[
  {"content":"\r\nبعثت لأتمم مكارم الأخلاق\r\n« حديث نبوى شريف »\r\nترجمهء شريف\r\nكتاب\r\nمكارم الأخلاق\r\nتأليف\r\nالشيخ الجليل رضى الدين أبى نصر الحسن بن الفضل الطبرسى\r\nاز علماى قرن ششم هجرى\r\nترجمه : بقلم\r\nدانشمند محترم سيد ابراهيم ميرباقرى\r\n","description":"","footnote":"","page_name":" 1 ","page_number":1},
  {"content":"\r\nمؤسسه انتشارات فراهانى\r\nكليه حقوق طبع و انتشار مخصوص است به\r\nمؤسسه انتشارات فراهانى\r\n1 - بازار كاشفى شمارهء 24 تلفن 653542\r\n2 - بازار بين الحرمين تلفن 530465\r\n","description":"","footnote":"","page_name":" 2 ","page_number":2},
  {"content":"\r\nبنام او\r\nگفتارى از ناشر :\r\nرسالت ما\r\nدنياى آشفته ى قرن ما همراه با پيشرفتهاى تكنولوژى ، دچار يك انحطاط بلكه سقوط معنوى و اخلاقى گرديده است و در آغوش نا بسامانيهاى خطرناك فكرى ، روحى ، دينى ، انسانى و ايدئولوژى قرار گرفته و زندگى را براى بشر ناگوار ساخته است ، در نتيجه اخلاق ، عاطفه ، وجدان ، عدالت ، ايمان و معنويت با خطر نابودى ربرو شده است !\r\nچاره چيست ؟ !\r\nبزرگترين وسيله براى بازسازى ايمان و اخلاق در ميان مردم و به ويژه نسل جوان انتشار كتابهاى سودمند دينى و اخلاقى مىباشد و پر روشن است كه در اين ميان مبانى فرهنگى و علمى و اخلاقى مكتب اسلام يعنى قرآن و سنت ( آثار نبى اكرم و ائمه معصومين ، ع ) نقش سازنده ئى را ايفا مىكند ما با شناخت اين راه و احساس اين مسؤليت بزرگ همواره كوشيده ايم كتابهاى مفيد اسلامى را به اندازه ى توانائى\r\n","description":"","footnote":"","page_name":" 3 ","page_number":3},
  {"content":"\r\nخود چاپ و منتشر كنيم ، شايد گامى در اين راه برداشته باشيم . ناگفته نماند كه تلاش توان فرسا و پى گير ما در اين هدف مقدس ، به تنهائى و فقط به مدد پرورگار انجام گرفته است و با همه موانع و مشكلات مختلف و پيشامدهاى دشوارى كه پيش راه ما قرار گرفته بود توانسته ايم كتابهاى سودمند و ارزنده اى را در اختيار علاقمندان بگذاريم بايد گفت آنچه موجب تلاش خستگى ناپذير ما شده عبارت است از عشق شديد به نشر معارف اسلامى و تشويق و تقدير شخصيتهاى مذهبى و اجتماعات علمى از كوشش ما چه در ايران و يا از كشورهاى ديگر اسلامى ، كه از باب نمونه به تقدير و اظهار عنايات بزرگ مرجع و زعيم عاليقدر عالم تشيع سيد الفقهاء والمجتهدين ذخر العباد و الزاهدين حضرت آية الله العظمى آقاى سيد شهاب الدين نجفى مرعشى مدظله العالى و همچنين علامه عاليقدر و انديشمند بزرگ عالم اسلام آقاى محمد تقى قمى رئيس و رهبر دعوت تقريب بين المذهب الاسلامى در جهان اسلام در كشور \" مصر \" و ساير از متفكران و محققان و بزرگان عالم اسلام و تشيع را ميتوان نام برد .\r\nآرى نتيجه كار ما چاپ و انتشار ده ها كتاب اجتماعى و علمى و دينى بوده كه همه با استقبال اهل فكر و مطالعه و تحقيق و تتبع روبرو شده است كه به عنوان نمونه ميتوانيم ترجمه تفسير بزرگ ( مجمع البيان ) را كه يكى از بزرگترين و جامعترين تفاسير اسلامى مىباشد و بكوشش جمعى از نويسندگان دانشمند ترجمه شده و تاكنوان نوزده جلد آن به چاپ رسيده است ياد آور شويم . و يا ترجمه شش جلد كتاب ارزشمند ( الامام على صوت العدالة الانسانيه ) تأليف \" دكتر جرج جرداق \" مسيحى را كه نيز به سعى عده اى ارائه دهيم . و اخيرا كتاب پر ارج ( مكام الاخلاق ) تأليف علامه بزرگوار و دانشمند نامى قرن ششم \" ابو نصر رضى الدين حسن بن فضل طبرسى \" فرزند ارزشمند صاحب تفسير مجمع البيان نظر ما را جلب كرد . و من بايد به خود ببالم كه تفرش\r\n","description":"","footnote":"","page_name":" 4 ","page_number":4},
  {"content":"\r\n( زادگاه من ) امثال اين دانشمند بزرگ اسلامى و خاندان جليل او را كه همگى از علماى نام آور و اثر آفرين اسلامند در دامن خود پروده است و اين خود براى من انگيزه ديگرى بر نشر اين اثر ارزنده بوده است ، چون خود كتاب نيز بسيار سودمند و داراى برنامه هاى سازنده واخلاقى و در نوع خود كم نظير است و مجموعه اى از گفتار پيشوايان معصوم اسلام مىباشد بر آن شديم كه اين كتاب را نيز ترجمه و چاپ و منتشر كرده و در اختيار علاقمندان قرار دهيم .\r\nپوشيده نماند كه در چاپ اين كتاب دقت بيشترى به كار برده شده و از نسخه هاى مختلفى استفاده كرده ايم و يكى از نسخه هائى كه مورد استفاده قرار گرفته نسخه اى مىباشد كه به امضاء \" علامه مجلسى \" ( رضوان الله عليه ) بوده و نمونه خط معظم له در اينجا گراور شده است .\r\nسپاس\r\nدر خاتمه لازم است از مترجم محترم و دانشمند معظم جناب آقاى سيد ابراهيم ميرباقرى كمال تشكر و سپاسگزارى را بجا آوريم ، ايشان با قلم شيوا و عالمانه خود در ترجمه اين كتاب ما را يارى فرمودند . و نيز بايد از فاضل گرانقدر جناب آقاى رضا ستوده تقدير و تشكر كنيم كه با سعى بى دريغ خود در تنظيم و تصحيح كتاب با ما همكارى كردند . و همچنين از آقاى على نور اللهى كه امور حروفچينى آن را عهده دار بودند و با كمال دقت در اين امر ما را يارى كردند كمال تشكر را داريم .\r\nمدير و بنيانگذار :\r\nمؤسسه انتشارات فراهانى\r\nشمس فراهانى\r\n","description":"","footnote":"","page_name":" 5 ","page_number":5},
  {"content":"\r\nنمونه اى از كتاب \" مكارم الاخلاق \" - نسخه خطى - كه به امضاء علامه مجلسى ( ره ) مزين شده ، و نشان مىدهد كه اين نسخه مربوط به كتابخانه شخصى ايشان بوده است . اين نسخه حواشى بسيار سودمند در ترجمه لغات و شرح عبارات دارد كه در ترجمه اين كتاب - علاوه بر استفاده از متن از آنها نيز بهره وافر برده شده است .\r\nمؤسسه انتشارات فراهانى\r\n","description":"","footnote":"","page_name":" 6 ","page_number":6},
  {"content":"\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nمقدمهء مترجم\r\nبِسْمِ الله الرَّحْمنِ الرَّحِيمِ\r\nالحمد لله رب العالمين و صلى الله على محمد و آله الطاهرين سيما بقية الله في الارضين .\r\nيكى از مباحث مهم اسلام كه قرآن مجيد بر آن بسيار تكيه كرده و آيات بسيارى در باره آن نازل فرموده اخلاق است .\r\nيك انسان كامل آنست كه همه جهات وجودى او كامل باشد و چون انسان از سه قسمت ساخته شده : عقل و تفكر . قلب و عواطف و احساسات ، و جسم و پيكر مادى ؛ كمال او در تكامل در اين هر سه قسمت است .\r\nآنچه فكر انسان را تكامل مىبخشد و مىپرورد ، معرفت انسان و علم عبادت و حقايق اسلامى و ارتباط عقلى با مبدء همه كمالات آفرينش يعنى ذات خداوند جهاندار ذو المنن .\r\nو آنچه كه عشق و عواطف و احساس و سجاياى روحى انسان را كمال مىبخشد و رهبرى مىكند علم اخلاق و تربيت است .\r\nقرآن به اين جنبه ( اخلاق ) بىاندازه اهميت ميدهد تا جايى كه هدف از آفرينش انسان را اين ميداند كه وى مظهر صفات الهى و سجاياى اخلاقى از قبيل محبت و احسان و شرف ، شجاعت و سخاوت و نوعدوستى . . . و پاكى از رذايل اخلاقى مثل كينه - حسادت\r\n","description":"","footnote":"","page_name":" 9 ","page_number":9},
  {"content":"\r\nو خيانت و ناپاكى ، درنده خويى ، خودبينى . . . شود\r\nنبى اكرم ( ص ) هدف از بعثت خود را تتميم و تكميل مكارم اخلاق ميداند و ميفرمايد : ( من براى اين مبعوث شدم كه مكارم اخلاق را در شما بكمال رسانم و وجود شما را به صفات عالى انسانى بپرورم ) .\r\nگر چه همه ملل جهان اخلاق را مىستايند ، و در اين باره كتابها و نشريات بيشمار در اين باره نوشته‌اند و مىنويسند ولى آنچه مهم است درك معنى واقعى اخلاق و تشخيص مصداقهاى حقيقى آن اولا و هدف از اخلاق خوب ثانيا . و برترى اخلاق اسلام در همين نكته است .\r\nامروز دنياى پيشرفته در علوم مادى و صنعت از نظر اخلاق در اين هر دو قسمت زبون و مركبش لنگ است . آنچنان كه غالبا از نظر معنى اخلاق ، اخلاق را فقط لبخند زدن و ظاهر سازى و روش ماكياولى و . . . ميداند و درستى و خوشقولى براى پيشرفت در اقتصاد . و اما از نظر دوم از آنجا كه همه چيز حتى علم و اخلاق را بديدهء مادى مىنگرد و سعادت و كمال انسانها را تنها در بهتر زيستن و لذت بيشتر خلاصه مىكند . متأسفانه اين دو وسيله كمال حقيقى انسان يعنى علم و اخلاق را نيز براى زندگى بهتر و لذايذ جسمى بيشتر باستخدام ميگيرد و اخلاق بهتر آن را مىداند كه وسيله زندگى راحتتر و پيشرفت اقتصادى بيشتر باشد .\r\nبراى نمونه ( آئين دوستيابى ديلكارنگى ) كه يكى از مشهورترين كتب اخلاقى امروز است و به زبانهاى زنده ترجمه شده و الحق كتابى در فن خود ارزنده است و حاوى دستورهاى جالبى است ولى سرانجام و هدف كتاب به اين بازمىگردد كه چگونه رفتار كنيم كه بيشتر مردم را بىآنكه بر هدف ما واقف شوند باستخدام خود درآوريم و از آنها بهره برگيريم . و بگفتهء ظريفى از دوستان اين كتاب را آئين استعمارگرى ناميدن شايسته تر است تا آئين دوستيابى .\r\nجمعى كه قدم از اين حد بالاتر نهاده‌اند اخلاق را بعنوان خود اخلاق يا نام\r\n","description":"","footnote":"","page_name":" 10 ","page_number":10},
  {"content":"\r\nنيك مىخواهند يعنى في المثل : ( فداكارى كن تا نام تو بعنوان وطنپرست بر صفحهء دلها بماند . . . )\r\nولى آنجا كه بشر زندگى را منحصر در اين عالم بداند و معتقد باشد كه پس از مرگ نابود شدن و براى هميشه بدست فنا پذيرفته شدن است و نه حسابى و نه زندگى و نه پاداشى . اين نام نيك بر سر زبانها چه تأثيرى در سعادت او دارد كه پس از مرگ وجودى ندارد تا احساس كند كه به خوبى ياد مىشود يا بدى و اين ( نام نيك ) جز خيالى و خرافاتى در اين منطق مادى بيشتر نخواهد بود و از اين رو كمتر بر روى مردم اثر دارد كه باخلاق خوب گرايند .\r\nولى اسلام اخلاق را اولا تنها لبخند زدن و خوشرويى و . . . نميداند و ثانيا هدف را خداى جهان و رسيدن به پاداش ابدى و جاويدان ميداند في المثل مىگويد احسان كن و فداكارى براى خدا تا در برابر اين گذشت كوتاه سعادتى جاودانى دريافت كنى .\r\nو براى تربيت يافتگان و خواص مؤمنان بالاتر از اين هدف قرار ميدهد كه همه چيز را رها كن جز خدا و هيچ محبوبى مگزين جز آفريدگار كه بهر چه دل ببندى بواسطه كمالى است كه در او مىبينى ولى هر كمالى پرتوى است از منبع كمالات يعنى خداى جهان آفرين پس دل از اين پرتوهاى عاريتى برگير و عشق بر سرچشمه همه كمالها و جمالها ببند . و هر چه ميكنى براى او كن كه بهر چه دل بندى فنا مىپذيرد و بسوى او باز ميگردد جز او كه پاينده و ابدى است و هر چه بخواهى و بجويى در نزد اوست و برايگان و بىچشم داشت بلكه بىنياز به چيزى در اختيار تو مىنهد كه سر چشمه وجود است و كمال .\r\nدر اسلام اخلاق فردى و اجتماعى بسر حد كمال بررسى شده و همه سجاياى خوب و انسانى ياد شده و حقوق مردم نسبت به يك ديگر و رفتار اجتماعى و برخوردهاى زندگى همه . . . را بيان داشته و خلاصه از نظر فردى سلمان و بو ذر ميسازد و شهداى پاكباز كربلا و از نظر اجتماعى و نوعدوستى چون مالك سپهسالار لشكر اسلام كه\r\n","description":"","footnote":"","page_name":" 11 ","page_number":11},
  {"content":"\r\nچون قصاب گمنام و تربيت ناشده اى به سخره سنگ بر او مىپراند ، به مسجد ميرود و براى آمرزش او نماز مىگزارد .\r\nافسوس كه حقايق و معارف تربيتى اسلامى اكثر به صورت بكر مانده و مورد تدقيق و تحقيق واقع نگشته ولى بهر حال روايات و آيات اخلاقى بسر حد كمال و فوق كمال در دسترس است كه مطالعه آنها خود نور بخش دل و مربى جانهاست كه از سرچشمه وحى و علم نامتناهى الهى مايه گرفته نه فكرهاى محدود انسانى .\r\nعلماء و رجال بزرگ گذشته اين احاديث را بتفصيل ياد كرده‌اند و به صورت كتب پر ارجى در اختيار ما نهاده‌اند .\r\nيكى از بهترين اين كتابها كتاب حاضر ( مكارم الاخلاق ) طبرسى است كه براى درك عظمت كتاب به مطالعهء آن سفارش مىكنم .\r\nعظمت و اهميت اين كتاب مرا واداشت كه وقتى جناب آقاى « شمس فراهانى » مدير مؤسسه انتشارات فراهانى ترجمه آن را به من پيشنهاد كردند با كثرت گرفتارى كه داشتم و تأليفات ناتمام كه در دستم بود تن به اين كار دادم و با كمال افتخار دامن همت براى كار بكمر زدم . اميد است كه همه خانواده‌هاى مسلمان از اين كتاب پر ارج سودمند گردند .\r\nو در خاتمه از رفيق فاضل و دوست ارجمند و مؤمن خود جناب آقاى « نصيرى امين » بسيار سپاسگزارم كه نسخهء خطى بسيار پر ارجى كه داراى حواشى بسيار پر قيمتى است در اختيار من نهادند و مهم آنكه نسخه متعلق به علامه مجلسى ( ره ) بوده و به تصحيح وى مزين گرديده چنان كه خط آن بزرگوار بر پشت صفحهء اول كه گراورش در اول كتاب ( صفحهء 7 و 8 ) طبع گشته شاهد اين معنى است و من در ترجمه از اين كتاب و حواشى سودمند آن بسيار استفاده كرده‌ام و اگر احيانا ترجمه با متن موجود تفاوت داشت من از نسخه بدل اين كتاب بهره برده‌ام .\r\nخداوند اين خدمت مذهبى را مشمول لطف و قبول خود قرار دهد و از خوانندگان ارجمند التماس دعا دارم .\r\nترجمه كتاب در روز سعيد عيد غدير به پايان آمد * ( ( خِتامُه مِسْكٌ . . . ) ) *\r\n","description":"","footnote":"","page_name":" 12 ","page_number":12},
  {"content":"\r\n\r\nقابل توجه\r\nقبل از مطالعه كتاب به نكات زير توجه فرماييد :\r\n1 - چون اين ترجمه با متن عربى يك جا چاپ مىشود ، و قهرا عده زيادى مايلند كه با كمك تطبيق ترجمه با متن ، با لغات و عبارات عربى آشنايى بيشترى پيدا كنند ، سعى شده كه در عين رعايت روانى و فصاحت ، ترجمه تقريبا تحت اللفظى هم باشد ، و اگر رعايت اين جهت نبود - كه به نظر نگارنده ضرورى است - مىبايست ترجمه اى بسيار روانتر و شيواتر انجام شود .\r\n2 - سلسله سند روايات يا نام كتبى را كه احاديث اين كتاب از آنها نقل شده ، چون براى عموم و خوانندگان فارسى زبان ضرورى نيست و تنها بر حجم كتاب مىافزايد - و بعلاوه در متن عربى كه در كتاب هست آمده ذكر نكرده‌ايم و روايات مستقيما از معصوم يا با وساطت يك راوى كه از معصوم شنيده است نقل مىشود .\r\n3 - ائمه عليهم السلام در روايات با القاب و نامهايى ذكر ميشوند كه بيشتر آنها از نظر عامه ناشناخته است چنان كه از حضرت موسى بن جعفر به ( عبد صالح ) و يا ( ابى الحسن الماضى ) و يا ( ابى الحسن ) تعبير مىشود ، و از حضرت صادق بيشتر بلقب مبارك او ( ابى عبد الله ) تعبير مىگردد كه اين لقب در بين مردم بيشتر به امام حسين گفته مىشود .\r\nو ما براى آسانى كار از ائمه ( ع ) با تعبيرات و نامهايى كه بين مردم معروف است\r\n","description":"","footnote":"","page_name":" 13 ","page_number":13},
  {"content":"\r\nياد كرده‌ايم ( مثلا امام ششم ، يا حضرت صادق ( ع ) . . . ) كه اگر با متن عربى تطبيق شود خود وسيله اى براى آشنايى با القاب و كنيه‌هاى ائمه ( ع ) مىباشد .\r\n4 - گاهى در ترجمه بعض لغات ( البته بطور نادر ) بخصوصه ترجمه نشده و يا از آن صرف نظر گرديده و يا ترجمه و بمعنى آن در ترجمه لغات و جملات ديگر مندك شده ، و كسانى كه ترجمه را با متن تطبيق مىكنند به اين نكته توجه داشته باشند .\r\n5 - گاهى بعضى از روايات ( در يك فصل و يا يك باب كتاب ) ظاهرشان با هم مخالف به نظر مىرسد ولى در واقع مخالف نيستند كه براى اهل فن روشن و يا قابل حل است و چون توضيح اين مطالب نياز به كتاب جدايى دارد و از مسائل فنى علم حديث است و ذكر آن در هر دو مورد نيز امكان پذير نيست تذكر دادم كه در دل بعضى خوانندگان محترم خلجان يا پريشانى و يا عدم اعتماد باحاديث ايجاد نشود و خداى نخواسته حمل بر تناقض گوئى ائمه ( ع ) نگردد ، چرا ، در هر يك از كتب احاديث خواه و ناخواه احاديث غير معتبر و احيانا مجعولى ذكر شده كه از معصوم ( ع ) صادر نگشته و ممكنست احاديثى كه احيانا غير معقول و يا مخالف با مطالب ضرورى است از اين دسته باشد كه باز اين دسته احاديث نيز براى اهل فن و رجاليون قابل تشخيص است كه خوانندگان محترم اگر چون و چرايى در ذهنشان پديد آمد ، مىتوانند از اهل فن بپرسند ( يا توسط نامه يا تلفنى از خود مترجم بخواهند )\r\n6 - در بعضى روايات نسخه بدلهاى متعددى در لغات و عبارات آنها وجود دارد كه مترجم آنچه را كه از نظر سياق عبارات و جملات يا از نظر معنى بهتر و صحيحتر به نظر مىرسيد ترجمه نموده است .\r\nاز خداوند توفيق همگان را در راه نشر معارف اسلامى و هم در راه درك و آموختن حقايق دينى از پيشگاه قادر بيچون مسألت مىنمايم .\r\nسيد ابراهيم ميرباقرى\r\n","description":"","footnote":"","page_name":" 14 ","page_number":14},
  {"content":"\r\n\r\nمقدمه مؤلف ( صاحب مكارم الاخلاق )\r\nبِسْمِ الله الرَّحْمنِ الرَّحِيمِ\r\nسپاس خداوند يگانه اى را كه نزاده و نزايد ( چيزى از او جدا نگردد و از كسى زاده نشده ) هيچ گونه همانند و همسرى ندارد .\r\nو درود بر محمد بنده و پيامبر برگزيدهء او ، كه ويرا بر همه جهانيان فرستاد تا همگان را بشارت دهند برحمت جاويدان بهشت و بيم دهنده از عذاب جانكاه ابدى دوزخ و دعوتكننده به حق و فضيلت و چراغ فروزان هدايت باشد .\r\nو درود بر خاندان پاك او يعنى رهبران و امامان هدايت بخش و مشعلهاى روشنى افروز انسانها كه خداوند هر نوع رجس و آلودگى و كژى ( عملى و اخلاقى و فكرى ) را از لوح وجودشان بزدوده و در سرشت و آفرينش معصوم و پاكشان گردانيد .\r\nو درود بر آنان كه راه هدايت پويند .\r\nو چون آفريدگار متعال محمد ( ص ) را در ميان انبيا بكمال اين سيرت مخصوص گردانيد . و تأسى به پيامبرش را كليد خشنودى و راه وصول به بهشت جاودانى قرار داد چنان كه مىفرمايد : ( پيامبر براى شما پيشوايى نيكوست آنان كه به خدا و قيامت اميدوار باشند ) و متابعت او را وسيله مهر و لطف و سبب جلب رحمت خويش قرار داد كه مىفرمايد : ( پيامبر من بمردم بگو اگر خدا را دوست داريد بدنبال من\r\n","description":"","footnote":"","page_name":" 15 ","page_number":15},
  {"content":"\r\nآييد تا خدا شما را دوست بدارد . ) .\r\nاين رستگارى بزرگ موجب گشت كه بتوانم كتابى گرد آورم كه شامل مكارم اخلاق و محاسن آداب و اوامر پر ارج آن حضرت باشد كه خود فرمود : ( من از آن رو برانگيخته شدم كه : اخلاق كريمه و صفات ستوده و انسانى را در بشر بكمال رسانم و بپايان آرم » . و دانستن ( اخلاق ) مقدم بر عمل كردن است .\r\nو در كلمات امير مؤمنان ( ع ) سخنى يافتم كه حقيقت و رمز سير انبياء الهى را كه از مردم بطور كامل بريدن و به خدا پيوستن و از دنيا دل برگرفتن و بآخرت پرداختن است بيان ميدارد و ميفرمايد :\r\nو پيامبر ما محمد ( ص ) را در ميان انبياء بكمال مخصوص گردانيده و ما را به اقتداء و پيرويش ترغيب و تأكيد فرمود .\r\nامام ( ع ) سپس بعد از سخنى طولانى كه با مدعى دروغين كه دم از اميدوارى برحمت حق مىزند ولى به برنامه الهى عمل نمىكند چنين خطاب مىكند : به خدا دروغ مىگويد و گر نه چرا آثار اميد در عملش آشكار نمىگردد ، كه هر كس به چيزى اميد داشته باشد بدنبال آن مىشتابد ، مگر اميدوار به خدا و آن كس كه دعوى اميد برحمت حق مىكند و آثار اميد او در عملش ظاهر نميگردد و كوشش در وظيفه دينى ندارد ، و هر ترس و بيمى محقق و معلوم است مگر ترس از خداوند كه اگر ترس بنده از خداوند مسلم و معلوم بود هرگز گرد گناهان نمىگشت ، و نيز بنده اى كه از آفريده و بنده اى ميترسد به اين ترس خود چندان ترتيب اثر ميدهد كه به ترس از خداى نميدهد ، و بيم او از مردم نقد و حاضر است ، و در باره خداوند آفريدگار خود به تسويف و وعده برگزار مىكند ، و همچنين آن كس كه دنيا در ديده اش بزرگ و در دلش جايگاهى ژرف و عظيم باز كرده باشد آن را بر خدا برمىگزيند و به آن مىپيوندد و طوق بندگيش را بر گردن مىنهد ، و وجود پيامبر گرامى ( ص ) براى پيروى تو كافى است ، و در صفات و اعمال وى چندان دليل و نشانه هست كه ترا بر عيب و پستى دنيا ارشاد كند ، كه دنيا دامن از حضرتش برچيد و پايكوب ديگران گشت ، و هم\r\n","description":"","footnote":"","page_name":" 16 ","page_number":16},
  {"content":"\r\nآن حضرت لب از شير اين مادر بشست ، و از زيورهاى آن دل بركند ، و اگر نمونه دومى خواهى موسى كليم را ياد كنم كه مىگويد : ( بار پروردگارا من به خيرى نيازمندم كه برايم بفرستى ) و مراد او از اين خير لقمه نانى بود كه سد جوع كند ، كه تا آن وقت خوراكش علفها و سبزيهاى صحرا بود كه تازه همينها از كثرت لاغرى از پشت شكمش سبز مىزد . و اگر نمونه سوم خواهى به داود نبى صاحب مزامير و آوازه - خوان اهل بهشت بنگر ، كه از سبدبافى زندگى مىگذرانيد و به اطرافيان مىگفت كه كداميك از شما فروش اين سبدها را به عهده مىگيرد و از بهاى آن قرص نانى برايم مىخرد و اگر خواهى به عيسى ابن مريم بنگر ، كه بسترش شن و ماسه و جامه اش پشمينه و خورشش گرسنگى و چراغش ماهتاب و پناه گاه زمستانيش شرق و غرب جهان ، و ميوه و سبزيش علف و سبزه بود نه همسرى داشت كه بفتنه اش افكند و نه فرزندى كه موجب اندوهش باشد و نه ثروتى كه به خود مشغولش دارد و نه طمعى كه بذلتش افكند ، مركبش پاها و خدمتگزارش دستها بود .\r\nپس با به پيامبر طيب و طاهر خود تأسى كن ، كه راهنماى الهى است براى كسانى كه به او تأسى كنند و محبوبترين مردم نزد خدا آن كسى است كه بدنبال پيامبرش برود و قدم جاى پاى او نهد ، دنيا را سخت ناچيز انگاشت و چشم بر هم زدنى بدان تمايل پيدا نكرد . شكمش از همه خالىتر ، و دامنش از همگان پاكتر بود . دنيا بر او عرضه شد ولى او خود از پذيرفتنش سرباز زد و از آنجا كه ميدانست خداوند دنيا را دشمن ميدارد آن را دشمن بداشت . و چون ميدانست آفريدگار آن را كوچك ميداند كوچكش شمرد ، و اگر در ما نبود جز محبت آنچه را كه خدا مبغوضش ميدارد و بزرگداشت آنچه خدا ناچيزش مىشمارد ( يعنى دنيا ) براى دورى ما از خدا و مخالفت به او او كافيست\r\nپيامبر گرامى ( ص ) بر زمين غذا مىخورد و چون بندگان مىنشست و خود نعلين خويش را پينه ميكرد و لباسش را وصله ميزد ، مركبش الاغ بىپالان بود ، و ديگران را بر ترك مىنشانيد . بر خانه يكى از همسرانش پرده اى با نقش و نگار آويخته بود\r\n","description":"","footnote":"","page_name":" 17 ","page_number":17},
  {"content":"\r\nحضرت به او فرمود : اين پرده را بردار كه چون به آن مىنگرم به ياد دنيا و زيورهايش مىافتم ، دل از دنيا برگرفت و فكر آن از صفحه دل بزدود ، و هرگز مايل نبود كه تجمل و زيورهاى آن در برابر چشمش باشد كه نكند كه چيزى از آنها را بزندگى خود راه دهد . نه دنيا را قرارگاه خود مىدانست و نه آرزوى مقام و پاييدن در آن را داشت دنيا را بتمامه از صفحه جان و دل براند و لوح دل را از آن بزدود و اين چنين كسى كه چيزى را دشمن مىدارد نگاه به او و يادآورى او را نيز مبغوض ميشمارد . در اخلاق و روشنى حضرت نبى اكرم ( ص ) چيزهايى بود كه ترا به بدى دنيا و نواقص بيحد آن دلالت مىكند وقتى كه نبى اكرم با آن مقام مخصوصى كه نزد خدا داشت غالبا گرسنه بسر ميبرد و با آن همه مقام ارجمندى كه نزد حق داشت زيورهاى دنيا دامن از او برچيد و هرگز بسويش نيامد خردمند بايد كه بديده خرد بنگرد كه خداوند با اين كار مىخواست رسولش را گرامى بدارد ؟ ! و يا مورد اهانت و تحقير قرار دهد ! اگر بگويد كه قصد توهين داشت كه به خدا دروغ بسته و بهتانى بزرگ زده و اگر معتقد باشد كه خداوند با اين كار پيامبرش را مورد تكريم قرار داده پس آنانى را كه مورد توجه و روى آورى دنياى ناچيز قرار داده دنيا را كه از نزديكترين خلق خود بر كنار زده كوچك و خوار شمرده است .\r\nاگر كسى به نبى اكرم تأسى كند و قدم جاى قدم او نهد كه چه بهتر و گر نه از هلاكت و بدبختى ايمن نخواهد بود كه خداوند محمد ( ص ) را وسيله توجه به قيامت و بشارت دهنده به بهشت و آخرت و ترساننده از عذاب و عقوبت قرار داد ، از دنيا گرسنه بيرون رفت ، و بآخرت سالم وارد گشت ، و تا دم مرگ خشتى بر خشتى ننهاد ، و باز خداوند بر ما بزرگ منتى نهاده كه پيشوايى بزرگ چون محمد ( ص ) پيش روى ما نهاد و امير مؤمنان ( ع ) را بعنوان الگو و راهنمايى بىبديل فراراه ما قرار داد ( كه از او پيروى كنيم و يا به پايش برويم ) كه فرمود : ( به خدا لباسم را چندان بوصله دادم كه از وصله زن خجلت كشيدم ، و گوينده اى به من گفت : دگر اين جامه را دور نمىافكنى ؟ ! و از آن دست برنمىدارى ؟ ! در جوابش گفتم : دور شو ، كه بامداد پگاه راه پويان و روندگان\r\n","description":"","footnote":"","page_name":" 18 ","page_number":18},
  {"content":"\r\nدر شب ستوده خواهند بود .\r\nو اين خطبه كوتاه براى بيان مقصود بطريق اختصار كافيست ، و ما در اين كتاب شمه اى از اخلاق ستوده او را : از حالات ، اعمال ، نشستن و برخاستن ، سفر و حفر و خوردن و آشاميدن ، و آنچه از اين قبيل است و همچنين آنچه از او و ائمه راستين براى زندگى و تربيت مردم نقل شده و روايت گشته ذكر مىكنيم ، و از خداوند توفيق پايان دادن به اين كار بزرگ را مسألت مىنماييم ، كه او بر هر كارى توانا و آسان كردن كارها برايش سهل است .\r\n","description":"","footnote":"","page_name":" 19 ","page_number":19},
  {"content":"\r\nبعثت لأتمم مكارم الأخلاق\r\n« حديث نبوى شريف »\r\nترجمهء شريف\r\nكتاب\r\nمكارم الأخلاق\r\nتأليف\r\nالشيخ الجليل رضى الدين أبى نصر الحسن بن الفضل الطبرسى\r\nاز علماى قرن ششم هجرى\r\nترجمه : بقلم\r\nدانشمند محترم سيد ابراهيم ميرباقرى\r\n","description":"","footnote":"","page_name":" 20 ","page_number":20},
  {"content":"\r\n* ( بِسْمِ الله الرَّحْمنِ الرَّحِيمِ ) *\r\n\r\nباب اول اخلاق و شمايل و حالات نبى اكرم ( ص )\r\nشامل پنج فصل :\r\n\r\nفصل اول اخلاق و شمايل ، و رفتار او با مجلسيان\r\nبروايت حسنين عليهما السلام از كتاب محمد بن ابراهيم طالقانى ، حضرت حسن ( ع ) گويد : من كه بىاندازه اشتياق داشتم كه اوصاف و شمايل جدم رسول اكرم ( ص ) را بشنوم ، از دائى ( 1 ) خود هند كه توصيفگر خوبى براى پيغمبر ( ص ) بود در اين باره پرسش نمودم ، وى حضرت را چنين توصيف كرد :\r\n\r\nپيغمبر ( ص ) بسيار بزرگوار و با شخصيت بود ، چهره اش چون ماه شب چهاردهم ميدرخشيد ، قامتى معتدل و سرى بزرگ و مويهايى نه چندان مجعد داشت كه گاه در پشت سر جمع مىنمود ، و گاه فرو مىهشت كه از نرمه گوش تجاوز نميكرد .\r\n","description":"","footnote":"\r\n( 1 ) هند برادر مادرى حضرت فاطمه ( ع ) و ربيب ( ناپسرى ) نبى اكرم بوده و لذا دائى حسنين ( ع ) بشمار ميرود .\r\n","page_name":" 21 ","page_number":21},
  {"content":"\r\nرنگ رخسارش روشن و شاداب و پيشانيش گشاده و بلند بود ، ابروانى كمانى و ظريف و پيوسته داشت ، در بين دو ابروى او رگى بود كه بهنگام غضب برانگيخته مىشد ، بينىاش كمى محدب و برگشته بود و درخششى خاص داشت كه در نگاه اول بلند و بر آمده به نظر مىرسيد ، ريشى انبوه داشت و گونه اى صاف ، چشمانش سياه و دهانش فراخ بود ، دندانهايش سپيد و زيبا و از هم گشاده بود ، خط باريكى از مو از سينه تا شكم مباركش روئيده بود ، گردنش بسان گردن عروسك صاف و خوشرنگ و چون نقره سفيد بود ، خلقتى معتدل و بدنى كامل و در نهايت اعتدال داشت ، شكم و سينه اش در يك سطح بود ، سينه اش پهن و چهار شانه و داراى مفصلهاى نيرومند و ستبر بود ، از سينه تا ناف خط باريكى از مو داشت ، بر شكم و پستانها مو نداشت ، ساق دستها و شانه‌ها پر مو بود ، داراى سينه اى بر آمده ساقى بلند دستى گشاده ( و بخشنده ) استخوانى كشيده بود و استخوان كتف دستها و پاهايش درشت بود و كمر باريك و شكمش كوچك بود و پايش گود و جلو عقب پاهايش يكسان بود ، چون قدم برميداشت چنان بود كه گويى پاى را از زمين مىكند ، بهنگام راه رفتن كمى به چپ و راست متمايل مىشد ، با تواضع و فروتنى راه مىرفت تند راه مىرفت و چون راه مىرفت گويا از بلندى فرود مىآمد\r\n","description":"","footnote":"","page_name":" 22 ","page_number":22},
  {"content":"\r\nچون به طرفى توجه مينمود با همه بدن بدان جا توجه مىنمود ، در نگاه كردن چشمان خود را فرو مىهشت ( خيره و هيز نگاه نميكرد ) به زمين بيشتر نظر مىنمود ، غالبا نگاهش كوتاه ( شرم آلود ) بود با اصحاب راه مىرفت ، و همواره بسلام ابتدا مىكرد . حضرت حسن مىفرمايد : به هند گفتم منطق او را توصيف كن : وى گفت :\r\nپيغمبر ( ص ) پيوسته هاله اى از حزن وجودش را فرا گرفته بود ، همواره فكر ميكرد ، راحت و آسايش برايش وجود نداشت ، بىضرورت حرف نميزد ، سكوتش طولانى بود ، سخن را بگوشه لب تمام مىكرد ( روشن و واضح حرف ميزد ) ، سخنانش جوامع ( 1 ) الكلم بود ، خالى از زوائد و نه قاصر در مقصود ، سهل گير ، خوشخو . نه به كسى جفا مىكرد ، و نه كسى را پست مىشمرد ، نعمتهاى الهى را بزرگ مىشمرد اگر چه بسيار اندك بود ، از غذا نه تعريف زياد ميكرد و نه بدگويى مىنمود ، براى دنيا و آنچه مربوط به دنيا بود خشمگين نميشد .\r\nو چون غضبناك مىگشت هيچ چيز آتش غضبش را فرو نمينشانيد تا وقتى كه او را در راه حق يارى كنند و هرگز براى خود ( و امور شخصيش ) خشمگين نمىشد و\r\n\r\n","description":"","footnote":"\r\n( 1 ) پيغمبر ( ص ) فرمود : خداوند به من جوامع الكلم داده ، يعنى سخنان كوتاه و پر معنى ( كلمات قصار )\r\n","page_name":" 23 ","page_number":23},
  {"content":"\r\nبراى خود جوش نميزد . وقتى مىخواست اشاره كند با همه كف دست اشاره مىكرد و چون در تعجب ميشد دست را برميگردانيد و چون حرف مىزد به دست نيز اشاره مىفرمود و به كف دست راست بر انگشت ابهام چپ ميزد ، و چون در غضب مىشد روى ميگردانيد و غيرت مىنمود ، و چون خوشحال مىگشت چشمها فرو مىبست ، عمده خنده هايش همان تبسم بود كه دندانهايش همچون دانه‌هاى باران نمايان مىگشت .\r\nحضرت امام حسن ( ع ) گويد : من اين اوصاف را مدتى از برادرم حسين ( ع ) پوشيده داشتم و بعد از زمانى برايش بازگو كردم بعد متوجه شدم كه همه اين اوصاف را از پدر پرسيده و هيچ چيز را فروگذار نكرده .\r\nحسين ( ع ) گويد : از پدرم راجع به ورود پيغمبر به خانه سؤال كردم ، وى فرمود :\r\nورود حضرت به اختيار خويش بود ( يعنى از همسران كه حق همسرى و همخوابگى به او داشتند اجازه داشت ) و چون داخل خانه ميشد وقت خود را سه قسمت مىكرد : يك قسمت را براى خداى متعال يك قسمت را براى اهل بيت و يك قسمت را براى كارهاى شخصى ، وقت اختصاصى خود را دو قسمت كرده بود : براى خود ، و براى مردم ، كه صرف امور همه مردم از عام و خاص مىنمود و هيچ چيز را از ايشان دريغ نمىكرد . و يكى از سيرتهاى حضرت در آن قسمت از وقتش را كه براى مردم نهاده بود اين بود كه اهل فضل را برترى\r\n","description":"","footnote":"","page_name":" 24 ","page_number":24},
  {"content":"\r\nميداد و هر كس را به اندازه فضل و برتريش در دين سهم ميداد ، كه بعضى از مردم يك نياز داشتند و بعضى دو نياز و بعضى نيازهاى بيشترى و به اندازه اى كه كارشان را با صلاح آرد و امت از سؤال او در صلاح باشد مشغله ميداد ، و ايشان را به آنچه سزاوار ايشان است اخبار مىفرمود ، و ميفرمود حتما حاضران به غائبان برسانند و حاجت كسانى را كه نمىتوانند خود نياز خويش را به من برسانند برايم بگوئيد كه هر كس چنين كارى انجام دهد و حاجت حاجتمندى را به سلطانى خبر دهد خداوند قدمهايش را در قيامت ثابت بدارد كه از اين ( حاجت مهم ) در نزدش سخن نميرفت و از هيچ كس جز او نمىپذيرفت . مردم براى زيارت حضرتش بر او وارد مىشدند و جز با شيرين - كامى متفرق نميشدند ، و هدايت يافته و فهميده بيرون ميرفتند .\r\nحسين ( ع ) ميگويد : از پدرم در باره بيرون شدن پيغمبر اكرم ( ص ) پرسيدم كه در بيرون چه ميكرد ؟ فرمود :\r\nپيغمبر اكرم جز در سخنان سودمند دهان فرو مىبست و بين مردم الفت ايجاد مىنمود و از ايجاد تفرقه پرهيز مىنمود ، ( او يا اينكه آنها را متنفر و آزرده نمىكرد ) و بزرگ هر قومى را گرامى ميداشت و او را بر آنها مىگماشت و مردم را ( از فتنه‌ها )\r\n","description":"","footnote":"","page_name":" 25 ","page_number":25},
  {"content":"\r\nبر حذر مىداشت و از اينكه با مردم جز با خلق نيك و خوشروئى برخورد و معاشرت داشته باشد احتراز مىفرمود و از حال اصحابش جستجو و تفقد مىنمود و در باره امور جارى در ميان مردم از مردم مىپرسيد و نيكى را مىستود و بدى را تقبيح مىفرمود و مورد شماتت و توهين قرار مىداد . در كارها راه اعتدال مىپيمود و از تشتت و اختلاف پرهيز داشت ، هرگز غفلت به خود راه نميداد كه نكند ديگران به غفلت گرفتار آيند يا به - ملالت و تنبلى دچار شوند و براى هر حالى در نزد او برنامه و ساخت و سامانى بود هرگز در حق كوتاهى روا نميداشت و چيزى بر آن نميافزود و از آن تجاوز نميكرد .\r\nآن كسانى پهلوى او مىنشستند كه بهترين مردم بودند ، بهترين مردم در نزد او آن كس بود كه خير خواهيش بيشتر بود و كسى نزد او منزلتى بزرگتر داشت كه مواساة ( 1 ) و موازرتش ( 2 ) زيادتر مىنمود .\r\nحسين ( ع ) گويد در باره مجلس پيغمبر ( ص ) پرسيدم .\r\nوى ( پدرم ) پاسخ داد : پيغمبر اكرم نمىنشست و بر نمىخاست مگر با ذكر نام خداى متعال و براى خود جايگاه مخصوصى ( كه نشانه تشخص و برترى باشد ) قرار نميداد و ديگران را هم از اين كار نهى مىفرمود : و چون به مجلسى وارد مىشد هر جا كه خالى بود همان جا مىنشست و ديگران را هم به اين عمل امر مينمود . بهر\r\n\r\n","description":"","footnote":"\r\n( 1 ) مواساة : ديگرى را با خود يكسان قرار دادن يا به خود برترى دادن .\r\n( 2 ) موازرة : يارى و همكارى\r\n","page_name":" 26 ","page_number":26},
  {"content":"\r\nيك از اهل مجلس به مقدار و در خور حالش توجه ميكرد ( و وقت مىداد ) كه يكنفر نپندارد كه ديگرى نزد او برتر و گراميتر است . هر كس با او مجالست مىنمود يا براى حاجتى باوى بسخن مىايستاد آنقدر صبر مىنمود تا طرف خداحافظى كند و هر كس از وى حاجتى مىخواست يا حاجت روا و يا با سخنى گرم و مناسب روانه اش مينمود . مردم از اخلاق وسعهء صدر او در راحت و فراخى بودند . و براى مردم پدرى مهربان بود و همگان در نزد او از نظر حقوق در يك درجه قرار داشتند ، مجلس او مجلس حلم و شرم و صبر و امانت بود ، در مجلس وى صداها بلند نميگشت و حرمت كسى هتك و توهينى نميشد و لغزشهاى كسى بر ملا نميگشت . مجلسيان او همگى در حد تعادل بوده تقوى را رعايت نموده ، فروتنى پيشه ميكردند . بزرگان احترام و توقير مىشدند و كوچكها و خردها مورد رحمت و شفقت قرار مىگرفتند و حاجتمندان را بر خود ترجيح ميدادند .\r\nحسين ( ع ) فرمايد : پرسيدم سيره و روش پيغمبر ( ص ) با همنشينان و جلساء خود چگونه بود ؟ ( پدرم ) فرمود : پيغمبر همواره خوشرو ، سهل گير ، نرمخو بود\r\n","description":"","footnote":"","page_name":" 27 ","page_number":27},
  {"content":"\r\nخشونت و تندخوئى نداشت ، پرخاشجوئى و دشنامگوئى نمىنمود ، عيبجوئى و يا مداحى نميكرد ، از آنچه نمىپسنديد تغافل مىفرمود و در عين حال كسى را مأيوس نمىساخت و ديگران را كه بدان مايل بودند نااميد و رانده نميكرد ، خود را از سه چيز محفوظ مىداشت : مراء ( جدال ) و پرگوئى و از كارهاى بيهوده . و در بارهء مردم سه چيز را هميشه ترك مىنمود : بدگوئى و سرزنش و تجسس از كارهاى خصوصى و پنهانى و جز در آنچه اميد ثواب در آن بود حرف نمىزد ، وقتى سخن ميگفت اهل مجلس و شنوندگان سرها را ( به حال ادب و توجه كامل ) به زير مىانداختند و خموش و بيحركت مىماندند كه گويا بر سرشان پرنده نشسته است ( 1 ) و پس از آنكه حضرتش ساكت مىماند سخن آغاز مىكردند و در محضرش در سخن گفتن نزاع نميكردند ، اگر كسى شروع بتكلم مىكرد كاملا ساكت شده گوش فرا مىدادند تا حرفش بپايان رسد . سخن گفتن ايشان در محضر وى حديث بهترين آنها بود ، از آنچه همه مىخنديدند مىخنديد و از آنچه اظهار شگفتى مىكردند ، اظهار شگفتى مىنمود ، در برابر غربت سخت شكيبايى مىكرد ، در برابر سخنان خشن و تند و سؤالهاى بىرويهء مردم تحمل بخرج ميداد ، حتى اگر يكى از اصحاب سائل غريبى را عقب مىراندند كه مزاحم پيغمبر نشود ، ناراحت مىشد ، و مىفرمود : چون حاجتمندى را ديديد حاجتش روا\r\n\r\n","description":"","footnote":"\r\n( 1 ) اين اصطلاح عربى است كه در باره فردى ميگويند كه با تمام حواس به كسى و چيزى متوجه است .\r\n","page_name":" 28 ","page_number":28},
  {"content":"\r\nكنيد ، هرگز اجازه نمىداد كسى او را بسيار ستايش كند ، كلام هيچ كس را نمىبريد ، مگر آنكه از حد تجاوز مىكرد ، در اين صورت يا بر مىخاست ، يا او را از ادامه كلام نهى ميفرمود . حسين ( ع ) مىفرمايد : پرسيدم در حالت سكوت چگونه بود ؟\r\nگفت : در سكوت يكى از چهار حالت را داشت : يا حلم ، يا حذر ، تقدير ، تفكر اما تقدير و اندازه نگهداريش در اين بود كه توجه و نگاه‌هاى خود را به همه مجلسيان يكسان تقسيم مىكرد ، و همچنين استماع به سخنان ايشان ، و اما تفكر او در باره جهان فانى و عالم باقى بود ، و حلم و صبر بر او جمع آمده بود ، كه نه چيزى او را خشمگين مىنمود ، و نه او را از جاى در ميبرد . حذر ( و پرهيز ) او در چهار چيز براى او جمع شده بود : دنبال كردن كارهاى نيك تا ديگران به او اقتدا كنند ، و ترك زشتىها تا ديگران آن را ترك نمايند ، كوشش در كارهائى كه موجب اصلاح امت بود ، و اقدام بر آنچه كه خير دنيا و آخرت ايشان را فراهم مىآورد .\r\n","description":"","footnote":"","page_name":" 29 ","page_number":29},
  {"content":"\r\n\r\nفصل ثانى در شمه اى از احوال و اخلاق آن حضرت از كتاب الشرف النبى ( ص ) و غير آن\r\n\r\n( در تواضع و شرمگينى پيغمبر ، ص )\r\nاز انس بن مالك : پيغمبر ( ص ) همواره بيماران را عيادت مينمود و جنازه‌ها را تشييع مىكرد و دعوت بندگان را اجابت مينمود ، بر الاغ سوار ميشد : در جنگ خيبر و بنى قريظه و بنى نضير بر الاغ سوار بود كه دهانه و پالان و رانكى آن از ليف خرما بود . و نيز انس بن مالك گويد : هيچ كسى نزد مردم از پيغمبر ( ص ) محبوبتر نبود و چون او را مىديدند برايش برنمىخاستند كه مىدانستند حضرت از اين كارها خوشش نميآيد . از ابن عباس : پيغمبر ( ص ) همواره بر خاك مىنشست و بر زمين غذا مىخورد شتران را عقال مىبست و دعوت مملوكان را اجابت مينمود .\r\n","description":"","footnote":"","page_name":" 30 ","page_number":30},
  {"content":"\r\nانس گويد : پيغمبر ( ص ) به كودكانى گذشت و بايشان سلام كرد ، و به آنها خوراكى پخش كرد .\r\nاز اسماء بنت يزيد : پيغمبر ( ص ) بجمعى از زنان گذشت و بايشان سلام كرد .\r\nاز ابن مسعود : پيغمبر ( ص ) به طرف مردى رفت كه با او سخن گويد ، مرد از هيبت او بلرزه افتاد ، حضرت فرمود : آسوده باش كه من سلطان نيستم ، من فرزند آن كسم كه قرمه ( يعنى غذاى ساده فقيرانه ) مىخورد .\r\nاز ابى ذر : پيغمبر ( ص ) همواره در ميان جمع اصحاب مىنشست كه تازه وارد نميدانست پيغمبر ( ص ) كدامست ( از نظر وضع مجلس ) از حضرت اجازه خواستيم كه برايش نشيمن مخصوص قرار دهيم ، كه غريبان او را بشناسند ، اجازه داد و برايش دكه اى ساختيم كه او بر آن مىنشست و ما گرد او مىنشستيم .\r\nاز عايشه پرسيدم : پيغمبر ( ص ) در خانه چه مىكرد ؟ گفت : جامه اش را مىدوخت و نعلين خود را پينه ميكرد ، و كارهايى كه يك مرد با اهل خود مىكند مىنمود .\r\nاز عايشه : محبوبترين كارها براى پيغمبر ( ص ) خياطى بود .\r\n","description":"","footnote":"","page_name":" 31 ","page_number":31},
  {"content":"\r\nاز كتاب نبوة از امام صادق ( ع ) : زنى فحاش و بد زبان بر پيغمبر ( ص ) گذشت پيامبر نشسته بود زن گفت اى پيغمبر ( ص ) تو همانند بندگان غذا مىخورى و چون بندگان مىنشينى ؟\r\nپيامبر ( ص ) فرمود : واى بر تو چه بنده اى از من بنده تر است ؟ زن گفت پس لقمه اى از طعام خود به من عنايت كنيد ، پيامبر ( ص ) لقمه اى به او داد زن گفت : نه به خدا قسم بايد لقمه درون دهان خود را بيرون كنى و به من دهى ، پيغمبر ( ص ) لقمه از دهان در آورد و به او داد و زن آن را خورد . امام مىفرمايد : آن زن تا وقتى كه از دنيا برفت به مرضى مبتلى نشد .\r\nاز انس بن مالك : من 9 سال پيغمبر ( ص ) را خدمت مىكردم و به خاطر ندارم كه هرگز يك بار به من گفته باشد چرا چنين نكردى ، اين كار را انجام ندادى ، و هرگز مرا بر چيزى شماتت ننمود .\r\nو نيز انس گويد : من ده سال با پيغمبر ( ص ) مصاحبت داشتم و انواع عطرها را استشمام كرده‌ام ولى هرگز بويى از بوى دهان حضرتش بهتر نيافتم و چون يكى از اصحاب به ملاقات او مىآمد حضرت با او بر مىخاست و جدا نمىشد تا طرف جدا و\r\n","description":"","footnote":"","page_name":" 32 ","page_number":32},
  {"content":"\r\nمنصرف شود و برگردد و چون يكى از اصحاب بوى مىرسيد و دست ميداد و مصافحه مىنمود پيغمبر ( ص ) دست خود را از دست او نمىكشيد تا طرف قبلا دست خود را درآورد و هرگز پاهايش را جلو همنشينى دراز نكرد و هيچ كس در محضر او نمىنشست مگر اينكه وقتى ميخواست برخيزد پيغمبر به احترام او بر مىخاست .\r\nاز انس : عربى بيابانى رداء پيغمبر را گرفت و چنان كشيد كه جاى زبرى آن بر گردن مبارك حضرت بماند و بعد به پيغمبر گفت از مال خدا كه نزد تو است به من بده ، پيغمبر به او نگاهى كرد و خنديد و امر كرد به او عطائى بدهند .\r\nاز ابى سعيد خدرى : پيغمبر سخت باحيا بود و هيچ گاه از او درخواست چيزى نميشد جز اينكه عطا ميفرمود .\r\nو از او نيز : پيغمبر ( ص ) از دوشيزگان پرده نشين باحياتر بود و چون چيزى را خوش نميداشت در چهره اش معلوم ميشد .\r\nاز ابن مسعود : پيغمبر فرمود : هيچ كس از اصحاب من براى من سخنچينى نكند و چيزى را كه پشت سرم شنيده به من نرساند كه من دوست دارم با دلى صاف و\r\n","description":"","footnote":"","page_name":" 33 ","page_number":33},
  {"content":"\r\nسينه اى سالم از بين شما بروم .\r\n\r\nدر جود و سخاوت پيغمبر\r\nاز امير مؤمنان على ( ع ) : پيغمبر سخىترين مردم و خوش مجلس ترين مردم بود ، هر كس با وى معاشرت و آميزش مىكرد و او را مىشناخت بوى محبت مىورزيد .\r\nاز ابن عباس از پيغمبر اكرم ( ص ) كه فرمود : من تربيتشدهء خداوندم و على ( ع ) ادبشدهء من است . پروردگارم مرا به سخاوت و نيكى امر كرده ، و از بخل و جفاكارى نهى نموده و هيچ چيز نزد خداوند متعال از بخل و بد اخلاقى مبغوضتر نمىباشد كه اين دو كارهاى نيك آدمى را تباه مىسازد آنچنان كه سركه عسل را .\r\nو بروايت ديگرى از على ( ع ) كه آن حضرت پيغمبر ( ص ) را چنين توصيف مىكرد :\r\nدست و دل بازترين مردم ، با جراتترين و راستگوترين و وفاكننده ترين و نرمخوترين مردم بود ، از نظر قوم و عشيره كريمتر و برتر بود . هر كس او را زيارت مىكرد در برخورد اول هيبتى بزرگ از وى احساس مىكرد و چون با وى معاشرت مىنمود و اخلاق\r\n","description":"","footnote":"","page_name":" 34 ","page_number":34},
  {"content":"\r\nاو را مىشناخت به او محبت پيدا مىكرد ، هرگز پيش از او و بعد از او كسى همانند او نديده‌ايم .\r\nاز ابن عمر : هيچ كس را سختىتر و بزرگوارتر و شجاعتر و نورانىتر از رسول گرامى ( ص ) نديديم .\r\nاز جابر بن عبد الله : هيچ كس تا كنون از پيغمبر خواهشى نكرده و چيزى نخواسته كه حضرت در پاسخ او گفته باشد نه .\r\nاز ابن عباس : مسلمانان بابى سفيان نگاه نميكردند و باوى همنشينى نمىنمودند ، ابى سفيان از پيغمبر اكرم ( ص ) خواهش كرد كه يا رسول الله سه چيز به من عنايت كن ، حضرت قبول كرد ، ابو سفيان گفت : زيباترين و بهترين دختران عرب در خانه من است بنام « ام حبيبه » قبول بفرماييد او را به تو تزويج كنم ، حضرت پذيرفت ، گفت : معاويه فرزندم را به منشىگرى خود بپذير . حضرت پذيرفت ، گفت : مرا امارت لشكر ميده تا با كافران جنگ نمايم ، حضرت پذيرفت . ابن زميل گويد : و اگر نبود درخواست ابو سفيان حضرت هرگز اينها را بوى عطا نميكرد . زيرا عادت پيغمبر ( ص ) بر اين جارى بود كه هيچ درخواستى از او نمىشد جز اينكه ميفرمود « بله » و جواب مساعد ميداد .\r\n","description":"","footnote":"","page_name":" 35 ","page_number":35},
  {"content":"\r\nاز عمر : مردى حضور پيغمبر ( ص ) شرفياب شد و حاجت خواست . پيغمبر فرمود اكنون چيزى بنزدم نيست ولى بدنبال من بيا هر گاه چيزى رسيد خواسته ات را بر مىآوريم . عمر گويد : گفتم يا رسول الله خداوند تو را به چيزى كه توانائى ندارى مكلف نساخته ، پيغمبر ( ص ) تبسم كرد چندان كه آثار شادى در چهره اش نمايان شد .\r\n\r\nدر باره شجاعت حضرت ( ص )\r\nاز على ( ع ) : در ميدان بدر مرا مشاهده كرديد كه ما به پيغمبر ( ص ) پناه مىبرديم و از همه ما بدشمن نزديك نزديكتر و در حمله سختتر و شديدتر بود .\r\nو از على ( ع ) : چون آتش جنگ افروخته و سرخ شد و دشمن روبرو مىشد ، ( همگى ) به پيغمبر ( ص ) پناهنده مىشديم و هيچ كس بدشمن از او نزديكتر نبود .\r\nاز انس بن مالك : در مدينه صدايى هولناك بر آمد كه پيغمبر سوار اسبى شد كه متعلق بابى طلحه بود و فرمود : چيزى نيافتم و اگر يافتم درياست ( شايد كنايه از اينكه بمانند سراب بود و حقيقتى نداشت ، باشد ) .\r\n","description":"","footnote":"","page_name":" 36 ","page_number":36},
  {"content":"\r\nو بروايت ديگرى از انس : پيغمبر ( ص ) شجاعترين و نيكوترين و سخىترين مردم است ، يك شب بانگى هولناك برآمد چنان كه همه مردم مدينه بفزع آمدند و به طرف صدا به راه افتادند ، پيغمبر بايشان برخورد كرده در حالى كه بر آنان سبقت داشت وى گفت چرا مىترسيد ؟ ! و در اين حال بر فرس ابى طلحه سوار بود و شمشير بر گردن داشت . انس گويد مردم شروع كردند به اين سخن كه از چه ميترسيد . كه اين دريا و سرابى بود ( يعنى بانگ ترسناك ريشه و اصل مهمى نداشت ) .\r\n\r\nدر علامت خشنودى و خشم آن حضرت ( ص )\r\nاز ابن عمر : پيغمبر ( ص ) خشنودى و خشمش در چهره مقدسش نمايان مىشد وقتى خشنود مىگشت گويا نور رخسار مباركش ديوار را روشن مىكرد و چون غضب مىكرد رنگ رخسارش تيره و سياه مىشد .\r\nاز كعب بن مالك : پيغمبر ( ص ) وقتى چيزى مسرورش ميساخت صورتش باز و روشن ميشد چنان كه گوئى قرص ماه است .\r\nاز امير المؤمنين على ( ع ) : پيغمبر وقتى چيزى را ميديد كه دوست داشت ميگفت\r\n","description":"","footnote":"","page_name":" 37 ","page_number":37},
  {"content":"\r\nحمد خداوندى راست كه خوبيها از نعمتهاى او بكمال رسيده .\r\nاز عبد الله بن مسعود : از مقداد چيزى شنيدم كه اگر من آن را مىداشتم برايم از آنچه در زمين است بهتر بود ! مقداد گفت پيغمبر اكرم ( ص ) هر گاه در غضب ميشد چهره اش سرخ مىگشت .\r\nاز ابن عمر : پيغمبر ( ص ) خشم و رضايش در چهره اش شناخته مىشد . چون خشنود مىشد گويا نور چهره اش ديوارها را روشن مىنمود و چون در خشم فرو - ميرفت رنگش تيره و تار مىگشت .\r\n\r\nرفق و مداراى نبى اكرم با امت\r\nاز انس : پيغمبر اكرم ( ص ) اگر سه روز يكى از اصحاب را نميديد از حالش جويا مىشد ، اگر مىگفتند غايب است برايش دعا مىكرد ، و اگر نه بديدنش ميشتافت .\r\nاز جابر : نبى اكرم ( ص ) در بيست و يك جنگ شركت كرد كه در نوزده غزوه\r\n","description":"","footnote":"","page_name":" 38 ","page_number":38},
  {"content":"\r\nآن من حاضر بودم ، در يكى از غزوات كه در ركابش بودم شترم در تاريكى شب از رفتار بازماند . پيغمبر ( ص ) در آخر جمعيت به كار ضعيفان ميرسيد و آنها را به ترك خود مىنشانيد ، چون به من رسيد من ميگفتم اى واى كه هميشه مركب بدى داشته‌ام ، حضرت فرمود تو كيستى ؟ گفتم : جابر پدر و مادرم فدايت . فرمود ترا چه مىشود ؟ عرضه داشتم شترم راه نميرود ، پرسيد عصا دارى ؟ گفتم آرى ، حضرت عصا را گرفت و چند ضربه بشتر نواخت و براهش انداخت و مرا سوار كرد ، و شترم بر وى سبقت گرفت ، پيغمبر برايم استغفار كرد و فرمود : از پدرت عبد الله چند فرزند مانده ؟ گفتم هفت دختر ، پرسيد پدرت قرضدار بود ؟ گفتم آرى . فرمود در مدينه به آنها قرارى بدهند و اگر نپذيرفتند وقت چيدن ميوه‌ها به من خبر ده . بعد پرسيد : آيا ازدواج كرده اى ؟\r\nگفتم آرى . فرمود با كه ؟ گفتم با فلان دختر فرزند فلان مرد كه در خانه مانده بود .\r\nفرمود : پس چرا زن جوانى نگرفتى تا با او ملاعبه ( شوخى و بازى ) كنى و او با تو ملاعبه كند ؟ گفتم : يا رسول الله ( ص ) زنان از پا افتاده در خانه دارم ديگر خوشم نمىآيد زن از پا افتاده ديگرى نزد آنها ببرم و اين زن براى وضع من بهتر است . پيغمبر ( ص )\r\n","description":"","footnote":"","page_name":" 39 ","page_number":39},
  {"content":"\r\nفرمود : كار خوب و صحيحى كردى . پرسيد شترت را چند خريده اى ؟\r\nگفتم پنج اوقيه طلا فرمود به من به فروش و تا بازگشت بمدينه در اختيار تو باشد كه سوار شوى . چون بمدينه رسيديم شتر را نزد حضرتش بردم فرمود بلال پنچ اوقيه طلا به او بپرداز كه كمك قرض پدرش باشد و سه اوقيه بر آن اضافه كن و شترش را به او نيز بر گردان . پرسيد آيا با طلبكاران عبد الله پدرت مقاطعه كردى ؟ گفتم نه يا رسول الله .\r\nفرمود : آيا چيزى كه بدهيش را ادا كند باقى گزارده ؟ گفتم نه ، فرمود وقت چيدن خرما مرا يادآورى كن يادآورى كردم حضرت براى ما دعا كرد و ما ميوه‌ها را چيديم و بهر طلبكارى بابت طلبش خرما داديم و به اندازه احتياج بلكه بيشتر براى خود ما نيز باقى ماند پس پيامبر فرمود بقيه محصول را برداريد و نفروشيد و ما مدتها از آن زندگى مىكرديم .\r\nاز ابن عباس : پيغمبر ( ص ) چون حديث مىگفت يا از چيزى سؤال مىكرد آن را سه بار تكرار مىكرد تا حديث و سؤال او به خوبى مفهوم شود .\r\nاز ابن عمر : مردى گفت يا رسول الله پيغمبر فرمود : لبيك\r\nاز زيد بن ثابت روايت شده چون ( هر گاه ) در محضر پيامبر مىنشستيم اگر\r\n","description":"","footnote":"","page_name":" 40 ","page_number":40},
  {"content":"\r\nسخن را با ذكر آخرت شروع ميكرديم پيامبر ( ص ) با ما سخن مىگفت و اگر در باره دنيا حرف ميزديم با ما حرف مىزد و اگر در باره خوردنى و نوشيدنى سخن مىگفتيم سخن مىگفت و همه اينها را از پيامبر حديث ميكنيم .\r\nاز ابى الحميساء : من قبل از بعثت دنبال پيغمبر مىرفتم موقعى با او مكانى را وعده گاه ملاقات قرار داديم ولى تا دو شبانه روز فراموش كردم ، روز سوم خدمتش رفتم فرمود اى جوان مرا به مشقت انداختى سه روز است اينجا ( بانتظار تو ) مانده‌ام .\r\nاز جرير بن عبد الله : پيغمبر ( ص ) وارد يكى از خانه‌هاى خود شد ، خانه ( از اصحاب ) پر شد ، جرير وارد شد و بيرون خانه نشست . حضرت او را ديد جامهء خود را برداشته بنزد او انداخت و فرمود روى اين جامه بنشين ، جرير آن را برداشت و بر صورت نهاد و بوسيد .\r\nاز سلمان فارسى : بر پيغمبر داخل شدم و حضرت بر بالشى تكيه كرده بود و آن را به طرف من قرار داد و فرمود يا سلمان هيچ مسلمانى بر مسلمانى وارد نشود كه باحترامش پشتى گذارد جز اينكه خدا او را بيامرزد .\r\n","description":"","footnote":"","page_name":" 41 ","page_number":41},
  {"content":"\r\n\r\nدر شوخى و خندهء حضرت ( ص )\r\nاز پيغمبر ( ص ) روايت است كه فرمود : من مزاح ميكنم ولى جز حق نميگويم .\r\nاز ابن عباس : مردى از او پرسيد آيا پيغمبر ( ص ) مزاح ميكرد گفت پيغمبر مزاح مىكرد .\r\nاز حسن بن على ( ع ) : از دائيم هند در باره صفت و حالت پيغمبر ( ص ) پرسيدم ، گفت :\r\nچون در غضب مىشد صورتش را بر ميگردانيد و آثار غيرت در او پديدار مىگشت و چون مسرور مىگشت چشمها را فرو مىهشت . همه خنده‌هاى او تبسم بود كه دندانهاى مباركش چون برف نمايان ميشد .\r\nاز انس بن مالك : پيغمبر را ديدم چنان تبسم فرمود كه دندانهاى پيشين مباركش آشكار شد .\r\nاز ابى درداء : پيغمبر چون به چيزى سخن مىگفت در اثناء سخن تبسم مىفرمود .\r\nاز يونس شيبانى : حضرت صادق ( ع ) به من فرمود : شوخى شما با يك ديگر چگونه است ؟\r\n","description":"","footnote":"","page_name":" 42 ","page_number":42},
  {"content":"\r\nگفتم : كم است ، فرمود چرا شوخى نميكنيد كه شوخى از خوش اخلاقى مايه مىگيرد و با شوخى دل برادر ( مؤمن ) خود را شاد ميكنى . پيغمبر ( ص ) با مردم شوخى ميكرد براى آنكه آنان را خوشحال كند .\r\n\r\nدر گريهء پيغمبر ( ص )\r\nاز انس بن مالك : ابراهيم فرزند پيغمبر را ديدم كه داشت جان ميداد . پيغمبر ( ص ) از چشمان اشك فرو ريخت و فرمود : چشم اشك مىريزد ، و دل غمين مىگردد ولى نمىگويم جز آنچه پروردگار ما راضى است . و اى ابراهيم ما براى تو اندوهناكيم .\r\nاز خالد بن سلمة مخزومى : چون زيد بن حارثه از دنيا رفت پيغمبر ( ص ) به خانه اش رفت ، دختر زيد چون حضرت را ديد بناى ناله و گريه نهاد ، پيغمبر ( ص ) بشدت گريست . گفت : يكى از اصحاب گفت يا رسول الله ( ص ) اين چه حالت است ؟\r\nفرمود اين از شوق دوست است نسبت به دوست .\r\n","description":"","footnote":"","page_name":" 43 ","page_number":43},
  {"content":"\r\n\r\nدر راه رفتن پيغمبر ( ص )\r\nاز على ( ع ) : پيغمبر در موقع راه رفتن چنان بود كه گويى در سرازيرى راه ميرود و به سر در مىآيد . پيش از او و بعد از او مثل او نديدم .\r\n( كنايه از اينكه با كمال فروتنى و به حالت تواضع راه ميرفت ) .\r\nاز جابر كه گويد : پيغمبر ( ص ) چون بيرون مىآمد اصحابش جلوى او راه مىرفتند و پشت سرش را براى فرشتگان خالى مىگذاردند .\r\nاز ابن عباس ، گويد : پيغمبر ( ص ) چنان راه ميرفت كه به خوبى پيدا بود كه در راه رفتن عاجز و ضعيف نميباشد .\r\nاز انس گويد : چون بنزد پيغمبر ( ص ) مىرفتيم حلقه وار مىنشستيم . روايت است كه پيغمبر بهنگام سوارى اجازه نميداد كسى پياده در ركابش برود يا آنكه او را با خود سوار مىكرد ، و اگر از سوار شدن امتناع مىنمود . مىفرمود تو جلو برو و بعد در جايى كه مىخواهى نزد من بيا ، و جمعى از مردم مدينه او را به طعامى\r\n","description":"","footnote":"","page_name":" 44 ","page_number":44},
  {"content":"\r\nكه براى حضرت و پنج نفر از اصحابش ساخته بودند دعوت كردند ، پيغمبر ( ص ) دعوتشان را قبول كرد . در بين راه نفر ششمى با ايشان برخورد كرد و با آنها به مهمانى رفت . چون به خانه ميزبان رسيدند به آن مرد گفت چون اينها تو را دعوت نكرده‌اند اينجا بنشين تا در باره تو صحبت كنم و برايت اجازه بگيرم .\r\n\r\nدر قسمتى از احوال و اخلاق او ( ص )\r\nاز كتاب نبوة از على ( ع ) گويد : هرگز پيغمبر ( ص ) با كسى مصافحه نكرد كه دستش را از دست او بيرون كشد تا اينكه آن كس دستش را بيرون كشد و هيچ كس براى كارى يا سخنى با او روبرو نميشد كه حضرت از او جدا شود جز آنكه اول آن كس جدا گردد و هر كس كه با او در سخن منازعه ميكرد و ساكت نميشد حضرت زود ساكت مىگشت . و هرگز ديده نشد كه پاهايش را جلوى همنشينى دراز نمايد و هيچ گاه بين دو چيز مخير نميشد جز اينكه سختترين را انتخاب مىنمود و اگر به او ستمى مىشد استمداد نمىخواست مگر در جايى كه يكى از احكام خدا مورد هتك قرار مىگرفت كه در اين هنگام نيز خشمش براى خداى ( تبارك و تعالى ) بود و تا دم مرگ هرگز در موقع غذا خوردن تكيه نكرد و هيچ درخواستى از او نشد كه در جواب « نه »\r\n","description":"","footnote":"","page_name":" 45 ","page_number":45},
  {"content":"\r\nبگويد و هرگز حاجتمندى را جز حاجت روا يا با سخن نرم رد ننمود ، و نمازش در جماعت از همه كس خفيفتر و سخنرانيش كوتاهتر و از بيهودگى بدورتر بود و بهنگامى كه نزديك ميگشت از بوى خوشش شناخته مىشد و چون با مردم غذا مىخورد اول همه دست به غذا ميبرد و آخر همه دست ميكشيد و از جلوى خود غذا مىخورد و اگر غذا خرما و رطب بود از همه طرف ظرف تناول ميكرد و آب را بر سه نفس مينوشيد و آب را ميمكيد و آن را نمىبلعيد و دست راست را براى خوردن و آشاميدن و دادن و گرفتن به كار ميبرد و جز با دست راست چيزى را اخذ نميكرد و جز با دست راست عطا نميكرد و دست چپش براى ديگر كارهاى بدنش بود و بدست راست ابتدا كردن را در همه كارها از لباس پوشيدن و كفش به پا كردن و به راه افتادن دوست ميداشت در وقت دعا گفتن سه بار دعا ميكرد دعا را تكرار مينمود او چون حرف ميزد يك بار ميگفت و چون اجازه ميگرفت سه بار اجازه ميگرفت و سخنش شمرده و با فاصله ادا مىكرد كه مستمعان آن را ضبط كنند و چون حرف ميزد گويا نور از بين دندانهاى پيشين او ميدرخشيد و چون او را در اين موقع ميديدى گمان ميكردى كه بين دندانهايش گشاده است و حال اينكه چنين نبود نگاهش كوتاه بود ( نه خيره و هيز )\r\n","description":"","footnote":"","page_name":" 46 ","page_number":46},
  {"content":"\r\nبا هيچ كس آنچه را مكروه ميداشت نميگفت و چنان راه ميرفت كه گوئى از بالا به سرازيرى پايين مىآيد يعنى با كمال فروتنى قدم برمىداشت و ميفرمود بهترين شما خوش اخلاق ترين شما است .\r\nاز غذا نه تعريف ميكرد نه بدگوئى مىنمود و اصحابش در محضر او در سخن نزاع نمىكردند و اين محدث در باره اش ميگويد هرگز پيش از پيامبر و بعد از او مانندش را نديدم .\r\nاز امام صادق ( ع ) گويد : پيامبر ( ص ) چون در شب تاريك ديده ميشد نورى همچون پارهء ماه در او مشاهده مىگشت .\r\nو از آن حضرت ( ع ) : جبرئيل بر پيامبر ( ص ) نازل شد و گفت خداوند جل جلاله ترا سلام مىرساند و به تو پيغام مىرساند :\r\nاين صحراى مكه را اگر بخواهى براى تو پر از طلا كنم ، پيامبر ( ص ) سه بار به آسمان نگاه كرد و سپس فرمود : نه خداوندا ولى دوست دارم يك روز سير باشم ترا حمد گويم و يك روز گرسنه بمانم و از تو سؤال كنم . و نيز از آن حضرت ( ع ) گويد : پيامبر ( ص ) گوسفند خانه را مىدوشيد .\r\n","description":"","footnote":"","page_name":" 47 ","page_number":47},
  {"content":"\r\nو نيز از آن حضرت ( ع ) گويد : پيغمبر ( ص ) مىفرمود : من سوارى الاغ و خوردن غذا را روى حصير با بندگان و بخشش پيغمبران را بدست خودم رها نخواهم كرد .\r\nاز جابر بن عبد الله گويد : در پيامبر ( ص ) چند خصلت بود : از هيچ راهى نميگذشت جز آنكه هر كس در پى حضرت از آنجا عبور مىكرد مىفهميد پيغمبر ( ص ) از اين راه گذشته بواسطه بوى خوشى كه از عرق بدن مباركش باقى ميماند و به هيچ درخت و يا سنگى نميگذشت جز آنكه براى او سجده مىكرد .\r\nاز ثابت بن انس بن مالك گويد : رنگ پوست و چهره اش روشن و درخشان بود گوئى رنگ او بسان لؤلؤ است و بوقت راه رفتن آرام و با وقار راه ميرفت و من بويى از مشك يا عنبر خوشبوتر از حضرتش استشمام نكردم و ديبا و حريرى نرمتر از كف او لمس ننمودم . پيغمبر از همه مردم نمازش را در جماعت خفيفتر مىخواند .\r\nاز جرير بن عبد الله ، گويد : چون پيغمبر مبعوث گشت براى بيعت به محضرش شتافتم فرمود : اى جرير براى چه آمده اى ؟ گفتم تا بدست تو مسلمان شوم ، حضرت عبايش را برايم پهن كرد و سپس رو باصحاب كرد و فرمود : چون بزرگ و كريم قومى\r\n","description":"","footnote":"","page_name":" 48 ","page_number":48},
  {"content":"\r\nبنزد شما آيد او را گرامى داريد .\r\nاز ابى عبد الله ( ع ) گويد : پيغمبر با مردى قرار گذارد تا در صخره با او ملاقات نمايد و فرمود در آنجا بانتظار تو خواهم بود تا بيائى ، گرماى آفتاب بر - حضرت شديد و سخت شد ، اصحاب گفتند يا رسول الله ( ص ) ، اگر مايل باشيد بسايه برويد ، حضرت فرمود : من با او اينجا را ميعاد نهاده‌ام و اگر نيامد او ترك ( وعده ) كرده باشد .\r\nاز عايشه گويد : به پيغمبر عرضه داشتم كه هر گاه از مستراح بيرون آمديد بدنبال شما رفتم و مدفوعى از شما نديدم فقط بوى مشك شنيدم ، فرمود : اى عايشه ما پيغمبران پيكرمان چون ارواح بهشتيان آفريده شده كه هر چه از ما بيرون شود زمين آن را فرو ميبرد .\r\nاز ابن عباس ، گويد : عمر بر پيغمبر ( ص ) وارد شد ديد كه حضرتش بر حصير نشسته و حصير بر پهلويش اثرى نهاده . عمر گفت يا رسول الله چه خوب بود فرش و تشكى براى خود ميگرفتى ، پيغمبر ( ص ) فرمود : مرا با دنيا چه كار ، مثل من و مثل دنيا نيست مگر مانند كسى كه در روزى گرم از تابستان به سفر ميرود و در زير سايه\r\n","description":"","footnote":"","page_name":" 49 ","page_number":49},
  {"content":"\r\nدرختى ساعتى استراحت مىكند و بعد براى هميشه آنجا را ترك مىگويد .\r\nاز ابن عباس ، گويد : پيغمبر ( ص ) از دنيا رفت در حالى كه زرهش نزد مردى يهودى به سى من جو ، كه براى قوت خانواده اش گرفته بود ، گرو بود .\r\nاز ابى رافع ، گويد : از پيغمبر ( ص ) شنيدم كه مىگفت : اگر اسم كسى را محمد گذاشتيد به او حرف زشت نگوئيد و سيلى بر رخسارش نزنيد . خانه اى كه در آن اسم محمد ( ص ) باشد مبارك است . و مجلسى كه در آن محمد ( ص ) است و رفيقانى كه در آن نام محمد است مبارك مىباشد .\r\n\r\nدر ( وضع ) نشستن حضرت و دستور آداب جلوس باصحابش )\r\nهمواره كودكان خردسال را بمحضر پيغمبر ( ص ) ميبردند تا براى آنها از خدا بركت بخواهد يا او را نامى بگذارد ، حضرت براى احترام به خانواده اش كودك آنها را بر دامن خود ميگذارد و چه بسا كه كودكى بر دامن آن بزرگوار بول مىكرد و يكى از حاضران در موقع بول كردن كودك بانگ بر او ميزد . حضرت مىفرمود :\r\n","description":"","footnote":"","page_name":" 50 ","page_number":50},
  {"content":"\r\nاز ادرار كودك جلوگيرى نكنيد و كودك را آسوده مىگذاشت تا بولش را تمام كند و بعد براى او دعا مىكرد يا اسمگذارى مىنمود و خانواده اش را خوشحال مىساخت بطورى كه مىفهميدند كه حضرت از بول كودكشان ناراحت نشده و پس از آنكه ميرفتند پيغمبر لباسش را مىشست . مردى وارد مسجد شد و پيغمبر تنها بود حضرت خود را بكنار كشيد و براى او جا باز كرد ، مرد گفت يا رسول الله جا زياد و وسيع است ، حضرتش فرمود : حق مسلمان بر مسلمان اينست كه وقتى ببيند كه مىخواهد در كنارش بنشيند كنارتر برود و براى او جا باز كند .\r\nو روايت است كه پيغمبر ( ص ) فرمود : هر كس ( از روى تكبر ) دوست بدارد كه مردم برايش برخيزند جايگاه خود را در آتش قرار داده . و نيز فرمود : آنچنان كه عجمها براى يك ديگر بر مىخيزند برمخيزيد ولى اشكالى ندارد كه جا باز كنيد .\r\nاز امام صادق ( ع ) روايت شده ( در كتاب محاسن ) كه پيغمبر ( ص ) چون وارد منزلى مىشد در نزديكترين مكان ورود مىنشست و نيز از آن حضرت روايت است كه پيغمبر بيشتر رو به قبله مىنشست .\r\n","description":"","footnote":"","page_name":" 51 ","page_number":51},
  {"content":"\r\nو نيز از حضرت صادق است كه : پيغمبر ( ص ) فرمود وقتى كسى وارد مجلسى شد هر جا كه خالى است بنشيند . و روايت است كه پيغمبر ( ص ) فرمود : وقتى كسى از مجلسى برخاست كه برود سلام كند كه سلام اولى ( وقت ورود ) از سلام آخر ( بهنگام رفتن ) بهتر نيست . و نيز از امام ششم مروى است كه پيغمبر فرمود هر كس از مجلسى بر ميخزد و ميرود و دوباره بر مىگردد به جاى خود اولى و مقدم است . و نيز از پيغمبر ( ص ) روايت است كه فرمود : حق مجالس را ادا كنيد ، پرسيدند حق مجالس چيست ؟ فرمود : چشمانتان را فرو هليد و سلام را جواب گوئيد و نابينايان را راهنمائى كنيد و امر بمعروف و نهى از منكر نمائيد .\r\nاز ابى امامه ، گويد : پيغمبر اكرم ( ص ) بطور قرفصاء مىنشست .\r\nاز كتاب محاسن : پيغمبر ( ص ) سه گونه مىنشست : يكى قرفصاء و آن به اين نحو است كه كپل بر زمين قرار گيرد و رانها بچسبد و دست دور ساق پا حلقه شود ، و گاه بر دو زانو مىنشست و گاه يك پا را تا مىكرد و پاى ديگر را بر آن قرار مىداد ، و هرگز ديده نشد كه چهار زانو بنشيند ، و دو زانو مىنشست و هرگز تكيه نمىكرد .\r\n","description":"","footnote":"","page_name":" 52 ","page_number":52},
  {"content":"\r\n\r\nفصل سوم در توصيف اخلاق حضرت ( ص )\r\nدر كتاب مواليد صادقين ( ع ) : پيغمبر ( ص ) همه نوع غذا ميل مىفرمود و آنچه را خداوند حلال كرده با اهل و خدمتگزاران و هر كس از مسلمين كه او را دعوت مىكرد ميل مىكرد و بر روى زمين و هم بر آنچه آنها غذا مىخوردند ، و از آنچه مىخوردند ، مگر آنكه مهمانى ميرسيد كه با مهمان غذا مىخورد و دوستترين طعام براى او آن بود كه با مهمان و ديگر مردم تناول ميشد . روزى در محضر اصحابش گفت : بار خدايا ما از فضل و رحمت تو كه جز تو كسى مالك آن دو نيست مسألت مىكنيم . در اين حال گوسفندى بريان برسم هديه براى حضرت آوردند . فرمود :\r\nبگيريد كه اين از فضل الهى است و ما اينك انتظار رحمتش را ميكشيم . و چون سفره برايش پهن مىشد مىفرمود : « بسم الله اللهم اجعلها نعمة مشكورة نصل بها نعمة الجنة »\r\n( بار خدا اين را نعمتى كن سپاس شده كه بوسيلهء آن به نعمت بهشت دست يابيم ) . و بسيار بود كه وقتى براى خوردن مىنشست از جلوى خود تناول مىكرد ، و پاها و\r\n","description":"","footnote":"","page_name":" 53 ","page_number":53},
  {"content":"\r\nزانوها را جمع مىنمود ، چنان كه نمازگزار دو زانو مىنشيند ، جز اينكه يك پا را روى پاى ديگر تكيه مىداد ( متورك ) و مىفرمود من بنده‌ام مانند بندگان غذا مىخورم و همچون بندگان مىنشينم .\r\nاز حضرت صادق ( ع ) فرمود : پيغمبر اكرم از آنگاه كه خداوند او را به پيغمبرى برانگيخت تا وقتى كه خداوند او را قبض روح كرد هرگز بهنگام غذا خوردن تكيه نكرد براى فروتنى به پيشگاه خداوند عز و جل و چون دست مبارك به طعام دراز مىكرد مىفرمود :\r\nاز مجموعه پدرم از حضرت صادق ( ع ) از پدرانش عليهم السلام : پيامبر ( ص ) بهنگام افطار كردن مىفرمود :\r\n« اللهم لك صمنا و على رزقك افطرنا فتقبله منا »\r\n( يعنى : خداوندا براى تو روزه گرفتيم و با روزى تو افطار مىكنيم و ( روزه را ) از ما بپذير ) و مىفرمود : تشنگى رفت ، و رگهاى شست و شو و گشاده و پاكيزه شد و پاداش بجاى ماند . و حضرت صادق ( ع ) فرمود : پيغمبر اكرم چون از نزد عده اى غذا ميل ميكرد\r\n","description":"","footnote":"","page_name":" 54 ","page_number":54},
  {"content":"\r\nمىفرمود : در محضر شما روزه داران افطار ميكنم و طعام شما نيكان را مىخورم . و فرمود : دعاى روزه دار بهنگام افطار كردن مستجاب است .\r\nو در روايت آمده كه : پيغمبر ( ص ) با خرما افطار مىفرمود و اگر قند مىيافت با آن افطار مىنمود .\r\nاز حضرت صادق ( ع ) : پيغمبر ( ص ) با شيرينى افطار مىفرمود و اگر شيرينى نمىيافت با آب ولرم افطار مىكرد و مىفرمود كه كبد و معده را شست و شو مىدهد و تميز مىنمايد و دهان را خوشبو مىسازد ، و دندانها و سياهى و قرنيهء چشم را محكم و چشم را تيز بين مىنمايد و گناهان را كاملا مىشويد و رگهايى كه به هيجان در مىآيد و همچنين صفراء را آرام مىكند و بلغم را بر طرف مىكند و حرارت معده را فرو مىنشاند و دردسر را از بين مىبرد .\r\nو نيز پيغمبر ( ص ) گرمى نمىخورد مگر آنكه سردى نيز ميل مىكرد ( تبريد مىنمود ) و مىفرمود : خداوند به ما آتش نخوراند ، غذاى حاد بىبركت است تبريد كنيد ( غذاى سرد ميل كنيد ) ( 1 ) .\r\n\r\n","description":"","footnote":"\r\n( 1 ) مراد از سرد و گرم باصطلاح طلب قديم است نه گرمى بمعنى حرارت و سردى بمعنى سرما .\r\n","page_name":" 55 ","page_number":55},
  {"content":"\r\nو چون غذا مىخورد بسم الله مىگفت ، و با سه انگشت تناول مىكرد ، و از جلوى خود مىخورد و از جلوى ديگرى غذا نمىخورد ، قبل از ديگران به غذا شروع مىكرد و بعد از ديگران از آن دست مىكشيد ، و با سه انگشت ابهام و وسطى و شست ميل مىكرد ، و گاه انگشت چهارم را نيز بكمك ميگرفت و با دو انگشت غذا نمىخورد و مىفرمود : با دو انگشت خوردن روش شيطان است . يكى از اصحاب روزى پالوده برايش آورد ، حضرت از آن ميل كرد و از آورندهء آن پرسيد : اين از چيست اى ابا عبد الله ؟ گفت پدرم و مادرم فدايت روغن و عسل را در ديگ سنگى ميريزيم و بر آتش مىنهيم تا بجوشد ، آنگاه مغز گندم را مىگيريم و بر آن روغن و عسل مىريزيم و بهم مىزنيم تا سرخ شود و اين فالوده كه مىبينيد بدست مىآيد .\r\nپيغمبر ( ص ) فرمود : اين غذاى بسيار خوبى است .\r\nپيغمبر جو را سبوس نگرفته مىخورد ، چه به صورت نان و چه در طعام .\r\nاز كتاب روضة الواعظين عيص بن قاسم گويد : به حضرت صادق عرضه داشتم حديثى از پدر شما نقل مىكنند كه فرموده : پيغمبر ( ص ) هرگز از نان گندم سير نخورد . آيا اين\r\n","description":"","footnote":"","page_name":" 56 ","page_number":56},
  {"content":"\r\nمطلب صحيح است ؟ گفت : آرى ، پيغمبر ( ص ) هرگز نان گندم نخورد و از نان جو هم سير نشد . عايشه گويد : پيغمبر از نان جو دو روز سير نشد تا از دنيا رفت .\r\nو روايت است كه پيغمبر ( ص ) هرگز بر سفره غذا نخورد تا وفات يافت و نان نرم ( بدون سبوس ) نيز تناول نكرد تا از دنيا رفت . عايشه گويد : دنيا در زمان پيغمبر بر ما سخت بود ، چون حضرت وفات يافت لذايذ و نعمتها بسوى ما بشدت سرازير شد .\r\nاز امام صادق ( ع ) : غذاى پيغمبر ( ص ) تا وقت وفات ( نان ) جو بود .\r\nاز انس : پيغمبر ( ص ) ، دعوت بندگان را مىپذيرفت ، مردم را بر ترك خود مىنشاند ، بر روى زمين غذا مىخورد ، خيار را با خرما و با نمك ميل مىكرد ، ميوه تازه تناول مىنمود ، محبوبترين ميوه‌ها براى او خربزه و انگور بود ، خربزه را با نان و گاه با شكر مىخورد ، و گاه هم با رطب . در غذا خوردن از هر دو دست كمك مىگرفت .\r\n","description":"","footnote":"","page_name":" 57 ","page_number":57},
  {"content":"\r\nروزى رطب مىخوردند و با دست راست به دهان مىنهادند و با دست چپ هسته هايش را از دهان مىگرفتند ، گوسفندى از نزديك حضرت گذشت ، پيغمبر ( ص ) هسته‌ها را جلوى دهان حيوان گرفت تا شروع به خوردن نمود پيغمبر ( ص ) تا آخر خود خرما ميل مىكرد و مرتب هسته‌ها بگوسفند ميداد .\r\nپيغمبر ( ص ) ، وقتى روزه مىگرفت گاه با رطب افطار مىكرد ، و گاهى با انگور ، و دانه دانه ميل ميكرد ، و گاه خوشه اى را يك جا ميل مىفرمود ، چنان كه آب انگور بر محاسن مباركش چون دانهء لؤلؤ ديده مىشد .\r\nو حيس ( 1 ) تناول مىكرد ، و خرما ( تمر ) مىخورد و بر روى آن آب مىنوشيد و تمر و آب بيشتر غذا حضرت را تشكيل ميداد .\r\nو تمر را با شير با هم مىخورد و آن دو را بهترين مىناميد و آش جو ( عصيده ) با روغن پيه و دنبه ميل مىكرد ، و بيشتر هريسه ( 2 ) مىخورد و به آن سحرى ميل مىكرد ، و\r\n\r\n","description":"","footnote":"\r\n( 1 ) حيس طعامى است مخلوط از خرما و ماست و روغن .\r\n( 2 ) هريسه غذايى است نظير هليم امروزه .\r\n","page_name":" 58 ","page_number":58},
  {"content":"\r\nجبرئيل اين غذا را از بهشت برايش آورده بود كه با آن سحرى مىخورد ، در خانه همان غذاهايى را مىخورد كه معمولا مردم ميخوردند ، و گوشت پخته را با نان ميل مىكرد ، و نيز گوشت بريان با نان ميل مىكرد ، و قرمه را به تنهايى مىخورد ، و گاه با نان مىخورد ، و بهترين غذا نزد او گوشت بود و مىفرمود : بر شنوايى و بينايى مىافزايد .\r\nو مىفرمود : گوشت آقاى غذاهاست در دنيا و آخرت و اگر از خدا بخواهم كه هر روز به من گوشت عنايت كند البته خواهد كرد ، و تريد را با گوشت و كدو مىخورد و مىفرمود : كدو درخت برادرم يونس است .\r\nاز آش خوشش مىآمد ، گوشت مرغ ميل مىكرد ، و گوشت شكار و مرغ صيد شده مىخورد ، ولى خود صيد نميكرد و صيد را نمىفروخت ، و دوست داشت برايش صيد كنند و پخته يا خام برايش هديه برند ، در خوردن گوشت سر را به آن خم نميكرد بلكه گوشت را به طرف دهان ميبرد و با دندان از آن مىكند ، نان و روغن تناول مىنمود ، از گوسفند كتف و دست را دوست ميداشت ، سركه را نيز دوست داشت ، از سبزىها : كاسنى ، ريحان كوهى ( پونه ) و كرنب - دوست داشت .\r\n","description":"","footnote":"","page_name":" 59 ","page_number":59},
  {"content":"\r\nپيغمبر ( ص ) سير و پياز و عسل با موم نمىخورد . نبى اكرم ( ص ) : هرگز از طعامى بدگويى نكرد ، اگر طعامى را دوست داشت مىخورد و گر نه ميل نميكرد ، و اگر خود از غذايى نمىخورد ، ديگرى را از آن منع نمىكرد ، و آن را از نظر آنها نمىانداخت ، ظرف غذا را با انگشتان تميز مىنمود ، و مىليسيد ، و مىفرمود : ته ماندهء غذا پر بركتترين قسمت طعام مىباشد ، و چون از خوردن غذا فارغ مىگشت سه انگشتى را كه با آنها غذا مىخورد مىليسيد ، و اگر چيزى در ته ظرف مانده بود با انگشت پاك مىكرد و مىليسيد تا ظرف تميز مىشد و دستش را با حوله خشك و پاك نمىكرد ، يا آنكه انگشتانش را يكى يكى مىليسيد و مىفرمود : معلوم نيست در كدام انگشت بركت است .\r\nو پيغمبر ( ص ) يخ ( برد ) ميل مىكرد و اصحاب را مىفرمود برايش فراهم آرند و مىفرمود : كه بيمارى دندانها ( پيوره ) را از بين مىبرد ، و پس از غذا دستها را مىشست تا كاملا تميز مىگشت و كمترين بويى از غذا در آن باقى نمىماند .\r\n","description":"","footnote":"","page_name":" 60 ","page_number":60},
  {"content":"\r\nو چون نان و مخصوصا گوشت مىخورد دستانش را به خوبى مىشست ، و بعد بقيه آب دست را به صورتش مىماليد ، و به حد امكان تنها غذا نمىخورد و مىفرمود :\r\nآيا بدترين شما را معرفى كنم ؟ گفتند : بفرمائيد يا رسول الله .\r\nفرمود : كسى كه تنها غذا بخورد و بندهء خود را بزند و مهمان را پذيرايى نكند .\r\n\r\nفصل چهارم در توصيف اخلاق حضرت ( ص ) : در آشاميدن\r\nهنگام آشاميدن بسم الله مىگفت و يكى دو جرعه مىنوشيد ، و تأمل ميكرد و خداوند را حمد مىكرد و دوباره با بسم الله شروع مينمود همچنين تا سه بار كه هر بار كه آب مىآشاميد سه بسم الله و سه الحمد الله مىگفت . و آب را مىمكيد و نمىبلعيد و مىفرمود : درد بعد از بلعيدن آب است ، و در حين آشاميدن نفس نميكشيد و اگر خواست نفس بكشد ظرف آب را از دهان دور نگه ميداشت ، و گاه هم بيك نفس آب مىآشاميد و در ظرفهاى بلورينى كه از شام مىآمد مينوشيد و در كاسه چوبى يا پوستى و هم با\r\n","description":"","footnote":"","page_name":" 61 ","page_number":61},
  {"content":"\r\nكفهاى خود آب مينوشيد و ميفرمود : طرفى پاكيزه تر از دست نيست ، از دهانهء مشك نيز مينوشيد و سر مشك را به بيرون بر نميگردانيد ، و مىفرمود : موجب بدبوئى آب مىشود . ايستاده آب مىآشاميد و گاه سواره و گاه برميخاست و از مشك يا سبو يا ابريق يا هر ظرفى كه دم دست بود و يا با كف آب مىخورد ، و با ظرفى كه شير در آن مينوشيدند و سويق ميخوردند مينوشيد : بهترين آشاميدنى برايش آشاميدنى آب شيرين بود . و در روايتى بهترين نوشيدنيها شيرين خنك بود ، بعد از عسل آب مينوشيد ، نان تريد ميكرد ميل مينمود و ميفرمود : عالى ترين نوشيدنيها در دنيا و آخرت آب است . انس گويد : پيغمبر ( ص ) شربتى براى افطار داشت و شربتى براى سحر كه گاه هر دو يكى بود ، و اين شربت گاه شير بود و گاه نان حل شده در آب .\r\nپيغمبر ( ص ) شبى دير آمد من به گمان اينكه ميهمان است غذايش را خوردم ، حضرت ساعتى بعد آمد از يكى از همراهانش پرسيدم پيغمبر ( ص ) افطار كرده ؟ گفت\r\n","description":"","footnote":"","page_name":" 62 ","page_number":62},
  {"content":"\r\nنه : آن شب چنان بر مىگذشت كه جز خدا كسى نميداند از ترس اينكه مبادا پيغمبر غذايش را طلب كند و نيابد ، ولى حضرت گرسنه خوابيد فردا را روزه گرفت و از غذاى خودش پرسشى نكرد و تاكنون هم در اين باره چيزى نگفته ، برايش ظرف شيرى آوردند كه ابن عباس در طرف راست و خالد در طرف چپش بودند حضرت نوشيد و به ابن عباس گفت باقى ماندهء آن مال تست اجازه مىدهى به خالد بدهم باحترام مسنتر بودن ؟ ابن عباس گفت نه به خدا باقيماندهء پيغمبر را به هيچ كس نمىبخشم ، بعد خود كاسه را گرفت نوشيد .\r\nابن خولى كاسه اى از شير و عسل برايش آورد حضرت از نوشيدن خوددارى كرد و فرمود دو شربت در يك جا و دو ظرف در يك ظرف ؟ بعد فرمود : من بر كسى حرام نمىكنم كه مكروه ميدارم در اينجا فخر كنم و فرداى قيامت به زياده روى دنيا حساب پس دهم و تواضع را دوست ميدارم كه هر كه براى خدا تواضع كند خدا او را رفعت دهد .\r\n","description":"","footnote":"","page_name":" 63 ","page_number":63},
  {"content":"\r\n\r\nفصل پنجم در توصيف اخلاق حضرت در عطر و روغن مالى و جامه پوشيدن و غير اينها\r\n\r\n( در شستن سر )\r\nپيغمبر ( ص ) وقتى مىخواست سر و ريش خود را بشويد با سدر مىشست .\r\n\r\nدر روغن مالى حضرت ( ص )\r\nروغن مالى را دوست مىداشت و از ژوليدگى مو بدش مىآمد و مىفرمود :\r\nروغن درد را مىبرد ، و انواع روغنها را به بدن مىماليد ، و ابتدا به سر و ريش خود مىنمود ، و مىفرمود : سر بايد مقدم بر ريش باشد ، و روغن بنفشه به كار مىبرد و مىفرمود :\r\nبهترين روغنها است ، و نيز بهنگام روغن مالى ابروها را مقدم ميداشت و به شارب مىماليد و بعد به بينى ميكرد و استشمام مىنمود و سپس سر را روغن ميزد ، و براى\r\n","description":"","footnote":"","page_name":" 64 ","page_number":64},
  {"content":"\r\nرفع درد سر ابروها را روغن مىزد ، و شاربها را با روغنى غير از روغنى كه براى محاسن مصرف مىكرد ، روغن ميزد .\r\n\r\nشانه كردن حضرت ( ص )\r\nپيغمبر ( ص ) سرش را با « مدرى » ( نوعى شانه ) شانه ميزد ، و زنانش او را شانه ميزدند . و زنانش مواظب بودند كه چه موقع موى و محاسن خود را شانه مىزند تا موهايى كه با شانه از حضرت مىريخت برگيرند ، و گويند موهايى كه از آن حضرت امروزه بدست مردم است از همانها است ، و اما موهايى كه از سر تراشيدن پيغمبر ( ص ) در عمره و حج فرو مىريخت ، جبرئيل نازل مىشد و آنها را به آسمان بالا مىبرد . و گاه در يك روز دو بار ريش خود را شانه ميزد ، و هميشه شانه را پس از شانه زدن زير سر ميگذاشت و مىفرمود شانه زدن و با را از بين مىبرد ، و ريشها را از زير 40 بار شانه ميزد . و از بالا هفت بار شانه ميزد و مىفرمود : اين كار حافظه را زياد مىكند و بلغم را از بين مىبرد .\r\nو در روايتى نقل شده كه فرمود : هر كس شانه را هفت بار بر سر و رويش و سينه اش\r\n","description":"","footnote":"","page_name":" 65 ","page_number":65},
  {"content":"\r\nبكشد هيچ دردى به او نزديك نخواهد شد .\r\n\r\nدر عطر و بوى خوش پيغمبر ( ص )\r\nپيغمبر ( ص ) با مشك خود را خوشبو مىفرمود ، چندان كه مشك بر فرق سر حضرت برق مىزد و به چيزهاى بىرنگ كه مناسب مردان است مثل مشك و عنبر خود را معطر مىفرمود و نيز به عطر خود را خوشبو مىكرد و همسرانش او را به آن خوشبو مىكردند ، و خود را با عود قمارى ( نوعى از عود ) خوشبو مىنمود و در شب تاريك پيش از آنكه ديده شود از بوى خوشش شناخته مىشد چنان كه رهگذر مىگفت ، اين پيغمبر است .\r\nاز حضرت صادق ( ع ) ، پيغمبر اكرم ( ص ) براى بوى خوش بيش از غذا خرج مىكرد . و حضرت باقر ميفرمايد : سه خصلت در پيغمبر ( ص ) بود كه در هيچ كس ديگر نبود ، سايه نداشت ، و از هيچ راهى نمىگذشت مگر آنكه هر كس بعد از دو سه روز\r\n","description":"","footnote":"","page_name":" 66 ","page_number":66},
  {"content":"\r\nكه از آنجا رد مىشد از بوى خوشى كه از وى باقى مانده بود مىفهميد كه حضرتش از آنجا رد شده ، و بر هيچ سنگ و درختى عبور نميكرد مگر آنكه براى او خم مىشدند ، و هيچ بوى خوشى برايش نمىآوردند مگر آنكه به خود مىماليد ، و مىفرمود : اين بويش مطبوع و خوب و حمل نمودنش آسان است و اگر هم آن عطر را به كار نمىبرد انگشتانش را در آن مىنهاد و بعد مىمكيد ، و مىفرمود : خداوند لذت مرا در زنان و بوى خوش و روشنى چشم مرا در نماز و روزه قرار داده است .\r\n\r\nدر سرمه كشيدن پيغمبر ( ص )\r\nحضرت در چشم راست سه ميل و در چشم چپ دو ميل سرمه مىكشيد ، مىفرمود :\r\nهر كس بخواهد ميتواند سه ميل هميشه سرمه بكشد ، و هر كس كمتر يا بيشتر از اين انجام دهد مانعى ندارد ، و چه بسا كه در حال روزه سرمه مىكشيد ، پيغمبر ( ص ) سرمه دانى داشت كه در شب از آن سرمه مىكشيد و سرمهء او سنگ سرمه بود .\r\n\r\nدر نگاه حضرت ( ص ) در آينه\r\nپيغمبر ( ص ) در آينه نگاه مىكرد و موهاى سرش را منظم مىنمود و شانه\r\n","description":"","footnote":"","page_name":" 67 ","page_number":67},
  {"content":"\r\nمىزد و گاه در آب نگاه مىنمود و موهايش را مرتب مىفرمود ، پيغمبر براى اصحاب خود نيز خود را آراسته مىكرد ، تا چه رسد به اهل خود ، و اين مطلب را به عايشه گوش زد كرد ، وقتى عايشه ديد حضرت در ظرف آبى كه در منزل بود نگاه مىكند و موى خود را منظم مىنمايد تا بنزد اصحاب بيرون رود ، گفت پدر و مادرم فدايت در آب نگاه ميكنى و زلفت را منظم مىسازى در حالى كه تو يك پيامبرى و بهترين خلق خدايى ؟ پيامبر ( ص ) فرمود خداوند دوست دارد كه بنده چون به سوى برادران خود بيرون ميرود خود را براى آنها منظم كند و خود را بيارايد و زيبا سازد .\r\n\r\nدر روغن ماليدن پيامبر ( ص )\r\nپيامبر ( ص ) به بدن روغن ماليد و يكنفر بدن او را روغن مىماليد تا به قسمتى ميرسيد كه زير شلوار بود و آن قسمت را خود حضرت انجام مىداد ، حضرت در سفرها شيشهء روغن ( بدن ) و سرمه دان و قيچى و مسواك و شانه را از خود جدا نمىكرد ، و در روايت ديگر : نخ و سوزن و گرزن و چرم را نيز با خود بر مىداشت ، و لباس خود را مىدوخت ، و نعلين خود را وصله مىزد ، و وقت مسواك كردن دندانها را از عرض مسواك\r\n","description":"","footnote":"","page_name":" 68 ","page_number":68},
  {"content":"\r\nمىكرد ( يعنى از بالا به پائين ) .\r\n\r\nدر لباس آن حضرت صلَّى الله عليه و آله\r\nپيغمبر ( ص ) لباس بلند ( شمله ) مىپوشيد كه كار شلوار مىكرد و پارچهء راه راه به تن مىكرد و از آن شلوار تهيه مىنمود و اين پارچه بتن حضرت خيلى زيبا بود ، بواسطهء آن كه سياهى آن با سفيدى ساق و پشت پاى حضرت كاملا تناسب داشت و زيبنده بود .\r\nو گفته‌اند كه وقتى از دنيا رفت از اين پارچه در قبيلهء بنى عبد الاشهل برايش مىبافتند ؛ و گاه با همان لباس بلند ( شمله ) با مردم نماز مىخواند .\r\nو انس گويد : بسيار حضرتش را ديدم كه در شمله با ما نماز مىخواند ، در حالى كه دو طرفش را بين دو كتفش بسته و گره زده بود .\r\n\r\nعمامه و عرقچين پيغمبر ( ص )\r\nپيغمبر ( ص ) عرقچين در زير عمامه بر سر مىگذاشت ، و گاه عرقچين بىعمامه\r\n","description":"","footnote":"","page_name":" 69 ","page_number":69},
  {"content":"\r\nو يا عمامه بىعرقچين بر سر مىنهاد ، و گاه كلاه بلند يمنى و عرقچين مصرى بر سر مىنهاد ، و در جنگها ، كلاههاى گوشه دار بر سر مىنهاد ، و گاه در موقع نماز كلاهش را بر ميداشت و جلوى سجاده مىگذارد ، و عمامه خز سياه در سفر ، و غير سفر بر سر مىنهاد ، و گاه عمامه نداشت و دستمالى بسر مىبست ، و اين كار را بسيار انجام ميداد ، پيغمبر ( ص ) عمامه اى داشت بنام سحاب و على ( ع ) آن را بسر مىنهاد و بسيارى از اوقات با اين عمامه بيرون مىآمد .\r\nعايشه گويد : پيغمبر ( ص ) ، جبه و عمامه اى پشمين پوشيد و به منبر رفت و خطبه خواند ، و كسى را نديدم كه در اين لباس بهتر از پيغمبر ( ص ) باشد .\r\n\r\nچگونه لباس مىپوشيد ؟\r\nپيغمبر ( ص ) : وقتى لباس نو مىپوشيد مىفرمود : ( سپاس خداوندى را كه به من\r\n","description":"","footnote":"","page_name":" 70 ","page_number":70},
  {"content":"\r\nلباس داد كه عورت خود را بپوشم و خود را در بين مردم به آن بيارايم ) .\r\nو وقت در آوردن لباس اول طرف چپ را بيرون مىآورد ، و از كارهاى حضرت وقت پوشيدن لباس نو اين بود كه خدا را حمد مىكرد و بعد فقيرى را مىخواست و لباس كهنه را به او مىداد و مىفرمود : هيچ مسلمانى مسلمان ديگر را از لباس خود نپوشاند جز آنكه در اين دنيا و بعد از مرگ در پناه و نگهدارى و خير و امان خداوند عز و جل مىباشد ، و چون لباس مىپوشيد و بر مىخاست پيش از بيرون رفتن مىفرمود :\r\n( خداوندا بكمك تو مىپوشم ، و فقط به تو توجه مىكنم ، و به تو پناه مىبرم و بر تو توكل مىنمايم ، خداوندا تو معتمد و تكيه گاه و اميد من ميباشى ، خداوندا مهمات و غير مهمات مرا كفايت كن ، و آنچه را كه من بدان توجه ندارم و آنچه را كه تو بهتر از من خبر دارى و ميدانى كفايت كن ، كه هر كه در جوار تو باشد عزيز خواهد بود ، و ثناء و مدح تو بزرگ است ، و جز تو خدايى نميباشد ، خداوندا تو بر تقوايم بيفزا و گناهم را ببخش ، و بهر كار كه رو مىآورم تو مرا به نيكى و خير با آن روبرو كن ) .\r\nو سپس پى كار خود مىرفت ، و براى جمعه دو جامهء مخصوص داشت . و حوله و پارچه اى داشت كه پس از وضوء صورت خود را خشك مىكرد و گاه حوله نداشت و بر كنار عبا و ردايى كه بر دوش داشت صورت را خشك مىنمود .\r\n","description":"","footnote":"","page_name":" 71 ","page_number":71},
  {"content":"\r\n\r\nدر انگشتر حضرت ( ص )\r\nپيغمبر ( ص ) انگشترى از نقره بدست مىكرد كه نگين آن مال حبشه بود و نگين را به آخرين بند انگشت متصل به كف دست قرار مىداد و انگشترى از آهن نقره نشان بدست داشت كه معاذ بن جبل به او هديه كرده بود و بر آن كلمه « * ( مُحَمَّدٌ رَسُولُ الله ) * » نقش بود . انگشتر را بدست راست مىنمود و بعد بدست چپ انتقال داد و آخرين انگشترى كه بهنگام وفات در دست داشت از نقره بود و نگينش نيز نقره بود . چنان كه مردم انگشتر بدست مىكنند و بر آن بود « * ( مُحَمَّدٌ رَسُولُ الله ) * » .\r\nو با دست چپ استنجاء مىكرد ، در حالى كه انگشتر در آن دست بود و روايت است كه همواره تا دم مرگ انگشتر در دست راستش بود و بسيار بود كه انگشتر را به انگشت وسط مىكرد ، در مفصل دومى و گاه به همين نحو به شست مىنمود ، و چه بسا كه وقتى پيش اصحاب مىآمد نخى به انگشتر بسته بود كه چيزى را بخاطر آورد و با انگشترها نامه‌ها مهر مىنهاد و مىفرمود مهر برنامه امان از تهمت است .\r\n","description":"","footnote":"","page_name":" 72 ","page_number":72},
  {"content":"\r\n\r\nدر نعلين پيغمبر ( ص )\r\nنعلين پيغمبر ( ص ) دو بند داشت كه بين انگشتان قرار مىگرفت ، و كمر نعلين باريك كه به طرف پاشنه بطورى زيبا باريك مىشد و نوك تيز نبود ، و قسمتى در موضع شىء خارجى كم و اندك بود ، و بسيارى اوقات پوست دباغى شده بىمو مىپوشيد ، و در به پا كردن نعلين ابتدا به پاى راست مىفرمود ، و وقت در آوردن به پاى چپ آغاز مىكرد ، و امر مىفرمود : يا هر دو لنگ نعلين را به پا كنند يا هيچ كدام را و دوست نداشت كه يك پا كفش و يك پا برهنه باشد ، و از كفشها همه نوع را مىپوشيد .\r\n\r\nدر بستر حضرت ( ص )\r\nبستر حضرت بهنگام وفات از پارچه‌هاى كهنه وادى القرى بود كه از پشم و كرك پر شده بود و گفته شده طول آن حدود دو ذراع و عرض آن يك ذراع و يك وجب بود .\r\nاز على ( ع ) : تشك پيغمبر همان عباى او بود و متكاى حضرت پارچه اى بود كه از ليف خرما پر شده بود و يك شب دولا كردند و زير او انداختند ( كه نرمتر باشد ) ،\r\n","description":"","footnote":"","page_name":" 73 ","page_number":73},
  {"content":"\r\nفردا صبح فرمود : بستر ديشت مرا از نماز باز داشت ، و دستور داد كه يك بستر بيشتر نيندازند ، و بستر او از پوستى بود كه با ليف و پوست خرما پر شده بود ، عبايى داشت كه هر گاه به جائى ديگر ميرفت آن را دولا كرده زير خود مىانداخت ، و بسيار بود كه زيراندازى ساده برايش ميگذاردند كه از پوستى درست شده بود پر از ليف خرما كه بر آن مىنشست ، و قطيفه اى داشت مال فدك كه مىپوشيد و خود را در آن مىپيچيد ، و قطيفه اى مصرى داشت كه پرز كوتاهى داشت ، و فرشى از مو داشت كه بر آن مىنشست ، و گاه بر آن نماز مىخواند .\r\n\r\nدر خواب حضرت ( ص )\r\nپيغمبر ( ص ) روى حصير برهنه مىخوابيد بطورى كه چيزى غير از آن زير او نبود ، و چون مىخواست بخوابد مسواك مىكرد ، و بعد به بستر مىرفت ، و پس از جاى گرفتن در بستر بدست راست مىخوابيد ، و دست راست را زير گونهء راست مىنهاد و بعد مىگفت : « خدايا مرا در آن روز كه بندگانت را بر مىانگيزى از عذابت نگهدار » .\r\n","description":"","footnote":"","page_name":" 74 ","page_number":74},
  {"content":"\r\n\r\nدعاء حضرت در بستر خواب\r\nپيغمبر ( ص ) را دعاهاى مختلفى بود كه وقتى به بستر خواب مىرفت آنها را مىخواند .\r\nاز آنهاست : « خداوندا من از عقوبت و مجازات تو به عفو تو پناه مىبرم و از خشم تو به خشنودى تو پناه مىجويم ، و از تو به تو پناهنده مىشوم . بار خدايا من توان آن ندارم كه حق سپاس و ثناى تو را ادا كنم ، هر چند كه در اين راه حرص و كوشش به كار برم ، تو چنانى كه خود ثناى خود كردى » . و بهنگام خواب مىفرمود : « بنام خدا ميميرم و زنده‌ام و بازگشت ما بسوى خداوند است ( سرنوشت ما بدست اوست ) . بار خدايا مرا از آنچه مىترسم در امان بدار و عورت و اسرار مرا پوشيده بدار و امانت مرا ادا كن » .\r\n\r\nآنچه بهنگام خواب مىفرمود :\r\nبهنگام خواب آية الكرسى مىخواند و مىفرمود : جبرئيل بر من درآمد و فرمود : اى محمد عفريتى از جن ترا در خواب رنج مىدهد بر تو باد به آية الكرسى .\r\n","description":"","footnote":"","page_name":" 75 ","page_number":75},
  {"content":"\r\n\r\nآنچه پس از بيدار شدن مىفرمود :\r\nاز حضرت باقر ( ع ) مىفرمايد : پيغمبر هيچ گاه از خواب بر نمىخاست جز آنكه براى خدا سجده مىكرد ، و در روايت است كه پيغمبر ( ص ) نمىخوابيد مگر آنكه مسواك را زير سر مىنهاد و چون سر از خواب بر مىداشت ، قبل از هر چيز مسواك مىكرد . و فرمود : من به مسواك كردن ، مأمور شدم آنچنان كه ترسيدم بر من واجب باشد . و از دعاهايى كه وقت بيدار شدن مىخواند اين بود : « سپاس خداوندى را كه پس از مردن زنده‌ام ساخت ، پروردگار من آمرزنده و شكرگزار است . » و مىفرمود :\r\n« خداوندا من خير و نور و هدايت و بركت و پاكى و سلامت امروز را از تو مسألت مىنمايم ، خداوندا خيرات امروز و هر خوبى كه در اين روز واقع خواهد شد از تو مسألت دارم و از شر بديهاى امروز و شرهايى كه واقع خواهد شد به تو پناه مىبرم » .\r\n\r\nدر مسواك كردن پيغمبر ( ص )\r\nپيغمبر ( ص ) در هر شب سه بار مسواك مىكرد ، يك بار قبل از خواب و بار دوم\r\n","description":"","footnote":"","page_name":" 76 ","page_number":76},
  {"content":"\r\nپس از بيدار شدن براى نماز شب و بار سوم قبل از بيرون رفتن براى نماز صبح ( در مسجد ) و با چوب اراك ( كه درختى است در حجاز كه چوبهايش را اكنون براى مسواك به كار مىبرند ) مسواك مىنمود ، جبرئيل او را به اين كار امر كرده بود .\r\nاز حضرت صادق ( ع ) ، فرمود : من خوش ندارم كه انسانى بميرد و يكى از سنتهاى پيغمبر به گردن او باقى مانده باشد كه انجام نداده باشد\r\n","description":"","footnote":"","page_name":" 77 ","page_number":77},
  {"content":"\r\n\r\nباب دوم در آداب تنظيف و پاكيزگى و سرمه كشيدن و روغن مالى و مسواك\r\nشامل سه فصل :\r\n\r\nفصل اول : در تنظيف و پاكيزگى و امثال آن\r\nاز حضرت صادق ( ع ) روايت است كه امير مؤمنان ( ع ) فرمود : بوهاى بد را بوسيلهء آب بر طرف كنيد كه خداوند متعال از بندگان كثيف بدش مىآيد . و نيز از آن حضرت است كه شستن لباس اندوه را بر طرف مىكند و پاككننده است براى نماز .\r\n","description":"","footnote":"","page_name":" 78 ","page_number":78},
  {"content":"\r\nو پيغمبر ( ص ) به انس فرمود : شست و شو زياد كن تا خدا بعمرت اضافه كند ، و اگر مىتوانى شب و روز با طهارت باش حتما طاهر باش كه اگر با طهارت بميرى شهيد خواهى بود .\r\nاز كتاب روضة الواعظين ، حضرت صادق ( ع ) فرمود : هر كس وضو بسازد و با حوله خشك كند براى او ثوابى نوشته شود و هر كس وضو بسازد و خود را خشك نكند تا آنكه آب وضو بخشكد براى او سى حسنه نوشته شود .\r\nاز على بن اسباط ، گويد : از حضرت موسى بن جعفر ( ابا الحسن ) شنيدم كه گويد :\r\nچهار چيز از اخلاق انبياء است : عطر زدن و پاكيزگى و ستردن مويهاى تن با نوره و بسيارى آميزش ( 1 ) .\r\n\r\nخوشبويى\r\nاز پيغمبر اكرم ( ص ) روايت است كه فرمود : بوى خوش دل را محكم مىكند .\r\n\r\n","description":"","footnote":"\r\n( 1 ) مراد از كثرت طروقه يا زيادى شوخى و ملاعبه است بهنگام آميزش كه موجب ارضاء زن و آرامش بعدى اعصاب و در نتيجه حفظ او از انحراف است يا مراد بسيارى آميزش است و البته اينكه انبياء زياد آميزش داشتند نه به علت هواپرستى است بلكه يا از اين جهت است كه پيكر آنها قويترين پيكرها است و در نتيجه غريزه جنسى نيز در آنها از همه قويتر است .\r\nاز راه صحيح و حلال و براى توليد مثل فرو مىنشاندند و هرگز خيال انحراف نمىكردند و يا از اين جهت است كه اين فكر غلط كه در آن زمان بر مردم حكومت مىكرد كه مىبايست پيغمبر ملك و قديس يا يكى از خدايان آسمان باشد از بين برود - مترجم .\r\n","page_name":" 79 ","page_number":79},
  {"content":"\r\nاز امالى شيخ طوسى : از حضرت صادق ( ع ) فرمود : خداوند زيبائى و آراستگى را دوست دارد ، و نكبت و بد حالى را مكروه دارد ، و خداوند متعال دوست دارد كه وقتى نعمتى به بنده اش ارزانى مىكند اثر آن را بر او ببيند ، پرسيدند چگونه ؟ حضرت فرمود : لباسش را تميز نگهدارد و خود را خوشبو سازد و خانه اش را سفيد و گچكارى نمايد و صحن خانه اش را بروبد ، حتى آنكه چراغ افروختن پيش از غروب آفتاب فقر را بر طرف مىكند و بر روزى مىافزايد .\r\nاز حضرت صادق ( ع ) فرمود : چهار چيز از سنت پيغمبران است : مسواك ، و حنا و بوى خوش ، و زن . و نيز از آن حضرت : پيغمبر ( ص ) در هر هفته يك بار شست و شو مىكرد و اگر ميسر نمىشد يكى از روسريهاى زنانش را مىگرفت و خيس مىكرد و به بدن ميماليد ( و تن را با آن تميز مىنمود ) . و نيز از آن حضرت ، پيغمبر ( ص ) فرمود : از اين دنياى شما جز بوى خوش و زنان نائل نشدم .\r\n","description":"","footnote":"","page_name":" 80 ","page_number":80},
  {"content":"\r\nو نيز از آن حضرت : آنچه در راه بوى خوش مصرف شود اسراف نميباشد . و نيز از آن حضرت روايت است كه اگر : كسى براى شما شاخه گلى آورد آن را ببوييد و بر ديده نهيد كه گل از بهشت است . مالك جهنى گويد : مقدارى گل خدمت حضرت صادق ( ع ) بردم ، آنها را گرفت و بوييد و بر ديده نهاد و فرمود : هر كس گلى به دستش رسيد ببويد و بر ديدگان نهد و بگويد : ( خداوندا بر محمد و آل محمد درود بفرست ) ، قبل از آنكه گل را بيافكند آمرزيده خواهد شد .\r\nاز پيغمبر ( ص ) اگر كسى گل ببرادر مؤمن هديه كند ، او نبايد آن را رد كند ، كه گل از بهشت آمده .\r\nاز صحيفه حضرت رضا ( ع ) : عطر داروى علاجبخش است و نگاه به سبزه نيز حياتبخش مىباشد .\r\nاز حضرت رضا ( ع ) : جاى حضرت صادق در مسجد از بوى عطر و اثر سجدهء\r\n","description":"","footnote":"","page_name":" 81 ","page_number":81},
  {"content":"\r\nحضرت شناخته مىشد . و نيز از آن حضرت : يكى از اخلاق انبياء بوى خوش به كار بردن است . و امام صادق ( ع ) مىفرمايد : دو ركعت نماز با عطر بهتر است از هفتاد ركعت از كسى كه عطر نزده است . و نيز از آن حضرت : سه چيز از نبوت است : نان جو ، بوى خوش ، آميزش بسيار . و نيز از امام ششم و هفتم ( ع ) : كه از آن دو بزرگوار پرسيدند كه قبول نكردن عطر چونست ؟ فرمود احسان را رد نكنيد .\r\nو از حضرت صادق ( ع ) : احسان ديگران را رد نمىكند مگر الاغ يعنى كسى كه در فهم و ادراك چون الاغ باشد . و نيز از آن حضرت : عطر بر شارب ماليدن از اخلاق انبياء و فرشتگان است . و نيز از آن حضرت : پيغمبر ( ص ) مشكى داشت كه پس از وضوء بدست مىماليد بطورى كه وقتى از خانه بيرون ميرفت مردم مىفهميدند كه اين پيغمبر است كه مىآيد .\r\nاز حضرت رضا ( ع ) حضرت زين العابدين مشكدانى داشت از قلع كه در آن\r\n","description":"","footnote":"","page_name":" 82 ","page_number":82},
  {"content":"\r\nمشك نهاده بود و وقت لباس پوشيدن و بيرون رفتن از آن مشك به خود مىماليد . صولى از جدهء خودش نقل مىكند كه گفت : هيچ گاه حضرت رضا را بخاطر نمىآورم ، مگر اينكه بخاطر دارم كه او را ديدم كه عود هندى بخور مىكند ، و سپس مشك و گلاب به كار مىبرد . . . تا آخر خبر . سيد ناصح الدين ابو البركات گويد : پيغمبر ( ص ) فرمود : بر شما باد به عود هندى كه در آن هفت شفا است ، و بهترين عطر مشك است . امام ششم ( ع ) فرمود : پيغمبر ( ص ) براى عطر بيشتر خرج ميكرد تا براى غذا . و پيامبر ( ص ) به على ( ع ) فرمود : يا على بر تو باد به بوى خوش در هر جمعه كه اين سنت و روش منست و تا زمانى كه از آن بويى استشمام گردد برايت ثوابها نوشته شود .\r\nو از حضرت صادق ( ع ) مروى است كه شايسته است كه انسان به كار بردن بوى خوش و عطر را هر روز فراموش نكند و اگر هر روز نتواند يك روز در ميان و اگر\r\n","description":"","footnote":"","page_name":" 83 ","page_number":83},
  {"content":"\r\nاين مقدار هم توانايى ندارد در هر جمعه هرگز فراموش ننمايد .\r\nاز پيامبر ( ص ) : هر زنى كه بوى خوش به كار برد و از خانه اش بيرون رود مورد لعن خداوند است تا آنكه به خانه باز گردد .\r\n\r\nدر بارهء بخور ( تجمير ) كردن\r\nاز مرازم ، وى گويد : با حضرت موسى بن جعفر ( ع ) بحمام رفتم ، حضرت وقتى از اندرون حمام به رخت كن آمد منقل آتشى خواستند و در آن بخور كرد ( اسفند سوزانيد ) بعد فرمود : مرازم را نيز بخور دهيد . من گفتم هر كس بخواهد مىتواند از آن استفاده كند ؟ فرمود : آرى !\r\nاز حضرت صادق ( ع ) ، فرمود : شايسته است كه انسان هر وقت بتواند جامهء خود را بخور دهد .\r\nاز عمير بن مأمون ( كه دخترش همسر حضرت امام حسن ( ع ) بود ) وى گويد :\r\nدخترم همسر امام ( ع ) برايم نقل كرد كه : ابن زبير حضرت حسن ( ع ) را به وليمه دعوت كرد ، امام ( ع ) در حالى كه روزه دار بود برخاست كه برود ، ابن زبير عرضه داشت تشريف داشته باشيد تا هديهء روزه داران را براى شما بياورم ، و روغن آورد ،\r\n","description":"","footnote":"","page_name":" 84 ","page_number":84},
  {"content":"\r\nمحاسن امام ( ع ) را روغن مالى كرد و لباسش را بخور داد ، امام ( ع ) فرمود : تحفه زن نيز همين است كه موى را شانه كند و لباس خود را بخور دهد . . . . . پيغمبر ( ص ) فرمود : عطر زنان بايد رنگش تند و بويش خفيف باشد ، و عطر مردان بايد كم رنگ ، و بويش زياد باشد .\r\n\r\nدر گل و گلاب\r\nحسن بن منذر گويد : وقتى پيامبر ( ص ) را به معراج بردند ، زمين از دورى حضرت اندوهناك شد و درخت آصف را رويانيد ، و چون حضرت به زمين بازگشت زمين خوشحال شد و گل سرخ را رويانيد ، بنا بر اين هر كس مىخواهد بوى پيغمبر ( ص ) را استشمام كند ، گل سرخ را ببويد .\r\n","description":"","footnote":"","page_name":" 85 ","page_number":85},
  {"content":"\r\nاز فردوس از انس : پيغمبر ( ص ) فرمود : گل سفيد در شب معراج از عرق من خلق شد ، و گل سرخ از عرق جبرئيل و گل زرد از عرق براق .\r\nو از آن حضرت ( ع ) : گلاب به آبرو و رونق انسان مىافزايد ، و فقر را مىبرد .\r\nاز ثمالى ، از امام ( ع ) : هر كه گلاب به صورت بزند ، در آن روز فقر و بدى و شومى نبيند ، و هر كه خواهد گلاب بزند ؛ صورت دوستان را گلاب بزند و خدا را حمد كند و بر پيغمبر ( ص ) درود فرستد .\r\nاز حضرت حسن ( ع ) : پيغمبر ( ص ) دو دست را پر از گل كرد ، و به من داد ، و فرمود اين سيد گلهاى دنيا و آخرت است .\r\n\r\nنرگس\r\nاز حسن بن منذر ، از امام ( ع ) : در بو و روغن گل نرگس فضائل و خوبىهاى بسيار است ، چون آتش بر ابراهيم خاموش شد و خداوند آن را سرد و سلامت گردانيد ،\r\n","description":"","footnote":"","page_name":" 86 ","page_number":86},
  {"content":"\r\nخداوند در آن آتش گل نرگس رويانيد و اصل اين گل در آنهاست كه خداوند عز و جل در آن زمان رويانيده .\r\n\r\nدر بارهء مرزنجوش\r\nاز انس ، گويد : پيغمبر ( ص ) فرمود : بر شما باد به مرزنجوش و آن را ببوييد ، كه براى بينى سودمند است . و نيز از انس ، نيز گويد : چون شاخه گلى به پيغمبر ( ص ) داده مىشد آن را مىبوييد و بر مىگردانيد مگر مرزنجوش را كه رد نمىكرد .\r\nاز حضرت كاظم ( ع ) ، گويد : پيغمبر ( ص ) فرمود مرزنجوش گل خوبى است ، گياهى است در زير پايهء عرش و آبش شفاى چشم است .\r\n\r\nفصل دوم در سرمه كشيدن و روغن ماليدن\r\nاز كتاب ( من لا يحضره الفقيه ) از حضرت باقر ( ع ) : سرمه كشيدن با سنگ سرمه\r\n","description":"","footnote":"","page_name":" 87 ","page_number":87},
  {"content":"\r\nمژگان را مىروياند ، و بينايى را تيز مىگرداند و به شبزنده دارى كمك مىكند .\r\nاز حضرت صادق ( ع ) مىفرمايد : يكنفر عرب بيابانى خدمت پيامبر ( ص ) شرفياب شد كه به او مىگفتند قليب رطب العينين ( چشم تر ) ، پيغمبر ( ص ) فرمود : اى قليب چشمان تو را پر آب مىبينم ؟ بر تو باد به سرمه كه نور چشم است .\r\nاز كتاب طب الائمه ، حضرت صادق ( ع ) مىفرمايد : مسواك چشم را جلا مىدهد و سرمه سنگ بوى دهان را مىبرد .\r\nاز حضرت رضا ( ع ) كه فرمود : هر كس چشمش ضعيف شود به هنگام خواب هفت ميل سرمه بكشد : چهار ميل به چشم راست ، سه ميل در چشم چپ كه مژگان را مىروياند و چشم را جلا مىدهد و خداوند بسرمه فايدهء سى ساله مىدهد . و نيز از آن حضرت است كه هر كس به خدا و آخرت ايمان دارد حتما سرمه بكشد .\r\nو نيز فرمود : بر تو باد به سرمه كه چشم را جلا مىدهد و مژگان را مىروياند و دهان را خوشبو مىكند و بر نيروى باه مىافزايد . و نيز از آن حضرت است كه : هر كس را ضعف چشم عارض شود وقت خواب هفت\r\n","description":"","footnote":"","page_name":" 88 ","page_number":88},
  {"content":"\r\nميل سرمه بكشد ، چهار ميل در چشم راست و سه ميل در چشم چپ .\r\nاز حضرت صادق ( ع ) : سرمه موى را مىروياند ، و آبريزى چشم را بر طرف مىكند ، و آب دهان را گوارا مىگرداند ، و چشمان را جلا مىبخشد . و نيز از آن حضرت است كه : سرمه به قوهء باه و آميزش مىافزايد . و نيز از آن حضرت ( ع ) : سرمه دهان را خوشگوار مىكند . و هم از آن حضرت ( ع ) : سرمه چهار ميل در چشم راست و سه ميل در چشم چپ باشد . و نيز از آن حضرت ( ع ) : سرمه كشيدن در شب دهان را خوشبو مىكند و فايده اش تا 40 روز باقى خواهد بود . و در بارهء آن حضرت است كه ، بيشتر سرمه كشيدن او در شب بود ، و در هر چشم سه ميل مىكشيد . و نيز از آن حضرت ( ع ) : سرمه كشيدن به هنگام خواب چشم را از آبريزش حفظ مىكند .\r\nو از كتاب لباس از حضرت صادق ( ع ) : پيغمبر ( ص ) وقت رفتن به بستر سرمه مىكشيد .\r\n","description":"","footnote":"","page_name":" 89 ","page_number":89},
  {"content":"\r\nابن فضال از حسن بن جهم : امام ( ع ) ميل سرمه اى آهنين به من نشان داد و فرمود :\r\nاين ميل متعلق به حضرت موسى بن جعفر ( ع ) است ، بگير و به آن سرمه بكش .\r\nاز نادر خادم : امام ( ع ) به يكى از اهل مجلس فرمود : سرمه بكش ، آن مرد جواب داد كه دوست ندارم در خانه زينت داشته باشم ، امام ( ع ) فرمود : تقوى داشته باش و سرمه بكش و سرمه را فراموش مكن .\r\nپيغمبر ( ص ) فرمود : سرمه را به تعداد طاق بكشيد كه اين كار سودمند و نيكو است و عمل نكردن به آن نيز مانعى ندارد .\r\nاز امام ششم ( ع ) ، از پيغمبر اكرم ( ص ) : سرمه را به تعداد طاق بكشيد و نيز بخور را به تعداد طاق به كار بريد ، و همچنين در استنجاء و در استخاره . و نيز از آن حضرت : بر شما باد به سرمه كه دهان را خوشبو مىكند ، و بر شما باد به مسواك كه چشم را جلا مىدهد . گفتم چگونه ؟ فرمود زيرا مسواك بلغم را كم مىكند و در نتيجه چشم جلا مىيابد ، و سرمه بلغم را از بين مىبرد ، و در نتيجه دهان خوشبو مىشود .\r\n","description":"","footnote":"","page_name":" 90 ","page_number":90},
  {"content":"\r\n\r\nدعا وقت سرمه كشيدن\r\n« خداوندا به حق محمد و آل محمد ( ص ) بر او درود بفرست و در چشمم نور و در دينم بصيرت و در دلم يقين و در عملم اخلاص و در بدنم سلامت و در روزيم وسعت بخش ، و مادام كه زنده‌ام توفيق سپاسگزارى عنايت كن » .\r\n\r\nدر روغن مالى\r\nاز امام صادق ( ع ) : وقتى روغن را به كف دست بريزى بگو : بار خدايا من زينت دنيا و آخرت از تو مىطلبم ، و از زشتىها و خواريهاى دنيا و آخرت به تو پناه مىبرم .\r\nاز امام صادق ( ع ) : روغن پوست را نرم و عقل را زياد مىكند ، و مجارى آب بدن را پاك مىسازد ، و آلودگى تن را از بين ميبرد و رنگ پوست را روشن مىگرداند .\r\nو از آن حضرت : هر كس مسلمانى را روغن مالى كند خداوند او را به هر مويى در قيامت نورى بخشد .\r\n","description":"","footnote":"","page_name":" 91 ","page_number":91},
  {"content":"\r\nو از آن حضرت ( ع ) فرمود : روغن بدحالى را از بين ميبرد . و فرمود : روغن بنفشه بهترين روغنها است . پيغمبر ( ص ) در وصيت خود به على ( ع ) فرمود : اى على روغن زيتون بخور و آن را به خود بمال كه هر كس روغن زيت بخورد و بر بدن بمالد شيطان تا چهل روز به او نزديك نخواهد شد . و على ( ع ) فرمود : روغن بنفشه به خود بماليد كه در تابستان خنك و در زمستان گرم است .\r\nو از آن حضرت ، پيغمبر فرمود : برترى روغن بنفشه به ديگر روغنها مثل برترى اسلام است بر ديگر اديان . و در روايت حضرت صادق ( ع ) است كه : برترى بنفشه بر ديگر روغنها مثل برترى من است بر ديگر خلق .\r\nو از آن حضرت ( ع ) فرمود : يك روز در ميان روغن مالى كنيد و بطور طاق سرمه بكشيد\r\n","description":"","footnote":"","page_name":" 92 ","page_number":92},
  {"content":"\r\n\r\nفصل سوم در مسواك\r\nاز كتاب من لا يحضره الفقيه : پيغمبر ( ص ) فرمود : جبرئيل همواره در بارهء مسواك به من سفارش كرد چندان كه ترسيدم دندانهايم سائيده شود يا از بين برود .\r\nو مدام مرا در بارهء همسايه سفارش مىنمود تا جايى كه ترسيدم كه او ارث خواهد برد . و پيوسته در بارهء مملوك به من وصيت كرد تا آنجا كه گمان كردم بعد از مدتى آزاد خواهد شد . موسى بن جعفر ( ع ) فرمود : خوردن اشنان بدن را آب مىكند ، و سفال به بدن ماليدن بدن را مىفرسايد ، و مسواك در مستراح دهان را بدبو كند .\r\nو از پيغمبر ( ص ) فرمود : مسواك بر فصاحت مرد مىافزايد . و پيغمبر ( ص ) فرمود : وقتى روزه دار هستيد صبحگاه مسواك كنيد ، و شب مسواك ننمائيد كه هيچ روزه دارى لبهايش در شب خشك نباشد مگر اينكه در قيامت جلويش را روشن سازد .\r\n","description":"","footnote":"","page_name":" 93 ","page_number":93},
  {"content":"\r\nو نيز فرمود : چوب زيتون مسواك خوبى است ، از درختى مبارك كه زردىهاى دندان را مىبرد ، و مسواك من و انبياء پيش از من از آن است . و نيز فرمود : چهار چيز از سنت پيامبران است : عطر ، مسواك ، زن ، ختنه . امام صادق ( ع ) : چهار چيز از سنت پيامبران است : عطر زدن ، مسواك نمودن ، زن دوستى ، ختنه .\r\nاز كتاب روضة الواعظين ، حضرت موسى بن جعفر ( ع ) فرمود : شيعيان ما از چهار چيز بىنياز نيستند : از سجاده ( يا مهرى ) كه بر آن نماز بگذارند ، و انگشترى كه بدست نمايند ، و مسواكى كه با آن مسواك كنند ، و تسبيحى سى و سه دانه از تربت قبر امام حسين ( ع ) ، كه هر گاه در حال ذكر آن را بگرداند خداوند به هر دانه اى چهل ثواب برايش بنويسد ، و اگر در حال سهو و غفلت بگرداند ، خداوند بيست حسنه برايش بنويسد . پيغمبر ( ص ) در وصيتش به على ( ع ) فرمود : يا على بر تو باد به مسواك در وقت هر وضوء گرفتن . و نيز فرمود مسواك جزئى از وضوء است .\r\n","description":"","footnote":"","page_name":" 94 ","page_number":94},
  {"content":"\r\nو امام ( ع ) مىفرمايد : چون مردم فوج فوج به اسلام روى آوردند قبيلهء ازد كه دلى نرمتر و دهانى خوشبوتر داشتند به اسلام آمدند ، مردم پرسيدند يا رسول الله اينان قلبشان از همه رقيقتر است و اما چرا دهانشان خوشبوتر است ، فرمود : چون در جاهليت مسواك مىكردند . و نيز فرمود : هر چيزى را پاككننده اى است ، و پاككنندهء دهان مسواك است . و حضرت امام باقر ( ع ) فرمود : پيغمبر ( ص ) بسيار مسواك مىكرد ولى واجب نيست ، و اگر در بعضى اوقات ترك كنى ضررى ندارد . و مانعى ندارد كه روزه دار در ماه رمضان مسواك كند ، هر روز كه بخواهد . و براى محرم نيز مسواك اشكالى ندارد ، و مسواك كردن در حمام مكروه است كه موجب فساد دندانها مىشود . و حضرت باقر و صادق ( ع ) فرمودند : دو ركعت نماز با مسواك بهتر است از هفتاد ركعت بىمسواك . و حضرت باقر ( ع ) در بارهء مسواك فرمود : در هر سه روز ترك نشود اگر چه يك بار مسواك را بدندان بماليد . و پيغمبر ( ص ) فرمود : سرمه را بتعداد فرد بكشيد و مسواك را از بالا به پايين\r\n","description":"","footnote":"","page_name":" 95 ","page_number":95},
  {"content":"\r\nبماليد . و حضرت صادق ( ع ) به علت سستى دندان مدت دو سال قبل از وفات مسواك را ترك كردند . على بن جعفر از برادرش موسى بن جعفر پرسيد كه اگر آدمى وقتى براى نماز شب بر مىخيزد ميتواند با دست مسواك كند ، در حالى كه ميتواند با مسواك بدندان بمالد ؟ فرمود : اگر مىترسد صبح طلوع كند ( و وقت نماز شب بگذرد ) مانعى ندارد . و پيغمبر ( ص ) فرمود : اگر بر امت من مشكل نبود ، آنها را امر مىكردم كه در وقت وضوء هر نماز مسواك كنند . و روايت است كه كعبه از رنج انفاس مشركين به خداوند شكايت كرد ، خداوند بوى وحى نمود : خوش دل باش كه من بجاى آن مردمى خواهم آورد كه با شاخهء درخت ( اراك ) دندانها را تميز كنند . پس خداوند پيغمبر ( ص ) را مبعوث كرد ، جبرئيل مسواك و خلال را بر او آورد . و حضرت صادق ( ع ) فرمود : در مسواك 12 خصلت است : از سنت است و پاكيزه كنندهء دهان ، و جلا دهندهء چشم مىباشد ، خدا را خشنود و دندانها را سپيد مىكند .\r\nبوى دهان را مىبرد و لثه را محكم مىكند ، و اشتها را زياد و بلغم را بر طرف\r\n","description":"","footnote":"","page_name":" 96 ","page_number":96},
  {"content":"\r\nمينمايد ، حافظه مىافزايد و حسنات را دو چندان مىكند ، و فرشتگان را مسرور مىسازد . حضرت رضا ( ع ) ظرفى داشت كه در آن پنج مسواك بود و بر هر كدام اسم يكى از نمازهاى پنجگانه نوشته بود ، كه با هر يك از آنها در همان نمازى كه اسم آن نوشته بود مسواك مىنمود .\r\nاز كتاب طب الائمه از حضرت رضا ( ع ) : مسواك چشم را جلا مىدهد و مويها را مىروياند و آب چشم را بر طرف مىكند . در وصيت پيغمبر بامير مؤمنان ( ع ) : يا على بر تو باد به مسواك ، و اگر مىتوانى كه از مسواك كردن نكاهى البته نكاه كه هر نماز با مسواك بر نماز بىمسواك به قدر 40 روز برترى دارد .\r\nو از كتاب لباس ( تأليف ابى نصر عياشى ) ، از حضرت صادق ( ع ) : جبرئيل مسواك و خلال و حجامت را آورد . و نيز از آن حضرت : پيغمبر ( ص ) فرمود : راه قرآن را پاكيزه نگهداريد .\r\nپرسيدند مراد از راه قرآن كدام است ؟ فرمود : دهانهاى شما ، گفتند : چگونه ؟ فرمود :\r\n","description":"","footnote":"","page_name":" 97 ","page_number":97},
  {"content":"\r\nبا مسواك . پيغمبر ( ص ) فرمود : دهانهاى خود را پاكيزه كنيد كه راههاى تسبيح است .\r\nاز امام ششم ( ع ) : خوردن اشنان بدن را آب مىكند ، و سفال به تن ماليدن .\r\nبدن را مىفرسايد ، و مسواك در مستراح دهان را بد بو مىكند .\r\nاز كتاب ( تهذيب الاحكام ) از امير مؤمنان مىفرمايد : مسواك موجب خشنودى خداوند عز و جل و سنت پيغمبر است و وسيله پاكيزگى دهان مىباشد .\r\nاز حضرت صادق ( ع ) : مسواك در مستراح دهان را بدبو مىكند .\r\nاز حضرت صادق ( ع ) ، امير مؤمنان فرمود : سه چيز بلغم را ميبرد و بر حافظه مىافزايد : مسواك ، روزه ، قرائت قرآن .\r\n","description":"","footnote":"","page_name":" 98 ","page_number":98},
  {"content":"\r\n\r\nباب سوم در آداب حمام و آنچه مربوط به آن است\r\n( در شش فصل : )\r\n\r\nفصل اول در كيفيت دخول حمام\r\nاز كتاب من لا يحضره الفقيه ، از حضرت صادق ( ع ) : چون به حمام روى در موقع در آوردن لباس بگو : « خداوندا بند نفاق را از گردنم بردار و بر ايمان ثابتم بدار » . و چون در لباس كن هستى بگو : « خداوندا من از شر نفس خود به تو پناه مىبرم و از آزارش از تو پناه مىخواهم » و چون بگرمخانه روى بگو : « خداوندا هر نوع آلودگى و نجاست را از من ببر و دل و پيكرم را پاكيزه ساز » . و مقدارى آب گرم بردار و بر سر بريز ، و بر پاها بريز ، و اگر مىتوانى جرعه اى از آن بياشام ، كه مثانه را بر طرف مىكند ، و مقدارى توقف كن ، و چون بگرمخانه داخل شوى ، بگو : « از آتش به خدا\r\n","description":"","footnote":"","page_name":" 99 ","page_number":99},
  {"content":"\r\nپناه مىبرم و از او بهشت مىطلبم » . و اين دعا را تا وقت خروج از حمام تكرار كن ، و از نوشيدنى آب سرد و آب جو ( 1 ) در حمام بپرهيز كه معده را خراب مىكند و بر خود آب سرد مريز كه بدن را ضعيف مىكند ، و در وقت خروج آب سرد بر پشت پا بريز كه بيمارى را از بدنت بيرون مىكشد ، و چون لباس پوشيدى بگو : « خداوندا لباس تقوى به من بپوش و از پستى و سقوط نگهدار » ، و اگر اين كارها را رعايت كنى از هر بيمارى در امان خواهى بود . و قرآن خواندن در حمام اشكالى ندارد ، در وقتى كه لنگ بكمر داشته باشى . محمد بن مسلم از حضرت باقر ( ع ) پرسيد : آيا امير مؤمنان از خواندن قرآن در حمام نهى مىكند ؟ حضرت فرمود : نه ، بلكه قرآن خواندن در حال برهنگى نهى شده و در وقتى كه لنگ بسته است اشكال ندارد . على بن يقطين به حضرت كاظم ( ع ) عرضه داشت : آيا در حمام قرآن بخوانم و نزديكى كنم ؟ فرمود : مانعى ندارد . .\r\n\r\n","description":"","footnote":"\r\n( 1 ) گرچه آبجو هميشه حرام است و در حمام با تأكيد بيشتر حرام است و شايد مراد نوعى آب جو حلال باشد كه به « ماء الشعير » معروف است و به طرز مخصوصى از جو مىگيرند\r\n","page_name":" 100 ","page_number":100},
  {"content":"\r\nامير مؤمنان ( ع ) فرمود : حمام خانهء خوبى است كه در آن انسان به ياد آتش ( دوزخ ) مىافتد ، و چرك را ميبرد ، و فرمود : حمام خانه بدى است كه پردهء حيا را مىدرد و شرم را ميبرد ، و حضرت صادق ( ع ) فرمود : حمام بدخانه اى است كه حياء را مىبرد .\r\nو حضرت صادق فرمود : حمام بدخانه اى است ، پنهانىها را ظاهر مىسازد ، و حمام خوب خانه اى است كه آتش دوزخ را به ياد مىآورد ، و از ادب اينست كه مرد فرزند خود را با خود بحمام نبرد كه به عورت او بنگرد . و پيغمبر ( ص ) فرمود : هر كس به خدا و آخرت ايمان دارد ، همسر خود را به - حمام نمىفرستد . و پيغمبر ( ص ) فرمود : زنان امت مرا از دخول حمام نهى كنيد . ( 1 ) و حضرت كاظم ( ع ) فرمود : گرسنه و با شكم خالى به حمام نرويد و قبل از دخول حمام چيزى ميل كنيد .\r\nاز كتاب محاسن از حضرت صادق ( ع ) : فرمود : بحمام نرويد ، مگر آنكه\r\n\r\n","description":"","footnote":"\r\n( 1 ) فقهاء بزرگوار اين دسته از روايات را بر كراهت حمل مىكنند آن هم در مواردى مخصوص كه ضرورتى نيز نباشد و از آن فساد انگيزد چون اين روايات معارض است با آن دسته از روايات كه جواز دلالت دارد و شايد حمامها در آن موقع پوشش و حفاظت كامل از ديد مردم نداشته است .\r\n","page_name":" 101 ","page_number":101},
  {"content":"\r\nچيزى خورده باشيد كه آتش معده را فرو نشاند ، و اين كار براى حفظ نيروى بدن بهتر است و نيز با شكم پر وارد حمام مشويد . و نيز فرمود : خواندن قرآن در حمام مانعى ندارد ، اگر براى خدا باشد نه آزمايش صداى خود . ابن ابى يعفور گويد : از حضرت صادق ( ع ) پرسيدم انسان وقت ريختن آب به بدن مىتواند عريان باشد ، در حالى كه مردم عورتش را مىبينند يا ميتواند او عورت مردم را ببيند . حضرت فرمود : پدرم اين كار را از همه كس مكروه ميداشت و بد مىدانست حضرت صادق فرمود : هيچ كس در حمام به پشت نخوابد كه پيه كليه‌ها آب مىشود . و گفته‌اند حضرت صادق ( ع ) از حمام بيرون آمد و لباس پوشيد و عمامه بست و فرمود : هرگز وقت خروج از حمام عمامه را رها نكردم ، چه در زمستان و چه در تابستان . و موسى بن جعفر ( ع ) فرمود : يك روز در ميان به حمام رفتن بر گوشت بدن مىافزايد و هر روز حمام رفتن پيه كليه‌ها را آب مىكند .\r\n","description":"","footnote":"","page_name":" 102 ","page_number":102},
  {"content":"\r\nعبد الرحمن بن مسلم گويد : در حمام در قسمت وسطى بودم كه حضرت موسى بن - جعفر وارد شد ، و لنگى روى نو داشت : سلام كرد ، جوابش را دادم و داخل حوضخانه شدم و خود را شستم و خارج گشتم .\r\nاز حضرت رضا ( ع ) : هر كس پس از خروج از حمام پاها را بشويد يا نشويد اشكالى ندارد . حضرت امام حسن ( ع ) از حمام بيرون آمد ، مردى به او گفت : استحمام شما عافيت باد . حضرت فرمود اى احمق اين چه سخن بىپايه ايست كه ميگوئى ؟ ! مرد گفت حمام شما عافيت باد . فرمود : اگر حمام عافيت است راحت بدن چيست ؟ مرد گفت :\r\nحميم شما عافيت باد فرمود نميدانى كه حميم عرق كردن است ، مرد گفت پس چه بگويم : امام فرمود : بگو : پاكيزگى تو عافيت و پاك باد . امام ششم ( ع ) فرمود : بهنگام خروج از حمام چون كسى به تو گويد ، عافيت باد ( حمامت پاكيزه باد ) بگو : انعم الله بك ( خدا به تو احسان كند ) . پيغمبر ( ص ) فرمود : بيمارى سه تاست و دارو نيز سه تاست ، اما بيمارى خون\r\n","description":"","footnote":"","page_name":" 103 ","page_number":103},
  {"content":"\r\nاست ، صفراء ، بلغم . داروى خون حجامت است ، و داروى بلغم حمام ، و داروى صفراء راه رفتن است . حضرت صادق ( ع ) فرمود : سه چيز چاق مىكند و سه چيز لاغر . اما چاقكننده‌ها :\r\nحمام مداوم ، بوئيدن بوى خوش ، پوشيدن لباس نرم . و اما لاغركننده‌ها ؛ ماهى و تخم مرغ خوردن مداوم و امتلاء و نفخ معده ، و مراد از حمام مداوم در اينجا يك روز در ميان است ولى حمام هر روز از گوشت مىكاهد .\r\nاز حضرت باقر ( ع ) : از آب حمام اگر متصل به منبع و كر باشد نجس نمىشود .\r\nاز داود بن سرحان : به حضرت صادق ( ع ) گفتم : در بارهء آب حمام چه مىگوئيد ؟\r\nفرمود : به منزلهء آب جارى است .\r\nاز محمد بن مسلم ، وى گويد : به حضرت صادق ( ع ) گفتم : حمام در آن جنب و غير جنب غسل مىكند ، من مىتوانم در آن آب غسل كنم ؟ فرمود : آرى ، كه من در آن غسل كرده‌ام ، و بعد آمدم و پاهايم را شستم و نشستم مگر خاكهايى كه به كف پا چسبيده بود . زراره گويد : حضرت باقر را ديدم از حمام بيرون مىآيد ، و ميرود گويا پاهايش\r\n","description":"","footnote":"","page_name":" 104 ","page_number":104},
  {"content":"\r\nرا نميشويد تا نماز بخواند ( مراد از اين حديث اينست كه كف حمام در قسمت رخت كن نجس نميباشد و احتراز از آن لازم نيست ) .\r\nاز حضرت صادق ( ع ) : پس از خروج از حمام پاها را بشوييد كه دردسر را بر طرف مىكند و بهنگام خروج عمامه بگذاريد ( يعنى سر را بپوشيد ) . حضرت باقر و حضرت صادق ( ع ) : بهنگام خروج از حمام در زمستان و تابستان عمامه بسر مىگذاشتند ، و مىفرمودند اين كار موجب امان از درد سر است ( مراد پوشيدن سر است پس از بيرون آمدن از حمام ) . و روايت است كه چون وارد حمام شديد و حرارت بدن به هيجان آمد ، آب سرد بر خود بريزيد تا حرارت فرو نشيند .\r\nاز حضرت موسى بن جعفر ( ع ) : در سه شنبه ناخن بگيريد ، در 4 شنبه حمامت كنيد ، پنجشنبه بحمام رويد و در جمعه بهترين عطرها را به كار بريد .\r\nاز حضرت موسى بن جعفر ( ع ) : سه شنبه ناخن بگيريد ، و چهار شنبه حمام برويد ، و 5 شنبه حجامت كنيد و جمعه بهترين عطرها را بزنيد .\r\n","description":"","footnote":"","page_name":" 105 ","page_number":105},
  {"content":"\r\nسعدان بن مسلم گويد : در حمام بوديم كه امام هشتم ( ع ) وارد شد و سلام كرد ، من برخاستم و غسل كردم و بيرون شدم . حنان از پدرش نقل كند كه من و پدرم و جدم و عمويم وارد حمام مدينه شديم كه مردى در رخت كن حمام بود ، پرسيد شما از كجاييد ؟ گفتيم از عراق ، پرسيد از كجاى عراق ؟ گفتيم از كوفه ، گفت اى اهل كوفه خوش آمديد ، كه شما جامه زيرين هستيد نه لباس رويى ( يعنى از خواص شيعيان ما هستيد ) ، بعد پرسيد چرا شما لنگ نمىبنديد ؟ پيغمبر ( ص ) فرموده : ديدن عورت مسلمان بر مسلمان حرام است ، پسر عمويم كسى را فرستاد مقدارى كرباس آورد و چهار قسمت كرد ، و هر يك قسمتى را گرفتيم و لنگ كرديم ، چون از حمام بيرون آمديم پرسيديم اين آقا كه بود ؟ گفتند حضرت على بن الحسين و فرزندش حضرت باقر ( ع ) بودند .\r\n","description":"","footnote":"","page_name":" 106 ","page_number":106},
  {"content":"\r\n\r\nفصل دوم در پوشيدن عورت در حمام\r\nپيغمبر ( ص ) فرمود : هر كس به خدا و آخرت ايمان دارد جز با لنگ بحمام نرود ، و نيز از رفتن به نهر بىلنگ نهى فرمود ، و فرمود كه آبها نيز اهل و ساكنانى دارند ( يعنى مردمانى صاحب آن و ساكن نزديك آن خواهند بود ) . امير مؤمنان ( ع ) فرمايد : هر كس عريان شود شيطان به او بنگرد و طمع نمايد پس لنگ ببنديد . و نيز آن حضرت نهى فرمودند كه بدون لنگ بحمام روند . به على ( ع ) گفتند : سعيد بن عبد الملك با كنيزانش به حمام ميرود ، فرمود : اگر همگى لنگ دارند مانعى ندارد ، ولى مثل الاغها لخت نباشند كه به عورت همديگر بنگرند .\r\n","description":"","footnote":"","page_name":" 107 ","page_number":107},
  {"content":"\r\nحضرت صادق ( ع ) فرمود : من نگاه به عورت مسلمان را مكروه مىدارم ، ولى نگاه به عورت غير مسلمان مثل نگاه به عورت الاغ است . و نيز فرمود : هيچ كس به عورت برادر مسلمانش نگاه نكند ، و به كسى كه دينى ديگر دارد در حمام نگاه كردن اشكالى ندارد . و نيز فرمود : ران عورت نيست ( يعنى نگاه به آن حرام نميباشد ) . ابى بصير گويد : به حضرت صادق ( ع ) گفتم : مرد مىتواند بىلنگ شست و شو كند ؟ فرمود : اگر كسى او را نمىبيند اشكالى ندارد . حذيفه گويد : به حضرت صادق ( ع ) گفتم : مردم مىگويند كه عورت مؤمن بر مؤمن حرام است . حضرت فرمود : مراد آن نيست كه تو گمان كردى بلكه مراد از عورت مؤمن لغزشى است كه از او سر زند يا سخنى كه موجب نقص اوست بگويد و آن را بخاطر بسپرند كه روزى بر او عيب گيرند . عبد الله بن سنان گويد : از حضرت صادق ( ع ) پرسيدم كه آيا عورت مؤمن حرام\r\n","description":"","footnote":"","page_name":" 108 ","page_number":108},
  {"content":"\r\nاست ؟ گفت آرى ، گفتم : يعنى جلو و عقب او ؟ فرمود نه چنانست ، بلكه مراد افشاء سر اوست . زيد شحام از حضرت صادق ( ع ) در باره حرمت عورت مؤمن بر مؤمن مىپرسد ، حضرت مىفرمايد مراد اين نيست كه بدن خود را برهنه كند يعنى بلكه مراد اينست كه او را سرزنش كنى و يا عيبجويى كنى .\r\n\r\nفصل سوم در ماليدن روغن زيتون و آرد به بدن\r\nعلى ( ع ) فرمود : در حمام به پشت نخوابيد كه پيه كليه‌ها آب مىشود و خزف به پا نماليد كه جذام آرد . حضرت صادق ( ع ) فرمود : خزف به پا نماليد كه برص آرد ، و با لنگ صورت خشك مكن كه آبرو را ميبرد ، و مراد گل مصر و خزف شام است . و فرمود : از خزف اجتناب كنيد كه بدن را مىفرسايد ، بلكه بدن را مالش دهيد .\r\n","description":"","footnote":"","page_name":" 109 ","page_number":109},
  {"content":"\r\nحضرت رضا ( ع ) فرمود : مانعى ندارد كه انسان در حمام سويق و آرد و سبوس به بدن بمالد ، و يا آرد خمير شده با روغن زيتون به خود بمالد ، و در مصر آنچه براى بدن مفيد است اسراف نمىباشد ، اسراف در چيزى است كه مال را تلف كند و به بدن ضرر زند . حضرت صادق ( ع ) فرمود : مانعى ندارد كه در حمام خلوق ( كه يك نوع عطر است مركب از اجزائى كه عمدهء آن زعفران است ) را به تن بمالد ، و آن را براى معالجهء تركيدگىهاى پوست به كار برد ، ولى ادامه دادن به اين كار شايسته نيست ، و نيز خوب نيست اثر آن بر بدن باقى بماند .\r\nاز حضرت موسى بن جعفر سؤال شد كه ميتوان پس از نوره كشيدن روغن زيتون و آرد به بدن ماليد ؟ فرمود اشكالى ندارد . ابو السفاتج گويد : از حضرت صادق ( ع ) سؤال كرديم ما در راه مكه بوديم مىخواستيم احرام ببنديم سبوس همراه ما نبود كه پس از نوره به خود بماليم ، و بجاى سبوس آرد مصرف كرديم ، از اين عمل خدا مىداند چقدر ناراحت بوديم ، حضرت\r\n","description":"","footnote":"","page_name":" 110 ","page_number":110},
  {"content":"\r\nفرمود : از ترس اينكه اسراف كرده باشيد ؟ گفتم : آرى ، فرمود : در آنچه موجب اصلاح و سلامت بدن باشد اسراف نيست ، من خود گاهى دستور مىدهم آرد را با روغن زيتون خمير كنند و آن را بتن ميمالم ، اسراف آن است كه مالى بيهوده مصرف شود و زيان رساند ، پرسيدم : بخل ورزيدن و كنس بودن چيست ؟ فرمود : اينكه به نان و نمك بسازى ، در صورتى كه بر بهتر از آن توانايى دارى ، گفتم : اقتصاد و ميانه روى چيست ؟\r\nفرمود : نان و گوشت و شير و روغن زيتون و روغن حيوانى به تناوب مصرف كنيد .\r\nاز حضرت موسى بن جعفر ( ع ) پرسيدم : اگر كسى پس از نوره كشيدن خمير آرد به بدن بمالد كه بوى آن را ببرد چطور است ؟ فرمود اشكالى ندارد .\r\n\r\nفصل چهارم تراشيدن موى سر و عانه ( 1 ) و زير بغل\r\nپيغمبر ( ص ) به مردى فرمود : سرت را بتراش كه به زيبائيت مىافزايد .\r\n\r\n","description":"","footnote":"\r\n( 1 ) عانه قسمت بالاى عورت است كه وقت بلوغ موى بر مىآورد .\r\n","page_name":" 111 ","page_number":111},
  {"content":"\r\nحضرت صادق ( ع ) فرمود : سر تراشيدن شما در غير از حج و عمره مثله است ( 1 ) براى دشمنان شما ، و زيبائى است بر شما ، كه آنان همچون تيرى كه از كمان بجهد از دين بيرون خواهند رفت ، و علامت آن اينست كه سر را مىتراشند و روغن مالى را ترك مىكنند .\r\nاز حضرت صادق ( ع ) ، على ( ع ) فرمود : كودكانى را كه كم مو هستند و قسمتى از سرشان مو ندارد سر متراشيد . حضرت صادق ( ع ) فرمود : كودكى را پهلوى پيغمبر آوردند تا برايش دعا كند ، و موهاى دور سرش را كاملا نسترده بودند ، بلكه مقدارى را زده بودند و مقدارى مانده بود ، پيغمبر ( ص ) از دعا خوددارى فرمود ، و دستور داد سرش را بتراشند . و پيغمبر نيز امر فرمود كه موهاى شكم نيز تراشيده شود . حضرت باقر ( ع ) فرمود : پيغمبر ( ص ) حسنين ( ع ) را ختنه كرد ، و در روز هفتم ولادت سرشان را تراشيد ، و هموزن آنها صدقه داد ، و براى ايشان گوسفند عقيقه كرد ، و به قابله از قسمتهاى خوب آن هديه داد .\r\n\r\n","description":"","footnote":"\r\n( 1 ) مراد از مثله اينجا خوارى و عقوبت است : يعنى چون سر تراشيدن منفعت بسيار دارد موجب سلامت دوستان و كورى چشم و خوارى دشمنان خواهد بود .\r\n","page_name":" 112 ","page_number":112},
  {"content":"\r\nدر روايت است كه براى سر تراشيدن از پيشانى شروع كنيد و بگوئيد : « بسم الله و با لله و على ملة رسول الله ( ص ) : خداوندا بهر موئى در قيامت نورى به من عطا كن » ، و پس از تمام شدن موى سر بگوئيد : « خداوندا مرا بتقوى زينت بخش ، و از پستى نگهدار » . امام صادق ( ع ) فرمود : هفت روز يك بار با تيغ و پانزده روز يك بار با نوره خود را پاكيزه كنيد . حضرت رضا ( ع ) فرمود : سه چيز است كه هر كه آنها را بشناسد رها نخواهد كرد : ستردن موها ، و ازدواج با كنيزكان ، و كوتاه كردن لباس . حضرت رضا ( ع ) فرمود : سه چيز از سنت پيغمبران است : عطر زدن ، و ستردن مويهاى زائد ، و زيادى آميزش . عمرو بن عثمان گويد : به حضرت رضا عرضه داشتم كه مردم گمان مىكنند سر تراشيدن در غير منى ( براى حج ) مثله مىباشد . فرمود : سبحان الله ! حضرت موسى بن جعفر ( ع ) از حج بر مىگشت ، و به يكى از مزرعه‌هاى خود ميرفت ، و بمدينه نمىآمد تا سر خود را مىتراشيد .\r\n","description":"","footnote":"","page_name":" 113 ","page_number":113},
  {"content":"\r\nاز حضرت صادق در بارهء بلند نگهداشتن موى سر پرسيدند ، فرمود : اصحاب پيغمبر ( ص ) مويهاى خود را كوتاه مىكردند . و آن حضرت ، فرمود : چيدن موى دماغ چهره را زيبا مىكند . پيغمبر ( ص ) فرمود : آن كس كه به خدا و قيامت ايمان دارد نبايد مويهاى اظهار ( بالاى عورت ) را بيش از 40 روز نسترده بگذارد ، و زنى كه ايمان دارد نبايد بيش از 20 روز آن را نسترده بگذارد . و حضرت صادق ( ع ) فرمود : هر كه به خدا و آخرت ايمان دارد ، موى ظهار را بيش از يك هفته باقى نگذارد ، و نوره را بيش از يك ماه ترك ننمايد ، و اگر بيشتر ترك نمايد نمازش كامل نخواهد بود . پيغمبر ( ص ) فرمود : موهاى شكم را بستريد چه زن و چه مرد . حضرت صادق ( ع ) فرمود : خداوند متعال به ابراهيم فرمود : خود را تميز كن .\r\nابراهيم موى عورت را بسترد ، و نيز مويهاى زير بغل را در حمام نوره مىكشيد ، و مىگفت : كندن مو شانه‌ها را سست و فرسوده مىسازد و چشمان را ضعيف مىنمايد ، و گفت : تراشيدن بهتر است از كندن و نوره بهتر است از تراشيدن .\r\n","description":"","footnote":"","page_name":" 114 ","page_number":114},
  {"content":"\r\nو به روايت زراره نيز فرمود : كندن بهتر است از تراشيدن و نوره بهتر است از هر دو . على ( ع ) فرمود : بر طرف كردن موى زير بغل بوى زير بغل را مىبرد و موجب پاكيزگى است و سنتى كه پيغمبر ( ص ) بدان امر كرده . پيغمبر ( ص ) فرمود : هيچ كس موى زير بغل خود را بلند نگذارد كه شيطان آن را پناهگاه خود قرار مىدهد . و مانعى ندارد كه جنب نوره بكشد كه نوره به پاكيزگى مىافزايد .\r\nاز حضرت صادق ( ع ) : بين نوح و ابراهيم هزار سال فاصله بود و شريعت ابراهيم بر پايهء توحيد و اخلاص و از بين بر انداختن شرك بود ، و اين همان فطرت انسانى است كه بر آن خلق شده ، و خداوند بر اين مطلب پيمان گرفته است ، كه جز خدا را نپرستد ، و چيزى را شريك او قرار ندهد .\r\nو نيز ابراهيم را فرمود كه نماز گذارد و امر به معروف و نهى از منكر كند ، و احكام ارث را بر او نفرستاد ، و به دين حنيف ( حق ) او ختنه ، و زدن شارب و ستردن مويهاى زير بغل و گرفتن ناخن و تراشيدن مويهاى عورت را اضافه كرد . و به او فرمود كه خانهء كعبه را بسازد و حج و مناسك بجاى آرد . و اينها همه از شريعت ابراهيم\r\n","description":"","footnote":"","page_name":" 115 ","page_number":115},
  {"content":"\r\nعليه السلام بود . و آن حضرت فرمود : خداوند به ابراهيم ( ع ) امر كرد : خود را پاكيزه كن ، وى شارب خود را بزد ، باز به او فرمود پاكيزه شو ، موى زير بغل را بسترد ، بازش فرمود :\r\nپاكيزه باش ، ناخنهاى خود را گرفت ، باز به او فرمود پاكيزه شو ، موى عورت بسترد .\r\nبازش امر كرد كه پاكيزه باش پس ختنه كرد .\r\n\r\nفصل پنجم در شستن سر با ختمى و سدر\r\nحضرت صادق ( ع ) فرمود : سر را هر جمعه با ختمى شستن موجب امان از برص و ديوانگى است ، و فرمود : شستن سر با ختمى فقر را از بين مىبرد ، و روزى را مىافزايد . و در خبر ديگر شستن مو با ختمى معالجه بيمارى و جنون است . امير مؤمنان ( ع ) فرمود : سر را با خطمى شستن آلودگى را مىبرد ، و كثافات را بر طرف مىكند ، پيغمبر ( ص ) اندوهناك شد ، جبرئيل به او گفت كه سرش را با سدر\r\n","description":"","footnote":"","page_name":" 116 ","page_number":116},
  {"content":"\r\nبشويد ، و آن سدرى از سدرة المنتهى بود . و حضرت موسى بن جعفر ( ع ) فرمود : شستن سر با سدر روزى را جلب مىنمايد . حضرت صادق ( ع ) فرمود : سر خود را با برگ سدر بشوييد كه سدر را هر پيغمبر و فرشته اى نيكو و مقدس دانسته ، و هر كس كه سر خود را با برگ سدر بشويد ، خداوند تا 70 روز وسوسه شيطان را از او بگرداند و هر كس 70 روز وسوسهء شيطان از او بگردد ، هرگز گناه نكند ، و هر كه گناه نكند به بهشت رود . و نيز آن حضرت فرمود : هر كس شاربش را بزند و ناخنهايش را بگيرد ، و سرش را روز جمعه با خطمى بشويد ثواب آن را دارد كه بنده اى آزاد كند . امير مؤمنان ( ع ) فرمود : شستن سر با خطمى چرك را مىبرد و جانوران ( ميكربها ) را نابود مىكند . جابر گويد : به حضرت باقر ( ع ) از شورهء سر شكايت كردم ، فرمود : آس را بكوب و آبش را بگير و با سركه به خوبى مخلوط كن ، و آنقدر بزن كه به قوام آيد ، و با آن\r\n","description":"","footnote":"","page_name":" 117 ","page_number":117},
  {"content":"\r\nسر و ريشت را بشوى ، و به سختى مالش بده ، بعد شيره تازه به آنها بمال ان شاء الله خوب خواهى شد .\r\n\r\nفصل ششم نوره كشيدن\r\nحضرت صادق ( ع ) فرمود : چون خواهى نوره بكشى كمى از آن بردار و جلو دماغ بگير و بگو : « خداوندا بر سليمان ( ع ) رحمت بفرست كه دستور داد نوره ساختند » .\r\nو ان شاء الله نوره سوزش ايجاد نكند . روايت است با بدن نوره كشيده نشستن خطر فتق دارد . حكم بن عيينه گويد : حضرت باقر ( ع ) را ديدم : كه حنا بر ناخنهاى خود مىنهد ، و از من پرسيد يا حكم در اين باره چه عقيده دارى ؟ . گفتم در باره آنچه شما مىكنيد حرفى نتوانم زد ، ولى در بين ما فقط جوانان حنا مىبندند ، فرمود : اى\r\n","description":"","footnote":"","page_name":" 118 ","page_number":118},
  {"content":"\r\nحكم ناخن وقتى با نوره تماس گيرد تغيير مىپذيرد و چون ناخن مردگان مىشود ، و حنا بستن اشكالى ندارد . پيغمبر ( ص ) فرمود : هر كس نوره كشد و حنا بندد خداوند او را از سه چيز در امان دارد : جذام ، برص ، خوره ( ظاهرا آكله كه ما به خوره ترجمه كرديم نوعى از جذام است ) . امير مؤمنان ( ع ) فرمود : خوب است كه انسان در 4 شنبه نوره نكشد كه روزى نحس است ، و در ديگر روزها جايز است ، و روايت است كه نوره در جمعه برص آرد . حضرت رضا ( ع ) فرمود : هر كس در جمعه نوره كشد و برص گيرد غير خود را ملامت نكند . حضرت صادق ( ع ) فرمود : حنا بستن بعد از نوره موجب امان از برص و خوره مىباشد . پيغمبر ( ص ) فرمود : پنج چيز است كه پيسى آرد : نوره كشيدن در جمعه و چهار شنبه ، و وضو و غسل با آبى كه در آفتاب گرم شود ، و غذا خوردن در حال جنابت\r\n","description":"","footnote":"","page_name":" 119 ","page_number":119},
  {"content":"\r\nو با زن در حال حيض نزديكى كردن ، و با شكم سير غذا خوردن . و حضرت رضا ( ع ) فرمود : مويها را بستريد كه سودمند است . روايت شده كه هر كس همه بدن را نوره بكشد و بعد از آن حنا بمالد ، خداوند فقر را ازو بر طرف كند . در كتاب لباس نقل كرده كه كارگر حضرت صادق را در حمام نوره مىكشيد ، و به وى سفارش كرد كه چون به بالاى عورت رسيد سرفه كند ، و آن قسمت را خود مىماليد ، و بقيه را دوباره كارگر نوره مىكشيد . و نيز روايت است كه آن حضرت در موقع لزوم به حمام ميرفت ، و زير بغل را نوره مىكشيد و بيرون مىآمد . و نيز روايت است كه گاهى يكى از غلامانش همه بدنش را نوره مىكشيد . ارقط گويد : براى كارى به جستجوى حضرت رفتم ، و او را در حمام پيدا كردم ، حضرت فرمود : نوره نمىكشى ؟ گفتم ديروز كشيده‌ام ، فرمود باز هم بكش كه نوره پاكيزه كننده است .\r\n","description":"","footnote":"","page_name":" 120 ","page_number":120},
  {"content":"\r\nعلى ( ع ) : بالاى عورت را خود نوره مىماليد . ليث گويد : از امام صادق ( ع ) پرسيدم جنب مىتواند نوره كشد ، فرمود : اشكالى ندارد . حضرت رضا ( ع ) فرمود : چهار چيز خصلت پيامبران است : عطر زدن ، با تيغ مويها را ستردن ، و نوره ماليدن ، و بسيار آميزش كردن .\r\n","description":"","footnote":"","page_name":" 121 ","page_number":121},
  {"content":"\r\n\r\nباب چهارم در ناخن گرفتن ، و شارب زدن ، و ريش را اصلاح كردن ، و شانه زدن و نگاه به آينه و حجامت . و اين باب در چهار فصل است :\r\n\r\nفصل اول در ناخن گرفتن\r\nسليمان بن خالد گويد : به حضرت صادق ( ع ) گفتم آيا هر جمعه ناخنهايم را بچينم ؟ فرمود : اگر بلند شود بچين . موسى بن بكير گويد : به حضرت موسى بن جعفر ( ع ) گفتم : رفقاى ما مىگويند :\r\nبايد شارب و ناخن در روز جمعه كوتاه شود ، فرمود : سبحان الله . كوتاه چه در جمعه چه در روز ديگر .\r\n","description":"","footnote":"","page_name":" 122 ","page_number":122},
  {"content":"\r\nحضرت صادق ( ع ) فرمايد : ناخن گرفتن و شارب را كوتاه كردن و سر را با خطمى شستن فقر را مىبرد و روزى را مىافزايد . پيغمبر ( ص ) ، فرمود : هر كس در جمعه ناخن بگيرد ، خداوند درد را از انگشتانش بيرون كند و بجايش شفا وارد سازد .\r\nو از حضرت صادق ( ع ) : گرفتن ناخن و كوتاه كردن شارب در هر جمعه موجب امان از خوره است . و پيغمبر ( ص ) فرمود : هر كس جمعه ناخن بگيرد ، ناخنهايش آسيب نبيند .\r\nو از حضرت صادق ( ع ) : در روز جمعه ناخن و شاربت را كوتاه كن ، و اگر كوتاه است آن را حك كن كه هرگز خوره و پيسى به تو نرسد . حسن بن علاء گويد ، به حضرت صادق ( ع ) گفتم : ثواب كسى كه در هر جمعه شارب و ناخن خود را بچيند چيست ؟ فرمود تا روز جمعهء آينده پاكيزه خواهد بود .\r\n","description":"","footnote":"","page_name":" 123 ","page_number":123},
  {"content":"\r\nمردى گويد : به عبد الله بن حسن گفتم براى طلب روزى چيزى به من آموز . گفت بگو : ( خداوندا تو كار مرا به عهده گير و به ديگرى وانگذار ) . مرد گويد به حضرت صادق ( ع ) اين مطلب را عرضه داشتم ، فرمود : مىخواهى براى روزى سودمندتر از اين به تو آموزم ؟ گفتم چرا . فرمود : شارب و ناخنها را در هر جمعه بچين . خلف گويد : حضرت موسى بن جعفر ( ع ) مرا ديد و من از درد چشم بحضرتش شكايت كردم . فرمود : مىخواهى ترا به كارى راهنمايى كنم كه اگر انجام دهى ديگر از درد چشم ننالى ؟ گفتم آرى ، فرمود : ناخنهايت را در هر پنجشنبه بگير ، من چنين كردم و ديگر درد چشم نديدم . پيغمبر ( ص ) فرمود : هر كس ناخنهايش را روز شنبه و 4 شنبه بگيرد و شاربش را كوتاه كند . از درد دندان و درد چشم در امان بماند . حضرت باقر ( ع ) فرمود : هر كس ناخنها و شارب را در هر جمعه بگيرد و در وقت گرفتن بگويد\r\n( بسم الله و با لله و على سنة رسول الله ) ، هيچ خرده و ذره‌اى از او نريزد ، مگر آنكه بهر كدام خداوند ثواب آزاد كردن بنده اى بوى دهد ، و به مرضى جز\r\n","description":"","footnote":"","page_name":" 124 ","page_number":124},
  {"content":"\r\nمرض موت دچار نشود . حضرت صادق ( ع ) بمردان فرمود : ناخنها را بگيريد ، و بزنان فرمود : كوتاه مكنيد كه براى شما زينت بخشتر است . و آن حضرت فرمود : هر كس چهار شنبه ناخن بگيرد ، و از انگشت كوچك آغاز كند از درد چشم در امان بماند . حضرت باقر ( ع ) فرمود : هر كس در جمعه ناخن مىگيرد به انگشت كوچك دست چپ ابتدا كند و به انگشت كوچك دست راست خاتمه دهد . حضرت صادق ( ع ) فرمود : هر كس پنجشنبه ناخن بگيرد و يك انگشت را براى روز جمعه نگهدارد خداوند فقر را از او ببرد . پيغمبر ( ص ) فرمود : هر كسى خواهد از فقر در امان باشد و از درد چشم و پيسى و جنون ننالد ، ناخنهايش را روز پنجشنبه بعد از عصر بگيرد و از انگشت كوچك دست چپ شروع نمايد . حضرت صادق فرمود : وحى از پيغمبر ( ص ) قطع شد ، پرسيدند چرا يا رسول الله\r\n","description":"","footnote":"","page_name":" 125 ","page_number":125},
  {"content":"\r\nوحى از شما قطع شد ؟ فرمود چطور قطع نشود كه شما ناخنهاى خود را نمىگيريد و بوى بد را از خود دور نمىكنيد . حضرت باقر ( ع ) فرمود : از اين رو بايد ناخنها را گرفت كه جايگاه شيطان مىشود ، و فراموشى مىآورد . پيغمبر ( ص ) فرمود : ناخنهايتان را كوتاه كنيد ، و به زنان فرمود بلند بگذاريد كه بر زينت شما مىافزايد . حضرت صادق ( ع ) فرمود : چون مو و ناخن را مىچينيد آن را دفن كنيد كه سنت است . و در كتاب محاسن گويد : اين كار سنت و واجب است ، و روايت است كه دفن كردن مو و ناخن و خون از سنت است .\r\nاز حضرت امام على نقى ( ع ) پرسيدند : مرد مىتواند پس از ستردن مو و گرفتن ناخن به نماز بايستد بدون آنكه آنها را از جامه پاك كند ؟ . فرمود : اشكالى ندارد . حضرت صادق ( ع ) فرمود : هر كس در جمعه ناخنهايش را بگيرد و شاربش را\r\n","description":"","footnote":"","page_name":" 126 ","page_number":126},
  {"content":"\r\nكوتاه كند و بگويد :\r\n( بسم الله و با لله و على سنة محمد و آل محمد ) ، بهر ذره‌اى كه از مو و ناخنش بريزد ثواب آزاد كردن بنده اى از فرزندان اسماعيل داده شود . علىّ بن الحسين ( ع ) وقتى در منا سر مىتراشيدند امر مىفرمودند كه موهاى آن را دفن كنند .\r\n\r\nفصل دوم شارب گرفتن و گرد كردن ريش و نگاه به مو ( ى سر و صورت )\r\n\r\nدر ناخن گرفتن\r\nحضرت صادق ( ع ) فرمود : شارب گرفتن هر جمعه موجب امان از خوره است . پيغمبر ( ص ) فرمود : هيچ كس شارب خود را دراز نگذارد كه شيطان آن را پناهگاه خود خواهد گرفت . و نيز فرمود : هر كس شارب خود را نچيند از ما نيست . و فرمود : شارب را بزنيد و ريشها را بگذاريد و به يهود شبيه مباشيد .\r\n","description":"","footnote":"","page_name":" 127 ","page_number":127},
  {"content":"\r\nو فرمود : مجوس ريشها را مىكندند و شاربها را پر پشت و زياد مىگذاشتند و ما ريشها را مىگذاريم و شاربها را مىزنيم ، و اين است فطرت ( يعنى دستور دين فطرى اسلام ) و چون شارب را بزنيد بگوييد :\r\n( بسم الله و با لله و على ملة رسول الله ، ص ) .\r\nحضرت صادق ( ع ) فرمود : تراشيدن شارب سنت است . پيغمبر ( ص ) فرمود : بايد شارب را زد تا به پوست برسد . عبد الله بن عثمان گويد : حضرت صادق ( ع ) را ديدم كه شاربهاى خود را چنان زده بود كه به بيخ مو رسيده بود .\r\n\r\nاصلاح كردن ريش\r\nپيغمبر ( ص ) : چشمش افتاد به مردى كه ريش بلند و درهمى داشت ، و فرمود :\r\nچه ضرر داشت اگر اين مرد ريش خود را اصلاح مىكرد ، آن مرد شنيد و ريش خود را بطور معتدل اصلاح كرد و به نزد حضرت آمد ، پيغمبر ( ص ) چون او را ديد ، فرمود اين طور اصلاح كنيد .\r\n","description":"","footnote":"","page_name":" 128 ","page_number":128},
  {"content":"\r\nمحمد بن مسلم گويد : حضرت باقر ( ع ) را ديدم كه ريش خود را اصلاح مىكند ، و فرمود ريش خود را مدور كنيد . حضرت صادق ( ع ) فرمود : ريشهاى خود را با مشت بگير ، و اضافه را بچين . على بن جعفر گويد : از برادرم در بارهء چگونگى ريش پرسيدم ، فرمود : دو طرف صورت را مىتواند بچيند ولى جلوى چانه را نمىتواند بزند . سدير گويد : حضرت باقر ( ع ) را ديدم كه موى صورت را كوتاه مىكرد ، و موى چانه را پر پشت مىگذاشت . حسن بن زيات گويد : حضرت باقر را با ريشهاى كم پشت و مختصر ديدم .\r\nاز سدير : حضرت باقر را ديدم كه موى عارض را كوتاه مىكرد و موى زير گلو را مىچيد .\r\nاز حضرت صادق ( ع ) : ريش بيشتر از يك قبضه در آتش است . و حضرت صادق ( ع ) فرمود : از سعادت مرد كم پشت بودن ريش است . حضرت صادق ( ع ) فرمود : عقل مرد به سه چيز او شناخته مىشود : طول لحيه ، و نقش انگشتر ، و كنيه ( فاميل ) او .\r\n","description":"","footnote":"","page_name":" 129 ","page_number":129},
  {"content":"\r\nمحمد گويد : حضرت ( ع ) باقر را ديدم كه سلمانى ريش او را اصلاح مىكرد و به او دستور داد كه آن را گرد بسازد .\r\n\r\nدر موى سپيد\r\nپيغمبر ( ص ) فرمود : سفيدى جلوى سر خوب و مبارك است ، و در عارض ( و شقيقه ) علامت فرسودگى است ، و در موى چانه شجاعت و در پشت سر شومى است . حضرت صادق ( ع ) فرمود : مردى نزد پيغمبر ( ص ) آمد ، پيغمبر ( ص ) به سپيدى ريش او نگاه كرد و فرمود هر كس ريش خود را در اسلام سفيد كند ، آن براى او در قيامت نورى خواهد بود . حضرت باقر ( ع ) فرمود : روزى ابراهيم در ريش خود موى سفيد يافت ، و گفت : ( سپاس خدايى را كه مرا به اين حد رسانيد و يك آن گناه نكردم ) . حضرت صادق ( ع ) فرمود : مردم سپيد مو نمىشدند تا ابراهيم سفيدى در ريش خود ديد ، و گفت : پروردگارا اين سپيدى چيست ؟ ، فرمود اين موجب وقار است ، ابراهيم گفت خداوندا بر آن بيفزا .\r\n","description":"","footnote":"","page_name":" 130 ","page_number":130},
  {"content":"\r\nپيغمبر ( ص ) فرمود : سپيدى مو نور است ، موى سپيد را نكنيد . حضرت صادق ( ع ) فرمود : اشكالى ندارد مويهاى سپيد سر را بكنيد و يا بچينيد ، و چيدن بهتر است از كندن . و نيز از حضرت على ( ع ) : چيدن موى سر اشكال ندارد و كندن آن مكروه است .\r\n\r\nشانه زدن مو\r\nاز پيغمبر اكرم ( ص ) روايت است كه از دو بار شانه كردن موى در يك روز نهى فرموده .\r\nو از حضرت صادق ( ع ) : پيغمبر ( ص ) موى خود را شانه ميزد ، و بيشتر به آب ( در حال تر بودن مو ) شانه ميكرد .\r\n\r\nبآينه نگاه كردن\r\nاز كتاب نجاة : وقت نگاه بآينه آن را بدست چپ بگيرد و بگويد : ( بسم الله ) و دست راست را بر جلوى سر بگذارد ، و بر صورت خود بمالد و ريش خود را بدست\r\n","description":"","footnote":"","page_name":" 131 ","page_number":131},
  {"content":"\r\nگيرد و در آينه نگاه كند و بگويد ( شكر خدايى را كه مرا بشرى سالم و كامل آفريد و آراسته ساخت ، و خوار نگردانيد ، و بر بسيارى از آفريدگان برترى داد ، و به اسلام بر من منت نهاد ) ، و چون آينه را بدست گيرد ، بگويد : ( خداوندا نعمتهايى را كه به من داده اى تغيير مده و مرا نسبت به آنها شاكر قرارده ) . پيغمبر ( ص ) در وصيت خود به على ( ع ) فرمود : چون بآينه نگاه كنى بگو :\r\nخداوندا چنان كه مرا نيكو ساختى ، اخلاقم را نيز نيكو كن و روزيم را وسيع گردان . حضرت صادق ( ع ) فرمود : سپاس خداوندى را كه مرا آفريد و چهرهء زيبا و خلقت نيكو بخشيد ، و سپاس خدايى را كه آنچه در ديگران زشت است در من نيكو گردانيد و به اسلام گراميم داشت .\r\n\r\nفصل سوم در شانه زدن موى سر و صورت\r\nاز حضرت رضا ( ع ) پرسيدند كه مراد از زينت در آيهء شريفه * ( خُذُوا زِينَتَكُمْ\r\n","description":"","footnote":"","page_name":" 132 ","page_number":132},
  {"content":"\r\nعِنْدَ كُلِّ مَسْجِدٍ ) * چيست ؟ فرمود : يكى از زينتها شانه زدن بهنگام هر نماز . و حضرت صادق ( ع ) فرمود : مراد از زينت در آيهء فوق شانه زدن است كه شانه مويها را مىآرايد ، و حاجت را بر مىآورد ، و به نيروى كمر مىافزايد ، و بلغم را قطع مىكند . و نيز فرمود : شانه زدن سر و با را از بين ميبرد ، و شانه كردن صورت دندانها را محكم مىكند . حضرت موسى بن جعفر ( ع ) فرمود : پس از شانه كردن سر و صورت شانه را بر سينه خود مرور ده كه بيمارى و اندوه را بر طرف مىكند . حضرت صادق ( ع ) فرمود : هر كس ريش خود را هفتاد بار شانه بزند و شانه - زدنها را دانه دانه بشمرد ، شيطان چهل روز به او نزديك نشود . پيغمبر ( ص ) ريشهاى خود را از زير به بالا چهل بار ، و از بالا به پائين هفت بار شانه مىزد ، و مىفرمود اين كار حافظه را زياد مىكند . پيامبر ( ص ) فرمود : هر كس شانه را بر سر و ريش و سينه خود هفت بار بكشد هرگز بدردى مبتلا نشود .\r\n","description":"","footnote":"","page_name":" 133 ","page_number":133},
  {"content":"\r\nو فرمود : هر كس ايستاده شانه بزند گرفتار قرض شود . و فرمود : با شانهء عاج شانه بزنيد كه و با را ميبرد . حضرت صادق ( ع ) فرمود : شانه زدن و با را از بين مىبرد يعنى تب را و فرمود مانعى ندارد كه شانه و سرمه دان و روغندان از عاج باشد . و نيز از آن حضرت ، پيغمبر فرمود : موى زيبا يكى از كسوتهاى الهى است پس آن را گرامى داريد . و نيز فرمود : هر كس مىخواهد موى بلند گذارد ، آن را خوب نگهدارى كند ، و گر نه آن را بچيند و كوتاه كند . و نيز فرمود : هر كس مو بگذارد و شانه نزند خداوند با شانه آتشين آن را شانه كند ، و موى پيامبر تا نرمهء گوش ميرسيد و به حد شانه زدن نبود . و حضرت كاظم ( ع ) فرمود : موها را بلند بگذاريد كه موجب زيبائى است . ايوب بن هارون گويد : از حضرت صادق ( ع ) ، پرسيدم آيا پيامبر در مويهاى سر فرق باز مىنمود ؟ فرمود كه پيغمبر اگر مو مىگذاشت حد اكثر تا نرمى گوش مىرسيد .\r\n","description":"","footnote":"","page_name":" 134 ","page_number":134},
  {"content":"\r\nعمرو بن ثابت گويد ، حضرت صادق ( ع ) فرمود : مردم گمان مىكنند كه فرق باز كردن در موى سر از سنت پيغمبر ( ص ) است ، و حال اينكه سنت نيست . گفتم مردم گمان مىكنند كه پيغمبر ( ص ) فرق مىگذاشت ، فرمودند نميگذاشت و پيغمبران مو را بلند نگه نمىداشتند . حضرت صادق ( ع ) فرمود : در حمام شانه نزنيد كه بيخ موى را سست مىكند . و نيز فرمود : شانه زدن موى ، فقر را از بين مىبرد و درد را زايل مىكند . پيغمبر ( ص ) مىفرمايد : شانه زدن مو و با را از بين مىبرد و روغن مالى بدن درد را بر طرف مىكند . حضرت صادق ( ع ) فرمود : عبور دادن شانه بر سينه اندوه را بر طرف مىكند . ابى عبد الله بن سليمان گويد : از حضرت باقر ( ع ) در بارهء شانهء عاج پرسيدم ، فرمود :\r\nاشكالى ندارد و من شانه اى از عاج دارم . قاسم بن وليد گويد : از حضرت صادق ( ع ) در بارهء شانه و روغندان كه از عاج پيل باشد پرسيدم ، فرمود : اشكال ندارد .\r\n","description":"","footnote":"","page_name":" 135 ","page_number":135},
  {"content":"\r\nو نيز فرمود مكروه است در روغندان يا نقره كار روغن ريختن و همچنين شانه . محمد بن عيسى گويد : از امام جواد ( ع ) در بارهء ظرف طلا و نقره پرسيدم ، حضرت اظهار كراهت كرد ، گفتم بعضى از اصحاب نقل مىكنند كه حضرت موسى بن جعفر ( ع ) آينه اى با پوشش نقره داشت .\r\nفرمود : نه الحمد لله ، بلكه قاب آن نقره بوده است . و نيز فرمود : مانعى ندارد كه انسان در ظرف نقره نشان آب بنوشد ولى دهانت را از جاى نقره دور نگه دار . حضرت صادق ( ع ) فرمود : چون يكى از شما بخواهد موى خود را شانه بزند شانه را بدست راست بگيرد در حالت نشسته ، و آن را بر جلوى سر بگذارد ، و اول جلوى سر را شانه كند و بگويد : ( بار خدايا مو و پوست مرا نيكو و پاكيزه بدار و بيمارى را از من بگردان ) بعد عقب سر را شانه كند و بگويد : ( خداوندا مرا به عقب بر مگردان ، و مكر شيطان را از من بگردان و او را امان مده كه مرا به بند اطاعت\r\n","description":"","footnote":"","page_name":" 136 ","page_number":136},
  {"content":"\r\nخود كشد و به عقب باز گرداند ) . سپس ابروها را شانه زند و بگويد : ( خداوندا مرا به زينت هدايت زينت بخش ) بعد مو را از بالا به پائين شانه زند و سپس شانه را بر سينه عبور دهد و در هر دو حال بگويد ( خداوندا غمها و وحشتها و وسوسه شيطان را از من بر طرف كن . بعد به شانه زدن ( كامل ) مو بپردازد و از پايين شروع كند و سورهء ( انا انزلنا ) را بخواند . سليمان بن يحيى گويد : روزى حضرت رضا آماده شد كه سوار شود و به خانه مأمون برود ، و من در ميان نگهبانان حضرت بودم ، پس شانه خواست و مشغول شانه زدن مويها شد و فرمود : اى سليمان پدرم از يارانش از پيغمبر نقل كرده‌اند كه فرمود : هر كس هفت بار شانه را بر سر و سينه اش عبور دهد هرگز مرضى به او نرسد . حضرت امام حسن عسكرى ( ع ) فرمود : شانه زدن با شانهء عاج موى سر را ميروياند و كرم را از دماغ دور ميسازد ، و صفرا را فرو مىنشاند ، و لثه‌ها را تميز ميگرداند .\r\nاز حضرت موسى بن جعفر ( ع ) فرمود : ايستاده شانه نكن كه ضعف قلب مىآورد و نشسته شانه كن كه دل را قوى ميسازد ، و پوست را شاداب مينمايد .\r\n","description":"","footnote":"","page_name":" 137 ","page_number":137},
  {"content":"\r\nحضرت صادق ( ع ) فرمود : شانه كردن سر بلغم را ببرد ، و شانه زدن به ابروها موجب امان از خوره است ، و شانه كردن صورت دندانها را محكم نمايد .\r\nو در بارهء تراشيدن سر از حضرتش پرسيدند ؟ فرمود : خوب است . پيغمبر ( ص ) فرمود : شانه زدن به سر و صورت درد را از بدن بيرون مىكشد . و نيز فرمود : شانه كردن ريش پس از هر وضوء فقر را از بين ميبرد . امير مؤمنان ( ع ) فرمود : شانه زدن در حال ايستاده فقر مىآرد ، و فرمود : چون صورت را شانه ميزنى ، شانه را از زير به بالا ببر چهل مرتبه و ( انا انزلناه ) بخوان و از بالا بپايين هفت بار بكش و سوره ( و العاديات . . . ) بخوان و بعد بگو : ( خداوندا غمها و وحشت دل و وسوسه شيطان را از من ببر ) .\r\n","description":"","footnote":"","page_name":" 138 ","page_number":138},
  {"content":"\r\n\r\nفصل چهارم در حجامت\r\nحضرت صادق ( ع ) فرمود : زيادى و فشار خون سه علامت دارد : جوش و دمل ، خارش ، مور مور كردن بدن - و در خبر ديگر - چرت زدن . و چون يكى از اهل خانه مريض مىشد ، امام ( ع ) مىفرمود : بچهره اش نگاه كنيد ، اگر زرد بود ، مىفرمود : از صفراء است ، و دستور نوشيدن شربتى مخصوص مىداد ، و اگر سرخ بود مىفرمود : فشار و بسيارى خون است ، و دستور حجامت مىداد . . . . پيامبر ( ص ) فرمود : حجامت كنيد كه خون گاه بجنبش و جوشش آيد و آدمى را بكشد . . . . حضرت رضا ( ع ) هر گاه خونش زياد مىشد و بجنبش مىآمد ( گر چه ) در دل شب بود حجامت ميفرمود . حضرت صادق ( ع ) فرمود : روزه دار در غير ماه رمضان هر وقت بخواهد حجامت كند ، ولى در ماه رمضان در شب حجامت كند و حجامت ما در يك شنبه است و حجامت\r\n","description":"","footnote":"","page_name":" 139 ","page_number":139},
  {"content":"\r\nدوستان و مواليان ، ما در دوشنبه مىباشد . و نيز مىفرمود : از حجامت با شكم خالى بپرهيزيد . و فرمود : با شكم پر بحمام مرو ، و قبل از آنكه چيزى بخورى حجامت مكن ، كه حجامت بعد از غذا براى رگها سودمندتر است و بيرون آمدن خون را آسانتر مىكند ، و بدن را نيروى بيشتر مىدهد . حضرت موسى بن جعفر ( ع ) فرمود : حجامت پس از غذا باشد كه وقت سيرى حجامت كردن سبب مىشود كه خون در محل حجامت جمع شود ، و درد را از بدن بيرون ميكشد ، و حجامت قبل از غذا خون را بيرون ميكشد و بيمارى را باقى نگه ميدارد . زيد شحام گويد : نزد حضرت صادق ( ع ) بودم كه حجامتگر خواست و به او دستور داد تا ابزار حجامت را بشويد و بعد انار خواست و ميل فرمود ، و پس از حجامت انار ديگرى ميل كرد ، و فرمود وقتى حجامت ميكنى و خون از جاى حجامت بيرون زد ، قبل از تمام شدن حجامت بهنگام روان بودن خون بگو : ( بسم الله الرحمن الرحيم -\r\n","description":"","footnote":"","page_name":" 140 ","page_number":140},
  {"content":"\r\nدر اين حجامت از چشم زخم و هر بدى به خداوند كريم پناه ميبرم ) كه با اين همه دعا همه چيز را بدست مىآورى كه خداوند در قرآن ميفرمايد ( اگر از غيب خبر مىداشتم بر خيرها ميافزودم ، و هيچ بدى را به خود راه نميدادم ) . ابى بصير گويد : حضرت باقر ( ع ) پرسيد پس از حجامت چه ميخوريد ؟ گفتم كاسنى و سركه ، فرمود اشكالى ندارد . روايت شده كه حضرت صادق ( ع ) حجامت كرد و بكنيز خود فرمود قند بياور و بعد فرمود قند پس از حجامت فشار خون را بر طرف مىكند و به نيروى بدن مىافزايد . پيغمبر ( ص ) فرمود : هر كس مىخواهد حجامت كند روز شنبه حجامت كند . و حضرت صادق ( ع ) فرمود : حجامت در يك شنبه شفاء هر دردى است . و نيز حضرت به عده اى مىگذشت كه حجامت مىكردند ، فرمود چرا به شب يك شنبه نيانداختيد ؟ ! كه درد را بهتر بر طرف مىكند .\r\n","description":"","footnote":"","page_name":" 141 ","page_number":141},
  {"content":"\r\nو فرمود : پيغمبر ( ص ) روز دوشنبه ، پس از عصر حجامت مىكرد . پيغمبر ( ص ) فرمود : هر كس روز شنبه هفدهم يا نوزدهم يا بيست و يكم حجامت كند از درد و بيمارى آن سال شفا يابد . و نيز فرمود : در پانزدهم يا هفدهم يا بيست و يكم حجامت كنيد كه به فشار خون مبتلى نشويد كه موجب مرگ شما بشود . و نيز حضرت از حجامت در چهارشنبه وقتى كه خورشيد در برج عقرب باشد نهى فرمود . على ( ع ) فرمود : پيغمبر ( ص ) فرموده هر كس روز چهارشنبه حجامت كند ، و گرفتار پيسى شود ، ملامت نكند مگر خود را . پيغمبر ( ص ) فرمود : جبرئيل نهى از حجامت در چهارشنبه را براى من آورد ، و گفت : كه چهارشنبه روز نحس است . حضرت صادق ( ع ) فرمود : هر كس در پنجشنبهء آخر ماه در آخر روز حجامت\r\n","description":"","footnote":"","page_name":" 142 ","page_number":142},
  {"content":"\r\nكند ، بيمارى به او هجوم كند . و نيز فرمود : خون در روز پنجشنبه در جاى حجامت جمع مىشود ، و چون خورشيد غروب كند ، دوباره در بدن پخش ميگردد ، پس قبل از غروب حجامت كن . مفضل گويد : روز جمعه بر حضرت صادق ( ع ) وارد شدم ، و امام ( ع ) مشغول حجامت بود ، فرمود : آيا آية الكرسى نمىخوانى ؟ و از حجامت در ظهر روز جمعه نهى فرمود . حضرت موسى بن جعفر ( ع ) فرمود : حجامت را در هفتم حزيران ترك نكن ( حزيران يكى از ماه‌هاى رومى است كه با اول تابستان مصادف است ) و اگر نتوانستى در چهاردهم انجام ده . حضرت صادق ( ع ) فرمود : آية الكرسى بخوان ، و در هر وقت كه ميخواهى حجامت كن . شعيب گويد : روز چهارشنبه بر حضرت موسى بن جعفر ( ع ) وارد شدم ، و حضرت مشغول حجامت بود ( و در حبس بود ) ، عرضه داشتم : اين روزى است كه مردم ميگويند هر كس در آن حجامت كند جز خود كسى را ملامت ننمايد ، فرمود :\r\nكسى از اين امر بترسد كه مادر در حيض به او حامله شده باشد .\r\n","description":"","footnote":"","page_name":" 143 ","page_number":143},
  {"content":"\r\nحضرت صادق ( ع ) فرمود : هر كس خون او به هيجان آيد ( فشار خون گيرد ) حجامت كند ، او را نخواهد كشت ، و چون خواهد حجامت كند در آخر روز حجامت نمايد . پيغمبر ( ص ) فرمود : حجامت ناشتا و با شكم خالى دارو در حال سيرى بيمارى است .\r\nو در هفتم و دهم ماه شفا است ، و در روز سه شنبه موجب صحت بدن است ، و جبرئيل چندان مرا به حجامت سفارش كرد كه گمان كردم حجامت واجب است . و امام صادق ( ع ) فرمود : حجامت در سه شنبه هفدهم دواى دردهاى آن سال خواهد بود . و نيز فرمود : حجامت در يك شنبه شفا است . و نيز فرمود : حجامت در سر شفاى هفت بيمارى است : ديوانگى ، خوره ، پيسى ، چرت ، و بيحالى ، درد دندان ، تاريكى چشم ، دردسر . و نيز فرمود : حجامت در گودى پشت سر فراموشى مىآورد . و نيز فرمود : حجامت عقل را زياد مىكند و بر حافظه مىافزايد . و حضرت موسى بن جعفر ( ع ) فرمود : پيامبر ( ص ) در سر و بين دو كتف و در پشت گردن حجامت مىكرد و اولى را نافعة ( نافع و سودمند ) و دومى را مغيثه ( فريادرس\r\n","description":"","footnote":"","page_name":" 144 ","page_number":144},
  {"content":"\r\nدر بيمارى ) ، و سومى را منقذة ( نجات دهنده ) ، نام نهاد . و در حديث ديگر حجامت سر را منقذة و حجامت در پشت گردن را مغيثه و حجامت در شانه را نافعه خواند . حضرت صادق ( ع ) فرمود : پيامبر به سر خود اشاره كرد و فرمود : بر شما باد به مغيثه كه شما را از جنون و جذام و پيسى و خارش و درد دندان نگه مىدارد . و نيز فرمود : چون كودك چهار ماهه شود ماهى يك بار حجامتش كنيد كه رطوبت دهان را تخفيف مىدهد و گرمازدگى را از سر و بدن او مىبرد . پيامبر ( ص ) فرمود : بيمارى سه تاست و دارو نيز سه تاست : بيمارى از صفرا و بلغم و خون است ، داروى خون حجامت است ، و داروى صفرا پياده روى ، و داروى بلغم حمام مىباشد . حضرت باقر ( ع ) : پزشكى خواست و از رگ كف دست خون گرفت . محسن و شاء گويد : به حضرت صادق ( ع ) از بيمارى كبد شكايت كردم ، حضرت رگزنى را خواست و پايم را فصد كرد ( رگ زد ) و بعد فرمود براى بيمارى و درد پا\r\n","description":"","footnote":"","page_name":" 145 ","page_number":145},
  {"content":"\r\nو خاصره انجدان رومى بخوريد . مردى به حضرت صادق ( ع ) از خارش شكايت كرد . فرمود : سه بار در دو پا بين عرقوب ( رگ و عصب بر آمده پشت پا ) و غزوك پا حجامت كند . مرد اين كار را انجام داد ، و درد او بر طرف شد . ديگرى شكايت كرد ، حضرت فرمود : در يكى از پاشنه‌ها و يا يكى از پاها سه بار حجامت كن ، ان شاء الله شفا خواهى يافت . شخصى از بسيارى جرب به حضرت موسى بن جعفر ( ع ) شكايت برد ، حضرت فرمود : از بخار كبد است برو و پاى راست را رگ بزن ، و دو درهم روغن بادام شيرين را بر آب كشك بريز ( و آن را بر زخمها ضماد كن ) و از خوردن ماهى و سركه اجتناب كن ، آن مرد به اين دستور عمل كرد ، و بخواست خدا شفا يافت . مفضل گويد : به حضرت صادق ( ع ) از جرب و حرارت شكايت كردم ، حضرت فرمود : رگ اكحل ( رگى است در بازوى راست ) را فصد كن و من چنين كردم و به حمد الله بيمارى من بر طرف شد . و مردى به حضرت صادق ( ع ) از خارش شكايت برد ، حضرت فرمود : دوا خورده اى ؟\r\n","description":"","footnote":"","page_name":" 146 ","page_number":146},
  {"content":"\r\nگفت : آرى ، فرمود : رگ زده اى ؟ گفت آرى ، ولى سودمند نيفتاد ، حضرت فرمود در دو پاى خود رويهم سه شاخ حجامت كن ، در بين عرقوب و غوزك ، مرد چنين كرد و شفا يافت .\r\n\r\nباب پنجم در خضاب و زينت ، انگشتر ، و متعلقات آنها\r\nدر 6 فصل :\r\n\r\nفصل اول در ترغيب نمودن به خضاب و فضيلت آن\r\nپيغمبر ( ص ) فرمود : حنا ببنديد كه چشم را روشنى مىدهد ، و موى را ميروياند\r\n","description":"","footnote":"","page_name":" 147 ","page_number":147},
  {"content":"\r\nو بو را خوش مىكند ، و همسر را آرامش مىدهد . حضرت صادق ( ع ) فرمود : حنا بوى بدن را مىبرد ، و آبرو را زياد مىكند ، و دهان را خوشبو مىنمايد ، و فرزند را نيكو مىسازد . امير مؤمنان ( ع ) فرمود : خضاب و رنگ بستن هديهء محمد ( ص ) است ، و از سنت مىباشد . حضرت صادق ( ع ) فرمود : هر گونه خضاب به كار برى بىاشكال است . و مردى بر پيغمبر ( ص ) وارد شد كه ريشهايش زرد شده بود ، پيغمبر ( ص ) فرمود : اين چه قشنگ است ، روزى ديگر آمد كه ريشها را با حنا سرخ كرده بود ، پيغمبر ( ص ) تبسم كرد ، و فرمود : اين گونه قشنگتر است ، روز ديگرى آمد ، و ريشها را سياه نموده بود ، پيغمبر ( ص ) خنديد ، و فرمود : اين از آن هر دو بهتر است . پيغمبر ( ص ) فرمود : يا على يك درهم براى خضاب خرج كردن ، بهتر است از هزار درهم براى خدا در غير خضاب صرف كردن ، و در خضاب 14 خصلت است : باد را از گوشها ميبرد ، و چشم را روشنى مىبخشد ، و بينى را نرم و باز مىكند ، و دهان\r\n","description":"","footnote":"","page_name":" 148 ","page_number":148},
  {"content":"\r\nرا خوشبو مىسازد ، و لثه‌ها را محكم مىنمايد ، و بوى بد را از بدن ميبرد ، و وسوسه شيطان را تقليل مىدهد ، و فرشتگان را خوشحال مىكند ، و مؤمن را خوشنود و كافر را خشمناك مىنمايد ، و خضاب زينت و بوى خوشى است كه نكير و منكر از آن خجالت مىكشند ، و موجب برائت انسان در قبر مىگردد . پيغمبر ( ص ) فرمود : محبوبترين خضابها نزد خدا رنگ مشكى است . ذروان مدائنى گويد : بر حضرت امام هادى ( ع ) وارد شدم كه تازه خضاب بسته بود ، عرض كردم جانم فداى شما ! خضاب كرده‌ايد ؟ فرمود : آرى خضاب را پاداش زياد است ، نميدانى كه آراستن مرد بر عفت زنان مىافزايد ( مرد چون خود را تميز و زيبا بسازد همسرش به ديگرى رغبت نمىكند ) ، آيا تو دوست دارى وقتى به خانه ميروى همسر خود را ژوليده و ناآراسته ببينى ؟ گفتم : نه فرمود . . . زن نيز چنين است .\r\nسليمان بن داود هزار زن در كاخ خود داشت كه 300 تن عقدى و بقيه كنيز بودند ، و در هر شبانه روز به آنها سر ميزد .\r\n","description":"","footnote":"","page_name":" 149 ","page_number":149},
  {"content":"\r\n\r\nفصل دوم خضاب كردن با رنگ سياه\r\nحضرت صادق ( ع ) فرمود : مردى به خدمت پيغمبر در آمد ، حضرت به سپيدىهاى ريش او نگاه كرده فرمود نورى است كه هر كس در اسلام مويش سپيد شود ، آن سپيدى در قيامت براى او نور خواهد بود ، آن مرد با حنا خضاب كرد ، و نزد پيغمبر ( ص ) آمد ، حضرت چون او را ديد ، فرمود : اين رنگ و خضاب نور است در اسلام ، مرد رنگ سياه بست ، حضرت فرمود : نور و اسلام و ايمان است و هم موجب محبت زنان خود و ترس دشمنان خويش مىباشد . حسن بن جهم گويد : بر حضرت امام هفتم وارد شدم كه رنگ سياه بسته بود ، عرض كردم : فدايت شوم ، رنگ سياه بسته‌ايد ؟ فرمود : در خضاب پاداشى است ، خضاب و خودآرائى بر عفت زنان مىافزايد ، كه زنان عفت خود را از آن رها مىكنند كه شوهرانشان خود را نمىآرايند و ژوليده و كثيف مىمانند .\r\n","description":"","footnote":"","page_name":" 150 ","page_number":150},
  {"content":"\r\nحضرت حسين ( ع ) با وسمه خضاب مىكرد و سر را مىبست ، و دستمالى كه بر سر مىبست نزد ماست . امام ششم ( ع ) فرمود : رنگ سياه بستن مهابت براى دشمنان ، و انس نزد زنان مىباشد . حضرت باقر ( ع ) مىفرمايد : جمعى بر على بن الحسين ( ع ) وارد شدند و ديدند كه رنگ سياه بسته ، علت پرسيدند ؟ حضرت دست به ريشهاى خود كشيد و فرمود :\r\nپيغمبر ( ص ) در يكى از غزوه‌ها باصحاب خود امر كرد كه رنگ سياه ببندند تا در برابر مشركين نيرومند به نظر آيند . حضرت باقر ( ع ) فرمود : زنها دوست دارند همانطور مردان خود را آراسته ببينند كه مرد دوست دارد زن خود را .\r\n\r\nفصل سوم خضاب با حنا و وسمه ( برگ نيل ) و زردى و رنگ بستن بدست براى زنان\r\nحلبى گويد : از حضرت صادق ( ع ) پرسيدم رنگ بستن موى چون است ؟ فرمود :\r\n","description":"","footnote":"","page_name":" 151 ","page_number":151},
  {"content":"\r\nپيغمبر ( ص ) و حسين ( ع ) و حضرت باقر ( ع ) با وسمه ( گياهى است كه براى رنگ موى به كار رود از برگ نيل ) رنگ مىبستند . معاوية بن عمار گويد : حضرت باقر ( ع ) را ديدم كه بحناء رنگ بسته بود . ابى الصباح گويد : اثر حناء را در دستان حضرت باقر ( ع ) ديدم . حضرت صادق ( ع ) ، ريشهاى خود را با خطمى و حنا رنگ ميكرد ، و مىفرمود :\r\nحناء پيرى را ميبرد و به آبرو و رونق انسان مىافزايد . حسن بن زيات گويد : مردى بصرى با من مجالست داشت ، و همواره با او بودم تا به تشيع گراييد . من وصف او را براى حضرت باقر ( ع ) مىنمودم ، و به مكه رفتيم ، چون مناسك را بانجام رسانيديم ، به مدينه رفتيم ، و از امام ( ع ) اجازه ورود خواستيم ، اجازه داد . وارد شديم . اطاقى آراسته ديديم ، و حضرت لباسى خوشرنگ پوشيده بود ، حنا بسته و سرمه كشيده و محاسن را اصلاح نموده ، رفيق من همچنان به امام و اطاق نظاره مىكرد ، چون برخاستيم ، حضرت فرمود : حسن ، چون ان شاء الله فردا شود با رفيقت نزد ما آييد ، فردا به رفيقم گفتم ، برويم به خانه امام ( ع ) . مرد گفت تو برو و مرا رها كن ، گفتم مگر هر دوى ما را دعوت نكرد ؟ و چندان اصرار كردم كه قبول كرد ، و چون بر حضرت وارد شديم در خانهء امام ( ع ) جز ريگ و شن چيزى نبود ، و\r\n","description":"","footnote":"","page_name":" 152 ","page_number":152},
  {"content":"\r\nحضرت با جامه اى كهنه و خشن نزد ما آمد و فرمود : خانه اى را كه ديروز ديديد و به آن وارد شديد خانه من نبود بلكه خانهء همسرم بود ، و ديروز من متعلق به او بود و من خود و خانه را بخاطر او آراسته بودم و بر من است كه خود را براى او بيارايم ، چنان كه او خود را براى من ، و خانهء من اينست . اى برادر بصرى در دل تو ترديد نباشد .\r\nمرد گفت جانم فدايت قبلا ترديدى آمد ولى اكنون خدا آن را بر طرف كرد . اسماعيل بن يوشع گويد : به حضرت رضا ( ع ) گفتم : دخترى است كه حيض او بند آمده ، فرمود سرش را با حنا خضاب كن به زودى باز خواهد شد ، من چنين كردم و حائض گشت . حضرت موسى بن جعفر ( ع ) فرمود : در خضاب سه خصلت است : هيبت بهنگام جنگ ، و محبوب شدن نزد زنان ، و افزودن بر قوهء باه .\r\n","description":"","footnote":"","page_name":" 153 ","page_number":153},
  {"content":"\r\nحسن بن جهم گويد : به حضرت رضا ( ع ) عرض كردم : خضاب فرموده‌ايد ؟ فرمود :\r\nآرى با حنا و ( كتم نيل ) 1 ، مگر نميدانى كه اين كار سودى فراوان دارد كه زن دوست دارد در تو همان زينت را ببيند كه دوست دارى تو در او ببينى ، و زنانى از عفت بيرون شدند و فاسد گشتند و چنين نشدند مگر بواسطهء كم توجهى شواهرانشان به آرايش خود . حضرت رضا ( ع ) فرمود : پدرم از پدرانش ( ع ) خبر داد كه زنان يهود از عفت بيرون رفتند و به فساد كشيده شدند ، و چنين نشدند مگر به كم توجهى شوهران به آرايش و نظافت خود . و نيز فرمود : زن از تو همان را ميل دارد كه تو از او ميل دارى . حضرت صادق ( ع ) فرمود : خضاب سر و ريش سنت است . حسن بن زيات گويد : بر حضرت موسى بن جعفر ( ع ) داخل شدم ، در حالى كه خانه اش آراسته بود ، فردا بر او وارد شدم ، وى در خانه اى بود كه جز شن چيزى در آن نبود ، و حضرت آمد و پيراهنى خشن بتن داشت ، و فرمود : خانه اى كه ديروز ديدى اطاق من نبود ، بلكه خانهء همسرم بود كه ديروز روز او بود ( و وقت من مربوط به او ) .\r\n","description":"","footnote":"","page_name":" 154 ","page_number":154},
  {"content":"\r\nامام ( ع ) فرمود : زن نبايد دست خود را بدون خضاب نگهدارد ، گر چه فقط دست خود را به حنا بمالد و اگر چه مسن باشد . پيغمبر ( ص ) فرمود : حنا سيد گلهاى بهشت است ، كسى كه خضاب بسته به حنا بخوابد ، چنانست كه در راه خدا به خون غلطيده . پيغمبر ( ص ) فرمود : حنا خضاب اسلام است ، مؤمن را زينت مىبخشد ، و درد سر را ميبرد ، و نور چشم را مىافزايد ، و نيروى آميزش را زياد مىكند ، و مثل ثواب را ده برابر مىكند ، و يك درهم را 700 برابر مىكند . پيغمبر ( ص ) فرمود : بر شما باد به بهترين خضابها ، كه به نيروى آميزش مى - افزايد ، و پوست را طراوت مىبخشايد ، و فرمود : بهترين چيزها براى رنگ موى سپيد ، حنا و كتم ( برگ نيل ) است . پيغمبر ( ص ) فرمود : به حنا خضاب كنيد كه به جوانى و زيبايى و قوه نكاح و طراوت و زيبايى چهرهء شما مىافزايد ، و خداوند بشما بر ملائكه مباهات مىنمايد ، و يك درهم در راه خدا 700 برابر ، و يكدرهم براى خضاب هفت هزار برابر مىباشد ،\r\n","description":"","footnote":"","page_name":" 155 ","page_number":155},
  {"content":"\r\nو چون يكى از شما بقبر مدفون شود و دو ملك ( نكير و منكر ) بر او در آيند و به خضابش نظر افكنند بهمديگر گويند : بيرون رويم كه بر اين راهى نداريم . پيغمبر ( ص ) به زن اجازه داده كه سر را به رنگ سياه خضاب كند ، و زنان را به خضاب كردن ( دستها ) امر فرمود ، - چه شوهردار و چه بىشوهر ، - كه شوهر دار براى شوهر زينت مىكند ، و ديگرى دستش شبيه دست مردان نخواهد بود . حضرت صادق ( ع ) فرمود : زن زائو خضاب كند . و حضرت صادق ( ع ) فرمود : على ( ع ) از ريختن موى به اطراف سر و يا جمع كردن آن وسط سر و ريختن مو روى پيشانى نهى فرمود ، و از نقش كردن روى بدن با رنگ نهى فرمود .\r\n","description":"","footnote":"","page_name":" 156 ","page_number":156},
  {"content":"\r\n\r\nفصل چهارم ( در كراهت خضاب براى جنب و حائض ، و آنچه در بارهء ترك خضاب آمده و كراهت وصل مو )\r\n\r\nدر كراهت خضاب\r\nحضرت رضا ( ع ) فرمود : مكروه است كه انسان در حال جنابت خضاب كند . و فرمود : هر كس در جنابت خضاب كند يا در حال خضاب جنب شود از بدى شيطان در امان نيست . حضرت صادق ( ع ) فرمود : در حال جنابت خضاب مكن ، و در حال خضاب نيز جنب مشو ، و در حال حيض نيز نزديكى منما ، كه شيطان در آن حال نزد زن حاضر است ، ولى براى زائو اين كار اشكالى ندارد . حضرت موسى بن جعفر ( ع ) فرمود : زن در حال حيض خضاب نكند .\r\n","description":"","footnote":"","page_name":" 157 ","page_number":157},
  {"content":"\r\nحنّان بن سدير از پدرش گويد : من و پدرم و جدم و عمويم بحمام مدينه رفتيم ، مردى در رخت كن حمام بود . فرمود : شما از كجاييد ؟ گفتيم : از عراق ، فرمود : از كجاى عراق ؟ گفتيم از كوفه ، فرمود مرحبا به شما اى مردم كوفه ، شما جامهء زيرين ( ما ) هستيد ( يعنى اصحاب سرّ و نزديك ماييد ) ، بعد فرمود : چرا لنگ نمىبنديد ؟\r\nپيغمبر ( ص ) فرمود : ديدن عورت مسلمان بر مسلمان حرام است . عمويم فرستاد مقدارى كرباس آوردند و آن را 4 قسمت كرد و هر كدام قسمتى را برداشته و بكمر بستيم و به اندرون حمام رفتيم ، در گرمخانه حمام باز ( آقا ) متوجه جدم شد و فرمود :\r\nاى پيرمرد چرا خضاب نميكنى ؟ جدم جواب داد : من كسى را كه از من و تو بهتر بود ديدار كردم كه خضاب نمىكرد ، ( آقا ) چنان خشمگين شد كه آثار خشم را در او دريافتيم ، و فرمود : آن كس كه از من و تو بهتر است كيست ؟ گفت : على ( ع ) را ديدم كه خضاب نمىكرد . آقا سرش را به زير انداخت و فرمود : راست گفتى و نيكو گفتى ، بعد فرمود : اى پيرمرد اگر خضاب كنى پيغمبر ( ص ) خضاب مىكرد و او از على ( ع ) بهتر بود ، و اگر نكنى به على ( ع ) تأسى كرده اى ، چون از حمام بيرون آمديم پرسيديم\r\n","description":"","footnote":"","page_name":" 158 ","page_number":158},
  {"content":"\r\nاين بزرگمرد كه بود ؟ معلوم شد زين العابدين ( ع ) است كه پسرش محمد ( امام باقر ، ع ) با او بود . سليمان بن هارون گويد : از حضرت صادق ( ع ) پرسيدم آيا پيغمبر ( ص ) خضاب مىنمود ؟ فرمود : آرى . گفتم على ( ع ) خضاب مىكرد ؟ فرمود : نه ، ولى پدرم و جدم خضاب مىكردند اگر خضاب كنى خوب است و اگر نكنى نيز خوب است . حضرت باقر ( ع ) فرمود : پيغمبر ( ص ) خضاب مىفرمود ، و اينك موى ( خضابشدهء ) او در نزد ماست . حفص گويد ، به حضرت صادق ( ع ) عرضه داشتم : كه شما در بارهء خضاب سر و ريش چه مىفرماييد ؟ فرمودند : سنت است ، عرض كردم : حضرت امير مؤمنان ( ع ) خضاب نمىكرد ، فرمود : اين خبر و گفتار پيغمبر به او ( كه محاسنت به خون سرت خضاب مىشود ) او را از خضاب باز مىداشت\r\n","description":"","footnote":"","page_name":" 159 ","page_number":159},
  {"content":"\r\n\r\nزدن موى ديگران به سر مكروه است\r\nسليمان بن خالد گويد : به امام ( ع ) عرضه داشتم : زن بر سر خود موى مصنوعى مىنهد ، آيا جايز است ؟ فرمود : اگر از موى خودش يا از پشم باشد مانعى ندارد ولى از موى ديگرى مكروه است .\r\nاز عمار ساباطى ، به حضرت صادق ( ع ) گفتم ميگويند پيغمبر ( ص ) واصله ( وصلكننده ) و موصوله ( وصلشونده ) را لعنت فرموده ؟ حضرت فرمود : آرى . گفتم مراد كسى است كه آرايشگرى مىكند و بر سر زلف مصنوعى مىگذارد ؟ فرمود : نه ، اين كار اشكالى ندارد . گفتم پس واصله و موصوله كيست ؟ فرمود مراد زن دلاله و زن همه جايى است . ابى بصير گويد : از امام در بارهء كوتاه كردن موى جلوى سر ، و زلف مصنوعى و اين گونه چيزها كه زن براى شوهر انجام ميدهد پرسيدم ؟ فرمود هيچ كدام اشكالى ندارد . ( يونس در تفسير اين روايت گويد : مراد آن زلف مصنوعى است كه از پشم باشد ، ولى موى ديگرى را نبايد بسر گذارد كه مردار بشمار ميرود ) .\r\n","description":"","footnote":"","page_name":" 160 ","page_number":160},
  {"content":"\r\nاز حضرت صادق ( ع ) : زن وقت حيض نبايد موى خود را بيارايد ، و آن را جلوى سر جمع كند .\r\n\r\nفصل پنجم ( در انگشتر و آنچه به آن مربوط است )\r\n\r\nدر انواع انگشترها و كراهت آن\r\nاز موسى بن جعفر ( ع ) : انگشتر حضرت صادق را قيمت كردند ، و پدرم آن را به هفت سكه خريد ، راوى گويد : پرسيدم به هفت درهم ؟ ، فرمود نه هفت دينار ( طلا ) . عبد الله بن سنان گويد : از حضرت صادق ( ع ) در بارهء انگشتر پيغمبر اكرم ( ص ) پرسيدم كه از چه بود ؟ فرمود : از نقره . يكى از راويان از حضرت صادق ( ع ) پرسيد : انگشتر پيغمبر ( ص ) از چه بود ؟\r\nفرمودند : از نقره بود ، كه بر آن نوشته شده بود : ( محمد رسول الله ) . پرسيدم نگين\r\n","description":"","footnote":"","page_name":" 161 ","page_number":161},
  {"content":"\r\nداشت ؟ فرمود : نه .\r\nاز حضرت صادق ( ع ) ، پيغمبر اكرم فرمود : خداوند دستى را كه در آن انگشترى از آهن باشد پاكيزه نخواهد كرد . حضرت صادق ( ع ) از قول آباء و اجداد گراميش نقل مىكند كه پيغمبر ( ص ) ما را به هفت چيز امر كرد و از هفت چيز نهى فرمود : از انگشتر طلا ، و نوشيدن از ظرف طلا و نقره ، و از نشستن بر زين كه از ابريشم سرخ باشد ، و از لباس قرمز شديد ، و از پوشيدن لباس ابريشمين . و نيز امر فرمود : به عيادت بيمار و تشييع جنازه ، و بلند سلام كردن ، و مظلوم را يارى نمودن ، و دعوت ديگران را پذيرفتن ، و بر قسم عمل نمودن ، و به كسى كه عطسه مىكند دعا گفتن به ( يرحمك الله : يعنى خدا بر تو رحمت فرستد ) . حضرت صادق ( ع ) ميفرمايد : پيغمبر ( ص ) به على فرمود : كه از انگشتر طلا بپرهيز كه طلا زينت بهشت است .\r\n","description":"","footnote":"","page_name":" 162 ","page_number":162},
  {"content":"\r\nعلى ( ع ) ، ميفرمايد : پيغمبر ( ص ) مرا از انگشتر طلا نهى كرد و نمىگويم كه شما را نيز نهى فرمود . داود بن سرحان گويد : از حضرت صادق ( ع ) در بارهء زينت كردن كودكان به طلا پرسيدم فرمودند : پدرم زنان و كودكان را به طلا و نقره زينت ميكرد و مانعى ندارد . حضرت باقر ( ع ) از اجدادش نقل مىكند كه پيغمبر اكرم ( ص ) انگشترى از طلا بدست مىكرد و مردم بدان خيره خيره نگاه مىكردند ، پيغمبر ( ص ) دستش را بين زانوها نهاد ( و انگشتر را پنهان داشت ) و چون به منزل برگشت آن را بيرون آورد ( 1 ) . موسى بن جعفر ( ع ) ، ميفرمايد كه پدرش حضرت صادق ( ع ) از نگين بجادى ( بجاد اسم جايى است ) نهى فرمود ، و فرمود كه : زيد بن على بن الحسين در روز كشته شدن نگين بجادى بدست داشت . روايت شده كه امير مؤمنان ( ع ) چهار انگشتر بدست داشت : انگشترى كه نگين آن از ياقوت سرخ بود بواسطهء شرافت آن بدست مىكرد ، و انگشترى با نگين عقيق سرخ براى حرز و محفوظ ماندن بدست مىنمود ، و انگشترى با نگين\r\n\r\n","description":"","footnote":"\r\n( 1 ) اين حديث و حديث قبل را مرحوم علامه مجلسى تضعيف كرده و فقهاء همگى بر حرمت انگشتر طلا براى مرد اتفاق دارند .\r\n","page_name":" 163 ","page_number":163},
  {"content":"\r\nفيروزه ، براى پيروزى ، و انگشترى با نگين آهن چينى براى قوت بانگشت مىفرمود :\r\nو شيعيان را از انگشتر آهنين نهى مىكرد . و آن حضرت در وصيت به اصحاب خود فرمود : هر كس در نگين انگشترش نقشى دارد كه در آن اسماء الهى است از دستى كه استنجاء مىكند به دست ديگر انتقال دهد . پيغمبر ( ص ) فرمود : انگشتر عقيق به دست كنيد كه تا زمانى كه آن را بدست داريد اندوهى بشما نخواهد رسيد . و نيز فرمود : انگشتر عقيق بدست كنيد كه جبرئيل از بهشت برايم انگشتر عقيق آورد و گفت : محمد ! انگشتر عقيق بدست كن و امت خود را نيز امر كن كه عقيق بدست كنند .\r\n\r\nانواع نگين براى انگشتر\r\nحسين بن عبد الله گويد : از امام ( ع ) پرسيدم كه آيا جايز است نگين انگشتر از سنگ زمزم باشد ؟ فرمود : آرى ولى بهنگام وضوء از دست بيرون كند ( مراد مقدمهء وضوء ) يعنى وقت حدث و مستراح رفتن است يعنى دست بىوضوء به آن نماليد .\r\n","description":"","footnote":"","page_name":" 164 ","page_number":164},
  {"content":"\r\nاحمد بن محمد گويد : امام ( ع ) را ديدم كه انگشترى عقيق بدست كرده انگشتر خود را از دست در آورده به من داد و فرمود اين انگشتر چگونه است ؟ من آن را وارسى كردم ، گفتم : بسيار عالى است : فرمود از آنگاه كه اين انگشتر را به انگشت كردم از خداوند نعمت فراوان به من رسيده ، آن را دوست ميدارم و به وقت وضوء از دست در مىآورم ، و شبى مشغول طواف بودم آن را از انگشت در آوردم ، و بدست گرفتم ، ولى انگشتر از دستم افتاد ، بدنبالش مىگشتم كه كسى از راه رسيد و گفت پى چه مىگردى ؟ گفتم : انگشترم از دستم افتاده مرد دست به زمين برد و گفت :\r\nاينجاست بگيريد و انگشتر را به من داد . پيغمبر ( ص ) فرمود : انگشتر ياقوت بدست كردن فقر را مىبرد و هر كس عقيق بدست كند اميد است كه عاقبت بخير باشد ( در عافيت و نيكبختى باشد ) . معاذ از امير مؤمنان ( ع ) روايت مىكند كه فرمود : هر كس انگشتر عقيق بدست كند خداوند عاقبت او را با امن و ايمان قرين سازد . حضرت صادق ( ع ) فرمود : انگشتر عقيق بدست كنيد كه عقيق اول كوهى است كه به خداوندى خدا و نبوت محمد ( ص ) و وصايت على ( ع ) اقرار كرده ، و آن كوهى است\r\n","description":"","footnote":"","page_name":" 165 ","page_number":165},
  {"content":"\r\nكه خداوند بر آن با موسى سخن گفت . و هر كس با انگشتر عقيق نماز كند نمازش چهل برابر از كسانى كه از چيزهاى ديگر انگشتر بدست كرده‌اند برتر است . ( 1 ) سليمان اعمش گويد : با حضرت صادق ( ع ) بر در خانهء منصور بوديم ، مردى شلاق خورده از در بيرون آمد . حضرت فرمود : يا سليمان به نگين انگشترش نگاه كن ، گفتم يا ابن رسول الله نگين غير عقيق است . فرمود : سليمان اگر عقيق بود تازيانه نمىخورد ، گفتم يا ابن رسول الله بيشتر توضيح دهيد ، فرمود : عقيق امان است از بريده شدن دست ، گفتم بيشتر بفرماييد ، فرمود : امان است از كشته شدن ، گفتم : بيشتر بفرماييد ؟ فرمود :\r\n.\r\n\r\n","description":"","footnote":"\r\n( 1 ) مرحوم مجلسى در جلد 7 بحار گويد : ( اين گونه اخبار از متشابهات است كه تأويل آنها را جز خدا و ائمه ( ع ) ندانند ، و بايد بعنوان تسليم پذيرفت و معنى آن را به آنها واگذارد .\r\nو ممكنست كه اين مطالب استعاره و تمثيل باشد ، براى حسن و شرافت و ارزش بعضى از اشياء ، و پستى و قبح بعضى ديگر ، كه هر چه شرافت و حسنى دارد و منسوب به شريفترين شريفها يعنى محمد ( ص ) و اهل بيت اوست كه گويا ولايت و شرافت آنها را پذيرفته كه از آنها جلوه اى از شرف گرفته يا اگر موجود عاقلى بودند بر اثر شرافت ذاتى حتما ولايت را مىپذيرفتند و به عكس اشياء پست و بىارزش\r\n","page_name":" 166 ","page_number":166},
  {"content":"\r\nخداوند دوست دارد كه بهنگام دعا دستى بسوى او بالا رود كه انگشتر عقيق داشته باشد ، گفتم : بيشتر بفرماييد ، فرمود : خيلى جاى شگفت است كه دستى انگشتر عقيق داشته باشد و از پول خالى بماند ، عرض كردم بيشتر ؟ فرمود : عقيق حرز و نگهدار از هر بلا است . عرض كردم بيشتر ؟ فرمود : امان از فقر است ، گفتم يا ابن رسول الله ( ص ) اجازه ميفرماييد كه اين حديث را از قول جد شما حسين ( ع ) از امير مؤمنان ( ع ) نقل كنم ؟\r\nفرمود : آرى . حضرت صادق ميفرمود : هر كس انگشتر عقيق بدست كند فقير نشود ، و جز خوبى نبيند و عاقبت به خير شود . على ( ع ) فرمود : انگشتر عقيق بدست كنيد كه بر شما مبارك خواهد بود ، و از هر بلا در امان خواهيد ماند . حضرت صادق گويد : مردى به پيغمبر اكرم ( ص ) شكايت كرد كه گرفتار راهزن شده‌ام ، حضرت فرمود : مگر انگشتر عقيق بدست نداشتى ؟ كه از بلا نگهدارى مىكند . حضرت باقر ( ع ) فرمود : هر كس انگشتر عقيق بدست كند ، تا وقتى كه آن را بدست دارد به نيكى مىنگرد ، و همواره از طرف خدا نگهبان او خواهد بود . فرماندار سراغ يكى از فرزندان خاندان على ( ع ) فرستاد ، حضرت صادق ( ع )\r\n","description":"","footnote":"","page_name":" 167 ","page_number":167},
  {"content":"\r\nفهميد و فرمود : انگشترى عقيق بدنبالش بفرستيد ، چنين كردند و به او هيچ رنجى نرسيد عبد المؤمن انصارى گويد : از امام صادق ( ع ) شنيدم كه مىفرمايد : دستى كه انگشتر فيروزه بدست داشته باشد ، فقير نگردد . على بن مهزيار گويد : بر حضرت موسى بن جعفر ( ع ) وارد شدم و انگشترى فيروزه به دستش ديدم كه نقش آن بود : ( الله الملك ) همچنان بنگاه خود ادامه دادم . حضرت فرمود : چرا آن قدر نگاه مىكنى ؟ اين سنگى است كه جبرئيل از بهشت براى پيغمبر ( ص ) هديه آورد ، و پيغمبر ( ص ) آن را به على ( ع ) بخشيد و ميدانى اسمش چيست ؟ گفتم فيروزه است . فرمود اين اسم فارسى آن است ميدانى اسم عربى آن چيست ؟ گفتم نه ، فرمود : ظفر است . امير مؤمنان ( ع ) فرمود : انگشتر جزع يمانى ( 1 ) بدست كنيد ، كه كيد شياطين گردنكش را از شما مىگرداند . حضرت صادق ( ع ) فرمود : بلور خوب نگينى است .\r\n\r\n","description":"","footnote":"\r\n( 1 ) جزع يمانى : چيزى از جنس بلور سياه سفيد .\r\n","page_name":" 168 ","page_number":168},
  {"content":"\r\n. . . پيغمبر ( ص ) فرمود : انگشتر زبرجد بدست كنيد كه نوعى راحتى است كه در آن سختى وجود ندارد . و نيز فرمود ( ص ) : انگشتر زمرد فقر را بر طرف مىكند . و نيز فرمود : هر كس انگشتر ياقوت زرد بدست كند فقير نشود .\r\n\r\nدر نقش انگشتر\r\nحضرت صادق ( ع ) فرمود : نقش نگين پيغمبر ( ص ) چنين بود : ( محمد رسول الله ) و نقش انگشتر على ( ع ) بود ( الله الملك ) ، و نقش انگشتر حضرت باقر ( ع ) بود : ( العزة لله ) . صفوان گويد : انگشتر حضرت صادق ( ع ) را براى ما آوردند و نقش آن بود : « انت ثقتي فاعصمنى من خلقك »\r\nيعنى : تو تكيه گاه منى پس از خلق خودت نگهم بدار . ابراهيم بن عبد الحميد مثل اين حديث را نقل كرده و گويد : انگشتر حضرت ابو الحسن را براى ما آوردند نقش آن بود :\r\n( حسبى الله ) و در پايين نوشته شكل گلى\r\n","description":"","footnote":"","page_name":" 169 ","page_number":169},
  {"content":"\r\nو در بالاى آن هلال نقش شده بود .\r\nاز حضرت صادق ( ع ) است كه : نقش انگشتر على ( ع ) بود :\r\n( نعم القادر با لله ) . حسين بن خالد گويد به حضرت رضا ( ع ) گفتيم : براى ما روايت شده كه نقش انگشتر پيغمبر ( ص ) بود : ( محمد رسول الله ) ؟ فرمود : راست گفته‌اند ، بعد فرمود ميدانى نقش انگشتر آدم ( ع ) چه بود ؟ گفتم : نه ، فرمود نقش آن بود :\r\n( لا إله الا الله محمد رسول الله ، على ولى الله ) ، و فرمود : خداوند به نوح وحى كرد چون با همراهانت در كشتى قرار گرفتيد ، هزار بار ( لا إله الا الله ) بگو ، بعد حاجت خود را از من بخواه ، چون نوح بكشتى در آمد و بادبان برافراشت ، باد بر آن وزيد و چون كشتى بطلاطم در آمد نوح كشتى را از غرق شدن در امان ندانست ، گفت : مىترسم قبل از پايان يافتن هزار بار تهليل كشتى غرق شود ، پس امر خدا را باختصار برگزار كرد و هزار بار گفت : ( هو هو هو ) و به سريانى گفت : « يا بارئ اتقن » و در بعض نسخه‌ها است كه گفت : « هلوليا الفا الفا يا مار يا اتقن »\r\nپس كشتى آرام شد ، نوح گفت كه كلامى كه موجب نجات من و\r\n","description":"","footnote":"","page_name":" 170 ","page_number":170},
  {"content":"\r\nهمراهانم شد شايسته است كه آن را نقش انگشترم سازم كه از من جدا نشود . حسين بن خالد گويد : به حضرت عرضه داشتم ، تفسير كلام نوح چيست ؟ فرمود تفسير آن به عربى مىشود ( لا إله الا الله ) هزار بار ، اى خدا كار مرا باصلاح آور ) .\r\nو حضرت فرمود : نقش انگشتر ابراهيم شش حرف بود و آن را جبرئيل بهنگامى كه ابراهيم را در منجنيقش نهاده بودند كه به آتش افكنند برايش آورد ، و گفت اى ابراهيم خداوندت سلام مىرساند و گويد : آسوده خاطر باش كه بر تو بيمى نباشد ، و او را گفت كه آن انگشتر بدست كند ، پس خداوند آتش را برايش سرد و سلام كرد ، و آن شش حرف بود : « لا إله الا الله ، محمد رسول الله توكَّلت على الله اسندت ظهرى إلى الله فوّضت امرى إلى الله ، لا حول و لا قوّة الَّا با لله » . و نقش نگين سليمان ( ع ) بود : « سبحان من الجم الجنّ بكلمته » و نقش نگين موسى دو حرف بود كه از توراة مشتق شده بود :\r\n« اصبر توجر اصدق تنج » و نقش نگين عيسى ، دو حرف از انجيل بود : « طوبى لعبد ذكر الله من اجله ، و الويل لعبد نسي الله من أجله » .\r\nاز حضرت على بن موسى الرضا ( ع ) : نقش نگين پيغمبر ( ص ) بود : « محمّد رسول الله » ، و نقش نگين امير مؤمنان ( ع ) بود : « الله الملك » و انگشتر حسن ( ع ) بود : « العزّة لله » و از حضرت حسين ( ع ) بود : « * ( إِنَّ الله بالِغُ أَمْرِه ) * »\r\nو از حضرت على بن الحسين ( ع ) مانند پدر\r\n","description":"","footnote":"","page_name":" 171 ","page_number":171},
  {"content":"\r\nبود ، و حضرت باقر ( ع ) ( ابو جعفر كبير ) نيز انگشترش همانند جدش حسين ( ع ) بود ، و انگشتر حضرت صادق ( ع ) بود : « الله وليى و عصمتى من خلقه : خدا ولى و نگهبان من از خلق خود است » . و انگشتر حضرت موسى بن جعفر ( ع ) بود : « حسبى الله » .\r\nو از حضرت رضا ( ع ) بود : « ما شاء الله و لا قوة الا با لله » . ( و در اين وقت ) حضرت دستش را بسويم دراز كرد و فرمود انگشتر من همان انگشتر پدرم است ، و انگشتر امام ( ع ) بود : « حسبى الله حافظي » . و انگشتر ابى جعفر ثانى چنين بود ، و بر انگشتر ابى الحسن سوم ( ع ) ( امام على نقى ، ع ) بود : « الله الملك » . عبد الله بن سنان گويد : از حضرت صادق ( ع ) در بارهء انگشترى كه بر آن اسم الله باشد ، پرسيدم كه آيا مكروه است بدست باشد ، و انسان به مستراح رود و يا جنب باشد ؟ فرمود : نقش انگشتر پيغمبر ( ص ) « محمد رسول الله » بود ، و نقش خاتم على ( ع ) « الله الملك » بود ، و نقش انگشتر حضرت باقر ( ع ) ( ابى جعفر ) « العزّة لله » بود ، و انگشتر امير مؤمنان كه از آهن چينى و سپيد و صيقلى بود و بر آن كلمات زير در هفت خط نوشته شده بود ، و در جنگ بهنگام مشكلات بدست ميكرد :\r\n« اعددت لكلّ هول لا إله\r\n","description":"","footnote":"","page_name":" 172 ","page_number":172},
  {"content":"\r\nالَّا الله ، و لكلّ كرب لا حول و لا قوّة الا با لله ، و لكلّ مصيبة نازلة حسبى الله ، و لكلّ ذنب و كبيرة استغفر الله ، و لكلّ همّ و غمّ فادح ما شاء الله ، و لكلّ نعمة متجدّدة الحمد لله\r\nهر نعمتى كه براى على ( ع ) است از خداست » . اسماعيل بن موسى گويد : انگشتر جد من حضرت باقر ( ع ) همه اش از نقره بود ، و بر آن نقش بود : « يا ثقتى قنى شرّ جميع خلقك » . و در ميراث به پدرم 50 دينار بيشتر از عبد الله بن جعفر رسيد و پدرم آن را خريد . على ( ع ) فرمود : هر كس نقش انگشترش باشد : « ما شاء الله لا قوّة الَّا با لله استغفر الله » در آن ثوابى بس بزرگ خواهد بود .\r\nاز حضرت باقر ( ع ) : هر كس نقش انگشترش آيه اى از كتاب خدا باشد خداوندش بيامرزد ، و نقش انگشتر قاسم را ديدم چنين بود : « و ربّك فكبر » . از حضرت صادق ( ع ) : نقش انگشتر پدرم حضرت باقر بود : « ظنّى با لله حسن و\r\n","description":"","footnote":"","page_name":" 173 ","page_number":173},
  {"content":"\r\nبالنبى المؤتمن و بالوصى ذى المنن و بالحسين و الحسن » . محمد بن عيسى گويد : از موفق ( از اصحاب و خواص امام هشتم و نهم ) شنيدم كه : ابى جعفر دوم ( حضرت جواد ( ع ) ) انگشترش را كه بانگشت داشت به من نمود ، و فرمود : اين انگشتر را مىشناسى ؟ گفتم آرى نقش آن را ميشناسم . ولى صورتش را نه ، و همه آن نقره بود ، و حلقه و نگينش گرد بود ، و بر آن نوشته بود : « حسبى الله » و بر بالاى آن نوشته هلال و زير آن گل نقش كرده بودند ، پرسيدم اين انگشتر كيست ؟ فرمود : از حضرت رضا ( ع ) ، گفتم چگونه بدست شماست ؟ فرمود : بهنگام وفات به من داد ، و فرمود : كه از دست بيرون مكن مگر وقتى كه به على ( حضرت هادى ) پسرم دهى .\r\n\r\nچگونه انگشتر بدست كنيم ؟\r\nبحر ( يكى از اصحاب امام ششم ( ع ) گويد : از حضرت صادق ( ع ) راجع بدست راست كردن انگشتر پرسيدم و گفتم : من بنى هاشم را مىبينم كه همواره انگشتر را\r\n","description":"","footnote":"","page_name":" 174 ","page_number":174},
  {"content":"\r\nبدست راست مىكنند ، فرمود : آرى ؛ پدرم انگشتر بدست راست مىكرد ، كه از همه آنها فقيه تر و برتر بود . حسين بن خالد گويد : از حضرت رضا ( ابى الحسن دوم ) پرسيدم كه براى ما روايت شده كه پيغمبر ( ص ) در حالى كه انگشتر بدست داشت استنجاء مىكرد و همچنين امير مؤمنان ( ع ) ، و نقش نگين پيغمبر ( ص ) بود : « محمّد رسول الله » . فرمود راست است ، گفتم براى ما نيز اين عمل جايز است ؟ فرمود : نه ، آنها انگشتر را بدست راست مىكردند و شما بدست چپ مىكنيد ، و بعد ساكت شد ( و عادة استنجاء با دست چپ است ) .\r\nاز حضرت باقر ( ع ) : على و حسن و حسين ( ع ) انگشتر بدست چپ مىكردند ( اين روايت به تقيه حمل مىشود ) .\r\nاز حضرت باقر ( ع ) : حسنين ( ع ) انگشتر بدست چپ مىكردند ( اين خبر نيز از تقيه است ) .\r\nاز امام صادق ( ع ) : پيغمبر ( ص ) مىفرمود : امت من از اينكه انگشتر را به انگشت\r\n","description":"","footnote":"","page_name":" 175 ","page_number":175},
  {"content":"\r\nوسط و سبابه كنند نهى شده‌اند .\r\n\r\nدر دعاء انگشتر بدست كردن\r\n« خداوندا بر من علامت و هيأت ايمان گذار ، و تاج بزرگوارى بر فرقم نه ، و ريسمان اسلام بر گردنم افكن ، و بند اسلام از گردنم بر مدار » .\r\n\r\nدر نقش نگينى كه براى هر دردى خوب است\r\nدر جمعهء اول ماه رمضان بر انگشتر آهن چينى اين صورت در دو سطر نقش شود :\r\n( كعسلهون لا اهلا الاول با لله لا إلا الَّا آلائك يا الله ) .\r\n","description":"","footnote":"","page_name":" 176 ","page_number":176},
  {"content":"\r\n\r\nفصل ششم در زينت و زيور زنان\r\nاز ابى جعفر ( ع ) فرمود : فاطمه ( ع ) سيدهء زنان بهشت است و مقنعه او تا اينجا بيشتر نبود و با دست تا وسط بازو را نشان داد .\r\nاز امام ششم ( ع ) : زن مسلمان را زيبنده نيست كه روسرى يا پيراهن بپوشد كه بدن از زير آن ديده شود .\r\nاز امام پنجم ( ع ) : براى زن مسلمان شايسته نيست كه روسرى و پيراهنى بپوشد كه او را نپوشاند و بدن را مستور ندارد . محمد بن مسلم از امام ( ع ) در بارهء زيور زنان پرسيد ؟ فرمود : مانعى ندارد و زن نبايد خود را رها كند ، و بىزيور گذارد ، اگر چه با گلوبندى باشد ، و نبايد دستش\r\n","description":"","footnote":"","page_name":" 177 ","page_number":177},
  {"content":"\r\nبىخضاب باشد ، گرچه به حنا بمالد و اگر چه مسن باشد .\r\n\r\nدر دستبندها\r\nاز امام پنجم ( ع ) : پيغمبر ( ص ) بهنگام سفر به اهل خود سلام ميكرد و آخرين نفر كه از او جدا ميشد و به او سلام ميداد ، فاطمه ( ع ) بود ، و از خانهء او سفر را شروع مىنمود و در بازگشت بديدار او آغاز مينمود . در يك سفر على ( ع ) غنيمتى بدست آورد ، و بفاطمه ( ع ) داد ، حضرت دو دست بند بدست كرد و پرده اى بر در اطاق آويخت .\r\nچون پيغمبر از سفر رسيد به مسجد رفت و چنان كه عادت داشت مانند هميشه به خانه فاطمه ( ع ) متوجه گشت ، فاطمه ( ع ) از شادى و شوق ديدار پدر بسوى او رفت .\r\nپيغمبر نگاه كرد و بر دست او دستبندها و بر در اطاق پرده را مشاهده كرد ، پيغمبر همان جا بماند ( و بخانهء فاطمه ( ع ) داخل نشد ) فاطمه ( ع ) گريان و اندوهناك گشت ، و با خود گفت : كه پدرم پيش از اين ، با من اين گونه معامله نكرد ، پس فرزندان خود را صدا زد ، و پرده را از جلوى در برداشت ، و دستبندها از دست در آورد ، و به آن دو داد و\r\n","description":"","footnote":"","page_name":" 178 ","page_number":178},
  {"content":"\r\nفرمود : بنزد پدرم رويد و سلامم بوى ابلاغ كنيد و بگوييد : كه پس از رفتن شما غير از اينها چيزها بدست ما نرسيده ، در هر راه مىخواهيد مصرف كنيد . آن دو آمدند و پيام مادر رسانيدند ، پيغمبر ( ص ) آنها را بوسيد و هر يك را بر زانو نشاند . بعد دستور داد دستبندها را شكستند و تكه تكه كردند ، و اهل صفّه را كه جمعى از مهاجران بىخانه و بىمال بودند صدا زد و آنها را بين ايشان تقسيم فرمود ، و بعد افرادى را كه پوشش نداشتند و برهنه بودند صدا زد ، و آن پارچه را كه طولانى بود ، به يكى از آنها داد تا به اندازهء لنگى از آن بردارد و بقيه را به ديگرى سپرد ، تا آنكه جمعى را پوشيد ، و بزنان دستور داد كه تا وقتى مردان سر از ركوع و سجده برنداشته‌اند سر بر ندارند ، از آن رو كه لنگ آنها كوتاه بود و از پشت سر عورتشان ديده ميشد ، و بعدا اين امر سنت گشت كه زنان زودتر از مردان سر از ركوع و سجده برندارند . سپس پيغمبر ( ص ) فرمود : خدا رحمت كند فاطمه ( ع ) را ، خداوند با چنين پوششى از پوششهاى بهشت او را بپوشاند ، و با چنين دستبندهايى از بهشت زينتش بخشايد .\r\nاز حضرت كاظم : پيغمبر ( ص ) بر دخترش فاطمه ( ع ) وارد شد ، و او گلو بلندى به گردن داشت ، پيامبر ( ص ) از وى روى بگردانيد ، فاطمه ( ع ) ( از اين رفتار پدر )\r\n","description":"","footnote":"","page_name":" 179 ","page_number":179},
  {"content":"\r\nگلوبند از گردن بگرفت به كنارى افكند ، در نتيجه پيغمبر ( ص ) بوى فرمود : فاطمه تو از منى ، بعد بينوايى بيامد و فاطمه ( ع ) گلوبند را بوى داد .\r\n\r\nدندان طلا يا دندان ديگرى را در دهان نهادن\r\nحلبى گويد : از حضرت صادق ( ع ) در بارهء دندانهاى پيشين پرسيدم كه اگر بشكند يا فاسد شود جايز است كه با طلا روكش شود ؟ و اگر بيفتد ميتوان بجايش دندان گوسفند نهاد فرمود : آرى پس از آنكه گوسفند تذكيه ( ذبح شرعى ) شود . عبد الله بن سنان گويد : از امام صادق ( ع ) پرسيدم ، مردى كه دندانش مىشكند يا خراب مىشود ، جايز است كه با طلا روكش شود ، و اگر بيفتد ميتوان بجايش دندان گوسفند گذارد ؟ فرمود : آرى اگر بخواهد آن را بكشد و يا بجايش دندان گوسفند نهد بعد از تذكيهء گوسفند . زراره گويد : پدرم از حضرت صادق ( ع ) پرسيد كه مردى دندانش مىافتد ، ميتواند دندان انسان مرده اى جاى آن نهد ؟ فرمود : مانع ندارد .\r\n","description":"","footnote":"","page_name":" 180 ","page_number":180},
  {"content":"\r\n\r\nباب ششم در لباس و مسكن ، و آنچه مربوط به اين دو است\r\nو اين باب ده فصل است :\r\n( اين باب جز اندكى كه خواهم گفت از كتاب لباس گرفته شده )\r\n\r\nفصل اول در آراستن خود به لباس و كيفيت لباس پوشيدن و دعا وقت پوشيدن ) در تجمل\r\nاز حضرت صادق ( ع ) : ابن عباس چون امير مؤمنان او را بسوى خوارج فرستاد ، بهترين لباسش را پوشيد ، و عاليترين عطرها را به كار برد ، و بر بهترين مركبها نشست ، و بسوى آنها به راه افتاد ، تا با آنان روبرو گشت ، خوارج گفتند : تو به نظر ما بهترين مردمى ، از چه رو با لباس و مركب جباران آمده اى ؟ ابن عباس اين آيه را\r\n","description":"","footnote":"","page_name":" 181 ","page_number":181},
  {"content":"\r\nبر ايشان بخواند : « بگو چه كسى زينتها و روزىهاى طيب را كه خداوند براى بندگانش بر آورده حرام مينمايد » ( سورهء اعراف آيه 30 ) ، من مىپوشم و تجمل مىكنم ، كه خداوند جميل است ، و جمال را دوست مىدارد ، ولى بايد از حلال باشد . اسحاق بن عمار گويد : از امام در بارهء مرديكه مالدار است ، و تجمل دارد ، و لباسهاى بسيار ، جبه‌ها و طيلسانها و قميصها مىپوشد و بدانها خود را مىآرايد ، آيا اين مرد مسرف است ؟ فرمود : « هر كس كه زندگيش وسعت دارد به قدر توانايى خرج كند » ( سوره طلاق آيه 7 ) .\r\nاز حضرت على ( ع ) : روغن غنى را ظاهر كند ، و لباس زيبايى را آشكار كند ، و خوشرفتارى با زيردستان دشمنان را خوار كند .\r\nاز امام صادق ( ع ) : مردى بر در خانهء پيغمبر ( ص ) آمد ، و اجازه ورود خواست ، پيغمبر ( ص ) بيرون شد و در حجره ظرف آبى يافت ، حضرت در برابر آن ايستاد و صورت خود را در آن ميديد و محاسن خود را منظم مىكرد ؟ وقتى باندرون بازگشت ، عايشه\r\n","description":"","footnote":"","page_name":" 182 ","page_number":182},
  {"content":"\r\nگفت : يا رسول الله ! تو برترين فرزندان آدم و پيامبر پروردگار جهانى ، در برابر ظرف آب مىايستى ، و موى سر و صورت را مرتب مىكنى ؟ ! . حضرت فرمود : اى عايشه خداوند دوست دارد كه وقتى بنده مؤمن بسوى برادر مؤمنش ميرود آراسته باشد .\r\n\r\nدر لباس عالى و قيمتى\r\nسفيان ثورى گويد : به حضرت صادق ( ع ) گفتم : شما روايت ميكنيد كه على ( ع ) لباس خشن مىپوشيد ، و شما لباس قوهى و مروى ( دو پارچه قيمتى منسوب به قهستان و مرو ) مىپوشيد ؟ ! حضرت فرمود : واى بر تو ، على ( ع ) در زمان تنگدستى مردم زندگى مىكرد ، ولى چون روزگار فراخى رسيد ، نيكان زمانه به آن شايسته ترند . حضرت رضا ( ع ) فرمود : يوسف ( ع ) لباس ديبا مىپوشيد ، و شلوار زربفت بتن ميكرد ، و بر تخت مىنشست ، و اين كار در صورتى كه پول آن مورد نياز در مورد يكى از ضروريات زندگى باشد ، مذموم است . و حضرت على بن الحسين ( ع ) در تابستان دو لباس كه به 500 دينار خريده مىشد ، مىپوشيد ، و در زمستان پوستين خز مىپوشيد ، و در تابستان آن را به 50 دينار فروخته\r\n","description":"","footnote":"","page_name":" 183 ","page_number":183},
  {"content":"\r\nو صدقه مىداد . عبد الله بن سنان گويد : از امام ششم ( ع ) شنيدم كه در حال طواف مردى جامه‌ام را كشيد ، برگشتم ديدم عباد بصرى است گفت : اى جعفر بن محمد اين چنين لباس ( قيمتى ) مىپوشى ، با آن نسبتى كه با على ( ع ) دارى ؟ ! گفتم : واى بر تو ! اين جامه كوهى است كه بيك دينار و خرده اى خريده‌ام ، و على ( ع ) در زمانى بود كه مناسب آن زمان همان گونه جامه بود كه مىپوشيد ، و اگر من در اين زمان چنان لباسى بپوشم ، مردم خواهند گفت : اين آدم رياكارى است مثل عباد . امير مؤمنان ( ع ) فرمود : هر گاه يكى از شما بخواهد كه نزد برادر مؤمن خود رود ، چنان خود را بيارايد كه براى يك نفر غريبى مىآرايد كه دوست دارد او را در بهترين هيأت ببيند . ابى خداش مهرى گويد : غلامى از حضرت رضا ( ع ) بنام عبيد را در بصره ملاقات كردم . وى گفت قومى از مردم خراسان بر حضرتش وارد شدند ، و بوى گفتند مردم خوششان نمىآيد كه شما اين گونه لباس ( خوب و گران قيمت ) بپوشيد ، حضرت در\r\n","description":"","footnote":"","page_name":" 184 ","page_number":184},
  {"content":"\r\nپاسخ آنها فرمود : يوسف پيغمبر بود و از اولاد پيغمبران بود و لباس ديبا بتن مىكرد ، و شلوار زربفت مىپوشيد ، و در مجالس آل فرعون مىنشست ، و اينها مقام معنوى او را كاهش نداد . لباس گران قيمت ، در صورتى مذموم است كه خرج ضرورى ترى در پيش باشد ، و آنچه بر امام لازم است عدالت در حكم ، و راستگويى در سخن مىباشد ( نه كهنه بودن لباس ) . و خداوند چيزهايى را كه حلال كرده يا حرام معلوم است و كم و زياد آن فرق نميكند . محمد بن عيسى از امام نقل مىكند كه : شيعيان ضعيف الايمان دوست دارند كه من بر پلاس بنشينم ، و لباس خشن بپوشم ، ولى زمانه اقتضا ندارد .\r\n\r\nدر جامه زياد\r\nاسحق بن عمار گويد : به حضرت صادق ( ع ) گفتم : مؤمن مىتواند دو دست لباس داشته باشد ؟ فرمود : آرى . . . و همين طور تا بيست جامه پرسيدم ؟ فرمود آرى ، و اين اسراف نيست ، اسراف آنست كه لباسى را كه براى مهمانى و حفظ آبروست در خانه و\r\n","description":"","footnote":"","page_name":" 185 ","page_number":185},
  {"content":"\r\nوقت كار بپوشى . ابى اسحاق گويد : از امام صادق ( ع ) پرسيدم مؤمن مىتواند صد دست لباس داشته باشد ؟ فرمود : آرى . اسحق بن عمار گويد : به امام كاظم ( ع ) عرضه داشتم كه اگر انسان ده دست جامه داشته باشد اسراف است ؟ فرمود : نه ، بلكه براى حفظ جامه‌ها بهتر است ، اسراف آنست كه لباس بيرون را وقت كار بپوشى .\r\n\r\nدر دعاء وقت پوشيدن لباس\r\nمعاوية بن عمار گويد : حضرت ابى عبد الله ( امام صادق ع ) بهنگام پوشيدن لباس مىفرمود :\r\n« اللَّهم اجعله ثوب يمن و بركة ، اللَّهم ارزقنى فيه شكر نعمتك و حسن عبادتك و العمل بطاعتك الحمد لله الَّذي رزقنى ما استر به عورتى و أتجمّل به في النّاس » . و نيز از آن حضرت است : كه هر كس جامه نوى براى خود بدوزد سوره ( انا انزلنا ) را 36 بار بخواند ، و چون به ( تنزل الملائكة ) برسد كمى آب بردارد و به -\r\n","description":"","footnote":"","page_name":" 186 ","page_number":186},
  {"content":"\r\nجامه بپاشد ، و بعد دو ركعت نماز در آن بخواند و اين دعا را بخواند : ( الحمد لله الذى رزقنى ما اتجمل به في الناس و اوارى به عورتى و اصلى فيه لربى ) و خدا را سپاس گويد تا وقتى كه جامه فرسوده شود همواره در وسعت باشد . ( راوى گويد : ) از امام باقر ( ع ) پرسيدم : كه وقت جامه پوشيدن چه بايد كرد ؟\r\nفرمود بگوئيد « بسم الله و با لله اللَّهم اجعل ثوب يمن و تقوى و بركة اللَّهمّ ارزقنى فيه حسن عبادتك و عملا بطاعتك و اداء شكر نعمتك الحمد لله الَّذى كسانى ما اوارى به عورتى و اتجّمل به في النّاس » .\r\nاز صالح بن ازرق از مدان جد خود : تا كنون مردى را زاهدتر از على ( ع ) نديدم ، به خدا قسم هرگز دو جامه قطوانى ( اسم مكانى است در كوفه ) كه جز مردم سطح پائين مىپوشند ، نپوشيد تا از دنيا رفت . على بن ابى ربيعه گويد : جامه اى بتن على ( ع ) ديدم كه خيلى ضخيم و خشن بود .\r\nعرض كردم اين چه جامه اى است كه پوشيده‌ايد ؟ فرمود : چه جامه اى عورت را پوشاننده تر و عرق بدن را جذبكننده تر از اين مىباشد ؟ !\r\n","description":"","footnote":"","page_name":" 187 ","page_number":187},
  {"content":"\r\nحضرت صادق ( ع ) ، از امير مؤمنان ( ع ) : هر كه از دنيا باندازهء ضرورت قانع و خشنود گردد ، كمترين مقدار او را بسنده است ، و هر كه از دنيا به قدر لازم راضى نباشد ، هيچ مقدار او را كفايت نكند . عبد الاعلى گويد : به امام صادق ( ع ) گفتم : مردم ترا بسيار ثروتمند ميدانند ، فرمود : از اين امر نگران نيستم ، امير مؤمنان ( ع ) روزى بجمعى از قريش مىگذشت ، و پيراهنى پاره و وصله دار بتن داشت ، آنها بهم گفتند على ( ع ) تهيدست گشته ، اين سخن به گوش حضرت رسيد ، به متصدى صدقات خود فرمود : كه همه محصول خرماى امسال را جمع كند ، و يك جا بفروشد و نقد نمايد ، متصدى دستور حضرت را عملى كرد و پول آنها را خدمت حضرت آورد ، امام ( ع ) پولها را در همان انبار خرما ريخت ، و به كارگزارش گفت : چون از تو خرما خواستم پول را با پا پراكنده كن و بپاش ، در اين موقع بدنبال يكى از آن افراد قريش فرستاد ، و در حضور آنها از كارگزار خود خرما طلبيد وى درهمها را با پا پخش نمود ، مردان قريش پرسيدند ، يا ابا الحسن اين همه اموال از كجا آمده . فرمود : اين مال كسى است كه مال ندارد و تنگدست شده است ، پس از\r\n","description":"","footnote":"","page_name":" 188 ","page_number":188},
  {"content":"\r\nبيرون رفتن آنان ، حضرت دستور داد براى خانواده‌هاى بينوايى كه هر سال خرما مىفرستادند به قدر قيمت آن از آن پولها بفرستند ( 1 ) ، ( در آخر اين حديث ) امام صادق ( ع ) فرمود : دوست ندارم كه غير از اين روايت كنند . مختار تمار گويد : وقتى در مسجد كوفه بيتوته مىنمودم ، و پس از آن به رحبه ميرفتم ، و در آنجا منزل مىگرفتم ، و نان مورد نياز را از بقال محل كه از اهل بصره بود مىخريدم ، روزى از خانه بيرون رفتم ، فردى از پشت سر آواز داد كه شلوار خود را كوتاهتر كن كه هم تميزتر و هم به تقوا نزديكتر است ( يعنى از كبر دور تر ميشوى ) ، پرسيدم اين آقا كيست ؟ گفتند على ( ع ) است ، بدنبال حضرت راه افتادم ، امام ( ع ) رفت تا ببازار شتر فروشان رسيد ، در آن جا ايستاد و فرمود : اى بازرگانان ! از قسم دروغ بپرهيزيد ، كه قسم دروغ سرمايهء شما را تباه مىسازد ، و بركت را از بين مىبرد ، بعد از آنجا گذشت ، و بسوى خرما فروشان رفت ، در آنجا كنيزكى را\r\n\r\n","description":"","footnote":"\r\n( 1 ) شايد مراد امام ( ع ) از اين عمل اين بوده كه بمردم بفهماند اولا از بيت المال مصرف نميكند و ثانيا با كد يمين به ديگران رسيدگى مىكند و كل بر ديگران نيست .\r\n","page_name":" 189 ","page_number":189},
  {"content":"\r\nبر دكانى ايستاده و گريان ديد ، حضرت از علت گريهء او سؤال كرد ؟ زن گفت من كنيزم و خانم مرا فرستاده كه يك درهم خرما بخرم ، ولى خرمايى را كه خريده‌ام نپسنديده و پس فرستاده است ، و خرما فروش هم قبول نميكند و پس نميگيرد ، حضرت بخرما فروش دستور داد ، خرما را پس بگيرد ، و درهمش را باز گرداند ، مرد قبول نكرد ، بوى گفتند ، كه اين شخص على بن ابى طالب ( ع ) است ، مرد خرما را گرفت و درهم را پس داد ، و از حضرت عذر خواست . امام فرمود : اى بازرگانان از خدا بترسيد و معاملات خود را بروش پسنديده و نيكو انجام دهيد ، خداوند ما و شما را ببخشايد ، سپس از آنجا نيز گذشت ، در اين موقع باران شروع شد ، حضرت به دكانى نزديك شد ، و از صاحبش اجازه ورود خواست وى اجازه نداد ، و امام ( ع ) را از دكان براند . ( ) حضرت فرمود : قنبر ( شلاق ) را بياور آورد ، حضرت فرمود : براى اينكه مرا راندى نمىزنم ولى از آنرو ترا شلاق ميزنم كه ديگر مسلمان افتاده و ضعيفى را هول ندهى كه احيانا زمين بخورد و يكى از اعضايش بشكند و دينى بگردنت آيد . از آنجا گذشت و به بازار كرباس فروشان رفت و با مرد زيبائى برخورد كرد ، حضرت فرمود : دو جامه به پنج درهم دارى ؟ مرد از جا پريد و عرض كرد : يا امير مؤمنان دارم ،\r\n","description":"","footnote":"","page_name":" 190 ","page_number":190},
  {"content":"\r\nحضرت از آنجا گذشت و بر در دكان جوانى ايستاد و فرمود : اى جوان دو پيراهن به ارزش پنج درهم دارى ؟ گفت آرى ، حضرت دو پيراهن خريد يكى به دو درم و ديگرى به سه درم ، بعد به قنبر فرمود : پيراهن سه درهمى را براى خود بردار ، قنبر گفت : آقا براى شما اين زيبنده تر است كه بايد به منبر برويد ، و براى مردم حرف بزنيد ، حضرت فرمود : تو جوانى و نشاط و آرزوى جوانى دارى و من از خدايم شرم دارم كه خود را بر تو برترى نهم . از پيامبر ( ص ) شنيدم كه فرمود : ( به خدمتكاران و غلامان خود ) از طعام و لباس كه خود به كار مىبريد بدهيد ، و حضرت پيراهن ارزانتر را پوشيد و آستينهاى آن از سر انگشتش ميگذشت و به فروشنده گفت اضافه را ببر ، فروشنده اضافه را بريد و گفت اجازه بده لبه آن را بدوزم ( و منظم كنم ) فرمود :\r\nهمين طور باشد كه دنيا از اين بىاهميتتر است . ابى بصير گويد : از ابى جعفر ( حضرت باقر ، ع ) شنيدم كه على ( ع ) پيراهنى سنبلى ( سنبل شهرى است در روم ) به چهار درهم خريد و پوشيد ( آستينهاى آن ) از دست حضرت بلندتر بود ، به خياط فرمود : قيچى را بده ، حضرت قيچى را گرفت و اضافهء آن را بريد و فرمود : « سپاس خداى را كه مرا از زينتها چيزى داد كه خود را بپوشم و در بين مردم خود را بيارايم ، خداوندا اين را برايم جامهء بركت قرار ده كه عمرم را در آن به خشنودى تو سر كنم ، و مساجد ترا آبادان سازم » . بعد فرمود : از پيامبر ( ص ) شنيدم كه هر كس جامهء نوى بپوشد و اين كلمات را بگويد آمرزيده شود .\r\n","description":"","footnote":"","page_name":" 191 ","page_number":191},
  {"content":"\r\n\r\nدعاء\r\nدر موقع پوشيدن شلوار گفته شود :\r\n« اللَّهمّ استر عورتى و آمن روعتى و اعف فرجى و لا تجعل للشيطان في ذلك نصيبا و لا له إلى ذلك وصولا فيصنع إلىّ المكائد و يهيّجنى لارتكاب محارمك »\r\n.\r\nاز حضرت على ( ع ) روايت شده كه : انبياء پيراهن را قبل از شلوار مىپوشند . و در روايت ديگر است كه شلوار ايستاده و رو به قبله و رو به انسان نپوش .\r\nاز امام ششم ( ع ) : امير مؤمنان ( ع ) روزى اندوهناك شده فرمود : نميدانم اين اندوه از كجا پديد آمد كه به خاطر ندارم بر آستانه درى نشسته باشم يا از بين گله گوسفندى رد شده و يا دست و صورتم را با دامنم خشك كرده باشم . پيغمبر ( ص ) فرمود : وضو و لباس پوشيدن را از طرف راست شروع كنيد .\r\nاز امير مؤمنان ( ع ) : وقتى خداوند به مؤمنى لباس نوى دهد بايد وضوء\r\n","description":"","footnote":"","page_name":" 192 ","page_number":192},
  {"content":"\r\nبگيرد و دو ركعت نماز بخواند در هر ركعت سوره حمد و توحيد و آية الكرسى و انا انزلنا را بخواند ، بعد خداوندى را كه عورت او را پوشانيده و او را در ميان مردم بياراسته سپاس گويد و « لا حول و لا قوة الا با لله » بسيار گويد ، كه در اين صورت در اين لباس گناه نخواهد كرد و به تعداد تار و پود جامه فرشته اى برايش خواهد بود كه براى او تقديس و استغفار نمايد و بر او رحمت فرستد .\r\nاز حضرت صادق ( ع ) : شايسته است كه هر يك از شما بهنگام وضوء ساختن ، خوردن و نوشيدن و لباس پوشيدن يا ديگر كارها كه مىكند « بسم الله . . » گويد كه اگر نگويد شيطان در كارهاى او شريك شود . در حديث ديگر است كه : هر كس آب در كاسه اى ريزد و بر آن 53 بار « انا انزلنا . . . » بخواهد و آب را بر جامه اش بيفشاند تا وقتى آن جامه فرسوده شود در وسعت خواهد بود . در حديث ديگرى از حضرت رضا ( ع ) آمده كه حضرت لباس را از طرف راست مىپوشيد ، و چون جامه نوى بتن ميكرد ، كاسه آبى مىطلبد و بر آن ده بار سورهء\r\n","description":"","footnote":"","page_name":" 193 ","page_number":193},
  {"content":"\r\n« انا انزلنا » و يازده بار « * ( قُلْ هُوَ الله ) * » و ده بار « * ( قُلْ يا أَيُّهَا الْكافِرُونَ ) * » مىخواند ، سپس آن آب را به لباس خود مىپاشيد ، و بعد مىفرمود : هر كه اين كار را انجام دهد تا آن جامه باقى است همواره زندگيش گوارا خواهد بود . زراره گويد : از حضرت باقر ( ع ) شنيدم كه امير مؤمنان ( ع ) در عراق جامه اى درشت و سنبلانى خريد به چهار درهم ، كه تا نصف ساق پا را مىپوشيد ، بعد اضافهء آستين آن را بريد ، و وقتى حضرت آن را پوشيد خدا را حمد گفت .\r\nاز ابن عباس از نبى اكرم ( ص ) : هر كه پيراهن بلند پيدا نكند ، شلوار بپوشد ، و هر كه نعلين ندارد ، كفش بپوشد .\r\n\r\nفصل دوم ( تا كردن جامه و شست و شوى آن )\r\nاز حضرت امام صادق ( ع ) روايت شده كه : كمترين اسراف آدمى آن است كه ته ماندهء آب را دور بريزد ، و لباس بيرون خود را دم دست و در خانه و وقت كار بپوشد .\r\n","description":"","footnote":"","page_name":" 194 ","page_number":194},
  {"content":"\r\nو نيز از آن حضرت است : يكى از اسرافها اينست كه لباس بيرون را دم دست بپوشى . و نيز از حضرت باقر ( ع ) : جمع كردن جامه ( كه روى زمين كشيده نشود ) وسيله راحتى آن است ، و آن را دوام مىبخشد .\r\nو از امير مؤمنان ( ع ) : شستن جامه اندوه را از بين مىبرد ، و وسيله پاكيزگى براى نماز است . خداوند متعال مىفرمايد : « لباس خود را پاكيزه كن » ( سوره مزمل آيه 4 ) ، يعنى كوتاه كن . و روايت است كه پيغمبر ( ص ) فرمود : هر كس جامه اى مىگيرد آن را تميز نگهدارد .\r\nو از امام پنجم ( ع ) : « لباس خود را پاكيزه كن » ( سوره مزمل ) يعنى كوتاه كن .\r\n","description":"","footnote":"","page_name":" 195 ","page_number":195},
  {"content":"\r\n\r\nفصل سوم ( در پوشيدن انواع جامه رنگارنگ )\r\n\r\nدر لباس سفيد\r\nاز حضرت امير مؤمنان ( ع ) : جامهء پنبه بپوشيد كه لباس پيغمبر ( ص ) و لباس ما است . و پيغمبر ( ص ) جامهء پشمى نمىپوشيد مگر بهنگام بيمارى . ( ) و نيز از آن حضرت است كه : خداوند جميل است و جمال را دوست دارد و دوست دارد آثار نعمت خود را بر بنده اش ببيند . و نيز از اوست كه : كتان از لباس پيامبران است .\r\nاز امام پنجم ( ع ) ، پيغمبر فرمود : براى لباس ، رنگى بهتر از سفيدى نيست ، لباس سفيد بپوشيد و مردگان خود را به آن كفن كنيد .\r\n","description":"","footnote":"","page_name":" 196 ","page_number":196},
  {"content":"\r\n\r\nدر لباس سياه\r\nاز سليمان بن رشيد از پدرش : حضرت زين العابدين را ديدم كه جامه اى پشمين سياه پوشيده بود و عباى كبود بدوش داشت .\r\nاز ابى ظبيان جنبى : در رحبه بوديم امير مؤمنان ( ع ) نزد ما آمد در حالى كه گليمى سياه و چهار گوش به خود پيچيده بود و بدوش داشت .\r\nاز حسين بن مختار : به حضرت صادق گفتم ، آيا لباس سياه بر مرد حرام است ؟\r\nفرمود لباس سياه خوب نيست و مرده را بدان كفن نكنيد .\r\n\r\nدر لباس زرد و زعفرانى\r\nاز ابى ظبيان : عده اى در رحبه بوديم ، امير مؤمنان ( ع ) پيش ما آمد ، و پوششى زرد و لباس خشنى بتن كرده بود سياه و نعلين به پا و عصاى كوچكى بدست داشت .\r\nاز زراره : حضرت باقر ( ع ) براى خواندن نماز بر يكى از كودكان خود از خانه بيرون رفت و جبهء خز زرد رنگ و عمامهء خز زرد و عبايى خز زرد بتن داشت .\r\n","description":"","footnote":"","page_name":" 197 ","page_number":197},
  {"content":"\r\nاز امام ششم ( ع ) : براى كعبه بهتر از رياط ( 1 ) ( پرده و ملافه ) سابرى ( معرب شاپورى ) كه بزعفران رنگ شده باشد نيست .\r\n\r\nلباس معصفر\r\n( عصفر گياهى است كه رنگ زرد از آن مىسازند )\r\nاز عبد الله بن عطا : حضرت باقر ( ع ) را ديدم كه روپوشى قرمز بتن داشت كه به پوست جا انداخته بود ، پرسيدم اين چيست ( چرا اين رنگ پوشيده‌ايد ) فرمود :\r\nروپوش زنانه ( يعنى براى زنان است در خانه پوشيده‌ام ) .\r\nاز حكم بن عيينه : بر امام صادق وارد شدم كه روپوشى با گل زرد رنگ شده بتن داشت كه اثر رنگ آن بگردنش مانده بود ، حضرت فرمود : اى حكم در بارهء اين لباس چه مىگويى ؟ عرضه داشتم : ما اين گونه جامه‌ها را براى تازه جوانها مىپسنديم اكنون چه مىتوانم گفت كه شما پوشيده‌ايد ، فرمود اى حكم « چه كس زينتهايى را كه خدا براى بندگانش آفريده و روزى حلال را حرام تواند كرد » اى حكم من تازه عروسى كرده‌ام .\r\n\r\n","description":"","footnote":"\r\n( 1 ) رياط : چادر يك لا و بىآستر يا هر جامه نرم و ظريف كه زنان بسر اندازند .\r\n","page_name":" 198 ","page_number":198},
  {"content":"\r\nو نيز از حكم روايت است كه : آن حضرت همواره لباسى قرمز تند مىپوشيد كه در غير مورد عروسى مناسب نيست . مالك گويد : بر حضرت باقر وارد شدم و روپوش سرخ تندى بتن داشت ، من تبسم كردم ، فرمود : ميدانم چرا خنديدى از اين لباس من خنديدى ؟ ثقفيه همسرم مرا بپوشيدن اين مجبور كرد ، بعد فرمود ما با اين جامه نماز نمىخوانيم و شما نيز در لباس سرخگون نماز نگزاريد ، بعدا بر حضرت وارد شدم و در بارهء ( ثقفيه ) جويا شدم ، فرمود طلاقش دادم كه چون با وى خلوت كردم متوجه شدم كه از على ( ع ) بيزارى مىجويد و با اين حال نمىتوانستم او را نگه دارم .\r\nاز حكم بن عيينه : حضرت باقر ( ع ) را ديدم كه جامه اى سرخ به تن داشت ، من نگاه تندى به آن كردم فرمود : اى ابا محمد پوشيدن اين لباس اشكالى ندارد و اين آيه را تلاوت كرد : « بگو چه كسى زينتهايى را كه خداوند براى بندگانش خلق كرده و روزيهاى حلال را حرام مىكند » .\r\n","description":"","footnote":"","page_name":" 199 ","page_number":199},
  {"content":"\r\n\r\nدر لباس گلى و عدسى و كبود و سبز\r\nاز حسن بن زيات : به تن حضرت باقر ( ع ) روپوشى گلى رنگ ديدم .\r\nاز محمد بن على ( ع ) : بر تن حضرت موسى بن جعفر لباسى به رنگ عدسى ديدم .\r\nاز سليمان بن رشيد : بر تن حضرت موسى بن جعفر عبايى كبود ديدم .\r\nاز ابى العلاء : بر تن حضرت صادق ( ع ) در ماه محرم بردى سبز مشاهده نمودم .\r\nاز ابان بن تغلب : در آخر روزى از شهر رمضان بر حضرت صادق ( ع ) وارد شدم ، فرمود : اى ابان ! جبرئيل در آخر روزى از ماه رمضان بر پيغمبر ( ص ) نازل شد ، چون به آسمان رفت ، پيغمبر ( ص ) فاطمه را صدا كرد . حضرت زهرا ( ع ) آمد در حالى كه عبايى به برداشت كه نصف آن را بكمر بسته و نصف ديگر را به سر انداخته بود ، پيغمبر ( ص ) فرمود همسرت على ( ع ) را خبر كن بيايد ، چون على ( ع ) آمد : پيغمبر على را در دست راست نشانيد و دست در دامن او گذارد ، و فاطمه ( ع ) را در طرف چپ خود نشانيد ، دست ديگر را در دامن او نهاد ، بعد فرمود مىخواهيد به آنچه جبرئيل\r\n","description":"","footnote":"","page_name":" 200 ","page_number":200},
  {"content":"\r\nبه من گفت شما را خبر دهم : گفت : آرى ، فرمود : جبرئيل به من خبر داد كه : من در روز قيامت در طرف راست عرش خواهم بود ، و خداوند دو جامه يكى سبز و ديگر گلى به من خواهد پوشاند ، و تو يا على نيز از طرف راست عرش خواهى بود ، و خداوند بر تو دو جامه يكى سبز و ديگر گلى خواهد داد ، و تو يا فاطمه نيز از طرف راست عرش خواهى بود ، و خداوند دو جامه سبز و گلى به تو خواهد پوشانيد . ابان گويد من به حضرت گفتم : كه مردم لباس گلى را مكروه مىدارند ؟ فرمود : اى ابان ! خداوند چون مسيح را به آسمان برد او را بر بهشتى برد كه 70 غرفه دارد ، و دو جامه سبز و گلى به او پوشانيد .\r\nابان گويد : عرضه داشتم نظير اين مطلب را از قرآن ذكر كنيد ، فرمود : اى ابان « چون آسمان بشكافد چون فرش قرمز سرخگون باشد » ( سوره الرحمن آيه 37 ) .\r\n","description":"","footnote":"","page_name":" 201 ","page_number":201},
  {"content":"\r\n\r\nفصل چهارم ( در لباس خز و حله و غير آن )\r\n\r\nدر لباس خز\r\nاز عبد الله بن سليمان : از حضرت صادق ( ع ) شنيدم كه : حضرت زين العابدين ( ع ) مردى صرد ( 1 ) ( سرماخور ) بود و جامه خز به هزار يا پانصد درهم مىخريد ، و چون زمستان سپرى مىشد آن را مىفروخت و بهايش را صدقه مىداد و اين كار را جز با لباس خز نمىكرد .\r\nاز قتيبه : به حضرت صادق ( ع ) گفتم : ما لباس خز مىپوشيم كه ريشه هايش از ابريشم باشد ، حضرت فرمود : ابريشم مانعى ندارد اگر مخلوط باشد ، حسين ( ع ) وقت شهادت جبه خز با تار و پودهاى ابريشم بتن داشت ، گفتم ما لباس و روپوشهاى بربرى مىپوشيم كه پشم آن از مردار است ( يعنى گوسفند را بربرها ذبح مىكنند كه مسلمان نيستند ) ، حضرت فرمود : در پشم كه روح و حيات وجود ندارد ( تا ميت داشته\r\n\r\n","description":"","footnote":"\r\n( 1 ) صرد : آدم سرماخور ، توانا بر سرما ( اضداد )\r\n","page_name":" 202 ","page_number":202},
  {"content":"\r\nباشد ) مگر نمىبينى كه از گوسفند زنده ( كه ذبح نشده ) پشم را مىچينند و مىفروشند ( 1 ) ؟ روايت است كه حضرت زين العابدين ( ع ) دو جامه در تابستان مىپوشيد كه پانصد دينار خريده مىشد و در زمستان عباى خز مىپوشيد كه آن را در تابستان به 50 دينار مىفروختند و قيمت آن را صدقه مىدادند .\r\nاز حضرت صادق ( ع ) روايت است كه : پدرم جامه خز مىخريد به پانصد درهم و پس از پايان سال صدقه مىداد ، يك بار به او گفتند : بفروشيد و پولش را صدقه كنيد فرمود آيا جامه اى را كه در آن نماز گزارده‌ام بفروشم . عبد الرحمن بن حجاج گويد : در محضر حضرت صادق بودم كه مردى در بارهء پوست خز از امام سؤال كرد ، حضرت فرمود : مانعى ندارد . مرد گفت : جانم فدايت اين پوستها از محل ماست و سگهاى دريائى هستند كه از آب در مىآيند . حضرت فرمود :\r\nوقتى از آب بيرون مىآيد مىتواند در خشكى زندگى كند ؟ گفت نه فرمود مانعى ندارد .\r\n\r\n","description":"","footnote":"\r\n( 1 ) حيوان زنده يا حيوان حلال گوشتى كه ذبح شرعى نشود و غير مسلمان او را ذبح كند مردار است و همه اجزائى كه روح دارد نجس است و آنچه روح ندارد مثل پشم كه وقت كندن از بدن حيوان احساس درد نمىكند پاك است .\r\n","page_name":" 203 ","page_number":203},
  {"content":"\r\nاز على بن عمران : على ( ع ) در رحبه بود و حسين ( ع ) نزد او آمد ، در حالى كه پيراهنى از خز و حلقه اى از طلا به گردن داشت . على ( ع ) پرسيد : اين فرزند منست كه مىآيد ؟ گفتند : آرى حضرت او را بخواند و پيراهن را بر تنش پاره كرد و حلقه را از گردنش در آورد و قطعه قطعه نمود .\r\n\r\nدر پوشيدن حلَّه\r\nاز حضرت صادق ( ع ) : حله هايى ( 1 ) براى على ( ع ) آوردند كه در آن حله اى بسيار نيكو بود ، حسين ( ع ) عرضه داشت اين حله را به من ده ، حضرت ابا كرد و فرمود در عوض اين ، دو حله به تو مىدهم ، حسين ( ع ) قبول نكرد و فرمود اين بهتر است ، امام فرمود : سه حله عوض آن مىدهم ، حسين ( ع ) گفت : اين بهتر است ، همچنين تا پنج حله ، امام حسين ( ع ) قبول نكرد ، حضرت آن را به وى داد ، و فرمود : اما تو اين را مىپوشى و مردم مىگويند اين پسر امير مؤمنان ( ع ) است ، و بعلاوه وقتى پوشيدى كهنه و چركين مىشود و با قيمت آن ميتوانى پنج نفر مسلمان را بپوشانى .\r\n\r\n","description":"","footnote":"\r\n( 1 ) حله : هر جامه تميز كه از رويه و آستر دوخته شود .\r\n","page_name":" 204 ","page_number":204},
  {"content":"\r\n\r\nپوشيدن حرير و ديباج\r\nاز حضرت صادق ( ع ) : اسامة خدمت پيغمبر ( ص ) رسيد و جامه اى حرير بتن داشت ، پيغمبر ( ص ) فرمود : اين جامه كسى است كه نصيبى ( در آخرت ) ندارد ، بعد امر كرد آن را پاره پاره كردند و براى چارقد بين زنان قسمت كرد .\r\nاز حضرت صادق ( ع ) : براى مرد شايسته نيست جامه حرير و ديباج بپوشد ، ولى خريدن آن دو مانعى ندارد . روايت شده كه از حضرت صادق يا موسى بن جعفر ( ع ) در بارهء پوشيدن حرير و ديبا سؤال شد ؟ فرمود : در جنگ مانعى ندارد ، گر چه در آن تمثال باشد . روايت است كه : اسب دهقانى ( ارباب و بزرگ زاده ) را براى پيغمبر ( ص ) آوردند كه سوار شود وقتى پاى در ركاب نهاد ، فرمود : « بسم الله » ، و چون دست بر قربوس گذاشت ، دستش سرخورد ، پرسيد اين از ديبا است ؟ گفتند : آرى ، حضرت سوار نشد .\r\n","description":"","footnote":"","page_name":" 205 ","page_number":205},
  {"content":"\r\n\r\nدر پوشيدن قسى ( 1 ) و غير از آن\r\nاز حضرت صادق ( ع ) ، حضرت على ( ع ) فرمود : پيامبر ( ص ) مرا از پوشيدن لباس قسى و انگشتر طلا ( 2 ) منع كرد و سوار شدن بر پالان و بر زين سرخ و از خواندن قرائت در ركوع نهى فرمود و نمىگويم كه شما را نيز نهى فرموده .\r\n\r\nفصل پنجم ( خودنمايى و تواضع با لباس كوتاه كردن و رعايت اقتصاد در آن و پوشيدن لباس خشن )\r\n\r\nتكبر و خود بينى با لباس فاخر\r\nاز عبد الله بن هلال : حضرت صادق ( ع ) به من فرمود كه : برايش شلوارى بخرم عرضه داشتم كه من جز شلوار گشاد و بلند پيدا نمىكنم ، حضرت فرمود : مقدارى از آن را ببر و كوتاه كن كه پدرم فرمود : هر چه از غوزك پا بلندتر باشد در آتش است .\r\n\r\n","description":"","footnote":"\r\n( 1 ) لباسى است منسوب به قس جايى است در مصر و لباس قسيه و قسى منسوب به آن است ( منتهى الارب ج 2 ماده قس ) .\r\n( 2 ) انگشتر طلا بر مرد حرام است و شايد اين نهى پيامبر در اين حديث قبل از تحريم عمومى و مخصوص به على ( ع ) بوده .\r\n","page_name":" 206 ","page_number":206},
  {"content":"\r\nاز عبد الله بن هلال از آن حضرت : مثل همين حديث نقل شده و فرمود : هر جامه كه از غوزك پا بگذرد در آتش است .\r\nاز پيغمبر اكرم ( ص ) : شلوار را تا نصف ساق يا تا غوزك پا بپوش ، بپرهيز كه جامه را بخاطر بزرگمنشى و خودنمايى بلند بپوشى ، كه خداوند خودخواهى را دوست ندارد ، و اين در شلوار و پيراهن و عمامه همه مىباشد ، و فرمود : هر كس لباسش براى بزرگمنشى و خودنمايى به زمين كشيده شود ، خداوند در قيامت بوى نظر ننمايد .\r\nاز ابى مطر : على ( ع ) روزى بر من گذشت ، و پسر عمويم با من بود ، حضرت با چوبى كه بدست داشت ، به من زد و فرمود : جامه و شلوارت را كوتاه كن كه به زمين نخورد ، پسر عمم گفت : كيست كه پسر عمويم را مىزند ؟ على ( ع ) فرمود : مىگويم لباست را كوتاه كن كه به زمين نخورد ، بعد به قنبر فرمود : از من حمايت نمىكنى چنان كه اين از پسر عمش .\r\n","description":"","footnote":"","page_name":" 207 ","page_number":207},
  {"content":"\r\nاز جابر ، از امام پنجم ، از نبى اكرم ( ص ) : بوى بهشت از هزار سال راه استشمام مىشود ، ولى آن كس كه لباسش را از خودخواهى به زمين مىكشد ، آن را نمىشنود ، كه فقط كبريائى و بزرگمنشى خاص خداوند رب العالمين است .\r\nاز حضرت صادق ( ع ) : خداوند آدم متكبر و خودخواه ، و آن كس را كه جامه بلند براى تكبر مىپوشد و متاع خود را با قسم مىفروشد دوست ندارد .\r\nاز آن حضرت از پيغمبر اكرم ( ص ) : سه كسند كه خداوند با ايشان سخن نگويد ، و آنها را تزكيه نخواهد كرد ، و براى آنها عذابى جانكاه است : آن كس كه دامنش را از خودخواهى رها مىكند ، و آن كس كه جنس و متاعش را به دروغ مىستايد ، و مردى كه با چهره گشاده با تو روبرو مىشود ، ولى دلش نسبت به تو پر از كينه مىباشد .\r\nاز آن حضرت از نبى اكرم ( ص ) : هر كس متكبرانه بر زمين راه رود ، زمين در زير پايش ، لعنتش مىكند .\r\n","description":"","footnote":"","page_name":" 208 ","page_number":208},
  {"content":"\r\nاز بشير نبال : ما با حضرت باقر ( ع ) در مسجد بوديم كه مردى سياه با دو جامه يكى شلوار و ديگرى عبا از ما گذشت ، در حالى كه با تبختر راه مىرفت ، حضرت فرمود :\r\nاين جبار است ، گفتم جانم فدايت ، اين سائل ( و گدا ) است ، فرمود : اين جبار است .\r\nاز جمله وصاياى پيغمبر ( ص ) به ابى ذر : اى ابى ذر بيشتر كسانى كه بدوزخ ميروند متكبراند ، مردى پرسيد يا رسول الله كسى ميتواند از تكبر رهايى يابد ؟\r\nفرمود : آرى ، آن كس كه پشمينه پوشد ، و الاغ سوار شود ، و گوسفند بدوشد ، و با مسكينان نشيند ، و آنكه آذوقه اش را خود به خانه برد . از كبر پاك مىگردد ، اى ابى ذر ! هر كس لباس از تكبر به زمين كشد ، خداوند در قيامت بوى نظر نكند ، اى ابى ذر ! شلوار تا ساق پا ، و تا غوزك اشكال ندارد ، بيشتر و بلندترش در آتش است ، اى ابى ذر هر كس جامه اش را براى خدا كوتاه كند ، از كبر برى گردد .\r\n\r\nتواضع در جامه\r\nو از امام ششم ( ع ) : حضرت زين العابدين ( ع ) با جامه اى نيكو و عالى از خانه\r\n","description":"","footnote":"","page_name":" 209 ","page_number":209},
  {"content":"\r\nبيرون شد ، و با عجله برگشت و فرمود : اى كنيزك ! جامه ( هميشگى و كهنه‌ام ) را بياور كه با اين جامه كه راه رفتم گويا على بن الحسين قبل نيستم ، و با تأنى و آرام راه ميرفت ، تو گويى مرغ بر سرش نشسته ، و شانه‌ها به چپ و راست حركت نمىداد ( كه علامت كبر است ) .\r\nو از آن حضرت : بدن انسان چون جامه نرم پوشد به طغيان آيد .\r\nاز حسن صيقل : حضرت صادق ( ع ) : پيراهن امير مؤمنان را بما نشان داد و آن پيراهنى بود كه در آن شهيد شد ، طولش 12 وجب و عرضش سه وجب و آستينها سه وجب بود .\r\nاز امام پنجم ( ع ) : صاحب شما ( گويا مراد على ( ع ) ) است دو جامه سنبلانى ( سنبلان نام محلى است ) مىخريد ، و غلام خود را مخير مىفرمود : كه هر كدام را بخواهد بردارد ، و خود ديگرى را مىپوشيد ، و اگر از انگشتانش بلندتر بود ، همچنان مىبريد ، و اگر از كف دست بلندتر بود ، مىبريد .\r\nاز زراره : از امام باقر ( ع ) شنيدم : على ( ع ) در عراق پيراهنى سنبلانى و خشن\r\n","description":"","footnote":"","page_name":" 210 ","page_number":210},
  {"content":"\r\nخريد ، به چهار درهم ( قران ) و زيادى آستينها را از سر انگشتها بريد ، و پيراهن تا نصف ساق پايش بود ، چون پوشيد خداوند را حمد و ثنا گفت ، بعد فرمود مىخواهيد جامه على ( ع ) را به شما نشان دهم ؟ : گفتم آرى ، پس فرمود آوردند ، آستين آن سه وجب و عرضش سه وجب و طولش 6 وجب .\r\nاز اصبغ بن نباته : با حضرت على ( ع ) بيرون شديم تا به خرما فروشان رسيديم ، فرمود : سبدهاى خرما را سر هم نچينيد ، از آنجا گذشت تا به بازار گوشت فروشان رسيديم ، فرمود : در گوشتها ظاهر سازى نكنيد ، از آنجا گذشت ، تا به بازار گوشت فروشان رسيديم ، فرمود : در گوشتها ظاهر سازى نكنيد ، از آنجا گذشت ، تا ببازار ماهى فروشان رسيديم ، فرمود : جرى و مار ماهى و ماهى كه در آب مرده باشد نفروشيد ، از آنجا گذشت تا به بزازها رسيديم ، حضرت با مردى قيمت دو جامه را طى كرد و قنبر همراهش بود ، بعد فرمود دو جامه به من بده مرد گفت ، از آنچه دارم يا امير المؤمنين ، ( امام چون متوجه شد او را ميشناسد ) از وى گذشت تا به جوانكى رسيد ، فرمود : دو جامه به من بده و با جوان چانه زد تا قيمت را پايين آورد و بر 7 درهم اتفاق كردند ، جامه اى به چهار درهم و ديگرى به سه درهم ، به قنبر گفت : يكى را انتخاب كن ، قنبر جامه\r\n","description":"","footnote":"","page_name":" 211 ","page_number":211},
  {"content":"\r\nچهار درهمى را گرفت ، و او سه درهمى را پوشيد ، و فرمود « سپاس خدايى را كه به من جامه اى داد كه عورتم را بپوشم و خود را بوسيله آن در بين مردم بيارايم » . بعد به مسجد آمد و زمينى پوشيده از ريگ پيدا كرد ، و بر آن دراز كشيد ، پدر جوانك ( فروشنده ) بيامد ، و گفت : پسرم ترا نشناخت ، و اين دو درهم سود جامه هاست بگيريد . حضرت فرمود : نخواهم گرفت ، ما با هم چانه زديم و به اين قيمت رضا داديم .\r\nاز ابى مسعده : على ( ع ) را ديدم كه از قصر حكومتى بيرون شد ، من به او نزديك شدم ، و سلام كردم ، دستش را بر دستم گذارد ، بعد رفت به دار فرات رسيد و پيراهنى خريد ، به سه درهم و پوشيد .\r\nاز وشيكه : على ( ع ) را ديدم شلوارى پوشيده كه قسمت بالاى آن تا بالاى ناف و پارچه‌ها تا نصف ساق پا مىرسيد و درّه اى بدست داشت و دور بازار مىگشت و مىفرمود : « از خدا بترسيد ، و پيمانه‌ها را پر كنيد . . . تو گوئى معلم كودكان است . »\r\nاز مجمع : على ( ع ) شمشيرش را بيرون آورد ، و فرمود : چه كس شمشيرم را گرو مىگيرد كه اگر پيراهنى مىداشتم آن را گرو نمىدادم و آن را به سه درهم گرو داد و بدان پول پيراهنى خريد كه آستين آن تا نصف ساق دستش بود و طول آن تا نصف\r\n","description":"","footnote":"","page_name":" 212 ","page_number":212},
  {"content":"\r\nساق پا .\r\nاز عبد الله بن ابى الهذيل : على ( ع ) را ديدم كه پيراهنى بتن داشت كه وقتى آستينهايش را پايين مىكشيد تا سر انگشتهايش ميرسيد ، و چون ول مىكرد تا ساعد بالا ميرفت .\r\nاز ابى اشعث العبدى از پدرش : على ( ع ) را ديدم كه در روز جمعه در فرات غسل مىكند : بعد جامه اى كرباس به سه درهم خريد ، و با آن نماز جمعه خواهد و گريبانش دوخته نبود .\r\nاز حضرت صادق ( ع ) براى على ( ع ) دينارى آوردند ، حضرت سه جامه بيك دينار خريد ، يكى پيراهنى كه تا بالاى غوزك پا بود ، و شلوارى كه تا نصف ساق پايش ميرسيد و ردائى كه از جلو تا پستانها و از پشت تا اليه مىپوشيد ، حضرت آنها را بتن كرد و دست به آسمان برداشت ، و بر آن شكر مىكرد تا به منزل رسيد و فرمود اين جامه ئى است كه شايستهء پوشيدن است ، ولى امروز نمىتوانم پوشيد كه به پوشنده مىگويند ديوانه است ، و يا ميگويند ريا كار مىباشد ، ولى چون قائم ما قيام كند لباس اين خواهد بود .\r\n","description":"","footnote":"","page_name":" 213 ","page_number":213},
  {"content":"\r\nاز هشام بن سالم : از امام ششم ( ع ) : چون بودى مكه رسيديد جامه‌هاى كهنه بپوشيد يا جامه‌هاى خشن بتن كنيد كه هيچ كس بوادى مكه نرسد كه دلش خالى از تكبر باشد جز اين كه خدا او را بيامرزد .\r\nعبد الله بن يعفور پرسيد حد تكبر چيست ؟ امام فرمود انسان چون جامهء خوبى بپوشد خود را ورانداز كند و دوست بدارد كه همه او را نگاه كنند . و بعد فرمود :\r\n« * ( بَلِ الإِنْسانُ عَلى نَفْسِه بَصِيرَةٌ ) * : آدمى نسبت به حال درونى خود بينا است » ( سورهء قيامت ) .\r\nاز امام صادق ( ع ) : پدرم دو جامه خشن داشت كه در آنها نماز مىخواند و در موقع حاجت خواستن از خدا آنها را مىپوشيد و حاجت خود را از خدا طلب مىكرد .\r\n\r\nدر وصله زدن به جامه\r\nاز امام ششم ( ع ) : على ( ع ) براى مردم خطبه مىخواند و جامه كرباس و خشن بتن داشت ، وصله شده بود ، در اين باره از حضرتش استفسار كردند ( كه چرا جامه\r\n","description":"","footnote":"","page_name":" 214 ","page_number":214},
  {"content":"\r\nوصله دار پوشيده‌ايد ) ، فرمود دل از آن خاشع مىشود ، و مؤمنان از آن پيروى ميكنند .\r\nاز ابن عباس : چون از بصره با بيت المال بكوفه به خدمت على ( ع ) آمد ، در كوفه حضرت را در بازار ملاقات نمود كه ايستاده و صدا مىزند كه اى مردم ! هر كس را ببينم كه جرى ( ماهى بىفلس ) و طافى ( ماهى اى كه در آب مرده باشد ) بفروشد ، شلاقش مىزنم ، ابن عباس گويد : به حضرت سلام كردم ، جواب داد و فرمود : ابن عباس بيت المال چه شد ؟ گفتم يا امير المؤمنين اينجاست ، و اموال را به خدمتش بردم ، مرا به خود نزديك كرد و خوش آمد گفت ، بعد شخصى آمد و شمشير حضرت را آورد و به هفت درم در معرض فروش در آورد . امام ( ع ) اشاره به شمشير كرد و فرمود : اگر غير از بهاء اين شمشير پولى مىداشتم هرگز آن را نمىفروختم ، بعد شمشير را فروخت و با پول آن چهار درهم پيراهن خريد ، و دو درهم صدقه داد ، و با يك درهم باقيمانده سه روز مرا مهمانى نمود .\r\nاز يزيد بن شريك : على ( ع ) روزى شمشيرش را آورد ، و فرمود چه كسى اين شمشيرم را از من مىخرد كه اگر پول پيراهنى مىداشتم نمىفروختمش .\r\nاز فضل بن كثير : بتن حضرت صادق ( ع ) جامه اى كهنه و وصله دار ديدم ، و به\r\n","description":"","footnote":"","page_name":" 215 ","page_number":215},
  {"content":"\r\nآن خيره شدم ، فرمود : چى ؟ در اين نوشته نگاه كن ، نگاه كردم در آن نوشته بود :\r\n« هر كس كهنه ندارد نو نخواهد داشت » . در روايتى است : بتن على ( ع ) جامه اى كهنه و وصله دار ديدند پرسيدند چرا جامه شما اين قدر وصله دار است ؟ فرمود : دل بسبب آن خاشع شود و نفس سركش ذليل ورام مىگردد و مؤمنان بدان اقتداء مىكنند .\r\n\r\nدر اقتصاد در لباس\r\nاز معاوية بن وهب : به امام صادق ( ع ) گفتم : گاهى انسان در قسمتى از عمرش ثروتمند است و لباس و سر و وضع او اعيانى است بعدا ثروتش از دست مىرود و وضعش عوض مىگردد و از شماتت دشمن رنج مىبرد ، براى خريد لباس كه خود را بيارايد خويشتن را بمشقت مىافكند اما جايز است اين آيه را تلاوت فرمود « هر كس كه زندگانيش وسعت دارد به مقدار وسعتش خرج كند و هر كس روزيش تنگ است بقدرى كه خداوند بوى داده خرج كند » ( سوره طلاق ) .\r\n","description":"","footnote":"","page_name":" 216 ","page_number":216},
  {"content":"\r\n\r\nدر لباس پشمينه و خشن\r\nاز محمد بن كثير : بتن حضرت صادق ( ع ) جبهء پشمينه ديدم كه زير آن پيراهن خشن پوشيده بود ، در بارهء آن سؤال كردم فرمود پدرم همين طور مىپوشيد و ما وقتى مىخواهيم نماز بخوانيم خشنترين جامه‌ها را مىپوشيم .\r\nاز معمر بن خلاد : از حضرت رضا ( ع ) شنيدم كه فرمود : به خدا قسم اگر بر اين خلافت دست يابم غذاى ساده خواهم خورد ، پس از خوردن لذيذ يعنى آنكه امروز غذاى لذيذ ميخورم و بعد از لباس نرم جامه خشن بتن خواهم كرد ، و پس از راحت به سختى و مشقت خواهم افتاد ( يعنى امر زمامدارى مردم همراه با اين ناملايمات بايد باشد ) . پيغمبر ( ص ) در وصيت خود به ابى ذر فرمود : من خشن مىپوشم و بر خاك مىنشنيم و انگشتم را مىليسم و حمار بىپالان سوار مىشوم و بر ترك ديگرى را مىنشانم ، اينها علامت تواضع و فروتنى است ، و هر كس از من است از سنت من روگردان شود از من نيست . يا ابا ذر لباس خشن و جامه درشت بپوش كه خود خواهى به تو راه پيدا نكند .\r\n","description":"","footnote":"","page_name":" 217 ","page_number":217},
  {"content":"\r\nاز پيغمبر ( ص ) : پنج چيز است كه تا هنگام مرگ آنها را رها نخواهم كرد :\r\nبا بردگان بر زمين چيز خوردن و بر پشت الاغ نشستن ، و بز را بدست خود دوشيدن و جامهء پشمينه پوشيدن و بر كودكان سلام كردن تا همهء اينها بعد از من سنت باشد .\r\nاز پيغمبر ( ص ) : جامهء پشمينه بپوشيد و نيم سير غذا بخوريد تا به ملكوت آسمانها راه يابيد .\r\nاز امام ششم ( ع ) : بحضرتش عرض كردند كه راهبى مىگويد لباس مسومين به لباس مصيب درست است ، و امام ( ع ) فرمود : آرى چه مصيبتى بالاتر از مصيبت در دين . پيغمبر ( ص ) فرمود : جامهء پشمينه بپوشيد تا شيرينى ايمان را در يابيد ، كم بخوريد تا در آخرت شناخته شويد ، نگاه به پشمينه تفكر مىآورد و تفكر حكمت مىزايد ، و حكمت در عروقتان چون خون جريان يابد .\r\n","description":"","footnote":"","page_name":" 218 ","page_number":218},
  {"content":"\r\n\r\nفصل ششم ( در كراهت لباس شهرت و لباس خالدار )\r\n\r\nدر لباس شهرت لباسى كه انگشت نما كند\r\nاز امام ششم ( ع ) : براى خوارى انسان همين بس كه لباس غير معمول و انگشت نما بپوشد يا حيوان مشهور سوار شود . و فرمود خداوند لباس شهرت را مبغوض مىدارد . گفته‌اند كه عباد بصرى بر حضرت صادق ( ع ) در آمد ، و لباس شهرت بتن داشت ، امام ( ع ) فرمود : اى عباد ! اين چه لباسى است ؟ عرضه داشت : آيا اين لباس را براى من عيب مىدانيد ، فرمود : آرى پيغمبر ( ص ) فرمود : هر كس در دنيا لباس شهرت بپوشد خداوند در قيامت بر او لباس ذلت خواهد پوشانيد . عباد گفت چه كسى اين حديث را براى شما گفته ؟ امام ( ع ) فرمود اى عباد مرا متهم مىكنى ؟ به خدا پدرم از پدرانم از نبى اكرم حديث كرده‌اند .\r\n","description":"","footnote":"","page_name":" 219 ","page_number":219},
  {"content":"\r\nاز حضرت موسى بن جعفر ( ع ) : چيزى در نزد خدا مبغوضتر از لباس شهرت نيست و حضرت دستور مىداد لباس نو مىآوردند و در آب مىشست و مىپوشيد .\r\n\r\nدر مقنعه ( روسرى ) انداختن\r\nاز عبد الله بن وضاح : حضرت موسى بن جعفر ( ع ) را ديدم ، كه در آخر كعبه نشسته بود و مقنعه انداخته و گوشها را از آن بيرون نهاده .\r\nاز حضرت صادق ( ع ) : مقنعه در شب موجب شك و اتهام است .\r\nاز عبد الله بن وليد : شهاب بن عبد الله از من درخواست كرد كه از حضرت صادق ( ع ) برايش اجازهء ملاقات بگيرم ، شبانه خدمت امام رسيدم و شهاب مقنعه بسر داشت ، امام فرمود : مقنعه خود را بردار كه موجب بدگمانى و تهمت در شب و خوارى در روز است ، و شهاب مقنعه را برداشت .\r\nاز امام ششم ( ع ) : على ( ع ) فرمود : مقنعه موجب سوء ظن در شب و خوارى در روز است .\r\n","description":"","footnote":"","page_name":" 220 ","page_number":220},
  {"content":"\r\n\r\nدر توشح ( 1 ) شلوار\r\nاز آن حضرت پرسيدند شلوار را روى پيراهن زدن جايز است ؟ حضرت فرمود :\r\nاين كار را نكنيد كه از كبر است .\r\nاز حضرت باقر ( ع ) : پوشيدن شلوار روى پيراهن مكروه مىداشت ، و ميفرمود :\r\nاين كار روش جباران است .\r\nاز امام صادق ( ع ) : پيغمبر ( ص ) فرمود : امت من از پوشيدن لباس بىآستين نهى شده است . پيغمبر ( ص ) فرمود : امت من از بىشلوارى و عريان بودن رانها نهى شده ( چون عربها با پيراهن بلند و بدون شلوار ميگشتند از اين كار نهى شده‌اند . )\r\n\r\nدر جامه پشمى\r\nاز امام ششم ( ع ) : پيغمبر ( ص ) وارد خانه فاطمه ( ع ) شد ، فاطمه عليها سلام\r\n\r\n","description":"","footnote":"\r\n( 1 ) توشح اينست كه يكطرف جامه را از زير بغل راست رد كند و بر شانه چپ اندازد چنان كه بند غلاف شمشير راويا اينكه پيراهن را توى شلوار بزند .\r\n","page_name":" 221 ","page_number":221},
  {"content":"\r\nجامه اى از موى شتر بتن داشت و جو دست آس ميكرد و بچه را نيز شير ميداد ! پيغمبر ( ص ) از ديدن اين حال بگريه آمد و فرمود : اى دخترم با تحمل سختى دنيا به شيرينى آخرت بشتاب ، خداوند بر من آيه فرستاده است كه : خداوندت چندان به تو ببخشايد كه خشنود شوى ( سوره و الضحى آيهء 5 ) .\r\nاز زهرى : حضرت رضا در تابستان بر حصير و در زمستان بر پلاس مىنشست و لباسش خشن بود و چون ميان مردم مىآمد خود را آراسته ميكرد .\r\n\r\nشبيه شدن مرد به زن\r\nاز حضرت صادق ( ع ) و حضرت موسى بن جعفر ، در بارهء مرد پرسيدند كه ميتواند جامه اش بلند باشد ، كه به زمين كشيده شود ؟ فرمود من مكروه ميدارم كه مرد خود را به زن شبيه كند .\r\nاز امام ششم ( ع ) : پيغمبر مرد را نهى مىكرد كه شبيه زنان شود و زن را نهى مىنمود كه در لباس پوشيدن شبيه بمردان باشد .\r\n","description":"","footnote":"","page_name":" 222 ","page_number":222},
  {"content":"\r\nو از آن حضرت : بهترين جوانان شما آن است كه به بزرگسالان شبيه شود و بدترين بزرگسالان آن است كه به جوانان مانند گردد .\r\n\r\nدر پوست سنجاب و غير آن\r\nاز يونس بن يعقوب : بر حضرت صادق وارد شدم ، حضرت بيمار بود و قبائى بتن داشت و زرد پوشى بر آن حضرت افتاده بود و جلوش حنايى رنگ بود روى آن كه گلى مخروطى نقش كرده بودند ، و روى آن جبه اى از خزنه بسيار نرم و نه خيلى درشت بود و بر آن پوست از پوست روباه كه آستر نمايى داشت افتاده بود ، گفتم فدايت شوم ، در باره پوست روباه چه ميگويى ، فرمود : اينك روى بدن من مىباشد .\r\nاز حضرت صادق ( ع ) : در بارهء گوشت و پوست درندگان سؤال شد فرمود : اما گوشت درندگان و پرندگان درنده ، ما مكروهشان مىداريم ، اما پوست آنها را بر آن بنشينيد ولى در نماز نپوشيد .\r\nاز عبد الله بن سنان : از حضرت صادق ( ع ) : جبه اى از پوست از عراق براى پدرم\r\n","description":"","footnote":"","page_name":" 223 ","page_number":223},
  {"content":"\r\nهديه آوردند ، حضرت وقت نماز آن را در مىآورد و كنار مىگذاشت .\r\nاز عبد الله بن سنان از آن حضرت : هر چه از پوست دباغى يمن برايت آوردند در آن نماز بخوان ، در باره اش پرسش مكن\r\nاز حضرت رضا ( ع ) : در باره پوست روباه و سنجاب و سمّور سؤال شد ؟ فرمود :\r\nسنجاب را به تن پدرم ديدم ولى مرا از پوست روباه و سمّور نهى فرمود .\r\n\r\nفصل هفتم ( در باره عمامه و عرقچين )\r\n\r\nعمامه\r\nاز امام ششم ( ع ) . . . ، پيغمبر ( ع ) فرمود : عمامه تاج عرب است . چون عمامه نهند خداوند عزتشان دهد . و نيز فرمود : عمامه بگذاريد تا بر حلمتان افزون شود .\r\n","description":"","footnote":"","page_name":" 224 ","page_number":224},
  {"content":"\r\nابى اسحاق گويد : پدرم ، على ( ع ) را ديد كه دارد سخنرانى مىكند و جامه اى و عبائى و عمامه اى بتن داشت .\r\nاز حضرت موسى بن جعفر ( ع ) در بارهء گفتهء خداى متعال ( مسومين ) : مراد از مسومين عمامه هاست ، پيغمبر ( ص ) عمامه گذارد و دو طرف آن را از جلو و عقب ( روى سينه و پشت ) انداخت و جبرئيل عمامه گذارد و دو طرف آن را فرو هشت .\r\nاز معاوية بن عمار : از امام ششم ( ع ) شنيدم كه ميفرمود : پيغمبر را در روزى كه وارد مكه شد ديدم كه به حرم در آمد ، و بر سر عمامه اى سياه داشت ، و مسلح بود ، و بعد به حنين رفت و بعد از فراغ از كار ايشان به اوطاس كه عده اى ( گردنكش ) در آن جا باقى مانده بودند رفت ، بعد از آنجا به جعرانه رفت ، و غنيمتها را ميان مسلمين قسمت كرد ، بعد احرام بست و وارد مكه گرديد .\r\nاز پيغمبر اكرم ( ص ) : دو ركعت نماز با عمامه بهتر است از چهار ركعت بىعمامه .\r\nاز امام پنجم ( ع ) : در روز بدر فرشتگان ( كه بكمك مسلمين آمده بودند ) عمامه‌هاى سفيد ( با تحت الحنك ) بر سر داشتند .\r\nاز امام پنجم ( ع ) : ( 1 ) ملائكه در روز بدر عمامه‌هاى سفيد بر سر داشتند .\r\n\r\n","description":"","footnote":"\r\n( 1 ) يمددكم ربكم بثلاثة آلاف من الملائكة مسومين - يعنى خداوند شما را با سه هزار فرشته عمامه بر سر يارى خواهد كرد ( سوره 3 آيه 125 ) .\r\n","page_name":" 225 ","page_number":225},
  {"content":"\r\nاز عبد الله بن سليمان از پدرش : با پدرم در مسجد بوديم كه حضرت على بن - الحسين ( ع ) وارد شد ، و من حضرت را نديده بودم ، و عمامه اى سياه بسر داشت كه دو طرفش را بر كتفها فروهشته بود ، به مردى گفتم اين شيخ كيست ؟ گفت چرا غير از اين شيخ از هيچ كس ديگر كه وارد مسجد شده نپرسيدى ؟ گفتم كسى را از او خوشهيأتتر نديدم ، و لذا از وى پرسش كردم . گفت او حضرت على بن الحسين ( ع ) است .\r\n\r\nدر كيفيت عمامه گذاردن\r\nاز امام صادق ( ع ) : پيغمبر عمامه اى بر سر على ( ع ) نهاد به اين شكل كه يكطرف آن را از جلو به روى سينه وى فروهشت . و طرف ديگرش را به قدر چهار انگشت از پشت سر فرو انداخت ، و بعد او را از پشت سر و جلو ورانداز كرد و فرمود : تاج فرشتگان اين گونه است .\r\nاز امام كاظم ( ع ) : من براى آن كس كه در سفر عمامه بگذارد و تحت الحنك افكند ضمانت مىكنم كه سه بلا به او نرسد : دزدى اموالش ، غرق شدن در آب ، و آتشسوزى .\r\n","description":"","footnote":"","page_name":" 226 ","page_number":226},
  {"content":"\r\n\r\nدعا وقت عمامه گذاردن\r\n« خداوندا مرا به نشانه ايمان نشانه گذار . و تاج كرامت بر تاركم نه ، و بند اسلام بر گردنم افكن » و دستور فرمود كه : عمامه بپيچ و تحت الحنك بيفكن .\r\n\r\nدر كلاه\r\nاز امام باقر ( ع ) : بر سر حضرت زين العابدين كلاهى از خز با رويه اى از سمور ديدم .\r\nاز امام صادق ( ع ) : پيغمبر ( ص ) كلاه سياهى بر سر مىنهاد و كلاه جنگ او در دو طرف اضافه اى داشت كه روى گوشها را مىپوشيد .\r\nاز امام ششم ( ع ) : پيغمبر ( ص ) كلاه يمنى و مصرى سفيد رنگ بر سر مىنهاد ، و كلاه جنگ حضرت دو طرفش روى گوشهايش را مىپوشانيد ، و عمامه اى از سنجاب و هم كلاهى بلند داشت كه گاه بر سر مىنهاد .\r\nاز امام هشتم ( ع ) : در باره برطله ( كلاه لبه دار كه روى صورت سايه مىافكند )\r\n","description":"","footnote":"","page_name":" 227 ","page_number":227},
  {"content":"\r\nسؤال شد ، فرمود : حضرت صادق ، چنين كلاهى داشت كه براى محافظت از نور خورشيد بسر مىنهاد .\r\nاز يزيد بن خليفه : امام ششم ( ع ) ، مرا در كنار كعبه ديد كه مشغول طوافم و برطله اى بسر دارم ، فرمود اين را در مسجد الحرام بسر مگذار .\r\nاز حسن بن مختار : حضرت موسى بن جعفر ( ع ) ، به من فرمود : برايم كلاهى بساز كه چيندار نباشد ، كه چين و فرى شايسته سيدى چون من نمىباشد .\r\n\r\nفصل هشتم در پوشيدن نعلين\r\nاز ابى الصباح از امام ششم ( ع ) : على ( ع ) در يكى از سفرها شبى خواست حركت نمايد ( و معمولا امام ( ع ) در شب راه پيمايى مىكرد ) ، يك لنگ نعلين را به پا كرد ،\r\n","description":"","footnote":"","page_name":" 228 ","page_number":228},
  {"content":"\r\nخواست لنگ ديگر را به پا كند ، كه ناگهان مرغى از آسمان بسرعت فرود آمد ، و آن لنگ كفش را بمنقار گرفت و به آسمان برد ، و همچنان پرواز ميكرد . وقتى روشنى صبح آشكار شد مرغ كفش را به زمين افكند ، و مارى از آن بيرون آمد .\r\nاز امام پنجم ( ع ) : كفش به پا كردن نور چشم را زياد مىكند .\r\nاز امام صادق ( ع ) : هميشه كفش پوشيدن امان از جذام است ، چه در زمستان ، چه در تابستان .\r\nاز ابى الجارود : بر امام صادق ( ع ) وارد شدم در حالى كه كفش سرخ به پا داشتم ، حضرت به من فرمود : كفش سرخ مال جباران است ، و كفش سپيد ( پوتين دار ) لباس خسروان ، و كفش سياه سنت ما است . بعدا در راه مكه كفش سرخى بپاى حضرت ديدم ، پرسيدم : مگر نفرموديد كفش سرخ مال جباران است ، فرمود : در سفر مانعى ندارد ، كه براى آب و گل مناسبتر است . ولى در غير سفر نه .\r\nاز امام صادق ( ع ) : پيغمبر ( ص ) فرمود : نعلين ( و كفش ) خوب انتخاب كنيد .\r\n","description":"","footnote":"","page_name":" 229 ","page_number":229},
  {"content":"\r\nاز امام ششم ( ع ) : پيغمبر خواست نعلين خود را به پا كند ، كه مردى پيشدستى كرد و نعلين حضرت را جلوى پايش جفت كرد ، پيغمبر برايش دعا كرد كه : « خداوندا اين مرد با اين عمل قصد تقرب به تو داشت ، بار خدايا او را بدرگاه خود مقرب گردان » . و نيز ديگرى آب دهان پيغمبر ( ص ) را بخورد ، حضرت دعا كرد كه « خداوندا اين بنده ات نسبت به پيغمبر تو اظهار محبت و احترام نمود ، تو هم او را دوست بدار » .\r\nو از على ( ع ) : كفش خوب حافظ بدن و كمك بر نماز و پاكيزگى است .\r\nاز امام ششم ( ع ) : در آيه شريفه خطاب به موسى ( نعلينهاى خود را در آور ) ، نعلين موسى از پوست خر بود .\r\n\r\nدر استحباب نعلين پاشنه دار\r\nصباح حذاء گويد : حلبى برايم نعلينى آورد و گفت اين چنين نعلينى برايم بدوز كه اين نعلين پيغمبر ( ص ) بوده است ، گفتم از كجا بدست تو رسيده ؟ گفت حضرت\r\n","description":"","footnote":"","page_name":" 230 ","page_number":230},
  {"content":"\r\nصادق ( ع ) آن را به من نشان داد ، من از حضرت تقاضا كردم آن را به من ببخشد بخشيد .\r\nصباح گويد : از روى آن برايش نعلين دوختم ، و بعد از آن اصحاب مرتب مراجعه ميكردند كه برايشان به همان نمونه نعلين بدوزم . و آن نعلين ظريف و پاشنه دار بود .\r\nاز امام باقر ( ع ) : من هر كسى را كه كفش بىپاشنه بپوشد سرزنش ميكنم .\r\nاز صباح كفشدوز : براى امام ششم ( ع ) : نعلينى دوختم مطابق نمونه اى كه فرستاده بود ، و آن نمونه ظريف و كم رويه بود .\r\nاز منهال : نزد حضرت صادق ( ع ) بودم و نعلينى به پا داشتم كه همه پشت پايم را پوشيده بود . امام ( ع ) فرمود : اين كفش يهود است ، برو آن را كم رويه و بىپشت كن .\r\n\r\nدر كراهت گره زدن بند نعلين\r\nاز امام ششم ( ع ) : گره زدن بند نعلين مكروه است ( مراد از بند نعلين قسمت رويهء باريك آن است كه روى انگشتان را مىگيرد ) ، و نعلين كسى را كه گره زده بود\r\n","description":"","footnote":"","page_name":" 231 ","page_number":231},
  {"content":"\r\nگرفت و بندش را در آورد .\r\nو از آن حضرت است كه اول كسى كه بند نعلين خود را بست ابليس بود .\r\n\r\nكيفيت نعلين به پا كردن\r\nاز امام پنجم ( ع ) سنت است كه كفش راست را قبل از چپ به پا كنى ، و چپ را قبل از راست در آورى .\r\nاز كتاب نجات : كفش و نعلين را در حال نشسته بپوشيد و بگوئيد : « بنام خدا و به يارى خدا ، خداوندا بر محمد و آلش درود بفرست و پاهايم را در دنيا و آخرت محكم بدار ، و بر صراط ثابت نگهدار روزى كه قدمها لغزد . بنام خدا حمد خداى را كه كفش به من داد . كه پاهايم را از ناراحتى حفظ كنم و خداوندا قدمهايم را بر صراط خودت ثابت بدار . و از راه راست و مستوى ملرزان . » پيغمبر ( ص ) فرمود : در باره آيه شريفه « هر گاه بمسجدى رويد خود را زينت كنيد » مراد زينت كفش و انگشترى است . و فرمود : نعلين خود را دم در مسجد رسيدگى كنيد .\r\n","description":"","footnote":"","page_name":" 232 ","page_number":232},
  {"content":"\r\n\r\nدر باره بند كفش زمانى كه بريده باشد\r\nاز يعقوب سراج : با حضرت صادق ( ع ) به تسليت عبد الله بن حسن ( براى وفات فرزندش ) رفتيم ، بند نعلين حضرت پاره شد ، يكى از همراهان آن را گرفت كه اصلاح كند حضرت فرمود : صاحب مصيبت به شكيبايى او ليتر است .\r\nو از آن حضرت ( ع ) : هر كس لباسش را وصله زند ، و نعلين خود را بدوزد ، و وسايل خانه را خود به منزل برد ، از كبر آسوده گردد .\r\n\r\nبا يك لنگه كفش راه رفتن\r\nاز امام ششم ( ع ) فرمود : على ( ع ) گاهى با يك لنگه كفش راه مىرفت و ديگرى را اصلاح مىكرد .\r\nاز امام باقر ( ع ) : پيغمبر ( ص ) فرمود : هر كس ايستاده آب بياشامد ، يا بر روى\r\n","description":"","footnote":"","page_name":" 233 ","page_number":233},
  {"content":"\r\nقبرى تخلى كند ، يا شب گرسنه سر ببالين نهد ، يا با يك لنگ كفش راه رود ، شيطان چنان بر او چيره شود كه ديگر هرگز از او جدا نگردد .\r\n\r\nدر بيرون آوردن كفش وقت نشستن\r\nاز پيغمبر اكرم ( ص ) : كفشها را ( وقت نشستن ) در آورديد ، كه روشى نيكو است و براى پا راحتتر است . و در روايتى آمده كه وقت غذا خوردن كفشهايتان را در آوريد كه براى پاها بهتر و راحتتر است و سنتى نيكو بشمار آيد .\r\nاز امام ششم ( ع ) ، هر كس كفش زرد بپوشد آن را كهنه نكند مگر آنكه مالى بدست آورد ، و بعد اين آيه را خواند : « زرد روشنى كه رنگش بينندگان را بوجود آرد . » ( سوره بقره آيه 64 )\r\nو از آن حضرت : هر كس نعلين زرد بپوشد در خوشحالى خواهد بود تا آن را كهنه كند .\r\nاز حنان بن سدير : بر امام ششم ( ع ) وارد شدم در حالى كه نعلين سياهى بپاداشتم ، فرمود : چرا نعلين سياه پوشيدى ؟ مگر نميدانى كه در آن سه چيز نهفته پرسيدم بيان\r\n","description":"","footnote":"","page_name":" 234 ","page_number":234},
  {"content":"\r\nفرماييد فرمود : چشم را ضعيف مىكند ، ذكر را سست مىكند و اندوه مىآورد ، بعلاوه زى جباران است ، بر تو باد به نعلين زرد كه در آن سه خاصيت وجود دارد : چشم را تيز بين كند ، ذكر را محكم كند ، و اندوه را بر طرف سازد بعلاوه از پوشش انبياء مىباشد .\r\nو از آن حضرت : كفش سياه و نعلين زرد از سنت بشمار مىرود .\r\nو از آن حضرت : كفش پوشيدن به نور چشم مىافزايد .\r\nاز امام حسن عسكرى ( امام يازدهم ، ع ) : هر كس ، گرفتار كفشزدگى و ميخك شود خاكى بردارد و با شير آميخته كند و با آب دهان بر سنگى بسايد و بر جراحت نهد ان شاء الله بر طرف شود .\r\n","description":"","footnote":"","page_name":" 235 ","page_number":235},
  {"content":"\r\n\r\nفصل نهم ( در مسكن و آنچه در باره آن جايز است و آنچه جايز نيست و متعلقات آن )\r\n\r\nدر مسكن وسيع و غيره\r\nاز حضرت امام ششم ( ع ) : از سعادت انسان وسعت خانه است .\r\nو از آن حضرت : وسعت خانه موجب راحت و آسايش مؤمن مىباشد .\r\nو از حضرت موسى بن جعفر پرسيدند كه بالاترين لذت و عيش دنيا چيست ؟\r\nفرمود : وسعت خانه و كثرت دوستان . و نيز از آن حضرت : عيش و لذت در وسعت خانه و خوبى خدمتگزاران است .\r\nاز معمر بن خلاد : حضرت موسى بن جعفر خانه اى خريد و به غلامش گفت به آنجا منتقل شود ، و به او گفت اين خانه توست ، غلام پرسيد آيا اين خانه را برايم اجاره كرده اى ؟ حضرت فرمود : اگر پدرت احمق بود ، جا داشت كه تو هم مثل او باشى .\r\n","description":"","footnote":"","page_name":" 236 ","page_number":236},
  {"content":"\r\nاز حضرت صادق ( ع ) : پيغمبر ( ص ) فرمود : از سعادت مرد همسر صالح ، و خانهء وسيع ، و مركب راهوار ، و فرزند صالح مىباشد .\r\nاز امير مؤمنان ( ع ) : براى هر چيزى شرفى است ، و شرف خانه وسعت صحن خانه و معاشران و آميزشكنندگان صالح مىباشد ، و براى خانه بركتى است و بركت آن خوب بودن مكان آن و وسعت صحن و خوبى همسايگان آن است .\r\nاز امام صادق ( ع ) فرمود : از سعادت مرد حسن مجلس و وسعت خانه و نظيف بودن مستراح خانه است . پيغمبر ( ص ) فرمود : چهار چيز از سعادت است و چهار چيز از شقاوت ، اما چهار چيزى كه از سعادت است : زن صالح ، خانه وسيع ، همسايه خوب و مركب راهوار ، و چهار چيزى كه از بدبختى است : همسايه بد ، زن بد ، خانهء تنگ و مركب بد . پيغمبر ( ص ) فرمود : هيچ بنده اى در امان نخواهد بود مگر اينكه از شر و رو ناراحتيهاى همسايه در امان باشد . پيغمبر ( ص ) فرمود : احترام همسايه براى انسان مثل احترام مادر لازم است .\r\n","description":"","footnote":"","page_name":" 237 ","page_number":237},
  {"content":"\r\n\r\nمقدار ارتفاع خانه\r\nمحمد بن مسلم از حضرت باقر ( ع ) : اى محمد بلندى اطاقت هفت ذراع باشد و بيشتر از اين مسكن شيطان خواهد شد كه شياطين در آسمان و در زمين نيستند بلكه در فضا و هوا منزل دارند .\r\nاز امام ششم ( ع ) : بلندى و ارتفاع خانه بايد هفت يا هشت ذراع باشد كه بيشتر از آن مسكن شيطان خواهد بود .\r\nاز امام ششم ( ع ) : اگر سقف ( و ارتفاع ) خانه بيش از هشت ذراع باشد بر آن آيهء الكرسى بنويس . عبد الله بن سنان گويد : از حضرت صادق ( ع ) شنيدم : هر خانه اى كه ، سقف آن بالاتر از نه ( ذراع ) باشد مسكن شياطين خواهد شد يا هر مقدار از خانه كه سقفش\r\n","description":"","footnote":"","page_name":" 238 ","page_number":238},
  {"content":"\r\nبالاتر از نه ذراع باشد ، مسكن شياطين است .\r\nو از آن حضرت : مردى از انصار به پيغمبر ( ص ) شكايت كرد كه خانه‌ام از هر طرف با خانه‌هاى بلند احاطه شده حضرت فرمود تا جايى كه مىتوانى آن را بلند و مرتفع كن و از خدا بخواه كه خانه وسيعى به تو دهد .\r\nاز امام ششم ( ع ) : هيچ انسانى سقف خانه اش را از هشت متر بلندتر نسازد مگر آنكه در آنجا ( بالاتر از 8 ذراع ) مسكن گيرد . و در اين صورت بر آن آية الكرسى نويسد ، تا شيطان در آن مأوى نكند . و نيز از آن حضرت : هر ساختمانى كه بيش از مقدار كفايت باشد در آخرت بر صاحبش و بال خواهد بود .\r\nو از آن حضرت ( ع ) : هر انسانى كه از هشت ذراع بلندتر بسازد منادى آسمانى به او ندا كند كه اى فاسق تا كجا ميخواهى به روى . ؟ !\r\nو از نبى اكرم ( ص ) : هر بنايى در قيامت بر صاحبش و بال است مگر آنكه به قدر\r\n","description":"","footnote":"","page_name":" 239 ","page_number":239},
  {"content":"\r\nضرورت باشد .\r\n\r\nدر آنچه وقت ساختن خانه مستحب است\r\nاز نبى اكرم ( ص ) : هر كه خانه ميسازد ، گوسفندى ذبح كند ، و گوشت آن را به بينوايان دهد ، و بگويد : « خداوندا جنيان و شياطين سركش را از من و اهل بيت من دور كن ، و سكونت را در اينجا مبارك بدار » ، كه ان شاء الله حاجتش روا گردد .\r\n\r\nدر اسراف در ساختمان\r\nاز امام ششم ( ع ) : هر خانه اى و بنائى كه به قدر كفاف نباشد بر صاحبش و بال خواهد بود .\r\nو از آن حضرت : هر كه مالى از غير حلال بدست آرد ؛ آب و گل بر او چيره گردد .\r\n\r\nدر روبيدن منازل\r\nاز امام صادق ( ع ) : پيغمبر ( ص ) فرمود : درگاه منزلتان را بروبيد و پاكيزه\r\n","description":"","footnote":"","page_name":" 240 ","page_number":240},
  {"content":"\r\nكنيد و به يهود شبيه مباشيد . امام ششم ( ع ) فرمود : شستن ظرف و روبيدن درگاه خانه جلب روزى مىكند .\r\n\r\nموقع وارد شدن به خانه و خروج از آن\r\nاز آن حضرت ( ع ) : پيغمبر ( ص ) چون در تابستان از خانه بيرون ميرفت ، روز پنجشنبه بيرون مىرفت ، و چون در زمستان مىخواست باز گردد روز جمعه وارد مىشد .\r\nاز ابن عباس : چون تابستان مىشد پيغمبر شب جمعه بيرون مىرفت ، و چون زمستان ميرسيد شب جمعه بر مىگشت .\r\n\r\nدر بستن درها و غير آن\r\nاز سماعة بن مهران : از حضرت صادق ( ع ) در باره بستن درها و سرپوش ظرفها سؤال شد ، فرمود : در خانه ات را ببند كه شيطان در بسته را باز نخواهد كرد ، و چراغت را از فتيله خاموش كن كه خانه ات را نسوزاند ، و ظرفت را پر كن ، كه شيطان ظرف\r\n","description":"","footnote":"","page_name":" 241 ","page_number":241},
  {"content":"\r\nپر را بر نمىدارد . پيغمبر ( ص ) فرمود : بهنگام خواب آتش را در خانه روشن مگذاريد .\r\nاز حضرت رضا ( ع ) ، پيغمبر ( ص ) فرمود : چراغها را خاموش كنيد كه فتيله بيرون نيفتد و خانه و آنچه در آنست را به آتش كشد .\r\n\r\nدر آنچه مربوط به مسكن است\r\nاز حضرت باقر ( ع ) : مردى بنزد وى بشكايت آمد كه جن ما را از خانه هايمان بيرون رانده ، فرمود : سقف خانه‌ها را هفت ذراع كنيد ، و حمام را در گوشه خانه ( دور از خانه ) بسازيد ، آن مرد گويد چنين كرديم و ديگر چيزى كه ناراحتكننده باشد نديديم .\r\nاز داود رقى روايت شده : در خدمت حضرت صادق ( ع ) ، كبوترى را ديدم كه از زير تخت بيرون آمد ، گفتم جانم فدايت ( اجازه دهيد ) مرغان ابلق و خوش آواز كه\r\n","description":"","footnote":"","page_name":" 242 ","page_number":242},
  {"content":"\r\nمىخوانند و چه چه مىزنند بشما هديه كنم . امام ( ع ) فرمود : آنها مرغان مسخ شده‌اند ، اگر خواهى در خانه پرنده نگهدارى كنى از اين گونه نگهدار ، كه اينها يادگار از كبوتران اسماعيل ( ع ) مىباشد . مردى به رسول اكرم ( ص ) از ( ترس ) شكايت كرد ، حضرت به او دستور داد يك جفت كبوتر در خانه نگهدارد .\r\nاز امير مؤمنان ( ع ) : بهم خوردن بالهاى كبوتر شيطان را طرد مىكند و ميراند . و نيز از آن حضرت روايت است كه : در بارهء خدمتگزاران و غلامان و كنيزان و اموال بىزبان كاملا مواظبت كنيد ، پرسيدند مراد از اموال بىزبان چيست ؟ فرمود :\r\nگوسفند ، كبوتر ، گربه و امثال آنها .\r\nاز نبى اكرم ( ص ) : گوسفند در خانه هفتاد در فقر را به روى انسان مىبندد . و نيز فرمود : گوسفند در خانه ( نگهداشتن ) بركت است . و گربه در خانه نيز موجب بركت است ؛ يك گوسفند يك مقدار بركت است و دو تا دو برابر بركت دارد و سه تا موجب بركتهاى بسيار است . و نيز از آن حضرت : گوسفند از حيوانات بهشت است .\r\n","description":"","footnote":"","page_name":" 243 ","page_number":243},
  {"content":"\r\nو از امام ششم ( ع ) : هيچ مؤمنى در خانه بزغاله اى ندارد مگر آنكه اهل آن خانه را بركت و تقديسى خواهد بود ، و اگر دو تا بزغاله داشته باشد هر روز دو بار تقديس شوند . مردى پرسيد چگونه ؟ فرمود به ايشان گفته مىشود : تا زمانى كه سفره شما پاك و رنگين است در بركت و قدس به روى شما گشاده باد . و نيز فرمود : زنى بواسطه اينكه گربه اى را حبس كرد تا از تشنگى جان داد گرفتار عذاب ( خداوند ) گرديد . و نيز فرمود : كبوتر را مانع نشويد در خانه شما لانه گزيند . و فرمود : شبانگاه به لانه پرندگان دست نبريد كه شب هنگام امان ( و آسايش ) آنهاست كه در كنف رحمت خداوند مىباشند .\r\nاز نبى اكرم ( ص ) : از حيوانات در خانه نگهداريد تا شيطان بجاى فرزندانتان به آنها بپردازند .\r\nاز امام پنجم ( ع ) هر كس ما - اهل بيت را - دوست دارد كبوتر را دوست بدارد . حضرت موسى بن جعفر ( ع ) شايسته نيست كه خانه هيچ كدام شما از سه چيز\r\n","description":"","footnote":"","page_name":" 244 ","page_number":244},
  {"content":"\r\nخالى بماند كه آنان خانه را آباد نگه مىدارد : گربه ، كبوتر ، خروس و اگر با خروس انيسى ( مرغى ) باشد اشكالى ندارد . حضرت رضا ( ع ) فرمود : در خروس پنج خصلت از خصال انبياء وجود دارد :\r\nآشنايى به اوقات نماز و غيرت و سخاوت و زياد آميزش و جماع كردن . پيغمبر ( ص ) فرمود : هر گاه بانك خروس را شنيديد خروس حتما ملكى را ديده است ، پس از خدا حاجت بخواهيد ، و سويش توجه كنيد ، و چون بانگ الاغ را شنيديد ، به خدا از شر شيطان پناه بريد كه شيطانى مشاهده كرده است .\r\nاز انس : پيغمبر اكرم ( ص ) فرمود : خروس سفيد دوست من است ، و دشمن آن دشمن خداست ، خروس صاحب خود و هفت خانه را نگه مىدارد . و پيغمبر ( ص ) خروس را شب با خود نگه مىداشت و مىفرمود : مرغ ، گوسفند فقيران امت من است . و فرمود : خروس را دشنام مگوئيد كه شما را به اوقات نماز دلالت مىكند . و فرمود : خروس را دشنام نگوئيد كه دوست منست و من دوست اويم ، و دشمن\r\n","description":"","footnote":"","page_name":" 245 ","page_number":245},
  {"content":"\r\nاو دشمن منست ، قسم به آنكه مرا به حق برانگيخت اگر بنى آدم بدانند چه خاصيتها در او نهفته است ، پر و گوشت او را به زر و سيم بخرد ، خروس جنيان شرير را از خانه ميراند . و نيز فرمود : هر كس خروس سفيدى در خانه نگه دارد ، از شر سه چيز مصون خواهد ماند : كافر ، ساحر ، كاهن .\r\nاز امام باقر ( ع ) : خداوند خروسى بزرگ در زير عرش آفريده كه هيچ خروسى نمىخواهد مگر آنكه او بخواند و در وقت خواندن بالها بهم مىزند و مىگويد :\r\n« منزه است خداوند عظيمى كه مانند ندارد » . خداوند نيز او را جواب دهد كه : « هر كه قسم دروغ بخورد به اين گفتهء تو ايمان نياورده است » . جعفرى روايت مىكند كه : در خانهء حضرت موسى بن جعفر بن جعفر ( ع ) يك جفت كبوتر ديدم كه نر آنها سبز و ماده آنها سياه بود ، و حضرت براى آنها نان خرد مىكرد ، و مىفرمود : كه اين كبوترها از شب تحرك دارند ، و انس مىگيرند ، و هيچ گاه در شب بال بهم نمىزنند ، جز آنكه هر كس داخل خانه باشد از جانوران موذى در امان خواهد بود .\r\nاز امام صادق ( ع ) : در خانه هر پيغمبرى كبوترى وجود داشت ، زيرا جنيان\r\n","description":"","footnote":"","page_name":" 246 ","page_number":246},
  {"content":"\r\nبا كودكان بازى مىكنند ، و چون كبوتر در خانه اى باشد به آن سرگرم شده و از كودكان دست بر ميدارند .\r\n\r\nفصل دهم ( وسائل زينت و اثاث و فرش خانه و رعايت بىپيرايگى آن )\r\nاز عبد الله بن عطا : بخانهء حضرت باقر ( ع ) رفتم و در منزل حضرت بالش و پشتى و غذاهاى خوب و برهم چيده ديدم ، از امام پرسيدم اينها چيست ؟ فرمود : متاع زنان و زندگى آنهاست .\r\nاز حضرت باقر ( ع ) : جمعى بخانهء حضرت حسين ( ع ) آمدند و گفتند يا ابن رسول الله ( ص ) در خانهء شما چيزهايى به چشم مىخورد كه در خور شأن ( زاهدانه ) شما نيست و مراد آنها فرشها و پشتىها ( ى قيمتى ) بود . امام ( ع ) فرمود ما مهر زنان خود را مىپردازيم و آنها از مهر خود اثاث خانه و آنچه بخواهند مىخرند و چيزى از اينها مربوط به ما نيست .\r\n","description":"","footnote":"","page_name":" 247 ","page_number":247},
  {"content":"\r\nاز امام باقر ( ع ) : چون حضرت على با حضرت زهرا ازدواج كرد در كف خانه اش شن گسترده بود و فرش آنها پوست گوسفندى و بالش آنها پوستى آكنده از ليف خرما بود ، و چوبى هم به ديوار زده بودند كه بند مشك را بدان مىآويختند و پوشش على ( ع ) كسائى بود .\r\nاز حسين بن نعيم ، از امام صادق ( ع ) : شنيدم پيغمبر وقتى فاطمه را به خانه على ( ع ) فرستاد ، جامه او كسائى و فرش او پوست گوسفندى و بالش او پوستى پر از ليف خرما بود .\r\nو از آن حضرت : بستر على و فاطمه ( ع ) پوستى دباغى نشده بود . روايت شده كه پيغمبر ( ص ) دو ماه از زنان خود كناره گرفت ، در بالاخانه و غرفه اى بسر برد ، عمر بر حضرت وارد شد ، و ديد در خانه پوستى دباغى نشده افتاده و پيغمبر ( ص ) روى حصيرى خوابيده و اثر حصير در پهلويش باقى مانده بوى آن پوست بدماغ عمر خورد ، گفت : يا رسول الله ( ص ) اين پوست چيست ؟ فرمود : عمر ! اين متاع زنده است چون پيغمبر ( ص ) برخاست و نشست و حصير در بدنش جا انداخته بود ،\r\n","description":"","footnote":"","page_name":" 248 ","page_number":248},
  {"content":"\r\nعمر گفت : من شهادت مىدهم كه تو رسول خدايى وى نزد خدا از قيصر و كسرى محترمتر و گراميترى ، و آنان چنان دستگاهى دارند ، و تو بر حصيرى مىخوابى كه در پهلويت جا انداخته و اثر گذارده . پيغمبر ( ص ) فرمود : نمىخواهى دنيا براى آنان و آخرت از آن ما باشد .\r\nاز فضل : از حضرت صادق ( ع ) : پرسيدم كه تخت طلا كارى شده جايز است در خانه نگهداشته شود ، فرمود : اگر طلا باشد نه ، و اگر آب طلا باشد مانعى ندارد .\r\nاز حضرت صادق ( ع ) : گاهى كه به نماز مىايستم و در برابرم فرشى است كه بر آن تمثال مرغان نقش شده ، من روى آن پارچه اى مىافكنم ، و از شام برايم فرشى آورده‌اند ، كه بر آن تمثالهاى برجسته اى نقشى است ، دستور دادم كه سر آن را دستكارى كردند و به صورت درخت در آوردند ، و فرمود : شيطان آن موقع بر ( گمراهى ) انسان بيشتر همت مىگمارد كه تنها باشد .\r\nاز امام هفتم ( ع ) : جمعى بر حضرت باقر ( ع ) وارد شدند ، و حضرت بر فرشى نشسته بودند كه بر آن تمثالهايى نقش شده بود ، در اين باره از حضرت پرسش كردند ، فرمود : تصميم دارم آن را هبه كنم .\r\n","description":"","footnote":"","page_name":" 249 ","page_number":249},
  {"content":"\r\nاز امام باقر ( ع ) : مانعى ندارد كه تماثيل در خانه باشد اگر صورت آنها تغييرى داده شود .\r\nاز محمد بن مسلم : از امام ششم ( ع ) سؤال كردم در بارهء تمثال درخت و خورشيد و ماه ؟ فرمود : مانعى ندارد مادام كه صورت حيوان در آن نباشد .\r\nاز ابى العباس : از حضرت صادق ( ع ) پرسيدم در باره گفته خداوند متعال : « جنيان براى سليمان هر چه مىخواست از محرابها و تمثالها مىساختند ( 1 ) » كه مراد از اين تماثيل چيست ؟ فرمود :\r\nتمثال و عكسهايى كه شبيه مردم باشد نبود ، بلكه تمثال درخت و مانند آن بود .\r\nاز ابى بصير : به حضرت صادق ( ع ) گفتم : گاه براى خود زيراندازهايى گسترانيم كه بر آنها تمثال است ، فرمود : مانعى ندارد ، اگر براى فرش و تكيه گسترده شود ، بلكه آنچه را كه به ديوار نصب گردد پسنديده نمىباشد .\r\nاز عقيل بن عبد الرحمن ، وى گويد : عمه‌ام همسر عقيل برادر على ( ع ) بود ،\r\n\r\n","description":"","footnote":"\r\n( 1 ) سوره سباء - 12\r\n","page_name":" 250 ","page_number":250},
  {"content":"\r\nو در كوفه به خانه على ( ع ) وارد گشت ، حضرت بر پلاسى كهنه و مندرس نشسته بود ، در اين بين همسر تميمى امام ( ع ) وارد شد ، بوى گفتم واى بر تو ، خانه ات پر از اثاث است ، و امير مؤمنان بر چنين پلاسى بنشيند ، وى پاسخ داد : مرا ملامت نكنيد كه امام هر چيزى را كه ببيند ارزشى دارد آن را به بيت المال مىسپرد .\r\nاز شريك بن عبد الله : . . . : على ( ع ) را ديدم كه نان خوراكى در زير سر مىنهاد ( يعنى صندوق يا ظرف مخصوصى نداشت ) .\r\n","description":"","footnote":"","page_name":" 251 ","page_number":251},
  {"content":"\r\n\r\nباب هفتم در خوردن و آشاميدن و آنچه به آن دو مربوط است .\r\nشامل 13 فصل :\r\n\r\nفصل اول ( در فضيلت اطعام كردن و نيكى و احسان و روزه داشتن )\r\nاز كتاب من لا يحضره الفقيه - خداوند ميفرمايد : « هر چه انفاق كنيد خداوند عوض آن را عنايت خواهد كرد ، كه خداوند بزرگترين روزى دهندگان است » ( 1 ) ، و خداوند انفاقكنندگان را مدح كرده ميفرمايد : « ديگران را در طعام اختصاصى خود\r\n\r\n","description":"","footnote":"\r\n( 1 ) سوره سبا - 38\r\n","page_name":" 252 ","page_number":252},
  {"content":"\r\nبر خويشتن بر مىگزينند ، و آنها كه از بخل مصون بمانند ، رستگار خواهند بود . » ( 1 ) پيغمبر ( ص ) فرمود : آنكه سير باشد و برادر مؤمن او گرسنه بماند ايمان ندارد ، و هم آن كس كه پوشيده باشد و برادر مؤمن او برهنه بماند ايمان ندارد ، و حضرت اين آيه را تلاوت فرمود : « هر كه يقين داشته باشد كه خداوند احسانهاى او را عوض ميدهد سخى مىگردد ( 2 ) » . امير مؤمنان از مردى شنيد كه بخيل از ظالم معذورتر است ، فرمود : دروغ گفتى كه ظالم گاه توبه و استغفار مىكند و مال مردم را بر مىگرداند ، ولى بخيل بواسطهء بخل از صدقه و زكات و صلهء رحم و مهماندارى و انفاق در راه خدا و كار نيك سرباز مىزند ، و بهشت بر بخيل حرام است .\r\nاز امام صادق ( ع ) : نجات دهندهء انسان سه چيز است : اطعام كردن و بلند سلام گفتن ، و نماز شب خواندن در وقتى همه در خوابند .\r\nو از آن حضرت : اگر انسانى هزار درهم براى غذايى خرج كند كه فقط يك\r\n\r\n","description":"","footnote":"\r\n( 1 ) سوره حشر - 9\r\n( 2 ) سوره حشر - 9\r\n","page_name":" 253 ","page_number":253},
  {"content":"\r\nمؤمن از آن بخورد اسراف نميباشد . پيغمبر ( ص ) فرمود : هر كه به خدا و آخرت مؤمن باشد مهمان را گرامى مى - دارد ، و هر كه به خدا و جهان ديگر ايمان دارد ، يا سخن نيكو گويد ، و يا سكوت نمايد .\r\nو مىفرمود : ميهمان خود را به آنچه زحمت اوست ملزم مكن .\r\nاز امير مؤمنان ( ع ) : اول چيزى كه در آخرت مورد رسيدگى و پاداش قرار مىگيرد صدقه و احسان است .\r\nاز امام باقر ( ع ) : خداوند سيراب كردن تشنه را دوست دارد ، و هر كه تشنه اى سيراب كند ( از چهار پا و غير آن ) در روزى كه جز سايه عرش پناهى نيست خداوند در پناه عرش پناهش دهد .\r\nاز امام صادق ( ع ) : هر كه كسى را در جايى كه آب يافت شود سيراب كند چنان است ، كه بنده اى آزاد كرده ، و هر كس در جايى كه آب وجود ندارد به كسى آب دهد چنانست كه انسانى را زنده كرده « و هر كس انسانى را زنده كند چنان است كه همه مردم را زنده نموده » - ( مائده / 35 ) .\r\n","description":"","footnote":"","page_name":" 254 ","page_number":254},
  {"content":"\r\nو از آن حضرت : از محبوبترين كارها نزد خداوند متعال سير كردن مؤمن ، و بر طرف نمودن اندوه و اداء بدهى اوست .\r\nاز حضرت موسى بن جعفر ( ع ) : هر كه قدرت ندارد بما صله و احسان كند شيعيان فقير ما را صله و احسان كند ، و هر كس نمىتواند قبور ما را زيارت نمايد ، قبور برادران صالح ما را زيارت كند .\r\nاز امام صادق ( ع ) : پيغمبر ( ص ) فرمود : صدقه ده برابر و قرض دادن هجده ، و صلهء برادران ( مؤمن ) بيست ، و صله رحم به بيست و چهار برابر ( پاداش دارد ) .\r\nو از آن حضرت : خداوند متعال فرمايد : هيچ چيزى نيست جز آنكه كسى را براى گرفتن آن كفيل و مأمور كرده‌ام ، جز صدقه كه خود بدستم تحويل مىگيرم ، حتى انسان دانه خرما يا نيمه خرمايى صدقه مىدهد ، من آن را پرورش مىدهم - آن طور كه مرد گوساله اش را مىپرورد ، وى در قيامت مرا ملاقات مىكند و ( اين صدقه او ) به اندازه احد يا بزرگتر خواهد بود .\r\nو از آن حضرت ( ع ) : خداوند عز و جل اطعام در راه خدا را دوست دارد و آن كس را كه در راه خدا اطعام مىكند ، دوست ميدارد ، و بركت در خانه او از اثر تيغه كارد در كوهان شتر سريعتر خواهد بود .\r\nاز نبى اكرم ( ص ) : اول كسانى كه ببهشت وارد شوند و هم بر لب حوض كوثر نزد\r\n","description":"","footnote":"","page_name":" 255 ","page_number":255},
  {"content":"\r\nمن آيند احسان و احسانكنندگان خواهند بود .\r\nاز امام صادق ( ع ) : هر كه برادر مؤمن خود را صله و احسان كند ، پيغمبر ( ص ) را صله و احسان كرده است . و نيز از آن حضرت ( ع ) : خوبى و احسان را چون اسم آن ( خوب ) يافتم ، و هيچ چيز برتر از احسان نيست مگر ثواب آن ، و همين است علت خوبى آن ، و چنين نيست كه هر كه احسان را دوست داشته باشد آن را انجام دهد ، و هر كه به كار نيك رغبت پيدا كند بانجام آن قدرت يابد ، و هر كس بر آن قادر باشد . . . بانجام آن اذن يابد ، پس اگر ميل و قدرت و اذن بر كار نيك براى كسى يك جا جمع شود ، سعادت براى او كامل شده .\r\nو از آن حضرت ( ع ) : به نظر من نيكى جز با سه خصلت صالح نباشد : كوچك شمردن آن ، و پنهان داشتن آن ، و عجله در انجام آن ، كه چون كار نيك را كوچك شمرى بزرگش ساخته اى ، و چون پنهانش داشتى كاملش كرده اى ، و چون عجله نمودى ، گوارايش نموده اى و در غير اين صورت باطل و ناچيزش گردانيده اى .\r\n","description":"","footnote":"","page_name":" 256 ","page_number":256},
  {"content":"\r\nو از آن حضرت : اگر مىخواهى بدانى كه انسانى سعيد است يا شقى ، بنگر كه كارهاى خوب را براى چه كسى انجام ميدهد ، اگر براى آن كس كه شايستهء احسان است انجام دهد بدان كه آدم خوبى است و اگر براى نااهل انجام ميدهد بدان كه نزد خدا پاداشى\r\nو از آن حضرت : نيكان شما سخاوتمندان و بخشندگان شما هستند ، بدهاى شما بخيلان شما ميباشند و يكى از لوازم ايمان خالص ، نيكى به برادران مؤمن و كوشش در راه حاجات ايشان است .\r\nو از آن حضرت : جوان گناهكار و سخاوتمند نزد خدا محبوبتر است تا پيرمرد عابدى كه بخيل باشد . پيغمبر ( ص ) فرمود : آن كس كه حقوق واجب الهى را بپردازد سخىترين مردم است . و نيز فرمود : هيچ چيز مانند بخل اسلام را از بين نمىبرد ، بعد فرمود : بخل همچون راه رفتن مورچه است ( كه بىسر و صدا و آرام در انسان راه پيدا مىكند ) و چون شرك شاخه‌ها دارد . و نيز فرمود : صدقه دادن يك قرص نان بهتر است از قربانى لاغر .\r\n","description":"","footnote":"","page_name":" 257 ","page_number":257},
  {"content":"\r\nاز حضرت باقر ( ع ) : صدقه و احسان فقر را ميبرد ، و به عمر مىافزايد ، و مرگ فاجعه را از آدمى بر ميگرداند .\r\nاز امام ششم ( ع ) : بدست خود صدقه دادن آدمى را از مرگ بد نگه ميدارد ، و از هفتاد نوع بلا جلوگيرى مىكند ، و شر هفتاد شيطان گمراه كننده را از سر انسان ميگرداند كه هر يك از آن شياطين آدمى را به ترك وظيفه ميخواند .\r\nاز نبى اكرم ( ص ) : صدقه پنهانى آتش خشم خدا را فرو مىنشاند .\r\nاز امير مؤمنان ( ع ) : اين گفته پيغمبر و ابكار بنديد كه هر كس درى از سؤال ( گدايى ) را به روى خود گشايد ، خداوند درى از فقر برويش باز كند .\r\nاز امام ششم ( ع ) : هيچ بنده اى بدون ضرورت سؤال ( گدايى ) نكند مگر آنكه خداوند او را قبل از مرگ به سؤال نيازمند سازد .\r\nو از آن حضرت ( ع ) : مردى به پيغمبر ( ص ) عرضه داشت كه مرا چيزى ياد ده كه با انجام آن خداوند در جهان بالا و مردم در زمين مرا دوست بدارند ، حضرت فرمود :\r\nبه آنچه از نعمتها كه نزد خداست ميل و رغبت داشته باش تا خدا دوستت بدارد ، و به آنچه بدست مردم است بىاعتنا باش تا مردم دوستت بدارند .\r\n","description":"","footnote":"","page_name":" 258 ","page_number":258},
  {"content":"\r\nاز امام باقر ( ع ) : اگر سائل بداند كه در سؤال و حاجت خواستن چه منقصتى است هيچ كس از ديگرى سؤال نخواهد كرد ، و اگر دهنده بداند در عطا كردن و بخشش چه فضيلتى نهفته است هيچ سائلى را رد نخواهد كرد .\r\nو حضرت سجاد ( ع ) : در ايامى كه روزه دار بود ، دستور ميداد گوسفندى مىآوردند و ذبح مىنمودند و امام ( ع ) اعضاى آن را قطعه قطعه ميكردند و بديگ ميريختند و مىپختند ، و وقت افطار با شكم گرسنه بوى آن را استشمام مىنمود ، بعد دستور ميداد ظرفهايى حاضر كنند ، و براى خانواده‌ها غذا بكشند ، سپس براى خود او نان و خرما مىآوردند و افطار ميكرد .\r\nاز امام صادق ( ع ) : هر كس روزه دارى را افطار دهد به قدر ثواب او برايش خواهد بود .\r\nاز نبى اكرم ( ص ) : هر كه سير بخوابد و همسايه اش گرسنه باشد مؤمن نيست . و فرمود : هر كس روزه دارى را افطار دهد ( در ماه رمضان ) ثواب آزاد كردن بنده برايش خواهد بود ، و گناهانش آمرزيده گردد ، گفتند يا رسول الله همگى توانايى افطار دادن نداريم ؟ فرمود خداوند متعال كريم است و به آن كس كه حتى يك جرعهء\r\n","description":"","footnote":"","page_name":" 259 ","page_number":259},
  {"content":"\r\nشير و يا شربتى آب و يا دانه اى خرما افطار دهد و بيش از اين نتواند همين ثواب را خواهد داد .\r\nاز حضرت رضا ( ع ) : افطار دادن به برادر ( مؤمن ) روزه دار بهتر است از روزه . و پيغمبر ( ص ) باصحاب فرمود : بشما خبر دهم از چيزى كه اگر آن را انجام دهيد شيطان از شما به اندازه فاصله مشرق از مغرب از شما فاصله گيرد ؟ گفتند آرى يا رسول الله ؛ فرمود : روزه روى شيطان را سياه مىكند ، و صدقه كمرش را مىشكند ، و دوستى در راه خدا و اعانت در كار خير بيچاره اش مىسازد ، و استغفار رگ گردنش را قطع مىكند ، بعد فرمود : هر چيز زكاتى دارد و زكات بدن روزه است ، و فرمود : روزه دار گر چه خواب باشد در حال عبادت است تا زمانى كه مسلمانى را غيبت نكند . و فرمود : خداوند متعال فرمايد : روزه براى من است و من پاداش آنم ، و براى روزه دار دو خشنودى است : يكى هنگام افطار ، دوم وقت ملاقات خداوند عز و جل و قسم به آن كس كه جان محمد ( ص ) بدست اوست ، بوى دهان روزه دار نزد خداوند از مشك خوشبوتر است .\r\nاز امام صادق ( ع ) : پيغمبر ( ص ) چندان روزه مىگرفت كه گمان مىكردند ديگر\r\n","description":"","footnote":"","page_name":" 260 ","page_number":260},
  {"content":"\r\nهيچ روزى غذا نخواهد خورد و باز چندان افطار مىكرد كه مىگفتند ديگر روزه نخواهد گرفت ، و باز يك روز در ميان روزه مىگرفت ، و بعد مدتى دوشنبه‌ها و پنجشنبه‌ها روزه مىگرفت ، و بعد مدتى به سه روز روزه در ماه اكتفا مىكرد : روز پنجشنبه اول ماه و چهار شنبه وسط و پنجشنبه آخر ماه . و مىفرمود اين روزه همه عمر است ( يعنى ثواب روزهء هر روز را دارد ) .\r\nو از آن حضرت ( ع ) : هر كس در ماه سه روز روزه بدارد ، با كسى مجادله نكند ، جهالت به كار نبرد ، و به قسم به الله شتاب نگيرد ، و اگر كسى با او جاهلانه رفتار كرد تحمل نمايد .\r\nاز امير مؤمنان ( ع ) : روزه يك ماه شكيبايى است ، و روزه سه روز در هر ماه وسوسه‌ها و اندوه‌ها را مىبرد ، و روزه سه روز در هر ماه روزهء همه عمر است . خداوند متعال مىفرمايد : « هر كس حسنه اى انجام دهد ثواب ده برابر دارد » ( سوره انعام / 161 ) .\r\nاز امام صادق ( ع ) : سؤال شد ، كسى كه برايش سخت است روزه سه روز در هر ماه ، عوض و فديه اى براى آن هست ؟ فرمود آرى : يك مد ( چارك ) طعام در هر روز .\r\nاز على ( ع ) ، پيغمبر ( ص ) فرمود : هر كس يك روز روزه مستحبى بگيرد ، خداوند\r\n","description":"","footnote":"","page_name":" 261 ","page_number":261},
  {"content":"\r\nعز و جل او را به بهشت برد .\r\nاز امام ششم ( ع ) : افطار كردن در خانه برادر ( مؤمن ) هفتاد برابر بهتر است از روزه تو .\r\nو از آن حضرت : هر كس روزه دار باشد و به خانه برادر ( مؤمن ) خود رود و روزه‌اش را افطار كند ، و از روزه خود خبر ندهد كه منتى بر صاحب خانه باشد ثواب يك سال روزه برايش نوشته شود . پيغمبر ( ص ) وقت افطار مىفرمود :\r\n« اللَّهمّ لك صمت . . . : خداوندا براى تو روزه گرفتم و با روزى تو افطار ميكنم . »\r\n\r\nفصل دوم ( در آداب شستن دست و غير آن )\r\nاز نبى اكرم ( ص ) : هر كه خواهد خير و خوبى او زياد ادامه يابد وقت غذا خوردن دستها را بشويد .\r\n","description":"","footnote":"","page_name":" 262 ","page_number":262},
  {"content":"\r\nو فرمود : وضوء را كامل بگيريد تا خداوند پريشانىهاى شما را بر طرف كند . و نيز فرمود : شستن دست پيش از غذا فقر را ميبرد و بعد از غذا اندوه را بر طرف مىكند ، و چشم را سالم ميدارد .\r\nاز امام صادق ( ع ) : هر كه پيش و بعد از غذا دست را بشويد غذا از اول تا آخر بر او با بركت و گوارا گردد و مادام كه زنده است در وسعت رزق باشد ، و بدنش از بيمارى در امان بماند . و فرمود : در دهان و دندانها سعد ( عنصر خوشبو است ) بگذاريد ، كه دهان را پاكيزه مىنمايد و به نيروى جماع بيفزايد .\r\nو از آن حضرت ( ع ) : هر كس قبل از طعام دست بشويد ، و با حوله خشك نكند ؛ تا وقتى كه رطوبت در دست او باقى است در غذاى او بركت خواهد بود .\r\nاز نبى اكرم ( ص ) : پس از غذا دست را با حوله پاك نكنيد و آن را با دهان بليسيد .\r\nو از آن حضرت : در شستن دست قبل از غذا صاحب خانه اول از خود شروع كند بعد از طرف كسى كه در طرف راست اوست و پس از پايان طعام از طرف چپ شروع نمايد بىآنكه دست خود را اول بشويد كه او براى صبر بر چربى دست اولى است ،\r\n","description":"","footnote":"","page_name":" 263 ","page_number":263},
  {"content":"\r\nو بعد از آن با حوله خشك كنند . روايت است كه پيغمبر ( ص ) ، چربى دست خود را مىشست ، و بعد دست بر سر و صورت مىماليد و گفته‌اند حوله را به صورت مىماليد و مىفرمود : « خداوندا مرا از آنان قرار ده كه چهره شان تيرگى و ذلت ( در قيامت ) نبيند » .\r\nو از آن حضرت ( ص ) : شستن دست قبل و بعد از غذا فقر را مىبرد چنان كه سوهان كوره زنگ آهن را ميبرد و تا زنده است در وسعت خواهد بود و فرشتگان بر كسى كه انگشتان خود را در آخر غذا بليسد رحمت مىفرستند .\r\nو از آن حضرت است كه : در وقت غذا خوش نميداشت كه طشت آب را ( كه دست را روى آن مىشويند ) بردارند تا پر شود و آبش ريخته شود ، و بگويد هر كه مى - خواهد خير خانه اش بسيار شود ، وقت حاضر شدن غذا و بعد از آن دست را بشويد\r\nو از آن حضرت : چون دست خود را پس از غذا بشويى ، با ترى دست به چشمان بمال كه امان از درد چشم خواهد بود .\r\nاز صفوان جمال : روزى خدمت حضرت صادق ( ع ) بوديم . سفره آوردند ، خادم\r\n","description":"","footnote":"","page_name":" 264 ","page_number":264},
  {"content":"\r\nبراى شستن دست آب و حوله آورد ، حضرت حوله را رد كرد و فرمود دست خود را از حوله شستيم ( يعنى از آلودگىهاى كه در اثر تماس با اين چيزها بدست رسيده دستها را شستيم ) .\r\nو از آن حضرت ( ع ) : شستن دست قبل و بعد از غذا فقر را از بين ميبرد ، و روزى را زياد مىكند .\r\nاز امام باقر ( ع ) : شستن دست قبل و بعد از طعام فقر را مىگدازد ( از بين ميبرد ) .\r\nاز يونس : حضرت موسى بن جعفر نزد من به مهمانى نشسته بود ، آب آوردند ، خادم اول آن را بمحضر حضرت كه در صدر مجلس بود برد ، حضرت فرمود : از اولين فرد دست راست خود شروع كن ، چون يكنفر دستش را شست خادم خواست ظرف آب را ببرد ، امام فرمود بگذار باشد .\r\nاز نزار : حضرت رضا را مىديدم كه چون قبل از غذا دست مىشست با حوله خشك نمىكرد و پس از غذا با حوله خشك مىنمود . در كتاب مواليد ، پيغمبر ( ص ) چون پس از غذا دست خود را مىشست ، با رطوبت\r\n","description":"","footnote":"","page_name":" 265 ","page_number":265},
  {"content":"\r\nآن به صورت مىماليد و مىفرمود : ( سپاس خداوندى را كه ما را هدايت كرد و ما را طعام و غذا داد . . . «\r\n\r\nفصل سوم ( در آداب خوردن و آنچه به آن مربوط است )\r\nاز امير مؤمنان ( ع ) روايت است بهنگام غذا خداوند عز و جل را ياد كنيد و لغو مگوئيد كه غذا يكى از نعمتهاى خدايى است كه شكر آن بر شما واجب است و با نعمت پيش از آنكه از دست بشود به خوبى معامله كنيد كه نعمت از دست ميرود و نسبت به صاحب نعمت آن طور كه با آن عمل كرده شهادت مىدهد . و فرمود : چون كسى به خوردن طعام مىنشيند چون بندگان بنشيند و بر زمين غذا بخورد و پا را روى پا نيندازد و چهار زانو بنشيند كه خداوند اين گونه نشستن را دوست ندارد و آن كس را كه اين چنين ( متكبرانه ) بنشيند خدا را غضبناك مىگرداند .\r\nاز امام صادق ( ع ) : نشستن سر سفره را طولانى كنيد كه آن مقدار كه سر سفره\r\n","description":"","footnote":"","page_name":" 266 ","page_number":266},
  {"content":"\r\nهستيد از عمر شما حساب نشود .\r\nاز امام صادق ( ع ) : در سفره 12 خصلت است كه واجبست هر مسلمانى آن را بشناسد ، چهار تا واجب و چهار تا سنت ( مستحب ) و چهار تا ادب . اما آن چهار كه واجب است : معرفت ( خداوند كه نعمتها از اوست ) ، رضا ( خشنود بودن به آنچه به تو اطعام كرده ) ، بسم الله گفتن ، شكر . و اما چهار چيز مستحب و سنت : شستن دست قبل و بعد از طعام ، به طرف چپ بدن تكيه كردن ( متورك مثل وقت نماز ) ، با سه انگشت غذا خوردن ، و انگشتان را ليسيدن . و اما آنچه از ادب است : از جلوى خود خوردن ، لقمه را كوچك برداشتن ، زياد جويدن و به ديگران كم نگاه كردن .\r\nاز عمرو بن قيس : در مدينه بر امام باقر ( ع ) وارد شدم ، در برابر حضرت سفره اى گسترده بود ، و غذا ميل مىفرمود ، پرسيدم دستور سفره چيست ؟ فرمود وقتى سفره را گستردى بسم الله بگو ، و چون آن را برچينى ، خدا را حمد كن ، و آنچه در اطراف سفره مىريزد بر چين و بخور . پيغمبر اكرم ( ص ) فرمود : هر كه پاره اى نان يا دانه اى خرما ببيند و آن را\r\n","description":"","footnote":"","page_name":" 267 ","page_number":267},
  {"content":"\r\nبردارد و بخورد ، از معده اش جدا نگردد مگر آنكه خداوندش بيامرزد .\r\nاز حضرت رضا ( ع ) : پيغمبر ( ص ) فرمود : آنچه از سفره مىريزد ، ( خوردنش ظ ) مهريهء حور العين مىباشد .\r\nاز محمد بن وليد : روزى در محضر حضرت جواد ( ع ) غذا مىخوردم ، وقتى سفره را برچيدم ، غلام خواست خرده غذاها را برچيند ، حضرت فرمود : آنچه در بيابان ميريزد بگذار ، و اين كار را براى اطاق بگذار .\r\nاز امام صادق ( ع ) : حضرت خوردن و آشاميدن و برداشتن با دست چپ را مكروه ميداشت . پيغمبر ( ص ) به على ( ع ) فرمود : غذا را با نمك شروع كن و بنمك ختم نما كه موجب شفاء هفتاد بيمارى است ، كه بعضى از آنها ديوانگى و خوره و پيسى و درد شكم و دندان مىباشد .\r\nاز ابن عباس ، پيغمبر ( ص ) فرمود : سه لقمه نمك بعد و قبل از غذا خوردن 72 نوع بلا را مىگرداند كه از جمله آنها جنون و جذام است .\r\n","description":"","footnote":"","page_name":" 268 ","page_number":268},
  {"content":"\r\nاز امير مؤمنان ( ع ) : غذا را با نمك شروع كنيد ، كه اگر خاصيتهاى نمك را ميدانستيد آن را بر همه داروهاى مجرب برترى ميداديد .\r\nاز امام ششم ( ع ) : ما غذا را با نمك شروع و به سركه ختم مىكنيم . نبى اكرم ( ص ) فرمود : سركه خورشت خوبى است و فقر به خانه اى كه سركه در آن باشد راه نيابد .\r\nاز امام صادق ( ع ) : وقتى سفره گسترده شود چهار ملك گرد آن نشينند ، وقتى بنده خدا بسم الله گويد ملائكه به شيطان گويند دور شو كه ديگر كارى نتوانى كرد ، و اگر پس از غذا ( الحمد لله ) گويند ، ملائكه گويند كه اين بنده شكر نعمت خدا را بگزارد ، ولى اگر بسم الله نگويند ملائكه به شيطان گويند با اين هم غذا شو . و اگر پس از غذا حمد خدا نكند ، ملائكه گويند ، كه اين شخص نعمت خدا را فراموش كرد پيغمبر ( ص ) به على ( ع ) فرمود : يا على بهنگام غذا خوردن : ( بسم الله ) و بعد از غذا ( الحمد لله ) بگو ، كه فرشتگان موكل بر تو تا پايان غذا از نوشتن ثواب براى تو بيكار نمانند .\r\n","description":"","footnote":"","page_name":" 269 ","page_number":269},
  {"content":"\r\nاز امير مؤمنان ( ع ) : براى كسى كه وقت غذا خوردن ( بسم الله ) بگويد ضمانت ميكنم كه هرگز از غذا شكايت نكند ، ابن كوّاء گفت يا على ( ع ) ديشب وقت غذا خوردن بسم الله گفتم ، و غذا مرا اذيت كرد ، امام ( ع ) جواب داد غذاهاى متنوع خورده اى و براى بعضى بسم الله گفته و براى بعضى نگفته اى اى احمق نادان .\r\nاز امام صادق ( ع ) : هر كس فراموشش مىشود كه براى هر نوع غذا جداگانه بسم الله گويد ، بگويد :\r\n« بسم الله على اوّله و آخره » .\r\nاز امام صادق ( ع ) : هر كس فراموشش مىشود كه براى هر نوع غذا جداگانه بسم الله گويد ، بگويد :\r\n« بسم الله على اوّله و آخره » .\r\nاز امام صادق ( ع ) : تاكنون بناراحتى معده مبتلى نشده‌ام زيرا به هيچ غذايى شروع نكردم مگر آنكه بسم الله گفتم و از غذا فارغ نشدم مگر آنكه ( الحمد لله ) گفتم . و فرمود : شكم وقتى سير شود طغيان مىكند .\r\nاز امير مؤمنان ( ع ) : روايت است كه بفرزندش حسن ( ع ) فرمود : فرزندم هيچ لقمه اى بر دهان مگذار ، و هيچ آشاميدنى منوش ، مگر آنكه قبل از خوردن و آشاميدن بگويى : « خداوندا از تو مسألت دارم كه با اين خوردنى و نوشيدنى به من\r\n","description":"","footnote":"","page_name":" 270 ","page_number":270},
  {"content":"\r\nسلامت بخشى و توفيق ذكر خودت و شكر بر نعمتهايت عنايت كنى ، و بر عبادت خود دلير گردانى و احتراز از گناه را به من الهام نمايى » ، امام فرمود : اگر اين عمل را انجام دهى از رنج و زيانهاى آن در امان باشى . پيغمبر ( ص ) : وقتى كه سفره پهن ميشد ميفرمود : « خداوندا اين سفره را نعمت مشكور برايم قرار ده ( يعنى توفيق شكر آن را به من عنايت كن ) ، كه نعمت بهشت را در پى آن باشد » و چون دست به طعام مىبرد ميفرمود : « بسم الله خداوندا روزى خود را بر ما مبارك گردان و عوض آن را بر عهده خود قرار ده » . حضرت زين العابدين ( ع ) وقت غذا خوردن مىفرمود : « سپاس خداوندى را كه بما غذا و آب داد ، و ما را كفايت كرد ، يارى فرمود ، و پناه داد ، و بما احسان نمود سپاس خدايى را كه اطعام مىكند و طعام نمىخواهد » .\r\nاز امام باقر ( ع ) : سلمان چون دست از طعام مىكشيد مىفرمود : « خداوندا نعمتت را بر ما بسيار و پاكيزه گرداندى ، باز هم بر آن بيفزا ، و ما را از آب و غذا سير گردانيدى ، و اين همه را بر ما گوارا بدار » .\r\nاز امام صادق ( ع ) نقل شده كه چون غذا ميل مىكرد ، مىفرمود : « سپاس خداوندى را كه ما را در بين گرسنگان اطعام و در ميان تشنگان سيراب نمود و در ميان\r\n","description":"","footnote":"","page_name":" 271 ","page_number":271},
  {"content":"\r\nبرهنگان پوشش داد ، و در ميان گمراهان هدايت بخشيد ، و در بين پيادگان سواره ، قرار داد ، و در بين بىپناهان پناه داد و در ميان مردم آقا گردانيد ، و بر بسيارى از جهانيان برترى بخشود » . و پيغمبر ( ص ) فرمود : چون سفره را برچينند بگو : « سپاس آفريدگار عالميان را ، بار خدايا اين سفره را براى من نعمت مشكور قرار ده » ( يعنى توفيق شكر آن را به من عنايت كن ) .\r\nاز كتاب النجاة : دعا وقت غذا خوردن : « شكر خدايى را كه اطعام مىكند و طعام نميخورد ، و پناه ميدهد و نياز به پناه ندارد ، و از همگان بىنياز است و همه به او نيازمندند ، خداوندا ترا به غذاهايى كه بدون رنج و مشقت و در حال راحتى و عافيت به من روزى كرده اى سپاس مىگويم ، بنام خداوند بهترين نامها ، پروردگار زمين و آسمانها ، بنام خداوندى كه با نام وى هيچ چيز زيان نرساند ، خداوند شنوا و دانا . خداوندا مرا از خير اين غذا برخوردار كن ، و از شر و زيان آن در امان بدار » .\r\nو دعاء پس از غذا : سپاس خدايى را كه مرا اطعام كرد و سيراب گردانيد و مرا پناه داد و حفظ نمود ، سپاس خداوندى را كه بركت و ميمنت نعمتهايى را كه به آن رسيده\r\n","description":"","footnote":"","page_name":" 272 ","page_number":272},
  {"content":"\r\nيا نرسيده‌ام به من شناسانيد . خداوندا اين غذا را بر من گوارا كن و سبب بيمارى و مرگ من قرار مده ، و بعد از آن هم مرا سالم و شكرگزار بدار و به كوشش و مواظبت بر اطاعت خود موفق فرما و روزى فراوان و پر بركت ، و زندگى خوش و بادوام به من عنايت كن و هم مرا پاكيزه و پارسا و نيكوكار و با تقوى بدار و آنچه را كه در معاد و آخرت به من مىرسد وسيله خوشى و سرور من قرار ميده ، برحمت خود اى بهترين رحمت آرندگان » .\r\nاز محمد بن جعفر بن عاصم . . . از جدش : با جمعى از اصحاب حج كرديم ، و از آنجا بمدينه رفتيم ، در مدينه بدنبال مكانى مىگشتيم كه در آن منزل كنيم ، در بين راه غلام موسى بن جعفر ( ع ) را ديديم كه بر الاغى نشسته و غذا مىبرد ، ما در بين نخلهاى خرما فرود آمديم ، امام ( ع ) نيز تشريف آورد و نشست ، طشت آبى برايش آوردند ، اول خود دستش را شست ، و بعد از طرف راست حضرت دست همگى را تا به آخر شستند ، بعد غذا آوردند ، حضرت از نمك شروع كرد ، بعد فرمود بخوريد « * ( بِسْمِ الله الرَّحْمنِ الرَّحِيمِ ) * » بعد سركه آوردند ، بعد كتف بريان گوسفندى را آوردند ، فرمود بخوريد « * ( بِسْمِ الله الرَّحْمنِ الرَّحِيمِ ) * » اين غذايى است كه پيغمبر ( ص ) آن را خيلى دوست مىداشت ، بعد زيتون آوردند ، فرمود : بخوريد : « بنام خداوند رحمان و رحيم »\r\n","description":"","footnote":"","page_name":" 273 ","page_number":273},
  {"content":"\r\nاين غذايى است كه فاطمه ( ع ) آن را خيلى دوست داشت ، بعد آبگوشت آوردند ، فرمود بخوريد « بنام خدا » اين غذايى است كه امير مؤمنان ( ع ) دوست مىداشت ، بعد خورشت بادمجان با گوشت آوردند ، حضرت فرمود : بخوريد بنام خداوند رحمان و رحيم اين غذايى است كه حضرت حسن بن على ( ع ) دوست داشت بعد شير آوردند كه در آن ترديد كرده بودند ؛ فرمود : بخوريد بنام خداوند رحمان و رحيم كه اين غذايى است كه حسين بن على ( ع ) دوست داشت بعد ماهيچه خنك آوردند ، فرمود : بنام خداوند رحمان و رحيم ميل كنيد ، و اين غذايى است كه على بن الحسن ( ع ) آن را دوست مىداشت ، بعد پنير آوردند ، حضرت فرمود بنام خداوند رحمان و رحيم ميل كنيد اين غذايى است كه حضرت محمد بن على ( ع ) دوست داشت . بعد ظرفى آوردند كه در آن كوكو بود فرمود : ميل كنيد بنام خداوند رحمان و رحيم ، اين غذايى است كه آن را حضرت صادق ( ع ) دوست مىداشت ، بعد حلواء آوردند فرمود بخوريد بنام خداوند رحمان و رحيم ، اين غذايى است كه آن را من دوست دارم . بعد از غذا سفره بر چيده شد يكنفر بلند شد كه خرده‌هاى غذايى كه از سفره ريخته بود جمع كند فرمود : جمع\r\n","description":"","footnote":"","page_name":" 274 ","page_number":274},
  {"content":"\r\nنكن اين كار براى خانه‌هاى سقفدار است ولى در اينجا ( باغستان ) خرده عدا مورد استفاده پرندگان و حيوانات قرار مىگيرد ، بعد خلال آوردند فرمود : قاعده خلال اينست كه زبان را دور دهان بگردانى هر چه با زبان بيرون آمد فرو برى ، و هر چه در لاى دندانها باقى ماند با خلال بيرون آورى ، و دور بيندازى ، بعد طشت و آب آوردند ، از دست چپ حضرت شروع كردند و دست همه را تا آخر بشستند ، بعد حضرت فرمود : اى عاصم ، در دوستى و نيكوكارى نسبت بهم چگونه‌ايد ؟ گفتم : به بهترين وجه ممكن ، پرسيد : آيا مىشود كه يكى از شما به منزل برادر مؤمن خود برود و او در خانه نباشد ، دستور دهد كه كيسه پول او را بياورند و مهر آن را بشكند ، و به قدر نياز از آن بردارد ، و كسى بر او ايراد نگيرد . گفتم نه ، فرمود پس به بهترين وجه ممكن دوست و نزديك بهم نيستيد .\r\nاز حضرت صادق ( ع ) : در حال راه رفتن چيزى مخور مگر مجبور و مضطر باشى .\r\nاز عمر بن ابى شعبه : هرگز نديدم در حال تكيه داده غذا بخورد ، و امام ( ع ) پيغمبر ( ص ) را به ياد آورد و فرمود : پيغمبر ( ص ) تا وقت وفات هرگز تكيه داده غذا نمىخورد .\r\n","description":"","footnote":"","page_name":" 275 ","page_number":275},
  {"content":"\r\nامير مؤمنان ( ع ) : فرمود : هر چه از سفره بريزد ( خرده‌هاى غذا ) شفاء همه دردها است براى كسى كه قصد استشفاء به آن را داشته باشد .\r\nاز انس : پيغمبر ( ص ) فرمود : هر كه خرده‌هاى غذايى كه از سفره مىريزد بخورد تا زنده است در وسعت رزق خواهد بود و فرزندش و فرزندان فرزندش از جذام در امان خواهند بود . و نيز پيغمبر ( ص ) فرمود : فوت كردن و دميدن ، به غذا بركت را مىبرد . پيغمبر ( ص ) ابو ايوب انصارى را ديد كه خرده‌هاى غذا را كه از سفره افتاده جمع مىكند ، حضرت فرمود : زندگى تو پر بركت باد ، ابو ايوب گويد عرضه داشتم يا رسول الله ( ص ) ! اين دعا براى ديگرى هم هست : فرمود : آرى ، آنچه را تو خوردى ( از خرده‌هاى غذا ) هر كس بخورد همين دعا براى او نيز مىباشد ، و فرمود : هر كه چنين كارى كند خداوند او را از ديوانگى و جذام و پيسى و زرداب و كودنى نگهدارد .\r\nاز عالم ، ع ( مراد امام هفتم ، ع است ) حديث شده است كه فرمود : سه چيز است كه مؤمن بخاطر آنها تحت حساب كشيده نميشود ، غذايى كه مىخورد ( و ضرورى است ) ، و جامه اى كه مىپوشد ، و همسر صالحى كه در زندگى مددكار اوست ، و بوسيله\r\n","description":"","footnote":"","page_name":" 276 ","page_number":276},
  {"content":"\r\nاو دين خود را نگه مىدارد .\r\nاز على ( ع ) : غذاى گرم را بگذاريد تا سرد شود كه پيغمبر ( ص ) ، هر گاه برايش غذاى داغ مىبردند مىفرمود بگذاريد سرد شود ، خداوند آتش بما اطعام نكرده .\r\nو بركت در غذاى خنك است و غذاى داغ بركت ندارد . و نيز فرمود ( ع ) : هر كس لقمه را ( خوب ) بجود و بمكد فرشتگان برايش دعا مىكنند ، كه روزيش زياد شود و حسناتش مضاعف گردد . و نيز فرمود : هر كس گرسنه غذا بخورد ، و خوب غذا را بجود ، و هنوز به غذا اشتها دارد ( قبل از سيرى ) از طعام دست بكشد و مدفوع خود را نگه ندارد ، به هيچ بيمارى جز مرض موت گرفتار نيايد .\r\nاز امام صادق ( ع ) ، پيغمبر ( ص ) : چون ميوه اى تازه برايش مىبردند آن را مىبوييد و بر چشم مىنهاد ، و مىفرمود : ( خداوندا چنان كه اول ميوه را در حال سلامت و عافيت بما دادى تا آخر آن همچنان ما را در عافيت و سلامت نگهدار ) .\r\nو از آن حضرت : پيرمرد خوب نيست بخوابد مگر با شكم پر از طعام ، كه خوابش گواراتر و دهانش خوشبوتر خواهد بود .\r\n","description":"","footnote":"","page_name":" 277 ","page_number":277},
  {"content":"\r\nاز پيغمبر ( ص ) : شگفتا از كسى كه از ترس بيمارى از غذا پرهيز مىكند ، چطور از ترس آتش دوزخ از گناه نمىپرهيزد .\r\nاز امام صادق ( ع ) : هر گاه به مهمانى دعوت شديد ، فرزندتان را با خود نبريد كه حرام خورده‌ايد و گناهكار وارد ( مهمانى ) شده‌ايد . و نيز از آن حضرت ( ع ) : با شكم سير غذا خوردن پيسى مىآورد . و نيز آن حضرت ( ع ) : پيغمبر ( ص ) مىفرمود : هر كه بيشتر آروغ زند در قيامت گرسنه تر خواهد بود ( كنايه از آنكه بسيار پرخورى در دنيا موجب گرسنگى در عقبى است ) .\r\nو از آن حضرت ( ع ) : اگر يكنفر بر سر سفره بسم الله گويد اجر و ثواب آن به همگى داده مىشود .\r\nو از آن حضرت ( ع ) : چون سفره پهن شود : ( بسم الله ) مگو ، و وقت خوردن بگو\r\n( بسم الله على اوّله و آخره ) و پس از برچيدن سفره بگو « الحمد لله » .\r\nو نيز از آن حضرت روايت شده : وقتى چند ظرف غذا بر سفره هست براى خوردن از هر كدام\r\n« بسم الله » بگو ، پرسيدم : اگر فراموش كنم ؟ فرمود اول بگو\r\n","description":"","footnote":"","page_name":" 278 ","page_number":278},
  {"content":"\r\n« بسم الله على اوّله و آخره » .\r\nاز حضرت رضا ( ع ) : پس از غذا به پشت بخواب و پاى راستت را بر پاى چپ بگذار . امام صادق ( ع ) : فرمود : پرخورى مكروه و ناپسند است ( و زيانبخش ) .\r\nو از آن حضرت ( ع ) : هر كس بر سفره اى كه دعوت نشده غذا بخورد قطعه اى آتش خورده است .\r\nاز كتاب زهد امير مؤمنان ( ع ) از امام ششم ( ع ) : . . از امير مؤمنان عليهم السلام :\r\nاز گناهان بپرهيزيد كه بلايى بدتر و زشتتر و سختتر از گناهان نيست ، و خداوند روزى را بر كسى حرام نمىكند مگر بواسطه گناهى كه از او صادر شده ، گرچه خراش و جراحت يا مصيبتى باشد چنان كه خداوند فرمايد : « هر مصيبتى كه بشما رسد بواسطه كارهايى است كه انجام داده‌ايد و تازه بسيارى از گناهان شما را عفو مىكند ( 1 ) » وقت غذا خوردن خدا را بسيار ياد كنيد و سركش مباشيد كه غذا يكى از نعمتها و\r\n\r\n","description":"","footnote":"\r\n( 1 ) سورهء شورى - 30\r\n","page_name":" 279 ","page_number":279},
  {"content":"\r\nروزىهاى الهى است كه شكرش بر شما واجب مىباشد ، با نعمتها پيش از آنكه از دستتان برود خوب رفتار كنيد كه نعمتها از دست ميرود و هرطور كه صاحب نعمت با آنها رفتار كرده شهادت مىدهد هر كس از خدا به روزى كم قانع و خشنود باشد خداوند به عمل كم از او راضى خواهد بود . بپرهيزيد از كوتاهى در وظيفه كه موجب حسرت مىشود در وقتى كه حسرت سودى نبخشد چون در ميدان جنگ با دشمن روبرو شويد كم - حرف بزنيد ، و خدا را بسيار به ياد آريد و بدشمن پشت نكنيد كه خدا را بغضب آريد ، و هر كس مىخواهد بداند كه مقام و منزلتش در نزد خدا چونست ، بنگرد كه وقت گناه كردن خداوند در نظرش چگونه است ، كه اگر منزلت خدا در نزد او چندان بزرگست كه مانع گناه او مىشود مقام او نيز در نزد خدا همين طور مىباشد . مروك بن عبيد گويد ، از حضرت صادق ( ع ) ، پرسيدم : كسى از مزرعه گندمى مىگذرد ميتواند سنبلى از آن بردارد ؟ فرمود : نه . گفتم يك سنبل ارزشى ندارد ، فرمود : اگر هر عابرى سنبلى از مزرعه بردارد چيزى از مزرعه باقى نخواهد ماند .\r\nاز فضل بن يونس ، وى گويد : روزى خادم منزل به من وارد شد و گفت : مردى بنام\r\n","description":"","footnote":"","page_name":" 280 ","page_number":280},
  {"content":"\r\nموسى بن جعفر ( ع ) بر در خانه ايستاده ، گفتم اى غلام اگر اين آقا همانست كه من خيال مىكنم تو براى خدا آزادى ؟ و من فورى به طرف در دويدم و امام ( ع ) را بر در خانه ديدم . عرضه داشتم آقاى من بفرمائيد . حضرت از مركب فرمود آمد و وارد شد من جلو رفتم كه او را به بالاى اطاق ببرم ، فرمود : بهتر است صاحب خانه در بالاى خانه بنشيند ، مگر آنكه مرد هاشمى در مجلس باشد ، عرض كردم : جانم فدايت شما هم كه هاشمى هستيد ؟ بعد گفتم فداى شما غذاى حاضرى براى رفقا آماده شده اگر مايليد بياوريم ؟ فرمود : اى فضل مردم به غذاى حاضرى ميلى نشان نمىدهند ( و با بىاعتنايى ) مىگويند غذاى حاضرى ! ! ! ولى من در آن عيبى نمىبينم ، بياورديد . من بغلام دستور دادم ظرف آب آوردند ، امام ( ع ) فرمود : شكر خداوندى را كه براى هر چيزى دستورى و قاعده اى قرار داد . گفتم قاعده و دستور اين ( شستن دست قبل از غذا ) چيست ؟ فرمود : صاحب خانه اول دست خود را بشويد تا مهمانان بىخجلت دست بشويند بعد از طرف راست خود شروع كند و دست همه را بشويد ، و چون ظرف آب حاضر شد حاضران بسم الله بگويند و چون آن را ببرند ( خدا را حمد كنند ) پس از شستن دست ما گفتيم سفره آوردند . پرسيدم دستور سفره چيست ؟ فرمود وقت گستردن سفره ( بسم الله ) بگويد و وقت جمع كردن سفره خدا را حمد نمايد .\r\nخلال آوردند پرسيدم قاعده و دستور خلال چيست ؟ فرمود : سر خلال را بشكن\r\n","description":"","footnote":"","page_name":" 281 ","page_number":281},
  {"content":"\r\nكه تيزى آن لثه را خونى و مجروح نكند . بعد ظرف آب آوردند پرسيدم دستور اين چيست ؟ فرمود از جاى شكستهء آن ( اگر شكستگى دارد ) ، نياشامى كه شكستگى آن نشيمن شيطان است و وقت نوشيدن بسم الله بگو ، و پس از نوشيدن خدا را حمد كن و پس از غذا صاحب خانه آخر و بعد از همه دست خود را بشويد .\r\nبعد فرمود : امير مؤمنان ( ع ) دستور مىدهد كه براى فلان خانواده ده هزار درهم بفرستى و من دوست دارم كه اين دستور را اكنون انجام دهى . گفتم فدايت شوم اگر اين پول از دستم برود يكدرهم آن به من بر نخواهد گشت ، فرمود : از خانه خارج شو كه پول به آنها نميرسد و باز مىگردد ان شاء الله و به خدا قسم هنوز به آنها نرسيده بود كه ده هزار درهم به من باز گرديد ( تا آخر خبر ) . پيغمبر ( ص ) فرمود : در راه غذا خوردن از پستى است . مردى از پيغمبر ( ص ) سؤال كرد : ما غذا مىخوريم ولى سير نمىشويم . فرمود :\r\nشايد بطور متفرق غذا مىخوريد دسته جمعى بدور سفره بنشينيد ، و نام خدا را بر سر سفره ياد كنيد تا غذا را وسيلهء بركت شما قرار دهد . پيغمبر ( ص ) فرمود : وقتى سفره پهن مىشود حاضران بايد از جلوى خود\r\n","description":"","footnote":"","page_name":" 282 ","page_number":282},
  {"content":"\r\nبخورند و از جلوى ديگرى نخورند ، از وسط بشقاب نخورند ، كه از قسمت بالاى آن ( وسط ظرف غذا ) خوردن بركت را از بين مىبرد و اگر سير شود ( قبل از ديگران ) دست از طعام نكشد كه اين كار موجب خجلت آنها مىشود و چه بسا كه هنوز احتياج به غذا داشته باشند ( دست مىكشند ) . انس گويد : پيغمبر ( ص ) هرگز بر خوان و سينى غذا نخورد و نيز از نان سفيد ( سبوس گرفته ) ميل نفرمود ، پرسيدند بر چه چيز غذا مىخورد ؟ گفت بر سفره .\r\nاز ابى جحيفه : بنزد پيغمبر ( ص ) رفتم در حالى كه از سيرى آروغ مىزدم ، پيغمبر فرمود : اى ابا جحيفه آروغ كم بزن ( يعنى كم بخور ) كه هر كس در دنيا سيرتر بخورد در آخرت گرسنه خواهد بود . و پيغمبر ( ص ) فرمود : نور حكمت گرسنگى است ، و دورى از خدا سيرى است و قرب به خدا دوستى با فقيران و بينوايان و نزديك شدن بآنهاست . و نيز فرمود : دلها را با آب و غذاى بسيار نميرانيد ، كه دل آدمى چون زراعت است كه اگر آب زياد بخورد فاسد مىشود .\r\n","description":"","footnote":"","page_name":" 283 ","page_number":283},
  {"content":"\r\nو نيز فرمود : سير و پر غذا مخوريد كه نور معرفت را در دل شما خاموش مىسازد ، و هر كه شب با شكم سبك نماز بخواند در آن شب حور العين اطراف او خواهند بود .\r\nاز نبى اكرم ( ص ) سؤال شد : چه چيز آدمى را بيشتر بدوزخ مىبرد ؟ فرمود :\r\nشكم و شهوت . پيغمبر ( ص ) فرمود : هر كه حلال بخورد ملكى بر بالاى سرش بايستد و برايش استغفار نمايد تا از غذا دست بكشد . و نيز فرمود : چون لقمه اى حرام به شكم بنده داخل شود ، همه فرشتگان آسمان و زمين او را لعنت كنند ، و تا وقتى كه آن لقمه در شكم اوست خداوند به او نظر ننمايد ، و هر كس لقمه اى حرام بخورد خشم خدا را برانگيخته است ، و اگر توبه كند خدا توبه اش را مىپذيرد . و اگر بميرد ( بىتوبه ) آتش دوزخ بوى نزديك خواهد بود .\r\n","description":"","footnote":"","page_name":" 284 ","page_number":284},
  {"content":"\r\n\r\nفصل چهارم ( در آداب آشاميدن و آنچه بدان مربوط است )\r\nاز نبى اكرم ( ص ) : ظرف طلا و نقره را كسانى به كار مىبرند كه به خدا يقين ندارند .\r\nاز حضرت صادق ( ع ) فرمود : جايز نيست در ظرف طلا و نقره آشاميدن و خوردن .\r\nاز حضرت باقر ( ع ) : در ظرف طلا و نقره غذا نخوريد .\r\nاز حضرت صادق ( ع ) روايت است كه فرمود : آشاميدن در ظرف نقره و جام نقره نشان مكروه است و ناپسند ، و نيز مكروه است شانه و روغندان نقره نشان باشد ، و اگر كسى مجبور است در ظرف نقره نشان بياشامد مواظب باشد دهان او بجاى نقره نشان نخورد . و روايت است كه حضرت آب طلبيد ، برايش كاسه مسى پر آب آوردند ، يكنفر\r\n","description":"","footnote":"","page_name":" 285 ","page_number":285},
  {"content":"\r\nاز حاضران گفت : عباد بصرى آشاميدن از ظرف مسى را بد ميداند . حضرت فرمود :\r\nاز او بپرس كه از ظرف طلا يا نقره بياشامم ؟ !\r\nاز حضرت صادق ( ع ) سؤال كردند كه با يك نفس آب خوردن چگونه است ؟\r\nفرمود : اگر بنده آب مىخورد به سه نفس و اگر آزاد است به يك نفس بياشامد ( ظاهرا علت اينكه آزاد بيك نفس بخورد اينست كه بنده و نوكر برابر او معطل نشود ) . و به روايت ديگر كه صحيحتر مىباشد از امام ( ع ) آمده كه : به سه نفس آشاميدن بهتر است از يك نفس خوردن ، و امام مكروه مىداشت كه شبيه شتر آب بخورد .\r\n\r\nدعاهايى كه براى وقت نوشيدن آب روايت شده\r\n« شكر خدايى كه از آسمان آب نازل مىكند ، و كارها را هر گونه بخواهد به انجام مىرساند ، بنام خدا بهترين نامها » .\r\nاز امام صادق ( ع ) : جمعى نزد پدرم آمدند و از او سؤال كردند كه شما نظرتان اينست كه هر چيزى دستورى دارد . پدرم فرمود : آرى و براى آنها آب خواست .\r\n","description":"","footnote":"","page_name":" 286 ","page_number":286},
  {"content":"\r\nآنان گفتند : اى ابا جعفر ( لقب امام پنجم ، ع ) اين كوزه نيز چيز است ؟ . فرمود : آرى .\r\nگفتند : دستور و قاعده آن چيست ؟ فرمود : دستور و قاعده آن اينست كه از دهانه آن بنوشيد و وقت آشاميدن خدا را ياد كنيد ، و با سه نفس بياشاميد و با هر نفس خدا را حمد نماييد و از سر لوله كوزه آب نخوريد كه جاى نوشيدن شيطان است ، بعد از نوشيدن مىگويى : سپاس خداوندى را كه مرا آب داد و سيراب گردانيد ، و به من عطا كرد و مرا خشنود ساخت ، و عافيت داد و كفايت نمود . خداوندا مرا از آن دسته قرار ده كه در قيامت از حوض محمد ( ص ) سيراب مىكنى و به رفاقت او سعادت مىبخشى ، برحمت خود اى بهترين رحم آرندگان .\r\nاز عبد الله بن مسعود : پيغمبر ( ص ) آب را به سه نفس مىخورد و در اول هر نفس بسم الله مىگفت و در آخر خدا را حمد مىنمود .\r\nاز انس : پيغمبر ( ص ) از ايستاده آب خوردن نهى فرمود ، پرسيدند ايستاده غذا خوردن چطور ؟ فرمود : بدتر است . ولى در يك روايت آمده كه حضرت ايستاده آب خورد .\r\nاز امام صادق ( ع ) پرسيدند طعم آب چگونه است ؟ فرمود : طعم حيات دارد . و نيز فرمود : آب را با سه نفس بخوريد و در هر نفس خدا را سپاس گوييد شكر اولى شكر آب است ، و دومى شيطان را طرد مىكند ، و سومى شفاء درون\r\n","description":"","footnote":"","page_name":" 287 ","page_number":287},
  {"content":"\r\nبدن مىباشد .\r\nاز ابن عباس : پيغمبر ( ص ) را ديدم كه آب را به دو نفس آشاميد .\r\nاز موسى بن جعفر ( ع ) : در باره دستور آب خوردن پرسيدند ؟ فرمود :\r\nدستور آب خوردن آنست كه اگر كوزه ، شكستگى دارد از جاى شكسته نياشامى كه نشيمن شيطان است ، و اول آشاميدن ( بسم الله ) بگويى و پس از آن خدا را حمد كنى .\r\nاز عمر بن قيس كه گويد : در مدينه وارد بر امام پنجم ( ع ) شدم ، در مقابل حضرت كوزه اى بود ، پرسيدم دستور اين كوزه چيست ؟ . فرمود : از دهانه آن آب بخور ، و ( بسم الله ) بگو و چون كوزه را از دهان برداشتى خدا را حمد كن ، و از جاى بند و دسته آن آب نخور كه نشيمن شيطان است . پيغمبر ( ص ) فرمود : هر گاه مگسى در ظرف شما افتاد آن ظرف را در آب فرو بريد ، كه يك بال مگس آلوده به بيمارى است و در بال ديگرش شفا است . و مگس بال آلوده اش را در ظرف فرو مىبرد . پس همه ظرف را در آب فرو بريد و او را بيرون اندازيد .\r\n","description":"","footnote":"","page_name":" 288 ","page_number":288},
  {"content":"\r\n\r\nفصل پنجم ( در آداب خلال كردن )\r\nاز وهب بن عبد ربه : حضرت صادق ( ع ) را ديدم كه خلال مىنمود ، من نگاه مىكردم ، امام فرمود : پيغمبر ( ص ) دهنش پاكيزه و طيب بود ولى خلال مىنمود ، و در خبر ديگر است كه يكى از حقوق مهمان اينست كه برايش خلال آورند . و فرمود : زبان را دور دهان بگردان هر چه با زبان در آمد فرو ببر ، و آنچه را با خلال بيرون آورى از دهان بيرون افكن . فضل بن يونس از حضرت صادق ( ع ) در دستور خلال پرسيد . فرمود : سر خلال را بشكن كه لثه ترا زخم نكند و از آن خون جارى نسازد .\r\nاز امام ششم ( ع ) : سرمه دهان را پاكيزه مىكند ، و خلال روزى را زياد مىنمايد . سعد بن معاذ گويد : پيغمبر ( ص ) فرمود : دهانتان را با خلال پاكيزه كنيد ، كه\r\n","description":"","footnote":"","page_name":" 289 ","page_number":289},
  {"content":"\r\nدهان جايگاه دو ملكى است كه اعمال ترا مىنويسند ، مركبشان آب دهان و قلمشان زبان است . و هيچ چيز براى آنها بدتر از باقيمانده غذا در دهان نمىباشد .\r\nاز على ( ع ) : خلال با چوب شوره گز موجب فقر شود .\r\nاز حضرت رضا ( ع ) : با چوب انار و شاخه ريحان خلال نكنيد كه رگ جذام را به حركت آرد ، پيغمبر ( ص ) با هر چوبى كه به دستش ميرسيد خلال مىكرد مگر با چوب خرما و نى . پيغمبر ( ص ) فرمود : خداوند خلالكنندگان امتم را در وقت وضو و غذا رحمت كناد .\r\nو از امام هفتم ( ع ) : منادىاى از آسمان فرياد كند كه : خداوندا خلالين و متخللين را بركت ده و سركه چون مرد صالحى است كه براى اهل خانه بركت آرد .\r\nراوى گويد : از امام ( ع ) پرسيدم خلالين و متخللين كيانند ؟ فرمود : خلالين آنهايند كه سركه در خانه دارند و متخللين خلالكنندگان ميباشند .\r\n","description":"","footnote":"","page_name":" 290 ","page_number":290},
  {"content":"\r\nو نيز فرمود : خلال را جبرئيل از آسمان با شاهد و قسم بر پيغمبر ( ص ) نازل كرد .\r\nو از امام ششم ( ع ) ، پيغمبر ( ص ) فرمود : پس از غذا خوردن خلال كنيد كه دهان و دندان را سالم نگه ميدارد و روزى را جلب مىكند .\r\nاز حضرت رضا ( ع ) . . . حسين بن على فرمود : امير مؤمنان بما امر مىكرد كه پس از خلال آب نخوريم تا سه بار مضمضه كنيم ( و آب را در دهان بگردانيم و بريزيم ) .\r\nاز محمد بن حسن روايت شده كه : هر كس بانى خلال كند ، هفت روز حاجتش بر آورده نگردد .\r\nاز امام صادق ( ع ) : بانى خلال نكنيد و اگر مجبور شديد پوست لزج و چسبنده آن را بكنيد . پيغمبر ( ص ) : از خلال بانى و چوب انار نهى كرد ، كه جذام را تحريك ميكنند .\r\nاز امام كاظم ( ع ) ، پيغمبر ( ص ) فرمود : خلال كنيد كه بدترين چيزها براى ملائكه اينست كه در لاى دندانها غذا ببينند .\r\nاز انس از پيغمبر ( ص ) : آفرين بر خلالكنندگان امتم .\r\n","description":"","footnote":"","page_name":" 291 ","page_number":291},
  {"content":"\r\nپيغمبر ( ص ) : هر كس بخور مىكند طاق بخور كند ، كه اگر اين چنين كند كار خوبى كرده ولى اگر ننمود اشكالى ندارد ، و هر كس سرمه مىكشد طاق بكشد ، كه هر كس چنين كند كار خوبى نموده و هر كه نكرد مهم نيست هر كس غذا خورد و خلال نمايد آنچه را كه با خلال از لاى دندان در آيد نخورد ، و آنچه با حركت زبان بيرون آيد ببلعد .\r\n\r\nفصل ششم ( آنچه در باره نان وارد شده )\r\nاز امير مؤمنان ( ع ) : نان را گرامى شماريد ، كه خداوند عز و جل آن را از بركات آسمان فرستاده و از بركات زمين بيرون آورده ، پرسيدند اكرام آن چيست ؟\r\nفرمود گرامى داشتن نان آنست كه دور و زير پا نريزيد .\r\nو از آن حضرت ( ع ) : نان را گرامى بداريد كه خداوند عز و جل آن را از بركات آسمان فرستاده است ، پرسيد گرامى داشتن نان چيست ؟ فرمود : وقتى بر سفره گذارده\r\n","description":"","footnote":"","page_name":" 292 ","page_number":292},
  {"content":"\r\nشد بانتظار غذاى ديگرى نباشيد ( به آن به چشم بىاعتنايى منگريد ) . پيغمبر ( ص ) ، فرمود : خداوندا به نان ما بركت ده ، و بين ما و آن جدايى مينداز ، كه اگر نان نباشد نماز نمىخوانيم ( نمىتوانيم بخوانيم ) و روزه نميگيريم ، و واجبات الهى را انجام نميدهيم .\r\nاز امام صادق ( ع ) كه فرمود : نان را گرامى بداريد كه براى ايجاد آن همه موجودات بين عرش و زمين به كار افتاده‌اند .\r\nو از آن حضرت : بدن آدمى بر نان پايه گذارى شده .\r\n\r\nدر نان جو\r\nاز امام ششم : قوت پيغمبر ( ص ) نان جو و شيرينى او خرما و خورشت او روغن زيتون بود .\r\nاز حضرت رضا ( ع ) : برترى نان جو بر نان گندم چون برترى ماست بر مردم ،\r\n","description":"","footnote":"","page_name":" 293 ","page_number":293},
  {"content":"\r\nهيچ پيغمبرى ( ص ) نبود مگر آنكه براى خورندگان نان جو دعا مىكرد ، و نان جو وارد هيچ بدنى نشود جز آنكه همه بيماريها از آن بيرون رود ، نان جو قوت پيامبران و غذاى نيكان است ، و خداوند ابا دارد كه خوراك انبياء را به اشقيا دهد .\r\nاز امام صادق ( ع ) : اگر خداوند در چيزى بيشتر از جو شفا سراغ داشت همان را خوراك انبياء قرار ميداد .\r\n\r\nدر نان برنج\r\nاز آن حضرت ( ع ) : هيچ چيز مانند برنج در بدن مسلمين وارد نشده ، كه بيمارى را از بدن بيرون مىكشد . و نيز فرمود : برنج داروى خوبى است ، و طبيعت آن خنك است ، از هر بيمارى عارى مىباشد .\r\nاز حضرت رضا ( ع ) . . . پيغمبر ( ص ) فرمود : بهترين غذاى دنيا و آخرت گوشت و برنج است .\r\n\r\nدر نان ارزن\r\nاز امام ششم ( ع ) : ارزن به معده سنگينى ندارد و خوردن آن با شير لينت بيشترى ميدهد و براى معده نافعتر مىباشد .\r\n","description":"","footnote":"","page_name":" 294 ","page_number":294},
  {"content":"\r\n\r\nفصل هفتم ( در منافع آبها )\r\nاز حضرت صادق ( ع ) : آقاى آشاميدنىهاى بهشت آب است .\r\nاز ابى طيفور طبيب : وى گويد به حضرت رضا ( ع ) ( ابى الحسن الماضى ) وارد شدم و او را از آشاميدن آب نهى كردم ، فرمود : ضرر آب چيست ؟ كه غذا را در معده حل مىكند ، صفراء را از بين ميبرد ، و غضب را فرو مىنشاند ، و به عقل آدمى مىافزايد ، و حرارت بدن را تسكين ميدهد .\r\nاز ياسر خادم حضرت رضا ( ع ) : امام ( ع ) فرمود : روى غذا آب زياد خوردن مانعى ندارد ، بعد فرمود : گمان ميكنى كه اگر انسان اين گونه غذا بخورد : - حضرت هر دو دست را جمع كرد - و بعد روى آن آب نخورد ، شكم او پاره نميشود ؟ ( و در بعض نسخه‌ها : به امتلاء معده دچار نميگردد ) .\r\n","description":"","footnote":"","page_name":" 295 ","page_number":295},
  {"content":"\r\n\r\nدر آب زمزم\r\nاز حضرت صادق ( ع ) : آب زمزم شفاء هر بيمارى است .\r\nو از آن حضرت ( ع ) : آب زمزم شفاء است براى كسى كه قصد شفا گرفتن داشته باشد . و در حديث ديگر است كه : آب زمزم شفاء هر بيمارى است ، و امان از هر ترسى و خوفى است .\r\n\r\nدر آب ناودان\r\nاز صارم ( از اصحاب حضرت صادق ع ) : يكى از اصحاب ما بيمار شد چنان كه به حال احتضار افتاد ، بملاقات حضرت صادق ( ع ) رفتم ، امام ( ع ) پرسيد : صارم ! حال فلان ( شخص مريض ) چون است ؟ گفتم فداى شما در حال احتضار است ، فرمود : من اگر جاى شما بودم ، به او آب ناودان ميدادم . من براى بدست آوردن آب باران به همه جا سر زدم ولى پيدا نكردم ، در اين بين ابرى پيدا شده و رعد و برقى بر آورد ، و شروع بباريدن كرد ، من به يكى از مسجديان مراجعه كردم ، درهمى به او دادم ، و كاسه اى از آب ناودان از وى گرفتم ، و آن را بنزد بيمار بردم و به او خورانيدم ، هنوز از پيش او نرفته بودم كه قاووتى خورد و بهبودى يافت .\r\n","description":"","footnote":"","page_name":" 296 ","page_number":296},
  {"content":"\r\n\r\nدر آب آسمان باران\r\nامير مؤمنان ( ع ) فرمود : آب باران بياشاميد ، كه بدن را پاك و بيماريها را دفع مىكند . خداى متعال مىفرمايد : « خداوند از آسمان بر شما آب فرستاد تا شما را به آن پاكيزه گرداند و آلودگيهاى شيطانى را از شما ببرد ، و دلهايتان را محكم كند ، و قدمهايتان را ثابت نگهدارد » . ( سوره انفال آيه 11 ) .\r\n\r\nدر آب فرات\r\nاز خالد بن جرير : حضرت صادق ( ع ) فرمود : اگر من نزد شما ( در كوفه ) بودم ، هر روز بفرات ميرفتم و در آن شست و شو مىكردم ، و هر روز يك انار از انارهاى سورى مىخوردم ( سورى محلى است در حوالى بغداد )\r\n\r\nدر آب نيل مصر\r\nعلى ( ع ) فرمود : آب نيل دل را ميميراند ، سر خود را با گل مصرى نشوييد كه زمينگيرتان ميسازد .\r\n","description":"","footnote":"","page_name":" 297 ","page_number":297},
  {"content":"\r\n\r\nدر آب سرد\r\nامير مؤمنان ( ع ) . فرمود : بر آدم تبدار آب سرد بريزيد ، كه حرارت تب را فرو مىنشاند .\r\nاز امام صادق ( ع ) : آب سرد حرارت را فرو مىنشاند ، و صفراء را تسكين ميدهد ، غذا را در معده حل مىكند ، و تب را از بين مىبرد .\r\nاز صحيفهء حضرت رضا ( ع ) . . . على ( ع ) ، در باره آيه شريفه « سپس در آن روز - قيامت - از نعمت باز خواست خواهيد شد ( 1 ) » فرمود : مراد از اين نعمت : خرما ، و آب سرد است .\r\n\r\nدر آب جوش\r\nو از آن حضرت : آب جوشان ، از هر جهت سودمند است و از هيچ رو زيان نميرساند .\r\n\r\n","description":"","footnote":"\r\n( 1 ) سوره تكاثر - 8\r\n","page_name":" 298 ","page_number":298},
  {"content":"\r\nو از آن حضرت : هر كس بحمام در آيد و سه كف آب گرم بياشامد ، به آب و رنگش افزوده شود ، و بيمارى او بر طرف شود .\r\nاز حضرت رضا ( ع ) : آب ولرم چون هفت جوش بزند و از ظرفى به ظرفى بريزد تب را ميبرد ، و به ساقها و پاها نيرو بخشد .\r\n\r\nدر نهى از زياد آب خوردن\r\nاز امام صادق ( ع ) : از خوردن زياد آب بپرهيز ، كه ريشه همه بيماريها است ، و فرمود : اگر مردم كمتر آب بياشامند ، بدنشان پر استقامت گردد ، و فرمود : پيغمبر ( ص ) اگر غذاى چرب تناول مىفرمود ؛ كم آب مىآشاميد ، پرسيدند يا رسول الله ( ص ) كم آب مىخوريد ؟ فرمود براى هضم غذا بهتر است .\r\n\r\nدر ايستاده آب خوردن\r\nامام پنجم ( ع ) فرمود : ايستاده آب آشاميدن گواراتر و سالمتر است . ( 1 )\r\nاز امام صادق ( ع ) : ايستاده آب خوردن در روز غذا را هضم و گوارا مىكند ، و\r\n\r\n","description":"","footnote":"\r\n( 1 ) در فصلهاى گذشته به نشسته آب خوردن دستور داده شده ولى ممكن است به نسبت شب و روز فرق كند .\r\n","page_name":" 299 ","page_number":299},
  {"content":"\r\n\r\nدر نهى از بلعيدن آب\r\nپيغمبر ( ص ) فرمود : آب را به آرامى بمكيد ، و آن را نبلعيد ، كه بيمارى كبد آرد .\r\nاز على ( ع ) : حضرت از بلعيدن آب در يك نفس نهى فرمود ، و فرمود : به سه يا دو نفس بياشاميد .\r\n\r\nفصل هشتم ( در گوشت و آنچه بدان مربوط است )\r\nاز صحيفه حضرت رضا ( ع ) : در محضر پيغمبر سخن از گوشت بميان آمد ، حضرت فرمود : هيچ قطعه گوشتى در معده وارد نميگردد ، مگر آنكه بجاى آن شفا ايجاد مىشود ، و درد و بيمارى از آن ميرود . و نيز از آن حضرت : نبى اكرم ( ص ) فرمود : وقتى گوشت مىپزيد ، آب آن را زياد كنيد كه آب گوشت هم از نظر غذايى مانند گوشت مىباشد و هم براى پذيرايى\r\n","description":"","footnote":"","page_name":" 300 ","page_number":300},
  {"content":"\r\nدر شب زرد آب توليد مىكند و هر كه شب آب بخورد ، و بگويد : سلام آب زمزم و فرات بر تو باد آب او را در آن شب ضرر نرساند .\r\nهمسايگان كافىتر مىباشد كه اگر گوشت به آنها نرسيد از آب گوشت بهره برند .\r\nاز على ( ع ) : گوشت سيد غذاهاى دنيا و آخرت است .\r\nاز زراره : 14 روز در ماه شعبان با امام باقر ( ع ) از گوشت تغذيه كرديم .\r\nاز امام صادق ( ع ) ، پيغمبر ( ص ) فرمود : ما انبياء گوشتخوار و طرفدار گوشت مىباشيم . اديم گويد : به حضرت صادق ( ع ) گفتم خداوند دلى را كه گوشت را دوست داشته باشد دشمن دارد ، فرمود مراد از آن خانه ايست كه در آن گوشت مسلمانها را با غيبت مىخورند ، ولى پيغمبر ( ص ) گوشت را دوست ميداشت ، و هر كس 40 روز گوشت نخورد بد اخلاق مىگردد ، و هر كه خلقش بد شد گوشت به او بخورانيد ، و هر كه قطعه اى گوشت بخورد به همان اندازه از بيمارى او بيرون شود . امام صادق ( ع ) فرمود : بهترين گوشتها ، گوشت پشت است .\r\n","description":"","footnote":"","page_name":" 301 ","page_number":301},
  {"content":"\r\n\r\nدر گوشت با شير\r\nاز امام صادق ( ع ) : هر كس گرفتار ضعف قلب يا بدن شود گوشت بره را با شير بخورد .\r\nاز عقبة بن علقمه : بر امير مؤمنان ( ع ) وارد شدم ، در برابر حضرت سيرى ترش شده و تكه نان خشكى بود ، عرضه داشتم يا امير مؤمنان ، اين غذاى شماست ؟ حضرت فرمود : اى ابا الجنود ! من محضر پيغمبر ( ص ) را درك كردم كه خشكتر از اين ميل مىفرمود ، و مىترسم اگر روش پيغمبر را دنبال نكنم بوى ملحق نشوم .\r\nاز امير مؤمنان ( ع ) : يكى از انبياء الهى از ضعفى كه عارض امت او شده بود به خداوند شكايت برد ، پروردگار امر فرمود گوشت را با شير بخورند ، آنها چنين كردند و نيرو و قوت در بدنشان آشكار گشت .\r\n\r\nدر پيه\r\nاز حضرت موسى بن جعفر ( ع ) : گوشت خوردن در بدن گوشت ميروياند ، و هر كه لقمه اى پيه وارد معده اش شود به همان مقدار بيمارى از او جدا گردد .\r\n","description":"","footnote":"","page_name":" 302 ","page_number":302},
  {"content":"\r\nاز حضرت صادق ( ع ) : در سخن پيغمبر اكرم ( ص ) « يك لقمه پيه خوردن به همان اندازه بيمارى آورد » مراد پيه گاو است .\r\nو از آن حضرت : پيغمبر اكرم گوشت دست گوسفند را دوست داشت و از ران خوشش نمىآمد .\r\nو از آن حضرت ( ع ) : هر كس چهل روز ( پول نداشته باشد كه ) گوشت نخورد ، قرض بگيرد و گوشت بخورد .\r\nو از آن حضرت پرسيدند كه مردم مىگويند هر كه 3 روز گوشت نخورد بد اخلاق مىشود ؟ فرمود نه دروغ گفته‌اند ، هر كه 40 روز گوشت نخورد كج خلق مىگردد .\r\n\r\nگوشت بره\r\nاز سعد بن سعد : به حضرت موسى بن جعفر عرضه داشتم كه خانواده من گوشت بره نميخورند . فرمود چرا ؟ گفتم معتقدند كه گوشت بره صفراء را تحريك مىكند و درد سر و بيماريهاى ديگر ميزايد ، فرمود : اى سعد ! اگر خدا از بره چيزى بهتر سراغ\r\n","description":"","footnote":"","page_name":" 303 ","page_number":303},
  {"content":"\r\nمىداشت آن را براى فديهء اسماعيل مىفرستاد .\r\n\r\nدر گوشت گاو\r\nاز امام صادق ( ع ) : گوشت گاو بيمارى آرد ، و روغنش شفا زايد و شيرش دوا باشد .\r\nو از آن حضرت : خدمت حضرتش سخن از گوشت گاو بميان آمد ، فرمود : شيرش دواست ، و گوشتش بيمارى است .\r\nو از آن حضرت ( ع ) : آبگوشت گاو بيمارى بياض ( كفگيرك ) را بر طرف مىكند .\r\nاز امام پنجم ( ع ) : بنى اسرائيل از برص به موسى شكايت كردند ، و او به خدا شكايت برد ، خداى متعال بوى وحى فرمود كه : به آنان بگو گوشت گاو را با چغندر بخورند .\r\nاز امام صادق ( ع ) : ده چيز از گوسفند نبايد خورده شود : پشكل ، خون ، نخاع ، طحال ، غده‌ها ، آلت ، بيضه‌ها ، رحم ، فرج ، شاهرگها ، و فرمود از ( مردار ) حيوان\r\n","description":"","footnote":"","page_name":" 304 ","page_number":304},
  {"content":"\r\nمرده ده چيز پاك است : شاخ ، سم ، استخوان ، دندان ، پنير مايه ، شير ، مو ، پشم ، پر ، تخم .\r\nاز رسول اكرم ( ص ) : بر شما باد به خوردن گوشت شتر كه جز مؤمن مخالف يهود آن را نمىخورد .\r\n\r\nدر گوشت گوسفند پروارى\r\nابراهيم بن سمان گويد : يكى از مكملهاى اسلام علاقمندى به گوشت گوسفند است .\r\n\r\nدر گوشت قرمه ( خشك و مانده )\r\nاز امام صادق ( ع ) : سه چيز است كه بدن را فرسوده مىكند و گاهى موجب مرگ انسان ميگردد ، خوردن گوشت قرمه كه بو گرفته باشد ( گوشتى كه خشك ميكنند براى ذخيره زمستان ) ، و با شكم سير بحمام رفتن ، و با پير زنان عجوزه آميزش نمودن . در روايت ديگر اين جمله اضافه شده ( و نزديكى با شكم سير و پر ) .\r\n\r\nدر گوشت مرغ\r\nاز جابر : پيغمبر پولداران را فرمود گوشت گوسفند بخورند و فقيران ( كه قدرت\r\n","description":"","footnote":"","page_name":" 305 ","page_number":305},
  {"content":"\r\nندارند گوسفند بخرند ) گوشت مرغ تناول نمايند .\r\n\r\nدر گوشت كبك\r\nاز حضرت موسى بن جعفر ( ع ) : به آدم تبدار گوشت كبك دهيد كه ساق را محكم مىكند و تب را ميبرد .\r\n\r\nدر گوشت كبوتر قطا ( طوقدار )\r\nاز على بن مهزيار : براى حضرت باقر ( ع ) گوشت كبوتر آوردند ، فرمود : گوشت با بركتى است ، و ميفرمود : آن را به آدم مبتلى به يرقان بخورانيد ، و بريان و كبابى كنيد .\r\n\r\nدر گوشت غاز ( 1 )\r\nاز حضرت موسى بن جعفر ( ع ) : در خوردن گوشت مرغابى اشكالى نمىبينم ، كه براى بواسير و درد كمر مفيد است ، و به نيروى جماع مىافزايد .\r\n\r\n","description":"","footnote":"\r\n( 1 ) حبارى پرنده ايست از مرغ خانگى بزرگتر كه شكارچيان آن را آهو بره خوانند و ما غاز معنى كرديم .\r\n","page_name":" 306 ","page_number":306},
  {"content":"\r\n\r\nدر گوشت دراج\r\nاز نبى اكرم ( ص ) : هر كس از دل خود شكايت دارد و اندوهش زياد گردد گوشت دراج بخورد .\r\nاز امام صادق ( ع ) : اگر كسى در خود اندوه و ناراحتى احساس كند و سبب آن را نداند ؛ گوشت دراج بخورد ، كه ان شاء الله غم و ناراحتى او را بر طرف نمايد .\r\nاز نبى اكرم ( ص ) : هر كس دوست دارد كه عصبانيت او كم شود گوشت دراج بخورد .\r\n\r\nماهى\r\nاز امام ششم ( ع ) : خوردن گوشت ماهيان سل مىآورد .\r\nاز آن حضرت ( ع ) : گوشت ماهى تازه بدن را مىگدازد ( لاغر مىكند ) ( شايد مراد بسيار خوردن و هميشه خوردن آنست ) .\r\nاز آن حضرت ( ع ) : پيغمبر ( ص ) بهنگام خوردن ماهى ميفرمود « خداوندا آن را براى ما بركت ده و بهترش را نصيب ما فرما ( يعنى در بهشت . ) »\r\n","description":"","footnote":"","page_name":" 307 ","page_number":307},
  {"content":"\r\nحميرى گويد : به حضرت باقر ( ع ) نامه نوشتم و از فشار خون و صفراء شكايت كردم ، كه اگر حجامت مىكردم گرفتار صفرا ميشدم و اگر در حجامت تأخير مىنمودم ( فشار ) خون آزارم ميداد ، حضرت جواب نوشت : حجامت كن و پشت سرش ماهى تازه بخور ، دوباره به همين مضمون نامه نوشتم : جواب دادند كه حجامت كن و پشت سرش ماهى تازه با آب و نمك بخور ، من بدستور امام ( ع ) عمل كردم ، و شفا يافتم و اين غذاى من شد .\r\n\r\nدر اسقنقور\r\nاز احمد بن اسحق : به حضرت عسكرى ( ع ) نوشتم كه : اسقنقور را در داروى باه ( نيروى جماع ) مخلوط ميكنند ، و اين حيوان چنگال و دم دارد ، آيا خوردن آن دارو جايز است ؟ ، امام ( ع ) جواب نوشت اگر فلس دارد اشكالى ندارد .\r\n\r\nدر ملخ\r\nاز امام پنجم ( ع ) : على ( ع ) ميفرمود : ملخ و ماهيان تذكيه شدنى است ، و آنچه در دريا ميميرد ( قبل از صيد ) مردار است . و نيز از آن حضرت ( ع ) : ماهيان و ملخها\r\n","description":"","footnote":"","page_name":" 308 ","page_number":308},
  {"content":"\r\nهمگى تذكيه پذير ميباشند ( حلالند ) .\r\n\r\nدر متفرق كردن ملخ\r\nاز حضرت موسى بن جعفر ( ع ) : ملخ را متفرق كنيد و تكبير بگوييد ، اين عمل را انجام دادند ، ملخها رفتند .\r\n\r\nدر تخم مرغ\r\nاز على بن محمد بن اشيم : به حضرت رضا ( ع ) شكايت كردم كه به غذا اشتهاى كامل ندارم ، فرمود زرده تخم مرغ بخور : خوردم و نافع واقع شد .\r\nاز امام ششم ( ع ) : هر كس فرزند ندارد ، تخم مرغ زياد بخورد .\r\nاز على ( ع ) : پيغمبرى از كمى نسل امتش به خدا شكايت برد ، خداوند عز و جل فرمود : نان را با تخم مرغ بخورند .\r\n\r\nدر هريسه ( حليم )\r\nاز امام باقر ( ع ) : نبى اكرم ( ص ) به خداوند از درد كمر شكايت كرد ، خداوند\r\n","description":"","footnote":"","page_name":" 309 ","page_number":309},
  {"content":"\r\nفرمود : حليم بخورد . پيغمبر ( ص ) فرمود : جبرئيل بر من نازل شد و امر فرمود حليم بخورم تا كمرم محكم گردد و نيرويم براى عبادت پروردگار زياد شود .\r\n\r\nمثلثه\r\nپيغمبر ( ص ) فرمود : اگر چيزى انسان را از مرگ نگهدارد آن چيز مثلثه خواهد بود ، پرسيدند مثلثه چيست ؟ فرمود : غذايى كه از آرد و آب و شير پخته مىشود ( گويا غذايى چون فرنى باشد ) . حضرت صادق ( ع ) به وليد فرمود : در زمستان چه غذايى براى عيالت تهيه ميبينى ؟ گفت : گوشت ، فرمود : اگر گوشت نبود ؟ گفتم : روغن ، فرمود : چرا كوكب نميخورى ؟ كه سه جزء آن ( مثلثه ) براى بدن مقوىتر است ، و آن از سه چيز است :\r\nبرنج ، نخود ، باقلا يا غير باقلا ، همه اينها آرد شود ، و با هم پخته گردد ، و هر روز صبح تناول شود .\r\n","description":"","footnote":"","page_name":" 310 ","page_number":310},
  {"content":"\r\n\r\nكله\r\nعلى بن سليمان : در محضر حضرت رضا ( ع ) آبگوشت كله خورديم ، حضرت دستور داد قاووت آوردند ، گفتم من كاملا سير شدم ، امام ( ع ) فرمود : كمى قاووت كله‌ها را هضم مىكند و دواى آن بشمار ميرود .\r\n\r\nكباب\r\nيونس بن بكر : حضرت رضا ( ع ) فرمود : چرا رنگت زرد شده ؟ گفتم كسالت و ضعف عارضم گشته ، فرمود : گوشت بخور ، خوردم ، پس از يك هفته حضرت مرا به همان حال ديدار كرد ، و فرمود مگر نگفتم گوشت بخور . عرضه داشتم در آن روز كه شما به من امر فرموديد جز گوشت چيزى نخوردم ، فرمود گوشت را چگونه درست كردى ؟ گفتم به صورت پخته ، فرمود كباب كن و بخور ، بعد از يك هفته حضرت بدنبال من فرستاد كه خون در صورتم دويده بود ، فرمود خوب شدى .\r\n","description":"","footnote":"","page_name":" 311 ","page_number":311},
  {"content":"\r\n\r\nدر پرندگان و تخمهاى حلال از پرندگان\r\nاز زراره : از حضرت باقر در باره پرندگان حلال گوشت پرسيدم ؟ فرمود : آنها را كه بهنگام پرواز مرتبا بال ميزنند حلال است بخور و آنها كه وقت پرواز بالها را نگه ميدارند نخور . پرسيدم تخم پرندگان جنگلى چطور ؟ فرمود تخمهايى كه دو طرفش يكسانست نخور ، و آنها كه دو طرفش بيك اندازه نيست بخور ، پرسيدم مرغهاى آبى چطور ؟ فرمود : در مرغانى كه گاهى بال ميزنند و گاه نميزنند ، اگر بال زدن آنها بيشتر است حلال ميباشند و اگر كمتر است حرام . و از مرغان دريا اگر سنگدان و انگشت در عقب پا دارند حلال است و اگر ندارند حرام .\r\n\r\nدر بارهء تريد\r\nاز امام ششم ( ع ) : بر شما باد به خوردن تريد كه چيزى مناسبتر از آن نيافتم .\r\nاز غياث بن ابراهيم از امام ( ع ) : از بالاى ظرف تريد نخوريد ، بلكه از اطراف ظرف بخوريد كه بركت در بالاى آن است ( يعنى بايد تا آخر غذاى باقى باشد و آخر همه خورده شود ) .\r\n","description":"","footnote":"","page_name":" 312 ","page_number":312},
  {"content":"\r\n\r\nفصل نهم در حلواها\r\nپيغمبر ( ص ) فرمود : وقتى حلوا بميان آمد نصيب خود را برداريد و آن را رد مكنيد .\r\n\r\nعسل\r\nاز حضرت صادق ( ع ) : پيغمبر عسل را خيلى دوست ميداشت ، و فرمود بر شما باد به دو شفا : عسل و قرآن .\r\nو از آن حضرت : خوردن عسل شفاء هر بيمارى است . خداوند عز و جل ميفرمايد :\r\nاز شكم نحل شراب و خوردنى برنگها و انواع مختلف بيرون مىآيد كه شفاء مردمان در آن مىباشد .\r\n","description":"","footnote":"","page_name":" 313 ","page_number":313},
  {"content":"\r\nاز حضرت رضا ( ع ) : هر كس آب كمرش دگرگونى يابد ، شير مخلوط به عسل او را نافع باشد .\r\nاز امام ششم ( ع ) : مردم چون مكيدن و خوردن عسل داروئى نخواهند يافت .\r\nاز انس : پيغمبر ( ص ) فرمود : هر كه ماهى يك بار به قصد آنچه در قرآن آمده ( * ( فِيه شِفاءٌ لِلنَّاسِ ) * « عسل بخورد ، از 77 درد و بيمارى عافيت يابد .\r\nو از آن حضرت ( ع ) : پيغمبر ( ص ) فرمود : هر كه امان مىخواهد ، عسل بخورد . و پيغمبر ( ص ) فرمود : عسل چه خوب خوردنى است ، ( نيروى ) دل را حفظ مىكند و سردى سينه را ميبرد .\r\nاز صحيفهء حضرت رضا ( ع ) . . . از على ( ع ) : سه چيز حافظه را زياد مىكند و بلغم را از بين مىبرد : قرآن ، عسل ، كندر . و به همان سند از پيغمبر ( ص ) : اگر در چيزى شفا باشد ، در شاخ حجامت و شربت عسل است .\r\nاز برقى از يكى از اصحاب : زنى پارچه اى به من داد و گفت اين را به مكه ببر\r\n","description":"","footnote":"","page_name":" 314 ","page_number":314},
  {"content":"\r\nتا از آن براى كعبه پرده بدوزند ، من كراهت داشتم كه آن را به متصديان و پرده داران كعبه دهم كه آنها را مىشناختم ( كه يا دشمن اهل بيت هستند يا آن را خود مصرف ميكنند ) ، چون بمدينه رسيدم بر حضرت باقر ( ع ) وارد شدم ، و جريان را بحضرتش عرضه داشتم ، امام فرمود : به پول آن عسل و زعفران بخر و كمى از تربت حسين ( ع ) را با آب باران مخلوط كن و با عسل بياميز و به شيعه تقسيم كن تا بيماران خود را مداوا كنند .\r\nاز امير مؤمنان ( ع ) : عسل داروى هر بيمارى است ، و در خود آن هيچ بيمارى وجود ندارد ، بلغم را كم مىكند و قلب را جلا مىدهد .\r\nاز حضرت رضا ( ع ) : پيغمبر اكرم ( ع ) فرمود : خداوند بركت را در عسل قرار داد ، و در آن شفاء بيمارىها است و هفتاد پيغمبر ( ص ) از آن بركت گرفتند .\r\nاز على ( ع ) : پيغمبر ( ص ) فرمود : پنج چيز فراموشى را بر طرف مىكند ، و بحافظه مىافزايد ؛ و بلغم را از بين مىبرد : مسواك ، روزه ، خواندن قرآن ، عسل ، كندر .\r\n","description":"","footnote":"","page_name":" 315 ","page_number":315},
  {"content":"\r\n\r\nدر خاك قبر حسين ( ع )\r\nاز امام ششم ( ع ) : خاك قبر حسين ( ع ) داروى هر بيمارى است اگر به قدر سر ميلى باشد .\r\nو از آن حضرت ( ع ) : خاك قبر حسين ( ع ) دارو و شفاء هر بيمارى است ، و چون برداشتى بگو : « بنام خدا ، خداوندا آن را روزى وسيع ، و علم سودمند ، و شفاء هر بيمارى قرار ده كه تو بر هر چيز توانايى » .\r\nو از آن حضرت ( ع ) : خاك قبر حسين ( ع ) : مشكى مبارك است ، هر شيعه ما كه از آن بخورد ، از هر بيمارى شفا يابد ، و هر دشمن كه از آن بخورد ، چون دنبه آب مىشود ، و چون از خاك قبر حسين ( ع ) خوردى بگو : « خداوندا به حق ملكى كه آن را قبض كرد ، و به حق پيغمبرى كه آن را نگه داشت ، و به حق وصيى كه در آن است بر محمد ( ص ) و آل او درود بفرست ، و در آن براى من شفاء هر بيمارى و حفظ از هر بلا ، و امان از هر نگرانى قرار ده برحمتت اى ارحم الراحمين و درود خدا بر محمد و آل محمد » . و نيز بگو : « خداوندا گواهى مىدهم كه اين تربت ولى توست ، و گواهى\r\n","description":"","footnote":"","page_name":" 316 ","page_number":316},
  {"content":"\r\nمىدهم كه اين شفاء از هر بيمارى و امان از هر خوف است ، براى هر كس كه تو بخواهى ، و آنچه در باره آن گفته شده حق است و از جانب تست ، و پيامبران راست گفتند » .\r\nاز آن حضرت پرسيدند : كه خاك قبر حسين ( ع ) به يكى نفع ميدهد و به ديگرى سودى نمىبخشد ؟ فرمود : بخدايى كه جز او خدا نيست هيچ كس از آن بر نميدارد با عقيده باينكه خداوند بوسيلهء آن نفع مىبخشد مگر اينكه فايده خواهد برد .\r\nاز امام صادق ( ع ) از كيفيت استفاده از آن سؤال شد ؟ فرمود : هر كس مىخواهد از آن استفاده كند با سر انگشت به قدر ذره‌اى بردارد ، و آن را ببوسد و بر ديده نهد ، و بر بدن بمالد و بگويد : « خداوندا به حق اين تربت و آن كس كه در آن دفن است و به حق جد و پدر و مادر او ، و به حق امامان كه فرزندان اويند و به حق فرشتگانى كه اطراف آن هستند ، اين را شفاء هر بيمارى و نجات از هر آفت و نگهبان از هر چه « موجب ترس و خوف ماست قرار ده » ، بعد آن را مصرف كن . و در بارهء آن حضرت آمده كه وقت خوردن تربت حسين ( ع ) ميخواند : « بنام خدا و به يارى خدا ، بار پروردگارا خداوند اين تربت مبارك پاكيزه ، و خداوند نورى كه\r\n","description":"","footnote":"","page_name":" 317 ","page_number":317},
  {"content":"\r\nدر آن تربت نهفته و خداوند پيكرى كه در آن جا گرفته ، و خداوند فرشتگان گماشته بر آن ، اين تربت را براى من شفاء هر بيمارى قرار ده . » ، و پشت سر آن جرعه اى آب مىنوشيد و مىفرمود : « خداوندا اين را بر من روزى وسيع ، و علمى سودمند و شفاء از هر بيمارى قرار ده كه تو بر هر چيز توانائى » .\r\nو از آن حضرت ( ع ) : خاك قبر حسين ( ع ) داروى هر مرضى است ، و بزرگترين داروهاست .\r\nاز امام صادق ( ع ) : در بارهء گل ارمنى كه براى معالجه اسهال و شكستگى به كار ميرود سؤال شد ؟ كه آيا خوردن آن حلال است ؟ امام ( ع ) فرمود : مانعى ندارد كه آن خاك قبر ذو القرنين مىباشد ، و خاك قبر حسين ( ع ) از آن بهتر مىباشد .\r\nو از آن حضرت ( ع ) : خوردن خاك حرام است همانند گوشت خوك ، و هر كس خاكى غير از خاك قبر حسين ( ع ) بخورد و بميرد ، بر او نماز نخواهم گزارد ، ولى هر كه آن را ( خاك قبر امام ، ع ) را بىاشتياق و عقيده بخورد از آن سودى نيابد .\r\n","description":"","footnote":"","page_name":" 318 ","page_number":318},
  {"content":"\r\n\r\nدر باره شكر ( قند )\r\nاز امام ششم ( ع ) : هيچ چيز را بيش از شكر دوست ندارم .\r\nاز آن حضرت ( ع ) : در بيمارى يكى از اصحاب خود فرمود : چرا از مبارك استفاده نمىكند ؟ پرسيدند مبارك چيست ؟ فرمود : قند ، پرسيدند چه نوع قند ؟\r\nفرمود قند سليمانى ، شخصى از بيمارى رنج آورى بوى شكايت كرد ، فرمود وقتى به بستر رفتى ، دو حبه قند بخور ، گويد به اين دستور عمل كردم و شفا يافتم . على بن يقطين : از حضرت موسى بن جعفر ( ع ) شنيدم كه مىفرمود : هر كس به هنگام خواب دو حبه قند بخورد ، از هر دردى شفا يابد جز مرض موت .\r\nاز آن حضرت ( ع ) : اگر كسى براى حبه قندى هزار درم خرج كند اسراف ننموده .\r\nاز آن حضرت ( ع ) : براى بر طرف شدن تب به وزن ده درم شكر را با آب خنك ناشتا بخوريد .\r\nاز آن حضرت ( ع ) : سه چيز زيان ندارد : انگور رازقى ، و نيشكر ، و سيب .\r\nو از آن حضرت ( ع ) : نيشكر گرفتگى بينى و عروق را بر طرف مىكند ، و\r\n","description":"","footnote":"","page_name":" 319 ","page_number":319},
  {"content":"\r\nرنج و ضررى هم ندارد .\r\n\r\nتمر خرما\r\nاز امير مؤمنان ( ع ) : تمر بخوريد كه شفاء هر دردى است .\r\nاز محمد بن اسحق ، امام ( ع ) فرمود : هر كس خرما را به محبت پيغمبر ( ص ) بخورد به او زيانى نرساند .\r\nاز امام صادق ( ع ) : عجوه ( نوع عالى خرماى سياه ) مادر همه خرماها است ، كه آدم آن را از بهشت آورده است .\r\nاز آن حضرت ( ع ) : عجوه از بهشت است و داروى سحر مىباشد .\r\nاز آن حضرت ( ع ) : هر كس ناشتا هفت دانه عجوه عاليه ( قريه اى است نزديك مدينه ) بخورد ؛ در آن روز هيچ زهر يا سحر يا شيطانى به او زيان نرساند .\r\nاز پيغمبر ( ص ) : هر كس صبح را با خوردن ده دانه خرما ( عجوه ) آغاز كند ، در آن\r\n","description":"","footnote":"","page_name":" 320 ","page_number":320},
  {"content":"\r\nروز هيچ سم و سحرى به او ضرر نرساند .\r\nاز امام صادق ( ع ) : خانه اى كه در آن خرما نباشد اهل آن خانه گرسنه‌اند ( كمبود غذايى دارند ) .\r\nاز ابن عباس از نبى اكرم ( ص ) : خرما را ناشتا بخوريد كه كرم ( انگل ) را مىكشد ، و فرمود : جبرئيل برنى ( نوعى خرماى عالى ) از بهشت برايم آورد . پيغمبر اكرم ( ص ) فرمود : زن را در ماهى كه مىزايد ( ماه آخر حاملگى ) خرما بخورانيد كه فرزندش بردبار و پاكدامن خواهد بود . و نيز فرمود : بر شما باد به خوردن برنى كه خستگى را ميبرد و از سرما حفظ مىكند ، و آدمى را سير مىنمايد ، و 72 در از شفا به روى انسان مىگشايد .\r\nاز صحيفهء حضرت رضا ( ع ) : پيغمبر ( ص ) چون خرما مىخورد هسته اش را بر پشت دست مىنهاد و پرتاب مىكرد ، و نيز فرمود : خرماى برنى ( نوعى خرما ) را ناشتا خوردن فلج را بر طرف مىكند .\r\nاز امام صادق ( ع ) : زنانتان را در حاملگى خرما بدهيد تا فرزندانتان\r\n","description":"","footnote":"","page_name":" 321 ","page_number":321},
  {"content":"\r\nخوشگل شود . پيغمبر اكرم ( ص ) : خرماى برنى را توصيف مىكرد ، فرمود : در آن نه خاصيت است : كمر را محكم ، شيطان را فلج ، و غذا را هضم ، و دهان را خوشبو مىكند ، به نيروى شنوايى و بينايى مىافزايد ، و انسان را بخداى عز و جل نزديك مىنمايد ، و از شيطان دور ميسازد ، و بر نيروى آميزش مىافزايد ، و درد را بر طرف مىكند .\r\nو از آن حضرت ( ع ) : هر گاه به حلوا دست يابيد از آن بهره گيريد و از دست ندهيد و بهترين نوشيدنىها براى پيغمبر ( ص ) نوشيدنى شيرين و سرد بود . و نيز فرمود : من آدم خرمايى ( آنكه خرما زياد مىخورد ) را دوست دارم .\r\nاز حضرت حسين ( ع ) . . . : پيغمبر ( ص ) وقتى كه روزه داشت افطارش را با خرما شروع ميكرد .\r\n\r\nفالوده\r\nروايت است كه حضرت حسين ( ع ) : مردى را ديد كه از فالوذج عيب ميگيرد ،\r\n","description":"","footnote":"","page_name":" 322 ","page_number":322},
  {"content":"\r\nحضرت فرمود : لعاب گندم ، با لعاب زنبور عسل ( عسل ) ، با روغن خالص ، مسلمان آن را عيب نميكند .\r\n\r\nفصل دهم ميوه ها\r\nاز امام صادق ( ع ) : پيغمبر ( ص ) چون ميوه تازه اى ميديد ، آن را مىبوسيد و بر ديده و لب مىنهاد ، و مىفرمود : « خداوندا چنان كه ابتداى ميوه را بسلامت بما دادى ، تا آخر نيز به سلامت بما عنايت كن » .\r\nاز ابن عباس : پيغمبر ( ص ) فرمود : هر كه ميوه بخورد و ( غذاى خود را ) به آن آغاز كند ، او را ضرر نرساند . و فرمود : چون آدم از بهشت بيرون شد خداوند به او از ميوه‌هاى بهشت توشه داد ، و ساختن و تهيه هر چيز را به او ياد داد ، بنا بر اين ميوه‌هاى شما از ميوه‌هاى بهشت است ، جز اينكه اين ميوه‌ها تغيير پذيرد و آنها تغيير نپذيرد .\r\n","description":"","footnote":"","page_name":" 323 ","page_number":323},
  {"content":"\r\n\r\nانار\r\nاز پيغمبر اكرم ( ص ) فرمود : در هر انارى دانه اى بهشتى وجود دارد ، چون دانه هايى از انار فرو ريخت برداريد ، كه آن دانه‌ها وارد معده مسلمانى نشود مگر آنكه تا 40 روز او را نورانى بدارد . در بارهء امام ششم ( ع ) روايت است كه هر شب جمعه انار تناول ميفرمود .\r\nاز امير مؤمنان ( ع ) : انار را با پيه آن ( پرده‌هاى درون آن ) بخوريد كه معده را پاك مىكند ، و هيچ دانه اى از انار در معده مسلمانى قرار نگيرد مگر آنكه او را نورانى گرداند و تا 40 روز شيطان و وسواس را از او دور سازد .\r\nو از امير مؤمنان ( ع ) : حضرت وقت انار خوردن دستمالى ميگسترد ، و مىفرمود :\r\nدر انار دانه هايى بهشتى نهفته است ، گفتند يهود و نصارى و ديگر كسان از آن مىخورند ، فرمود در موقع انار خوردن آنها خداوند ملكى ميفرستد كه آن دانه‌هاى بهشتى را ببرد تا خوراك آنها نگردد .\r\nاز امام ششم ( ع ) : پنج چيز ميوهء بهشتى است در دنيا : انار ميخوش ، سيب لبنانى ،\r\n","description":"","footnote":"","page_name":" 324 ","page_number":324},
  {"content":"\r\nانگور ، گلابى و خرماى مشانى ( نوعى از بهترين خرما ) . و نيز از آن حضرت : هر كس انارى را تا آخر بخورد ، خداوند تا صد روز شيطان را از وسوسه دل او باز دارد ، و هر كس سه انار كامل بخورد ، خداوند يك سال شيطان را از او دور كند ، و هر كه خداوند تا يك سال شيطان را از دل او براند گناه نكند ، و هر كس گناه نكند به بهشت رود .\r\nاز نبى اكرم ( ص ) : انار برترين ميوه هاست ، و هر كه انارى بخورد شيطان خود را براى 40 روز خشمگين ساخته ، و در يك انار هيچ كس را شريك قرار ندهد .\r\nاز حضرت زين العابدين ( ع ) : هر كه جمعه انارى ناشتا بخورد ، دلش تا 40 روز پاك باشد ، و وسوسهء شيطان از او دور گردد ، و هر كه وسوسه شيطان از او دور باشد گناه نكند ، و هر كه گناه نكند به بهشت رود .\r\nاز مرجانه : على ( ع ) را ديدم كه انارى مىخورد و هر دانه اى كه مىافتاد بر ميداشت .\r\nاز على ( ع ) : از پيغمبر ( ص ) شنيدم كه : هر كه انارى را كامل و تا آخر بخورد ، خداوند قلبش را تا چهل روز نورانى بدارد .\r\n","description":"","footnote":"","page_name":" 325 ","page_number":325},
  {"content":"\r\nاز نبى اكرم ( ص ) : آدم و درخت خرما و انگور و انار از سرشت و گل واحد خلق شده‌اند .\r\nاز نبى اكرم ( ص ) : انار بخوريد كه هيچ دانه اى از آن در معده قرار نگيرد ، مگر آنكه دل را نورانى گرداند و شيطان را بيچاره كند .\r\nاز املاء شيخ طوسى : به كودكان انار دهيد كه كه زودتر زبان واكنند .\r\n\r\nبه\r\nاز نبى اكرم ( ص ) : به بخوريد كه دل را نيرومند كند و ترسو را شجاع گرداند . در روايت ديگر : به بخوريد كه سه خاصيت دارد : دل را پر نشاط كند ، و بخيل را سخاوت بخشد ، و ترسو را شجاعت دهد .\r\nو از آن حضرت ( ص ) : به بخوريد و بهم هديه دهيد ، كه ديده را جلا دهد ، و در دل درخت دوستى روياند ، به زنان آبستن به دهيد ، كه فرزند را زيبايى بخشد . و در روايت ديگر : اخلاق فرزند را نيكو گرداند .\r\n","description":"","footnote":"","page_name":" 326 ","page_number":326},
  {"content":"\r\nاز امير مؤمنان ( ع ) : به قوت قلب و حيات دل است ، و جبان را شجاعت مىبخشد .\r\nاز امام صادق ( ع ) : هر كه به بخورد خداوند تا 40 روز حكمت را بر زبانش جارى سازد . و فرمود : بوى به بوى انبياء است .\r\nاز نبى اكرم ( ص ) : به را ناشتا بخوريد .\r\nاز حضرت رضا ( ع ) : براى پيغمبر ( ص ) به آوردند ، حضرت كه به خيلى دوست ميداشت آن را با دست قطعه كرد و خود ميل فرمود ، و به مجلسيان نيز خورانيد . بعد فرمود : بر شما باد به به كه ديده را بينايى دهد و اندوه را از دل ببرد .\r\nو از آن حضرت ( ع ) : به بخوريد كه عقل را زياد مىكند .\r\nاز آن حضرت ( ع ) : خداوند هيچ پيامبرى نفرستاد جز آنكه به دستش به بود . و نيز فرمود : بوى انبياء بوى به است ، و بوى حور العين بوى ريحان است . و بوى ملائكه بوى گل سرخ است ، و خداوند هيچ پيامبرى را بر نيانگيخت جز آنكه از او بوى به بر آورد .\r\n","description":"","footnote":"","page_name":" 327 ","page_number":327},
  {"content":"\r\nاز امام باقر ( ع ) : به اندوه را ببرد .\r\nاز امام صادق ( ع ) : نگاهش به كودكى زيبا افتاد و فرمود : بايد پدر اين كودك بهنگام جماع به خورده باشد .\r\nاز نبى اكرم ( ص ) : به بخوريد كه دل را صفا دهد ، و خداوند هيچ پيامبرى را نفرستاد جز آنكه به او به بهشت داد و نيروى چهل نفر به او افزود . و نيز فرمود : به بخوريد كه حافظه را زياد مىكند ، و خلط سينه را ببرد ، و فرزند را زيبا گرداند .\r\nو فرمود : هر كه سه روز ناشتا به بخورد ، حافظه اش زياد شود ، و دلش از علم و حكمت سرشار گردد و از كيد شيطان در امان ماند .\r\n\r\nسيب\r\nاز سليمان در درستويه : بر حضرت صادق وارد شدم و سيبى سبز در جلوى حضرت\r\n","description":"","footnote":"","page_name":" 328 ","page_number":328},
  {"content":"\r\nبود ، عرضه داشتم . جانم فدايت ، اين چيست ؟ فرمود : اى سليمان ديشب تب شديدى عارضم شد . اين سيب برايم فرستاده شد كه به آن حرارت تن فرو نشيند و امعا و درون بدن خنك گردد و تب بريده شود . و در حديث است كه سيب ترش فراموشى آرد ، از آنرو كه در معده چسبندگى ايجاد مىكند .\r\nاز حضرت موسى بن جعفر ( ع ) : ما اهل بيت خود را معالجه نمىكنيم مگر با ريختن آب سرد بر تبدار ، و خوردن سيب . و پيغمبر ( ص ) فرمود : سيب را ناشتا بخوريد كه رطوبت معده را مىبرد .\r\nاز حضرت رضا ( ع ) : سيب براى چند چيز سود بخش است : سحر ، زهر ، جنون ، بلغم و هيچ چيز از آن زودتر نفع نبخشد .\r\nاز زياد قندى : با برادرم سيف بمدينه رفتم ، خون دماغ شديدى بر مردم عارض گشت ، چنان كه هر كس دو روز خون دماغ مىكرد و ميمرد ، چون به خانه رسيدم سيف دچار خون دماغ شديدى شده بود ، بمحضر حضرت صادق ( ع ) رفتم ، امام فرمود : به او سيب بده ، سيب خورد و خوب شد .\r\n","description":"","footnote":"","page_name":" 329 ","page_number":329},
  {"content":"\r\n\r\nانجير\r\nاز ابى ذر ( ره ) : طبقى انجير براى پيغمبر ( ص ) هديه آوردند ، حضرت به اصحاب فرمود : بخوريد كه اگر بگويم ميوه اى از بهشت آمده اين ميوه است كه ميوه اى بىهسته است ، بخوريد كه بواسير را قطع مىكند و بيمارى نقرس را سودمند است .\r\nاز امام رضا ( ع ) : انجير بوى بد دهان را بر طرف مىكند ، و استخوان را محكم ميسازد و بيمارى را بر طرف مىكند چندان كه نيازى بدارو نباشد . در حديث ديگر : هر كه خواهد رقت قلب پيدا كند ، به خوردن انجير ادامه دهد .\r\nاز كعب : پيغمبر ( ص ) فرمود : انجير تازه و خشك بخوريد كه به نيروى جماع مىافزايد و بواسير را بر طرف مىكند ، و براى رطوبت و نقرس سودمند است .\r\n\r\nانگور\r\nاز امام صادق ( ع ) : نوح به خدا از اندوه شكايت كرد ، خداوند به او وحى كرد كه :\r\n","description":"","footnote":"","page_name":" 330 ","page_number":330},
  {"content":"\r\nانگور سياه بخور كه غم را ميبرد .\r\nو از آن حضرت : پيامبرى به خداوند از غصه شكايت برد ، خداوند به او وحى كرد كه انگور بخورد .\r\nو از آن حضرت : دو چيز دو دستى خورده مىشود ، انگور و انار .\r\nاز عايشه : پيغمبر ( ص ) فرمود : بهترين غذا نان است ، و بهترين ميوه‌ها انگور . و فرمود : نخل و انار و انگور از گل آدم است .\r\nاز على ( ع ) : پيغمبر ( ص ) فرمود : انگور را دانه دانه بخوريد كه گواراتر و هضمشونده تر است . و فرمود : بهار امت من انگور و خربزه است .\r\nاز امير مؤمنان ( ع ) : حضرتش انگور را با نان ميل مىكرد .\r\n","description":"","footnote":"","page_name":" 331 ","page_number":331},
  {"content":"\r\nاز آن حضرت : انگور هم غذاست و هم خورش و هم شيرينى و هم ميوه .\r\nاز حضرت رضا ( ع ) : حضرت زين العابدين انگور را سخت دوست مىداشت .\r\nكنيزى برايش خوشه اى انگور آورد و جلويش نهاد ، سائلى رسيد ، حضرت فرمود انگور را به وى دادند ، غلام اين سخن به مادر خود ( گويا كنيز حضرت بوده ) رسانيد ، وى دستور داد تا غلام انگور را از سائل خريد و خدمت امام ( ع ) نهاد :\r\nسائلى ديگر آمد و امام انگور را به سائل داد تا سه بار . در دفعه چهارم ميل فرمود .\r\n\r\nگلابى\r\nاز على ( ع ) : گلابى قلب را جلا دهد و دردهاى درون را به اذن حق شفا بخشد .\r\nاز امام ششم ( ع ) : گلابى معده را دباغى مىكند و معده را قوى مىكند .\r\n\r\nاجاص ( نوعى گلابى )\r\nزياد قندى : به حضرت رضا وارد شدم ، در برابر امام ( ع ) : ظرفى از اجاص سياه\r\n","description":"","footnote":"","page_name":" 332 ","page_number":332},
  {"content":"\r\nنوبرانه قرار داشت ، امام ( ع ) فرمود : حرارت مزاج بر من غالب گشته و اجاص حرارت را فرو مىنشاند ، و صفراء را تسكين ميدهد ، و خشك آن خون را آرام مىكند ( گويا مراد كم شدن فشار خون باشد ) و به اذن خداوند داروى بيمارى است .\r\n\r\nكشمش و مويز\r\nاز نبى اكرم ( ص ) : هر كه ناشتا يازده دانه كشمش ( يا مويز ) سرخ بخورد جز به مرض موت دچار نشود .\r\nو از على ( ع ) : هر كه يازده دانه كشمش سرخ بخورد در بدن خود مكروهى نيابد .\r\nو از آن حضرت ( ع ) : كشمش قلب را محكم مىكند و مرض را شفا ميدهد و حرارت را فرو مىنشاند و دهن را خوشبو مىكند . در روايتى از شيخ طوسى : كشمش غم را ميبرد و دهن را خوشبو مىكند .\r\nاز نبى اكرم ( ص ) : بر شما باد به كشمش ، كه سودا را بر طرف مىكند ، و بلغم را\r\n","description":"","footnote":"","page_name":" 333 ","page_number":333},
  {"content":"\r\nمىخورد ، و تن را سالم مىكند ، اخلاق را نيكو مىسازد و اعصاب را قوى مىگرداند و ضعف و بيمارى را ميبرد .\r\n\r\nعناب\r\nاز على ( ع ) : عناب تب را مىبرد .\r\nاز ابى الحصين : دو چشم سفيد شد كه هيچ چيز را نمىديدم ، امير مؤمنان ( ع ) را در خواب ديدم ، عرضه داشتم : آقا چشمم چنان كه مىبينيد بيمار گشته ، فرمود :\r\nعناب را بكوب و به چشم بكش ، من چنين كردم ، سياهى و تيرگى از آنها رفت ، و معاينه كردم ديدم كه هر دو سالم است . امام ششم ( ع ) فرمود : برترى عناب بر ميوه‌ها چون برترى ما بر مردم است .\r\n\r\nسجد\r\nاز صحيفة الرضا : پيغمبر ( ص ) بر على ( ع ) وارد شد در حالى كه تب داشت ، حضرت\r\n","description":"","footnote":"","page_name":" 334 ","page_number":334},
  {"content":"\r\nدستور داد سنجد ميل كند .\r\nاز ابن بكير : از امام ششم شنيدم كه در بارهء سنجد فرمود : گوشت آن گوشت ميروياند ، و استخوانش ( هسته اش ) استخوان را و پوستش پوست را ميروياند ، با اين حال كليه‌ها را گرم و معده را شست و شو و پاكيزه مىگرداند ، و نگهدار انسان از بواسير و قطره قطره آمدن بول است ، ساقها را نيرومند مىكند ، و عرق جذام را ريشه كن مىنمايد .\r\n\r\nفصل يازدهم در سبزىها\r\nدر حديث : سفره را با سبزى سبز كنيد ( يا زينت دهيد ) كه سبزى همراه با گفتن بسم الله شيطان را ميراند .\r\nاز امام ششم ( ع ) : هر چيزى زينتى دارد و زينت سفره سبزى است .\r\nاز احمد بن هارون : بر حضرت رضا ( ع ) وارد شدم ، حضرت سفره طلبيد ، سبزى\r\n","description":"","footnote":"","page_name":" 335 ","page_number":335},
  {"content":"\r\nبر سر سفره نبود . حضرت دست نگه داشت ، و به غلام فرمود : مگر نميدانى من بر سفره اى كه سبزى نباشد غذا نمىخورم ، سبزى بياور : غلام سبزى حاضر كرد ، و امام غذا ميل فرمود .\r\n\r\nكدو\r\nاز امام صادق ( ع ) : كدو عقل را زياد مىكند .\r\nاز حضرت حسين ( ع ) : پيغمبر ( ص ) فرمود : كدو بخوريد ، كه اگر خدا درختى بهتر و سبكتر ( غذايى سبكتر ) از آن سراغ داشت براى برادرم يونس ميرويانيد . در آبگوشت زياد كدو بريزيد كه بعقل مىافزايد .\r\nاز نبى اكرم ( ص ) : هر كه كدو با عدس بخورد چون ياد خدا كند قلبش برقت آيد ، و بر نيروى جماعش افزوده شود .\r\nاز صحيفة الرضا ( ع ) : پيغمبر ( ص ) فرمود : كدو در غذا زياد بريزيد كه دل غمگين را خوشحال مىگرداند .\r\n","description":"","footnote":"","page_name":" 336 ","page_number":336},
  {"content":"\r\nاز انس : خياطى پيغمبر ( ص ) را به مهمانى خواند ، و غذايى براى حضرت آورد كه كدو با روغن در آن بود ، من مشاهده كردم كه پيغمبر ( ص ) از اطراف ظرف كدوها را ميل مىكند ، من پس از آنكه ديدم پيغمبر ( ص ) كدو را خيلى دوست ميدارد به كدو علاقه مند شده‌ام . و نيز گويد : پيغمبر ( ص ) كدو را خيلى دوست مىداشت و آن را از اطراف ظرف غذا جمع مىكرد ، و نيز در يك مهمانى براى حضرتش كدو آوردند ، حضرت در ظرف غذا مىگشت و كدوها را پيدا ميكرد و تناول ميفرمود .\r\n\r\nكاسنى\r\nاز امام صادق ( ع ) : هر كه در شب كه مىخوابد هفت برگ كاسنى در شكمش باشد در آن شب از قولنج در امان بماند .\r\nو از آن حضرت : هر كه خواهد مال و فرزندش زياد شود ، كاسنى زياد بخورد ، كه هر صبحگاه قطره اى از بهشت بر آن فرو ريزد ، و مواظب باشيد چيزى از آن نريزد .\r\n","description":"","footnote":"","page_name":" 337 ","page_number":337},
  {"content":"\r\nو از آن حضرت ( ع ) : هر كه كاسنى بخورد ، در آن روز و شب در امان باشد .\r\nو از آن حضرت : كاسنى شفاى هزار بيمارى است ، و كاسنى هر بيمارى را كه در درون انسان باشد بر طرف مىكند .\r\nاز آن حضرت ( ع ) : هر كه در روز جمعه هفت برگ كاسنى پيش از نماز بخورد به بهشت رود .\r\nاز حضرت رضا ( ع ) : كاسنى شفاى هزار بيمارى است ، و هر بيمارى را كه در درون باشد ريشه كن مىسازد ، روزى براى يكى از اهل خانه كه به بيمارى و دردسر دچار شده بود كاسنى طلبيد ، و دستور داد كه آن را بكوبند و بر كاغذى ضماد نمايند ، و روغن بنفشه بر آن بريزند و بر سر بيمار نهند . و فرمود كاسنى : تب را ريشه كن مىكند و سر درد را بر طرف مىنمايد .\r\nاز امام ( ع ) : بر شما باد به كاسنى كه به نطفه مىافزايد ، و فرزند را زيبا مىكند ، و گرم و نرم مىباشد ، و پسر را زياد مىكند .\r\nاز نبى اكرم ( ص ) : هر كس كاسنى بخورد و بخوابد ، هيچ زهر و سحرى در او اثر نكند ، و هيچ جانورى از عقرب و مار به او نزديك نگردد .\r\nاز انس : پيغمبر ( ص ) : فرمود : كاسنى از بهشت است و كاسنى گوش و چشم را ميبرد .\r\n","description":"","footnote":"","page_name":" 338 ","page_number":338},
  {"content":"\r\n\r\nتره\r\nاز امام پنجم ( ع ) : ما سير و پياز و تره مىخوريم .\r\nاز موسى بن بكر : جوانى از حضرت موسى بن جعفر ( ع ) بيمار شد ، امام ( ع ) سراغش را گرفت ، گفتند : به طحال ( بيمارى طحال ) گرفتار شده است ، امام ( ع ) فرمود :\r\nتا سه روز به او تره بخورانيد ، خورانيديم ، شفا يافت . روايت است كه على ( ع ) تره را با نمك درشت ميل مىكرد .\r\nاز امام صادق ( ع ) : هر چيزى آقايى دارد ، و آقا و برتر سبزيها تره مىباشد .\r\nاز امام باقر ( ع ) : در تره چهار خصلت است : باد را بر طرف مىكند ، و دهان را خوشبو مىسازد ، بواسير را قطع مىكند ، و هميشه خوردن آن موجب ايمنى از جذام است .\r\nاز موسى بن بكر : به خدمت موسى بن جعفر ( ع ) رفتم ، فرمود ترا رنگ زرد مىبينم ؟ ! تره بخور خوردم و خوب شدم .\r\n","description":"","footnote":"","page_name":" 339 ","page_number":339},
  {"content":"\r\nاز نبى اكرم ( ص ) : برترى تره بر ديگر سبزىها چون برترى نان است بر ديگر چيزها .\r\n\r\nريحان كوهى\r\nاز امام صادق ( ع ) : امير مؤمنان ريحان كوهى را خيلى دوست مىداشت .\r\nاز على ( ع ) : نام ريحان خدمت پيغمبر ( ص ) برده شد ، حضرت فرمود : آن سبزى من و انبياء پيش از من است ، من از آن مىخورم و درخت آن را در بهشت مىبينم .\r\nاز امير مؤمنان ( ع ) : پيغمبر ( ص ) ريحان را خيلى دوست مىداشت .\r\nاز امام صادق ( ع ) : ريحان سبزى انبياء است و در آن هشت خاصيت است : غذا را هضم مىكند ، و عروق را باز مىكند ، و دهان را خوشبو مىسازد ، و اشتها را زياد مىنمايد ، و خون را صاف مىكند ، و موجب ايمنى از جذام است ، و چون در اندرون بدن قرار گيرد همه بيماريها را ريشه كن مىكند ، و اهل بهشت سفره خود را بدان مىآرايند . پيغمبر ( ص ) فرمود : ريحان سبزى طيب و پاكيزه اى است گويا آن را روييده در\r\n","description":"","footnote":"","page_name":" 340 ","page_number":340},
  {"content":"\r\nبهشت مىبينم ، و جرجير ( ترتيزك ) سبزى بدى است گويا مىبينم كه در آتش روييده . و نيز فرمود : هر كه ريحان كوهى بخورد خداوند به ملائكه دستور ميدهد تا صبحگاه برايش حسنه بنويسند .\r\nاز حضرت موسى بن جعفر ( ع ) آمده كه بر سر سفره ريحان طلبيد و فرمود من دوست دارم كه غذا را به آن شروع كنم كه عروق را مىگشايد و اشتها را زياد مىكند و سل را معالجه مىنمايد ، و اگر غذا را به آن آغاز كنم برايم مهم نيست كه چه غذايى بعد از آن بخورم ، كه ديگر از هيچ بيمارى و رنجى نميترسم ، و چون غذا تمام شد ، باز هم ريحان طلبيد ، و برگهاى آن را از اطراف سفره جمع ميكرد ، و ميل مىفرمود ، و بما ميداد و ميفرمود : غذا را با اين ختم كنيد كه آنچه خورده‌ايد هضم مىكند و براى غذاى بعد اشتها مىآورد ، و سنگينى معده را بر طرف مىكند و دهان را خوشبو مىسازد .\r\n\r\nخرفه\r\nاز حضرت صادق ( ع ) : هيچ سبزىاى سودمندتر و بهتر از خرفه در زمين نروييده\r\n","description":"","footnote":"","page_name":" 341 ","page_number":341},
  {"content":"\r\nو آن سبزى فاطمه ( ع ) است .\r\nو از آن حضرت : پيغمبر ( ص ) فرمود : بر شما باد به خرفه ، كه اگر چيزى بعقل بيفزايد همان است .\r\n\r\nجرجير ( تره تيزك )\r\nاز امام ششم ( ع ) : هر كه شب جرجير بخورد رگ و عرق جذام از بينى او زده شود .\r\nو از آن حضرت : خوردن جرجير در شب برص آرد .\r\n\r\nكرفس\r\nپيغمبر ( ص ) در ضمن وصيتهايى به على ( ع ) فرمود : كرفس بخور كه كرفس سبزى الياس و يوشع ( ع ) است . پيغمبر ( ص ) ، فرمود : كرفس سبزى انبياء است و طعام خضر و الياس كرفس و قارچ مىباشد .\r\n","description":"","footnote":"","page_name":" 342 ","page_number":342},
  {"content":"\r\nپيغمبر اكرم ( ص ) فرمود : خرماى سياه از بهشت است ، و داروى زهر مىباشد و قارچ از من ( مائده آسمانى ) است و آبش داروى چشم است .\r\n\r\nسداب ( فيجن )\r\nاز نبى اكرم ( ص ) : سداب براى درد گوش سودمند است .\r\nاز حضرت رضا ( ع ) : سداب عقل را زياد مىكند جز آنكه آب كمر را خشك مىكند ، و هر كس پس از خوردن آن بخوابد ، از طاعون و دمل و سينه پهلو در امان خواهد بود . حضرت رضا ( ع ) فرمود : بر شما باد به چغندر ، كه در كنار نهرى در بهشت ميروياند ، و در آن داروى هر دردى است ، و اعصاب را قوى مىكند ، حرارت خون\r\n","description":"","footnote":"","page_name":" 343 ","page_number":343},
  {"content":"\r\nرا فرو مىنشاند ، و استخوان را ستبر مىسازد ، و اگر دستهاى خطاكار به آن نميرسيد برگش يك مرد را مىپوشيد . مردى گفت : فداى شما محبوبترين سبزيها نزد من چغندر است ، حضرت فرمود : سپاس خدا را بر اين معرفتى كه دارى .\r\nاز حضرت صادق ( ع ) : چغندر موجب ايمنى از جذام است .\r\nو از آن حضرت ( ع ) : خداوند جذام را با خوردن چغندر و رگ زدن از يهود برداشت .\r\nاز حضرت رضا ( ع ) : به مريضان خود چغندر بخورانيد ، كه در آن شفا هست و ضررى وجود ندارد و خواب بيمار را آرامش ميدهد .\r\nو از آن حضرت ( ع ) : چغندر ريشه جذام را بر مىكند و در شكم بيمار برسامى ( 1 ) بهتر از چغندر وارد نمىشود . و نيز از آن حضرت : شكم را از غذا خالى مگذار و آب كم بياشام ، و جز با ميل و تحريك شديد جماع مكن ، و چغندر چه خوب گياهى است .\r\n\r\n","description":"","footnote":"\r\n( 1 ) برسام : التهابى است كه در پرده بين كبد و قلب ايجاد مىشود .\r\n","page_name":" 344 ","page_number":344},
  {"content":"\r\n\r\nشلغم\r\nاز حضرت صادق ( ع ) : بر شما باد به شلغم ، شلغم بخوريد ، و از آن تغذيه كنيد ، و خاصيت آن را از غير اهل پنهان بداريد ، در بدن هر كس رگ جذامى هست و آن را با شلغم از بين ببريد .\r\n\r\nتربچه\r\nاز ابن مسعود ، پيغمبر ( ص ) فرمود : اگر دوست داريد كه تربچه بخوريد و بو ندهد نام مرا ( يعنى صلوات بفرستيد ) در اولين لقمه ببريد .\r\nاز حنان بن سدير : با حضرت صادق ( ع ) بر سر سفره نشسته بودم ، حضرت تربچه اى به من داد و فرمود : اى حنان تربچه بخور كه سه خاصيت دارد : برگش بادبر است ، مغزش آمدن بول را آسان مىكند ، و ريشه اش بلغم را ريشه كن مىسازد .\r\nاز امير مؤمنان ( ع ) : تربچه ريشه اش بلغم را ريشه كن مىكند ، و غذا را هضم مىنمايد ، و برگش ادرار آور است .\r\n","description":"","footnote":"","page_name":" 345 ","page_number":345},
  {"content":"\r\n\r\nسير\r\nاز حضرت باقر ( ع ) : ما سير و پياز و تره مىخوريم .\r\nاز حضرت صادق ( ع ) : در بارهء سير سؤال شد ، فرمود پخته اش اشكال ندارد ، ولى وقتى سير خورديد به مسجد نرويد .\r\nاز حضرت امير مؤمنان ( ع ) : پيغمبر ( ص ) فرمود : سير بخوريد و به آن مداوا كنيد ، كه داروى هفتاد بيمارى است .\r\nو از آن حضرت ( ص ) : سير را جز پخته خوردن صلاح نيست .\r\n\r\nپياز\r\nاز پيغمبر اكرم ( ص ) : بهر شهر كه در آمديد از پياز آن بخوريد ، كه و به او بيمارى آن شهر را از بين ميبرد .\r\n","description":"","footnote":"","page_name":" 346 ","page_number":346},
  {"content":"\r\nاز امام صادق ( ع ) : در باره پياز سؤال شد ؟ فرمود : بعنوان ادويه غذا به كار بردن مانعى ندارد ، و اشكالى ندارد كه سير را بعنوان مداوا بخوريد ولى اگر خورديد به مسجد نرويد .\r\nو از آن حضرت ( ع ) : پياز درد را از بين ميبرد ، و اعصاب را محكم ، و آب ( نطفه ) را زياد مىكند ، و به پياده روى كمك مىكند ، و تب را ميبرد .\r\nو از آن حضرت ( ع ) : پياز دهان را خوشبو مىكند ، پشت را محكم مىسازد ، و پوست را نرم ميگرداند . و نيز فرمود ( ع ) : در پياز سه خاصيت است : دهان را خوشبو مىكند ، و لثه را محكم ميسازد ، و به نيروى جماع مىافزايد .\r\n\r\nكاهو\r\nاز امام صادق ( ع ) : بر شما باد به كاهو ، كه خون را تصفيه مىكند .\r\nاز امير مؤمنان ( ع ) : پيغمبر ( ص ) فرمود : كاهو بخوريد ، كه غذا را هضم مىكند ، و خواب آور است .\r\n","description":"","footnote":"","page_name":" 347 ","page_number":347},
  {"content":"\r\n\r\nباقلا\r\nاز انس : پيغمبر ( ص ) فرمود : غذاى عيسى ( ع ) باقلا بود تا وقتى كه به آسمان رفت ، عيسى غذايى را كه با آتش پخته شده باشد نخورد .\r\nاز فردوس : امام ( ع ) فرمود : هر كه باقلا را با پوست بخورد ، خداى عز و جل به همان اندازه كه باقلا خورده از بيمارى او كم گرداند .\r\nاز حضرت رضا ( ع ) : باقلا مغز استخوان را زياد مىكند ، و خون تازه در بدن ميروياند . و فرمود باقلا را با پوست بخوريد ، كه معده را پاكيزه و دباغى مينمايد .\r\nاز امام صادق ( ع ) : باقلا بخوريد كه مغز استخوانهاى ساق را محكم مىكند و عقل را زياد مىنمايد و خون تازه ميسازد . و فرمود : باقلا بيمارى را بر طرف مىكند و خود ضرر ندارد .\r\n","description":"","footnote":"","page_name":" 348 ","page_number":348},
  {"content":"\r\n\r\nبادنجان\r\nاز امام ششم ( ع ) : بادنجان براى سوداء سودمند است . حضرت امام هادى ( ع ) : بيكى از كارگزاران خود فرمود : براى ما بادنجان زياد بخر كه در فصل گرما گرم است و در فصل سرما سرد مىباشد ، در همه اوقات ديگر معتدل است ، و بهر حال سودمند مىباشد .\r\nاز امام صادق ( ع ) : بر شما باد به خوردن بورانى بادنجان كه دارو است و موجب ايمنى از برص مىباشد ، و همچنين سرخشدهء آن در روغن زيتون .\r\nاز فردوس : پيغمبر ( ص ) فرمود : بادنجان بخوريد كه درخت آن را در بهشت ديدم ، كه بخدايى آفريدگار و نبوت من و ولايت على ( ع ) گواهى ميدهد ، و اگر به قصد شفا بخوريد شفا است ، و اگر به گمان ضرر داشتن بخوريد ضرر و بيمارى است .\r\nاز انس : پيغمبر اكرم ( ص ) فرمود : بادنجان زياد مصرف كنيد ، كه اول درختى است كه به خدا ايمان آورده است .\r\n","description":"","footnote":"","page_name":" 349 ","page_number":349},
  {"content":"\r\nاز امام ششم ( ع ) : در فصلى كه نخل را مىبريد بادنجان زياد بخوريد كه شفاء هر بيمارى است ، و آب و رنگ را زياد مىكند و عروق را نرم مىكند و به آب كمر مىافزايد .\r\nاز امام صادق ( ع ) : در برابر حضرت زين العابدين بادنجان پخته شدهء در روغن زيتون بود و امام آن را ميل ميفرمود در حالى كه چشم حضرت ورم كرده بود ، راوى پرسيد اين غذا را مىخوريد كه چون آتش است ؟ ! حضرت فرمود : ساكت باش ، پدرم از جدش حديث كرد كه : بادنجان چربى زمين است و در هر شكمى كه وارد شود بدان نفع ميدهد و شفا مىبخشد .\r\n\r\nهويج\r\nاز داود فرقد : به خدمت حضرت صادق ( ع ) : رسيدم در حالى كه در برابرش هويج نهاده بودند ، فرمود : از آن هويج به من بده و خود نيز بخور ، گفتم آقا من دندان ندارم حضرت پرسيد كنيز دارى ؟ گفتم : آرى ، فرمود دستور ده كه برايت بپزند و بخور ، كه كليه‌ها را گرم مىكند و نعوظ كامل مىآورد . و نيز فرمود : هويج موجب ايمنى از قولنج و بواسير است و به آميزش كمك مىكند . ( 1 )\r\n\r\n","description":"","footnote":"\r\n( 1 ) هويج بخور ، و گر نه يار ز پيشت چو بخت بگريزد . خداوند شما و ما را روزى گرداند . مترجم\r\n","page_name":" 350 ","page_number":350},
  {"content":"\r\n\r\nخربزه\r\nاز نبى اكرم ( ص ) : خربزه بخوريد كه آبش رحمت و شيرينيش از بهشت است ، و در حديثى است كه خربزه از بهشت آمده ، و هر كس يك قاچ خربزه بخورد هفتاد هزار حسنه برايش نوشته شود و هفتاد هزار خطايش محو گردد ، و هفتاد هزار درجه بالا رود .\r\nاز حضرت كاظم ( ع ) : پيغمبر ( ص ) : خربزه را با شكر و هم با رطب مىخورد . امام ششم ( ع ) فرمود : ناشتا خربزه خوردن موجب فلج است . امير مؤمنان ( ع ) فرمود : خربزه گوشت زمين است كه نه ضررى دارد و نه - بيمارى زايد . و فرمود : در آن ده خاصيت است : غذا است ، آشاميدنى ، ميوه ، ريحان ، خورشت ،\r\n","description":"","footnote":"","page_name":" 351 ","page_number":351},
  {"content":"\r\nحلوا ، اشنان ، خطمى ، و سبزى ، دواء است .\r\nاز امام صادق ( ع ) : خربزه بخوريد كه ده خاصيت در آن جمع است . گوشت زمين است ، بيمارى و ناراحتى ندارد ، طعام و شراب ، و ميوه ، و ريحان ، و اشنان و خورشت مىباشد ، بقوه باه مىافزايد ، مثانه را شست و شو ميدهد ، ادرار آور است در حديثى ديگر است : سنگ مثانه را آب مىكند . اين اشعار منسوب به حضرت رضا ( ع ) است :\r\n« زمانه بما از زمين و دار السلام خربزه اى هديه كرد .\r\nخواصى بزرگ در آن جمع است ، كه ما در اينجا بنظم ذكر ميكنيم .\r\nجدم مصطفى چنين فرموده :\r\nآب است و شيرينى ، ريحان ، ميوه ، اشنان ، غذا ، خورشت ، مثانه را پاكيزه مىكند و چهره را صفا مىبخشد ، دهان را خوشبو مىكند . «\r\nو از حضرت رضا ( ع ) : خربزه ناشتا خوردن فلج و به روايتى قولنج آرد .\r\n\r\nخيار\r\nاز حضرت صادق ( ع ) ، پيغمبر ( ص ) : خيار را با نمك مىخورد ، و فرمود : خيار را از بن آن بخوريد ( نه از سر ) كه بركتش بيشتر است .\r\n","description":"","footnote":"","page_name":" 352 ","page_number":352},
  {"content":"\r\n\r\nسياه دانه\r\n( ) از سعد ، پيغمبر ( ص ) ، فرمود : در اين دانه سياه شفاء هر دردى جز سام نهفته است ، پرسيدم سام چيست ؟ فرمود : مرگ . پرسيدم دانه سياه چيست ؟ فرمود : سياه دانه ، پرسيدم چگونه مصرف كنيم ؟ فرمود : بازده دانه از آن برداريد و در پارچه اى بريزيد و يك شب در آب بخوابانيد ، فردا صبح يك قطره در بينى راست و يك قطره در بينى چپ بريزيد ، در روز سوم دو قطره در بينى راست ، و يك قطره در بينى چپ بچكانيد و در روز سوم در بينى راست يك قطره و در بينى چپ دو قطره بچكانيد ، و دانه‌ها را در هر روز تازه كنيد .\r\nاز امام ششم ( ع ) : سياه دانه شفاء همه بيماريها است ، و محبوب پيغمبر ( ص ) بوده ، و اگر گفتم محبوب رسول الله ( ص ) را برايم بياوريد برايم سياه دانه بياوريد .\r\n","description":"","footnote":"","page_name":" 353 ","page_number":353},
  {"content":"\r\nاز محمد بن ذريح : به حضرت صادق ( ع ) عرضه داشتم كه شكمم درد و صدا مىكند ؟\r\nفرمود : چرا سياه دانه نمىخورى ؟ كه در آن شفاء همه بيماريهاست .\r\nاز مفضل : به امام صادق ( ع ) شكايت كردم كه وقت بول ناراحتى و سوزش احساس مىكنم ؟ فرمود : در آخر شب سياه دانه بخور .\r\nو از آن حضرت ( ع ) : در سياه دانه شفاء هر بيمارى است ! و ما از آن براى تب ، سردرد ، ورم چشم ، درد معده ، و هر دردى استفاده ميكنيم و بوسيله آن از خدا شفاء مىگيريم .\r\n\r\nاسفند\r\nپيغمبر اكرم ( ص ) فرمود : از اسفند درخت يا برگ يا ميوه اى نميرويد ، مگر آنكه فرشته اى بر آن گماشته است تا آن را به آنكه بايد برساند ، يا خشك شود ، و در ريشه و ساقه اش شفاء است ، و در دانه آن داروى 72 بيمارى است .\r\n","description":"","footnote":"","page_name":" 354 ","page_number":354},
  {"content":"\r\nاز محمد بن حكم : پيغمبرى به خداوند از جبن و ترسوئى امتش شكايت كرد ، خداوند بوى وحى فرمود كه : دستور ده تا اسفند بخورند كه شجاعت را زياد مىكند .\r\nاز حضرت صادق ( ع ) : در باره اسفند و كندر سؤال شد ؟ فرمود : اما اسفند ريشه اى از آن به زمين نشانيده نشود و شاخه اى از آن سر بر نيارد مگر آنكه خداوند ملكى بر آن بگمارد تا آن را به آن كس كه بايد برسد يا خشك گردد ، و شيطان تا 70 خانه از خانه اى كه در آن اسفند است ميگريزد ، و اسفند شفاء 70 بيمارى است كه كمترين آنها جذام است . پس ( از خاصيت و مصرف آن ) غافل و محروم نمانيد ، و اما كندر برگزيدهء انبياء است و مريم از آن كمك مىجست و هيچ دودى از دود آن زودتر به آسمان بالا نرود ، و دودش شيطان را ميراند و مرض را دفع مىكند ، از آن محروم نمانيد .\r\n\r\nفصل دوازدهم ( در حبوبات )\r\n\r\nماش\r\nيكى از اصحاب حضرت رضا ( ع ) در باره لكه‌هاى بدن پرسيد ؟ فرمود : ماش را بپز و بخور و خوراك خود قرار ده ، چنين كرد و شفا يافت .\r\nو از آن حضرت ( ع ) : ماش تازه را در فصلش با برگ آن بكوب و آبش را بگير\r\n","description":"","footnote":"","page_name":" 355 ","page_number":355},
  {"content":"\r\nو ناشتا بخور و بر لكه‌هاى بدن بگذار . راوى گويد : چنين كردم و خوب شدم .\r\n\r\nحلبه\r\nپيغمبر ( ص ) فرمود : حلبه بخوريد كه اگر امت من خاصيت آن را ميدانستند ، اگر هموزن آن طلا لازم بود ميدادند و خود را به آن مداوا مىنمودند .\r\n\r\nزيره\r\nروايت است كه نبى اكرم ( ص ) جوارش و پونه و سياه دانه مىطلبيد و چون شير يا غذاى سنگينى ميل ميكرد از آن استفاده مىنمود ، و ميفرمود اگر آن را صبحگاه بخورم از خوردن هيچ غذا بيم نخواهم داشت ، و ميفرمود : زيره معده را قوى و بلغم را قطع مينمايد ، و از لقوه ( لرزش دهان و صورت ) جلو مىگيرد .\r\n","description":"","footnote":"","page_name":" 356 ","page_number":356},
  {"content":"\r\n\r\nحمص\r\nاز امام ششم ( ع ) : در محضر حضرتش از حمص سخن بميان آمد و فرمود : كه براى درد كمر نافع است .\r\n\r\nعدس\r\nاز امام صادق ( ع ) : يك روز در حالى كه پيغمبر ( ص ) در جاى نماز خود نشسته بود ؛ عبد الله بن تيهان آمد ، و گفت يا رسول الله ( ص ) من بسيار خدمت شما مىنشينم و بسخن شما بسيار گوش فرا مىدهم ولى رقت قلب پيدا نميكنم و اشكم نمىآيد ، حضرت فرمود : عدس بخور كه قلب را رقت مىبخشد و اشك را فرو ميريزد ، و 70 پيغمبر به آن تبرك جسته‌اند .\r\nاز فردوس ، نبى اكرم ( ص ) فرمود : پيغمبرى از سنگدلى امتش به خدا شكايت كرد ، خداوند متعال بوى وحى كرد كه : به قوم خود دستور بده عدس بخورند ، كه قلب را رقيق مىكند و گريه مىآورد و خودخواهى را مىبرد و طعام ابرار مىباشد .\r\n","description":"","footnote":"","page_name":" 357 ","page_number":357},
  {"content":"\r\nاز صحيفة الرضا ( ع ) : پيغمبر ( ص ) فرمود : عدس بخوريد ، كه مبارك و مقدس است ، و قلب را رقت مىدهد و اشك را جارى و زياد مىسازد و 70 پيغمبر از آن بركت يافته‌اند .\r\n\r\nسنا\r\nاز امام صادق ( ع ) : رسول اكرم فرمود : بر شما باد به سنا و به آن مداوا كنيد ، اگر چيزى مرگ را بگرداند سنا است .\r\nو از آن حضرت ( ع ) : اگر مردم خاصيت سنا را بدانند ، هر مثقالش را بيك مثقال طلا مىخريدند ، كه از لكه‌هاى بدن ، برص ، جذام ، جنون ، فلج ، لقوه امان مىبخشد ، و با مويز سرخ بىهسته خورده شود و به اندازه مساوى هليله زرد و سياه به آن افزوده گردد ، و ناشتا به وزن سه درهم بخور ، و چون به بستر روى ، همين مقدار بخور ، كه اين سيد دواهاست .\r\n\r\nتخم شربتى\r\nاز امام صادق ( ع ) : هر كه تب كند و همان شب به وزن دو درهم بر تخم شربتى بخورد از بر شام در امان بماند .\r\n","description":"","footnote":"","page_name":" 358 ","page_number":358},
  {"content":"\r\n\r\nفصل سيزدهم پنير و گردو ( غذاهاى زبده )\r\nاز امام ششم ( ع ) : گردو و پنير در هر كدام از آنها شفاست ( اگر با هم خورده شود ) و اگر جداگانه خورده شود در هر كدام بيمارى است .\r\nو از آن حضرت ( ع ) : پنير غذاى قبل را هضم مىكند و اشتها را براى بعد زياد مىنمايد\r\nو از آن حضرت ( ع ) : خوردن گردو در شدت گرما دمل ايجاد مىكند ، و در زمستان كليه‌ها را گرم مىنمايد ؛ و برودت را دفع مىكند .\r\n\r\nنمك\r\nپيغمبر ( ص ) در وصيت خود بعلى ( ع ) فرمود : يا على ( ع ) غذا را با نمك شروع كن ؛ و بنمك ختم نما ، كه در نمك داروى هفتاد بيمارى است كه از آنهاست : جنون ،\r\n","description":"","footnote":"","page_name":" 359 ","page_number":359},
  {"content":"\r\nجذام ؛ برص ؛ درد گلو ؛ درد دندان ؛ و درد شكم .\r\nاز امام صادق ( ع ) : هر كه بر اولين لقمه غذايش نمك بپاشد خالهاى صورتش از بين ميرود . حضرت امام صادق ( ع ) : از اصحابش سؤال كرد كه : كدام خورشت بهتر است ، يكى گفت : گوشت ، ديگرى گفت : روغن ، ديگرى گفت : روغن زيتون ، حضرت فرمود : نه بلكه نمك است ، راوى گويد : با امام ( ع ) به گردش بيرون رفتيم ، غلام نمك را جا گذاشت ، از هيچ خوردنى استفاده نكرديم تا برگشتيم .\r\nاز عايشه ، پيغمبر ( ص ) فرمود : هر كس قبل و بعد از هر چيز نمك بخورد ، خداوند 330 نوع بلا را از وى بگرداند كه كمترينش جذام است .\r\n\r\nسركه\r\nاز انس ، پيغمبر ( ص ) فرمود : هر كه به خوردن سركه مشغول مىشود ، خداوند ملكى بر سر او بگمارد كه تا پايان خوردن برايش استغفار كند ، نمك از لوازم ضرورى خانه چون نان و آب بشمار ميرود ، و پيغمبر ( ص ) برام سلمه وارد شد ، وى تكه\r\n","description":"","footnote":"","page_name":" 360 ","page_number":360},
  {"content":"\r\nنانى براى حضرت آورد ، پيغمبر ( ص ) پرسيد خورشت داريد ؟ ام سلمه گفت يا رسول الله جز سركه چيزى موجود نيست ، فرمود : سركه خوب خورشتى است ، و خانه اى كه در آن سركه باشد فقير نشود .\r\nاز امام صادق : ما در غذا خوردن به سركه ابتدا مىكنيم چنان كه شما به نمك شروع مىكنيد كه سركه عقل را زياد مىكند .\r\nو از آن حضرت ( ع ) : سركه خورشت خوبى است كه سوداء را بر طرف مىكند ، و قلب را زنده ميسازد .\r\nو از آن حضرت : بر شما باد به سركه انگور كه هر انگلى را در درون بدن مىكشد . و نبى اكرم ( ص ) فرمود : سركه خوب خورشتى است ، خداوندا سركه را وسيله بركت ما قرار ده كه خورشت انبياء پيشين بوده .\r\nاز صحيفة الرضا ، از على ( ع ) : از سركه انگور آنچه كه خود به خود فاسد شده بخوريد نه آنچه كه خودتان فاسد ساخته‌ايد .\r\n","description":"","footnote":"","page_name":" 361 ","page_number":361},
  {"content":"\r\n\r\nمرى غذاى بيات\r\nاز امام ششم ( ع ) : يوسف در زندان از خوردن نان خالى به خدا شكايت كرد و از او خورشتى طلبيد ، و نان خشكيده زياد پيش او بود ، خداوند امر فرمود كه : نان خشك را در كوزه يا مشكى ضخيم نهد و بر آن آب و نمك بريزد ، با اين كار مرى ( غذاى بيات ) درست شد و آن را خورشت خود قرار داد .\r\n\r\nزيتون\r\nاز صحيفة الرضا ( ع ) ، پيغمبر ( ص ) فرمود : بر شما باد به زيتون ، كه سوداء را خوب كند ، و بلغم را بر طرف نمايد ، و اعصاب را محكم و قوى گرداند ، و ضعف و ثقل را ( از معده ) مىبرد ، و اخلاق را نيكو مىسازد ، و اندوه را از ميان بر مىدارد . و حضرت فرمود : زيتون غذاى خوبى است ، دهان را خوشبو مىگرداند ، و بلغم را مىبرد ، و رنگ رخساره را صفا و روشنى مىبخشد ، اعصاب را قوى ميسازد ، و رنج و درد را بر طرف مىكند ، و آتش غضب را فرو مىنشاند . نبى اكرم ( ص ) ، به على ( ع ) فرمود : زيتون بخور و به بدن بمال ، كه هر كه زيتون\r\n","description":"","footnote":"","page_name":" 362 ","page_number":362},
  {"content":"\r\nرا بخورد و بتن مالد شيطان چهل روز به او نزديك نخواهد شد .\r\nاز امام ششم ( ع ) ، پيغمبر ( ص ) فرمود : زيتون بخوريد و بتن بماليد كه درختى مبارك است و فرمود : زيتون روغن ابرار و طعام اخيار است .\r\n\r\nپونه و رازيانه و زيره و نمك و گردو\r\nاز امام صادق ( ع ) : چهار چيز چشم را روشنى مىدهد و سودمند است و ضرر ندارد ، پرسيدند آنها كدامند ؟ فرمود : زيره و نمك و پونه كوهى و گردو اگر با هم جمع شوند ( و يك جا خورده شوند ) . سؤال شد چرا اگر جمع شوند ؟ فرمود زيره و گردو بواسير را خوب مىكند و باد را ميبرد ، و رنگ پوست را نيكو و معده را زبر و كليه را گرم مىگرداند ، و پونه كوهى و نمك بادها را از قلب ميبرد ، و عروق را باز مىكند ، و بلغم را ميسوزاند ، و ادرار را زياد كند ، و دهان را خوشبو و معده را نرم سازد و\r\n","description":"","footnote":"","page_name":" 363 ","page_number":363},
  {"content":"\r\nبادهاى موذى و بد را از دهان مىبرد و قدرت جنسى را زياد مىكند .\r\n\r\nخردل زيره\r\nاز ابن عباس پيغمبر ( ص ) فرمود : خردل دواء هر دردى است ، و ورم و ضربان قلب به هيچ چيز مانند آن معالجه نشود ( ثفاء يعنى زيره ، و بقولى خردل ، و بقولى حب الرشاد ) .\r\n\r\nسعد ( 1 )\r\nاز ابراهيم بن نظام : در سفرى دزدان مرا گرفتند ، و در دهانم پالوده داغ ريختند چنان كه طاول زد ، بعد با برف پر كردند چنان كه دندانهايم تو خالى شد ، حضرت رضا ( ع ) را در خواب ديدم و به او شكايت كردم ، فرمود سعد مصرف كن كه دندانهايت محكم شود ، وقتى حضرت بخراسان مىآمد شنيدم كه از نزديك ما مىگذرد ، باستقبالش شتافتم ، و بر او سلام كردم و حال خودم را به وى عرضه داشتم ، كه شما را در خواب ديدم . . . فرمود : اكنون در بيدارى ترا به همان چيز امر ميكنم ، چنان كردم و دندانهايم محكم گرديد .\r\n\r\n","description":"","footnote":"\r\n( 1 ) اشنان گياهى است براى شست و شو و گويا در اينجا مراد اينست كه خربزه چون اشنان است و صفت شست و شوى معده را دارد .\r\n","page_name":" 364 ","page_number":364},
  {"content":"\r\n\r\nاشنان\r\nاز امام باقر ( ع ) است كه حضرت هر گاه با اشنان شست و شو مينمود ، آن را به دهان ميكرد و در دهان ميگردانيد و دور ميريخت ، و فرمود : اشنان فاسد دهان را بدبو و رنگ را زرد و زانو را ضعيف مىسازد .\r\n\r\nقاووت ( 1 ) ( سويق )\r\nمردى به حضرت صادق ( ع ) عرضه داشت : كودكان ما بهنگام ولادت ضعيف و مريضند ، حضرت فرمود چرا سويق به آنها نمىدهيد ، كه گوشت ميروياند و استخوان را محكم مىسازد .\r\nاز حضرت زين العابدين ( ع ) شكم تبدار را با سويق و عسل سه بار پر كنيد و از اين ظرف به آن ظرف بريزيد و به كسى كه تب دارد بخورانيد ، كه تب داغ را مىبرد و بوحى عمل كرده‌ايد .\r\n\r\n","description":"","footnote":"\r\n( 1 ) سويق را از تركيب مغز حبوبات ميسازند و مثل شير خشك است كه ما آن را قاووت اسم گذارديم .\r\n","page_name":" 365 ","page_number":365},
  {"content":"\r\nاز امير مؤمنان ( ع ) بهترين سحرى براى روزه دار خوردن سويق است با خرما . حضرت رضا ( ع ) فرمود : سويق اگر شسته شود و هفت بار ظرف بظرف شود تب را مىبرد و ساق پا را نيرومند ميسازد .\r\nاز امام ششم ( ع ) : شكم تبدار را با سويق پر كنيد ، قبلا هفت بار شسته و سپس خورده شود .\r\nو از آن حضرت ( ع ) : بهترين سحرى سويق و خرما است .\r\nو از آن حضرت ( ع ) : به كودكان سويق بدهيد ، كه گوشت را ميروياند و استخوان را محكم ميسازد . و فرمود : هر كه چهل روز سويق بخورد پاهايش نيرومند شود .\r\n\r\nآرد جو\r\nسيف خرما فرش در بارهء مريضى كه داشت از امام صادق ( ع ) دوائى خواست حضرت فرمود : به مريض مغز جو بخورانيد كه ان شاء الله شفا مىيابد كه جو براى مريض بهترين غذا است ، و در شكم مريض غذا و مواد غذايى است . سيف گويد : يك بار\r\n","description":"","footnote":"","page_name":" 366 ","page_number":366},
  {"content":"\r\nبيشتر به او ندادم كه شفا يافت .\r\n\r\nمغز جاورس گورس\r\nابن كثير گويد : به اسهال دچار شدم ، امام صادق ( ع ) به من فرمود كه : سويق جاورس را با آب انيسون بگيرم ، مصرف كنم ، بدستور عمل كردم اسهالم خوب و شفا يافتم .\r\n\r\nسويق سيب\r\nاز احمد بن يزيد : اگر مار و يا عقربى يكى از اهل خانه را مىگزيد ، مى - فرمود با سويق سيب ضماد كنيد ( سيب را رنده و خرد كنند سويق سيب است ) .\r\nو از ابن بكير : خون دماغ شدم ، از امام صادق درمانى خواستم فرمود : سويق سيب بخور ، خوردم خون دماغ من قطع گرديد .\r\n\r\nسويق عدس\r\nاز امام صادق ( ع ) : سويق عدس عطش را از بين مىبرد ، و معده را قوى مىسازد ،\r\n","description":"","footnote":"","page_name":" 367 ","page_number":367},
  {"content":"\r\nو شفاء 70 درد است و حرارت را فرو مىنشاند ، و معده را تبريد مىنمايد ، و هر گاه حضرت مسافرت مىكرد ، آن را از خود جدا نمىنمود ، و اگر در كسى از اهل خانه فشار خون دچار مىشد مىفرمود : سويق عدس بخوريد ، كه هيجان خون ( فشار خون ) را تسكين ميدهد و حرارت را فرو مىنشاند .\r\nاز على بن مهزيار : كنيزى از او گرفتار خونريزى شديد حيض شد چنان كه مشرف به موت گشت ، حضرت باقر ( ع ) ، دستور داد كه به او سويق عدس بخورانند ، سويق عدس خورد و خوب شد .\r\n\r\nشير\r\nپيغمبر اكرم ( ص ) وقتى شير مىآشاميد مىفرمود : « خداوندا در آن بركت قرار ده و بيشتر روزى فرما » و مىفرمود : اين دو غذا پاكيزه و طيب است : خرما و شير ، و پيغمبر ( ص ) ، وقت نوشيدن شير آن را مضمضه مىكرد و مىفرمود : كه چربى خوبى دارد .\r\nو در روايتى ديگر است كه فرمود : شير را مضمضه كنيد كه چربى خوبى دارد .\r\n","description":"","footnote":"","page_name":" 368 ","page_number":368},
  {"content":"\r\nمردى به امام صادق ( ع ) عرضه داشت كه شير مرا اذيت مىكند ، امام ( ع ) فرمود : شير تاكنون ضررى نرسانده ، ولى تو آن را همراه با غذاى ديگر خورده اى و آن غذا به تو زيان رسانيده و خيال كرده اى كه ضرر از شير بوده .\r\nاز امير مؤمنان ( ع ) : شير گاو دوا است ، پرسيدند كه بول گاو را مىتوان خورد ؟ فرمود براى دواى ضرورى مانعى ندارد .\r\nاز جعفرى : از حضرت موسى بن جعفر ( ع ) شنيدم كه بول شتر بهتر از شير آن است ، و خداوند شفا را در شير شتر قرار داده .\r\nاز يحيى بن عبد الله : با حضرت صادق ( ع ) غذا مىخوردم ، ظرفهايى از شيرينى ( مربا ) جات آوردند ، حضرت بيكى از آنها اشاره كرد و فرمود : اين ماست چكيده الاغى است كه براى بيماران تهيه مىكنيم ، هر كه مايل است ميل كند ، از حضرت در باره بول الاغ سؤال شد ؟ فرمود : مانعى ندارد .\r\n\r\nدر جويدن كندر\r\nاز نبى اكرم ( ص ) ، پيغمبر فرمود : به زنان آبستن كندر بدهيد كه عقل كودك را زياد مىكند .\r\n","description":"","footnote":"","page_name":" 369 ","page_number":369},
  {"content":"\r\nاز امام صادق ( ع ) : هيچ بخورى به آسمان نميرود جز كندر ، و در هيچ خانه اى كندر بخور نشود مگر اينكه بخور آن جنيان موذى را طرد كند .\r\nاز امير مؤمنان ( ع ) : جويدن كندر دندانها را محكم مىكند ، و بلغم را بر طرف مىنمايد ، و بوى دهان را ميبرد .\r\nاز حضرت امام رضا ( ع ) : كندر زياد بجويد ، كه خوب جويدن آن بهتر است ، كه بلغم را ميبرد ، و عقل را زياد و طعام را هضم و گوارا مىنمايد .\r\nاز حضرت رضا ( ع ) : به زنان باردار كندر بدهيد كه اگر جنين پسر باشد ، پاكدل و دلير گردد ، و اگر دختر باشد شمايل و اخلاقش خوب و نيكو شود ، و كپلهاى او بزرگ شود و در نزد شوهر ارجمند باشد .\r\n\r\nشام خوردن\r\nشام خوردن انبياء در ثلث اول شب است ، خوردن شام را فراموش نكنيد كه ترك آن بدن را فرسوده مىكند .\r\nاز نبى اكرم ( ص ) : هر كه شب شنبه و يك شنبه پشت سر هم شام نخورد ، نيرويى از\r\n","description":"","footnote":"","page_name":" 370 ","page_number":370},
  {"content":"\r\nاو برود كه تا 40 روز باز نگردد . حضرت ابو الحسن ( موسى بن جعفر ، ع ) : شام را ترك نكنيد گر چه با يك كيك باشد كه نيروى بدن در آن نهفته است ، و نميدانم كه امام ( ع ) فرمود : كه شام براى ازدواج مفيد است يا براى جماع .\r\nاز امام صادق ( ع ) : شام را فراموش مكن گر چه سه لقمه نان و نمك باشد ، و فرمود : هر كه يك شب شام نخورد عرقى و رگى در بدن او بميرد كه ديگر زنده نشود .\r\n\r\nكماة\r\nاز حضرت رضا ( ع ) ، پيغمبر ( ص ) فرمود : كماة از مائده آسمانى است و آبش شفاء چشم است . و فرمود : خرماى برنى از بهشت است و داروى سم مىباشد .\r\n\r\nخوردن پياز با تخم مرغ و غير آن\r\nاز حضرت موسى بن جعفر ( ع ) : هر كه تخم مرغ و پياز و زيتون بخورد نيروى\r\n","description":"","footnote":"","page_name":" 371 ","page_number":371},
  {"content":"\r\nآميزش او زياد گردد ، و هر كه گوشت را با تخم مرغ بخورد استخوان فرزندش قوى و ستبر شود ( يعنى فرزندى كه نطفه اش از اين غذا باشد ) . يكى از اصحاب امام صادق ( ع ) به حضرت عرضه داشت : جانم فدايت من كنيزانى خريده‌ام ، دستورى فرمائيد كه بر آميزش قوى شوم . فرمود : پياز را خرد كن ، و در روغن زيتون سرخ كن ، و تخم مرغ را بشكن و در ظرفى بريز و بر آن نمك بپاش و بر روى پياز و زيتون بريز ، و مختصرى بجوشان بعد تناول كن ، راوى گويد : چنين كردم ، و به آنچه مىخواستم توانا گشتم .\r\n\r\nدر گوشت خشك ، و پنير و طلع ( غوره خرما )\r\nاز امام ششم ( ع ) : سه چيز است كه چاق مىكند و خوردنى نيست ، و سه چيز لاغر مىكند و خوردنى است ، و دو چيز براى هر چيزى سودمند است ، و هيچ ضررى ندارد ، اما آنچه چاق مىكند ، و خوردنى نيستند ، لباس كتان و بوى خوش ، نوره و آنچه خوردنى است و لاغر مىكند ، گوشت كهنه ، پنير ، طلع . و در حديث ديگر است كه : آنچه براى همه چيز سودمند است و هيچ ضرر ندارد شكر و انار است .\r\n","description":"","footnote":"","page_name":" 372 ","page_number":372},
  {"content":"\r\n\r\nباب هشتم در آداب نكاح و متعلقات آن\r\n- در ده فصل\r\n\r\nفصل اول ( در رغبت به ازدواج و بركت و شومى زن )\r\nاز امام پنجم ( ع ) ، پيغمبر ( ص ) فرمود : چرا مؤمن زن نگيرد كه شايد خداوند به او فرزندى دهد كه زمين را به * ( لا إِله إِلَّا الله ) * سنگين سازد . و پيغمبر ( ص ) فرمود : هر كه ازدواج كند نصف دين خود را حفظ كرده ، در باره نصف ديگر تقوى پيشه كند . و نيز فرمود : در اسلام كاخى كه در نزد خدا محبوبتر از ازدواج باشد بر افراشته نشده .\r\n","description":"","footnote":"","page_name":" 373 ","page_number":373},
  {"content":"\r\nو نيز فرمود : هر كه ( دين و ) فطرت مرا دوست دارد بايد به سنت من عمل كند ، و يكى از سنن من نكاح است . و نيز فرمود : هر كه قدرت بر ازدواج داشته باشد ، و ازدواج نكند از من نيست . و نيز فرمود : روزى را از راه ازدواج بجوييد .\r\nاز امام ششم ( ع ) : هر كه از ترس خرج و نفقه تزويج نكند به خدا بدگمان گشته كه خداوند فرمايد : « اگر فقير باشند خداوند از عنايت خود بىنيازشان گرداند » . و پيغمبر ( ص ) فرمود : اى جوان ازدواج كن و زنا نكن ، زيرا زنا ايمان را از قلب تو مىبرد . و فرمود : ازدواج كنيد با زنان زيرا آنها براى شما سبب روزى هستند .\r\nاز امام صادق ( ع ) فرمود : بهترين واسطه گرى در ازدواج است تا خدا بين دو نفر حلال را جمع كند . و پيغمبر ( ص ) فرمود : ازدواج كنيد كه من در قيامت بزيادى شما امت مىبالم ، حتى اينكه كودك سقط شده ؛ خشمگين بر در بهشت مىايستد ، به او مىگويند داخل\r\n","description":"","footnote":"","page_name":" 374 ","page_number":374},
  {"content":"\r\nبهشت شو ، ميگويد : تا پدر و مادرم پيش از من وارد بهشت نشوند من وارد نخواهم شد . و نيز فرمود : دو ركعت نماز زن دار بهتر است از يك شبانه روز عبادت عزب كه روزش را روزه بگيرد ، و شب را نماز بخواند . و نيز فرمود : بدترين مردگان عزبها هستند . و نيز فرمود : اى جوانان ، هر كه قدرت بر ازدواج دارد ازدواج كند ، كه چشم را با حيا و دامن را پاك نگه ميدارد ، و هر كه قدرت ندارد ، بسيار روزه بگيرد كه از نيروى جنسى ميكاهد .\r\nاز امام ششم ( ع ) : دو ركعت نماز همسردار بهتر است از 70 ركعت نماز عزب .\r\nاز امام هفتم ( ع ) : مردى خدمت امام باقر ( ع ) آمد و حضرت به او فرمود : همسر گرفته اى ؟ گفت : نه ، امام ( ع ) فرمود : دوست ندارم كه همه دنيا از من باشد و يك شب بىزن بخوابم ، و بعد فرمود : دو ركعت نماز همسر دار بهتر است از اينكه عزبى شب را نماز گزارد و روز را روزه دار باشد .\r\n","description":"","footnote":"","page_name":" 375 ","page_number":375},
  {"content":"\r\nاز امام ششم ( ع ) : مرد هر چه بيشتر زن دوست باشد ايمانش بيشتر است .\r\nاز آن حضرت : به زنان بسيار نيكى كنيد .\r\nو از آن حضرت : ازدواج كنيد و طلاق مدهيد كه از طلاق عرش بلرزه آيد .\r\nو از آن حضرت ( ع ) : ازدواج كنيد و طلاق مدهيد كه خداوند زن و مرد عياش و لذتجو را دوست ندارد .\r\nو از آن حضرت ( ع ) : از خاندان صالح همسر بگيريد كه نطفه اثر ( پنهانى ) دارد ( يعنى صفات و حالات والدين از راه نطفه به فرزند ميرسد ) .\r\nو از آن حضرت ( ع ) : يكى از صفات انبياء زن دوستى بود .\r\nو از آن حضرت ( ع ) : مؤمن بر سه چيز حساب كشيده نشود : غذايى كه مىخورد ، و لباسى كه بايد بپوشد و همسرى صالح كه مددكار زندگانى او و وسيله حفظ عفت او باشد .\r\nو از آن حضرت ( ع ) : هر كه از ترس فقر همسر نگيرد به خدا بدگمان است كه ميفرمايد : « اگر فقير باشند خداوند از فضل خود بىنيازشان سازد » ( نور آيه 33 ) .\r\nاز نبى اكرم ( ص ) : هر كه خواهد كه خدا را با حالت پاك و پاكيزه ملاقات كند ،\r\n","description":"","footnote":"","page_name":" 376 ","page_number":376},
  {"content":"\r\nبا داشتن همسر صالح ملاقات نمايد .\r\nاز حضرت زين العابدين ( ع ) : هر كه براى رضاى خدا و صله رحم همسر گيرد خداوند تاج شاهى بر سرش نهد .\r\nاز نبى اكرم ( ص ) : هر كه بتواند و همسر نگيرد از من ( مسلمان ) نيست .\r\nاز امام صادق ( ع ) : هر كه در حال قمر در عقرب ازدواج كند ، نيكى نبيند ، و روايت است كه در آخر ماه ازدواج نكنيد .\r\nاز نبى اكرم ( ص ) : بهترين زنان امتم آنانند كه مهرشان كمتر و صورتشان زيباتر است .\r\nاز حضرت صادق ( ع ) : از مباركىهاى زن ، كمى نفقه و آسان زاييدن اوست ، و از شومى زن پر خرجى و سخت زائى اوست .\r\nو از آن حضرت ( ع ) : در سه چيز شومى است : زن ، چهارپا ، خانه . اما شومى زن زيادى مهر و سختى زايمان اوست . و اما شومى چهارپا : چموشى و كمزايى اوست ، و اما شومى خانه : كوچكى و بدى همسايه‌هاى آن است .\r\n","description":"","footnote":"","page_name":" 377 ","page_number":377},
  {"content":"\r\nو روايت است كه از بركت زن كمى مهر و از شومى او زيادى مهر است .\r\nاز نبى اكرم ( ص ) : كبود چشمان را ازدواج كنيد كه پر بركتند . و امام ( ع ) فرمود : شومى در ميان ( بعضى ) زنها و اسبها و خانه‌ها وجود دارد .\r\n\r\nفصل دوم ( انواع زنان و صفات و اخلاق آنان )\r\n\r\nدر اخلاق ستوده زنان\r\nاز امام ششم ( ع ) : زنها چهار نوعند :\r\n« ربيع مربع » ( بهار چهار شانه ) و « جامع مجمع » ( جامع خوبىها ) ، « كرب مقمع » ( بد اخلاق ) ، « غل قمل » ( پوست خشكيده ) . اما ربيع : آنهايند كه يك فرزند در بغل و يكى در شكم دارد ( يعنى ولود ، و بچه زاست ) .\r\n« جامع مجمع » : آنكه پر خير و پاكدامن است . و « كرب مقمع » : آن زن كه با شوهر بد خواست ، و\r\n« غل قمل » : زنى است كه غل قمل را ماند ، و آن ريسمانى است از پوست كه بر گردن اسير افكنند و چون خشك مىشود گردن را مىخورد و مىسايد ، و اين مثلى است براى\r\n","description":"","footnote":"","page_name":" 378 ","page_number":378},
  {"content":"\r\nكسى كه جز نكبت و زيان ندارد . داود كرخى به امام ششم ( ع ) گفتم : همسرم كه همسر موافقى بود وفات يافت و مىخواهم زن ديگر بگيرم ، فرمود : بنگر و دقت كن كه خود را بكجا مىافكنى ، و چه آدمى را شريك مال خود ميسازى . و بر دين و اسرار و امانات خود مسلط مىسازى و اگر ناچارى زن بگيرى زنى خوب و خوش اخلاق بگير :\r\n« بدان كه زنان بصفات مختلفند ، بعضى سودمند و نافعند و بعضى چون ماهند بوقت نور افشاندن ، و بعضى تاريكى و ظلمتند پس هر كه به زن نيك دست يابد خوشبخت است ، و هر كه مغبون گرد رشته زندگيش گسيخته است » .\r\nو زنان سه دسته‌اند : زن بسيار بچه آور ، با محبت ، كه شوهر را بر دين و دنيايش كمك است . و زنى كه عقيم است ، نه زيبايى دارد و نه خوشخويى ، و نه شوهر را به كارى نيك كمك مىباشد ، و سوم زن زياد غرولند كن ، پرسه زن و بيرون رو ، عيب جو ، زياد را كم شمرد و كم را نپذيرد .\r\n","description":"","footnote":"","page_name":" 379 ","page_number":379},
  {"content":"\r\nامير مؤمنان ( ع ) فرمود : زن بزرگ چشم ، گندم گون ، بزرگ كپل ، چهارشانه بگير و اگر چنين زنى را نخواستى صداقش و مهرش با من .\r\nاز امالى صدوق از امام ( ع ) : عقل زنان در زيبائى آنهاست ، و زيبائى مردان در بسيارى عقل آنها ، پيغمبر وقتى مىخواست زن بگيرد ، يكى را ميفرستاد او را ببيند و مىفرمود : گردنش را بو كن كه اگر آن خوشبو باشد بويش خوب و طيب است ، و اگر غوزك پايش پر گوشت باشد ، فرجش پر گوشت خواهد بود .\r\nاز زين العابدين ( ع ) : پنج چيز است كه هر كس يكى از آنها را فاقد باشد زندگيش همواره ناقص و عقلش زائل ، و دلش گرفتار خواهد بود : اول سلامتى تن ، دوم و سوم وسعت روزى و خانه ، چهارم انيس موافق يعنى فرزند و همسر صالح ، پنجم :\r\nيعنى آنكه شامل همه اين خصلتهاست ، آسايش . و نيز فرمود : هر كه خواهد زن بگيرد ، از موى او نيز بپرسد همانطور كه از زيبائيش مىپرسد ، كه موى يكى از دو قسمت زيبائى است .\r\n","description":"","footnote":"","page_name":" 380 ","page_number":380},
  {"content":"\r\nو فرمود : بهترين زنان آنست كه : خوشبو ، و طباخ ( خوش غذا ) خوبى باشد ، اگر خرج كند در راه صحيح و خوب خرج كند ، و اگر امساك نمايد بروش صحيح باشد .\r\nو اين گونه زنان از عمال الهى هستند و عمال خدا پشيمانى ، و نكبت نخواهند داشت .\r\nاز امام صادق ( ع ) : بهترين زنان آنست كه اگر خشمگين شود به شوهر گويد دست من در دست تست ( يعنى اختيار من با تست ) به بستر خواب نخواهم رفت تا از من راضى شوى . پيغمبر ( ص ) فرمود : مىخواهيد بهترين زنان را معرفى كنم ؟ گفتند آرى يا رسول الله . فرمود : بهترين زنان آنست كه بچه زياد مىآورد و با عاطفه و محبت و عفيف و پوشيده باشد ، در خانواده اش عزيز و محترم ، و براى شوهر متواضع و فروتن باشد . با شوهر شوخ و مزاحگر و نسبت به ديگران ( از مردان ) مستور و خوددار باشد .\r\nبه سخن شوهر گوش فرا دهد ، و فرمانبردارى نمايد ، در خلوت خود را براى او بيارايد و چون مردان ترك زينت ننمايد . و فرمود : هيچ مردى بعد از اسلام نفعى بالاتر از همسر مسلمان عايدش نشد كه چون به او بنگرد مسرور گردد ، و چون به او فرمانى دهد اطاعت نمايد ، و در نبود شوهر مال او و ناموس خود را حفظ نمايد .\r\n","description":"","footnote":"","page_name":" 381 ","page_number":381},
  {"content":"\r\nمردى بمحضر پيغمبر ( ص ) آمد و گفت : يا رسول الله ! همسرى دارم كه چون به خانه ميروم به پيشبازم مىآيد و وقتى بيرون ميروم بدرقه‌ام مىنمايد ، و اگر مرا غصه دار بيند ؛ مىگويد : غم مخور ، كه اگر غم روزى مىخورى ؛ خداوند آن را به عهده گرفته . و اگر براى آخرت غم دارى و فكر ميكنى خداوند بر فكر و غم تو بيفزايد ، پيغمبر ( ص ) ، فرمود : او را بشارت بهشت ده ، و به وى بگو كه تو يكى از عاملان خداوندى و در هر روز پاداش 70 شهيد براى تو خواهد بود .\r\nو در حديثى است كه فرمود : خداوند عمالى دارد كه اين زن يكى از آنهاست ، و نصف اجر شهيدى را دارد .\r\nاز امام صادق ( ع ) : خيرات الحسان ( در سورهء الرحمن ) از زنان دنيا هستند ، كه از حور العين زيباترند .\r\nو از آن حضرت : شجاعت در خراسانيها ، و قدرت جنسى در مردم بربر و سخاوت و حسد در عرب است ، پس براى نطفه‌هاى خود ( همسر مورد نظر ) انتخاب كنيد .\r\nو از آن حضرت : حياء ده جزء است : نه جزء آن در زنان است و يك جزء در\r\n","description":"","footnote":"","page_name":" 382 ","page_number":382},
  {"content":"\r\nمردان . زن چون حيض بيند يك جزء آن را از دست ميدهد ، و چون شوهر كند جزء ديگرش برود و چون بكارتش ازاله شود جزء ديگرى از حيائش برود ، و پنج جزء آن بماند ، و اگر به گناه ( زنا ) آلوده گردد و بفساد گرايد همه حياء او زائل شود ، ولى اگر عفت خود را نگهدارد ، پنج جزء آن باقى بماند .\r\nاز امير المؤمنين ( ع ) : هر كه جماع ( خوب ) خواهد ؛ زن كوتاه قد و چهار شانه ، گندمگون بگيرد ، و اگر لذت نبرد مهرش بعهدهء من است .\r\nاز جابر ، پيغمبر ( ص ) فرمود : اگر زن پنج نماز خود بگزارد و روزه رمضان را بگيرد ، و دامن از زنا نگهدارد ، و شوهرش را اطاعت نمايد ، از هر درى كه بخواهد به بهشت در آيد . و نيز فرمود : هر زنى كه شوهرش را بر حج و جهاد و طلب علم يارى كند ، خداوند به او پاداش زن ايوب دهد .\r\nاز امام صادق ( ع ) : پيغمبر ( ص ) فرمود : بهترين زنان امتم زيباترين و كممهرترين آنهاست .\r\n","description":"","footnote":"","page_name":" 383 ","page_number":383},
  {"content":"\r\n\r\nاخلاق زشت زنان\r\nاز امام صادق ( ع ) : بيشتر دشمنان مردم مؤمن همسر بد است . و پيغمبر ( ص ) بزنان فرمود : من سست ايمان و كم عقلى نديدم كه بيش از شما عقل مردان را ببرد . و نيز فرمود : زنان عورت ( ناموس ) و گمراهند ، عورت ( ناموس ) را با خانه و گمراهى را با سكوت بپوشيد . و فرمود : اگر زن نبود خدا بحقيقت پرستش ميشد .\r\nاز امير مؤمنان ( ع ) : در آخر الزمان و نزديك قيامت كه بدترين زمانهاست زنانى پيدا شوند ، خيابان گرد ، عريان ، از دين بيگانه ، دنبال فتنه‌ها و هوسباز و پيرو شهوتها و شتابان به لذتها ، حلال دانندهء گناهان و به دوزخ ابدى گرفتار .\r\nاز كتاب رياض : پيغمبر ( ص ) فرمود : زن زشتى كه بچه آرد بهتر است از زن زيباى نازا .\r\n","description":"","footnote":"","page_name":" 384 ","page_number":384},
  {"content":"\r\nو نيز فرمود : زيبارويان نازا را رها كنيد و زنى كه بچه آرد بگيريد ( گر چه ) سياه باشد . كه من به زيادى شما امت حتى به سقطشده‌ها مىبالم . و فرمود : هر زنى كه شوهر را در نفقه به آنچه قدرت ندارد وادارد ، خداوند هيچ عمل او را نپذيرد ، مگر آنكه توبه كند ، و از اين روش بازگردد ، و از شوهر به قدر قدرت او بخواهد . و فرمود : اگر زنى همه زر و سيم زمين را به خانه شوهر برد ، و روزى بر او منت نهد كه : تو كى هستى ؟ ! مالها و اثاث خانه از من است ، اعمال خيرش نابود شود ، مگر آنكه توبه كند و از شوهر عذر بخواهد .\r\nاز سلمان فارسى ( رضي الله عنه ) : پيغمبر ( ص ) فرمود : زنى كه از روى منت گذاشتن به شوهرش بگويد : تو از مال من مىخورى ، اگر همه مالش را در راه خدا صدقه دهد از او پذيرفته نگردد تا وقتى كه شوهرش از او راضى گردد .\r\nو از امير مؤمنان : از نبى اكرم ( ص ) شنيدم كه : هر زنى كه از شوهر بستم فاصله\r\n","description":"","footnote":"","page_name":" 385 ","page_number":385},
  {"content":"\r\nگيرد در قيامت با فرعون و هامان و قارون در پستترين طبقات دوزخ جاى گيرد ، مگر آنكه توبه نمايد . پيغمبر ( ص ) : به زنانى گذشت ، ايستاد و فرمود : من ناقص دين و ناقص عقلى نديدم كه بيش از شما عقل مردان را بدزدد ، و من ديدم كه اكثر دوزخيان در قيامت شماييد ، پس تا مىتوانيد به خدا تقرب جوييد . زنى گفت يا رسول الله نقصان دين و عقل ما چيست ؟ گفت : اما نقصان دينتان از حيض است كه مدتى از نماز و روزه محروميد و اما نقصان عقل شما در آنست كه شهادت شما نصف شهادت يك مرد است . و نيز فرمود : مىخواهيد بدترين زنان را معرفى كنم ؟ گفتند : آرى . فرمود :\r\nآن كس كه در خانواده اش ذليل و نسبت به شوهر عزيز ( در دانه ) ؛ نازا ، كينه توز ، ناپرهيزكار از بدى ، در غيبت شوهر خودنما و خود آرا و عريان خوددار از او ، نه سخن او را بشنود و نه فرمانش را ببرد ، وقتى شوهر با او خلوت كند ، چون شتر چموشى سركشى نمايد ، نه عذرى از وى پذيرد و نه از لغزش او درگذرد . پيغمبر ( ص ) سخنرانى فرمود كه : مردم از گلها و سبزه‌هاى مزبله‌ها بپرهيزيد ،\r\n","description":"","footnote":"","page_name":" 386 ","page_number":386},
  {"content":"\r\nپرسيدند مراد چيست ؟ فرمود : زن خوشگل در خانوادهء بد . و فرمود : بدانيد كه زن سياه زائو بهتر است از زيباروى نازا .\r\nاز امام ششم ( ع ) : اگر مرد زن را براى زيبائى و يا ثروتش بگيرد ، از اين هر دو محروم ماند و اگر براى دين و تقوايش بگيرد ، خداوند مال و جمال نيز نصيبش گرداند .\r\nاز حسين بن بشار : به حضرت موسى بن جعفر نوشتم كه من قوم و خويشى دارم از من ( دخترم را ) خواستگارى كرده ولى در او بدخويى است ، فرمود : اگر بد اخلاق است با او ازدواج نكنيد .\r\nاز حضرت صادق ( ع ) : مردى به امير مؤمنان ( ع ) از همسرش شكايت كرد ، حضرت به سخنرانى ايستاد و فرمود : اى مردم به هيچ حال از زنان اطاعت نكنيد ، و آنها را بر مالى امين مگردانيد ، و تدبير امر خود را به آنها وامگذاريد ، كه اگر به حال خود واگذار شوند ، به مهلكه‌ها در آيند ، كه من آنها را در مقام خواستم چيزى بىورع ، و بهنگام شهوت ناشكيبا يافتم . اگر چه پير شوند دست از كبر برندارند ، و هر چند عاجز شوند\r\n","description":"","footnote":"","page_name":" 387 ","page_number":387},
  {"content":"\r\nخود خواهى را از دست ندهند ، اگر مختصرى از خواسته هاشان را ندهى احسان بسيار را سپاس نگويند ، خوبى را فراموش كنند ، و بدى را نگهبانى نمايند ، با بهتان ساقط گردانند ، و بگردنكشى ادامه دهند و پذيراى شيطان باشند ، بهر حال با آنها مدارا كنيد ، و به زبان خوش با آنها سخن گوييد ، شايد بنيك كردارى گرايند .\r\n\r\nفصل سوم ( در كفو و همسر و نكته هايى از نكاح )\r\nاز حسين بن بشار : به حضرت باقر نوشتم كه مردى از من خواستگارى كرده ( يعنى دخترى را از خانواده‌ام ) حضرت جواب نوشت : اگر خواستگارىكننده از دين و امانتش راضى هستيد هر كه باشد با او ازدواج كنيد ، ( يعنى اگر ديندار نباشد به او زن ندهيد و گر نه فتنه و فسادى بزرگ در زمين خواهد بود ( يعنى غير دين و درستى را در نظر داشتن ) .\r\n","description":"","footnote":"","page_name":" 388 ","page_number":388},
  {"content":"\r\nپيغمبر ( ص ) فرمود : من بشرى چون شما هستم ( در امور زندگى ) و ( بميل خود ) با شماها ازدواج ميكنم مگر فاطمه ( ع ) كه تزويج او به اشاره الهى و آسمانى است ، و پيغمبر ( ص ) به فرزندان على ( ع ) و جعفر نگاه كرد و فرمود : دختران ما از آن پسران ما و پسران ما مال دختران ما هستند ( يعنى بين آنها ازدواج واقع مىشود ) .\r\nاز امام ششم ( ع ) : مؤمنون كفو و همسر يك ديگرند ، و همسر كفو و همشأن آن است كه با عفت باشد .\r\nاز حلبى از آن حضرت ( ع ) : با مرد و زنى كه آشكارا زنا ميدهد ازدواج نكنيد مگر آنكه بدانيد توبه كرده‌اند .\r\nاز زراره : از امام صادق ( ع ) ، در باره گفتهء خداوند : « مرد زناكار جز با زن زناكار يا مشرك ازدواج نكند و زن زناكار را نيز جز مرد مشرك و زناكار نگيرد » سؤال كردم ؟\r\nامام ( ع ) فرمود : مردان و زنان مشهور به زنا هستند ، و مردم امروز به همان منزلت مىباشند . هر كه بر او حد زنا جارى شود يا بزنا مشهور گردد ، نبايد كسى با او ازدواج كند تا توبه اش مسلم شود . مردى براى مشورت ازدواج دخترش خدمت حضرت امام حسن ( ع ) آمد ، امام فرمود او را به مردى پاكدامن ده كه اگر دوستش داشته باشد گراميش ميدارد و اگر\r\n","description":"","footnote":"","page_name":" 389 ","page_number":389},
  {"content":"\r\nدوستش نداشته باشد به او ستم نكند . پيغمبر ( ص ) : هر كس دخترش را به فاسقى دهد قطع رحم كرده است . و فرمود : هر كه شراب بنوشد اگر خواستگارى كرد شايسته ازدواج نيست . على بن اسباط در باره دخترانش به امام باقر ( ع ) نامه نوشت كه هيچ كس مثل ( هم شأن ) من پيدا نميشود كه به او دختر دهم : حضرت جواب نوشت : مقصود تو را راجع بدخترانت دانستم ، خدايت رحمت كند اين چنين ميانديش و انتظار مبر ، كه پيغمبر ( ص ) فرمود : اگر خواستگارى آمد كه اخلاقش مورد رضايت است با او ازدواج كنيد « و اگر نكنيد فتنه و فسادى در زمين شده است » - ( سوره انفال / 74 ) . روايت است كه حضرت از ابى بصير پرسيد : يكى از شما ميخواهد ازدواج نمايد چه مىكند ؟ گفت نميدانم . امام فرمود چون به اين كار تصميم گرفت دو ركعت نماز گزارد و خدا را حمد كند و بگويد : « خداوندا من قصد ازدواج دارم ، زيباترين و خوشخوترين و عفيف ترين زنان را نصيب من كن كه مال من و ناموس خود را بهتر حفظ كند و رزق و بركت او از همه وسيعتر باشد ، و از او فرزندى پاك كه در حيات\r\n","description":"","footnote":"","page_name":" 390 ","page_number":390},
  {"content":"\r\nو مرگ من يادگارى صالح باشند به من عنايت كن » . ابو طالب هنگام ازدواج پيغمبر اكرم ( ص ) با خديجه چنين خطبه خواند :\r\n- در حالى كه دستها را به دو طرف در گرفته بود و بزرگان قريش حضور داشتند : - « سپاس خدايى را كه ما را از نسل ابراهيم و ذريه اسماعيل قرار داد ، و بر ايمان خانه اى محجوب و حرمى امن ( يعنى مكه و كعبه ) قرار داد ، و مرا در شهر و ديار خود حاكم بر مردم ساخت . بعد ، پسر برادرم محمد بن عبد الله با هيچ مردى سنجيده نشود جز آنكه بر او رجحان يابد و هيچ كس را باوى قياس نتوان كرد ، گر چه ثروت او ناچيز است كه ثروت روزى انسان است كه مىآيد و مانند سايه دير يا زود رونده است ، وى به خدا مايل است و خديجه به وى علاقه مند و مهر آنچه بگويد نقد يا بذمه از مال من خواهد بود و محمد مقامى بس بزرگ و شأنى بسيار و الا و زبانى شفاعتجو و گويا دارد ، پس خديجه را به ازدواج وى در آورد و فردا به خانه اش فرستاد » . و چون حضرت جواد با دختر مأمون ازدواج كرد براى خود چنين خطبه خواند : « سپاس خداوندى كه نعمتهايش را از رحمت و لطف بر ما كامل كند و با منت و\r\n","description":"","footnote":"","page_name":" 391 ","page_number":391},
  {"content":"\r\nاحسان ما را به تشكر آنها رهبرى مىنمايد و درود بر محمد ( ص ) برترين آفريده‌ها كه همهء فضايل پيامبران پيشين در او جمع بود و ميراث خود را براى آن كسى كه او را بخلافت برگزيد و مخصوص گردانيد ( على ، ع ) قرار داد . و اين امير المؤمنين دخترش را به آنچه كه براى زنان مسلمان به گردن مردان ثابت كرده من تزويج فرمود يعنى ( به خوبى نگهداشتن يا به نيكى رها ساختن ) و مهر او را به اندازه آن مهرى كه رسول خدا ( ص ) بزنانش داد يعنى پانصد درم بدل نمودم ، و يك صد هزار درهم از مال خود به وى بخشيدم ، يا امير المؤمنين تزويج كرديد ؟ مأمون گفت : آرى ، قبول كردم و راضيم . و مستحب است در موقع عقد نكاح خطبه حضرت رضا ( ع ) كه داراى معناى جامعى است براى تبرك خوانده شود و خطبه اينست : « سپاس خدايى را كه خويشتن را در كتابش حمد نموده ، و قرآنش را به حمد خود آغاز كرده ، و حمد و سپاس خويش را اولين جايگاه نعمت و آخرين پاداش اهل طاعت قرار داد ، و درود خداوندى بر محمد بهترين انسانها و بر آل او پيشوايان رحمت و معدنهاى حكمت ، و سپاس خداوندى\r\n","description":"","footnote":"","page_name":" 392 ","page_number":392},
  {"content":"\r\nرا كه در خبر راستين و كتاب گويايش آورده كه شايسته ترين اسباب براى صله كردن و زيبنده ترين امور در جلو افتادن سببى است كه نسب را پديد آرد و فرمود : « براى جوانان و دختران و پسران صالح خود ازدواج كنيد كه اگر فقير باشند خداوند بفضل خود بىنيازشان گرداند كه خداوند وسعت بخش و دانا ( 1 ) است » .\r\nاگر در ازدواج آيه محكم قرآنى و سنت جارى نبوى هم نبود بواسطه آنكه خداوند در آن خوبى به نزديكان و الفت و خويشى با دوران را قرار داده حتما خردمند بدان تمايل نشان ميداد و آدم سعادتمند بسويش شتاب مىكرد . و نزديكترين مردم به خدا كسى است كه فرمان او برد و امرش را اجرا سازد و به پاداش او دل بندد ، و از خدا خواهانيم كه براى ما و شما بهترين كارها را پيش آرد ، سپس آقاى فلان كه مروت و خردمندى و فضيلت و پاكى نيتش را مىدانيد ؛ دوست دارد كه با شما شريك زندگى شود و دخترتان خانم فلان را به ازدواج در آورد و به اين مقدار . . . مهر بپردازد ، پا در ميانى واسطه را بپذيرد و به روشى آسان نه مشكل به خواستگار پاسخ مثبت دهيد ، اين سخن منست ، و براى خود و شما استغفار مىنمايم .\r\n\r\nخطبه حضرت جواد هنگام تزويج دختر مأمون\r\n« سپاس خدا را براى اقرار به نعمتهايش ، و لا إله الا الله براى اخلاص در يگانگيش\r\n\r\n","description":"","footnote":"\r\n( 1 ) سوره نور - 32\r\n","page_name":" 393 ","page_number":393},
  {"content":"\r\nو درود بر محمد بهترين انسانها و بر برگزيدگان خاندانش ( ائمه ع ) . اما بعد : يكى از احسانهاى خداوند بر مردم آنست كه به حلال از حرام بىنيازشان كرد و فرمود ( براى جوانان و دختران صالح خود ازدواج كنيد كه اگر فقيرند خداوند به فضل خود بىنيازشان سازد كه خداوند وسعت دهنده داناست » .\r\nسپس « محمد بن على بن موسى » ، ام الفضل دختر عبد الله مأمون را نكاح مىكند ، و مهر او را به اندازه مهر جده اش فاطمه ( ع ) قرار ميدهد كه عبارتست از پانصد درهم ، يا امير المؤمنين به اين مهر دختر را به من تزويج مىكنى ؟ مأمون گفت : آرى او را به ازدواج شما در آوردم و نكاح را قبول كردم و بدان راضى و خشنودم .\r\nاز امام ششم ( ع ) : هر كه دخترى را بگيرد و قصد دادن مهرش را نداشته باشد ، در نزد خداوند زناكار است .\r\nاز امير مؤمنان ( ع ) : مهمترين شرطى كه بايد وفا شود مهرى است كه زنان را به آن به خود حلال كرده‌ايد و سنت محمد ( ص ) در مهر 500 درهم است ، و هر كه بر سنت بيفزايد آن را رد كرده است و اگر از پانصد درهم يك درهم يا بيشتر را بزن بپردازد و بعد باوى آميزش كند ديگر چيزى به گردن مرد نيست و زن فقط مالك همانست كه\r\n","description":"","footnote":"","page_name":" 394 ","page_number":394},
  {"content":"\r\nقبلا دريافت ( 1 ) كرده ، هر مقدار از مهر كه زن بذمه مرد پذيرفته از مال مرد در زمان حيات و هم بعد از مرگ بايد داده شود ، و بهتر است كه ورثه آنچه را كه زن در حيات خود از شوهر مطالبه نكرده مطالبه نكنند ، و هر چه زن قبل از دخول از مرد نقد گرفته همان صداق او باشد . و علت اينكه مهر السنه 500 درهم شده آنست كه خداوند بر خود واجب كرده كه اگر مؤمن صد بار تكبير و صد بار تسبيح ، و صد بار تهليل ( * ( لا إِله إِلَّا الله ) * ) و صد بار حمد گويد و صدر بار بر پيغمبر ( ص ) و آلش درود فرستد و بعد بگويد : « خداوندا از حور العين به من تزويج كن » خداوند حتما از حوران بهشتى به ازدواج او در آورد و همان اذكار را مهر او قرار دهد ، و چون مردى دخترش را به ازدواج كسى در آورد نبايد مهر او را بخورد .\r\nاز حضرت زين العابدين ( ع ) : پيغمبر ( ص ) بهنگام تزويج فاطمه ( ع ) به على ( ع ) چنين خطبه خواند : « سپاس خدايى را كه بواسطه نعمتهايش ستايش مىشود و بواسطه .\r\n\r\n","description":"","footnote":"\r\n( 1 ) شايد در صورتيست كه عقد به 500 درهم بسته نشده باشد و گر نه همه را بايد بدهد بهر حال ظاهر حديث با قواعد فقهى نميسازد و بايد به فتواى فقها مراجعه شود\r\n","page_name":" 395 ","page_number":395},
  {"content":"\r\nقدرتش پرستش مىگردد ، به واسطه سلطنتش اطاعت مىشود ، و بواسطه هيبت و عذابش ترسيده ، و به عناياتش رغبت و دلبستگى پيدا مىشود ، فرمانش در آسمان و زمين نافذ است . سپس خداوند عز و جل مرا فرموده كه فاطمه ( ع ) را به ازدواج على در آورم و اينك او را به 400 مثقال نقره اگر على به اين مقدار راضى باشد به ازدواج وى در مى - آورم « ، سپس طبقى ، نقل طلبيد و فرمود برداريد ، در اين بين على ( ع ) وارد شد ، پيغمبر ( ص ) لبخندى برويش زد ، و فرمود : يا على ميدانى كه خداوند به من امر كرده كه فاطمه را به 400 مثقال نقره اگر راضى باشد به عقد تو در آورم و من چنين كردم .\r\nعلى ( ع ) فرمود : راضى هستم از طرف خدا و رسول او . پيغمبر ( ص ) فرمود : خداوند پريشانى شما را بر طرف كند و سعادتمندتان سازد ، و بشما بركت دهد ، و از شما نسل فراوان و پاكى برآرد .\r\nو از رسول اكرم ( ص ) : خداوند پريشانى شما را بر طرف كند ، و خوشبخت سازد ، و بركت به شما عنايت كند ، و ذريه پاك و فراوان بشما مرحمت فرمايد . پيغمبر اكرم ( ص ) فرمود : به زيد بن حارثه زينب دختر جحش را ازدواج كردم ، و ضباعة دختر زبير بن عبد المطلب را بنكاح مقداد در آوردم ، تا بدانيد كه شريفترين شرفها اسلام است .\r\n","description":"","footnote":"","page_name":" 396 ","page_number":396},
  {"content":"\r\nجابر بن عبد الله : چون پيغمبر ( ص ) فاطمه را به على داد ، جمعى از قريش خدمت حضرت رسيدند و گفتند : دخترت را با مهرى ناچيز بنكاح على ( ع ) در آوردى ؟\r\nحضرت فرمود : من تزويج نكردم بلكه خدا فاطمه را در شب معراج من بنكاح على ( ع ) در آورده در نزد سدرة المنتهى به من وحى كرد كه من نثار كنم ، و من گهرهايى بر حور العين نثار نمودم و حوران آن نثارها را بهم ديگر هديه دهند و بدان افتخار نمايند ، و گويند اين نثارهاى عروسى فاطمه ( ع ) است . و در شب زفاف بر مركب شهباء نشست و به فاطمه گفت : سوار شو ، و به سلمان دستور داد ، كه عنان مركب را بگيرد و پيغمبر ( ص ) خود از دنبال آن را ميراند ، در بين راه صدايى سخت شنيد ، وقتى نظر كرد ، ديد جبرئيل با 70 هزار فرشته و ميكائيل با 70 هزار ديگر آمده‌اند ، پيغمبر ( ص ) پرسيد براى چه به زمين آمده‌ايد ؟ گفتند براى بدرقه فاطمه ( ع ) تا حجله و خانه شوهر ، و جبرئيل و ميكائيل و ملائكه تكبير گفتند و پيغمبر ( ص ) نيز تكبير گفت و از آن شب تكبير گفتن براى عروسىها سنت گرديد .\r\nاز امام صادق ( ع ) : عروسى را در شب قرار دهيد و روز اطعام نماييد .\r\n","description":"","footnote":"","page_name":" 397 ","page_number":397},
  {"content":"\r\n\r\nفصل چهارم ( در آداب زفاف و آميزش و غير از آن )\r\nاز امام صادق ( ع ) : روايت است كه بيكى از اصحاب خود فرمود : چون همسرت به خانه ات آمد ، ( شب عروسى ) دست به پيشانى او بگذار ، و رو به قبله بايست ، و بگو :\r\n« خداوندا امانت ترا گرفتم ، و با كلمات تو ( صيغه عقد ) ناموس و عورت او را بر خود حلال كردم ، اگر از او فرزندى به من دادى ، او را مبارك و سالم بدار ، و شيطان را در نطفه اش شريك مكن » . و در روايت ديگرى است كه : « پروردگارا به پيروى كتاب تو تزويج نموده‌ام ، و به امانت تو دست گذارده‌ام » ، تا آخر .\r\nاز كتاب نجات : روايت از ائمه ( ع ) : چون زفاف نزديك گشت ، مستحب است كه به همسرت دستور دهى دو ركعت نماز بخواند ، و چون بر تو وارد شد با وضوء باشد ، و تو نيز بايد همين طور نماز بخوانى ، و خدا را سپاس بگو و بر پيغمبر ( ص ) و آل او درود\r\n","description":"","footnote":"","page_name":" 398 ","page_number":398},
  {"content":"\r\nبفرست ، و بگو « خداوندا مهر و الفت و دوستى و محبت و خشنودى او را نصيبم كن ، و او را وسيله خوشدلى و دلشادى من قرار ده ، و بين ما را به بهترين صورت و راحتترين همكارى با هم جمع كن ، كه تو حلال را دوست دارى و از حرام بيزارى » .\r\nو بهنگام آميزش بگو « خداوندا فرزندى به من عطا كن كه پاك و متقى باشد ، و در او نقص و اضافه اى نباشد ، و پايان كارش بخير انجامد » و بهنگام جماع ( بسم الله . . . ) بگو .\r\nاز ابى سعيد خدرى : پيغمبر ( ص ) ، به على ( ع ) وصيت فرمود : چون عروس به خانه ات در آيد ، كفش او را بدر آر ، و پاهايش را بشوى ، و جلوى در خانه ات را آب بپاش ، و با اين عمل خداوند هفتاد هزار نوع فقر را از خانه ات براند و بجايش هفتاد هزار گونه غنا و بركت فرستد ، و هفتاد رحمت بر سر عروست نازل سازد تا بركتش هر گوشه خانه ات را بگيرد ، و عروس را تا در آن خانه است از جنون و جذام و برص نگهدارد ، و عروس را در هفته اول از لبنيات و سركه و گشنيز و سيب ترش منع كن .\r\nعلى ( ع ) ، عرضه داشت : چرا از اين چهار چيز او را جلوگيرم ؟ فرمود : زيرا رحم به اين چهار چيز نازا شود ، و حصير خانه بهتر از زن نازاست - على ( ع ) پرسيد سركه چه عيب دارد ؟ فرمود : چون اگر پس از خوردن سركه حيض بيند هيچ وقت\r\n","description":"","footnote":"","page_name":" 399 ","page_number":399},
  {"content":"\r\nبطور كامل پاك نشود ، و گشنيز حيض را برانگيزد و زايمان را مشكل كند ، و سيب ترش حيض را قطع نمايد و بيمارى پديد آرد . بعد فرمود : يا على ! در اول و وسط و آخر ماه آميزش مكن كه جنون و جذام و خلى و نقصان بزن و فرزند ( اگر درست شود ) روى آرد .\r\nبعد از ظهر آميزش مكن ، كه اگر فرزندى پاگيرد ، ( احول ) دو بين باشد ( از اين رو كه در چشم او پيچ و تابى ايجاد شود ) و شيطان از دو بين خوشنود شود .\r\nبهنگام آميزش سخن مگو ، كه اگر فرزندى در آن حال پاگيرد از لال شدن ايمن نباشد ، و كسى در عورت همسر ننگرد كه نگاه به عورت موجب نابينائى فرزند شود .\r\nبا همسر خود به ياد و ميل زن ديگر جماع مكن ، كه ميترسم اگر فرزندى پاگيرد ، ديوانه و ابنه ، و در صفت زنان باشد .\r\nيا على : آنكه جنب و با همسرش در بستر است ؛ قرآن نخواند ، كه ميترسم آتشى\r\n","description":"","footnote":"","page_name":" 400 ","page_number":400},
  {"content":"\r\nفرود آيد و هر دو را بسوزد . يا على : نزديكى مكن ، مگر آنكه تو و همسرت هر يك كهنه و پارچه اى جدا داشته باشيد ، و با يك چيز خود را پاك نكنيد كه شهوت بر شهوت نشيند ، و بين شما عداوت انگيزد و كارتان بطلاق انجامد .\r\n. . . ايستاده جماع مكن كه اين كار الاغ است و اگر فرزندى در اين حال بوجود آيد ، در بستر بول كند و چون الاغ همه جا بول كند .\r\n. . . در شب فطر جماع مكن ، كه فرزند آن شرور باشد .\r\n. . . زير درخت ميوه دار نزديكى مكن كه اگر فرزندى شود جلاد ، يا آدمكش يا كاهن گردد .\r\n. . . در برابر خورشيد و آفتابش نزديكى مكن مگر آنكه با پرده اى خود را از نور آن بپوشانيد كه اگر فرزندى شود همواره در فقر و نكبت بسر برد .\r\n","description":"","footnote":"","page_name":" 401 ","page_number":401},
  {"content":"\r\nيا على بين اذان و اقامه جماع مكن كه اگر كودكى پديد آيد بخونريزى حريص باشد .\r\n. . . با زن حامله ات جز با وضوء نزديكى مكن كه اگر فرزندى شود كوردل و بخيل گردد .\r\n. . . در شب نيمه شعبان نزديكى مكن كه فرزند آبله رو ، و زشترو و زشت مو پديد آيد .\r\n. . . در اواخر ماه - دو روز مانده به آخر ماه - جماع مكن ، كه اگر فرزندى شود ، ياور ستمكاران باشد و گروه مردمان را به هلاكت رساند .\r\n. . . بر پشت بام نزديكى مكن كه فرزندت منافق ، و رياكار و بدعتگذار باشد .\r\n. . . شبى كه عزم مسافرت دارى جماع مكن كه اگر فرزندى شود مالى را بنا حق مصرف كند ، و « تبذير كنان برادر شيطانند » - ( سوره اسراء 29 ) .\r\nدر طريق سفر تا سه شبانه روز از آغاز سفر نزديكى مكن كه اگر فرزندى شود\r\n","description":"","footnote":"","page_name":" 402 ","page_number":402},
  {"content":"\r\nمعين هر ستمكارى گردد . . . . شب دوشنبه آميزش كن ، كه اگر فرزندى شود ، حافظ قرآن گردد ، و به قسمت خدا خشنود باشد .\r\nاگر شب سه شنبه جماع كنى ، و فرزندى آيد ، شهادت روزيش گردد پس از آنكه به يگانگى خدا و نبوت من شهادت دهد ، و خداوند با مشركان عذابش نكند ، و دهانش خوشبو باشد ، رحم دل ، دست و دل باز ، و زبانش از دروغ و غيبت و بهتان پاك باشد .\r\nاگر شب پنجشنبه آميزش كنى و فرزندى گردد يا حاكم و يا عالم گردد .\r\n. . . اگر در روز پنجشنبه بهنگام رفتن خورشيد از وسط آسمان نزديكى كنى و فرزند پا گيرد شيطان به او نزديك نگردد ، و پر فهم باشد ، و خداوند سلامت دين و دنيا روزيش سازد .\r\n. . . اگر شب جمعه جماع كنى و فرزندى شود ؛ سخنگو ، حرفزن باشد ، و اگر\r\n","description":"","footnote":"","page_name":" 403 ","page_number":403},
  {"content":"\r\nروز جمعه پس از عصر نزديكى كنى ؛ دانشمند و معروف و شهير گردد ، و اگر شب جمعه پس از عشاء آميزش كنى ؛ اميد است فرزندت يكى از ابدال گردد ان شاء الله تعالى .\r\n. . . در ساعت اول شب جماع مكن كه ايمن نيستى فرزندت ساحر شود و دنيا را بر آخرت برگزيند .\r\nيا على وصيت مرا حفظ كن چنان كه من از برادرم جبرئيل حفظ كردم .\r\nاز امام صادق ( ع ) : در اول و وسط و آخر ماه جماع مكن ، و گر نه آماده سقط فرزند باش ، و اگر سقط نشود ممكن است مجنون گردد ، مگر نمىبينى كه ديوانه در اول و وسط و آخر ماه جنونش شدت گيرد .\r\nو از آن حضرت ( ع ) : جماع بهنگام طلوع و غروب كه خورشيد زرد رنگ شده مكروه است .\r\nو از آن حضرت ( ع ) : در كشتى و رو به قبله و پشت به قبله جماع مكن . پيغمبر ( ص ) فرمود : پس از جنابت مكروه است جماع دوباره مگر از جنابت اول غسل كند كه اگر فرزندى شود ، و مجنون باشد جز خودش را ملامت نكند . و فرمود : اگر در حال حيض با زن جماع كردى و فرزندى جذامى يا پيس به دنيا بيايد جز خودت را ملامت مكن .\r\n","description":"","footnote":"","page_name":" 404 ","page_number":404},
  {"content":"\r\nو فرمود : هر كه مىخواهد باقى بماند گر چه بقائى وجود ندارد ؛ ناشتاى كامل بخورد ، و كفش راحت به پا كند ، و لباس سبك بپوشد ، و آميزش كم كند ، پرسيدند سبكى جامه چيست ؟ فرمود : كمى قرض .\r\nاز امام صادق ( ع ) : اگر يكى از شما بهمسرش نزديك شود و سپس برخيزد و او را ارضاء نكند همسر كه از زير او برخيزد اگر بيك زنگى دست يابد به او متوسل و متشبث شود پس بهنگام نزديكى شوخى و بازى و ملاعبه كنيد كه لذت بخشتر و بهتر است و زن ارضاء شود .\r\nو از آن حضرت ( ع ) : زن 99 بار بيش از مرد لذت و شهوت احساس مىكند ولى خداوند عز و جل او را برشته حيا مقيد كرده است . پيغمبر ( ص ) فرمود : چون زن از جاى برخيزد مادام كه جايش گرم است كسى آنجا ننشيند . و نيز حضرت على ( ع ) وصيت فرمود كه جز در پنج چيز وليمه نيست عروسى ، ميلاد فرزند ، ختنه سورى ، خريد خانه ، بعد از سفر مكه .\r\n","description":"","footnote":"","page_name":" 405 ","page_number":405},
  {"content":"\r\nاز انس : پيغمبر ( ص ) چون حفصه يا يكى از ديگر از زنان را گرفت بمردم خرما و سويق وليمه داد . و نيز پيغمبر ( ص ) به وليمه اى مهمان شد كه نان و گوشت نداشت بلكه چون سفره گسترده شد خرما و روغن آوردند ، و خرما براى پيغمبر ( ص ) بسيار نيست .\r\nاز ابى قلابه : پيغمبر ( ص ) اگر دوشيزه مىگرفت هفت روز و اگر بيوه مىگرفت سه روز نزد او مىماند . مردى به امام پنجم ( ع ) : گفت آيا جماع با آنكه حلال است در بعض اوقات مكروه مىباشد ؟ فرمود : آرى از طلوع صبح تا طلوع آفتاب و از غروب خورشيد تا مغرب ، و در روز خورشيد گرفتگى ، و در شب و روزى كه باد سرخ و سياه و يا زرد مىوزد ، يا زلزله شود . پيغمبر ( ص ) شبى كه ماه گرفته بود در خانه يكى از همسرانش بسر برد ، و چيزى بين آنها واقع نشد ، صبحگاه همسرش پرسيد يا رسول الله مگر ديشب نسبت به من\r\n","description":"","footnote":"","page_name":" 406 ","page_number":406},
  {"content":"\r\nناراحتى داشته‌ايد ؟ فرمود : نه ولى اين آيه خداوندى ( خسوف ) در اين شب واقع شد و من نخواستم بلذت بپردازم ، كه خداوند اقوامى را در قرآن به اين كار سرزنش فرمود :\r\n« و اگر قطعه اى از آسمان بر سرشان فرو افتد ؛ مىگويند كه اين ابرى متراكم است پس واگذارشان تا ( در غفلت و بازيگرى فرو روند و ) روز مرگ و بيهوشى ايشان فرا رسد » .\r\nاز امام صادق ( ع ) : مانعى ندارد كه مرد به پيكر عريان همسرش نظاره كند .\r\nو از آن حضرت پرسيدند : آيا غلام ميتواند به مويهاى خانمش نگاه كند ؟ فرمود آرى و بساق پايش .\r\nاز على ( ع ) : مستحب است كه مرد شب اول ماه رمضان با همسر آميزش كند بگفتهء خداوند متعال : ( شب ماه رمضان نزديكى با زنانتان حلال است ) .\r\n","description":"","footnote":"","page_name":" 407 ","page_number":407},
  {"content":"\r\n\r\nفصل پنجم ( حق مرد بر زن و زن بر مرد )\r\n\r\nاما حق مرد بر زن\r\nپيغمبر ( ص ) فرمود : مردى كه بر بدخويى همسرش صبر كند ؛ خداوند اجر مصائب ايوب را بوى دهد ، و زنى كه بر بدخويى شوهرش شكيبايى كند ؛ خداوند ثواب آسيه به دو دهد .\r\nاز امام پنجم ( ع ) : زنى بمحضر پيغمبر ( ص ) آمد و عرضه داشت : حق شوهر بر زن چيست ؟ فرمود : آنكه فرمان او برد و مخالفت و عصيان او نكند ، و چيزى از خانه او بدون اجازه او صدقه ندهد و روزهء مستحب جز با اجازهء او نگيرد ، و اگر بر پشت مركب ( آماده سفر ) است و شوهر از او آميزش خواست امتناع نكند . و جز با اجازه او از خانه بيرون نرود ، كه اگر بىاجازه او بيرون رود فرشتگان آسمان و\r\n","description":"","footnote":"","page_name":" 408 ","page_number":408},
  {"content":"\r\nزمين و رحمت و غضب بر او نفرين فرستند ، تا گاهى كه به خانه برگردد . زن پرسيد :\r\nيا رسول الله چه كسى حقش به گردن مرد بيش از همه مىباشد ؟ فرمود : پدر و مادر ، پرسيد چه كسى حقش بر زن بيش از همگان است ؟ فرمود : شوهر ، پرسيد : منهم به اندازه شوهر به گردن او حق دارم ؟ فرمود : نه ؛ و صد يك آن را نيز ندارد ، پرسيد : قسم بخداوندى كه ترا برگزيد ، اختيارم بدست هيچ شوهرى نخواهم داد . و پيغمبر ( ص ) : هر زنى كه شوهرش را به زبان اذيت كند ، خداوند هيچ رفت و آمد ( در باره خيرات ) و حسنه اى را از او نمىپذيرد تا او را خشنود و راضى گرداند ، و اگر چه روزها روزه بدارد و شبها نماز گزارد ، و بردگان آزاد كند و آنها بر پشت اسبان در راه خدا ( بجهاد ) بفرستد و اول كسى خواهد بود كه به آتش در آيد ، و همچنين است مرد اگر بر زن ستمگرى كند . پيغمبر ( ص ) فرمود : هر زنى كه با شوهرش مدارا نكند و او را بر آنچه قدرت ندارد وادارد ؛ خداوند از او هيچ حسنه اى نپذيرد ، و خدا را خشمگين ملاقات كند . پيغمبر خدا زنى را بنكاح مردى در آورد ، زن از شوهر ناملايماتى ديد و به پيغمبر ( ص ) شكايت برد . پيغمبر فرمود گويا مىخواهى طلاق بگيرى كه در نزد\r\n","description":"","footnote":"","page_name":" 409 ","page_number":409},
  {"content":"\r\nخداوند از مردار الاغ بدتر و پستتر باشى .\r\nاز امام صادق ( ع ) : زن نميتواند كارى مثل بنده آزاد كردن ، و بخشش ، و نذر در مال خود انجام دهد مگر با اجازه شوهر ، مگر در حج واجب و زكات ، و نيكى به والدين و صله رحم .\r\nاز نبى اكرم ( ص ) : حق مرد بر زن اينست كه چراغ برايش برافروزد ، و طعام خوب تهيه بيند ، و تا در حياط باستقبالش شتابد و به او خوش آمد گويد ، و طشت و حوله آرد و دست او را بشويد و جز بواسطه علتى خود را از او منع ننمايد .\r\nاز امام صادق ( ع ) : جمعى خدمت نبى اكرم ( ص ) آمدند و گفتند : ما مردمى را مىبينيم كه به يك ديگر سجده مىكنند ، حضرت فرمود : اگر كسى را دستور ميدادم كه به كسى سجده كند ، بزن مىگفتم كه شوهر را سجده نمايد . و فرمود : اگر زنى براى شوهر سينه و پستانها را بريان كند حق شوهر را ادا نكرده است و اگر با اين همه يك لحظه نسبت به شوهر نافرمانى كند در درك اسفل جهنم جاى گيرد مگر آن كه توبه نمايد و باز گردد .\r\n","description":"","footnote":"","page_name":" 410 ","page_number":410},
  {"content":"\r\nو فرمود : زن حق خداوند عز و جل را ادا نكرده تا حق شوهر را ادا كند .\r\nاز امام باقر ( ع ) : خداوند بر مردان و بر زنان هر دو جهاد نوشته است جهاد مرد بذل مال و جان است تا كشته شود و جهاد زن آنست كه بر غيرت و ناراحتىهاى شوهر صبر كند . و فرمود : نجات يابندگان از مردها كم است و از زنها كمتر . و در حديث ديگر جهاد زن خوب شوهردارى است .\r\nو از امام صادق ( ع ) : هر زنى كه شب كند و شوهر بر او به حق خشمگين باشد خداوند نماز او را قبول نكند تا از او خشنود گردد .\r\nو از آن حضرت : هر زنى كه بىاجازه شوهر از خانه بيرون رود تا برگردد حق خرجى ندارد . و فرمود : هر زنى كه براى غير شوهر عطر بزند خداوند نمازش را قبول نكند تا از آن غسل كند چنان كه از جنابت غسل مىكند .\r\n","description":"","footnote":"","page_name":" 411 ","page_number":411},
  {"content":"\r\nو فرمود : هر زنى كه در غير خانه شوهر بىاجازه او جامه از تن در آرد تا وقتى كه به خانه باز گردد در لعنت خدا باشد .\r\nو از آن حضرت ( ع ) : هر زنى كه به شوهر بگويد : من از تو تا كنون خير نديده‌ام همه اعمالش باطل گردد .\r\nاز انس : مردى بجهاد رفت و به زنش سفارش كرد كه تا وقتى باز گردد از بالا خانه فرود نيايد ، و پدر زن در طبقه پايين بود ، پدر بيمار شد ، زن بمحضر پيغمبر ( ص ) فرستاد كه از او اجازه گيرد نزد پدر رود ، پيغمبر ( ص ) جواب فرستاد : از خدا بترس و از شوهر اطاعت كن ( تا آخر خبر . . . )\r\nو از آن حضرت : در زمان نبى اكرم ( ص ) مردى براى كارى بيرون رفت و از همسرش پيمان گرفت كه تا او باز گردد ، از خانه بيرون نرود ، پدر زن مريض شد و قاصدى خدمت پيغمبر ( ص ) فرستاد كه قصه را به حضرت باز گويد و از او اجازه خواهد كه بعيادت پدر رود ، پيغمبر ( ص ) اجازه نداد . و پيغام داد كه در خانه ات بنشين ،\r\n","description":"","footnote":"","page_name":" 412 ","page_number":412},
  {"content":"\r\nو فرمان شوهر ببر ، پدر مرد ، زن از پيغمبر اجازه خواست به جنازه پدر حاضر شود ، حضرت فرمود : در خانه بنشين و شوهر را اطاعت كن . مرد را دفن كردند ، پيغمبر براى زن قاصدى فرستاد كه خداوند متعال تو و پدرت را آمرزيد بواسطه اين اطاعت كه از شوهر نمودى . پيغمبر ( ص ) فرمود : بهترين شما آنست كه براى خانواده خود بهتر باشد و من بهترين شما هستم براى اهل بيت و خانواده خود بهتر هستم .\r\n\r\nحق زن به گردن شوهر\r\nاز امام باقر ( ع ) ، پيغمبر ( ص ) فرمود : پيغمبر مرا در باره زن چندان سفارش كرد تا جايى كه گمان كردم كه او را جز بواسطه فاحشه آشكار ( زنا و بىعفتى علنى ) طلاق نتوان داد . و فرمود : هر كس حتى بر يك سخن ناگوار زن شكيبايى كند ؛ خداوند او را از دوزخ رهايى بخشد و بهشت را برايش حتمى سازد ، و 200 هزار حسنه برايش بنويسد ، و دويست هزار گناه از او محو نمايد ، و دويست هزار درجه بالايش برد ، و بهر موى تنش عبادت سالى برايش بنويسد .\r\n","description":"","footnote":"","page_name":" 413 ","page_number":413},
  {"content":"\r\nاسحق بن عمار از امام ششم ( ع ) پرسيد حق زن به شوهر چيست ؟ فرمود : شكمش را سير كند ، بدنش را بپوشد ، و اگر جهالت كرد از او درگذرد . ابراهيم خليل به خداوند از تند خويى ساره شكوه كرد ، خداوند به او وحى فرمود : زن همانند استخوان دنده است اگر بخواهى راستش كنى مىشكند و اگر با او همچنان مدارا نمايى از او بهره ور گردى ، گفتم : اين سخنان از كيست ؟ حضرت خشمگين شد ، و فرمود به خدا اين سخن پيغمبر ( ص ) است .\r\nو از آن حضرت ( ع ) : امام صادق ( ع ) زنى داشت كه او را اذيت مىكرد ، و امام از او در مىگذشت .\r\nاز پيغمبر ( ص ) : هيچ بنده اى از كسب حلال براى عيالش خرج نمىكند مگر آنكه خداوند هر درمى را هفتصد برابر به او عطا نمايد . و نيز فرمود : بهترين مردان امت من كسانى هستند كه به اهل خانه خود تعدى روا ندارد ، و بر آنها رحمت آرد و ستم نكند ، بعد اين آيه را خواند : « مردان بواسطه برتريهايى كه خداوند به آنان داده بر زنان تفوق دارند » ( سوره نساء - 38 ) .\r\n","description":"","footnote":"","page_name":" 414 ","page_number":414},
  {"content":"\r\nاز امام باقر ( ع ) : هر كه همسر دارد و لباس و غذاى ضرورى او را ندهد بر امام لازم است كه بينشان جدايى افكند .\r\nاز امام ششم ( ع ) ، در بارهء آيه شريفه : « و هر كس قدرت دارد بايد از آنچه خدا به او داده است انفاق نمايد » فرموده : مرد بايد بزن چندان نفقه و خرجى دهد كه بتواند خود را اداره كند و گر نه بينشان جدايى افكنده شود .\r\nو از آن حضرت ( ع ) : چون اين آيه آمد : « اى مردم مؤمن خود و اهل بيت خود را از آتش بترسانيد ، و حفظ نماييد » ( سورهء تحريم - 6 ) ، مردى مسلمان بگريه نشست ، و گفت : من از خودم عاجزم ، و تكليف خانواده‌ام نيز بگردنم افتاد . پيغمبر ( ص ) فرمود :\r\nهمين كافيست كه آنها را به آنچه خودت را ميخوانى امر نمايى و از آنچه خودت را باز مىدارى نهى كنى .\r\nو از آن حضرت ( ع ) : زنى براى كارى خدمت پيغمبر ( ص ) آمد . حضرت فرمود :\r\nگويا تو از تسويف دهندگانى ، پرسيد تسويف دهنده كيست ؟ فرمود : زنى كه شوهر او را براى حاجتى صدا كند ، و او همچنان شوهر را سر بگرداند تا وقت بگذرد و\r\n","description":"","footnote":"","page_name":" 415 ","page_number":415},
  {"content":"\r\nشوهر بخواب رود ، كه چنين زنى را ملائكه لعنت كنند تا شوهر از خواب بر آيد .\r\nو از آن حضرت ( ع ) : خداى رحمت كند بنده اى را كه رابطه ميان خود و زنش را نيكو سازد ، كه خداوند عز و جل سرنوشت زن را بدست او داده و وى را قيم و اختياردار او نموده .\r\nاز نبى اكرم ( ص ) : عيال يك مرد اسيران اويند ، و محبوبترين بندگان پيش خدا كسى است كه به اسيرانش نيكوكارتر باشد .\r\nاز امام هفتم ( ع ) : عيال يك مرد اسيران اويند ، و هر كه خداوند به او نعمتى دهد بر اسيرانش وسعت دهد ، و گر نه ممكنست نعمت از دستش برود . خوله به نبى اكرم ( ص ) عرضه داشت : من خود را براى شوهرم چون عروسى كه بزفاف ميرود معطر و آراسته ميكنم ، و به بسترش ميروم و او به من پشت مىكند ، دوباره به طرف صورت او ميروم ، باز به من پشت مىكند ، بنظرم ميرسد كه از من ناراحت است ، چه دستور ميفرمائيد ؟ فرمود : از خدا بترس و از همسرت اطاعت كن . پرسيد حق من بر گردن او چيست ؟ فرمود : خوراك ترا از هر چه خود مىخورد تأمين نمايد و از\r\n","description":"","footnote":"","page_name":" 416 ","page_number":416},
  {"content":"\r\nآنچه مىپوشد براى تو پوشاك بخرد ، و سيلى به صورت تو نزند ، و داد بسرت نكشد ، پرسيد : حق شوهر بر من چيست ؟ فرمود : جز با اجازه او بيرون نروى ، و روزه مستحبى بىاجازهء او نگيرى ، و بىاجازه او از خانه اش صدقه ندهى ، و اگر سوار مركب باشى و ترا بخواند ؛ اجابت كنى . پيغمبر ( ص ) فرمود : زن وسيله خوشى است ، هر كه زن مىگيرد او را نگه دارد و ضايع مگذارد . و امير مؤمنان ( ع ) : به محمد بن حنفيه فرمود : پسرم اگر نيرومندى ، بر طاعت حق نيرومند باش . و اگر ضعيفى بر گناه ضعيف باش ، و اگر مىتوانى كارى كنى كه زن جز به اندازه كار خود ، شغلى نداشته باشد چنين كن ، كه براى حفظ جمالش بهتر ، و براى جانش راحتتر ، و آسانتر است ، كه زن گل است ، و قهرمان نيست ، و بهر حال باوى مدارا كن ، و خوب مصاحبت كن تا عيش تو صافى و خوب و غير مكدر باشد .\r\nاز امام صادق ( ع ) : از خدا بترسيد در بارهء دو ضعيف : مملوك و زن .\r\n","description":"","footnote":"","page_name":" 417 ","page_number":417},
  {"content":"\r\n\r\nفصل ششم ( در فرزند و آنچه مربوط به اوست )\r\n\r\nدر فضيلت فرزند\r\nپيغمبر ( ص ) ، فرمود : فرزند خوب و صالح گلى از گلهاى بهشت است . امام صادق ( ع ) : ميراثى كه از بنده به خدا ميرسد ، بندهء صالحى است كه براى او استغفار كند .\r\nو از آن حضرت : دختر حسنة و پسر نعمت است . حسنه ثواب دارد و نعمت سؤال و محاسبه . به پيغمبر ( ص ) ، بشارت دخترى دادند ، به اصحاب نگريست ، آثار كراهت در چهره آنها مشاهده كرد ، فرمود : چه مىشود شما را ؟ گلى است كه من مىبويم و خدا روزى او را ميدهد . پيغمبر ( ص ) فرمود : چه خوب فرزندانيند دختران پوشيده و پرده نشين ،\r\n","description":"","footnote":"","page_name":" 418 ","page_number":418},
  {"content":"\r\nهر كه يك دختر داشته باشد ، خداوند او را همچون سپرى از آتش برايش قرار ميدهد ، و هر كه دوتا داشته باشد ، خداوند او را بواسطهء آنها به بهشت برد ، و اگر سه تا داشته باشد ، يا سه خواهر جهاد و صدقه ( زكات ) از او برداشته است .\r\nاز حذيفه ، پيغمبر ( ص ) فرمود : بهترين فرزندان دختر است .\r\nاز امام رضا ( ع ) : چون خدا خواهد به بنده اى خيرى دهد ، نميرد تا فرزند خود را ببيند . و روايت است هر كه بىاولاد بماند و بميرد چنانست كه در ميان مردم نبوده ، و هر كه بميرد و فرزندى بگذارد چنان است كه نمرده .\r\nاز امام صادق ( ع ) : خداوند به مردى كه به فرزند خود محبت زياد ورزد رحمت آرد . عمر بن يزيد به حضرت عرضه داشت كه : چند دختر دارم ، فرمود گويا آرزوى مرگشان را مىكشى ؟ اگر چنين باشد و بميرند هرگز در قيامت اجرى نخواهى داشت ، و با حالت عصيان خدا را ملاقات خواهى كرد . روايت است كه مردى خدمت نبى اكرم ( ص ) آمد ، و بمرد ديگرى كه خدمت حضرت نشسته بود ، بشارت فرزندى داد ، پيغمبر ( ص ) فرمود : چه مىشود ترا ؟ مرد گفت خير است ، فرمود بگو چيست ؟ مرد گفت ، من از خانه كه بيرون آمدم همسرم درد\r\n","description":"","footnote":"","page_name":" 419 ","page_number":419},
  {"content":"\r\nزايمان داشت ، و خبر يافتم كه دختر زاييده ، حضرت فرمود : زمين او را مىكشد ، و آسمان بر او سايه مىافكند ، و خدا روزيش مىدهد ، و خود او گلى است كه مىبوئيش ، و بعد رو باصحاب كرد و فرمود : هر كه يك دختر دارد ؛ او مجروح ( يا در مشقت ) است ، و هر كه دو دختر دارد ، واى بر او ، و هر كه سه دختر دارد ، از او جهاد برداشته است ، و هر كه چهار دختر دارد ، اى بندگان خدا او را كمك كنيد ، به او قرض دهيد ، به او ترحم آريد . و پيغمبر ( ص ) فرمود : هر كه سه دختر يا سه خواهر داشته باشد ، بهشت بر او واجب شود ، پرسيدند يا رسول الله ( ص ) ! و نيز اگر كسى دوتا داشته باشد ؟ ، فرمود : و اگر دو دختر هم داشته باشد . پرسيدند اگر چه يك دختر داشته باشد ؟ فرمود اگر چه يك دختر داشته باشد .\r\nاز نبى اكرم ( ص ) : از سعادت مرد اينست كه دخترش در خانه اش حيض نبيند .\r\nاز نبى اكرم ( ص ) : كودكان را دوست بداريد و بايشان ترحم كنيد ، و اگر به آنها وعده اى داديد وفا نماييد ، كه جز شما براى خود روزى آورى نمىشناسند .\r\nو از آن حضرت ( ع ) آمده است كه : مردى را ديد يكى از دو كودك خود را بوسيد و ديگرى را نبوسيد ، حضرت فرمود : چرا بين دو كودك خود مساوات نكردى ؟ !\r\n","description":"","footnote":"","page_name":" 420 ","page_number":420},
  {"content":"\r\nو فرمود : بين فرزندانتان به عدالت رفتار كنيد چنان كه مىخواهيد بين شما عدالت باشد . و روايت است كه پيغمبر ( ص ) ، حسنين را بوسيد ، افرح بن حابس گفت : من ده فرزند دارم و تا كنون هيچ كدام را نبوسيدم ، حضرت فرمود : اگر خدا رحمت را از دل تو برداشته به من چه مربوط است .\r\nاز نبى اكرم ( ص ) : بر فرزندان خود نامهاى پيامبران را بگذاريد ، و بهترين اسمها عبد الله و عبد الرحمن مىباشد .\r\nاز نبى اكرم ( ص ) : از حقوق فرزند بر پدر اين سه چيز است : نام خوب بر او بگذارد ، و به او نوشتن بياموزد ، و چون بالغ شد برايش ازدواج كند . و فرمود : كودكان خود را ببوسيد كه بهر بوسه اى درجه اى در بهشت براى شما خواهد بود كه هر درجه پانصد سال راه است .\r\nاز حضرت رضا ( ع ) : پيغمبر ( ص ) فرمود : هيچ قومى به مشورت ننشينند كه در\r\n","description":"","footnote":"","page_name":" 421 ","page_number":421},
  {"content":"\r\nميان آنها محمد ( ص ) يا احمد نام باشد ، مگر اينكه وى براى آنها مفيد و خير خواهد بود . و نيز فرمود : نظير همان حقوقى كه از پدر و مادر بر گردن فرزند ثابت است از فرزند برگردن والدين نيز ثابت مىباشد . و نيز فرمود : قسم به آنكه مرا به حق برانگيخت ، فرزندى كه عاق والدين باشد بوى بهشت را نخواهد شنيد . امير مؤمنان ( ع ) فرمود : بوسيدن فرزند رحمت است ، و بوسيدن همسر ( زن ) شهوت است ، و بوس والدين عبادت است ، و بوسيدن مرد برادر مؤمنش را دين است ، و حسن بصرى به اين روايت اين جمله را اضافه كرده : بوسيدن امام عادل طاعت است .\r\nاز امام صادق ( ع ) : نيكى مرد بفرزندش نيكى به والدين اوست . رفاعه گويد : از حضرت موسى بن جعفر سؤال كردم در باره مردى كه فرزندانى دارد ، و مادرشان يكى نيست ، آيا ميتواند يكى از آنها را بر ديگرى برترى دهد ؟\r\nفرمود : آرى ، اشكالى ندارد ، پدرم مرا بر برادرم عبد الله برترى ميداد .\r\nاز امام صادق ( ع ) : يكى از نعمتهاى خداوند عز و جل بر مرد اينست كه فرزندش\r\n","description":"","footnote":"","page_name":" 422 ","page_number":422},
  {"content":"\r\nشبيه او باشد .\r\nو از آن حضرت ( ع ) : خداوند متعال اگر بخواهد كسى را خلق كند ، همه صورتهايى كه بين او و بين آدم است جمع مىكند ، بعد او را بر صورت يكى از آنها خلق مىكند پس هيچ كس بفرزندش نگويد ، كه اين شبيه من و شبيه آباء و اجداد من نيست . مردى از پيغمبر ( ص ) پرسيد : چرا در اولاد خود چيزهايى مىبينيم كه در خود نمىبينيم ؟ فرمود : زيرا آنان از شما هستند ، و شما از ايشان نيستيد . و به حضرت زين العابدين ( ع ) ، عرضه داشتند كه : تو از هر كس بمادر نيكوترى پس چرا ديده نشده كه با او در يك سفره غذا بخورى ؟ فرمود : ميترسم دستم به لقمه اى برود كه چشم مادر به آن بوده و عاق او شوم .\r\nو از امام صادق ( ع ) : مردى خواست به ديگرى براى تازه مولودش تبريك گويد بوى گفت : اين سوار ( عرب القابى را بر فرزند مىنهاد براى تفأل كه هم چنان شود ) را به تو تبريك مىگويم ، حضرت حسن ( ع ) شنيد و بوى گفت : از كجا ميدانى كه سواره\r\n","description":"","footnote":"","page_name":" 423 ","page_number":423},
  {"content":"\r\nخواهد شد يا پياده ؟ مرد گفت پس چه بگويم فدايت شوم ؟ فرمود : بگو : به سپاس خداوندى كه بخشنده اين فرزند به تست موفق باشى ، و فرزند نيز بر تو مبارك باشد و به رشد نائل آيد و وسيله خير تو گردد . و پيغمبر ( ص ) ، به مردى كه همراه كودكش بود ، فرمود : اين كيست ؟ گفت فرزندم فرمود : خداوند ترا از او بهره دهد ، اگر ميگفتم بارك الله از اين فرزند به تو ؛ او را بر تو مقدم داشته بودم .\r\nاز ابن عباس ( ره ) ، پيغمبر ( ص ) فرمود : هر كه از بازار چيزى براى خانه بخرد و براى عيالش ببرد ، چنانست كه براى مستمندان صدقه برده است ، و اول بدختران و زنان بدهد ، كه هر كس دخترش را خوشحال كند چنانست كه برده اى از خاندان اسماعيل آزاد كرده ، و هر كه پسرش را شاد سازد چنان است كه از خوف خدا گريسته و هر كه از خشية و خوف خدا بگريد به بهشت در آيد .\r\nاز امام پنجم يا ششم عليهما السلام : چون كودك سه ساله شود هفت بار به او بگو بخوان « * ( لا إِله إِلَّا الله ) * » بعد ، واگذارش تا به سن سه سال و هفت ماه و بيست روز رسد ، هفت\r\n","description":"","footnote":"","page_name":" 424 ","page_number":424},
  {"content":"\r\nبار به او بگويند : بگو « * ( مُحَمَّدٌ رَسُولُ الله ) * » ، و ديگر تا چهار سالگى او را واگذار ، و چون چهار سالش تمام شد هفت بار بگويد : « صلى الله على محمد و آل محمد » و ولش كنيد تا پنج سالگى به او گفته شود دست راست و چپ كدامست ؟ وقتى فهميد ، رو به قبله واداشته شود ، و سجده كند ، و باز واگذارش كنيد تا 6 سالگى چون شش ساله شد ركوع و سجود آموزد تا هفت ساله شود ، در اين سن دستور دهند تا دست و صورت را بشويد وضو بگيرد ، بعد بنمازش وادارند ، و چون نه ساله گردد ، وضوء يادش دهند و اگر ترك كرد تنبيه گردد و به صلاة فرمانش دهند ، و بر ترك آن تنبيهش كنند . و چون نماز و وضوء فرا گيرد ، و والدينش آمرزيده شوند ان شاء الله .\r\nاز امام صادق ( ع ) : از سعادت مرد اينست كه فرزندش به شباهت ، و شكل و اخلاق او شناخته شود . پيغمبر ( ص ) فرمود : يكى از نعمتهاى خدا بر مرد اينست كه فرزندش شبيه خودش باشد .\r\nاز موسى بن جعفر ( ع ) : پدرم مىگفت ، سعادتمند است مردى كه نميرد تا فرزند خود را ببيند ، سپس به حضرت رضا ( ع ) اشاره كرد و فرمود : خداوند فرزندم را به من\r\n","description":"","footnote":"","page_name":" 425 ","page_number":425},
  {"content":"\r\nنشان داد .\r\nاز امام صادق ( ع ) : كودك را تا 7 سال ببازى واگذار ، و هفت سال ديگر تربيتش كن ، و هفت سال ديگر همراه خود ببر ، اگر خوب شد كه شده و گر نه ديگر اميد خوبى نيست .\r\nاز آن حضرت ( ع ) : فرزندت را تا شش سال رها كن ، و 6 سال به كتاب تربيتش كن ، بعد هفت سال با خود همراه ببر و ادب يادش ده ، اگر قبول ادب كرد و صالح شد كه خوب و گر نه به خودش واگذار . پيغمبر ( ص ) فرمود : فرزند تا هفت سال حاكم است ( يعنى آزاد ) و تا هفت سال بنده است ( يعنى بايد كاملا تحت تربيت باشد ) ، و هفت سالهء سوم وزير است ( بايد مورد مشورت قرار گيرد ) ، اگر در 21 سالگى اخلاقش رضايت بخش شد ، كه بهتر و گر نه تيپائى به او بزن كه در نزد خدا معذورى .\r\nو از آن حضرت ( ع ) : اگر كسى به تربيت فرزندش نپردازد بهتر است كه نيم من نان هر روز صدقه دهد .\r\nو از پيغمبر ( ص ) : فرزندانتان را گرامى داريد ، و خوب تربيت كنيد ، تا خداوند\r\n","description":"","footnote":"","page_name":" 426 ","page_number":426},
  {"content":"\r\nشما را بيامرزد .\r\nاز حضرت رضا ( ع ) : پيغمبر اكرم ( ص ) فرمود : كودكانتان را از كثافات بشوييد ، كه شيطان آنها را مىبويد و كودك به فرياد و فغان آيد و موجب ايذاء فرشتگان موكل گردد .\r\nاز امير مؤمنان ( ع ) : كودك تا شش سال آزاد است و بايد به او آسان گرفته شود ، و هفت سال تحت تربيت قرار گيرد ، و هفت سال به كار گمارده شود و طول قامتش در 23 سالگى و عقلش در 35 سالگى كامل شود ، و بعد از اين آنچه بدست آرد با تجربه است .\r\nاز امام پنجم ( ع ) : دختر و پسر چون 10 ساله شوند بايد بسترشان جدا شود .\r\nاز نبى اكرم ( ص ) : كودكان را از شير زنان زناكار و ديوانه نگهداريد ، كه شير اثر دارد .\r\nاز امير مؤمنان ( ع ) : چون كودكى را ديديد كه شيرين چشم ، و داراى پيشانى عريض ، و گونه‌هاى گلگون ، قامتى سالم ، چابك ، باشد اميد هر خوبى و ميمنت از وى داشته باشيد ، و اگر داراى چشمانى فرو رفته و پيشانى كوتاه و تنگ و بينى بر آمده و نوك تيز كه در پيشانيش شبه برآمدگى باشد به او اميدى نداشته باشيد .\r\nاز امام ششم ( ع ) : كودك در هر سال به قدر چهار انگشت خود بلند شود .\r\n","description":"","footnote":"","page_name":" 427 ","page_number":427},
  {"content":"\r\nو از آن حضرت ( ع ) ، پيغمبر ( ص ) فرمود : بايد بستر دو پسر و دو دختر و پسر و دختر در ده سالگى جدا شود .\r\nو از آن حضرت : چون دختر به شش سالگى رسد ، ديگر او را نبوسيد ، و زن پسرش را پس از هفت سالگى نبوسد .\r\nو از آن حضرت ( ع ) : مباشرت زن با دختر شش ساله اش شعبه اى از زنا است . و احمد بن نعمان از آن حضرت ( ع ) پرسيد : دخترى شش ساله پيش من است كه با او خويشى و محرمى ندارم ، فرمود : بدامنت منشان و او را مبوس .\r\nاز پيغمبر ( ص ) فرمود : كودكان را چون هفت ساله شدند ، از هم جدا بخوابانيد ، و روايت است كه بايد بستر كودكان در شش سالگى جدا باشد .\r\n\r\nدر طلب فرزند\r\nبكر بن صالح گويد : به حضرت هادى ( ع ) نوشتم : من پنج سال است كه از\r\n","description":"","footnote":"","page_name":" 428 ","page_number":428},
  {"content":"\r\nبچه دار شدن خوددارى كرده‌ام كه همسرم فرزند نمىخواهد و مىگويد بواسطهء ندارى تربيت فرزند مشكل است ؟ امام جواب نوشت : بچه دار شو كه خداوند روزيش دهد . ابن عمر : پيغمبر ( ص ) فرمود : فرزند بخواهيد كه نور چشم و ريحانهء دل است ، و از زن عجوزه و نازا بپرهيزيد . حضرت زين العابدين بيكى از اصحاب فرمود : براى طلب فرزند هفتاد بار بگو : « خداوندا مرا تنها مگذار كه تو بهترين وارثانى ( سوره انبياء / 89 ) و برايم جانشينى قرار ده كه در زندگى به من احسان و نيكى كند ، و پس از مرگ استغفار نمايد ، و او را سالم و كامل بدار و شيطان را در او شريك مساز و نصيب مده ، خداوندا از تو مغفرت مىطلبم و بسوى تو توبه و بازگشت مىنمايم ، كه تو غفور و رحيمى » ، اگر كسى اين دعا را زياد بخواند خداوند آنچه از مال و فرزند و خير دنيا و آخرت كه آرزو دارد به او خواهد داد ، كه خداوند ميفرمايد : خدا را استغفار كنيد كه او غفار است و اوست كه براى شما آب گوارا و روان از آسمان فرو مىفرستد ، و شما را به مال و فرزند يارى مىنمايد ، و برايتان باغها آفريده ، و نهرها جارى ساخته .\r\n","description":"","footnote":"","page_name":" 429 ","page_number":429},
  {"content":"\r\nاز زراره ، از امام پنجم ( ع ) : نزد هشام بن عبد الملك رفتم ، چندان در اجازهء ملاقات دير كرد كه ملول شدم ، هشام حاجبى داشت كه ثروت زياد داشت ولى فرزند نداشت حضرت باقر ( ع ) بوى نزديك شد ، و فرمود : ميتوانى مرا به هشام برسانى تا دعايى به تو بياموزم كه فرزندى پيدا كنى ؟ گفت آرى . و او را بهشام رسانيد و كارش را انجام داد ، و بيرون آمد ، حاجب گفت : جانم فدايت آن دعا را تعليم من كن ، امام فرمود : در هر صبح و شام 70 بار بگو : « سبحان الله » ، و خدا را ده بار استغفار نما ، و او را نه بار تسبيح گوى ، و آن را به استغفار ختم كن كه خداوند ميفرمايد : « خدا را استغفار كنيد ، كه او غفار است و آب گوارا از آسمان براى شما ميفرستد ، و بمال و فرزند ياريتان مىكند و براى شما باغها و نهرها قرار داده » ( سوره نوح آيات 9 و 10 و 11 ) .\r\nحاجب اين دعا را بخواند و فرزند بسيار پيدا كرد ، و بعد از اين همواره بديدار حضرت باقر و صادق ( ع ) مىشتافت . سليمان گويد : من با دختر عمه‌ام عروسى كردم و اين دعا را خواندم ولى فرزندى نيامد ، دعا را به زنم آموختم ، او هم خواند و بچه دار شديم ، و دانستم كه اگر زن بخواند بچه دار مىشود ، و به كسانى كه بچه دار نميشدند\r\n","description":"","footnote":"","page_name":" 430 ","page_number":430},
  {"content":"\r\nدعا را آموختم و خواندند و فرزندان متعدد پيدا كردند .\r\nاز ابى بكر بصرى : به حضرت صادق ( ع ) گفتم : من از خانواده اى هستم كه منقرض شده‌اند و من تنها باز ماندهء آنها هستم و فرزندى ندارم ، فرمود : در سجده اين دعا ( آيه ) را بخوان : « خداوندا مرا ذريه اى پاك عنايت كن كه تو شنوا و پاسخ گوى دعايى » ( سوره آل عمران 33 ) و « بار خدايا مرا تنها ( و بدون وارث ) نگذار كه تو بهترين وارثانى » ( سوره انبياء 89 ) من اين دعا را خواندم و دو فرزندم على و حسين به دنيا آمدند .\r\nو از آن حضرت روايت است كه براى طلب فرزند ، در وقتى كه اراده آميزش دارى اين آيه را سه بار بخوان : « * ( وَذَا النُّونِ إِذْ ذَهَبَ ) * . . . » ( انبياء - 87 )\r\nو از آن حضرت ( ع ) : هر كس از شما زنش باردار است و فرزندش چهار ماهه شد رو به قبله بايستد و آية الكرسى بخواند ، و دست به پهلوى همسرش گذارد و بگويد :\r\n« خداوندا من اين فرزند ، را محمد نام گذاردم » خداوند اين جنين را پسر كند ، و اگر به عهد خود وفا كند و نام او را محمد نهد خداوند آن را وسيله بركت او قرار دهد و گر نه اختيار با خداست كه او را نگهدارد يا ببرد .\r\n","description":"","footnote":"","page_name":" 431 ","page_number":431},
  {"content":"\r\nاز امام ششم ( ع ) : مردى بر آن حضرت وارد شد و عرضه داشت : يا ابن رسول الله من هشت دختر پشت سر هم دارم و پسرى ندارم ، دعا بفرماييد كه خداوند به من پسرى دهد ، امام ( ع ) فرمود : چون آهنگ آميزش كردى و در دامن زن نشستى ، دست راستت را بر ران چپ زن نه و سوره * ( « إِنَّا أَنْزَلْناه . . . » ) * را هفت بار بخوان ، و سپس آميزش كن كه آنچه ميخواهى مىبينى ، و چون آثار حمل پيدا شد ، هر وقت زن در شب پهلو به پهلو شود دست راست خود بر ران راست او نه و * ( « إِنَّا أَنْزَلْناه » ) * را هفت بار بخوان . مرد گويد چنين كردم و هفت پسر پشت سر هم برايم متولد شد ، و ديگران نيز چنين كردند و پسردار شدند . روزى حسن بن على ( ع ) : از نزد معاويه بيرون شد ، يكى از دربانان معاويه بدنبال حضرت راه افتاد ، و گفت من مردى پولدارم كه بچه دار نمىشوم ، چيزى به من بياموز كه خداوند به من فرزندى دهد . امام ( ع ) فرمود : بسيار استغفار كن ، وى بسيار استغفار ميكرد كه گاهى به روزى 70 بار ميرسيد ، و ده پسر برايش متولد شد . اين خبر بمعاويه رسيد ، بمرد گفت : چرا از او نپرسيدى كه اين سخن را از كجا گفته ؟ بارى ديگر كه امام ( ع ) به معاويه وارد شد مرد همان سؤال را از او كرد ، امام ( ع ) فرمود مگر گفتهء قرآن را نشنيدى كه در داستان هود گويد : « و بر نيروى شما بيفزايد » ( سوره\r\n","description":"","footnote":"","page_name":" 432 ","page_number":432},
  {"content":"\r\nهود 55 ) و در قصه نوح گويد : « شما را بمال و فرزند كمك كند » ( نوح آيه 11 ) .\r\n\r\nفصل هفتم ( در عقيقه و متعلقات آن )\r\nعمر بن يزيد گويد : از امام ششم ( ع ) شنيدم كه : هر مردى در قيامت در گرو عقيقه است ، و عقيقه از قربانى ( مستحب ) لازم است .\r\nو از آن حضرت ( ع ) : هر انسانى در گرو فطرة ( عيد رمضان ) است و هر مولودى در گرو عقيقه مىباشد . عمر بن يزيد گويد : به امام صادق ( ع ) عرضه داشتم كه به خدا نميدانم پدرم برايم عقيقه كرده يا نه ؟ حضرت دستور داد من براى خود عقيقه كنم ، در حالى كه در سن پيرى بودم .\r\nاز حضرت موسى بن جعفر ( ع ) : چون فرزندى براى آدمى متولد شود عقيقه بر او واجب گردد ، و اگر خواهد همان روز او را نام بگذارد .\r\n","description":"","footnote":"","page_name":" 433 ","page_number":433},
  {"content":"\r\nاز امام صادق ( ع ) : عقيقه بر هر پولدارى لازم است ، و فقير هر گاه توانست عقيقه كند ، و اگر نتوانست بر او لازم نيست ، و اگر براى فرزند عقيقه نكرد تا وقتى كه براى او قربانى نمايد همان كافيست ، و هر مولودى در گرو عقيقه مىباشد . و در بارهء عقيقه فرمود : قوچى عقيقه كند ، و اگر نيافت ؛ هر چه براى قربانى كافيست در عقيقه نيز كافى است ، و گر نه بره اى عقيقه نمايد .\r\nو از آن حضرت ( ع ) در بارهء عقيقه سؤال شد ، فرمود : گوسفند ، يا گاو ، يا شتر باشد و بعد از عقيقه كودك اسمگذارى شود ، و روز هفتم سر او تراشيده شود ، و به وزن موهايش زر و سيم صدقه دهند ، و اگر پسر است حيوان نر و اگر دختر است ماده عقيقه شود .\r\nابو طالب در روز هفتم ولادت پيغمبر ( ص ) ، عقيقه اى كرد ، و خاندان خود را دعوت نمود ، گفتند : اين مهمانى براى چيست ؟ فرمود : عقيقه براى احمد ( ص ) : پرسيدند چرا نامش را احمد نهاده اى ؟ گفت چون اهل زمين و آسمان او را حمد و ثنا مىگويند .\r\nاز امام صادق ( ع ) : ربع عقيقه بايد بقابله داده شود و اگر قابله نبود ، بمادر\r\n","description":"","footnote":"","page_name":" 434 ","page_number":434},
  {"content":"\r\nكودك داده شود تا او بهر كس كه خواهد هديه كند ، و نيز ده مسلمان از آن اطعام گردد ، و اگر بيشتر اطعام شوند بهتر است\r\nو از آن حضرت ( ع ) : چون خواهى عقيقه دبح كنى ، بگو : « اى قوم من از بتانى كه شريك خدا ساخته‌ايد بيزارم ، و من به حقيقت رو ميكنم به آن كس كه آسمان و زمين را آفريد و من مشرك نيستم . نماز و حج و زندگى و مرگم براى خداوند آفريدگار جهانيان است ، خدايى كه شريك ندارد ، و به اين كار مأمورم و من از تسليمشده گانم ، خداوندا از سوى تو آمده‌ام و بسوى تو باز خواهم گشت ، بنام خدا و خدا بزرگتر است ، خداوندا بر محمد و آل او درود فرست ، و اين عقيقه را از فلان ( نام فرزند را ببرد ) قبول كن . » بعد از اين دعا عقيقه را ذبح كند .\r\nاز امام صادق ( ع ) : مولود در روز هفتم نامگذارى شود ، و سرش را بتراشند و هم وزن مويش نقره صدقه دهند ، و از طرف او قوچى نر عقيقه كنند ، و اعضاء او را قطعه قطعه نمايند و بپزند ، و گروهى از مسلمين را به آن مهمان كنند . و مانعى ندارد\r\n","description":"","footnote":"","page_name":" 435 ","page_number":435},
  {"content":"\r\nكه گوشتش را صدقه دهند ، و اين عمل براى دختر و پسر يكسان است . و از عقيقه مرد ( صاحب فرزند ) و عيالش نخورند ، و پاى عقيقه را بقابله دهند ، و اگر قابله از اهل و عيال مرد باشد لازم نيست چيزى از عقيقه ببرد ، و اعضايش را اگر بخواهد صدقه دهد و اگر خواهد بپزد ، و با آن نان و آبگوشت بدهد ، و جز به اهل ولايت ندهد .\r\nو از آن حضرت ( ع ) : مولود چون به دنيا آيد ، در گوش راستش اذان و در گوش چپش اقامه گفته شود . و فرمود : هر كه چهل روز گوشت نخورد ، بد اخلاق شود و هر كه بد اخلاق گردد در گوشش اذان گوئيد .\r\nاز امام باقر ( ع ) : هر گاه فرزندى براى شما متولد شود در روز هفتم قوچى عقيقه كنيد ، و پاى آن را به قابله دهيد ، و كامش را با آب فرات برداريد ، و در گوش راستش اذان و در گوش چپش اقامه گوييد ، و براى او اسم نهيد و سرش را بتراشيد و هم وزن مويش نقره يا طلا صدقه دهيد كه خدا نامش را از آسمان نازل كند ، و در موقع ذبح بگوئيد : « بنام خدا و به يارى خدا ، و سپاس خدا را ، و خدا بزرگ است ، بخاطر ايمان به خدا ، و ثنا و مدح رسول خدا ( ص ) و شكر روزى خدا ، و نگهبانى فرمان خدا ، و شناسائى فضل خدا بر ما اهل بيت » . و اگر مولود پسر است بگوييد : « خداوندا تو به من\r\n","description":"","footnote":"","page_name":" 436 ","page_number":436},
  {"content":"\r\nپسر دادى و بهتر به آن آگاهى ، و آنچه دارم از تست و آنچه مىكنم براى تست و از من قبول كن ، بر سنت تو و سنت رسول تو ، و شيطان رجيم را از ما بران و اين عقيقه را براى تو كشتم ، براى تو شريكى نيست * ( وَالْحَمْدُ لِلَّه رَبِّ الْعالَمِينَ ) * » .\r\nاز امام ششم ( ع ) : رسول اكرم ( ص ) براى حسنين قوچى عقيقه كرد ( در روز هفتم ولادتشان ) و اعضايش را قطعه قطعه نمود ، و فرمود آن را پختند و بهمسايگان اطعام كرد و فرمود : پس از ولادت كودك هفت چيز سنت است : اول - نامگذارى ، دوم - تراشيدن سرش ، سوم - هموزن سرش زر يا سيم صدقه دادن در صورت توانائى ، چهارم - عقيقه دادن ، پنجم - سر گوسفند را با زعفران بپزند ، ششم - او را ختنه كردن ، هفتم - از عقيقه بهمسايگان اطعام نمايد . پيغمبر ( ص ) فرمود : يا فاطمه گوشهاى حسنين را سوراخ كن بر خلاف يهود . و روايت است كه : پيغمبر ( ص ) به فاطمه فرمود كه سر حسنين ( ع ) را در روز هفتم ولادت بتراشد و به وزن موهايش نقره صدقه دهد .\r\n","description":"","footnote":"","page_name":" 437 ","page_number":437},
  {"content":"\r\nو در حديث است كه : چون حضرت حسن ( ع ) متولد شد پيغمبر ( ص ) در گوش او اذان گفت . حضرت زين العابدين ( ع ) : وقتى بولادت كودكى بشارت داده ميشد ، نمى - پرسيد : دختر است يا پسر ؟ بلكه مىپرسيد : آيا سالم و كامل است ، اگر صحيح و سالم بود مىفرمود : « سپاس خدايى را كه او را ناقص نيافريد » .\r\nاز امام ششم ( ع ) پرسيدند : حكمت تراشيدن سر مولود چيست ؟ فرمود : پاك ساختن اوست از آلودگى و موى رحم . على بن جعفر از برادرش حضرت امام كاظم پرسيد اگر سر مولود را تا روز هفتم نتراشيدند چه ؟ فرمود پس از هفت روز ديگر لازم نيست .\r\nاز امام ششم ( ع ) : كام فرزند را با آب فرات و خاك قبر حسين ( ع ) برداريد ، و اگر نبود به آب باران .\r\nاز امير مؤمنان ( ع ) : كام فرزند را با خرما برداريد كه پيغمبر ( ص ) با حسنين ( ع ) چنين كرد .\r\n","description":"","footnote":"","page_name":" 438 ","page_number":438},
  {"content":"\r\n\r\nفصل هشتم ( در ختنه و متعلقات آن )\r\nاز نبى اكرم ( ص ) : ختنه براى مردان سنت ( لازم ) و براى زنان مكرمت است . عبد الله بن جعفر حميرى به حضرت عسكرى ( ع ) نوشت : از افراد صالح روايت شده كه فرزندان خود را در روز هفتم ختنه كنيد كه پاكيزه شوند ، كه زمين از بول آدم ختنه نشده بفغان آيد ، ولى - جانم فدايت - در حجامتگرهاى شهر ما مرد حاذقى نيست كه بتواند در روز هفتم ختنه كند ، و ختنه گر يهودى هست ، آيا يهود ميتواند اولاد مسلمين را ختنه كند ؟ حضرت ( ع ) جواب نوشت : روز هفتم را فراموش و سنت را مخالفت نكنيد . ان شاء الله .\r\nاز امام صادق ( ع ) : وقت ختنه كودك بگويد : « خداوندا اين سنت تو و سنت پيغمبر تو ( ص ) است ، و هم فرمانبردارى تو و كتاب تست ، به خواست و اراده و قضاء تو ، بواسطه امرى كه اراده كرده اى ، و قضائى كه حتم نموده اى ، و فرمانى كه نافذ گردانيده اى ،\r\n","description":"","footnote":"","page_name":" 439 ","page_number":439},
  {"content":"\r\nو سوزش آهن را در ختنه و حجامت بوى چشانيدى به سببى كه خود بهتر ميدانى . خداوندا او را از گناه پاك نگه دار ، و به عمرش بيفزا ، و آفات و دردها را از او بگردان ، و غناى بيشتر به او ده ، و فقر را از او دور بدار ، كه تو آگاهى و من نميدانم . « و از آن حضرت ( ع ) : هر كه اين دعا را در وقت ختنهء فرزند خود نخوانده تا پيش از بلوغ او هر وقت شد بخواند كه فرزند را از سوزش آهن ، از كشته شدن و امثال آن نگه دارد .\r\nاز امام هفتم ( ع ) : چون فرزندش حضرت رضا متولد شد ، امام فرمود : اين مولود من ختنه شده ، و طاهر و پاكيزه به دنيا آمد ، ولى ما تيغ بر جاى ختنه اش ميكشيم تا سنت را پيروى كرده باشيم .\r\nاز نبى اكرم ( ص ) : فرزندانتان را در روز هفتم ختنه كنيد ، كه پاكيزه تر است زودتر معالجه مىشود و گوشت ميرويد . فرمود : زمين از بول ختنه نشده تا 40 روز آلوده است .\r\nاز امام ششم ( ع ) : سوراخ كردن گوش پسر سنت است ، و ختنهء او تا روز هفتم سنت است ، و ختنه زنان مكرمت آنهاست و سنت نيست ، و بهتر از مكرمت چيست ؟\r\n","description":"","footnote":"","page_name":" 440 ","page_number":440},
  {"content":"\r\nاز امام صادق ( ع ) : چون زنان با پيغمبر ( ص ) بمدينه هجرت كردند ، در ميانشان زنى بنام ام حبيبه بود كه زنان را ختنه ميكرد ، حضرت به او فرمود كه ام حبيبه ! امروز هم شغل سابق را دارى ؟ عرضه داشت آرى يا رسول الله و اگر حرام است و نهى كنيد ترك كنم ؟ فرمود : نه بلكه حلال است ، نزديك آخر تا چيزى يادت دهم ، ام حبيبه نزديك پيغمبر رفت ، حضرت فرمود : افراط مكن و كم بردار كه صورت را شادابتر مىكند و شوهر بيشتر لذت ميبرد ؟ ام حبيبه خواهرى داشت بنام ام عطيه كه آرايشگر بود ، ام حبيبه سخن پيغمبر ( ص ) را به او گفت ، ام عطيه خدمت پيغمبر رفت و گفتهء خواهر را به او عرضه داشت ، حضرت فرمود : نزديك بيا ، بعد فرمود صورت دختر و زن را با كهنه خشك و پاك مكن كه آب و رنگ او را ميبرد .\r\n","description":"","footnote":"","page_name":" 441 ","page_number":441},
  {"content":"\r\n\r\nفصل نهم نقصانهايى در زنان\r\nپيغمبر ( ص ) : چون آهنگ جنگ مىكرد با زنان مشورت ميفرمود و مخالف عقيدهء آنها عمل ميكرد . يكى از اصحاب امير مؤمنان به حضرت از زنش شكايت برد : امام خطبه اى خواند . . . ( چون اين روايت قبلا خود و ترجمه اش ذكر شد تكرار نمىكنيم ) . پيغمبر اكرم ( ص ) فرمود : اطاعت زن پشيمانى است ، پيغمبر ( ص ) نهى كرد كه زن بر زين نشينند .\r\nاز على ( ع ) : زنان را بر زين سوار مكنيد كه بهيجان آيند ( غريزهء آنها تحريك شود ) .\r\n","description":"","footnote":"","page_name":" 442 ","page_number":442},
  {"content":"\r\nاز امام ششم ( ع ) : پيغمبر از زنان حرف ميزد ، فرمود : آنها را پيش از آنكه شما را ببدى بخوانند به خوبى دعوت كنيد ، و از بدهايشان به خدا پناه بريد ، و از خوبهايشان بپرهيزيد . ( يعنى مواظب خوبانشان باشيد ) .\r\nاز امام باقر ( ع ) : در خلوت از ايشان مشورت مكنيد ، و در بارهء خويشان گفته آنها را فرمان مبريد ، كه زن چون پير شود خوبيش برود و بديش بماند : يعنى زيبائى او فانى شود و نازايى پيدا كند ، و زبانش تند گردد ، ولى مرد چون پير شود بديش ميرود و خوبيش ميماند : عقلش ثابت و استوار و رأيش محكم شود ، و جهلش كم گردد .\r\nاز على ( ع ) : هر مردى كه تدبير امورش بدست زنش باشد ملعون است ، و فرمود : بركت در مخالفت با آنهاست .\r\nاز امام ششم : نبى اكرم ( ص ) فرمود : هر كه از زن خود اطاعت كند خدا او را به صورت بدوزخ افكند ، پرسيدند مراد چه اطاعتى است ؟ فرمود : رفتن بحمامها و عروسيها ، و مجالس جشن و عزا ، و پوشيدن لباس نازك .\r\n","description":"","footnote":"","page_name":" 443 ","page_number":443},
  {"content":"\r\nاز امام پنجم ( ع ) : زن براى تشييع جنازه نرود ، زنان مطلقه ( طلاق گرفته ) مانعى ندارد ، ولى دختر نرود .\r\nاز امام صادق ( ع ) ، پيغمبر ( ص ) فرمود : زنان را در بالاخانه منزل ندهيد ، و نوشتن نياموزيد ، آنها را ببافندگى واداريد ، و سوره نور تعليم دهيد . و فرمود : زن برابر مرد خواجه سر برهنه ننشيند .\r\nو از آن حضرت ( ع ) ، پيغمبر ( ص ) فرمود : دو مرد بهم نچسبند مگر آنكه بين آن دو جامه اى فاصله باشد ، و همچنين دو زن ، خداوند مخنثها ( ابنه اىها ) را لعنت كرده آنها را از خانه برانيد .\r\nو از آن حضرت ( ع ) : دو زن در يك لحاف نخوابند مگر بضرورت .\r\nو از آن حضرت ( ع ) : مساحقه ( يعنى دو زن عورت خود را بهم بمالند تا لذت برند ) در زنان چون لواط در مردان است ، و هر زن كه چنين كند ، بكشيدش .\r\nو از نبى اكرم ( ص ) : دو مرد در يك لحاف نخوابند مگر بضرورت ، هر يك زير\r\n","description":"","footnote":"","page_name":" 444 ","page_number":444},
  {"content":"\r\nروپوش و لباس خود بخوابند ، و لحاف را روى هر دو بكشند ، و همچنين زنان ، و دختر بايد در يك لحاف نخوابد ، و همچنين با مادر .\r\nاز امام ششم ( ع ) : در باره گفتهء خداوند « مگر آنچه ظاهر است ( 1 ) » پرسيدند كه مراد چه مقدار از بدن مىباشد فرمود : صورت و ساقها . و نيز از آن حضرت ( ع ) :\r\nدر باره « مگر آنچه ظاهر است » ، مراد زينت آشكار يعنى سرمه و انگشتر است ، و در روايت ديگر : انگشتر ، دستبند ذكر شده كه از زينتهاى ظاهر است . و زينتهايى كه نبايد آشكار گردد : گلوبند ، گوشواره و دستبند و النگو ، و خلخال كه به پا افكنند .\r\nاز امام صادق ( ع ) : در گفتهء خداوند « در كار خير با تو مخالفت نكند » - ( سوره ممتحنه / 12 ) مراد از كار خير اينست كه ( زن ) گريبان چاك نكند ، و سيلى به صورت نزند ، و داد و فرياد راه نياندازد ، و در كنار قبر عزيزش نوحه و ناله سر ندهد ، و مو پريشان ننمايد .\r\nو از آن حضرت ( ع ) : نبى اكرم ( ص ) از زنان پيمان گرفت كه ناله نكنند و با مردان خلوت ننمايند .\r\n\r\n","description":"","footnote":"\r\n( 1 ) قبل آيه اين است : به زنان مؤمن بگو : زينتهاى خود را ظاهر نكنند مگر آنچه ظاهر است ( سورهء نور / 31 )\r\n","page_name":" 445 ","page_number":445},
  {"content":"\r\nو از آن حضرت ( ع ) : چون فاطمه ( ع ) در جواب پيغمبر ( ص ) عرضه داشت كه :\r\nبهترين زنان كسى است كه مردى او را نبيند و او مردى را نبيند ، پيغمبر ( ص ) در مقام تعريف و تمجيد او فرمود : فاطمه از منست .\r\nاز ام سلمه : من با ميمونه نزد پيغمبر ( ص ) بوديم ، ابن ام مكتوم آمد - پس از نزول آيهء حجاب - پيغمبر دستور داد كه پس پرده برويم ، گفتيم يا رسول الله اين شخص كور نيست ؟ حضرت فرمود : مگر شما هم كوريد ، و او را نمىبينيد .\r\n\r\nفصل دهم ( در مهماتى در بارهء نكاح )\r\nاز امام صادق ( ع ) : پيغمبر ( ص ) از جنگ شبانه اى كه بسيارى از مسلمين زخمدار شده بودند بازگشت ، زنان پيش پيغمبر ( ص ) آمدند و در بارهء كشتگان خود پرسوجو مىكردند ، زنى پيش آمد و عرضه داشت يا رسول الله فلان كس چه شد ؟ حضرت فرمود\r\n","description":"","footnote":"","page_name":" 446 ","page_number":446},
  {"content":"\r\nچه نسبتى با تو داشت ؟ زن گفت برادرم بود ، حضرت فرمود خدا را سپاس گوى و استرجاع كن ( آيه * ( إِنَّا لِلَّه وَإِنَّا إِلَيْه راجِعُونَ ) * بخوان ) كه شهيد شد ، زن چنان كرد . سپس از ديگرى پرسيد ، پيغمبر فرمود : با تو چه نسبتى داشت ؟ گفت شوهرم بود ، حضرت فرمود حمد و استرجاع كن كه شهيد شد ، زن گفت : امان از ذلت ، پيغمبر ( ص ) فرمود :\r\nمن تا قبل از ديدن اين زن نميدانستم كه زن شوهر خود را مىجويد . و فرمود ( ص ) : نماز فراداى زن در خانه اش مساوى است با 25 نماز در\r\nو از آن حضرت ( ع ) : خداوند پيامبرش ( ص ) را به اخلاق شايسته اختصاص داد ، خود را بيازماييد ، اگر چيزى از آنها در شما هست خداى متعال را سپاس گوييد ، و بيشترش را بخواهيد ، و ده تا از آن اخلاق كريمه را ياد كرد كه : يقين ، قناعت ، صبر ، شكر ، حلم ، خوشخويى ، سخاوت ، غيرت ، شجاعت ، جوانمردى ، باشد . و روايت است كه از شومىها در نزد آن حضرت ( ع ) ياد كردند ، فرمود در سه چيز شومى وجود دارد : زن ، چارپا ، خانه ، اما شومى زن زيادى مهر و عاق شدن همسر است ، و اما شومى چهارپا چموشى است و اينكه از سوارى دادن خوددارى كند ، و اما شومى خانه ، تنگى حياط و بدى همسايه‌ها و زيادى عيبهاى آن است .\r\n","description":"","footnote":"","page_name":" 447 ","page_number":447},
  {"content":"\r\nو از آن حضرت : به عيسى ( ع ) گفتند چرا ازدواج نمىكنى ؟ فرمود : ازدواج بچه كارم آيد ؟ گفتند : فرزند پيدا مىكنى ، گفت فرزند بچه كار آيد ؟ اگر زنده ماند موجب گرفتارى است و اگر بميرد وسيله اندوه و نگرانى . زيد بن على ( ع ) . . . نبى اكرم ( ص ) ذكر جهاد كرد ، زنى پرسيد يا رسول الله براى زن جهاد نيست ؟ فرمود چرا ، زن از وقت حامله شدن تا زاييدن و تا بچه را از شير گرفتن ثواب مجاهد در راه خدا را دارد ، و اگر در اين بين بميرد مقام شهيد را دارد .\r\nاز امام باقر ( ع ) : امام زين العابدين ( ع ) هنگام تولد طفل زنان را امر مىفرمود از اطاق خارج شوند تا اول كسى كه چشمش به عورت طفل مىافتد زن نباشد .\r\nاز امام باقر ( ع ) : پيغمبر ( ص ) فرمود : خداوند براى شما امت 24 چيز را مكروه ميداند و از آنها نهى كرده : بازى در نماز ، منت در احسانها ، خنده بين قبرها ، از\r\n","description":"","footnote":"","page_name":" 448 ","page_number":448},
  {"content":"\r\nديوارها ( بخانه‌ها ) سر كشيدن ، نگاه به فرج زنان ( كه اگر فرزندى شود كور باشد ) سخن گفتن وقت جماع ، ( كه بچه لال مىشود ) ، خواب قبل از نماز عشاء ، سخن گفتن پس از نماز عشاء ، بىلنگ در زير آسمان غسل كردن ، جماع زير آسمان ، بىلنگ به نهر رفتن ، ( و فرمود كه در نهرها فرشتگانى ساكنند ) ، بىلنگ گرفتن بحمام ، سخن گفتن بين اذان و اقامهء ، در نماز صبح تا نماز تمام شود ، بهنگام طلاطم دريا به كشتى نشستن ، بر پشت بامى كه نرده ندارد خوابيدن ، ( كه هر كه بر پشت بام بىنرده بخوابد ذمه از او برى است ) ، تنها خوابيدن مرد در خانه ، در حال حيض با زن آميزش كردن ، كه اگر فرزندى شود و جذامى و پيس باشد جز خود را ملامت نكند ، پس از احتلام و قبل از غسل نزديكى كردن ، كه اگر كند و فرزندى آيد و جذامى و پيس باشد جز خود را ملامت نكند ؛ با جذامى حرف زدن كمتر از فاصله حد اقل يك ذراع - فرمود از جذامى بگريز چنان كه از شير مىگريزى - بول كردن بر كنار نهر جارى ، زير درخت ميوه دار تخلى نمودن ، ايستاده كفش به پا كردن ، به خانه تاريك بىچراغ وارد شدن ،\r\n","description":"","footnote":"","page_name":" 449 ","page_number":449},
  {"content":"\r\nو در حال نماز دميدن و فوت كردن .\r\nاز امام صادق ( ع ) : اكثر بهشتيان از زنان مستضعف هستند ، كه چون خدا ضعف ايشان را ميداند بر آنان رحم آرد .\r\nاز اسحق بن عمار : به امام صادق ( ع ) گفتم : آيا غلام ميتواند به موى خانمش نگاه كند ؟ فرمود : آرى و به ساق او .\r\nاز امام ششم ( ع ) ، پيغمبر ( ص ) بر فاطمه ( ع ) وارد شد كه جامه اى از پشم شتر بتن داشت ، و دست آس مىكرد ، و بچه را نيز شير ميداد ، چشمان پيغمبر ( ص ) پر اشك شد ، و فرمود : دخترم به تلخى دنيا پيشى گير ، تا به شيرينى آخرت دست يا بى . خداوند بر من اين آيه فرستاد : « پروردگارت چندان به تو عطا كند كه خشنود گردى » .\r\nاز حضرت رضا ( ع ) : آيا مرد خواجه ميتواند به پيش زنان رود و آب وضو بدستشان دهد و مويشان را ببيند . ؟ فرمود : نه .\r\n","description":"","footnote":"","page_name":" 450 ","page_number":450},
  {"content":"\r\nامير مؤمنان ( ع ) بزنان سلام ميكرد ، و خوشش نمىآمد كه به زنان جوان سلام كند ، و مىفرمود : ميترسم ، از صداى او خوشم آيد ، و گناهم بر ثوابم فزونى گيرد . ابى بصير از امام ششم ( ع ) پرسيد : آيا مرد ميتواند با زن نامحرم مصافحه كند و به او دست دهد فرمود نه مگر از پشت لباس . ساباطى از آن حضرت پرسيد : زنان وقتى وارد بر جمعى از مردم شوند چگونه سلام كنند ؟ فرمود : زن بگويد : عليكم السلام ، و مرد مىگويد : السلام عليكم .\r\nو از على ( ع ) : هيچ مردى تا كنون مويش زياد نبوده جز آنكه شهوتش كم بوده . محمد بن اسحق گويد : حضرت باقر ( ع ) از من پرسيد ميدانى چرا مهر زنان چهار هزار درم است ؟ گفتم : نه ، فرمود ام حبيبه دختر ابو سفيان در حبشه بود ، پيغمبر ( ص ) از او خواستگارى كرد ، و نجاشى از طرف پيغمبر ( ص ) چهار هزار درم مهر معين كرد و پرداخت ، ولى در اصل 12 هزار پيمانه و اندى بود .\r\nاز سكونى : على ( ع ) به چهار پاى ماده اى گذشت كه وسط راه عمومى نر بر پشت او رفته بود ، حضرت رو گردانيد ، گفتند چرا رو گردانيدى ؟ فرمود : سزاوار نيست و\r\n","description":"","footnote":"","page_name":" 451 ","page_number":451},
  {"content":"\r\nمنكر است كه اين كار در ملاء عام انجام شود و بايد در جايى پنهانى باشند كه زن و مردى آنها را نبيند .\r\nاز امام صادق ( ع ) : اگر كسى چشمش بزنى افتد و چشم از او بردارد و به آسمان اندازد ، يا ببندد ، هنوز چشم بهم نزده كه خداوند حور العينى به او تزويج نمايد . و فرمود : نگاه اول براى تست ، و نگاه دوم به ضرر تو ، و سومين موجب هلاك تو .\r\nاز حضرت باقر ( ع ) : مرد ميتواند به موى مادر و خواهر و دختر نظر كند .\r\nاز صحيفة الرضا از على ( ع ) : زن ده عورت ( پوشيدنى و حفظ كردنى ) دارد كه با ازدواج يكى از آنها پوشيده شود ، و ( بقيه تا وقت مرگ باقى است ) و چون بميرد همه آنها مستور گردد .\r\nاز امام ششم ( ع ) : موسى ( ع ) پرسيد : چه عملى نزد تو بهتر است ؟ خداوند فرمود :\r\nمهر بفرزندان ، كه من آنان را بر فطرت توحيد آفريدم ، و اگر بميرانمشان به رحمت خود به بهشتشان برم .\r\nاز امام صادق ( ع ) : كثيفترين گناهان سه چيز است : كشتار چهارپايان ، و\r\n","description":"","footnote":"","page_name":" 452 ","page_number":452},
  {"content":"\r\nندادن مهر زنان ، و ندادن اجرت كارگر .\r\nاز على ( ع ) : مهر زنان را خيلى بالا نگيريد كه موجب عداوت گردد .\r\nاز امام صادق ( ع ) : من تصميم گرفته‌ام زنى معين را ازدواج كنم ، و پدرم به ديگرى نظر دارد ، حضرت فرمود : آنكه خود دوست دارى ازدواج كن ، و آنكه را كه پدر مىخواهد واگذار .\r\nو از آن حضرت ( ع ) ، پيغمبر ( ص ) ، فرمود : هيچ مردى مهر زن را قبل از آميزش و عروسى ندهد مگر آنكه خداوند بر هر دينارى ثواب آزاد كردن بنده اى عنايت نمايد ، پرسيدند : بخشش بعد از عروسى ( دخول ) چطور است ؟ فرمود : آن از مودت و الفت بشمار آيد .\r\nاز حسين بن مختار : سلمان فارسى ( ره ) زنى ثروتمند گرفت ، و به منزل او داخل شد ، در خانه فرش عالى گسترده بود ، سلمان گفت : خانه شما حرم است ، يا كعبه در آن واقع شده ، در اين بين كنيزى دوشيزه پيش آمد ، سلمان پرسيد : اين كنيز از كيست ؟\r\nگفتند از همسر تست ، سلمان گفت : هر كس كنيزى داشته باشد و با او نياميزد ، گناهش به گردن اوست .\r\n","description":"","footnote":"","page_name":" 453 ","page_number":453},
  {"content":"\r\nاز امام صادق ( ع ) : هر كس كنيزى گيرد چهل روز يك بار ( لا اقل ) با او آميزش كند .\r\nو از آن حضرت ( ع ) : اگر مردى با جاريه اى آميخت و خواست بار ديگرى در آميزد قبلا غسل كند .\r\nو از آن حضرت ( ع ) : على ( ع ) مىفرمود : براى كودك دايه احمق نگيريد كه شير بر طبع فرزند غالب آيد . و پيغمبر ( ص ) فرمود : دايه احمق نگيريد ، كه فرزند با همان شير جوان گردد .\r\nاز عمرو بن ابى سلمه ، پيغمبر اكرم ( ص ) فرمود : خداوند حياء را ده قسمت كرد و نه قسمت را بزنان داد و يكى بمردان ، و اگر چنين نبود : زنان خود را همچون حيوانان به زير فرزندان شما مىافكندند . امام ( ع ) فرمود : زن در دوران حاملگى و شير دادن اجر مجاهد در راه خدا را دارد ، و اگر درين بين بميرد ، اجر شهيد دارد . و فرمود : مخنثها چون زنان رحم دارند ولى رحم آنها سرنگون است .\r\n","description":"","footnote":"","page_name":" 454 ","page_number":454},
  {"content":"\r\nو فرمود : زن پس از زايمان اولين خوراكش رطب باشد ( خرماى عالى تازه ) و اگر نبود تمر ( خرماى متوسط ) بخورد ، كه اگر چيزى بهتر از آن باشد به مريم ( ع ) بهنگام زائيدن عيسى ( ع ) ميداد .\r\nاز امير مؤمنان ( ع ) ، پيغمبر ( ص ) فرمود : زنا نكنيد كه لذت همسر از كام شما برود ، و شما عفت پيشه كنيد ، تا زنانتان عفيف گردند ، فلان قبيله زنا مىكردند ، زنانشان زناكار گشتند . و فرمود : هيچ زنى نبايد بخوابد تا خود را به شوهر عرضه كند ، و مراد از عرضه داشتن اينست كه لباس را در آورد و به زير لحاف شوهر برود ، و به او بچسبد .\r\nاز امام صادق ( ع ) : خداوند به كسانى كه لواط دهند نشستن بر استبرق بهشتى را حرام كرده . پيغمبر ( ص ) ، فرمود : هر كه پسرى را به شهوت ببوسد ، خداوند در قيامت دهانه آتشين بدهانش بزند .\r\nاز على ( ع ) : هر كه خود را در اختيار كسى نهد كه با او بازى كند ، خداوند شهوت زنان بر او افكند .\r\n","description":"","footnote":"","page_name":" 455 ","page_number":455},
  {"content":"\r\nاز امام صادق ( ع ) : خداوند متعال شهوت مؤمن را در كمر و شهوت كافر را در مقعدش نهاده .\r\nو از آن حضرت ( ع ) : هر كه دخترش را به شرابخوار دهد ، قطع رحم كرده ، ( و خويشى خود را از او بريده ) .\r\nو از آن حضرت ( ع ) : چرخ ريسندگى در دست زن چون نيزه است در دست جنگجوى در راه خدا . و فرمود : زنان را بريسندگى واداريد ، كه اين شغل براى آنها خير و زينت است .\r\nاز انس ، پيغمبر ( ص ) فرمود : هيچ يك از شما بىمشورت كارى نكند و اگر مشاورى نيافت با زنش مشورت كند ، و بعد مخالف آن عمل كند ، كه در مخالفت او بركت است . پيغمبر ( ص ) ، فرمود : خوب وسيله اى است چرخ ريسندگى براى زن صالح . و فرمود ( ص ) : ابراهيم پدرم غيور بود ، و من از او غيورترم ، و خداوند دماغ مؤمن بىغيرت را به خاك ذلَّت بمالد .\r\n","description":"","footnote":"","page_name":" 456 ","page_number":456},
  {"content":"\r\nاز امام باقر ( ع ) : غيرت زنان حسد است ، و حسد ريشه كفر است ، زنان چون غيرت بخرج دهند غضب كنند ، و چون غضبناك شوند كافر گشته‌اند ، مگر زنان مسلمان . جابر از آن حضرت ( ع ) : روايت كند كه خداوند براى زنان غيرت ننهاده ، كه براى مردان چهار زن آزاد و كنيز حلال كرده و براى زن جز يك همسر حلال ننموده ، و اگر زن بمرد ديگرى غير از شوهر خود تمايل پيدا كند ، زناكار خواهد بود ، و بايد مرد غيرت داشته باشد ولى زن مؤمنه نه .\r\nاز محمد بن اسماعيل بن بزيع : از حضرت رضا ( ع ) در باره اينكه زنان بايد جلوى خواجه‌ها ( آنهايى كه مردى ندارند ) روسرى سر كنند سؤال شد ؟ فرمود :\r\nخواجه‌ها بر دختران پدرم موسى بن جعفر ( ع ) وارد مىشدند و آنها روسرى سر نميكردند گفتم آن خواجه‌ها آزاد بودند ؟ فرمود : نه ، بلكه در برابر خواجه‌هاى آزاد روسرى سر مىكردند ( و براى برده‌ها سر نميكردند ) .\r\n","description":"","footnote":"","page_name":" 457 ","page_number":457},
  {"content":"\r\n\r\nباب نهم ( در آداب سفر و متعلقات آن )\r\nدر هشت فصل ( اين باب از كتاب من لا يحضره الفقيه و از مجموعهء آداب پدرم است و نيز از ديگر جاها )\r\n\r\nفصل اول در سفر و اوقات خوب و بد سفر\r\nاز امام صادق ( ع ) : عاقل نبايد جز در يكى از سه حال باشد : يا تهيهء توشه آخرت ، يا تأمين معاش ، يا لذت حلال . نبى اكرم ( ص ) فرمود : مسافرت كنيد تا سلامت باشيد ، جهاد كنيد تا سود بريد ، حج كنيد تا غنى شويد . و فرمود : مسافرت كنيد كه اگر مالى بدست نياريد بهرهء عقلانى ميبريد .\r\n","description":"","footnote":"","page_name":" 458 ","page_number":458},
  {"content":"\r\nو فرمود : سفر ميزان مردم است .\r\nاز امام صادق ( ع ) : چون خداوند اسباب رزق را براى بنده اش در زمين فراهم آرد ، حاجت او را در آن قرار دهد .\r\nو از آن حضرت ( ع ) : هر كه خواهد سفر كند روز شنبه به مسافرت رود كه اگر سنگى در اين روز از جا كنده شود ، خداوند بجايش باز گرداند . و هر كه كارها و نيازها بر او مشكل افتد و يا مانعى پيش آيد ، در روز سه شنبه بدنبال آنها رود كه در اين روز خداوند آهن را براى داود نرم كرد .\r\nو از امام ( ع ) : مانعى ندارد شب جمعه به سفر بيرون رفتن .\r\nاز امام باقر ( ع ) ، پيغمبر اكرم ( ص ) پنجشنبه مسافرت ميكرد و امام ( ع ) فرمود : پنجشنبه روزى است كه خدا و پيغمبر ( ص ) و ملائكه آن را دوست دارند .\r\nاز انس : محبوبترين روزها پيش پيغمبر ( ص ) براى سفر روز جمعه بود ، و اگر روزى را براى سفر جنگ در نظر داشت به روز ديگرى وانمود مىكرد ( كه خبر بدشمن نرسد و مجهز و آماده گردد ) .\r\n","description":"","footnote":"","page_name":" 459 ","page_number":459},
  {"content":"\r\nيكى از اهل بغداد به حضرت امام هادى عليه السلام نوشت و در باره سفر در چهارشنبه آخر ماه پرسش نمود ؟ حضرت جواب نوشت : هر كه براى چهار شنبه آخر ماه بخلاف مردمى كه فال بد ميزنند ، به سفر بيرون رود از هر آفتى در امان باشد و از هر رنج و بليه اى مصون بماند ، و خداوند حاجتش را بر آورد . پيغمبر ( ص ) فرمود : بر شما باد به سفر در شب ، كه زمين در شب در مىنوردد .\r\nو از آن حضرت : روز جمعه براى حاجت بيرون مرو ، و شنبه بهنگام طلوع خورشيد بطلب حاجت بيرون برو .\r\nاز ابو ايوب خزاز : امام ششم در بارهء تفسير آيه « چون نماز را خوانديد پراكنده شويد و بدنبال فضل و روزى خدا برويد » فرمود : روز جمعه براى نماز ، و پراكنده شدن دنبال روزى روز شنبه .\r\nو از آن حضرت ( ع ) : از مسافرت در روز سوم و چهارم و بيست و يكم و بيست و پنجم بپرهيزيد ( كه اين روزها نحس است ) .\r\n","description":"","footnote":"","page_name":" 460 ","page_number":460},
  {"content":"\r\nو فرمود : در دوشنبه به سفر نرويد و حاجت طلب نكنيد .\r\nاز امير مؤمنان ( ع ) : روز شنبه روز مكر و خدعه است ( يعنى براى جنگ ) و يك شنبه روز درختكارى و ساختمان كردن ، و دوشنبه روز سفر و طلب ، سه شنبه روز جنگ چهارشنبه روز شوم كه مردم در آن تطير زنند ، پنجشنبه روز داخل شدن بر امراء و قضاء حوائج و روز جمعه روز نكاح .\r\nاز ابو ايوب خزاز : خواستيم به سفر رويم به خدمت امام صادق ( ع ) رفتيم ، كه سلامى عرض كنيم ، فرمود : گويا مىخواهيد از بركت دوشنبه استفاده كنيد ؟ گفتيم :\r\nآرى . فرمود چه روزى شومتر از دوشنبه كه در اين روز وحى از ما قطع شد ( نبى اكرم وفات يافت ) . . . دوشنبه بيرون نرويد بلكه سه شنبه بيرون رويد .\r\nو از آن حضرت : هر كه در قمر در عقرب مسافرت يا ازدواج كند ؛ نيكى نبيند . عبد الملك بن اعين گويد ، به امام ششم ( ع ) عرضه داشتم : من به اين علم ( نجوم )\r\n","description":"","footnote":"","page_name":" 461 ","page_number":461},
  {"content":"\r\nگرفتارم ، و چون كارى دارم طالع بلند ميكنم و به آن مينگرم و اگر بد نشان دهد مىنشينم و بدنبال كار خود نميروم ، و اگر خير نشان دهد ميروم . امام فرمود : حاجتت در اين صورت بر مىآيد ؟ گفتم آرى ، فرمود : كتب خود بسوزان ، و امير مؤمنان بهنگامى كه قمر در محاق بود مسافرت و تزويج را مكروه ميداشت .\r\nاز موسى بن جعفر ( ع ) : شومى براى مسافر در راه سفر در شش چيز است : كلاغ كه طرف راست بانگ كند ، و سگى كه دنب بجنباند ، گرگ كه در برابر انسان زوزه كشد و به زمين نشيند و بانگ كند ، آهويى كه از چپ و راست انسان در آيد ، بومى كه بانگ زند ، و زن خاكستر موى كه چهره نشان دهد ، الاغ گوش بريده ، اگر كسى يكى از اينها را ببيند و در دل احساسى كند بگويد : « خداوندا به تو از تو محافظت مىجويم ، از شر آنچه در دل احساس ميكنم . خداوندا مرا نگهبانى كن » از شرور اينها حفظ خواهد شد .\r\nاز حلبى از امام صادق ( ع ) : سفر در روزهاى مكروه كراهت دارد ، روز چهارشنبه و ديگر ايام مكروه ، و فرمود اگر ناچارى و برايت پيش آمد سفر را با صدقه شروع كن و آية الكرسى بخوان .\r\nو از آن حضرت : حضرت زين العابدين ( ع ) فرمود : حج و عمره كنيد تا بدنتان\r\n","description":"","footnote":"","page_name":" 462 ","page_number":462},
  {"content":"\r\nسالم بماند ، و روزى شما فراخ گردد ، و احتياجات شما و خانواده شما تأمين گردد .\r\nو از آن حضرت ( ع ) : اگر كسى سوره « انا انزلناه » بخواند و پياده حج برود رنج پياده روى را احساس نكند . و فرمود : هيچ كس بهنگام سوار شدن مركب « انا انزلنا » نخواند مگر آنكه سالم و آمرزيده باز گردد و پياده شود و خواننده آن از آهن محكمتر بر چهار پا باشد ، و شترى كه هفت سفر با او به حج روند از حيوانات بهشت شود . امام باقر ( ع ) فرمود : اگر چيزى بتواند بر قدر الهى پيشى گيرد ، ميگفتم :\r\nخوانندهء « انا انزلنا » بهنگام سفر يا خروج از منزل سالم به خانه باز آيد ان شاء الله تعالى .\r\n\r\nفصل دوم ( افتتاح سفر با صدقه و مانند آن )\r\nاز امام صادق ( ع ) : صدقه بده و هر روز كه خواهى سفر كن .\r\nاز حماد بن عثمان : به امام صادق ( ع ) عرضه داشتم : آيا سفر در روزهاى مكروه\r\n","description":"","footnote":"","page_name":" 463 ","page_number":463},
  {"content":"\r\nمثل چهارشنبه كراهت دارد ؟ فرمود : هر وقت پيش آمد و خواستى صدقه بده و به سفر برو و آية الكرسى بخوان و حجامت كن هر وقت خواستى .\r\nاز ابن ابى عمير : گاه بنجوم نگاه ميكردم و بطالع مىنگريستم و از آن در دل من چيزهايى خلجان مىكرد ، به حضرت موسى بن جعفر ( ع ) شكايت بردم ، فرمود هر گاه در دل ناراحتى حس كردى ، به اول بينوايى كه رسى صدقه ده و به راه خود ادامه ده كه خداوند عز و جل از تو دفاع خواهد كرد .\r\nاز امام صادق ( ع ) : هر كه صبحگاه صدقه دهد خداوند نحسى آن روز را از او بگرداند .\r\nاز عبد الله بن سليمان از امام ( ع ) : چون پدرم در چهار شنبه يا روزهاى ديگرى كه مردم مكروه ميدانند ، مثل روز محاق ( آخر ماه ) صدقه ميداد و به سفر ميرفت .\r\nاز امام صادق ( ع ) : هر كه صبح صدقه دهد خداوند نحوست آن روز را از او بگرداند .\r\n","description":"","footnote":"","page_name":" 464 ","page_number":464},
  {"content":"\r\nاز امام پنجم ( ع ) : حضرت زين العابدين چون مىخواست بيكى از قراء يا املاك خود برود سلامت خود را با صدقه اى كه مقدورش بود مىخريد ، در موقعى كه پا در ركاب مىنهاد ، صدقه مىداد و چون بسلامت بر مىگشت خدا را شكر مىكرد و به مقدار مقدور صدقه ميداد .\r\nو از آن حضرت ( ع ) : چون قصد سفر دارى سلامت خود را به مقدار صدقه اى كه دلت راضى است از خداوند بخر و بعد به سفر برو ، و بگو : « خداوندا من اراده فلان سفر دارم و سلامتم را در اين سفر به فلان صدقه و يا فلان چيز از تو مىخرم ، » بعد هر جور صلاح بدانى صدقه بده . و اگر سالم برگشتى نيز براى شكر صدقه بده .\r\n\r\nبرداشتن عصا\r\nاز انس ، پيغمبر ( ص ) فرمود : مگر عاجزيد كه عصايى بدست گيريد كه ته آن آهنى باشد ، كه چون خسته شويد بر آن تكيه كنيد ، و به كمك آن از آب بگذريد ، و موذيها را از سر راه برانيد ، و گزندگان را بكشيد ، و با درنده بجنگ و دفاع پردازيد ، و در بيابان بىنشان قبله قرار دهيد ( شايد مراد آن است كه شاخص قرار داده شود كه\r\n","description":"","footnote":"","page_name":" 465 ","page_number":465},
  {"content":"\r\nوقت به آن شناخته گردد ) .\r\nو از آن حضرت ( ع ) ، پيغمبر ( ص ) فرمود : گرفتن عصا نشانه مؤمن و سنت انبياء ( ع ) است . ام سلمه گويد ، پيغمبر ( ص ) فرمود : با عصا راه رفتن تواضع است ، و براى هر قدمى كه با عصا راه رود هزار حسنه است و هزار درجه مقامش بالا رود .\r\nاز امير مؤمنان ( ع ) : هر كه بسفرى بيرون رود و عصايى با او باشد از بادام تلخ و اين آيه را بخواند « * ( وَلَمَّا تَوَجَّه تِلْقاءَ مَدْيَنَ ) * . . . تا الى ما نقول وكيل » ( سوره قصص آيه 21 ) خداوند او را از هر درنده موذى و دزد متجاوز ، و از هر جانور زهر آگين تا وقت بازگشت به خانه اش نگهدارد . و نيز فرمود ( ص ) : عصا برداشتن فقر را ميبرد و شيطان نزديك نميشود . و پيغمبر ( ص ) ، فرمود : هر كه دوست دارد زمين زير پايش نرم ( و پياده روى براى او آسان باشد ) عصايى از چوب بادام تلخ بردارد .\r\n","description":"","footnote":"","page_name":" 466 ","page_number":466},
  {"content":"\r\nو فرمود : عصا برداريد كه از سنت برادرانم پيامبران مىباشد و بنى اسرائيل از خرد و بزرگ با عصا راه ميرفتند ، كه در راه رفتن سر نخورند .\r\n\r\nعمامه بستن و تحت الحنك\r\nاز امام صادق ( ع ) : هر كه با عمامه اى كه تحت الحنك داشته باشد بيرون رود برايش ضمانت ميكنم كه سالم برگردد .\r\nو از آن حضرت ( ع ) : هر كه بسفرى بيرون رود ، و عمامه يا تحت الحنك نگذارد و گرفتار دردى بىدرمان شود كسى غير از خود را ملامت نكند .\r\nاز موسى بن جعفر ( ع ) : من آن كس را كه با عمامه تحت الحنكدار بيرون رود ضمانت مىكنم كه گرفتار دزد و آتشسوزى نشود ، و در آب غرق نگردد .\r\n","description":"","footnote":"","page_name":" 467 ","page_number":467},
  {"content":"\r\n\r\nفصل سوم ( مستحبات وقت رفتن به سفر )\r\n\r\nدعاء وقت خروج\r\nپيغمبر ( ص ) ، فرمود : هر كه خواهد به سفر رود جانشين و نگهبانى براى خانواده اش بهتر از اين نيست كه دو ركعت نماز بگذارد و بوقت خداحافظى و توديع بگويد : « خداوندا ، دين و جان ، مال و خانواده و فرزندان و همسايگان و غمخوران خودم را از حاضر و غايب و همچنين تمام نعمتهايى را كه به من داده اى به تو مىسپرم خداوندا اين همه را در كنف و حفظ و پناه و عز خود نگهدار كه هر كه در پناه تو باشد عزيز مىباشد كه مقام تو بس جليل و بلند است و جز تو خدايى وجود ندارد ، بر آن زنده اى كه مرگ در او راه ندارد ، توكل ميكنم ، و سپاس خدايى را است كه فرزند نميگيرد ، و در سلطنت خود شريك ندارد ، و ولى و سرپرستى نمىخواهد ، و او را تكبير گوى . خدا بزرگ است و خدا را بسيار ميستايم ، و او را هر صبح و شب تسبيح ميگويم . »\r\n","description":"","footnote":"","page_name":" 468 ","page_number":468},
  {"content":"\r\nو امام باقر ( ع ) وقتى قصد سفر داشت ، اهل و عيال خود را در خانه اى جمع ميكرد ، و ميفرمود : « خداوند اينها را به تو ميسپرم . . . تا آخر دعاى مذكور » .\r\nاز حضرت موسى بن جعفر ( ع ) : اگر مردى عازم سفر است بر در خانه اش رو بمسيرى كه ميرود بايستد ، و سوره « حمد » و آية الكرسى را بجلو و چپ و راست بخواند و بعد بگويد : « خداوندا مرا و آنچه با منست نگهدارى كن ، و مرا و آنچه با منست سالم نگهدار ، و مرا و آنچه با من است سالم بازگردان » خداوند خودش را با آنچه همراه دارد سالم و محفوظ بدارد و سالم بازگرداند ، بعد فرمود : نديده اى گاهى انسان محفوظ مىماند ولى آنچه همراه او است سالم نمىماند - ؟ گفتم چرا جانم فدايت . و حضرت وقت سفر ميخواند : « راه را بر ما آسان و نيكو گردان و عاقبت ما را بزرگ بدار » .\r\nاز امام هشتم ( ع ) : بهنگام خروج از خانه در سفر يا حضر بگو « بنام خدا ، به خدا ايمان آوردم و بر او توكل ميكنم آنچه بخواهد همان است و بدون يارى خدا هيچ كس\r\n","description":"","footnote":"","page_name":" 469 ","page_number":469},
  {"content":"\r\nنيرويى ندارد » اگر شيطانها چون اين دعا را بخوانى پيش تو آيند فرشتگان به آنان سيلى زنند و گويند ديگر به اين شخص تسلطى نخواهيد داشت ، از آنرو كه نام خدا را برده و به او ايمان آورده و توكل نموده . . .\r\nاز امام باقر ( ع ) : هر كه وقت بيرون رفتن از خانه بگويد : « به خدا پناه ميبرم از آنچه فرشتگان پناه مىبرند و از شر امروز و از شر شياطين ، و از شر جن و انس و درندگان و گزندگان و از شر ارتكاب گناهان ، خودم را از شر هر چيز به خدا ميسپارم » خداوند او را بيامرزد ، و مهماتش را كفايت كند ، و از شر و بدى نگهش دارد .\r\nاز انس : پيغمبر ( ص ) قصد هيچ سفرى نمىكرد مگر آن كه وقت حركت مىفرمود :\r\n« خداوندا به يارى تو ميروم ، و به تو رو مىآورم ، از تو كمك و محافظت مىجويم كه تو پناهگاه و اميد منى ، خداوندا آنچه را در نظر دارم و ندارم و آنچه را كه تو از من بهتر ميدانى كفايت كن ، خداوندا توشه تقوى به من ده ، و بهر جا كه رو ميكنم مرا بخير پيش ببر » بعد خارج مىشد . حضرت صادق ( ع ) بهنگام سفر مىفرمود : « خداوندا مرا و آنچه با من است\r\n","description":"","footnote":"","page_name":" 470 ","page_number":470},
  {"content":"\r\nمحفوظ بدار و به مقصد برسان ، به يارى خدا شروع ميكنم ، و از او رستگارى مىطلبم ، و به شفاعت محمد ( ص ) به تو توجه ميكنم . خداوندا هر مشكلى را بر من آسان كن ، و هر سركشى را مطيع و رام من گردان ، و همه خيرات را بيش از آنچه اميد دارم به من عطا كن ، و شرور و آنچه را كه از آن ميترسم از من بگردان اى بهترين رحمكنندگان » . و نيز مىفرمود : « از خدايى كه بدست اوست هر كوبنده و حركتكننده اى و بدست اوست روزى فرشتگان و همه مردمان مسألت مىنمايم ، كه در اين سفر بما امنيت و سلامت و ايمان و اسلام ، و فهم و توفيق و بركت و هدايت و شكر و عافيت ببخشايد و مغفرت و اراده عنايت فرمايد و هيچ گناهى براى ما بقاى نگذارد » .\r\nو از آن حضرت ( ع ) : هر كه بهنگام خروج از خانه بگويد : « الله اكبر الله اكبر الله اكبر ، بنام خدا داخل و خارج مىشوم ، و به خدا توكل مىكنم ، و هيچ قوتى جز به يارى خداى عظيم وجود ندارد و درود بر محمد و آل او ، خداوندا اين سفر مرا بخير افتتاح كن ، خداوندا من از شر خودم ، و ديگران ، و از شر هر جنبنده اى كه سرنوشتش\r\n","description":"","footnote":"","page_name":" 471 ","page_number":471},
  {"content":"\r\nبدست تست به تو پناهنده ميشوم ، كه خدايم بر راه راست است . » چنين كسى در ضمانت خداست تا برگردد ، بعد بگويد : « به خدا توكل ميكنم كه جز خواست خدا نباشد ، و جز بكمك او نيرويى وجود ندارد ، خداوندا براى آنچه بيرون ميروم از تو خير مىجويم ، و از شر به تو پناه ميبرم ، خداوند به فضل خودت به من توسعه ده ، و نعمتت را بر من كامل كن ، رغبت مرا به آنچه نزد تست متوجه گردان و مرا در راه خود و بر دين و ملت پيغمبر خود بميران » بعدا آية الكرسى و ( معوّذتين ) ( و سوره اخلاص ) را بخوان سه مرتبه به طرف جلو و سه مرتبه به طرف بالا و سه بار به طرف پايين و سه بار به طرف پشت سر ، و سه بار براست و سه بار به چپ و به خدا توكل كن .\r\n\r\nعوذه ( پناه بردن به خدا )\r\nپيغمبر ( ص ) وقتى قبل از شب به سفر ميرفت ميفرمود : « اى زمين پروردگار من و تو خداست ، و به خدا از شر تو و آنچه در تست و بدىهايى كه در تو خلق شده ، و بدى آنچه بر تو جنبش دارد و به خدا پناه ميبرم ، و از شر شير درنده و مار و عقرب گزنده ، از شر ساكنان شهر و از شر زايندگان و آنچه زايند ، به خدا پناه ميگيرم .\r\n","description":"","footnote":"","page_name":" 472 ","page_number":472},
  {"content":"\r\nخداوندا پروردگار آسمانهاى هفتگانه و بر آنچه سايه افكنند ، و پروردگار زمينهاى پنجگانه و آنچه را در بر گيرند ، و پروردگار بادها و آنچه بر آن ميوزند ، و خداوند شياطين و آنها را كه گمراه سازند از تو مسألت دارم كه بر محمد و آل محمد درود بفرستى ؛ و هم از تو مسألت دارم كه خير امشب و امروز ، و اين ماه و اين سال و اين شهر و اهل آن ، و اين قريه و ساكنان آن را نصيب من فرمايى ، و به تو پناه ميبرم از شرهاى آن و شر آنچه در آن است و از شر هر جنبنده اى كه سرنوشت او بدست توست كه خداوند من بر راه مستقيم است » .\r\n\r\nآنچه وقت سوار شدن و در مسير گفته مىشود\r\nاز امام ششم ( ع ) : چون پا در ركاب مىنهاد مىفرمود : « منزه است خداوندى كه اين مركب را مسخر ما كرد و گر نه ما قدرت بر تسخير او نداشتيم » و خداوند را هفت بار تسبيح و حمد و تهليل * ( لا إِله إِلَّا الله ) * مىگفت .\r\n","description":"","footnote":"","page_name":" 473 ","page_number":473},
  {"content":"\r\nاز اصبغ بن نباته : براى امير مؤمنان ( ع ) ركاب گرفتم كه سوار شود ، حضرت سر به آسمان برداشت و تبسم كرد ، به حضرت گفتم : سر بلند كردى ، و تبسم فرمودى ؟\r\nفرمود آرى ، من روزى براى پيغمبر ركاب گرفتم و او چنين كرد ، از او پرسيدم كه يا رسول الله سر به آسمان برداشتى ؟ و تبسم كردى ؟ فرمود : يا على ( ع ) هيچ كس بر مركبى كه خدا به او داده سوار نشود و در موقع سوار شدن آيه سخره « خداوند شما كسى است كه آسمانها و زمين را در شش روز آفريد ؟ تا آخر آيه » را بخواند و بعد بگويد : « مغفرت مىطلبم از خدايى كه جز او زنده و قيومى نيست و بسوى او توبه و بازگشت ميكنم . خداوندا گناهانم را بيامرز كه جز تو كسى نمىآمرزد » مگر آنكه خداى كريم گويد كه : « اى فرشتگانم بنده من ميداند كه جز من كسى او را نمىآمرزد بدانيد كه ذنوبش را بخشيدم » .\r\nاز امام رضا ( ع ) ، پيغمبر ( ص ) فرمود : هر كه سوار مركب شود و بسم الله گويد ، فرشته اى براى حفظ او بر ترك او نشيند تا از مركب فرود آيد ، و اگر سوار شود و بسم الله نگويد شيطانى رديف او نشيند و به او مىگويد آواز بخوان ، و اگر بگويد خوب\r\n","description":"","footnote":"","page_name":" 474 ","page_number":474},
  {"content":"\r\nنمىتوانم ، به او ميگويد زمزمه كن ، و همواره در آرزو بسر برد تا فرود آيد . و فرمود : هر كه بوقت سوار شدن گويد : « بنام خدا ، جز از طرف خدا نيرويى وجود ندارد ، سپاس خدايى را كه اين مركب را براى ما تسخير كرد ، و گر نه ما قادر بر تسخير او نبوديم » جان و مركبش مصون بماند تا فرود آيد ،\r\nو در روايتى ديگر وقت سوار شدن بگويد : « سپاس خدايى را كه ما را به اسلام رهبرى كرد ، و قرآن تعليم داد ، و به وجود محمد بر ما منت نهاد ، پاك است خدايى كه اين مركب را مسخر ما كرد ، و گر نه براى ما تسخير آن امكان پذير نبود ، و ما بسوى حق باز ميگرديم ، و سپاس خدايى را سزد كه پروردگار جهانيان است ، خداوندا تو ما را بر پشت مركب بنشانى ، و در كارها يارى كنى ، و رفيق و همراه سفر مايى و جانشين ما بر زن و مال فرزند مايى ، خداوندا تو بازوى من و ياور منى » و چون مركب به راه افتاد در راه بگو : بحول و قوه الهى بيرون ميروم بىآنكه در خود نيرويى داشته باشم ، خداوندا به تو از هر حول و قوه اى اجر تو ، برائت مىجويم ، خداوندا در اين سفر از تو بركت مىخواهم و براى اهل اين سفر نيز بركت مىطلبم ، خداوندا از فضل واسع تو رزق حلال و پاك مىجويم و مرا در زندگى راحت و خوش و سلامت بدار ، خداوندا به نيرو و قدرت تو ، من به اين سفر ميروم بىآنكه به غير تو اميد و اعتمادى داشته باشم ، در اين سفر به من توفيق شكر و عافيت عنايت كن ، و به اطاعت و عبادت خود موفق بدار ، تا از من خشنود شوى اى داراى جلالت و بزرگى . و به رحمت خودت اى رحمت آرندگان » .\r\n","description":"","footnote":"","page_name":" 475 ","page_number":475},
  {"content":"\r\n\r\nدر تشييع و بدرقه\r\nپيغمبر ( ص ) : چون جعفر طيار را به حبشه فرستاد ، او را بدرقه كرد و اين كلمات را توشه سفر او قرار داد : « خداوندا در آسان كردن هر مشكلى به او عنايت داشته باش ، كه اين كار بر تو آسان و تو بر هر كار و هر چيز توانايى - و از تو براى او راحتى و عافيت هميشگى و دنيا و آخرت مىطلبم » . پيغمبر ( ص ) : مردى را وداع كرد و فرمود : « خداوند به تو توشه تقوى ( بدهد ) و گناهانت بيامرزد و بهر جا روى ترا با خير روبرو سازد » . چون امير مؤمنان ( ع ) ابا ذر رضى الله عنه را بدرقه كرد امام حسن و امام حسين ( ع ) و عقيل و عبد الله جعفر و عمار ياسر نيز او را بدرقه كردند ، حضرت فرمود :\r\nبرادرتان را بدرقه كنيد كه رونده بايد برود و بدرقه كن بايد برگردد ، و نيز هر يك در خور خود با او سخنى گفت . حضرت حسين ( ع ) فرمود : « اى ابا ذر خدا ترا رحمت كند اين قوم ترا با بلا و مصيبت برنج و محنت مبتلى ساختند كه تو دين خود را\r\n","description":"","footnote":"","page_name":" 476 ","page_number":476},
  {"content":"\r\nبه آنها ندادى و آنها دنياى خود را از تو دريغ داشتند و آنها چقدر به آنچه تو ندادى نيازمندند و تو از آنچه آنها دريغ نمودند ، بىنيازى » . ابو ذر گفت : خدا شما اهل بيت را رحمت كند ، كه من در دنيا محبوب و خواسته اى جز شما اهل بيت ندارم ، كه هر گاه به ياد شما افتم پيغمبر ( ص ) جد بزرگوارتان را بخاطر آرم . و پيغمبر ( ص ) چون مؤمنى را وداع ميكرد ، ميفرمود : « خداوند بشما توشه تقوى دهد و شما را به همه خوبىها متوجه سازد ، و حاجتتان را برآرد ، و دين و دنياى شما را سالم بدارد و بسلامت بسوى من باز گرداند . » و در خبر ديگر است كه : پيغمبر ( ص ) ، چون مىخواست مسافرى را توديع كند ، دست او را مىگرفت ، و ميفرمود : خداوند همراهان خوبى نصيب تو كند ، و معونهء ترا كامل سازد ، و ناملايمات را بر تو آسان گرداند ، و دور را بر تو نزديك گرداند ، مهمات ترا كفايت نمايد ، و دين و امانت ترا نگهبانى كند ، و عمل ترا ختم بخير نمايد ، و ترا به همه نيكىها متوجه سازد ، بر تو باد به تقوا و ترس از خدا ، ترا به خدا وديعه مىدهم ، به بركت خدا حركت نما .\r\n","description":"","footnote":"","page_name":" 477 ","page_number":477},
  {"content":"\r\n\r\nوداع\r\nهر كه خواهد با مردى وداع كند بايد بگويد : « دين و امانت تو و عاقبت كار ترا به خدا وديعه مىسپرم ، خداوند همراهان و رفيقان ترا براى تو نيك گرداند و عاقبت بزرگ به تو دهد و حاجت ترا بر آرد و تقوى را توشه تو گرداند و بهر جا ترا متوجه خير گرداند و سالم و سودمند بازگرداند . »\r\nاز امام ششم ( ع ) : پيغمبر ( ص ) با مردى وداع نمود و فرمود : « خدا ترا سالم بدارد و سود فراوان نصيب تو گرداند . »\r\n\r\nفصل چهارم اخلاق پسنديده در سفر و حسن معاشرت و رعايت حقوق ديگران و مدارا و رفاقت با همراهان\r\nاز ابى ربيع شامى : در خدمت حضرت امام صادق ( ع ) بوديم ، خانه امام پر از جمعيت بود ، حضرت فرمود : از ما نيست هر كه با همراهانش حسن معاشرت نداشته باشد و با دوستانش رفاقت و مدارا ننمايد و به آن كس كه نمك مىخورد نمكشناسى\r\n","description":"","footnote":"","page_name":" 478 ","page_number":478},
  {"content":"\r\nننمايد و با آنكه همراه است حسن خلق نداشته باشد .\r\nاز آن حضرت ( ع ) ، پدرم مىگفت به آن كس كه به اين خانه رو كند و سه خصلت نداشته باشد اعتنايى به او نيست : اخلاقى كه با همراهان به خوبى رفتار كند و حلمى كه خشم او را مهار نمايد پارسايى و ورعى كه او را از گناهان نگه دارد .\r\nو از آن حضرت ( ع ) : از مروت نيست كه انسان به دو خوبى كه در سفر مىبيند ، بازگو كند .\r\nاز عمار بن مروان : حضرت صادق مرا وصيت كرد و فرمود : « ترا به تقوى و ترس از خدا و اداء امانت و راستى گفتار و حسن معاشرت وصيت ميكنم و قوتى جز از طرف خدا وجود ندارد » . ابى بصير گويد : به امام صادق ( ع ) عرضه داشتم ، جايز است انسان با مردمى پولدار كه نميتواند مثل آنها خرج كند به سفر رود ؟ حضرت فرمود : دوست ندارم كه مؤمن خود را ذليل كند بلكه با همطرازان خود بيرون رود .\r\nاز امام باقر ( ع ) : با هر كه معاشرت دارى ، اگر ميتوانى كه هميشه دست تو بالا\r\n","description":"","footnote":"","page_name":" 479 ","page_number":479},
  {"content":"\r\nباشد ( يعنى دهنده باشد نه گيرنده ) حتما چنين باشد .\r\nاز نبى اكرم ( ص ) : اول رفيق موافق انتخاب نما سپس عزم سفر كن . و امام ( ع ) فرمود : دو نفر كه با هم مصاحب هستند آن كس در نزد خداوند اجرش بيشتر و محبوبتر است كه بيشتر با رفيقش مدارا و رفاقت كند . و امير مؤمنان ( ع ) فرمود : با كسى كه براى تو فضيلت قائل نيست بقدرى كه تو براى او فضيلت قائلى سفر مكن . نبى اكرم ( ص ) فرمود : سنت است كه چون جمعى به سفر ميروند خرج خود را در آورند ( در ميان گذارند ) كه براى خودشان و هم از نظر حسن اخلاق بهتر است . امام صادق ( ع ) : با كسى سفر كن كه زينت و افتخار تو باشد ، نه آنكه تو زينت او باشى .\r\nو از آن حضرت ( ع ) : كسى كه تنها در خانه بخوابد شيطان است ، و دو نفر رفيق مصاحب و سه نفر مونس هم هستند .\r\nاز شهاب بن عبد ربه : به امام صادق ( ع ) گفتم : شما از حال من و دست و دل بازى من\r\n","description":"","footnote":"","page_name":" 480 ","page_number":480},
  {"content":"\r\nنسبت به برادران مؤمنم آگاهى ، در سفر مكه چند تن از آنان را با خود ميبرم و برايشان زياد خرج ميكنم ، امام ( ع ) فرمود : چنين كارى مكن ، كه اگر تو زياد خرج كنى و آنها نيز زياد خرج كنند به آنان اجحاف كرده اى و اگر تو خرج كنى و آنها امساك نمايند موجب ذلت و سرشكستگى آنها شده اى پس با هم طرازان خود سفر كن .\r\nاز امام ششم ( ع ) : با كسى معاشرت كن كه هم طراز تو باشد نه كسى كه خرج ترا دهد ، كه اين ذلت مؤمن است . نبى اكرم ( ص ) فرمود : بهترين و مناسب ترين عدد براى سفر چهار نفر است و اگر بر هفت تن فزونى گيرند سر و صدا در آيد . امام ششم ( ع ) : حق مسافر اينست كه اگر مريض شود رفقايش تا سه روز بخاطر او اقامت گزينند و بمانند .\r\nاز نبى اكرم ( ص ) : هيچ خرجى از آنچه بر پايه اقتصاد باشد در نزد خداوند محبوبتر نيست ، كه خداوند اسراف را جز در حج و عمره دشمن دارد . پيغمبر ( ص ) : در سفرى كه عازم حج بودند فرمود : بد اخلاق با ما مصاحبت و\r\n","description":"","footnote":"","page_name":" 481 ","page_number":481},
  {"content":"\r\nهمراهى نكند . حلبى به امام صادق ( ع ) عرضه داشت : جمعى كه بعضى ثروتمندند و بعضى ثروتمند نيستند با هم مسافرت مىكنند ، آيا ثروتمند ميتواند براى ديگران خرج كند ؟ امام ( ع ) فرمود : اگر آنها راضى باشند مانعى ندارد . نبى اكرم ( ص ) : آقاى جمعيت در سفر خدمتگزار جمعيت است .\r\nاز نبى اكرم ( ص ) : پيغمبر در سفرى فرمود گوسفندى ذبح كنند ، يكى ذبح آن را به عهده گرفت و ديگرى پوست كندن آن را و سومى تكه كردن و يكى پختن آن را حضرت فرمود : من هم هيزم جمع ميكنم ، گفتند : يا رسول الله شما زحمت نكشيد ، پدر و مادر ما فداى شما - ما كار شما را انجام ميدهيم ، فرمود : ميدانستم ولى خداوند از بنده اى كه در ميان همراهان براى خود امتيازى و تشخصى قائل شود بدش مىآيد ، و برخاست و به جمع آورى هيزم پرداخت .\r\n\r\nآداب سفر\r\nپيغمبر ( ص ) در سفر شانه و مسواك و سرمه دان را با خود بر مىداشت .\r\n","description":"","footnote":"","page_name":" 482 ","page_number":482},
  {"content":"\r\nاز امام صادق ( ع ) : لقمان بفرزندش گفت چون با جمعى به سفر مىروى در كار خود و آنها با ايشان زياد مشورت كن ، و زياد بر آنها لبخند بزن ، و از توشه خود به آنها بخشنده باش ، اگر ترا بخوانند جواب ده ، و اگر كمك طلبند به كمك آنها بشتاب ، و زياد نماز بخوان و بسيار سكوت كن ، و بر آنچه دارى از آب و مركب و توشه سخاوتمند باش ، و چون براى حقى از تو گواهى خواهند گواهى ده ، و چون از تو مشورت كنند فكرت را به كار بر و تا فكر نكرده اى و بر يك رأى ثابت قدم نشده اى تصميم مگير و اقدام مكن و جواب مشورت را مگو تا برخيزى و بنشينى و بخورى و بخوابى و نماز بگزارى ، و در اين مدت در باره امر مورد مشورت فكر و دانش خود را به كار برى ، كه هر كس در باره مشورتكننده خود خير خواهى كامل و خالص نكند ، خداوند رأى و عقلش را سلب كند و امانت دارى را از او بگيرد ، و چون رفقايت ميروند تو هم برو .\r\nو چون كار مىكنند ، تو هم بكن ، و چون صدقه يا قرض ميدهند تو هم با آنها بده ، و از بزرگترين آنها حرف بشنو ، و اگر از تو چيزى خواستند ، و يا سؤالى كردند ، بگو :\r\nچشم ، و نگو : نه ، كه نه گفتن عيب و نقص است ، و اگر در راه متحير گشتيد ، فرود\r\n","description":"","footnote":"","page_name":" 483 ","page_number":483},
  {"content":"\r\nآييد ، و اگر در قصد خود ترديد پيدا كرديد ، باز ايستيد ، و مشورت كنيد ، و اگر شخص تنهايى را ديديد از او در بارهء راه سؤال مكنيد ، كه شخص واحد در بيابان خود در ترديد و شك است ، كه ممكنست جاسوس راهزنان يا شيطان گمراه كننده باشد . و نيز از راهنمايى دو نفر بپرهيزيد ، مگر آنكه آثار درستى را در آنها ببينيد كه عاقل اگر به چشم خود چيزى را ببيند ، حق را از آن باز شناسد ، و حاضر چيزى را مىبيند كه غايب نمىبيند ، پسرم چون وقت نماز رسيد ، آن را براى هيچ چيز عقب مينداز و نماز را بوقت بخوان و خيالت را از آن راحت كن ، كه دين تست ( و بهر حال بايد ادا كنى ) و در جماعت نماز بگزار گرچه بر سر نيزه يا لبه شمشير باشى ( يعنى جا خيلى تنگ باشد ) ، و بر روى مركب مخواب ، كه اين موجب سرعت زخم پشت او شود ، و حكيمان چنين كارى نمىكنند ، مگر آنكه در محملى باشيد كه ، بتوانى پا را جابجا كنى و دراز نمايى براى راحتى مفصلها . و چون بمنزلگاه رسى ، از مركب فرود آى ، و اول براى او علوفه بريز كه او بمنزله خود تست . و در جايى فرود آييد كه خاكش نرمتر و رنگش بهتر ، و گياه و سبزه اش بيشتر باشد . و چون فرود آيى ، پيش از نشستن دو ركعت نماز بخوان و براى قضاء حاجت و تخلى بجاى دور دست برو ، و بوقت حركت\r\n","description":"","footnote":"","page_name":" 484 ","page_number":484},
  {"content":"\r\nدو ركعت نماز بگزار ، و با زمينى كه در آن بودى وداع گو ، و بر آن و اهل آن سلام كن ، كه هر قطعه زمينى فرشتگانى دارد ، و اگر مىتوانى هيچ وقت غذا مخور مگر آنكه نخست صدقه دهى ، و در حال سواره تا مىتوانى قرآن بخوان ، و تا مىتوانى تسبيح گوى ، و در حال فراغت دعا كن ، و از اول تا آخر شب سير مكن ، و در مسير حركت صدا بلند مكن و فرياد مزن .\r\n\r\nبذل كردن توشه و جوانمردى در مسافرت\r\nپيغمبر ( ص ) : از بزرگوارى اينست كه انسان چون به سفر ميرود توشه اش خوب و حلال باشد . و حضرت زين العابدين چون به حج و عمره ميرفت ، بهترين توشه‌ها را از بادام و قند و سويق و حلوا با خود بر ميداشت .\r\nاز امام صادق ( ع ) : مروت نيست كه انسان نيك و بدى را كه در سفر مىبيند نقل كند .\r\nاز نبى اكرم ( ص ) : از شرافت انسان آنست كه چون به سفر ميرود ، توشه خوب بردارد .\r\n","description":"","footnote":"","page_name":" 485 ","page_number":485},
  {"content":"\r\nدر روايت است كه ابو ذر در كنار كعبه بود ، فرمود : من جندب بن سكن هستم ، مردم گرد او جمع شدند ، گفت : هر كه قصد سفر دارد به مقدار كافى توشه بر مىدارد ، آيا براى سفر آخرت توشه اى كه براى شما لازم است و كارتان را اصلاح كند بر نمىداريد ؟\r\nمردى گفت : ما را راهنمايى كن ؛ ابو ذر گفت : روزيهاى گرم را روزه بداريد ، و براى كارهاى مهم حج كنيد ، در تاريكى دل شب براى تاريكى قبر دو ركعت نماز گزاريد ، يا سخن خيرى بگوييد ، يا از سخن شرى احتراز كنيد يا صدقه اى به بينوايى دهيد تا در روز سخت قيامت نجات يابيد ، مال خود را دو قسمت كنيد ، يكى را براى خانواده خود خرج نماييد و يكى را براى آخرت خود بذل كنيد ، و غير از اين دو مصرف جز زيان نخواهد داشت . در دنيا دو گونه سخن بيش نگوئيد سخنى كه براى كسب و در آمد حلال ضرورى باشد و كلمه اى كه براى آخرت توشه است ، و ديگر هر چه گويى ضرر است ، بعد گفت : غصه و فكر روز نيامده مرا كشت ( يعنى روز قيامت ) . لقمان به فرزند گفت : پسرم ! دنيا دريايى ژرف است كه مردمى بسيار در آن غرق گشته‌اند ، كشتى نجاتت را ايمان به خدا و بادبانش را توكل ، و توشه ات را در آن\r\n","description":"","footnote":"","page_name":" 486 ","page_number":486},
  {"content":"\r\nتقوى قرار ده ، كه اگر نجات يافتى از لطف و مرحمت خداست ، و اگر هلاك گشتى بواسطه گناهان خود تست . پسرم ! شمشير و چكمه و عمامه و خيمه ( پوستين ) و مشك آب ، و ابزار دوخت و درفش خود را بردار . و از دارو آنچه براى تو و اهل تو لازم است بردار ، و در هر كار جز در گناه با رفيقانت موافقت كن . در بارهء معنى فتوت از امام صادق ( ع ) پرسيدند ؟ فرمود : گمان كرده‌ايد فتوت و مردانگى با فسق و فجور است ! نه بلكه فتوت آنست كه اطعام كنى و اميد مردم را بر آرى و چهره خندان داشته باشى و مردم را از رنج و اذيت خود مصون دارى و غير آن نيرنگ و فسق است . امام ( ع ) پرسيد مروت چيست ؟ اصحاب گفتند نمىدانيم فرمود : مروت آن نيست كه انسان سفره اش در درگاه خانه براى مردم گسترده باشد بلكه مروت دو تاست : در سفر و در حضر اما مروت در حضر : قرائت قرآن و ملازمت با مساجد ، به كار برادران مؤمن پرداختن و بكارگر خرج كافى دادن كه اينها دوست را خشنود و دشمن را منكوب مىكند . و اما مروت در سفر خوبى و فراوانى توشه و به همراهان دادن آنها و كار مردم را پس از جدايى از ايشان كتمان داشتن و شوخى\r\n","description":"","footnote":"","page_name":" 487 ","page_number":487},
  {"content":"\r\nزياد در غير موردى كه غضب خدا را برانگيزد . بعد فرمود : قسم به آن كه محمد ( ص ) را به حق مبعوث گردانيد خداوند بهر كسى به قدر مروتش روزى دهد كه رزق به اندازه خرج فرود آيد ، صبر به قدر شدت بلاء داده شود .\r\n\r\nفصل پنجم ( نگهدارى كالاى خود ، و استخاره و حاجت خواستن )\r\n\r\n( نگهدارى كالا )\r\nاز امام صادق ( ع ) : هر كه در سفر آية الكرسى را در هر شب بخواند خود و همراهانش سالم بمانند ، و بگويد : خداوندا سير مرا وسيله عبرت و سكوتم را وسيله تفكر و سخنم را ذكر قرار ده .\r\nاز محمد بن عيسى از مردى : حضرت رضا ( ع ) از خراسان برايم جامه اى فرستاد ، كه در آن جامه قدرى خاك نهاده شده بود ، از آوردنده جامه پرسيدم : اين خاك چيست ؟ گفت خاك و تربت قبر حسين ( ع ) است و حضرت هيچ چيز از لباس و ديگر اشياء بجايى نميفرستد مگر آنكه از اين تربت در آن مىگذارد ، و ميفرمايد :\r\n","description":"","footnote":"","page_name":" 488 ","page_number":488},
  {"content":"\r\nاين موجب امان است ( با اجازهء الهى ) .\r\nاز آن حضرت ( ع ) : برادرانى محضر نبى اكرم ( ص ) آمدند و گفتند ما به قصد تجارت بسوى شام ميرويم بما چيزى بياموز كه بخوانيم ، حضرت فرمود : پس از آنكه در منزلى جا گرفتيد و نماز عشاء را خوانديد ، و به بستر استراحت رفتيد ، تسبيح حضرت فاطمه و بعد از آن آية الكرسى را بخوانيد كه از هر چيز در امان خواهيد بود .\r\nدر سفر دزدانى آنها را تعقيب كردند تا جايى منزل گرفتند ، دزدان جاسوسى فرستادند كه ببيند اينها خوابند يا بيدار ، غلام وقتى به آنها رسيد يكى از ايشان در بستر مشغول خواندن تسبيح حضرت زهرا ( ع ) و آية الكرسى بود . جاسوس دزدان چون پيش آمد جز ديوارى بلند نديد ، دور زد ، همه جا جلوى خود ديوارى مشاهده كرد ، و خبر مشاهدات خود را براى دزدان برد ، دزدها او را تخطئه كردند ، و گفتند : خوار شوى كه دروغ مىگويى و اين خيالاتى است كه از ترسويى و كم دلى به تو دست داده ، و خود بسوى جوانان آمدند ، ولى جز ديوارى مشاهده نكردند ( كه بر گرد جوانان كشيده شده بود ) ناچار نااميد بازگشتند ، فردا به نزديك آنها آمدند و پرسيدند ديشب\r\n","description":"","footnote":"","page_name":" 489 ","page_number":489},
  {"content":"\r\nكجا بوديد ؟ گفتند : همين جا ، دزدان گفتند ولى ما آمديم جز دو ديوار بلند چيزى مشاهده نكرديم ، قضيه شما چيست ؟ گفتند پيغمبر بما تعليم داد كه تسبيح فاطمه ( ع ) و آية الكرسى بخوانيم ، و خوانديم ، دزدان رفتند و قسم خوردند كه ديگر آنها را تعقيب نكنند .\r\n\r\nاستخاره براى تجارت\r\nاز عبد الرحمن بن سيابه : سالى با كالاى تجارتى قماش به مكه رفتم ، و كارم كساد شد . رفقا به من گفتند كه خوب است كه مال التجاره را به مصر ببريم ، و به كوفه يا يمن باز نگردانيم . و آراء آنها در اين مطلب مختلف شد ، پس از بازگشت از عرفات در مكه به خدمت امام هفتم رسيدم ، و آراء رفقا را بحضرتش عرضه داشتم ، و گفتم رأى شما چيست تا به آن عمل كنم ؟ حضرت فرمود : بين مصر و يمن قرعه بزن و كارت را به خدا بسپر ، هر شهرى كه قرعه بنام آن در آمد به آنجا برو ، گفتم چگونه قرعه بزنم ؟ فرمود :\r\nبر يك صفحه بنويس : * ( بِسْمِ الله الرَّحْمنِ الرَّحِيمِ ) * ، خداوندا تو خداوندى هستى كه جز تو خدايى نيست و بر هر عيب و آشكار عالمى ، تو ميدانى و من از تو ميپرسم ، كداميك برايم\r\n","description":"","footnote":"","page_name":" 490 ","page_number":490},
  {"content":"\r\nبهتر است تا با توكل به تو بدنبالش بروم . بعد كلمه ( مصر ) را پشت سر آن بنويس ، بعد صفحه ديگرى بردار و همين دعا را با كلمه ( يمن ) بنويس ، و در كاغذ ديگرى بنويس : كه به هيچ شهرى فرستاده نشود ، بعد اين سه كاغذ را بدست يكى از رفقايت بده تا چنان مخلوط كند كه آنها را از هم باز نشناسى ، بعد دست ببر ، و يكى از آنها را بردار ، و هر كدام بيرون آمد به خدا توكل كن و به نوشتهء همان عمل نما .\r\nاز على بن جعفر ( ع ) : حضرت زين العابدين ( ع ) چون قصد حج يا عمره يا خريد و فروش ؛ يا آزاد كردن غلامى را مىنمود ، دو ركعت نماز استخاره مىخواند ، و در آنها سورهء الرحمن و حشر را قرائت مىنمود ، پس از نماز دويست بار از خدا طلب خير مىكرد . بعد * ( قُلْ هُوَ الله أَحَدٌ ) * و معوّذتين ، را مىخواند ، بعد مىفرمود : « خدايا قصد انجام كارى را دارم كه از آن خبر دارى ، اگر ميدانى كه اين كار براى دنيا و آخرتم خوب است ؛ برايم مقدر كن ، و اگر ميدانى كه براى دنيا و آخرت من بد است آن را از من بگردان ، خداوندا مرا براهى كه مصلحتم هست ببر ، دوست داشته باشم يا نداشته باشم ، به بركت « بسم الله الرحمن الرحيم ، ما شاء الله لا حول و لا قوة الا با لله » ، خداوند مرا كافى\r\n","description":"","footnote":"","page_name":" 491 ","page_number":491},
  {"content":"\r\nاست و خوب وكيلى مىباشد « بعد تصميم بگيرد و بدنبال كار برو .\r\n\r\nصبحگاه بدنبال كار و حاجت رفتن\r\nاز امام صادق ( ع ) : چون خواهى كه بامداد پس از طلوع خورشيد بدنبال كار و حاجتى به روى ، دو ركعت نماز بخوان ، با حمد و * ( قُلْ هُوَ الله ) * ، - و * ( قُلْ يا أَيُّهَا الْكافِرُونَ ) * - و پس از سلام بگو : « خداوندا من بدستور و فرمان تو بامداد بيرون ميروم تا از روزى و احسان تو بدست آرم ، پس روزى خوب و فراوان و حلال و پاكيزه به من عنايت كن و آنچه را كه به من روزى دهى وسيله سعادت من قرار ده ، بحول و قوه خدا صبح ميكنم و بيرون ميروم ، و بامدادان بدنبال روزى ميروم بىآنكه خود نيرو و توانى داشته باشم ، ولى با نيرو و قدرت تو ميروم و از هر قوت ديگرى برائت مىجويم ، خداوندا از تو بركت امروز را خواستارم اى بهترين رحم آرندگان به همه كارهايم بركت ده ، و بر محمد و آل پاكش درود بفرست » .\r\nو چون ببازار رسى بگو : « شهادت مىدهم كه جز الله خدايى نيست ، سلطنت و\r\n","description":"","footnote":"","page_name":" 492 ","page_number":492},
  {"content":"\r\nسپاس مختص اوست ، بدست قدرت خود ميميراند و زنده مىكند ، و زنده مىكند و ميميراند ، وجود زنده اى است كه مرگ در او راه ندارد ، و بر هر چيز توانا است ، و شهادت مىدهم كه محمد ( ص ) بنده و پيامبر اوست . خداوندا خير و سعادت بازار و اهل آن را از تو خواهانم ، و از شر آن و اهل آن به تو پناهنده ميشوم ، و خداوندا ، از اينكه به كسى تجاوز كنم يا به من تجاوزى شود و يا ستم كنم و يا مظلوم واقع شوم به تو پناه ميبرم ، و از شر ابليس و لشكرش و از شر فاسقان عرب و عجم به تو پناه مىبرم ، خداوند مرا كفايت مىكند ، جز او خدايى نيست ، بر او توكل دارم ، و او آفريدگار عرش عظيم است .\r\nو چون خواهى چيزى بخرى بگو : « اى زنده و نگهدار جهان ، اى دائم و مهربان ، ترا بقدرت و عزتت و آنچه بدان آگاهى قسم مىدهم كه از تجارت امروز فراوانترين روزى و وسيعترين تفضلات خود و خوشعاقبتترين آنها را به من عنايت كنى .\r\nو چون چهارپا يا حيوانى مىخرى بگو : « خداوندا پرعمرترين و سودمندترين و خوش عاقبت ترين آنها را نصيب من فرما » .\r\nو از آن حضرت ( ع ) : چون چيزى مىخرى تكبير بگو ، و بعد بخوان : « خداوندا من اين را خريده‌ام كه از فضل و احسان تو بهره يابم ، پس در آن بركت و احسان برايم قرار ده ، خداوندا با خريد اين چيز روزى ترا مىطلبم ، پس روزى خود را بوسيله آن نصيب من فرما » و اين دعا را سه بار تكرار كن .\r\n","description":"","footnote":"","page_name":" 493 ","page_number":493},
  {"content":"\r\n\r\nفصل ششم ( در آداب پياده روى ، و كراهت تنهايى در سفر و دعاهاى متفرقه )\r\n\r\nدر پياده روى\r\nاز امام صادق ( ع ) : پياده روى كنيد و تند برويد كه رفتن را بر شما خفيفتر سازد . روايت است كه جمعى پياده مىرفتند ؛ پيغمبر ( ص ) به آنان برخورد كرد ، از سختى پياده روى به حضرت شكايت كردند ، حضرت ( ص ) فرمود : از تند روى كمك بگيريد .\r\nاز امام ششم ( ع ) : تند رفتن رونق و وقار و هيبت مؤمن را ميبرد .\r\nو از آن حضرت ( ع ) : تند رفتن نقص و دنائت است ، و پيغمبر ( ص ) فرمود : تند رفتن رونق مرد را ميبرد . معاوية بن عمار از امام صادق ( ع ) پرسيد : بر مرد مقروض حج واجب مىشود ؟\r\nفرمود : آرى حجة الاسلام بر هر مسلمانى كه قدرت بر پياده روى دارد واجب است ،\r\n","description":"","footnote":"","page_name":" 494 ","page_number":494},
  {"content":"\r\nكه بيشتر حجّكنندگان با پيغمبر ( ص ) پيادگان بودند ، و پيغمبر ( ص ) به سرزمين ، كراع الغميم ، ( وادى در دو منزلى مكه ) گذشت ، از رنج سفر ( پياده ) بوى شكايت كردند ، حضرت ( ع ) فرمود : كمرها و شكمها را ببنديد ، چنين كردند ، ناراحتى بر طرف شد ،\r\nو در روايتى ديگر است كه بر ايشان دعا كرد ، و فرمود : ان شاء الله خير خواهد بود ، و فرمود : بر شما باد به تند روى و بامداد راه رفتن ، و سير در تاريكى شب كه زمين در شب درنورديده مىشود . ابى بصير گويد از امام صادق ( ع ) در باره آيه شريفه : « براى خدا به گردن مردم حج خانه او واجب است هر كه قدرت دارد راه بيفتد ، ( سوره آل عمران 91 ) سؤال كردم ؟\r\nحضرت فرمود ، بايد اگر نميتواند بر مركبى برود پياده برود ، گفتم : پياده روى نميتواند ، فرمود : سواره و پياده برود ، گفتم : كسى كه نميتواند ، فرمود : بعنوان خدمتكار عده اى برود .\r\nاز امام صادق ( ع ) : پيادگان خدمت پيغمبر ( ص ) آمدند و از رنج و ناراحتى شكايت بردند ، فرمود : تند برويد ، چنين كردند و رنج آنها بر طرف شد .\r\n","description":"","footnote":"","page_name":" 495 ","page_number":495},
  {"content":"\r\nو از آن حضرت : پيغمبر ( ص ) به كراع الغميم ، رسيد . پيادگان در برابرش صف كشيدند و گفتند براى اجابت دعوت حق ( به مكه ) ميرويم . پيغمبر ( ص ) دعا كرد كه :\r\n« خداوندا به آنان پاداش ده و قوت عنايت كن » ، بعد فرمود : از تند روى كمك بگيريد ، كه بدنها سبك شود و راه را براحتى طى كنيد ، چنين كردند و راه پيمايى برايشان راحت شد .\r\nاز آن حضرت ، از پيغمبر اكرم ( ص ) : سواره از پياده و پا برهنه از كفش پوشيده بر جاده سزاوارتر است .\r\nو از آن حضرت ( ع ) : زن نبايد در وسط جاده راه برود بلكه در كنار جاده راه پيمايى كند .\r\nو از آن حضرت ( ع ) : نبى اكرم ( ص ) فرمود : زنها نبايد به وسط جاده بروند بلكه بايد از كنار بروند .\r\n\r\nتنها به سفر رفتن مكروه است\r\nاز امام ششم ( ع ) : پيغمبر ( ص ) فرمود : مايليد بدترين مردم را بشما معرفى\r\n","description":"","footnote":"","page_name":" 496 ","page_number":496},
  {"content":"\r\nكنم ؟ گفتند آرى يا رسول الله ( ص ) فرمود : آن كس كه تنها به سفر رود ، و از نفقه لازم و بخشش خوددارى نمايد ، و غلام خويش را بزند .\r\nو از آن حضرت ( ع ) : پيغمبر اكرم « ص » به على « ع » فرمود : يا على تنها به سفر مرو ، كه شيطان با يكنفر همراه است و از دو نفر دور .\r\nاز حضرت كاظم ( ع ) : پيغمبر اكرم سه نفر را لعن فرمود : آنكه توشه خود را تنها بخورد ، و آن كس كه در خانه تنها بخوابد ، و كسى كه تنها در بيابان راه پيمايد و به سفر رود .\r\nاز اسماعيل بن جابر : در مكه در محضر امام صادق ( ع ) بودم كه مردى از مدينه آمد ، حضرت به او فرمود : همسفر تو كيست ؟ جواب داد ، همسفر ندارم . امام ( ع ) فرمود : اگر قبلا به تو دست يافته بودم خوب ادبت ميكردم و بعد فرمود : يك نفر شيطان است و دو نفر دو شيطان و سه نفر همسفر و چهار نفر رفيق .\r\nاز موسى بن جعفر ( ع ) : هر كه تنها به سفر ميرود بگويد :\r\n« ما شاء الله لا حول و لا قوة الا با لله » - خداوندا در وقت وحشت مونس من باش ، در تنهايى ياريم كن ، و در غياب من آنچه دارم حفظ كن .\r\n","description":"","footnote":"","page_name":" 497 ","page_number":497},
  {"content":"\r\n\r\nدعا براى راه گمكرده\r\nاز امام ششم ( ع ) : چون راه را گم كردى ؛ فرياد بزن : « يا صالح ، و يا اينكه بگو :\r\nيا ابا صالح - رحمت خدا بر تو باد - ما را به راه برسان « و بدان كه بر زمين ( صالح ) موكل و گماشته است و بر دريا ( حمزه ) موكل است .\r\nاز آن حضرت ( ع ) : چون جانور موذى به تو حمله آرد ، يا غول وحشتناكى بنظرت آيد اذان گوييد . ابى عبيدهء حذاء : با حضرت باقر ( ع ) بودم ، مركبم گم شد ، امام ( ع ) فرمود :\r\nدو ركعت نماز بگذار و بعد بگو : « خداوندا تو كه گمشده را باز مىگردانى ، و از گمراهى بهدايت مىآورى ، گمشده‌ام را به من باز گردان ، كه آن از احسان و بخشش تست » بعد فرمود : اى ابا عبيده پيش آى و سوار شو ، با حضرت سوار شدم ، همچنان كه راه مىپيموديم در راه سياهيئى به چشم ما خورد ، امام ( ع ) فرمود : اين شتر تست ، چون دقت كردم دريافتم كه شتر من است .\r\n","description":"","footnote":"","page_name":" 498 ","page_number":498},
  {"content":"\r\n\r\nدعا بهنگام مسكن گرفتن و فرود آمدن\r\nپيغمبر ( ص ) فرمود : يا على هر وقت در منزلى فرود آيى ، بگو : « خداوندا مرا به منزلى مبارك فرود آر ، كه تو بهترين فرود آرندگان و منزل دهندگانى » . و در روايت ديگر است كه بگو : « خداوندا به آنچه مردم صالح را يارى دهى تأييد فرما ، و در همه حال و همه وقت سلامت و عافيت به من بخش ، به كلمات كامله الهى پناه ميبرم از شر آنچه آفريد ، و از شر آنچه را كه جان بخشيد » بعد دو ركعت نماز بخوان و بگو :\r\n« خداوندا از خوبى اين بقعه روزيم كن و از شرور و آفاتش پناهم ده ، خداوندا مرا از ميوه هايش بخوران و از بيماريهايش مصون بدار ، و مرا بنزد اهل اين منزل محبوب گردان ، و هم محبت خوبان ايشان را در دلم بيفكن » و چون خواهى كوچ كنى ، دو ركعت نماز بخوان ، و خدا را براى حفظ خود بخوان ، و با خانه و اهلش وداع كن كه هر جايى اهلى از فرشتگان دارد ، و بگو : « درود بر فرشتگان حافظ و نگهبان ، و سلام بر ما و بندگان صالح خدا ، و هم رحمت و بركات خداوند » .\r\n","description":"","footnote":"","page_name":" 499 ","page_number":499},
  {"content":"\r\n\r\nدعا بهنگام بازگشت از سفر\r\nروايت است كه نبى اكرم ( ص ) در بازگشت از خيبر فرمود : « ان شاء الله تائب و عابد و راكع و ساجد و شكرگزار پروردگار باشيم ، بار خدايا سپاس ترا كه مرا در سفر و حضر نگهبانى فرموده اى ، خداوندا اين بازگشت مرا مبارك و همراه با توبه نصوح قرار ده ، توبه اى كه پايه گذار سعادت من قرار دهى ، اى بهترين رحم - آرندگان . »\r\n\r\nدعا براى وقت ورود به شهر و دهى\r\nنبى اكرم ( ص ) به على ( ع ) فرمود : بهنگام ورود شهر يا دهى بگو : « خداوندا خير و سود اين جا را از تو مىخواهم و از شر و زيانش به تو پناه ميبرم ، خداوندا مرا محبوب اهل اين جا قرار ده و مهر خوبانشان را بقلبم بيفكن » .\r\n\r\nدعاء در مسير\r\nاز امام صادق ( ع ) : پيغمبر چون در سفر فرود مىآمد ؛ تسبيح خدا مىنمود ، و\r\n","description":"","footnote":"","page_name":" 500 ","page_number":500},
  {"content":"\r\nچون سوار ميشد تكبير مىگفت . پيغمبر ( ص ) فرمود : قسم به آنكه جان ابو القاسم بدست اوست هيچ كس از شما بر بلندى كه ميرسد تكبير يا تهليل ( * ( لا إِله إِلَّا الله ) * ) نگويد ، مگر اينكه هر چه در پشت سر اوست تهليل گويد و آنچه در جلوى روى اوست تكبير بر آرد ، تا به مقصد برسد .\r\n\r\nسوار شدن كشتى\r\n( اين دعا وقت سوار شدن كشتى خوانده شود : ) « بنام خداوند پادشاه حقيقى جهان و آنچنان كه بايد حق او شناخته نشده ، زمين در قيامت همه در اختيار اوست ، و آسمانها بدست قدرت او بهم پيچيده است ، خداوند از آنچه شريكش قرار داده‌اند منزه است ، بنام خدا در حركت و سكون آن ، پروردگار من آمرزنده و مهربان است . »\r\n\r\nدعاء بر روى پل\r\nچون قدم بر پلى ميگذارى بگو : « بنام خدا ، خداوندا شيطان رجيم را از من\r\n","description":"","footnote":"","page_name":" 501 ","page_number":501},
  {"content":"\r\nدور كن » .\r\nاز امام ششم ( ع ) : بر بالاى هر پلى شيطانى است و چون به پل رسى ، بگو :\r\nبسم الله تا از تو دور شود .\r\nاز امام ششم ( ع ) : چون در بيابان يا سفرى از جن و آدمى بترسى دست راست خود را بر سر نه و با صداى بلند بخوان : « آيا دينى غير دين خدا مىجويند ، و حال اينكه همه آسمانها و زمين خواه و ناخواه تسليم اوست و بسوى او باز گردد » .\r\n\r\nبه مسافر حج چه بايد گفت ؟\r\nاز امام ششم : پيغمبر به كسى كه از حج مىآمد مىفرمود : « خداوندا از تو قبول كند ، و خرجى و نفقه ات را بدنبالت فرستد ، و گناهانت را بيامرزد » .\r\nاز امام صادق ( ع ) : هر كس با مسافر حج كه هنوز غبار سفر بدوش دارد معانقه كند چنانست كه حجر الاسود را استلام كرده است ، و چون مردى از سفر آيد ، و به منزل خود داخل شود ، به هيچ كار نپردازد ، تا آنكه آب بر خود بريزد و دو ركعت نماز كند ، و سجده كند و صد بار شكر خدا گويد ، و چون جعفر طيار از حبشه بمدينه وارد\r\n","description":"","footnote":"","page_name":" 502 ","page_number":502},
  {"content":"\r\nشد ، پيغمبر ( ص ) ؛ او را به سينه چسبانيد و بين ديدگانش را بوسيد ، و فرمود : نميدانم از آمدن جعفر خوشحالتر باشم يا از فتح خيبر . و اصحاب پيغمبر اكرم ( ص ) با همديگر مصافحه مىكردند ، و دست ميدادند ، و چون يكى از سفر مىآمد ، و كسى او را زيارت و ملاقات مىكرد ، با وى معانقه مىنمود .\r\n\r\nفصل هفتم نگهدارى از حيوانات و حق آنها بر صاحبان\r\nاز ابى ذر : از پيغمبر ( ص ) شنيدم كه چهارپا مىگويد : « خداوندا مالك خوبى روزى من كن كه از آب و علف سيرم كند و بيش از طاقت بارم نكند » .\r\nاز امام ششم ( ع ) : هيچ كس چهارپايى نخرد مگر آنكه حيوان گويد : « خداوندا مالك مرا بر من مهربان بدار » .\r\nو از آن حضرت ( ع ) : چهارپا ( مركب ) بگيريد ، كه موجب حشمت شما و هم ابزار كار و وسيله انجام امور شماست و روزيش با خداوند مىباشد .\r\n","description":"","footnote":"","page_name":" 503 ","page_number":503},
  {"content":"\r\nاز سكونى . . . پيغمبر ( ص ) فرمود : خداوند متعال رفق و مدارا را دوست دارد و به آن كمك مىكند ، و چون بر چهار پايان لاغر سوار شويد ، آنها را در جاى مناسب فرود آريد ، ( كه آب و علفش كافى باشد ) چنان كه اگر سرزمينى خشك و بىآب و علف است زود از آن بگذريد ، و اگر سبز و خرم مىباشد در آن فرود آئيد و حيوانات را منزل دهيد .\r\nاز على ( ع ) : هر كه با چهارپايى سفر كند ، وقتى فرود آيد اول آب و علف او را آماده سازد .\r\nاز امام پنجم ( ع ) : وقتى در زمين پر علف و خرم ميروى با تأنى و تفريحانه سير كن ، و از سرزمين خشك و لم يزرع سريعا بگذر .\r\nاز امام ششم ( ع ) : هر كه دابه اى مىخرد سواريش براى او و روزيش به گردن خداوند است .\r\nاز نبى اكرم ( ص ) : چهارپا چند حق به گردن صاحبش دارد : وقتى از سفر فرود مىآيد اول به او علف و خوراك دهد ، و وقتى به آب مىگذرد او را بر لب آب برد كه\r\n","description":"","footnote":"","page_name":" 504 ","page_number":504},
  {"content":"\r\nاگر تشنه باشد بياشامد ، و به صورتش سيلى يا ضربه نزند كه چهار پا ذكر و تسبيح خدا مىگويد ، و در حال ايستاده و در غير مسير بر پشت او توقف نكند مگر در ميدان جهاد ، و بيش از طاقش بر او بار نكند ، و زيادتر از قدرتش راه نبرد .\r\nاز امام صادق ( ع ) : از سعادت مرد داشتن چهارپا و مركبى است كه براى انجام كار بر آن سوار شود ، و كار برادران مؤمن را نيز بوسيله آن انجام دهد . و فرمود : زين ؛ مركب به دو ملعونى است براى زنان . و فرمود : از سختى زندگى مركب سركش و بد است . و فرمود : سوارى « نشرة » است . مردى از امام ششم ( ع ) پرسيد : كى ميتوانم چهارپاى زير پايم را بزنم ؟ فرمود :\r\nوقتى كه زير پاى تو آن طور راه نرود كه به سوى آخور و چراگاه ميرود .\r\nو از آن حضرت ( ع ) : دابه را وقتى بلغزد و سكندرى بخورد ، بزن ، ولى براى فرار مزن ، كه آنچه شما مىبينيد او هم مىبيند ( بدنبال جفت يا آب و علفى كه مىبيند ميل پيدا مىكند و ميدود )\r\nاز نبى اكرم ( ص ) : اگر چهار پا زير پايت بلغزد بگويى : « لغزيدى و به زمين خوردى ؟ و حيوان جواب مىدهد : كه از خوف خدا بلغزش افتادم » .\r\nاز امير مؤمنان ( ع ) : تا كنون مركب سواريم لغزش نكرده ، پرسيدند چرا ؟\r\n","description":"","footnote":"","page_name":" 505 ","page_number":505},
  {"content":"\r\nفرمود : چون زراعتى را بپاى او لگدكوب نكردم .\r\nاز امير مؤمنان ( ع ) : چهارپايان را بصورتشان نزنيد ، و دشنامشان مگوييد ، كه خداوند لعنكننده آنها را لعن مىكند . و نبى اكرم ( ص ) فرمود : چهارپا اگر لعن شود لعن بر صاحبش آيد ، ( كه او را لعن كرده ) . امام ( ع ) فرمود : دو زانو روى چهارپا ننشينيد ، و پشت آنها را مجلس و نشيمنگاه مسازيد . و نبى اكرم ( ص ) به على ( ع ) فرمود : يا على سه نفر بر ترك اسب منشينيد ، كه يكى از آن سه تن ملعون خواهند بود ، و آن كسى است كه جلو نشسته . امام ( ع ) فرمود : هر چيزى احترامى دارد و احترام چهارپايان در چهرهء آنهاست .\r\nاز سكونى : . . . پيغمبر شترى را ديد كه او را در حالى كه پالان و بار بدوش اوست عقال كرده‌اند ( زانويش را بسته‌اند ) ، حضرت ( ص ) : فرمود : صاحب اين شتر كجاست ، كه مروت ندارد ، و بايد فرداى قيامت براى مخاصمه آماده گردد .\r\n","description":"","footnote":"","page_name":" 506 ","page_number":506},
  {"content":"\r\nحضرت زين العابدين با ناقه اى چهل حج رفته بود و يك تازيانه در اين مدت به او نزده بود .\r\nاز ام سلمه : از پيغمبر ( ص ) شنيدم كه فرمود : ملائكه با قافله اى كه جرس و زنگ در آن باشد همراهى نمىكنند .\r\n\r\nآنچه در باره شتر روايت شده\r\nامام صادق ( ع ) : شتر سرخ نخريد ، كه از همه شتران كمعمرتر است . و فرمود : شتر سياه رنگ قوى مفصل بخريد كه از همه شتران عمرش طولانىتر است . پيغمبر ( ص ) : از رد شدن بين قطار شتران نهى فرمود ، پرسيدند چرا يا رسول الله ؟\r\nفرمود : زيرا در هر قطار شتر بين هر دو شتر شيطانى است . و نيز نهى فرمود : كه شتر نجاستخوار شير و گوشتش خورده شود ، و خوردنى بر او بار شود ، و مردم بر او سوار گردند ، تا آنكه چهل شبانه روز علف بخورد ( و نجاست نخورد ) .\r\n","description":"","footnote":"","page_name":" 507 ","page_number":507},
  {"content":"\r\n\r\nاسب و غيره\r\nپيغمبر ( ص ) فرمود : خير و خوبى در سرشت اسب تا قيامت قرار داده شده ، و آن كس كه در راه جهاد اسبى انفاق كند چنانست كه هميشه دستش به صدقه دادن گشاده است و هرگز بسته نشود .\r\nاز نبى اكرم ( ص ) : موى پيشانى و يال و دم اسب را نكنيد كه فايده خوبى آن در پيشانى اوست و يالش براى حفظ گرماى تن اوست و دنبش وسيله دفاعى اوست . و فرمود : ميمنت در اسب سياه كمرنگ آميخته به سرخ است و همچنين در اسب سياه تندى است كه پيشانى و ساق پايش سفيد باشد .\r\nاز امام رضا ( ع ) : بر بينى هر چهارپايى شيطانى است ، هر كه خواهد حيوانى را لجام زند ، بسم الله بگويد .\r\nاز ابى عبيده از امام ( ع ) : هر گاه دابه اى موقع لجام زدن سركش يا فرارى باشد ، در گوشش بخوانيد : « آيا جز دين خدا را مىجويند ، در حالى كه همه اهل آسمان و زمين خواه و ناخواه تسليم فرمان اويند و بسوى او بازمىگردند » و بگوييد :\r\n« خداوندا اين حيوان را مسخر من كن ، و وسيله بركت من قرار ده ، به حق محمد و آل محمد » و هم سوره « انا انزلنا » بخوانيد .\r\n","description":"","footnote":"","page_name":" 508 ","page_number":508},
  {"content":"\r\nاز امام باقر ( ع ) : بهترين مركبها نزد من الاغ است ، و پيغمبر ( ص ) : الاغى داشت بنام يعفور .\r\n\r\nفصل هشتم در نوادر سفر\r\nپيغمبر اكرم ( ص ) به على ( ع ) فرمود : چون به مسافرت روى در بيابانهاى ( بىآب و علف ) فرود ميا كه جاى درندگان و گزندگان است .\r\nاز كتاب محاسن : در محضر پيامبر ( ص ) نام مردى بميان آمد ، حاضران از او تعريف كردند و گفتند يا رسول الله با ما به سفر حج بيرون آمد ، چون فرود مىآمديم ، همواره ذكر خدا مىگفت تا وقتى كه حركت مىكرديم ، و وقتى حركت ميكرديم ، پيوسته ذكر خدا را مىگفت تا موقعى كه فرود مىآمديم ، پيغمبر ( ص ) پرسيد پس چه كسى علف مركبش و غذاى خودش را فراهم مىآورد ؟ گفتند همه ما ، حضرت فرمود : همه شما بهتر\r\n","description":"","footnote":"","page_name":" 509 ","page_number":509},
  {"content":"\r\nاز او هستيد .\r\nاز امام صادق ( ع ) : پيغمبر ( ص ) در سفرى بر ناقه اى راه مىپيمود ، چون فرود آمد ، پنج سجده كرد ، و چون سوار شد ؛ گفتند : يا رسول الله كارى از شما ديدم كه قبلا انجام نداده‌ايد ؟ فرمود : آرى ، جبرئيل به پيشباز من آمد ، و از جانب خداوند عز و جل بشارتهايى برايم آورد ، براى خدا سجده شكر نمودم . كه براى هر خبر خوشى سجده اى لازم است .\r\nاز اسحق بن عمار : با حضرت صادق بيرون رفتم ، امام ( ع ) با خود سخن مىگفت ، بعد رو به قبله كرد و به سجده طولانى رفت ، بعد گونه راستش را بطور طولانى به خاك نهاد ، بعد صورتش را پاك كرد و سوار شد ، گفتم يا ابن رسول الله پدر و مادرم فدايت ، كارى كردى كه قبلا از شما نديده بودم ؟ گفت : اى اسحق به ياد يكى از نعمتهاى خداوند عز و جل افتادم ، خوشم آمد كه در برابرش خود را ذليل گردانم ، بعد فرمود : اى اسحق ! خداوند به هيچ بنده اى نعمتى ندهد ، كه او آن را شكر گزارد ، و از سجده فارغ گردد مگر آنكه خداوند ، بفرشتگان امر مىكند كه در دو جهان بر نعمت او افزوده شود . پيغمبر ( ص ) : هر كس به سفر ميرود وقتى به سوى خانواده اش باز مىگردد ، براى\r\n","description":"","footnote":"","page_name":" 510 ","page_number":510},
  {"content":"\r\nآنها هديه اى آورد گر چه آن هديه سنگى باشد . و فرمود : چون يكى از شما خسته است آرام بدود ( لكه برود ) .\r\nاز امام صادق ( ع ) ، امام پنجم ( ع ) فرمود : در چهار چيز امساك روا مدار : قربانى ، كفن ، بهاى موجود زنده اى كه مىخرى ( يعنى چهار پا يا غلام ) و كرايه سفر مكه . و حضرت زين العابدين ( ع ) وقتى مىخواست به وكيل خرج خود دستور دهد براى نيازمنديهاى سفر حج چيزى بخرد بوى مىفرمود : امساك مكن .\r\nاز جابر بن عبد الله : پيغمبر ( ص ) نهى فرمود كه مرد شبانه به خانه آيد اگر مدتى غايب بوده ، مگر آنكه قبلا به آنها خبر دهد . و پيغمبر ( ص ) ، فرمود : سفر قطعه اى از عذاب است ، و هر كه سفرش بپايان آمد ( و كارش تمام شد ) به خانه و خانواده اش بشتابد .\r\nاز امام صادق ( ع ) : سفر توشه را تمام مىكند ، و اخلاق را بد مىسازد ، و لباس را كهنه مىنمايد . پيغمبر ( ص ) : اگر راه را گم كرديد ، به طرف راست برويد .\r\n","description":"","footnote":"","page_name":" 511 ","page_number":511},
  {"content":"\r\nو امام صادق ( ع ) فرمود : بر وسط و بالاى هر پلى شيطانى است ، چون به آنجا رسيدى بگو : بسم الله ، تا از تو دور شود .\r\nاز امام رضا ( ع ) : از حضرت پرسيدند ، كه اگر در زين و دهانه مركب نقره به كار رفته باشد ميتوان سوار آن مركب شد ؟ فرمود : اگر طورى مخلوط و ممزوج با آن است كه نميتوان آن را جدا كرد و كند ، اشكالى ندارد ، و گر نه سوار نشو . پيغمبر ( ص ) فرمود : هر كه مسافرى مؤمن را كمك و يارى كند ، خداوند 73 نوع رنج را از او ببرد ، و از غم و اندوه در دنيا و آخرت نجاتش بخشد ، و ناراحتىهاى بزرگ او را بر طرف سازد ، ( روزى كه ستمكار دست خود را بدندان مىگزد يعنى روز قيامت ) .\r\nاز يعقوب بن سالم : به امام ششم گفتم ، درهمهايى دارم كه بر آن عكس و تمثال است ، و من محرم هستم ، ميتوان آنها را در حال احرام در هميانم نهم ، و بكمر ببندم ، فرمود :\r\nمانعى ندارد ، اين نفقه تو و بعد از خدا عز و جل ، تكيه گاه توست .\r\nو از آن حضرت ( ع ) : چون به سفر ميرويد ، سفره و غذا برداريد ، و وسايل خوب انتخاب كنيد .\r\n","description":"","footnote":"","page_name":" 512 ","page_number":512},
  {"content":"\r\nاز نصر خادم : حضرت موسى بن جعفر ( ع ) به سفره اى نظر افكند و ديد كه بر آن حلقه هايى زرد ( طلا ، برنج ) نهاده شده ، حضرت فرمود : اينها را برداريد و بجايش آهن بگذاريد ، كه گزنده به آن نزديك نگردد .\r\nاز نبى اكرم ( ص ) : توشه مسافر ؛ حدى و شعرهايى است كه در آن سخنان ركيك نباشد ( حدى يعنى آوازى كه شتربان براى شتر خواند ) .\r\nاز امام صادق ( ع ) ، پيغمبر ( ص ) فرمود : بپرهيزيد از اينكه شبانه در وسط راه و يا وسط بيابان ، فرود آئيد كه آنجاها مكان رفت و آمد درندگان و ماران است . امام صادق ( ع ) فرمود : وقتى با جمعى همراهى ، مگو اينجا فرمود آييم ، و آنجا فرود نياييم ، كه در ميان آنها كسانى هستند كه اين كار را انجام دهند . پايان جلد اول\r\n\r\n","description":"","footnote":"","page_name":" 513 ","page_number":513}
  ]