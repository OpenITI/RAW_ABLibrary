[
  {"content":"\r\n . \r\n","description":"","footnote":"","page_name":" 1 ","page_number":1},
  {"content":"\r\n\r\nسرداران صدر اسلام ( 3 )\r\nپژوهشكده تحقيقات اسلامى\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n\r\nسرداران صدر اسلام ( 3 )\r\nنويسنده :\r\nمترجم :\r\nناشر : انتشارات زمزم هدايت\r\nحروفچينى و صفحه آرايى : پژوهشكده تحقيقات اسلامى\r\nچاپ :\r\nنوبت چاپ : اول\r\nتاريخ انتشار :\r\nتيراژ :\r\nقيمت :\r\nشابك : - 978 - 964 - 2853\r\nقم ، خ شهيد فاطمى ( دورشهر ) نبش فاطمى 3 ، پلاك 81\r\nتلفكس : 7730735 - 0251 ، همراه : 09122532887\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nسرداران صدر اسلام ( 3 )\r\n\r\nپيشگفتار\r\n« وَكَأَيِّنْ مِنْ نَبِىٍّ قاتَلَ مَعَهُ رِبِّيُونَ كَثيرٌ فَما وَ هَنُوالِما أَصابَهُمْ فى سَبيلِ اللَّهِ وَما ضَعُفُوا وَ مَااسْتَكانُوا وَاللَّهُ يُحِبُّ الصَّابِرينَ » « 1 » \r\nچه بسا پيامبرى كه جماعتى بسيار به همراه وى كارزار كردند و از آنچه در راه خدا به آنها رسيد ، سستى نگرفتند و ناتوان نشدند و زبونى نكردند و خدا صابران را دوست دارد .\r\nدر شب ظلمانى جهل و ستم ، خورشيد هدايت و عدل از سرزمين « بطحا » طلوع كرد و جهان با انفجار نور اسلام ، بعثت پيامبر ونزول قرآن ، روشن گرديد .\r\nخداوند فرستاده خود را نه تنها پيام رسان ، بلكه اسوه‌براى امّت نيز قرار داد .\r\nسعادتمندان همچون ستارگان به دور خورشيد نبوّت به گردش درآمدند .\r\nخفّاشان شب پرست را طلوع آفتاب خوش نيامد و تلاش گسترده‌اى براى خاموش كردن نور خدايى آغاز كردند .\r\n\r\n","description":"","footnote":" ( 1 ) . آل عمران ، آيهء 146 . ","page_name":" 11 ","page_number":11},
  {"content":"\r\n\r\nپيامبر ، خود مأمور و مكلّف به مبارزه شد و مؤمنان را نيز به جهاد فراخواند . « 1 »  تا با ائمهء كفر واولياى شيطان بستيزند . « 2 » \r\nو آتش فتنه را خاموش كنند تا دين همه از آن خدا گردد . « 3 » \r\nمخلصان و پاكبازانى از تبار هابيل ، نداى الهى رسول اسلام را لبيك گفتند و جان در طبق اخلاص نهاده ، با قابيليان به مقابله و نبرد پرداختند و در راه مبارزه با دشمنان خدا ازهيچ تلاش و كوشش دريغ نكردند . رسول خدا ( ص ) را سرمشق قرار داده و خود براى ديگران اسوه و الگو شدند .\r\nدرعهد حكومت امير مؤمنان على ( ع ) نيز مردانى خداجو ، آگاه و پيكارگر در يارى آن حضرت فداكارى كردند ، شمشير زدند و با منحرفان و كج انديشان و ستمگران به مقابله پرداخته ، پرچم پر شكوه اسلام را بر افراشته نگه داشتند .\r\nچنان كه ياران مخلص امام حسن عليه السّلام و اصحاب عاشورايى امام حسين عليه‌السّلام نيز اين چنين بودند . اين رادمردان با ايثار و اخلاص و بصيرت از موانع بسيارى گذشتند و به قلّه هاى بلندآزادگى و شرف ، دست يافتند و اسوه‌هاى سرافراز ديگرى براى تمام آزاد مردان در طول تاريخ شدند .\r\nآشنايى با زندگى اين ستارگان تلاش و ايثار و تنديسهاى پاكى و تقوا براى هر مسلمان راستين و انقلابى پاكباز لازم و براى آنان كه لباس مقدّس رزم و جنداللّهى در بر دارند ، لازمتر است ، تا درس صبر ، مقاومت و ايثار از مكتب ايشان بياموزند ، و از تجارب آنان در شكست و پيروزى بهره گيرند .\r\nدر اين مجموعه ، سعى بر اين است تا زندگى سرداران صدر اسلام و\r\n\r\n","description":"","footnote":" ( 1 ) . نساء ، آيهء 84 .  ( 2 ) . توبه ، آيهء 12 .  ( 3 ) . بقره ، آيهء 193 . ","page_name":" 12 ","page_number":12},
  {"content":"\r\n\r\nفرماندهان نظامى عصر رسالت و امامت به تصوير كشيده شود ، البته با اين ويژگى كه جهات نظامى و فرماندهى ايشان بگونه اى برجسته ارائه گردد .\r\nاميد آنكه مطالعهء اين اثر ، ادامه دهندگان راهشان را روح ايمان و سلحشورى بخشد و بر فداكارى و استوارى آنان در راه هدف بيفزايد .\r\nان شاءاللّه . مركز تحقيقات اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nهاشم مرقال\r\n\r\nمرقال كيست ؟\r\nنام او هاشم « 1 »  فرزندعُتْبَة بن ابى وقاص قرشى زهرى ، و لقب و شهرت او مِرْقال « 2 »  است ؛ او در واقعهء صفّين به اين لقب شهرت يافت . چون او درجنگ پرچم را به دست گرفته ، و با شيوهء خاص خود به سمت ميدان رزم مىشتافت . و هرگاه على ( ع ) در صفّين پرچم را به او مىداد ، هاشم آن را گرفته و با حالتى خاص با سرعت به سوى نبرد مىدويد ، از اين رو به او لقب مرقال داده شد . « 3 » \r\nاو برادر زادهء سعد بن ابى وقاص ، و از قبيلهء بنى زُهْره است . و يكى از ياران رسول خدا است كه در سال فتح مكّه - سال هشتم هجرى - ، مسلمان شد ، و پس از فتح شام به آنجا رفته و سكونت گزيد . او در سخنورى مشهور و معروف و از مردان با فضيلت و تقوى و درستكار بوده است . « 4 » \r\n\r\n","description":"","footnote":" ( 1 ) . اصابه ، ج 3 ، ص 593 و رجال ابن داود ، ص 199 .  ( 2 ) . مرقال گرفته شده از رَقَلَ به معنى سريع ( المنجد ) .  ( 3 ) . رجال شيخ طوسى ، ص 61 ؛ معجم رجال الحديث ، ج 19 ، ص 245 ؛ أصابه ، ج 3 ، ص 593 ؛ و جامع الرواة ، ج 2 ، ص 310 ؛ رجال ابن داود ، ص 99 ؛ وقعه صفّين ، ص 328 .  ( 4 ) . اعلام ، زركلى ، ج 9 ، ص 49 ؛ تنقيح المقال ، ج 3 ، ص 288 . ","page_name":" 15 ","page_number":15},
  {"content":"\r\n\r\nاو در شجاعت ودلاورى از شهرت بسزايى برخوردار بود ، ونامش پيوسته در ميان قهرمانان نامى ، و دلير مردان مشهور ثبت گرديده است . « 1 » \r\nاز دلاوران وتكاوران معروف ميدانهاى رزم ، و از فرماندهان وبزرگان اصحاب اميرمؤمنان علىعليه السلام بود . او و ديگر همرزمانش در واقعهء صفّين ، آنچنان ضربات سنگينى بر اهل شام وارد كردند كه بر دل دشمن سخت و ناگوار آمد و سرانجام او رابا هجوم دسته جمعى به شهادت رساندند . « 2 » \r\n\r\nمرقال در عصر پيامبر ( ص )\r\nاز آنجا كه هاشم مرقال در سال فتح مكّه به دين اسلام مشرف شده 69\r\nاست ، بنابراين نامى از او در غزوات وجنگهاى پيامبر صلى الله عليه وآله نيامده است ، ولى او از اصحاب رسول خدا صلى الله عليه وآله بوده است ، « 3 »  حديثى از آن حضرت روايت كرده است ، كه صحابى بودن هاشم رااثبات مىكند .\r\nو حديث اين است كه گفت :\r\nشنيدم رسول خدا صلىالله عليه و آله مىفرمود ، مسلمانان بر جزيرة العرب پيروز خواهند شد ، و مسلمانان بركشور فارس مسلط خواهند شد ، و مسلمانان كشور روم را تسخير خواهند نمود ، و مسلمانان بر اعور دجال پيروز خواهند گشت . « 4 » \r\n\r\nمرقال در عصر خلفا\r\nدر ابتداى دوران خلافت عمر ، هاشم فرماندهى يك ستون سواره نظام را\r\n\r\n","description":"","footnote":" ( 1 ) . تنقيح المقال ، ج 3 ، ص 288 ؛ اعلام ، زركلى ، ج 9 ، ص 49 .  ( 2 ) . مناقب ، ابن شهر آشوب ، ج 3 ، ص 173 .  ( 3 ) . تنقيح المقال ، ج 3 ، ص 288 .  ( 4 ) . اصابه ، ج 3 ، ص 593 ؛ اسدالغابه ، ج 5 ، ص 49 . ","page_name":" 16 ","page_number":16},
  {"content":"\r\n\r\nدر جنگ يرموك « 1 »  ( مهم ترين جنگهاى فتح شام ) به عهده داشت ؛ او در اين واقعه يك چشم خود را از دست داد . پس از فتح شام ، هاشم همهء نيروهاى تحت امر خالدبن وليد را فرماندهى كرد ، « 2 »  و به سوى جنگ قادسيه هدايت نمود ؛ جنگى كه عمويش سعدبن ابى وقاص فرماندهى آن را به عهده داشت . پيوستن سپاه تحت امر هاشم به نيروهاى اسلام در قادسيه « 3 »  موجب تقويت روحيّه مسلمانان شد ، و در پيروزى آنها سهم بسزايى داشت .\r\nدر يكى از روزهاى جنگ ( عِماس ) « 4 »  در واقعهء قادسيه ، تيرى به چلهء كمان نهاد تا به سمت دشمن رها كند ، ناگهان اسب سرخود را بالا برد وتير به گوش اسب او اصابت كرد ، از اين اتفاق بسيار ناراحت شد از اطرافيان خود پرسيد : اگر اين تير به گوش اسبم نخورده بود به كجا مىرسيد ؟ آنها محلى را در انتهاى سپاه دشمن معين كردند و آن را نام بردند وگفتند به عتيق مىرسيد ، او از اسب فرود آمد و به دشمن حمله برد ، و ضربات خود را پياپى بر پيكر ايشان وارد ساخت ، تا به جايى كه نام برده بودند رسيد . « 5 » \r\nدر اين واقعه هاشم فرماندهى جناح راست سپاه را به عهده داشت ، و بيشترنيروهاى تحت‌امر او به جاى سپر ، جلهاى اسب داشتند كه شاخ خرمابه‌آن بسته بودند ، و آنها كه حفاظى نداشتند ، سرهاى خود را طناب پيچ كرده بودند . « 6 » \r\n\r\n","description":"","footnote":" ( 1 ) . يرموك ، واديى است ميان نهر اردن و درياى لوط ، واقع در شام كه به سبب جنگى كه در عهد خلافت ابوبكر ، خليفهء اول در آنجا روى داد ، سخت مشهور است ( لغت نامه دهخدا ) .  ( 2 ) . جايگزين شدن هاشم به جاى خالد ، دليل ديگرى بر كفايت ، كاردانى و محبوبيت‌هاشم است .  ( 3 ) . قادسيه شهرى است در عراق . درسال چهاردهم هجرى جنگ سختى در نزديكى آن‌ميان مسلمانان‌به فرماندهى سعد بن ابى وقاص و پارسيان به فرماندهى رستم در گرفت و به پيروزى مسلمانان انجاميد ( الموسوعة العربية الميسّره ) .  ( 4 ) . عماس ، نام سومين روزاز ايام جنگ قادسيه است ( لغت نامهء دهخدا ) .  ( 5 ) . تاريخ طبرى ، ج 3 ، ص 552 .  ( 6 ) . تاريخ طبرى ، ج 3 ، ص 552 . ","page_name":" 17 ","page_number":17},
  {"content":"\r\n\r\nدرواقعهء قادسيّه جنگ به سختى هر چه تمامتر ميان طرفين بر پا بود ، و تلفات سنگينى بر هر دوطرف وارد شده بود . فرمانده سپاه اسلام به منظور ارعاب دشمن ، و تقويت روحيهء نيروهاى خودى ، دست به تاكتيك جالبى زد . او دو شب متوالى ، نيروها را مخفيانه و بدون اينكه دشمن متوجه شود به پشت جبهه انتقال داد ، و هنگام صبح آنها را گردان گردان هلهله كنان و با ساز و برگ خاصى به ترتيب و درفواصل زمانى متناسب وارد خط مقدم جبهه و ميدان رزم مىكرد ، تا دشمن گمان كند كه اين نيروهاى امدادى است كه مرتباً از مركز اعزام مىشود . درهمين هنگام بود كه هاشم مرقال « 1 »  به همراهى هفتصد تن از نيروهايش از راه رسيد و وقتى از تدبير فرمانده آگاه شد ، او نيز ياران خود را هفتاد هفتاد مرتب كرد و به روش خاصى آرايش داد ، و آنها را به پيش هدايت كرد و به سپاه مسلمين پيوست و بانك تكبير سرداد . مسلمانان نيز تكبير گفتند و صف آرايى كردند . هاشم به آنان گفت :\r\n« نخستين مرحله در جنگ ، جنگ و گريز است ، و پس از آن نوبت تيراندازى است » . « 2 » \r\nپيوستن هاشم با نيروهاى تحت امرش به سپاه اسلام اهميت زيادى در بالابردن روحيهء رزمندگان داشت به گونه‌اى كه دربارهء او گفته‌اند : كه نقش او در واقعهء قادسيه سرنوشت ساز بوده و هيچ كس به اندازهء او در جنگ مؤثر نبوده ، و او عامل اصلى پيروزى لشكر توحيد در اين جنگ بوده . « 3 » \r\n\r\n","description":"","footnote":" ( 1 ) . مسعودى درمروج الذهب مىنويسد : روز دوم جنگ نيروهاى امدادى در حالى كه‌نيزه‌هاى آنان روى خورشيد را پوشانيده بود ، از راه رسيدند . آنها كه از فتح شام بر مىگشتند پنج هزار نفر بودند ، و فرماندهشان هاشم مرقال بود ( مروج الذهب ، ج 2 ، ص 313 ) .  ( 2 ) . تاريخ طبرى ، ج 3 ، ص 552 .  ( 3 ) . اعيان الشيعه ، ج 10 ، ص 250 . ","page_name":" 18 ","page_number":18},
  {"content":"\r\n\r\n\r\nهاشم مرقال در جنگ جلولا\r\nاين نبرد در سال شانزده هجرى ميان ايرانيان و مسلمانان اتفاق افتاد ، و سببش اين بود كه ايرانيان مدائن « 1 »  را خالى كرده ، به جلولا « 2 »  پناه بردند . ايرانيان چند دسته بودند ، آنها به يكديگر گفتند ، اگر اكنون با يكديگر اختلاف كنيد هيچگاه متحد نخواهيد شد ، بياييد با هم متّحد و يكپارچه شويم و در برابر اعراب ايستادگى كنيم و با آنان پيكار نمائيم ؛ اگر پيروز شويم كه اين خواستهء ماست ، و اگر شكست خورديم كه ما وظيفهء خود را بجا آورده‌ايم .\r\nآنها در كنار شهر خندقى حفر نمودند ، و زير پرچم مهران رازى تجمّع كردند . آنها خارهاى آهنين در اطراف خندق نصب كردند ، و آمادهء كار زار شدند . اين خبر به سعد وقاص ، فرمانده سپاه اسلام رسيد و او عمر را از ماجرا آگاه ساخت . عمر در پاسخ او اينچنين نوشت :\r\n« هاشم مرقال را به جلولاء روانه كن ، و قعقاع بن عمرو را در پيشاپيش لشكر قرار بده ، و براى اين نبرد دوازده هزار سرباز را مجهّز نما » .\r\nسعد اين كارها را انجام داد و هاشم پس از تقسيم حقوق سربازان ، از مدائن به سوى جلولاء حركت نمود . وقتى به جلولاء رسيد اين شهر را محاصره نمود ، و خندقهايشان را زير نظر گرفت . جنگ با ايشان هشتادروز ( در اينجا روز به معناى واقعهء جنگى است ) به طول انجاميد . در اين مدت نيروهاى كمكى از طرف يزدجرد به مهران مىرسيد ، و سعد وقاص نيز قواى امدادى به سوى مسلمانان مىفرستاد . در نتيجه مجوسان شكست خوردند ، و صد هزار تن از آنان به هلاكت رسيدند ، و در اين نبرد فتح و پيروزى نصيب مسلمانان شد . اين واقعه نظر به اهميّتش براى مسلمانان فتح الفتوح نام گرفت . « 3 » \r\n\r\n","description":"","footnote":" ( 1 ) . مدائن ، نام شهر يا مجموعه شهرهايى درعراق است كه در فاصلهء 30 كيلومتر درجنوب بغدادواقع است و در دو طرف رودخانهء دجله قرار دارد ( المنجد ) .  ( 2 ) . جلولاء شهرى است درعراق بر سمت راست رود دجله ، بر سر راهى كه از كوه‌هاى حمرين مىگذرد ( المنجد ) . ميان آن و خانقين هفت فرسخ فاصله است ( معجم البلدان ، ج 2 ، ص 156 ) .  ( 3 ) . كامل ، ابن اثير ، ج 2 ، ص 519 - اعيان الشيعه ، ج 10 ، ص 251 . ","page_name":" 19 ","page_number":19},
  {"content":"\r\n\r\n\r\nشخصيت والاى هاشم\r\nهاشم گذشته از شجاعت و دلاورى در ميدانهاى رزم ، در برخورد با مسائل سياسى وادارى كشور ، و مردم دارى ، از لياقت و كاردانى خاصى بهره‌مند بود ، بطورى كه اميرمؤمنان عليه السلام زبان به تعريف و تمجيد او گشوده ، و براى حل مشكلات مصر ، او را شايسته و لايق مقام استاندارى آن ديار مىدانست . آن حضرت پس از شهادت محمد بن ابى بكر به دست ياغيان شام و منافقين داخلى ، و اظهار تأسف از شهادت او چنين فرمود :\r\n« تصميم من اين بود ، كه ولايت مصر را بجاى محمدبن ابى بكر به هاشم واگذارم ، و اگر اين كار صورت مىگرفت ، هاشم هرگز ميدان را براى عمروعاص ويارانش خالى نمىگذاشت ، و فرصت اين اخلالگريها را به آنان نمىداد ، و هرگز كشته نمىشد ، مگر اينكه شمشيرش را در دست داشت » . « 1 » \r\nهاشم يكىاز چشمانش درجنگ يرموك مورد اصابت قرارگرفت و كور شد ، بدين جهت او را ( اعور ) يعنى يك چشم خطاب مىكردند . « 2 »  اوبه على ( ع ) عشق وعلاقهء خاصى داشت ، و يكى ازكسانى بود كه پيوسته دركنار حضرت قرار داشت ؛ « 3 »  به‌تعبير ديگر ، او از شيعيان مخلص و وفادار به على ( ع ) بود . « 4 » \r\n\r\nبيعت هاشم با على ( ع )\r\nهاشم مرقال نخستين كسى است كه در كوفه به بيعت با اميرمؤمنان على عليه السلام گردن نهاد و آن را امضاء نمود . هنگامى كه خبر كشته شدن عثمان به\r\n\r\n","description":"","footnote":" ( 1 ) . كامل ، ابن اثير ، ج 2 ، ص 519 - اعيان الشيعه ، ج 10 ، ص 251 .  ( 2 ) . سفينة البحار ، ج 2 ، ص 717 ؛ الغارات ، ج 1 ، ص 30 ؛ مروج الذهب ، ج 2 ، ص 378 .  ( 3 ) . تنقيح المقال ، ج 3 ، ص 288 ؛ اعلام زركلى ، ج 9 ، ص 49 .  ( 4 ) . معجم رجال الحديث ، ج 19 ، ص 245 . ","page_name":" 20 ","page_number":20},
  {"content":"\r\n\r\nكوفه رسيد ، هاشم بدون مقدمه ، و پيش ازآنكه آگاهى يابد كه مسلمانان چه كسى را به عنوان خليفه تعيين كرده‌اند ، پيش قدم شد و به استاندار وقت ( ابوموسى اشعرى ) گفت :\r\n« بيا و با بهترين اين امّت يعنى على عليه السلام بيعت كن . ولى او در پاسخ به هاشم گفت : عجله مكن . »\r\nهاشم چون از ابو موسى جواب منفى شنيد ، خود پيش قدم شد ، و يك دست خود را بر دست ديگر كشيد و گفت :\r\n« اين دست به عنوان دست على عليه السلام ، و با دست ديگر كه دست خودم است با على عليه السلام بيعت مىكنم . »\r\nسپس اشعارى بدين مضمون در مدح اميرمؤمنان عليه السلام سرود :\r\n« بىاينكه اهميتى براى مخالفين قائل شوم با على ( ع ) بيعت خواهم كرد .\r\nو از اين بابت از امير كوفه ابوموسى هيچ هراسى ندارم .\r\nپس با على عليه‌السّلام بيعت مىكنم و مىدانم .\r\nبا اين كار خداو رسولش را راضى خواهم كرد » . « 1 » \r\n\r\nهاشم در واقعهء جمل\r\nاز آنجائى كه هاشم در ميدانهاى رزم و صحنه‌هاى برخورد با سياستمداران ، و درگيرى با مشكلات ، لياقت و كاردانى فوق العاده‌اى داشت ، شديداً مورد توجه امير مؤمنان عليه‌السّلام‌بود ، و مأموريتهاى حساسى به او واگذار مىشد .\r\nيكى ا ز اين مأموريت‌ها ، اعزام هاشم به كوفه جهت مذاكره با ابوموسى اشعرى بود تا او را وارد صحنهء نبرد كند و وادار به اعزام نيروهاى رزمى كوفه به جبههء نبرد\r\n\r\n","description":"","footnote":" ( 1 ) . اصابه ، ج 3 ، ص 593 . ","page_name":" 21 ","page_number":21},
  {"content":"\r\n\r\nنمايد ، و يا لااقل او را از مخالفت نمودن باجنگ باز دارد ، از آنجا كه ابوموسى نظر به كج فهمىاى كه داشت نظر موافقى نسبت به اميرمؤمنان عليه‌السّلام و حكومت او نشان نمىداد ، و در فرصتهاى مناسب سعى در اخلالگرى ، و ضربه زدن و سرد كردن مردم از حضور در جبهه و يارى كردن امير مؤمنان عليه‌السّلام مىنمود . آن حضرت جهت آگاه نمودن ابوموسى و بسيج نيروهاى كوفه براى نخستين بار هاشم مرقال را بهمراه پيامى به كوفه ارسال داشت . متن پيام آن حضرت از اينقرار است :\r\n« از بندهء خدا اميرمؤمنان به عبدالله بن قيس ( ابوموسى اشعرى ) ، اينك هاشم را به سوى شما گسيل داشتم ، تا نيروهاى كوفه را بسيج نموده و به سوى گروهى كه بيعت مرا شكستند و شيعيانم را كشتند و اين فاجعهء عظيم را در اسلام پديد آوردند حركت كنند ، پس هنگامى كه نمايندهء من ( هاشم ) از راه رسيد ، فوراً نيروهاى كوفه را به همراه وى اعزام كن ، و بدان كه من تو را در مقام استاندارى كوفه معين نكرده‌ام ، مگر براى اينكه در حل مشكلات ، يكى از يارانم باشى . »\r\nچون هاشم وارد كوفه شد ، ابوموسى را طلبيد ، و از او خواست تا به مضمون نامه عمل كند . ولى او ازاين كار سر باز زد و از پيروى على ( ع ) سر پيچى كرد و هاشم را تهديد به مرگ و زندان نمود . هاشم پس ازمشاهدهء موضع منفى ابوموسى ، طى نامه‌اى جريان را به آن حضرت چنين گزارش داد :\r\n« . . . او امتناع و عصيان كرد ، و از علاقه و عشق به تو و حكومت تو بسيار به دور است ، من او را فردى بدخواه و كينه توز يافتم ، او مرا به زندان و اعدام تهديد كرد . »\r\nهنگامى كه نامهء هاشم توسط شخصى بنام مَحْل بن خليفه تقديم آن حضرت\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nشد اميرمؤمنان عليه‌السّلام دربارهء اوضاع كوفه و شخص ابوموسى از او سؤالاتى كرد ، كه او در پاسخ عرض كرد :\r\n« او شخص قابل اعتمادى نيست و بعيد نيست كه با تو بناى مخالفت گذارد ، البته اگر يار و ياورى پيدا كند . »\r\nحضرت فرمود :\r\n« به خدا سوگند او هرگز نزد من مورد اطمينان و خيرخواه نبوده ، من مىخواستم او را عزل كنم ، ولى مالك اشتر نزد من آمد و درخواست كرد كه او را در مقام خود تثبيت كنم ، و گفت : كه مردم كوفه از او راضى هستند . » « 1 » \r\nهاشم مرقال درواقعهء جمل يكى از فرماندهان نظامى برجستهء على عليه‌السّلام بود ، و امير مؤمنان على عليه‌السّلام فرماندهى سواره نظام قريش و كنانه را به عهدهء او واگذار كرده بود . « 2 » \r\n\r\nهاشم در جنگ صفين\r\nهنگامى كه امير مؤمنان عليه‌السّلام قصد سركوب معاويه و شاميان ياغيگر را داشت ، مهاجرين و انصار را جمع كرد ، وضمن سخنرانى از ايشان نظر خواهى نمود . هاشم از جاى برخاست ، و پس از حمد و ثناى الهى گفت :\r\n« ما شاميان را خوب مىشناسيم ، اينان نسبت به تو و يارانت دشمن ، و نسبت به دنياپرستان دوست و ياور هستند ، و چون به دنيا علاقه‌اى فوق العاده دارند ، لذا هيچ هدف و مقصودى جز رسيدن به مقامهاى دنيوى ندارند و هر چه غير از آن مىگويند و ناله از خون عثمان سر مىدهند ، دروغ مىگويند ، و در حقيقت مىخواهند نادانها را فريب دهند ، زيرا\r\n\r\n","description":"","footnote":" ( 1 ) . معادن الحكمة ، ج 1 ، ص 237 ؛ شرح نهج البلاغه ، ابن ابى الحديد ، ج 14 ، ص 9 .  ( 2 ) . جمل ، شيخ مفيد ، ص 172 . ","page_name":" 23 ","page_number":23},
  {"content":"\r\n\r\nهدفشان خون عثمان نبوده بلكه دنيادوستى و دنيا پرستى را طالبند . پس هر چه زودتر ما را به سوى آنان بسيج كند ، اگر حق را پذيرفتند ما به مقصود خود رسيده‌ايم ، و اگر سرپيچى كنند و راه مخالفت بپيمايند كه جزآن از آنان انتظارى نيست . به خدا سوگند گمان ندارم اينان دست از گمراهى خود بردارند ، و با تو بيعت كنند ، در حالى كه فرمانرواى مطاعى در ميانشان باشد كه دستوراتش را پذيرا باشند . » « 1 » \r\nهاشم بار ديگر نسبت به جنگ اظهار نظر نمود و احساسات خود رانسبت به دشمن اظهار كرد . پس ازآنكه نامه‌هايى گستاخانه كه حاكى از نهايت بى اعتقادى و بى دينى بود از معاويه و عمروعاص به اميرمؤمنان ( ع ) رسيد ، بطورى كه بعضى از فرماندهان آن حضرت احساس ضعف كرده ، وآينده را تاريك تصور كردند ، هاشم از جاى برخاست و ضمن سخنانى چنين گفت :\r\n« اى اميرمؤمنان ، ما را به سوى اين سنگدلان بسيج كن ، همانهايى كه كتاب خدا را پشت سر گذارده ، و بر خلاف رضاى خدا در ميان مردم رفتار كردند و حلال خدا را حرام و حرام او راحلال كردند . شيطان هم بر آنها چيره شد ، و و عده‌هاى باطل و آرزوهايى پوچ به آنان نويد داد ، تا بالأخره از راه راست منحرف گرديده و به پرتگاه كشانيده شدند . شيطان دنيا را زيبا جلوه داده است ، و بدينجهت است كه آنان به اندازه‌اى كه ما براى آخرت با ميل و رغبت مىجنگيم براى دنيا مىجنگند و تواى اميرمؤمنان از همه مردم به رسول خدا صلىالله عليه و آله در خويشاوندى نزديكتر ، و از همه مردم در جهاد و حسن سابقه برتر هستى ، هر چند كه اينان هم همان شناختى كه ما نسبت به تو داريم دارند ، ولى شقاوت و\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 3 ، ص 172 ؛ اعيان الشيعه ، ج 10 ، ص 251 ؛ وقعهء صفين ، ص 92 . ","page_name":" 24 ","page_number":24},
  {"content":"\r\n\r\nهواپرستى از مسير حق منحرفشان كرده ، پس دستهايمان را به علامت اطاعت از فرماندهى به سوى تو دراز مىكنيم ، ودلهايمان براى بذل خيرخواهى به طرف تو گشوده شده ، و جانهايمان تو را يارى مىكند ، و در برابر دشمن محكم و استوار ايستاده‌ايم .\r\nبه خدا سوگند دوست ندارم كه تمام زمين و آنچه روى آن است ، وتمامى آسمان و آنچه در زير آن قرار دارد از آن من باشد ، ولى با دوستانت دشمن و با دشمنانت دوست باشم . » « 1 » \r\n\r\nهاشم ، پرچمدار على ( ع ) در صفين\r\nهاشم در صفين حساسترين و مهم ترين سمت را در سپاه على عليه‌السّلام به عهده داشت ؛ او پرچمدار لشكر امير مؤمنان عليه‌السّلام بود . « 2 » \r\nهاشم در عين حال كه اين مسئوليت خطير و مهم را بر دوش داشت ، اگر در گرما گرم نبرد احتمال مىداد كه باعث ارشاد كسى شود ، با شخص مورد نظر به بحث و گفتگو مىپرداخت ، واو كه از تأثير كلام و نفوذ كلمه نيزبهرمند بود ، غالبا باعث هدايت و ارشاد افراد مىشد و آنان را از گمراهى رهايى مىداد .\r\nدر يكى از روزهاى جنگ صفين ، هنگامى كه در ميان نيروهاى تحت امر خود بود ناگهان جوانى از لشكر معاويه بيرون آمد ، و در حالى كه شديداً به اميرمؤمنان عليه‌السّلام ناسزا مىگفت ، بر نيروهاى عراق حمله برد . هاشم به او گفت :\r\n« اى جوان ، از خدا بترس اين دشنامها مؤاخذه در پى دارد ، و اين نبردها محاسبه به دنبال خواهد داشت ، و تو بالأخره روزى خواهى مرد ، و خداوند تو را به خاطر اين جنگ و لعن بازخواست خواهد كرد . »\r\n\r\n","description":"","footnote":" ( 1 ) . وقعهء صفين ، ص 112 .  ( 2 ) . شرح نهج البلاغه ، ابن ابى الحديد ، ج 4 ، ص 27 . ","page_name":" 25 ","page_number":25},
  {"content":"\r\n\r\nجوان در جواب گفت :\r\n« من بدينجهت با شما مىجنگم ، زيرا به من گفته شده كه على نماز نمىخواند ، و شما هم كه ياران او هستيد با نماز سروكار نداريد . ديگر اينكه فرمانده شما على ، عثمان خليفهء ما را كشت ، و شما نيز او را در اين امر يارى كرديد . »\r\nهاشم گفت :\r\n« كشتن عثمان به تو چه ارتباطى دارد ! ياران پيامبر و قاريان قرآن او را كشتند ، زيرا كه در دين خدا بدعت‌هايى گذارده بود ، و با احكام قرآن مخالفت كرده بود ، البته اصحاب و ياران پيامبر نسبت به دين دلسوزترند و از ديگران درا ظهار نظر نسبت به امور مسلمانان اولى هستند ، و من گمان نمىكنم حتى يك لحظه امر اين امت در مورد قتل عثمان به تو ارتباط داشته باشد ، كه تو در باره‌اش دلسوزى كنى . »\r\nجوان گفت :\r\n« آرى به خدا سوگند دروغ نمىگويم ، زيرا دروغ زيان مىرساند ، و سودى نمىدهد ، و گوينده‌اش را رسوا مىكند . هاشم گفت : تو از اين مسائل و جريانات بى اطلاعى ، چه بهتر كه آن را به عهدهء افراد آگاه واگذارى . آن شخص كه تحت تأثير قرار گرفته بود گفت : به خدا سوگند كه تو مرا نصيحت كردى . »\r\nهاشم گفت :\r\n« اما اين كه على عليه‌السّلام نماز نمىخواند ، بدان كه او نخستين كسى است كه با پيامبر صلىالله عليه‌وآله نماز گذارد ، و از همه به دين آگاهتر و به پيامبر صلىالله عليه‌وآله نزديكتر است ؛ و امّا كسانى كه همراه على عليه‌السّلام و در ركاب او هستند ، پس بدان كه همهء آنها از قاريان قرآن و شب زنده دارانند ، اين اشقياء و فريب خوردگان تو را گول نزنند ، و از راه منحرف نكنند . »\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nجوان كه بسيار منقلب شده بود گفت :\r\n« اى بندهء خدا ، گمان مىكنم كه على ( ع ) شخص صالح و پاكى است ، و من خطا كار بوده ام ، و اينك مىخواهم توبه كنم ، آيا برايم راهى وجود دارد ؟ »\r\nهاشم گفت :\r\n« آرى اگر توبه كنى خداوند مىپذيرد ، زيرا او توبه پذير و عفو كننده از گناهان است ، و توبه كنندگان را دوست دارد . »\r\nآنگاه جوان به قرارگاه خود بازگشت . شخصى به او گفت :\r\nاين عراقى تورا فريب داد ؟\r\nگفت : نه ، او مرا نصيحت كرد .\r\nدر اينجا هاشم پرچم را به دست گرفت و به پيش رفت و باكمك نيروهاى تحت امر جنگ سختى را شروع كرد ، و شخصا ده نفر را به هلاكت رسانيد . « 1 » \r\n\r\nهاشم ، مرد حماسه و فداكارى\r\nدر يكى از روزهاى حماسه ساز جنگ صفين ، اميرمؤمنان على عليه‌السّلام هاشم را فراخواند و پرچم را به او سپرد ، و به شوخى به او فرمود :\r\n« اى هاشم ، بيم آن را ندارى كه امروز ، هم يك چشمت كور باشد و هم ترسو باشى ؟ »\r\nهاشم در پاسخ گفت :\r\n« اى امير مؤمنان ، به زودى خواهى دانست ، به خدا سوگند ، امروز آنچنان جمجمه‌هاى دشمن را درهم به پيچم ، بمانند كسى كه دست از دنيا شسته باشد . »\r\n\r\n","description":"","footnote":" ( 1 ) . وقعهء صفين ، ص 355 ؛ تاريخ طبرى ، ج 5 ، ص 43 ؛ بحارالانوار ، ج 8 ، ص 490 ، چاپ سنگى ؛ كامل ، ابن اثير ، ج 3 ، ص 313 ؛ سفينة البحار ، ج 2 ، ص 717 . ","page_name":" 27 ","page_number":27},
  {"content":"\r\n\r\nآنگاه نيزه‌اى به دست گرفت ، و آن چنان تكانى به آن داد كه دو نيم شد ، سپس نيزه ديگرى به دست گرفت و آن را آزمايش كرد و چون آن را محكم يافت آن را پسنديد ، وپرچم را به نيزهء ديگرى كه انعطاف بيشترى داشت بست . سپس يكى از لشكريان على عليه‌السّلام كه از قبيلهء بكربن وائل بود ، به او گفت :\r\n« هاشم ! به پيش ، به پيش ، هاشم ترا چه شده است ؟ گويا مىبينم هول و وحشت ترا فرا گرفته ، و سزاوار نيست كه هم يك چشم و هم ترسو باشى ! »\r\nهاشم پرسيد : اين كيست ؟ او رابه هاشم معرفى كردند ، هاشم در مقام تعريف و توصيف او برآمد ، و به او گفت :\r\n« تو مردى لايق و كاردان ، بلكه بالاتر از آن هستى ، و چنانچه من در اين مصاف نقش بر زمين شدم ، تو پرچم را بدست بگير . »\r\nسپس به ياران خود گفت :\r\n« بند كفشهاى خود رامحكم كنيد ( و خود را براى حمله آماده سازيد ) زيرا اگر پرچم رابه اهتزار درآورم ، بدانيد كه هيچكس نمىتواند بر من پيشى گيرد . »\r\nسپس نگاهى به لشكر معاويه انداخت ، و گردانى با نيروهاى زياد نظرش را جلب كرد ، هاشم پرسيد : اينها كيانند ؟ گفتند نيروهاى تحت فرماندهى ذوالكلاع ( يكى از سرداران برجسته و مهم معاويه ) ، سپس گردان ديگرى نظرش را جلب كرد ، چون جوياشد ، گفتند بخشى از اهل مدينه و قريش هستند . هاشم گفت : نيازى به جنگيدن با آنان ندارم ، سپس نظرش به يك اطاق و قبّه‌اى سفيد افتاد ، پرسيد چه كسى در آن مستقر است ؟ گفتند : معاويه و يارانش ( يعنى مقر فرماندهى دشمن آنجاست ) . بالأخره پرسيد : آن سياهى كه درآن طرف قبه است چيست ؟ گفتند : عمروعاص و دو فرزندش آنجا ايستاده‌اند . در اينجا هاشم پرچم را به دست گرفت ، و به علامت آمادگى براى آغاز حمله ، آن را به اهتزار درآورد ،\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nيكى از ياران او گفت : كمى درنگ كن وتعجيل مكن ، هاشم درپاسخ او اشعارى حماسى سروده و چنين گفت :\r\nبه من بسى طعنه زدند و كم نگفتند .\r\nولى من آنم كه جان به خدا فروخته‌ام و سستى نمىورزم .\r\nيك چشمى كه براى خود اعتبارى مىجويد .\r\nناگزير است يا دشمن را شكست دهد و يا خود از پاى در آيد .\r\nاو چندان زيسته كه دلش از زندگى به تنگ آمده .\r\nاينك با نيزه بر آنان مىتازم و سخت آنها را مىرانم .\r\nهمراه با پسر عم پيامبر بزرگوار .\r\nآنكه پيامبر او را سرآغاز هدايت قرار داد .\r\nنخستين كسى كه به او ايمان آورد و نماز كرد .\r\nو با كا فران چندان جنگيد كه نابودشان كرد . » « 1 » \r\nهاشم به فنون نظامى و جنگى تسلط كامل داشت ، و از تجربه و مهارت خاصى برخوردار بود ، بطوريكه با تردستى ويژه‌اى پيشروى مىكرد ، و تدريجاً مواضع دشمن را تسخير مىنمود . او آنچنان با مهارت به پيش مىرفت ، كه عمروعاص را مرعوب نمود بطورى كه به اطرافيان خود گفت :\r\n« گويا مىبينم اين پرچمدار امروز كارى صورت دهد ، و اگر بر همين روال پيش رود ، تمامى عرب ( لشكر شام ) را به هلاكت و نابودى مىكشاند »\r\nدر اينحال هاشم شديداً مقاومت مىكرد ، و به تهاجم خود ادامه مىداد ، وعمّار نيز در مقام تشويق هاشم و يارانش با صداى رسا مىگفت : اى بندگان خدا صبر كنيد زيرا كه بهشت در زير اين پرچمهاست . همچنين عمار پيوسته با\r\n\r\n","description":"","footnote":" ( 1 ) . وقعهء صفين ، ص 327 . ","page_name":" 29 ","page_number":29},
  {"content":"\r\n\r\nنيزه‌اش به هاشم مىزد و او را به پيكار تشويق مىكرد . او نيز با شيوهء خاصى پرچم را تكان مىداد و با سرعت پيشروى مىكرد . هاشم مرقال از يك سو ، و ابوالأعور سلمى در رأس سپاه شام از سوى ديگر به طرف يكديگر پيشروى كردند ، و آنچنان نبردى در گرفت كه نظيرش را هيچكس نشنيده بود ، وطرفين كشته‌هاى زيادى را متحمل شدند . « 1 » \r\nدر دومين روز از جنگ ، هاشم در رأس جمعى از سواره نظام كه از آمادگى و آرايش خوبى برخوردار بودند ، به سمت سپاه شام حركت كرد . از آنسو ، ابولأعور سلمى در رأس سپاه دشمن به هماوردى هاشم برخاست . هر دولشكر در اين روز پيكار سختى را آغاز كردند ، سواره بر سواره حمله مىبرد ، و پيادگان در برابر پيادگان رزم مىنمودند ، و هنگامى از يكديگر جدا شدند كه جنگ سختى را پشت سر گذاشته بودند . « 2 » \r\nاحنف بن قيس كه خود يكى از فرماندهان سپاه على عليه‌السّلام در صفين است مىگويد :\r\n« به خدا ، من نزديك عمّار ياسر بودم ، و ميان من و او مردى از بنى شعيراء قرار داشت . با هم به پيش رفتيم تا به نزد هاشم مرقال رسيديم .\r\nعمار به او گفت : پدر ومادرم فداى تو باد ، به دشمن حمله كن ، اين را گفت و به گوشه‌اى از جناح راست سپاه دشمن نگريست . هاشم به وى گفت :\r\nاى عمّار ، خدا تو را رحمت كند ، تو مردى هستى كه جنگ را سبك گرفته‌اى ، ولى من بايد با اين پرچم و اين گروه به پيش بتازم ، و اميدوارم كه دراين حمله به مراد خود برسم و پيروز شوم و اگر اندكى سبك بگيرم و بى موقع هجوم برم از هلاكت درامان نباشم . »\r\n\r\n","description":"","footnote":" ( 1 ) . وقعهء صفين ، ص 328 ؛ شرح نهج البلاغه ، ابن ابى الحديد ، ج 8 ، ص 12 .  ( 2 ) . وقعهء صفين ، ص 214 . ","page_name":" 30 ","page_number":30},
  {"content":"\r\n\r\nهمان روز معاويه به عمرو عاص گفته بود ، واى بر تو كه امروز پرچم در دست هاشم مرقال است - و او پيش از آن به چابكى حمله‌اى برق آسا نموده بود - اگر امروز هم همانگونه برق آسا بتازد ، روزى بس درازتر و دشوارتر بر شاميان خواهد گذشت ، و اگر باگروهى از يارانش پيشروى كند ، در اين صورت اميدوارم كه تو بتوانى در برابر آنان ايستادگى كنى .\r\nعمار نيز همچنان هاشم را تشويق مىكرد ، تا به هجوم پرداخت . معاويه كه پيشروى او را ديد ياران سلحشور خود و كسانى را كه گمان سختكوشى و مقاومت و سرعت امداد رسانى برآنان مىرفت ، از جانب خود روانه نمود . در ميان اين گروه ، عبدالله بن عمروعاص بود ، كه آن روز دو شمشير برداشته بود ، يكى را حمايل كرده بود ، و با ديگرى ضربت مىزد ، و سواران على عليه‌السّلام او را محاصره كردند . عمرو گفت : اى خداى مهربان ، پسرم ، پسرم ، ومعاويه به اومىگفت : شكيبا باش ، شكيبا باش ، كه آسيبى به او نمىرسد . عمرو گفت : اگر بجاى او يزيدبن معاويه مىبود ، تو خود شكيبا مىماندى ؟ پاسداران شامى همچنان حملات را از او دفع مىكردند ، تا فرصتى يافت ، و سواره با ياران خود از حلقهء محاصره گريخت ، و هاشم در آن معركه مجروح شد . « 1 » \r\nدر هيمن روز على عليه‌السّلام هاشم مرقال را طلبيد ، و به او فرمود :\r\nاى هاشم تا كى مىخواهى نان بخورى و آب بياشامى ؟\r\nهاشم گفت :\r\nاينك چندان خواهم كوشيد ، و چنان به ميدان رزم بروم كه ديگر نزد تو باز نگردم .\r\nعلى عليه‌السّلام فرمود :\r\nدر برابر تو ذوالكلاع قرار دارد ، و آن مرگ سرخ نزد اوست .\r\n\r\n","description":"","footnote":" ( 1 ) . وقعه صفين ، ص 340 . ","page_name":" 31 ","page_number":31},
  {"content":"\r\n\r\nهاشم گام به ميدان نهاد و چون معاويه پيشروى هاشم را ديد پرسيد :\r\nاين كيست كه به پيش مىتازد ؟\r\nبه او گفتند هاشم مرقال است ، معاويه گفت :\r\nهمان يك چشم بنى زهره ، خدا او را بكشد . « 1 » \r\nپرچمدار ذوالكلاع كه مردى از قبيله عذره بودبه جانب هاشم حمله‌ور شد ، آنگاه دو ضربه رد و بدل كردند ، و هاشم او را به ضرب نيزه كشت . « 2 » \r\n\r\nدرگيرى عمروعاص باهاشم\r\nلحظاتى كه مشكلات نظامى گلوى معاويه را مىفشرد ، و روند جنگ روز به روز به ضرر او و به نفع سپاه على عليه‌السّلام پيش مىرفت ، معاويه سخت در وحشت و ترس قرار گرفت و طىّ جلسه‌اى محرمانه با سران ردهء بالاى سپاه خود چنين گفت :\r\nتنى چند از فرماندهان لشكر على بن ابى طالب ، ازجمله هاشم مرقال مرا سخت غمگين كرده‌اند ، پس بايد طرحى ريخته شود ، تا هر يك از ما طىّ نبردى تن به تن ، كار يكى از آنان را خاتمه دهيم . . . و تو اى عمرو عاص ، مأمور هستى كه با هاشم درگير شوى .\r\nروز بعد از اجراى طرح كه نوبت عمروعاص بود ، او با پشتيبانى و حمايت نيرويى عظيم از سواره نظام ، به ميدان وارد شد ، و قصد درگير شدن با سپاه هاشم را داشت . اتفاقا پرچم بزرگ عراق در دست هاشم بود ، وعدهء كثيرى از نيروها نيز در اطراف آن مستقر بودند و از پرچم حمايت مىكردند . عمرو ايستاد و رجزهايى به اين مضمون سرود :\r\n\r\n","description":"","footnote":" ( 1 ) . وقعه صفين ، ص 346 .  ( 2 ) . همان مدرك ، ص 347 . ","page_name":" 32 ","page_number":32},
  {"content":"\r\n\r\n« اگر امروز كار هاشم رايكسره نكنم زندگى برايم لذت نخواهد داشت .\r\nهمانى كه مرا در بدترين شرايط و طافت فرساترين گرفتاريها قرار داد .\r\nهمانيكه به ناحق شرافت مرا لگد كوب مىكند .\r\nاو حتّى اگر از دست من جان سالم بدر برد .\r\nلااقل ازمن ضربتى خواهد خورد .\r\nكه تا هنگامِ زخم آن با او باشد . »\r\nعمرو با اين تهديدها و رجز خوانىها ، اسب خود را به طرف هاشم دوانيد . هاشم نيز پيشدستى كرد و بر او يورش برد ، واشعارى بدين مضمون در پاسخ عمرو سرود :\r\n« اگر امروز باعمرو برخورد مناسب نداشته باشم .\r\nديگر ادامهء حيات براى من ثمرى نخواهد داشت .\r\nهمانيكه شيوهء پستى و خيانت را در پيش گرفته .\r\nاى عمرو ، من بايد كار تور را يكسره كنم .\r\nمگر اينكه خداوند نظر ديگرى داشته باشد .\r\nو تواى نَفْس هاشم دراين امر استقامت نما\r\nو صبر پيشه كن و جزع و فزع مكن . »\r\nسپس درگيرى سختى ميان دو طرف در گرفت ، و عمرو عاص احساس ناتوانى كرد و فوراً نيروهاى تحت امر خود را به عقب كشانيد ، و هيچ امتيازى به دست نياورد . معاويه ، نيز از اين پيش آمد بسيار غمگين و متأثر شد . « 1 » \r\n\r\nهاشم ، حمزهء لشكر على ( ع )\r\nپس از آنكه سپاه شام متحمّل تلفات و ضايعات سنگينى از لشكر\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 8 ، ص 71 . ","page_name":" 33 ","page_number":33},
  {"content":"\r\n\r\nعلى عليه‌السّلام شد ، بطورى كه شديداً روحيه‌هاى خود را باختند و براى كشتگان خود جزع و فزع و بيتابى مىكردند ، معاويه به منظور روحيّه دادن به نيروهاى شكست خوردهء خود ، طى نطقى شهادت شخصيتهايى همچون هاشم مرقال را عنوان كرده ، و خطاب به اهل شام چنين گفت :\r\n« اى اهل شام ، نبايد تأثر شما بر كشتگانتان بيش از تأثر عراقيان بر مقتولين خود باشد . اگر شما متأثر و غمناك هستيد ، بدانيد كه شما هم با ضرباتى كه بر لشكر عراق وارد آورده‌ايد ، آنان راغمگين و مصيبت زده نموده‌ايد . به خدا سوگند ذوالكلاع ( يكى از فرماندهان مقتول سپاه شام ) مهمتر از عمّار ياسر نبود . شما با كشتن عمّار عراقيان را داغدار كرديد . و نه حوشب ( يكى ديگر از فرماندهان شام ) مهم‌تر از هاشم مرقال بود ، و نه عبيدالله بن عمر در نزد شما مهم‌تر از ابن بديل است ، اينان رقيب يكديگر بودند كه دراين معركه به قتل رسيده‌اند ، پس بشارت باد شما را كه سه نفر ازفرماندهان بزرگ عراق را به قتل رسانيده‌ايد .\r\nاوّل عمّار ، كه گويا جوانمرد رشيد و زنده دل آنان بود .\r\nدوم هاشم ، كه نقش او دراين جنگ ، همانند نقش حمزه سيدالشهداء است .\r\nسوّم ابن بديل ، آنكسى كه از خود رشادتها نشان داده است . آرى ، به اعتراف دشمن ، هاشم حمزهء صفين بود ، ومعاويه براى روحيه دادن به شاميان شهادت او رابه عنوان بشارت به‌آنان گوشزد كرده ومژده مىدهد . » « 1 » \r\nابن ابى الحديد در شرح نهج البلاغه در شرح خطبه 35 گويد :\r\nآنچه مردم شام را به حكميّت راضى كرد ، ترس آنها از شمشيرهاى اهل عراق بود ، كه چون نشانه‌هاى پيروزى لشكر عراق ظاهر گرديد ، و علايم نصرت و ظفر آنها\r\n\r\n","description":"","footnote":" ( 1 ) . شرح نهج البلاغهء ، ابن ابى الحديد ، ج 8 ، ص 92 . ","page_name":" 34 ","page_number":34},
  {"content":"\r\n\r\nواضح شد ، مردم شام از جنگ سرباز زدند و به خدعه و نيرنگ متوسل شدند . و اين كار بر طبق رأى عمرو بن عاص بود ، و اين ماجرا پس از ليلة الهرير واقع شد ، و آن شب بزرگى است كه بخاطر اهيمتى كه داشت ضرب‌المثل گرديد .\r\nوى سپس از كتاب صفين نصر بن مزاحم ، داستان خطبهء مالك اشتر و حمله او را نقل مىكند ، كه درروز دهم ربيع الأول آغاز شد ، و پس ازنماز صبح تا نيمه شب بى وقفه ادامه داشت آنچنانكه نماز شان را نيز با ايماء و اشاره خواندند ، و چون صبح شد مالك اشتر ميدان جنگ را باهفتاد هزار كشته پشت سر گذاشته بود ، آن شب را ليلة الهرير ناميدند . . . . مالك در ميمنهء لشكر بود ، و ابن عباس در ميسره و على عليه‌السّلام در قلب لشكر قرار داشت و مردم نيز يكسره مىجنگيدند ؛ اين جنگ از همان نيمه شب تا فردا ظهر نيز ادامه يافت . « 1 » \r\nآرى ، هاشم ، پرچمدار على عليه‌السّلام در عمليات ليلة الهرير است ، شبى كه شديدترين برخوردهاى نظامى صفين ، در آن اتفاق افتاد . « 2 » \r\n\r\nشهادت هاشم\r\nهاشم در روز شهادت خود ، خطاب به نيروهاى تحت امرخود گفت :\r\nمن مرد تنومندى هستم ، بنابراين از افتادنم و نقش بر زمين شدنم نهراسيد ، زيرابه همان مقدار زمان كه كشتن يك شتراحتياج دارد تا جان دهد وقت مىبرم .\r\n( كنايه از اينست كه به آسانى تن به كشته شدن نمىدهم ) . اين را گفت و به صفوف دشمن حمله ور شد و سرانجام پس از درگيرى با دشمن مورد ضربه قرار گرفت . سپس حارث بن منذر بر او تاخت ، و ضربه‌اى كارى به هاشم وارد نمود ، بطورى كه از اسب بر زمين افتارد و نقش زمين شد .\r\n\r\n","description":"","footnote":" ( 1 ) . زندگانى حضرت اميرالمؤمنين ، رسولى محلاتى ، ج 2 ، ص 146 .  ( 2 ) . معجم رجال الحديث ، ج 19 ، ص 245 ؛ جامع الرواة ، ج 2 ، ص 310 . ","page_name":" 35 ","page_number":35},
  {"content":"\r\n\r\nاز طرفى على عليه‌السّلام براى او پيام فرستاد كه با پرچم خود پيشروى كن ، هاشم به پيك آن حضرت گفت :\r\nبنگر كه چگونه دشمن شكم مرا پاره كرده است .\r\nاينجا بود كه يكى ديگر از سرداران اسلام كه از قبيلهء بكربن وائل بود ، پرچم رابه دست گرفت . « 1 » \r\nدر اين ميان ، در حالى كه هاشم در لابلاى كشتگان افتاده بود ، شخصى ازكنار او گذشت . هاشم او را صدا زد و گفت :\r\nسلام مرا به امير مؤمنان على عليه‌السّلام برسان و بگو ، سلام و بركات و رحمت خداوند بر تود باد ، ترا به خدا سوگند مىدهم كه آنقدر از دشمن كشته بگيرى كه زمين از لاشهء آنها پر شود ، و افسار اسبها را به پاهاى كشته‌ها به بنديد ، زيرا پيروزى از آن كسى است كه بيشتر به دشمن تلفات وارد كند .\r\nهاشم پس از چندى به شهادت رسيد و روحش به ملكوت پرواز كرد . آن شخص پيام هاشم را به على عليه‌السّلام رسانيد . آن حضرت نيز طبق وصيت هاشم شبانه به كمك نيروهاى خود پيشروى كرد وكشته‌هاى بسيار را پشت سر قرار داد ، و طىّ يك حملهء موفق ضربات سختى را بر شاميان وارد آورد .\r\nهنگامى كه هاشم به شهادت رسيد ، نيروهاى اسلام شديداً متأثر شده و اظهار بيتابى مىكردند ، گروهى از قاريان قرآن كه همگى از قبيله اسلم بودند نيز همزمان به شهادت رسيدند . زمانى كه على عليه‌السّلام ازكنار اين كشته‌ها كه دور و بر هاشم بر روى زمين آرميده بودند گذشت ، فرمود :\r\nخداى جزاى خير به قبيلهء اسلم بدهد . « 2 » \r\n\r\n","description":"","footnote":" ( 1 ) . سفينة البحار ، ج 2 ، ص 717 .  ( 2 ) . سفينة البحار ، ج 2 ، ص 717 ؛ وقعهء صفين ، ص 356 ؛ شرح نهج البلاغه ، ابن ابى الحديد ، ج 8 ، ص 34 . ","page_name":" 36 ","page_number":36},
  {"content":"\r\n\r\nآنگاه على عليه‌السّلام در برابر پيكر هاشم قرار گرفت ، و دستور داد پيكر پاك عمّار را در كنار بدن هاشم قرار دهند ، سپس آن حضرت بر هر دو بدن نماز گذارد . « 1 » \r\nبالأخره اين فرمانده سرا پا عشق و ايمان به رهبر و امام زمان خود ، در يكى از ميدانهاى جهاد ، در حال انجام وظيفه در آخرين روزهاى جنگ صفين « 2 »  به فيض عظيم شهادت نائل گشت ، سلام بر روان پاكش .\r\n\r\n","description":"","footnote":" ( 1 ) . طبقات ، ابن سعد ، ج 2 ، ص 262 .  ( 2 ) . اعلام ، زركلى ، ج 9 ، ص 49 . ","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nعمروبن حمق خزاعى\r\n\r\nعمروبن حَمِقْ كيست ؟\r\nنام او « عمرو » فرزند « حمق » و نام جدش « كاهن » مىباشد . و نسبت او به « عمروبن ربيعهء خزاعى » مىرسد .\r\nعمرو بعد از صلح حديبيّه به مدينه مهاجرت كرد و در رديف اصحاب پيامبر ( ص ) به شمار آمد . پس از آن حضرت ، در زمرهء ياران با اخلاص و شيفتگان على عليه‌السّلام قرار گرفت و در زمان خلافت آن حضرت يكى از فرماندهان نيروهاى ويژه بود و در تمام جنگهاى آن حضرت ، شركت داشت ، در بعضى از آنها فرماندهى بخشى از سپاه را عهده دار گرديد .\r\nپس از شهادت اميرالمومنين ( ع ) به همراه ديگر همرزمان خود مبارزه عليه دشمنان اهل بيت را ادامه داد و در اين راه به شهادت رسيد .\r\nاو همچنين از ياران امام حسن مجتبى عليه السلام محسوب مىشود « 1 » \r\nعمرو از ديدگاه علم رجال از راويان معتبر و مورد اعتماد به حساب آمده و رواياتى از او نقل شده است . ازجمله اين دو روايت است :\r\n\r\n","description":"","footnote":" ( 1 ) . تنقيح المقال ، ج 2 ، ص 328 ؛ اصابه ، ج 2 ، ص 532 . ","page_name":" 39 ","page_number":39},
  {"content":"\r\n\r\n1 . روايت « على عليه‌السّلام نخستين كسى است كه اسلام آورد . » « 1 » \r\n2 . روايت معروف غدير كه مورد اتفاق شيعه و اهل سنت است . « 2 » \r\n\r\n« عمرو » در عصر پيامبر ( ص )\r\nرسول خدا ( ص ) گروهى را براى نبرد به منطقه‌اى فرستاد و به آنان چنين گفت :\r\n« در فلان ساعت از شب راه را گم مىكنيد . شما سمت چپ را در پيش گيريد ، به مردى برخورد مىكنيد ، ازاو مىخواهيد كه شما را راهنمايى كند ، اما او پيش ازآنكه از غذاى او بخوريد شما را راهنمايى نمىكند .\r\nشما نزد او مىمانيد و او براى شما يك گوسفند سر مىبرد . او پس از سير كردن شما ، به پا مىخيزد و راه را نشان مىدهد . شما از جانب من به آن مرد سلام برسانيد و به او اعلام كنيد كه من در مدينه ظاهر شده‌ام . »\r\nسريهء اعزامى به راه افتاد ، آنها پس ازمدتى راه را گم كردند . يكى از آنان گفت :\r\n« مگر رسول خدا صلىالله‌عليه‌وآله نفرمود كه به سمت چپ برويد ؟ ! »\r\nهمه به آن سو رفتند ، و به مردى كه پيامبر ( ص ) فرموده بود رسيدند . راه را از وى پرسيدند . او گفت :\r\n« راه را نشان نمىدهم مگر اينكه از طعام من بخوريد . »\r\nسريهء اعزامى ازخوراك او خوردند . و پس از آن راه رانشان داد و آن گروه ، راه افتادند و فراموش كردند كه سلام رسول خدا ( ص ) را به او برسانند .\r\nآن مرد كه « عمرو بن حَمِق » نام داشت پرسيد :\r\n« آيا پيامبر در مدينه ظاهر شده ؟ »\r\n\r\n","description":"","footnote":" ( 1 ) . عَلَىٌّ اوَّلُ مَنْ أَسْلَمَ ( مناقب ابن شهر آشوب ، ج 2 ، ص 7 ) .  ( 2 ) . الغدير ، ج 1 ، ص 57 . ","page_name":" 40 ","page_number":40},
  {"content":"\r\n\r\nگفتند : « آرى » . پس از آن « عمروبن حَمِق » به رسول خدا ملحق شد . « 1 » \r\nعمرو از كسانى است كه مشمول دعاى خير پيامبر ( ص ) واقع شده است .\r\nروزى عمرو با ظرفى شير از پيامبر صلى الله عليه و آله پذيرايى كرد . آن حضرت عمرو را چنين دعا فرمود :\r\n« پروردگارا ! اورا ازجوانيش بهره‌مند ساز . » « 2 » \r\n\r\nمخالفت با عثمان دركوفه\r\nهمزمان با اوجگيرى مبارزات مردم مسلمان عليه عثمان ، گروهى از بزرگان كوفه گرد هم آمدند و ازعثمان انتقاد مىكردند . آنها مالك اشتر ، ثابت بن قيس ، كميل بن زياد ، زيدبن صوحان ، جندب بن زهير غامدى ، جندب بن كعب ازدى ، عروة بن جعد وعمروبن حَمِق خزاعى بودند .\r\nحاكم كوفه سعيد بن عاص به عثمان نامه‌اى نوشت و اجتماع و انتقادات اين گروه را گزارش داد . عثمان در پاسخ نوشت :\r\n« آنها را به شام تبعيد كن ، و به ماندن در مرزها و جادّه‌ها وادارشان ساز » « 3 » \r\nعثمان در نامه‌اى كه مخفيانه به كارگزار خود در مصر نوشت ، چنين فرمان داد :\r\n« هر گاه . . . و . . . نزد تو آمدند ، گردنشان رابزن . و وقتى . . . و . . . آمدند آنها را چنين و چنان مجازات كن . » « 4 » \r\n\r\n","description":"","footnote":" ( 1 ) . رجال كشى ، ص 46 ، حديث 96 ؛ تنقيح المقال مامقانى ، ج 2 ، ص 328 به نقل از ارشاد ديلمى معجم رجال الحديث ، ج 13 ، ص 88 ؛ بحارالانوار ، ج 44 ، ص 130 .  ( 2 ) . كنزالعمال ، ج 16 ، ص 112 ، ح 244 .  ( 3 ) . تاريخ طبرى ، ج 4 ، ص 326 .  ( 4 ) . تاريخ طبرى ، ج 4 ، ص 367 . ","page_name":" 41 ","page_number":41},
  {"content":"\r\n\r\n\r\nاز نيروهاى انقلابى مصر\r\nدر رأس نيروهايى كه از مصر در اعتراض به عثمان به مدينه آمدند ، چهار نفر قرار داشتند .\r\n1 . عمروبن حَمِق خزاعى 3 . سودان بن حمران مرادى\r\n2 . عبدالرحمن بن عُدَيس بَلَوى 4 . ابن بَيّاع\r\nمردم نيروهاى مصرى را سپاه عمرو بن حمق مىناميدند . « 1 » \r\nعثمان در نامه ديگرى كه به دست انقلابيون افتاد نوشته بود :\r\n« وقتى عبدالرحمن بن عديس نزد تو آمد صد تازيانه به او بزن و سرو ريشش را بتراش و او را زندانى كن تا دستور ثانوى من به تو برسد . و نسبت به عمروبن حمق و سودان بن حمران و عروة بن نباع نيز چنين كن . » « 2 » \r\n\r\nعشق او به على ( ع )\r\nعمرو سراپا عاشق و شيفته و دلباختهء اميرمؤمنان على عليه‌السّلام بود ، و از صميم قلب به آن حضرت عشق مىورزيد . اين علاقه به حدى بود كه عمرو را پيرو مطلق و سخت كوشى در برابر رهبر خود قرار داده بود . روزى عمرو در صفين براى اظهار اين احساس پاك به آن حضرت چنين گفت :\r\n« اى امير مؤمنان ! به خدا سوگند من بر پايهء خويشاوندى باتو بيعت نكرده‌ام ، و نه چشم طمع به مال و ثروتى دارم كه ازتو به دست آورم و نه انتظار دريافت مقام و منصبى از سوى تو دارم . بلكه انگيزهء من در بيعت با تو و عشق به تو پنج امتيازى است كه در تو وجود دارد .\r\nاوّل اينكه تو عموزادهء رسول خدا صلى الله عليه و آله هستى .\r\nدوّم اينكه تو نخستين كسى هستى كه به آن حضرت ايمان آوردى .\r\n\r\n","description":"","footnote":" ( 1 ) . طبقات ، ابن سعد ، ج 3 ، ص 65 .  ( 2 ) . تاريخ طبرى ، ج 4 ، ص 373 . ","page_name":" 42 ","page_number":42},
  {"content":"\r\n\r\nسوّم اينكه تو همسر سرور زنان عالميان حضرت فاطمهء زهرا ( س ) مىباشى .\r\nچهارم اينكه پدر نسل پيامبر ( ص ) هستى .\r\nپنجم اينكه از مهاجران بوده‌اى و بيشترين سهم جهاد در راه خدا از آن تواست به راستى اگر مشقت كندن كوههاى استوار و كشيدن آب درياهاى خروشان متحمل مىشدم تا روزگارم در تقويت دوستانت و زبون سازى دشمنانت به سرآيد ، هرگز گمان نمىكردم كه تمام حق ترا آنگونه كه بايد اداء كرده باشم . »\r\nپس على عليه‌السّلام او را اينچنين دعا كرد :\r\n« خدايا ! دل او را به نور تقوى روشن دار ، و او را به راه راست هدايت فرما » و افزود : « كاش در ميان نيروهاى من يكصد تن همانند تو وجود داشت . » « 1 » \r\nو در روايتى چنين آمده است : كه عمروبن حمق براى على ( ع ) همانند سلمان براى پيامبر صلىالله‌عليه‌وآله بود . « 2 » \r\n\r\nپايه‌هاى عقيدتى عمرو\r\nعمروبن حمق يكى از مخلص‌ترين و استوارترين پيروان اميرمؤمنان على عليه‌السّلام بود . اين گرايش و پيروى مطلق ، تصادفى و بى اساس نبود ، بلكه پايه‌هاى اين محبت و ولايت در زمان رسول خداصلى الله عليه و آله پى ريزى شده بود ، و عمرو خود شاهد فضيلت‌هاى بى شمار على ( ع ) بود .\r\n\r\n","description":"","footnote":" ( 1 ) . وقعه صفين ، ص 103 ؛ تنقيح المقال‌ما مقانى ، ج 2 ، ص 328 ؛ معجم رجال الحديث ، ج 13 ، ص 90 ؛ بحارالانوار ، ج 32 ، ص 399 به نقل از وقعهء صفين .  ( 2 ) . تنقيح المقال ، مامقانى ، ج 2 ، ص 328 به نقل از بحارالانوار ؛ معجم رجال الحديث ، ج 13 ، ص 90 ؛ كامل ، ابن اثير ، ج 3 ، ص 474 ؛ اسدالغابه ، ج 4 ، ص 100 ؛ تاريخ طبرى ، ج 5 ، ص 258 ؛ اصابه ، ج 2 ص 533 . ","page_name":" 43 ","page_number":43},
  {"content":"\r\n\r\nاو با بينشى پاك وبدور از هرگونه تعصّبات گروهى و قبيله‌اى و حسادت‌ها و بد انديشىها ، گواه مزيت‌ها و برترىهاى آن حضرت بود .\r\nروزى رسول خدا ( ص ) به عمروبن حمق فرمود :\r\n« مىخواهى نشانه بهشت را به تو نشان دهم ؟ »\r\n- آرى ، اى رسول خدا .\r\nدر اين ميان على ( ع ) از آنجا عبور كرد . پيامبر ( ص ) به عمرو فرمود :\r\n« اين على و شيعيانش آيت بهشت هستند . » « 1 » \r\n\r\nاز شرطة الخميس\r\nشُرطَةُ الخميس « 2 »  كه پايه‌گذار آن رسول خدا صلىالله‌عليه‌وآله بود ، در زمان زمامدارى اميرمؤمنان على عليه‌السّلام گسترش و تكامل يافت ، وگروهى از ياران والامقام پيامبر ( ص ) درآن عضويت داشتند در اين زمان شمارهء اين نيروها به پنج يا شش هزار نفر مىرسيد . اينها نيروهاى مخلص و فداكار و كار آمد على ( ع ) بودند و سختى جنگ بر دوش آنان بود . « 3 » \r\nعمروبن حمق يكى از اعضاى سرشناس اين سپاه ويژه بود . « 4 » \r\n\r\n","description":"","footnote":" ( 1 ) . كنزالعمال ، ج 16 ، ص 112 ، حديث 245 .  ( 2 ) . شُرْطَة الْخَميس تركيبى است از دو واژه « شرطه » و خميس » و شُرطه ، نيروهاى ويژهءرزمى هستند كه پيش از نيروهاى ديگر گام در معركه مىگذارند . ( البداية والنهايهء ابن اثير ، ج 2 ، ص 46 ) و كلمهء خميس كه از ريشهء « خمس » به معناى عدد پنج مىباشد ، به سپاه يا لشكر گفته مىشود و مناسبت اين نامگذارى اين است كه لشكر به پنج گروه تقسيم مىشود : مقدمه ، قلب ، ميمنه ، ميسره و ساق . ( البداية و النهايهء ابن اثير ، ج 2 ، ص 79 و صحاح اللغه جوهرى ، واژهء خمس ) . در اين عصر چنين نيروهايى را نيروهاى ويژه ، پيشقراولان و يا نيروهاى مخصوص مىنامند .  ( 3 ) . تنقيح المقال ، مامقانى ، ج 1 ، ص 196 .  ( 4 ) . معجم رجال الحديث ، ج 13 ، ص 87 به نقل از برقى . ","page_name":" 44 ","page_number":44},
  {"content":"\r\n\r\nشيخ مفيد ( ره ) درباره‌اش مىگويد :\r\n« عمروبن حمق يكى از برگزيده‌ترين ياران على عليه‌السّلام بوده است . » « 1 » \r\n\r\nدرجنگ جمل\r\nعمرو در همهء جنگهاى اميرمؤمنان على عليه‌السّلام همراه آن حضرت بود ، و فرماندهى بخشى از نيروهاى رزمنده را بر عهده داشت . « 2 » \r\nدر جنگ جمل ( كه فرمانده ميمنه مالك اشتر و سعيد بن قيس و فرمانده ميسره عمار ياسر و شريح بن هانى و فرمانده قلب محمدبن ابى بكر و عدى بن حاتم و فرمانده جناح زياد بن كعب و حُجربن عدى بودند ) فرمانده نيروهاى كمين عمروبن حمق خزاعى و جندب بن زهير بودند . « 3 » \r\n\r\nدر صفّين\r\nدر اين جنگ فرماندهان ميمنه امام حسن ( ع ) و امام حسين ( ع ) و عبدالله بن جعفر و مسلم بن عقيل ، و فرمانده‌هان ميسره ، محمد حنفيّه و محمدبن ابى بكر و هاشم بن عتبه ( مرقال ) ، و فرماندهان قلب ، عبدالله بن عباس وعباس بن‌ربيعه و مالك اشتر و اشعث ، و فرماندهان جناح ، سعد بن قيس و عبدالله بن بديل و رفاعة بن شداد ، و عدى بن حاتم ، و فرماندهان نيروهاى كمين ، عمار ياسر و عمروبن حمق و عامر بن واثله و قبيصة بن جابر بودند . « 4 » \r\nعمرو ، علاوه بر اينكه در صفين فرمانده نيروهاى كمين بود ، فرماندهى قبيلهء خود « خُزاعه » را نيز به عهده داشت ، و به عنوان سردار قبيلهء خزاعه به شمار مىرفت . « 5 » \r\n\r\n","description":"","footnote":" ( 1 ) . اختصاص شيخ مفيد ( ره ) ، ص 3 .  ( 2 ) . اسدالغابه ، ج 4 ، ص 100 ؛ اصابه ، ج 2 ، ص 533 .  ( 3 ) . مناقب ، ابن شهر آشوب ، ج 3 ، ص 154 .  ( 4 ) . مناقب ابن شهر آشوب ، ص 168 ؛ بحارالانوار ، ج 32 ، ص 573 .  ( 5 ) . وقعهء صفين ص 205 ؛ اعيان الشيعه ، ج 8 ، ص 376 . ","page_name":" 45 ","page_number":45},
  {"content":"\r\n\r\n\r\nاطاعت از فرماندهى\r\nدر يكى از روزهاى جنگ صفين ، عمرو بن حمق وحجربن عدى به اظهار برائت از شاميان ولعن و نفرين بر آنان پرداختند . گزارش به على ( ع ) رسيد . امام ( ع ) براى آنان پيام فرستاد كه : « شاميان را سبّ و لعن نكنيد . »\r\nعمرو و حُجر به حضور على ( ع ) آمدند و گفتند :\r\nاى امير مؤمنان ! مگر ما بر حق نيستيم ؟\r\n- آرى ، ما بر حقيم .\r\n- حال كه ما برحقيم ، چرا ما را از دشنام دادن به آنان منع كردى ؟\r\n- خوش ندارم كه شما از نفرين كنندگان و دشنامگويان باشيد ؛ ولى اگر اعمال زشت آنان را بيان مىكرديد و مىگفتيد : رفتار آنها چنين وچنان است ، سخن درست و عذر سازترى بود . و اگر به جاى لعن و نفرين مىگفتيد :\r\n« خدايا ! خون ما و آنان رامريز ، و ميان ما و آنان صلح برقرار ساز ، و آنان را از گمراهيشان نجات ده تا حق رابشناسند و از ستمگرى وگردنكشى دست بردارند . »\r\nاين نزد من پسنديده تر و به سود شما بود .\r\nحجر و عمرو گفتند :\r\nاى امير مؤمنان ! ما پندت را مىپذيريم ، و خود را ملتزم به پيروى از رفتار شما مىدانيم . « 1 » \r\n\r\nسخنان عمرو در صفين\r\nوقتى معاويه شكست خود را در صفين حتمى ديد ، فرمان داد تا قرآنها\r\n\r\n","description":"","footnote":" ( 1 ) . وقعهء صفين ، نصربن مزاحم ، ص 103 . ","page_name":" 46 ","page_number":46},
  {"content":"\r\n\r\nرا بر سرنيزه‌ها كردند و متاركهء جنگ را خواستار شدند . گروهى از نيروهاى على عليه‌السّلام كه بعدها ( خوارج ) ناميده شدند آن حضرت را زير فشار قرار دادند تا درخواست دشمن را بپذيرد ، وجنگ را پايان دهد . امّا افرادى چون مالك اشتر ، عدى بن حاتم و عمروبن حمق ، طرفدار ادامهء جنگ تا نابودى كامل نيروهاى معاويه بودند .\r\nولى عليرغم ميل قلبى عمروبه ادامهء جنگ تاپيروزى كامل بردشمن ، او پيرو مطلق و مطيع و فرمانبر از رهبر والامقام خود بود . ازاين رو وقتى على ( ع ) بنا به مصالحى باپيشنهاد دشمن موافقت كرد ، عمرو به آن حضرت گفت :\r\n« اى اميرمؤمنان ! به خدا سوگند ، كه ما براى رضاى خدا دعوت تو را اجابت كرده و با باطل جنگيده‌ايم . ما جز حق چيزى نمىخواهيم . اگر كسى جز تو به ترك مخاصمه نظر مىداد مورد قبول نبود ، ولى وقتى تو دستور مىدهى ما پيرو توئيم و نظرى در برابر تو نداريم » . « 1 » \r\n\r\nيورش او به عمرو عاص\r\nدر يكى از روزهاى پايانى جنگ صفين ، معاويه و عمروعاص هر لحظه خطر را نزديكتر مىديدند ، معاويه به عمرو عاص گفت :\r\n« اى عمرو ! مردم قبيلهء خود را فراخوان و با كمك آنان حمله كن . كه تنها از آنان كار بر مىآيد . »\r\nعمرو نزد يمنىها رفت وگفت :\r\n« امروز شما مرد ميدان هستيد ، وعظمت فردا از آن شما است . به همراه من به اين جمع يورش بريد . »\r\n\r\n","description":"","footnote":" ( 1 ) . وقعهء صفين ، ص 482 ؛ الأمامة و السياسة ، ج 1 ، ص 109 ؛ اعيان الشيعه ، ج 8 ، ص 376 . ","page_name":" 47 ","page_number":47},
  {"content":"\r\n\r\nآنها دعوت او را پذيرفتند . عمروعاص به همراه نيروهاى يمنى بر سپاه على عليه‌السّلام حمله ور شدند . عمروبن حمق گفت :\r\n« كار عمرو عاص را به من واگذاريد ، زيرا كه نيروهاى او از تبار من هستند . »\r\nابن‌بديل به او گفت :\r\n« بگذار همه با هم حمله كنيم . »\r\nعمروبن حمق گفت :\r\n« نه ، من به جنگ او مىروم . »\r\nاين را گفت و شجاعانه يورش برد و اين گونه مىسرود :\r\n« واى بر لشگر تباه شدهء يمن ،\r\nكه چونان گلهء آهو به دنبال هم افتاده‌اند ،\r\nبه چوپانى گمراه دل بسته‌اند .\r\nعمرو عاص آنان را به خوارى مىكشاند .\r\nكاش دستان من بى انگشت بود ،\r\nوشما همچنان در ساحل يمن مىمانديد .\r\nآنان كه شما را به نابودى كشانده‌اند ،\r\nمرا به حال شما گريان ساخته‌اند . »\r\nنيروهاى عمرو عاص در برابر نيروهاى عمرو بن حمق تاب نياوردند و فرار كردند . « 1 » \r\n\r\nاز شهود حكميّت\r\nبه دنبال شكستهاى پى درپى سپاهيان شام ، باقيماندهء نيروهاى معاويه در آستانهء نابودى حتمى قرار گرفتند . در اين هنگام با ترفند عمروعاص ، شاميان\r\n\r\n","description":"","footnote":" ( 1 ) . وقعه صفين ، ص 399 . ","page_name":" 48 ","page_number":48},
  {"content":"\r\n\r\nقرآن ها را بر فراز نيزه‌ها بلند كردند و مدّعى داورى قرآن شدند . گروهى ازنيروهاى على عليه‌السّلام فريب اين ترفند را خوردند ، و على ( ع ) را نيز به پذيرش پيشنهاد فريبندهء دشمن ناچار ساختند .\r\nمعاويه ، عمروعاص را به نمايندگى از خود انتخاب كرد . و گروه خوارج ، ابوموسى اشعرى را به عنوان نماينده بر على ( ع ) تحميل كردند . نخست پيمان نامه‌اى نوشته شد ، كه از سوى دو طرف درگيرى به امضاء عده‌اى رسيد كه نامشان به عنوان گواهان قرار داد ثبت شده است .\r\nازجمله كسانى كه در سپاه على ( ع ) قرار داد را گواهى كردند ، امام حسن ( ع ) ، امام حسين ( ع ) ، عبدلله بن عباس ، مالك اشتر ، عبدالله بن جعفر ، خبّاب بن ارت ، حجربن عدى ، و عمروبن حمق خزاعى بودند . « 1 » \r\n\r\nاستمرار مبارزه\r\nپس ازشهادت اميرمؤمنان على عليه‌السّلام در سال چهلم هجرى ، عمرو مبارزات خود را به شكلى ديگر ادامه داد . او دورانى را آغاز كرده بودكه درآن شيعهء على ( ع ) بودن بزرگترين گناه به حساب مىآمد .\r\nخانهء او دركوفه پايگاه شيعيان على ( ع ) بود ، آنها درآنجا اجتماع مىكردند و با يكديگر به گفتگومىنشستند .\r\nپس از آنكه معاويه فرمانروايى كوفه را به زيادبن ابيه سپرد ، زياد وارد كوفه شد و برنامهء تعقيب و سركوب و نابود سازى شيعيان على ( ع ) را سرلوحهء وظايف خود قرار داد . در اين هنگام يكى از كارگزاران او به نام « عُمارة بن عقبه » به او اطلاع داد كه عمروبن حمق درخانهء خود اجتماع تشكيل مىدهد .\r\n\r\n","description":"","footnote":" ( 1 ) . وقعهء صفين ، ص 506 . ","page_name":" 49 ","page_number":49},
  {"content":"\r\n\r\nزياد كسى رانزد عمرو فرستاد وپيام داد كه :\r\n« اى عمرو ! چرا اين اجتماعات را تشكيل مىدهى ؟ اگر با كسى سخنى دارى در مسجد بگو . . . » « 1 » \r\n\r\nياور حُجربن عدى\r\nعمرو از ياران و همرزمان حجربن عدى بود . روزى « حُجربن عدى » در مسجد كوفه به حكومت جبّار اعتراض كرد ودرگيرى پيش آمد . در اين برخورد عمرو به كمك حجر شتافت كه توسط نيروهاى امنيتى « الحمراء » ( سازمان انتظامى زيادبن ربيه ) از ناحيهء سر به شدّت مجروح شد و دوستانش آمدند واو را بردند . « 2 » \r\n\r\nمقاومت\r\nعمرو درشرايط فشار و اختناق حاكم ، به شيوه‌هاى گوناگون مخالفت خود رابا نظام اموى ابراز مىكرد ، ودربرابر دستگاه جبّار به مبارزهء منفى مىپرداخت .\r\nبراى او كه شاهد ظلم و ستمهاى بى شمار نظام حاكم بود ، امكان نداشت كه راحت طلبى پيشه سازد و با دشمن سازش كند ، و از على عليه‌السّلام و خاندان پاكش روى بگرداند ، و صحنهء پيكار ومبارزه را ترك كند ، و در گوشه‌اى بخزد ، كه تربيت يافتگان مكتب پيامبر و على ( ع ) چنين نتوانند بود .\r\nيكى از مظاهر مقاومت او در برابر طاغوت زمان اين بود كه در نماز جماعتى كه به پيشوايى فرماندار كوفه برگزار مىگرديد شركت نمىكرد . و اين عمل ، خشم طاغوت را بر مىانگيخت و براى او غير قابل تحمل بود . بدين جهت ، معاويه به فرماندار خود دركوفه فرمان داد كه :\r\n\r\n","description":"","footnote":" ( 1 ) . كامل ، ابن اثير ، ج 3 ، ص 426 ؛ تاريخ طبرى ، ج 5 ، ص 236 .  ( 2 ) . كامل ، ابن اثير ، ج 3 ، ص 474 ؛ اسدالغابه ، ج 4 ، ص 100 ؛ تاريخ طبرى ، ج 5 ، ص 258 ؛ اصابه ، ج 2 ، ص 533 . ","page_name":" 50 ","page_number":50},
  {"content":"\r\n\r\n« اى زياد ! سليمان بن صرد ، حجربن عدى ، شبث بن ربعى ، ابن كوّا ، و عمروبن حمق را در نماز جماعت حاضر كن . » « 1 » \r\n\r\nشعرى از عمرو\r\nپس از پايان جنگ صفين و داستان اسفبار حكميت ، غم و اندوه بر عمرو فشار آورد . و اين احساس دردناك از درون او به صورت شعرى نمودار گشت ، كه بر زبان عمرو جارى شد و آن را زمزمه كرد .\r\n« چون همسرم بى خوابى مرا ديد گفت :\r\nاز اصحاب صفين چه چيزى تو را چنين هيجان زده كرده است ؟\r\nمگرتو از گروهى نيستى كه خداوند ،\r\nبه وسيلهء آنان ديگران را هدايت مىكند ؟\r\nگروهى كه نه ستم مىكنند و نه دنبال گمراهى مىروند .\r\nدر پاسخ همسرم گفتم : من از سرانجام امورى كه در پيش است نگرانم ،\r\nاز دگرگونى حال اين قوم بيم دارم ،\r\nتو آزرم نگهدار و بيشتر از اين از من مپرس . » « 2 » \r\n\r\nمعاويه و عمروبن حمق\r\nوفاى به عهد ومحترم شمردن تعهدات ، يكى از خصلت‌هاى بارز مردان خدا است . قرآن كريم در موارد زيادى دربارهء آن سفارش كرده ، و آن را از ويژگيهاى مؤمنان شمرده است .\r\nولى طاغوت‌ها و پيروانشان به مقتضاى خوى ناجوانمردانهء خود ، براى تعهدها و پيمان‌ها ارزش و احترامى قائل نيستند .\r\n\r\n","description":"","footnote":" ( 1 ) . تاريخ طبرى ، ج 5 ، ص 179 .  ( 2 ) . وقعهء صفين ، ص 381 . ","page_name":" 51 ","page_number":51},
  {"content":"\r\n\r\nيكى از كسانى كه « معاوية بن ابى سفيان » به آنها امان داد ، عمروبن حمق بود ، معاويه پس از تسلط براوضاع عراق ، به عمرو امان داد و با او پيمان بست كه متعرض او و يارانش نگردد ، و بر همين اساس بود ، كه عمرو آشكار رفت و آمد مىكرد . ولى معاويه به عهد خود وفا نكرد ، و عمرو را مورد پى گرد و تعقيب قرار داد ، و سرانجام او را به شهادت رساند و به پيمان شكنى در مورد خود عمرو نيز بسنده نكرد بلكه همسر او را نيز دستگير و زندانى كرد .\r\nدرنامه‌اى كه امام حسين عليه‌السّلام به معاويه نوشت آمده است كه :\r\n« اى معاويه ! تو پس از امان دادن و عهد الهى بستن ، عمرو را كُشتى ، در حالى كه اگر آنگونه كه تو به او امان داده‌بودى ، به پرندگان وحشى امان داده مىشد ، از كوهها به سوى تو مىآمدند . . . » « 1 » \r\nآن حضرت همچنين دربارهء وارستگى وعبادت و ويژگىهاى عمرو به معاويه نوشت :\r\n« اى معاويه ! مگر تو نيستى كه عمرو بن حمق را كُشتى ؛ آن بندهء صالحى را كه عبادت ، بدن او را تحليل برد ، و در نتيجه ضعيف و رنگش زرد گرديد . » « 2 » \r\n\r\nپيشگويى شهادت عمرو\r\nروزى على عليه‌السّلام ازعمرو پرسيد : « خانه دارى ؟ »\r\nعمرو پاسخ داد : « آرى »\r\nعلى عليه السلام به او فرمود :\r\n« آن را به فروش ، و در محلّهء قبيلهء أَزد ، خانه‌اى خريدارى كن . زيرا پس از\r\n\r\n","description":"","footnote":" ( 1 ) . تنقيح المقال ، مامقانى ، ج 2 ، ص 329 ؛ اعيان الشيعه ، ج 8 ، ص 376 ؛ رجال كشّى ، ص 49 ؛ معجم رجال الحديث ، ج 13 ، ص 90 .  ( 2 ) . رجال كشّى ، ص 49 ؛ الغدير ، ج 10 ، ص 161 ؛ تنقيح المقال ، مامقانى ، ج 2 ، ص 329 ؛ اعيان الشيعه ، ج 8 ، ص 376 ؛ معجم رجال الحديث ، ج 13 ، ص 90 ؛ جامعه الرواة ، ج 1 ، ص 620 . ","page_name":" 52 ","page_number":52},
  {"content":"\r\n\r\nاينكه من از جهان رخت بستم ، دشمن به سراغ تو مىآيد ، امّا قبيلهء ازد تو را پناه مىدهد . ولى درپايان ازكوفه بيرون مىروى ، و به سوى قلعهء موصل مىگريزى . در بين راه به مرد زمين گيرى مىرسى ، نزد او مىنشينى و از او آب مىخواهى . اوتو را سيراب مىكند ، و ازكار تو مىپرسد ، او را از احوال خودت آگاه نماو او را به اسلام دعوت كن . او مسلمان مىشود ، آنگاه دست خود را بر بالاى ران وى بكش كه خداوند او را شفا مىدهد .\r\nاو از جاى بر مى خيزد و با توهمراه مىشود .\r\nپس از چندى به مرد نابينايى مىرسى و از او آب مىخواهى ، او تو را سيراب مىكند ، و از كار و احوالت مىپرسد ، پاسخ او را بده ، آنگاه او را نيز به اسلام دعوت كن كه او مىپذيرد و مسلمان مىشود . سپس دست خود را بر دو چشم او بكش كه خداوند او را بينامىسازد ، و او نيز با تو همراه مىشود و سرانجام همين دو تن پيكر تو را به خاك مىسپارند . . . » « 1 » \r\n\r\nشهادت عمرو\r\nپس از شهادت امير مؤمنان عليه السّلام و تسلط معاويه بر جهان اسلام ، ياران و شيعيان على ( ع ) دورانى بسيار سخت و طاقت فرسا را آغاز كردند ، و در معرض انواع فشارها و آزارها قرار گرفتند ، و يكى پس ازديگرى دستگير و روانهء سياهچالهاى زندان مىشدند ، آنگاه كارگزاران معاويه از ايشان مىخواستند كه يكى از دو راه را انتخاب كنند ، يا از على ( ع ) بيزارى جويند و به او ناسزا گويند ، و يا پس از تحمل انواع شكنجه‌هاى وحشيانه كشته شوند .\r\nپس از آنكه حجر بن عدى دستگير و زندانى شد ، عوامل رژيم به جستجوى\r\n\r\n","description":"","footnote":" ( 1 ) . رجال كشّى ، ص 46 ؛ تنقيح المقال ، مامقانى ، ج 2 ، ص 328 . ","page_name":" 53 ","page_number":53},
  {"content":"\r\n\r\nياران وى پرداختند . عمروبن حمق و رُفاعة بن شداد مخفيانه از كوفه خارج شدند و به طرف قلعهء موصل رفتند . وقتى عمرو و رُفاعة به موصل رسيدند ، دركوهى موضع گرفتند . طولى نكشيد به فرماندار موصل خبر رسيد كه آن دو تن دركوهى پنهان شده‌اند . فرماندار دستور حركت به سوى آنها را صادر كرد .\r\nعمرو به بيمارى « استسقاء » « 1 »  مبتلا بود ، و نمىتوانست از خود دفاع كند ، ولى رُفاعه كه جوان نيرومندى بود ، سوار بر اسب شد تا از عمرو دفاع كند . عمرو به او گفت :\r\n« تو خود را نجات بده و از من دفاع نكن ، چون فايده‌اى ندارد ، زيرا من بيمارم ، و اگر تو از من دفاع كنى هر دو كشته مىشويم . »\r\nرُفاعه برآنان هجوم برد ، و راه را باز كرد ، و نجات يافت . آنها پس از به اسارت درآوردن عمرو ، ازنام او پرسيدند : عمرو گفت :\r\n« من كسى هستم كه اگر رهايش كنيد براى شما بهتر است ، واگربكشيد به زيانتان خواهد بود . »\r\nعمرو را نزد فرماندار موصل ( عبدالرحمن خواهرزاده معاويه ) بردند ، او عمرو را شناخت . نامه‌اى به معاويه نوشت ، و از وى دستور خواست . معاويه پاسخ داد :\r\n« به او نُه ضربت بزنيد . »\r\nعمرو را بيرون آوردند ، وشروع به ضربت زدن كردند ، عمرو در ضربت اوّل و يا دوّم به شهادت رسيد . « 2 » \r\n\r\nمقاومت همسر عمرو\r\nدستگيرى و شكنجهء همسر و ديگر بستگان مبارزان ، از جمله\r\n\r\n","description":"","footnote":" ( 1 ) . استسقاء نام بيمارى است كه بيمار آب زياد مىنوشد و شكمش هر روز بزرگترمىشود . ( لغت نامهء دهخدا ) .  ( 2 ) . كامل ، ابن اثير ، ج 3 ، ص 477 ؛ اسدالغابه ، ج 4 ، ص 100 ؛ تاريخ طبرى ، ج 5 ، ص 265 . ","page_name":" 54 ","page_number":54},
  {"content":"\r\n\r\nاقدامهاى « منشانه‌اى است كه حكومت‌هاى خودكامه و ضد مردمى براى مقابله با روند انقلاب به آن متوسل مىشوند همسر شجاع و با وفاى عمرو نيز چنين سرنوشت غمبارى در انتظارش بود .\r\nعمرو همسرى داشت به نام « آمنه » كه پس از اختفاء عمرو به وسيلهء عمّال معاويه دستگير و روانهء شام شد . معاويه مدتى او را در شام زندانى كرد .\r\nروزى كه سر عمرو را نزد معاويه بردند ، به دستور وى سر را به زندان بردند و در دامن آمنه انداختند . آمنه با مشاهدهء اين صحنهء دلخراش به خود لرزيد ، سپس سر شوهر را در بغل گرفت و دست خود را بر پيشانى عمرو نهاد ، پس از آن دهانش را بوسيد و گفت :\r\n« مدت درازى او را از من گرفتيد ، و اكنون كشتهء او را برايم هديه آورديد ؟ ! چه خوش آمده است و چه هديه ارزشمندى است ، هرگز او مرا ترك نكرد و من هرگز او را فراموش نكردم . » « 1 » \r\n\r\nدفن پيكر عمرو\r\nعمرو به دست عمّال معاويه در موصل به شهادت رسيد و سرش را از تن جدا و شام به فرستادند ، و پيكر بى سر او را دو تن از كسانى كه بدست او مسلمان شدند به خاك سپردند . « 2 » \r\nهم اكنون مرقد عمرو در موصل معروف و زيارتگاه مشتاقان است ، و داراى گنبد و بارگاه با شكوه و عظيمى است كه براى اولين بار درسال 336 هجرى قمرى به دستور « سعيد بن حمدان » ساخته شد . « 3 »  درود بر روان پاك و تربت مطهّر او .\r\n\r\n","description":"","footnote":" ( 1 ) . اسدالغابه ، ج 4 ، ص 101 ؛ اعيان الشيعه ، ج 8 ، ص 376 با اندكى اختلاف .  ( 2 ) . تنقيح المقال ، ج 2 ، ص 329 ؛ رجال كشّى ، ص 47 .  ( 3 ) . اسدالغابه ، ج 4 ، ص 101 ؛ تنقيح المقال ، ج 2 ص 329 . ","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\nابوقتاده انصارى\r\n\r\nبا ابوقتاده آشنا شويم\r\nابوقتاده انصارى خزرجى از قبيلهء بنى سَلَمه و از سواركاران رسول خداصلىالله عليه‌وآله بوده است . « 1 » \r\nاز پيامبر ( ص ) روايت شده است كه بهترين سواركاران ما ابوقَتاده و بهترين پيادگان ما سلمة بن اكوع است . « 2 » \r\nابن سعد گويد : « نام او مورد اختلاف واقع شده » ابن اسحاق گفته است : « نامش حارث است » و ابن عماره و واقدى او را نعمان خوانده اند و عده‌اى گفته‌اند : « نامش عمرو بوده است . » « 3 » \r\nشيخ دركتاب رجال خود ابوقَتاده را از اصحاب رسول خدا ( ص ) دانسته است .\r\nگروهى او را از ياران اميرمؤمنان على عليه‌السّلام دانسته‌اند . او درهمهء جنگهاى\r\n\r\n","description":"","footnote":" ( 1 ) . اسدالغابه ، ج 1 ، ص 326 ؛ سفينة البحار ، ج 2 ، ص 406 ؛ اصابه ، ج 4 ، ص 158 .  ( 2 ) . سيراعلام النبلاء ، ج 2 ، ص 321 .  ( 3 ) . سير اعلام النبلاء ، ج 2 ، ص 325 . ","page_name":" 57 ","page_number":57},
  {"content":"\r\n\r\nعلى ( ع ) درحكومت آن حضرت شركت نمود . على ( ع ) او را به ولايت مكه منصوب كرد سپس وى را عزل نمود و قثم بن عباس را به جاى او منصوب نمود . « 1 » \r\nابوقتاده دراحد ، خندق و جنگهاى بعد از آن همراه پيامبر صلىالله‌عليه‌وآله بوده است . « 2 » \r\nابوقتاده پيوسته مورد تقدير و احترام ديگر ياران پيامبر ( ص ) بوده و اصحاب آن حضرت از او قدردانى به عمل مىآوردند . ابونضره از ابوسعيد نقل كرده كه گفت :\r\n« كسى به من خبر داد كه او ( ابوقتاده ) ازمن بهتر است » « 3 » \r\n\r\nدعاى پيامبر ( ص ) دربارهء او\r\nاز ابوقتاده حارث بن ربعى نقل شده كه شب بدر از رسول خدا ( ص ) حراست و پاسدارى مىكرد . پيامبر ( ص ) فرمود :\r\n« پروردگارا ! اباقتاده را حفظ كن همچنان كه ديشب از پيامبرت محافظت كرد . » « 4 » \r\nهمچنين از ابوقتاده روايت شده است كه گفت :\r\n« رسول خدا ( ص ) در واقعهء ذى قرد به من رسيد و نگاهى به من كرد و فرمود : خداوندا ، او را در موهايش و چهره‌اش مبارك گردان ، و فرمود :\r\nرخسارش را زيبا گردان ، گفتم ، همچنين رخسار شما را اى رسول خدا آن حضرت پرسيد : اينكه در صورت توا است چيست ؟\r\n\r\n","description":"","footnote":" ( 1 ) . تنقيح المقال ، مامقانى ، ج 1 ، ص 244 ؛ سفينة البحار ، ج 2 ، ص 406 ؛ اصابه ، ج 4 ، ص 159 ؛ رجال طوسى ، ص 16 و 63 ؛ معجم رجال الحديث ، ج 4 ، ص 194 ؛ شرح نهج البلاغه ، ابن ابىالحديد ، ج 16 ، ص 140 .  ( 2 ) . مستدرك ، حاكم ، ج 3 ، ص 480 .  ( 3 ) . اصابه ، ج 4 ، ص 158 .  ( 4 ) . مجمع الزوائد ، ج 9 ، ص 319 . ","page_name":" 58 ","page_number":58},
  {"content":"\r\n\r\nگفتم : تيرى به من خورده است . فرمود : نزديك بيا . نزديك آن حضرت رفتم . . . به عنايت حضرت آن زخم خوب شد . » « 1 » \r\nاز ابوقتاده نقل شده كه گفت :\r\n« مشركان بر گله‌هاى رسول خدا صلىالله‌عليه‌وآله يورش بردند و غارت كردند ، من سواره تعقيبشان كردم آنها را يافته بر آنان چيره گشتم و مسعده را كشتم . رسول خدا ( ص ) هنگامى كه مرا ديد فرمود : ( ابوقتاده ) روسپيد باد ، پرورگارا ! او را بيامرز ( و اين دعا را سه بار تكرار كرد ) و سپس ساز و برگ مسعده را به من داد . » « 2 » \r\n\r\nدر احد\r\nپس از شهادت حضرت حمزه و مثله كردن بدنش توسط قريش ، حزن شديدى به رسول خدا ( ص ) دست داد . وقتى ابو قتاده اندوه شديد پيامبر ( ص ) را ديد به قريش ناسزا گفت . حضرت سه بار به او اشاره كرد تا بنشيند و آرام بگيرد . ابوقتاده گفت :\r\n« اى رسول خدا ! به خدا سوگند ! به خاطر خدا و رسولش خشمگين شدم . »\r\nفرمود : « درست مىگويى آنها بدخويشانى بودند . » « 3 » \r\nپس از واقعهء احد به پيامبر صلى الله عليه و آله گزارش رسيد كه مشركان قصد برگشتن وغارت مدينه را دارند . رسول خدا ( ص ) خواست قدرت مسلمانان را به كفار نشان بدهد . منادى حضرت اعلام كرد كه هركس ديروز درجنگ شركت داشته بايد به تعقيب دشمن برود ، رؤساء قبايل ، به قبائل خود مراجعه كردند و امر پيامبر ( ص ) راتذكر دادند و همه آماده شدند .\r\n\r\n","description":"","footnote":" ( 1 ) . اصابه ، ج 4 ، ص 158 .  ( 2 ) . مجمع الزوائد ، ابن حجر هيتمى ، ج 9 ، ص 319 .  ( 3 ) . شرح نهج البلاغه ، ابن ابى الحديد ، ج 15 ، ص 17 ؛ مغازى واقدى ، ج 1 ، ص 290 . ","page_name":" 59 ","page_number":59},
  {"content":"\r\n\r\nابو قتاده نزد اهل خرباء ( محلى در مدينه ) رفت - آنها مشغول مداواى مجروحان بودند - و به آنها گفت :\r\n« اين منادى رسول خدا ( ص ) است كه فرمان ميدهد به تعقيب دشمن بپردازيم . »\r\nآنها نيز اسلحه برداشتند ومعالجهء زخمها را كنارگذاشتند . « 1 » \r\nابوسلمهء انصارى در احد شركت داشت و مجروح شد پس از معالجه ؛ رسول‌صلىالله عليه‌وآله او را خواست و به او فرمود :\r\n« در اين سريه شركت كن كه تو را فرمانده آن قرار دادم »\r\nو آن حضرت پرچمى براى او افراشت در اين سريه يكصد و پنجاه تن با او همراه شدند ازجمله ابوسبرة بن ابى رهم كه برادر مادرى ابوسلمه بود . . . و ابو قتاده نيز در اين سريه شركت داشت . « 2 » \r\n\r\nدر غزوه بدر موعد\r\nابوسفيان كه در پايان جنگ احد سرمست پيروزى بود ، مسلمانان را تهديد كرد كه سال آينده در بدر با آنان روبرو خواهد شد . يكسال گذشته بود ومسلمانان طى نبردهاى مختلف پيروزيهاى جديدى كسب كرده بودند و ابوسفيان كه مىهراسيد مبادا براستى نبردى پيش آيد و شكستى نصيبش گردد ، براى نرفتن به بدر بهانه مىتراشيد و مىخواست مسلمانان را منصرف سازد . او براى رسيدن به اين هدف ، دست به يك مانور سياسى زد و شخصى بنام نُعَيْم را مأمور ساخت تا به مدينه رود و شايعاتى بپراكند تا روحيهء سپاهيان اسلام تضعيف شود . پيك ابوسفيان با ورود به مدينه ، جنگ روانى خود را آغاز كرد و منافقان فرصت طلب\r\n\r\n","description":"","footnote":" ( 1 ) . شرح نهج البلاغه ، ابن ابىالحديد ، ج 15 ، ص 55 ؛ مغازى ، ج 1 ، ص 335 ؛ ناسخ التواريخ ، ج 2 ، ص 4 .  ( 2 ) . مغازى ، ج 1 ، ص 341 . ","page_name":" 60 ","page_number":60},
  {"content":"\r\n\r\nدرنشر و پخش شايعه او را يارى كردند و خبر دروغين حملهء عظيم سپاه ابوسفيان را با آب و تاب درگوش مردم تكرار مىكردند .\r\nولى اين جنگ روانى كوچكترين اثرى در دل رسول خدا ( ص ) و ياران باوفايش نداشت . رسول خدا ( ص ) در مقابل آن دسته از مسلمانانى كه در اين نبرد اندك ترديدى از خود نشان مىدادند ، فرمود :\r\n« اگر كسى همراهى نكند تنها مىروم . »\r\nآنگاه رسول خدا ( ص ) پرچم اسلام را بدست علىعليه‌السّلام سپرد و بهمراه هزار وپانصد نفر از اصحاب و ياران خود بسوى بازار بدر بيرون شد . ده اسب همراه سپاه بود يكى ازآنانكه اسب داشت ، ابوقتاده بود . « 1 » \r\n\r\nشركت در قتل ابى الحُقَيق\r\nدوقبيلهء اوس و خزرج در كسب افتخارات با هم به مسابقه برخاسته بودند . طايفهء اوس يكى ازدشمنان اسلام و پيامبر ( ص ) بنام كعب بن الأشرف را كشتند ، خررجيان گفتند :\r\n« ما هم بايد يكى ديگر ازدشمنان اسلام و پيامبر ( ص ) را بكشيم و بايد كسى باشد كه از نظر دشمنى با پيامبر ( ص ) مثل كعب باشد . »\r\nابى الحُقيق كه درخيبر بودمعرفى شد . خزرجيان براى كشتن ابىالحقيق در خيبر ، ازرسول خدا ( ص ) اجازه خواستند ، پيامبر صلى الله عليه و آله پذيرفت . پس پنج نفر از خزرج از تيرهء بنى سلمه داوطلب اين مأموريت شدند كه عبارت بودند از عبدالله بن عتيك ، مسعودبن سنان ، عبدالله بن انيس ، ابوقتاده حارث بن ربعى وخزاعى بن اسود ( هم پيمان قبيله اسلم ) . رسول خدا ( ص ) ، عبدالله بن عتيك را بفرماندهى آنها برگزيد و ازكشتن كودكان و زنان منع كرد . « 2 » \r\n\r\n","description":"","footnote":" ( 1 ) . مغازى واقدى ، ج 1 ، ص 387 .  ( 2 ) . تاريخ طبرى ، ج 2 ، ص 496 - 498 ؛ كامل ، ابن اثير ، ج 2 ، ص 146 ؛ روضة الصفا ، ج 2 ، ص 275 . ","page_name":" 61 ","page_number":61},
  {"content":"\r\n\r\n\r\nدر جنگ ذى قَرَد\r\nعبدالرحمن بن عينيه شتران پيامبرصلى الله عليه وآله را غارت كرد و چوپان آن راكشت . غلام پيامبر به مدينه رفت كه به آن حضرت اطلاع دهد . سلمة بن اكوع دشمن را تعقيب كرد وخسارات زيادى به آنان وارد ساخت ومنتظر نيروهاى پيامبر ( ص ) ماند . رسول خدا ( ص ) سوارانى را گسيل داشت ، اولين آنها اخرم اسدى بود و پشت سر او ابوقتادهء انصارى و بعد از او مقداد بن اسود كندى . ابوقتاده به عبدالرحمن قاتل اخرم بانيزه حمله كرد ، واو راكشت . عبدالرحمن اسب ابوقتاده راپى كرده بود ، ابوقتاده براسب اخرم جهيد ودشمن بازگشت وفراركرد .\r\nصبحگاهان وقتى نيروهاى اسلام به مدينه بازگشتند رسول خدا ( ص ) فرمود :\r\n« امروز بهترين سواركارما ابوقتاده وبهترين جنگجوى پيادهء ما سلمة بن اكوع بود . » « 1 » \r\nدرهمين واقعه ، وقتى سواره‌ها بايكديگر درگير شدند ، ابوقتاده ، حبيب‌بن عينيه بن حصن راكشت و او راباقطيفهء خود پوشانيد و به ياران خود ملحق شد .\r\nرسول خدا ( ص ) آمد درحالى كه قطيفهء ابوقتاده بر روى حبيب افتاده بود ، مردم گفتند :\r\n« إنا لله وانّااليه راجعون ، ابوقتاده كشته شد . » پيامبر ( ص ) فرمود : « نه او ابوقتاده نيست كه كشته شده بلكه او كسى است كه ابوقتاده او راكشته است وقطيفهء خود رابر او كشيده تا بدانيد كه قاتل او ابوقتاده است . » « 2 » \r\n\r\n","description":"","footnote":" ( 1 ) . تاريخ طبرى ، ج 2 ، ص 598 ؛ روضة الصفا ، ج 2 ، ص 374 - 375 ؛ مغازى ، ج 2 ، ص 762 ؛ اصابه ، ج 4 ، ص 158 ؛ حياة الصحابه ، دهلوى ، ج 1 ، ص 546 - 547 ؛ كامل ، ابن‌اثير ، ج 2 ، ص 190 - 191 .  ( 2 ) . تاريخ طبرى ، ج 2 ، ص 603 ؛ سيره ابن هشام ، ص 284 . ","page_name":" 62 ","page_number":62},
  {"content":"\r\n\r\n\r\nدر غزوه غابه\r\nاز ابوقتاده نقل شده كه گفت :\r\n« مشغول شستشوى سر خود بودم يك طرف راشسته بودم كه متوجه شدم اسبم شيهه مى كشد وسم به زمين مى كوبد . باخود گفتم : جنگى پيش آمده است . برخاستم و نيمهء ديگر سرم رانشستم سوار شدم و لباس بُردى در تن داشتم ، دراين هنگام رسول خداصلىالله عليه وآله راديدم كه فرمان آماده باش مىدهد ، من بامقداد بن عمرو همراه شدم وساعتى همراه او رفتم ، چون اسب من بهتر وتيز روتر بود ، ازاو پيش افتادم . قبلًا مقداد به من خبر داده بود كه مسعده ، مُحرز راكشته است به مقدادگفتم : اى ابامعبد ياكشته مىشوم و يا قاتل محرز رامى كشم . »\r\nابوقتاده پيش تاخت تا به دشمن رسيد ، مسعده براى جنگ بااو ايستاد و ابوقتاده بانيزه بر او حمله كرد و به پشت او كوبيد درحالى كه مى گفت : « بگير كه من خزرجى ، هستم » مسعده مرده برخاك افتاد . ابوقتاده پايين آمد وقطيفهء خود رابرلاشهء مسعده انداخت واسب او رايدك به همراه خود برد و به تعقيب دشمن پرداخت تامسلمانها ازراه رسيدند . ابوقتاده گويد :\r\n« چون مسلمانان از كنار جنازهء مسعده مىگذشتند قطيفهء مراديدند و آن راشناختند وگفتند : « اين كشته ، ابوقتاده است . و يكى از آنان كلمهء « انَّالِلَّهِ وَانَّاالَيْهِ راجِعُونَ » به زبان آورد . رسول خدا صلى الله وعليه وآله فرمود :\r\nنه ، ابوقتاده اين شخص را كشته وقطيفهء خود رابر او افكنده تا معلوم باشد به وسيلهء او كشته شده است . پس اسب ، جامه وسلاح او رابه ابوقتاده تسليم كنيد . وابوقتاده همه راگرفت . « 1 » \r\n\r\n","description":"","footnote":" ( 1 ) . مغازى ، واقدى ، ج 2 ، ص 544 ؛ سير اعلام النبلاء ، ج 2 ، ص 321 ","page_name":" 63 ","page_number":63},
  {"content":"\r\n\r\n\r\nدر غزوهء مُريسيع\r\nبه رسول خدا ( ص ) خبر رسيد كه بنى مصطَلِق ( تيره‌اى از قبيلهء خزاعه ) در انديشهء گردآورى سلاح ونيرو جهت نبرد باسپاه اسلامند . رسول خدا ( ص ) براى تحقيق پيرامون صحت گزارش ، « بُرَيْدَةِبْنِ حُصَيْب اسْلَمى » را به منطقه اعزام داشت . بريده به سوى بنى مصطلق رهسپار شد وبطور ناشناس بارئيس قبيله تماس گرفت و در بازگشت ضمن گزارشى صحت خبرى راكه رسيده بود ، تأييد كرد .\r\nرسول خداصلى الله عليه وآله ابوذر غفارى را درمدينه جانشين خود ساخت و به همراه هزار رزمنده به سوى دشمن حركت كرد و برسرچاه مُريسيع اردوزد ، دراين غزوه تعدادى ازمنافقين كه درهيچ نبردى بارسول خدا ( ص ) همراهى نمى كردند ، به طمع بدست آوردن غنايم باسپاه اسلام همراه شدند . درمُريسيع صف‌هاى دو سپاه آراسته شد و پس از ساعتى تير اندازى بافرمان حملهء رسول خدا ( ص ) ، بنى مصطلق شكست خوردند ، بگونه‌اى كه حتى يك نفر از دشمن نتوانست فراركند . ده نفر از آنان كشته و بقيه به اسارت درآمدند ، درطى اين عمليات يك تن از مسلمانان نيز به شهادت رسيد . « 1 » \r\nابوقتاده گويد :\r\n« درآن روز پرچم مشركان راصفوان دوالشُقر در دست داشت ، او در نظرم ابهتى نداشت ، براو سخت حمله كردم وپيروزى حاصل شد . » « 2 » \r\n\r\nدر غزوهء حديبيّه\r\nبعد از پيروزيهاى پياپى رزمندگان اسلام و به انزواكشيده شدن مشركان مكه ، رسول خدا ( ص ) دستور داد مسلمانان آمادهء سفر حج شوند ، و از قبائل\r\n\r\n","description":"","footnote":" ( 1 ) . تاريخ پيامبر ، آيتى ، ص 407 .  ( 2 ) . مغازى ، واقدى ، ج 1 ، ص 407 . ","page_name":" 64 ","page_number":64},
  {"content":"\r\n\r\nمجاور ( كه هنوز به حال شرك باقى بودند ) خواست تا دراين سفر مسلمانان راهمراهى كنند ليكن بسيارى از آنها عذر آورده و از همراهى بامسلمانان خوددارى كردند .\r\nاين سفر علاوه برمزاياى معنوى وعبادى ، مصالح اجتماعى و سياسى وسيعى را براى مسلمانان در برداشت . زيرا قبايل متعصب عرب بواسطهء تبليغات سوء مشركان اين گونه تصورمى كردند كه رسول خدا ( ص ) هيچگونه ارزشى براى بناى كعبه كه ياد بود نياكان ومظهر افتخار آنان است ، قائل نيست وبدين خاطر بشدت از گسترش اسلام مى هراسيدند . اينك پرده‌هاى پندار به كنارى مىرفت و مىديدند كه رسول خدا ( ص ) حج رايك فريضهء واجب مىداند . از يكسو درصورت عدم ممانعت قريش وتوفيق درزيارت كعبه ، اين پيروزى بزرگى براى مسلمانان بودكه پس از چند سال اينك دربرابر چشم هزاران مشرك به انجام مراسم عبادى خويش مشغول شوند ودرصورتى هم كه قريش ازورود مسلمانان به مكه جلوگيرى كند طبعا احساسات اعراب جريحه دار مىشود كه چرا نگذاشتند مسلمانان فريضهء حج را انجام دهند ؟ اين سفر يك سفر جنگى نبود وبدين خاطر رسول خدا ( ص ) دستور داد كه بجز سلاح مسافر ( تنهايك شمشير ) كسى باخود سلاح حمل نكند .\r\nرسول خدا صلى الله عليه وآله هفتاد شتر براى قربانى مهياكرد ومسلمانان تعدادى قربانى تدارك ديدند ، آنگاه رسول خدا ( ص ) باهزار وچهارصد نفر ازمسلمانان به طرف مكه به حركت در آمد ، و در « ذوالحُلَيفه » مُحرم گرديد . « 1 » \r\nرسول خدا ( ص ) عبادبن بِشر را نزد خود خواند ، واو راهمراه بيست سوار مسلمان از جمله ابوقتاده به عنوان پيشتاز گسيل داشت . « 2 » \r\n\r\n","description":"","footnote":" ( 1 ) . سيرهء ابن هشام ، ج 3 ، ص 321 ؛ طبقات ابن سعد ، ج 2 ، ص 95 .  ( 2 ) . مغازى ، واقدى ، ج 2 ، ص 574 . ","page_name":" 65 ","page_number":65},
  {"content":"\r\n\r\n\r\nسريّه ابوقتاده به اضَمْ « 1 » \r\nپس از پيمان شكنى اهل مكه و تصميم پيامبر ( ص ) برفتح مكه ، آن حضرت ابوقتاده رادر رأس هشت نفر به ناحيهء اضَم فرستاد تا خبر آن منتشر شود و همه گمان كنند كه آن حضرت قصد حمله به آن سامان رادارد و در نتيجه قريش آمادهء جنگ باآن حضرت نشود تا پيامبر صلى الله عليه وآله ايشان را غافلگير كند و آن حضرت از خدا چنين درخواست مىكرد و مىفرمود :\r\n« خداوندا ، گزارشهاى ما رااز قريش پوشيده دار تاماآنان رادر سرزمين خودشان غافلگير كنيم . »\r\nدعاى آن حضرت به استجابت رسيد وخبرى ازپيامبر ( ص ) به ايشان نرسيد و از گزارشها بىاطلاع بودند تاشبى كه آن حضرت داخل مكه شد . « 2 » \r\nاين سريّه دراول ماه رمضان سال هشت اتفاق افتاد .\r\n\r\nسريه ابوقتاده به خَضِره\r\nدر ماه شعبان سال هشت هجرى ، رسول خدا ( ص ) سريه‌اى به فرماندهى ابوقتاده ترتيب داد و عبدالله بن ابى حَدْرَد اسلمى را همراه او فرستاد . انگيزهء اين جنگ ورود رفاعة بن قيس يا قيس بن رفاعه در رأس لشكر بسيارى به « غابه » بود كه در آنجا با جمع آورى نيرو براى جنگ با رسول خدا صلىالله عليه‌وآله آماده مىشد .\r\nرسول خدا ( ص ) ابوقتاده ويارانش رافرستاد تا از دشمن خبرى كسب كند ، اينان همزمان باغروب آفتاب به مواضع دشمن رسيدند درحالى كه سه تن بودند و گفته شده كه تعدادشان به شانزده تن مى رسيد . هريك ازآنان در سويى به كمين نشست . عبدالله بن ابى حَدْرَد گويد :\r\n\r\n","description":"","footnote":" ( 1 ) . اضَم آبى است بين راه مكه و مدينه ( درسه منزلى مدينه ) .  ( 2 ) . سيرهء نبويه زينى دحلان ، درحاشيهء سيرهء حلبيه ، ج 2 ، ص 235 . ","page_name":" 66 ","page_number":66},
  {"content":"\r\n\r\n« دشمنان چوپانى داشتند كه به سويشان باز نگشته بود ، رفاعة بن قيس مسلحانه در جستجوى او بيرون شد ، من تيرى به سمت او انداختم كه به قلب وى نشست واو رااز پاى درآورد آنگاه سر از تنش جداكردم سپس به سپاه دشمن يورش بردم و صدا به تكبير بلند كردم و دو يار من نيز صدايشان به تكبير بلند شد ، به خداسوگند چيزى نگذشت كه ماپيروز شديم و همراه غنايم به مدينه بازگشتيم وپيامبر ( ص ) مقدارى از آنها رابه من بخشيد . » « 1 » \r\nعبدالله بن ابى حَدْرَد گويد :\r\n« دريك گروه شانزده نفرى به رياست ابوقتاده آمادهء رزم شديم . آن حضرت ما رابه قبيلهء غَطَفان درسرزمين نجد گسيل داشت و به ما فرمود : در شب راه برويد وروزها راكمين كنيد وبردشمن شبيخون بزنيد و زنان وكودكان رانكشيد .\r\nمابيرون آمديم تابه ناحيهء غَطَفان رسيديم ، بريك گروه عظيم از آنهاهجوم برديم . ابوقتاده براى ما به ايراد سخن پرداخت و ما رابه تقوى سفارش كرد ، آنگاه هر دونفر رايك گروه كرد وگفت :\r\nهيچيك ازمانبايد از يارخود جداشود مگر اينكه يارش كشته شود يااينكه هنگام برگشتن بااطلاع از يارخود برگردد ، مبادا كسى نزد من بازگردد وزمانى كه از همرزم او بپرسم ، بگويد ازاو خبرى ندارم و هرگاه تكبير گفتم شما نيز تكبير بگوئيد وهرگاه بردشمن تاختم شما نيز بردشمن بتازيد ، و نبايد دشمن را بيش از حد دنبال كنيد .\r\nماآن گروه دشمن رامحاصره كرديم ، هنگام شب بود ابوقتاده شمشيرش\r\n\r\n","description":"","footnote":" ( 1 ) . كامل ابن اثير ، ج 2 ، ص 233 ؛ مغازى ، واقدى ، ج 2 ، ص 778 ؛ سيرهء ابن هشام ، ج 1 ، ص 629 . ","page_name":" 67 ","page_number":67},
  {"content":"\r\n\r\nرا برهنه كرد ماهمگى شمشيرها رابرهنه كرديم ، او تكبير گفت مانيز همگى بااو تكبيرگفتيم وبرآن گروه هجوم برديم گروهى بادشمن درگير شدند ، دراين اثناء مرد بلند قامتى راديدم كه شمشير برهنه دردست داشت و به پشت حركت مى كرد و مىگفت : و اى مسلمان به بهشت بيا !\r\nمن او رادنبال كردم ، دانستم كه او مى خواهد با مارويارو شود ، او رادنبال كردم همراهم فرياد زد كه دور مرو كه فرمانده ما رااز تعقيب دشمن هشدار داده ولى من خود رابه او رساندم وتيرى به پشت او زدم تا اينكه مرُد و لاشه‌اش بر زمين افتاد ، شمشيرش راگرفتم همرزمم فرياد مىزد :\r\nكجا مىروى ؟ به خداسوگند اگر من نزد ابوقتاده روم واو سراغ تو را از من بگيرد واقعه را به او گزارش خواهم كرد . گويد : ( پيش از آنكه ابوقتاده را بينم از او پرسيدم ) : « آيا فرمانده سراغ مرا از تو گرفت ؟ » گفت : آرى و از هر دوى ما خشمناك بود . در خاتمه وقتى نزد ابوقتاده رفتم او مراملامت كرد ، به او گفتم مردى را كشتم كه چنين و چنان بود . آنگاه بدون تلفات باغنايم به مدينه بازگشتيم . » « 1 » \r\n\r\nدر حُنَين\r\nپيامبر صلى الله عليه وآله پس از فتح مكه به منظور دفع شر دشمنان اسلام با ساز و برگ كامل نظامى روانهء حُنَين شد . ابوقتاده نيز در اين جنگ حضور داشت . ابو قتادهء انصارى گويد :\r\n« در جنگ حنين دو مرد را ديدم كه مىجنگيدند يكى مسلمان و ديگرى كافر ، آنگاه متوجه شدم كه يكى ازمشركان قصد دارد به فرد مشرك\r\n\r\n","description":"","footnote":" ( 1 ) . مغازى ، واقدى ، ج 2 ، ص 778 . ","page_name":" 68 ","page_number":68},
  {"content":"\r\n\r\nكمك كند تا مسلمان را بكشد . جلو رفتم و يك دستش را قطع كردم ، با دست ديگر گردنم را گرفت و آنچنان مرا فشرد كه نزديكى مرگ را احساس كردم و اگر خونش تمام نشده بود ، نزديك بود مرا بكشد . او بر زمين افتاد زدم و او را كشتم و از غنائم اين جنگ مِخَرقى خريدم . « 1 »  و اين نخستين مالى بود كه مالك شدم . » « 2 » \r\n\r\nابوقتاده و نصيحت خالدبن وليد\r\nدر قضيه كشتار بنى خذيمه كه بر خلاف دستور رسول خدا بدست خالدبن وليد انجام شد . ابوقتاده مىگويد :\r\n« وقتى خالد در سحرگاه ندا داد هركس اسيرى بهمراه دارد او را بكشد ، من اسير خود را آزاد كردم و به خالد گفتم :\r\nاز خدا بترس ! تو نيز خواهى مرد ، اينها مردمى مسلمانند .\r\nامّا خالد بر مبناى خواست نفسانيش و كينه‌اى كه ازآنها در دل داشت در جواب گفت :\r\nاى اباقتاده تو از وضع اينان آگاه نيستى . « 3 »  وقتى خبر به پيامبر رسيد به شدّت خالد را توبيخ كرد و بعداز فتح مكه توسط علىعليه‌السّلام جريمه جنايت خالد را به بنى جذيمه پرداخت فرمود . » « 4 » \r\n\r\nدر سريهء فُلس\r\nامير مؤمنان على ( ع ) به دستور پيامبر ( ص ) با يكصد و پنجاه نفر از انصار به سمت\r\n\r\n","description":"","footnote":" ( 1 ) . مخرق يعنى يك يا چند درخت خرما .  ( 2 ) . سيرهء ابن هشام ، ج 2 ، ص 448 .  ( 3 ) . تاريخ پيامبر ، آيتى ، ص 540 .  ( 4 ) . مغازى واقدى ، ج 3 ، ص 881 - 882 . ","page_name":" 69 ","page_number":69},
  {"content":"\r\n\r\nفلس حركت كرد به پيشنهاد راهنما يك روز راه كه مانده بود اتراق كردند و تصميم داشتندكه شب حركت كنند مبادا دشمن آنها را ببيند بدين جهت ابوقتاده و حباب بن منذر وابونائله را براى مراقبت و گشت به اطراف فرستادند ، اين سه تن سواره بيرون شدند و در اطراف لشكرگاه گشت مىزدند ، غلام سياهى را ديدند و از او پرسيدند : « توكيستى » ؟\r\nگفت : دنبال گمشده‌ام ميگردم » ،\r\nاو را نزد على ( ع ) آوردند .\r\nعلى ( ع ) پرسيد : « كيستى ؟ »\r\nگفت : « در جستجوى چيزى بودم »\r\nعلى ( ع ) فرمود : « بر او سخت بگيريد . » داشتم . » « 1 » \r\nگفت : « من غلام مردى از « طى » از بنى نبهان هستم ، دستور دادند د راين مكان بمانم و گفتند اگر سپاه محمد ( ص ) را ديدى بيا و به ما گزارش كن ، من نميدانستم اسير مىشوم ، وقتى شما را ديدم قصد رفتن به سوى آنها را\r\n\r\nبرخورد با متخلفين جنگ تبوك\r\nابوقتاده نسبت به دستورهاى پيامبر صلى الله عليه و آله و فرمانهاى آن حضرت پيوسته تعهد انقلابى داشت و به هيچ وجه و تحت هيچ شرايطى كوچكترين تخلف از آن حضرت انجام نمىداد . به هيمن جهت علاوه بر آنكه خود در غزوه تبوك شركت داشت با متخلفين از جنگ نيز برخورد مىكرد . يكى از متخلفين جنگى مىگويد :\r\n« بامسلمانان در كوچه و بازار مىگشتيم ولى با ما سخن نمىگفتند ، تا اينكه مدتها از جفاى مسلمانان با ما گذشت . رفتم و از ديوار خانهء ابو\r\n\r\n","description":"","footnote":" ( 1 ) . مغازى واقدى ، ج 3 ، ص 985 . ","page_name":" 70 ","page_number":70},
  {"content":"\r\n\r\nقتاده گذشتم او كه پسر عموى من و عزيزترين كس نزدمن بود ، بر او سلام كردم ولى به خدا سوگند پاسخ سلام مرا نداد . به اوگفتم : اى اباقتاده تو را به خدا سوگند مىدهم آيا مىدانى كه من خداو رسولش را دوست دارم ؟\r\nساكت ماند . بارديگر ازاو پرسيدم : اى اباقتاده تو را به خدا سوگند آيا مىدانى كه من خدا و رسولش را دوست دارم ؟ بازهمچنان ساكت ماند .\r\nبراى سومين بار همين سؤال را از او كردم ، اين بار در پاسخم گفت : خدا و رسولش داناترند ، در اينجا اشك از ديدگانم سرازير شد ، برخاستم و از ديوار گذشتم . » « 1 » \r\n\r\nابو قتاده و آب وضوى پيامبر ( ص )\r\nآورده‌اند كه رسول خدا ( ص ) در سفرى بودند ، نزد ابوقتاده وضو گرفتند ، مقدار اندكى آب در ظرف باقى ماند ، چون روز گرم شد و تشنگى به مردم فشار آورد ، نزد پيامبر ( ص ) آمده آب مىخواستند . رسول خدا ( ص ) همهء آنها را از باقيماندهء آب وضويى كه در ظرف مانده بود ، سيراب كرد . سپس به ابوقتاده فرمود : « آب بنوش »\r\nابوقتاده عرض كرد :\r\n« نه ، اول شما بنوشيد . اى رسول خدا ! »\r\nآن حضرت به او گفت :\r\n« تو بنوش ، من آبدهِ مردم هستم ، بعد از همه آب مىنوشم . »\r\nپس ابوقتاده نوشيد و سپس رسول خدا ( ص ) آب نوشيدند . « 2 » \r\n\r\nاعتراض به خالد بن وليد\r\nخالدبن وليد از طرف ابوبكر به سوى قبيلهء مالك بن نويره رفت و به دستور خالد ،\r\n\r\n","description":"","footnote":" ( 1 ) . مغازى ، واقدى ، ج 3 ، ص 1051 .  ( 2 ) . سفينة البحار ، ج 1 ، ص 693 . ","page_name":" 71 ","page_number":71},
  {"content":"\r\n\r\nمالك و مردان قبيله‌اش در حالى كه همه مسلمان بودند ، بدون گناه كشته شدند .\r\nابوقتاده نقل مىكرد كه چون خالد بر آن مردم خدعه كرده و شبانه آنها را خواستند ، آنها سلاح برداشتند ، به آنها گفتيم :\r\n- « ما مسلمانيم »\r\n- « ما هم مسلمانيم »\r\n- « پس چرا مسلح هستيد ؟ »\r\n- « چرا شما مسلح هستيد ؟ »\r\n- « اگر چنانچه مىگوييد مسلمانيد پس اسلحه را زمين بگذاريد ، »\r\n- « اسلحه رازمين گذاشتند سپس نماز خوانديم و آنها نماز خواندند . . . آنگاه خالد ؛ مالك و ياران وى را سربريد . »\r\nابوقتاده به خالد اعتراض كرد و با خشم از او جدا شد و سوگند ياد كرد كه هرگز با خالد درجنگ شركت نكند . « 1 » \r\n\r\nدر كنار على ( ع )\r\nآنگاه كه اميرمؤمنان على ( ع ) آمادهء حركت به سوى بصره شد ، ابوقتاده انصارى به آن حضرت گفت :\r\n« اى امير مؤمنان اين شمشير را رسول خدا صلى الله عليه و آله به گردنم حمايل كرده ، زمان بسيارى آن را در غلاف كرده بودم ، اكنون زمان بيرون آوردنش عليه اين گروه ستمگر فرا رسيده است . آنها ازهيچ خيانتى به امت فروگذار نيستند ، من دوست دارم مرا پيش فرستى . » « 2 » \r\n\r\n","description":"","footnote":" ( 1 ) . الغدير ، ج 7 ، ص 159 .  ( 2 ) . كامل ، ابن اثير ، ج 3 ، ص 221 . ","page_name":" 72 ","page_number":72},
  {"content":"\r\n\r\n\r\nدر جنگ با خوارج\r\nدر جنگ نهروان على ( ع ) صف آرايى لشكر مىكرد ، و فرماندهان سپاه را تعيين مىنمود ، آن حضرت در اين نبرد فرماندهى پياده نظام را به ابوقتاده سپرد . « 1 » \r\nسالم بن عبدالله از ابوقتاده نقل كرده است كه همراه اميرمؤمنان عليه‌السّلام در پيكار با اهل نهروان حضور داشتيم و ماشصت يا هفتاد تن از انصار بوديم و من فرمانده پياده نظام بودم ، وقتى به مدينه بازگشتيم به ديدن عايشه رفتيم او جوياى احوال از ماشد ، ما جنگ با خوارج را به اطلاع او رسانديم گفت : « سخن ايشان چه بود ؟ »\r\nگفتيم : « آنها اميرمؤمنان ( ع ) و عثمان و تو را دشنام مىدادند و شما را تكفير مىكردند . »\r\nمانيز با آنها پيكار كرديم و على ( ع ) پيشاپيش ما سوار بر استر رسول خدا صلى الله عليه و آله بود ، كه ناگاه بر يك گروه از كشتگان ايستاديم . على ( ع ) فرمود : « آنها را بگردانيد ، » ما نيز آنها را گردانيديم ناگهان مرد راى ديديم كه روى شانه‌هايش مانند پستانك پستان قرار داشت . على ( ع ) فرمود :\r\n« الله اكبر ! دروغ نگفتم و به من دروغ گفته نشده ، درآن هنگام كه پيامبر ( ص ) غنايم حنين را تقسيم مىكرد همراه آن حضرت بودم كه اين مرد آمد و گفت : اى محمد عدالت پيشه كن كه به خدا سوگند رفتارت عادلانه نيست ، رسول خدا ( ص ) به او فرمود : مادرت به عزايت بنشيند ، اگر من عادل نباشم پس كى عادل است ؟ در آن حال عمر گفت : بگذار گردن اين منافق را بزنم . رسول خدا صلى الله عليه و آله فرمود : رهايش كن\r\n\r\n","description":"","footnote":" ( 1 ) . الأمامة والسياسة ، ابن قتيبه دينورى ، ج 1 ، ص 128 ؛ تاريخ طبرى ، ج 5 ، ص 85 ؛ كامل ، ابن اثير ، ج 3 ، ص 345 ؛ الفصول المهمه ، ابن صباغ ، ص 110 . ","page_name":" 73 ","page_number":73},
  {"content":"\r\n\r\nكسى هست كه او را بكشد ، به زودى ازنسل اين شخص اقوامى پديد مىآيد كه قرآن مىخوانند و از گلوهايشان تجاوز نمىكند ، از دين گريزانند همانگونه كه تير از كمان مىگريزد . »\r\nعايشه به ابوقتاده گفت :\r\n« تو اين را خودت ديدى ؟ » گفت : « آرى » گفت : « آنچه ميان من و على اتفاق افتاد مانع اين نمىشود كه حق را به زبان بياورم ، على راست گفت ! من از رسول خدا ( ص ) شنيدم كه فرمود : امت من دوگروه هستند ، از يكى از اين دو گروه فرقه‌اى خارج مىشود كه سرها و سبيلهايشان تراشيده و لباسهايشان تا نيمه‌هاى ساق پاهايشان است ، قرآن مىخوانند كه از گلويشان تجاوز نمىكند ، آنها به دست محبوبترين مردم نزد خداو رسول كشته مىشوند .\r\nابوقتاده گفت : « اكنون كه اين رامىدانى پس چراآنچه براو گذشت از تو پديد آمد ؟ »\r\nعايشه گفت : « ارادهء خدا جارى و سارى است . » « 1 » \r\n\r\nراهنماى آثار پيامبر ( ص )\r\nاز آنجا كه ابوقتاده درهمهء صحنه‌ها در كنار رسول خدا ( ص ) حضور داشت ، از اين رو در شناخت آثار و يادبودهاى آن حضرت تخصص داشت به همين جهت هنگامى كه مروان از طرف معاويه والى مدينه بود ، كسى را به سوى ابوقتاده فرستاد تا او را ازآثار پيامبر صلى الله عليه و آله و اصحابش آگاه كند ؛ او نيز پذيرفت . « 2 » \r\n\r\n","description":"","footnote":" ( 1 ) . تذكرة الخواص ، ص 99 .  ( 2 ) . اصابه ، ج 4 ، ص 159 . ","page_name":" 74 ","page_number":74},
  {"content":"\r\n\r\n\r\nمورد خشم معاويه\r\nوقتى معاويه به مدينه آمد ابوقتاده او را ديد ، معاوبه به ابوقتاده گفت :\r\n- « اى ابوقتاده ! همهء مردم به استقبال من آمدند جز شما گروه انصار ؟ چه چيز شما را باز داشت ؟ »\r\n- « مامركب سوارى نداشتيم . »\r\n- « پس شتران آبكش شما چه شدند ؟ »\r\n- « آنها را در روز بدر در تعقيب تو و پدرت از دست داديم . »\r\n- « آرى اى اباقتاده ! »\r\n- « رسول خدا ( ص ) به مافرمود كه ما پس از او شاهد حيف و ميل‌هايى خواهيم بود .\r\n- « درهنگام مشاهدهء چنين وضعى چه فرمانى داد ؟ »\r\n- « فرمان داد صبر داشته باشيم . معاويه گفت : پس صبركنيد تا او را ببينيد » . « 1 » \r\n\r\nوفات ابوقتاده\r\nابوقتاده پس ازعمرى گرانبار و پرتلاش عاقبت در سال 54 قمرى در هفتاد سالگى وفات يافت و گفته شده در سال چهل هجرى در گذشت و اميرمؤمنان على عليه‌السّلام براو نماز گزارد . « 2 »  سلام بر روان پاكش .\r\n\r\n","description":"","footnote":" ( 1 ) . الغدير ، ج 10 ، ص 282 .  ( 2 ) . كامل ، ابن اثير ، ج 3 ، ص 500 . ","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n\r\nابوهيثم‌بن تيهان\r\n\r\nابوهيثم را بشناسيم\r\nدراين جزوه با مردى بزرگ از ياران باوفا و صميمى رسول خداو اميرمؤمنان صلوات اللّه عليهما وآلهما آشنا مىشويم . مردى كه درتمام جنگهاى صدر اسلام حضور داشته و درجنگ جمل و صفيّن در ركاب اميرالمؤمنين ( ع ) شمشير زده است .\r\nاو مالك بن التيهان بن عبيد بن عمرو بن عبدالأعلم ، مشهور به « ابوهيثم » و از قبيله اوس مىباشد . « 1 » \r\nاطلاع دقيقى از تاريخ ولادت او در دست نيست اما آنچه مسلم است زمان جاهليّت را درك كرده و لكن از آيين بت پرستى بيزار و به خداوند يگانه ايمان داشت .\r\n\r\nابوهيثم از نخستين مسلمانان انصار\r\nابوهيثم ازنخستين افراد اهل مدينه بود كه نداى اسلام را پاسخ گفت و به حضرت محمد صلى الله عليه و آله ايمان آورد .\r\n\r\n","description":"","footnote":" ( 1 ) . الاصابة فى تمييز الصحابه ، ابن حجر عسقلانى ، ج 3 ، ص 341 ، مصر . ","page_name":" 77 ","page_number":77},
  {"content":"\r\n\r\nبنابه گفته بعضى ازمورخين ابوهيثم در سال يازدهم بعثت در موسم حجّ به همراه هفت نفر ديگر از اهل مدينه به حضور رسول خدا رسيد واسلام را پذيرفت ؛ و بنا به گفته برخى ديگر ابوهيثم آن سال خود درمكه حاضر نبوده بلكه توسط اسعدبن زراره كه همان سال به حضور پيامبر رسيده و مسلمان شده بود ، دعوت اسلام را شنيد و ايمان آورد . در حالى كه قبل از اسلام آوردن نيز در مدينه ازتوحيد سخن مىگفت و دعوت رسول خدا را نديده قبول كرد واو را به پيامبرى شناخت . « 1 » \r\n\r\nحضور ابو هيثم در بيعت اول و دوم عقبه\r\nدر سال دوازدهم بعثت ، دوازده نفر از انصار در موسم حجّ در عقبهء مِنى با رسول خدا صلىالله‌عليه‌وآله بيعت كردند . « 2 »  و ابوهيثم بن تيهان در ميان آنان بود . اين دوازده نفر پس از انجام بيعت به مدينه باز گشتند و رسول خدا ( ص ) « مُصعب بن عمير » را بهمراهشان به مدينه فرستاد تا به هركس كه مسلمان شد قرآن بياموزد و به سوى خدا دعوت كند . « مصعب بن عمير » پس‌از مدتى به مكّه باز گشت و اسلام آوردن اهل مدينه را به عرض رسول خدا ( ص ) رساند ، آن حضرت ( ص ) شادمان گشت . جمعى از انصار در موسم حجّ بعدى به مكّه رفتند و بيعت دوّم عقبه را به انجام رساندند ، اين بيعت در ذيحجه سال سيزدهم بعثت اتفاق افتاد . « 3 » \r\nدر اين مراسم كه شب هنگام و دور ازچشم مشركان برگزار گرديد بيش از هفتاد نفر ازمردم مدينه و رسول خدا ( ص ) به همراه عمويش عباس شركت داشتند .\r\nنخستين كسى كه سخن گفت عبّاس بود . وى سخنانى بدين مضمون بيان نمود :\r\n\r\n","description":"","footnote":" ( 1 ) . تاريخ پيامبر اسلام ، محمد ابراهيم آيتى ، ص 165 - 166 ، تلخيص .  ( 2 ) . استيعاب ، ج 3 ، ص 368 ؛ تنقيح المقال ، ج 2 ، ص 48 .  ( 3 ) . تاريخ پيامبر اسلام ، آيتى ، 168 - 171 . ","page_name":" 78 ","page_number":78},
  {"content":"\r\n\r\nاى گروه خزرج ! « 1 »  اكنون كه دعوت محمّد ( ص ) را پذيرفته‌ايد بدانيد محمّد در ميان قوم خويش بس عزيز و مورد حمايت است . نيك بنگريد ، اگر با وى وفادار خواهيد ماند و در مقابل دشمنان حمايتش خواهيد كرد و اگرنيرومند و شجاع و ورزيدهء جنگ هستيد و مىتوانيد در مقابل دشمنى تمام عرب ايستادگى كنيد كارى كه پيش گرفته‌ايد دنبال كنيد و اگر بيم داريد كه پس از بردن وى به شهر خويش دست از ياريش بر داريد و او را بى كس و تنها رها كنيد از هم اكنون او را واگذاريد . چه او در ميان خويشان و در شهر خويش عزيز و نيرومند است .\r\nآنگاه « براء بن معرور » دست رسول خدا صلىالله‌عليه‌وآله را گرفت و گفت سوگند به خدايى كه تو را به حق فرستاده است ، چنان كه ازناموس و زنان خويش دفاع مىكنيم از تو نيز دفاع خواهيم كرد . اى رسول خدا ! بيعت ما را بپذير ، به خدا قسم ، ما ورزيدهء جنگ وآمادهء كار زاريم و آن را از گذشتگان خود به ميراث برده‌ايم . سپس « ابوهيثم بن تيهان » سخن « براء بن معرور » را قطع كرد و گفت : اى رسول خدا ! ميان ما و يهوديان رشته‌هايى است كه آنها را قطع مىكنيم ، مبادا كه ما اين كار را انجام دهيم و پس از آنكه خدا تو را پيروز كرد بسوى قوم خويش بازگردى ومارا بى كس و تنها واگذارى . رسول خدا صلىالله‌عليه‌وآله لبخندى زد و فرمود :\r\nهمانا خون من ، خون شما و\r\nحرمت من ، حرمت شما است ، من از شمايم و شما از من هستيد هر كه با شما بجنگد مىجنگم و با هر كه با شما از سر سازش درآيد سازش\r\n\r\n","description":"","footnote":" ( 1 ) - معمول عرب چنان بود كه اوس و خزرج را خزرج هم مىگفتند ، ( تاريخ پيامبر اسلام ، آيتى ، ص 173 ) . ","page_name":" 79 ","page_number":79},
  {"content":"\r\n\r\nمىكنم . دراين موقع فرياد انصار بلند شد كه دعوت و بيعت پيامبر ( ص ) را مىپذيريم و آماده‌ايم تا در اين راه ازمال و منال‌خويش بگذريم و اشرافمان كشته شوند . « 1 »  نخستين كسى كه با پيامبر ( ص ) بيعت نمود به قولى ابوهيثم بن تيهان بود . « 2 » \r\n\r\nابو هيثم نقيب « 3 »  رسول الله ( ص )\r\nچون بيعت اين هفتاد و پنج نفر درعقبهء دوم به انجام رسيد ، رسول خدا ( ص ) به اشارهء جبرئيل دوازده نفر را از ميان آنان به عنوان نقيب ( نماينده ) انتخاب نمود .\r\nبه تعداد نقبايى كه حضرت موسى ( ع ) از بنى اسرائيل برگزيد .\r\nپس از انتخاب اين دوازده نفر رسول خدا صلىالله‌عليه‌وآله فرمود :\r\n« مبادا براى يكى از شما ، از اينكه ديگرى انتخاب شود ، نگرانى وناراحتى پيش آيد زيرا جبرئيل است كه براى من انتخاب مىكند . از اين دوازده تن ، نُه نفر از قبيلهء خزرج و سه تن از قبيلهء اوس بودند و از جملهء آنها ابوهيثم بن تيّهان بود . »\r\nرسول خدا ( ص ) به دوازده نفر نقيب منتخب فرمود :\r\n« چنان كه حواريّون براى عيسى ( ع ) ضامن قوم خود بودند ، شما هم عهده‌دار هر پيشامدى هستيد كه درميان قوم شما روى مىدهد و من خود كفيل مسلمانانم . » « 4 » \r\n\r\n","description":"","footnote":" ( 1 ) . تاريخ پيامبر اسلام ، ص 173 - 175 ؛ استيعاب ، ج 3 ، ص 368 .  ( 2 ) . تاريخ پيامبر اسلام ، آيتى ، ص 176 .  ( 3 ) - نقيب رئيس ناحيه و قبيله است از سنخ كدخدايان و او را نقيب گويند براى آنكه از احوال قوميكه بر آنها گماشته است تفتيش مىكند ( خصال صدوق ، ج 2 ، ص 262 ) .  ( 4 ) . تاريخ پيامبر اسلام ، آيتى ، ص 182 - 183 . ","page_name":" 80 ","page_number":80},
  {"content":"\r\n\r\n\r\nابوهيثم مرد جنگ\r\nاميرالمؤمنين ( ع ) ابوهيثم را در شمار مردانى ياد مىكند كه دعوت به جهاد در راه خدا را مىپذيرفتند و به رهبر خويش اطمينان داشته و از او تبعيت مىكردند . « 1 » \r\nآرى ابوهيثم اين چنين بود ، و به همين جهت در تمام غزوه‌هاى زمان پيامبر ( ص ) شركت كرد « 2 »  چنان كه درجنگهاى اميرالمؤمنين ( ع ) تازمانى كه به شهادت رسيد حضور فعّال داشت .\r\nاو درمبارزه با دشمنان خدا هرگزاحساس ضعف و خستگى ننمود و در هر زمان نداى جهاد فى سبيل اللّه را از جان و دل لبيك گفت .\r\nعلى ( ع ) در ميان مهاجر و انصار ياران باوفايى داشت كه همگى اهل معرفت و يقين بودند و به هنگام نبرد شجاعانه به استقبال شهادت مىرفتند . يارانى مانند : عمّار ، مقداد و ابوهيثم « 3 »  و . . . آنها كه از بهترين ياران آن حضرت بودند .\r\nو در رويارويى با باطل جام شهادت را بر سر كشيدند . و چه بسا اميرمؤمنان در فراقشان اشك ريخت و از فداكارى و جانبازيشان سخن گفت .\r\nحضرتش در خطبه 181 ، از مقام والاى آنان ياد مىكند و مىفرمايد :\r\n« ما ضرَّ ، اخْوَانَنَاالَّذِينَ سُفِكتْ دِماؤُهُم بِصِفَّيْنِ . . . »\r\nراستى برادران ما كه خونشان در صفين ريخت اگر امروز زنده نيستند چه زيان ديده‌اند . خوشا به حالشان كه نيستند تا از اين لقمه‌هاى گلوگير بخورند ! و از اين آبهاى ناگوار بنوشند ! به خدا سوگند آنها خدا را ملاقات كردند و خداوند پاداششان را داد و آنها را بعد از « خوف » در سراى\r\n\r\n","description":"","footnote":" ( 1 ) . نهج البلاغه ، خطبه 181 .  ( 2 ) . سفينة البحار ، ج 2 ، ص 696 ؛ اسدالغابة ، ابن اثير ، ج 4 ، ص 274 ، بيروت .  ( 3 ) . المعيار و الموازنة ، ابوجعفر اسكافى ، ص 98 ، بيروت . ","page_name":" 81 ","page_number":81},
  {"content":"\r\n\r\n« امن » خويش جايگزين ساخت .\r\nكجا هستند برادران من ؟ همانها كه سواره به راه مىافتادند و در راه حق قدم بر مىداشتند كجاست « عمار » ؟ كجاست « ابن تيهان » ؟ و كجاست « ذوالشهادتين » ؟ و كجايند مانندآنان از برادرانشان كه پيمان بر جانبازى بستند ، و سرهاى آنها براى ستمگران فرستاده شد ؟ ! آنگاه دست به محاسن شريف زد مدتى بس طولانى گريست پس از آن فرمود . آه بر برادرانم همانها كه قرآن تلاوت مىكردند و به كار مىبستند ، در فرايض دقت مىكردند و آن را به پا مىداشتند . سنتها را زنده و بدعتها را مىميراندند . دعوت به جهاد را مىپذيرفتند . و به رهبر خود اطمينان داشتند و صميمانه از او پيروى مىكردند . « 1 » \r\nنصربن مزاحم گويد :\r\nدر جنگ صفين ابوهيثم جلو آمد وصفوف سربازان اهل عراق را مرتب نمود و به آنها چنين گفت : اى جماعت مردم عراق همانا ميان شما و پيروزى در دنيا و رسيدن به بهشت و رحمت الهى در آخرت چيزى جز لحظه‌هايى از روز فاصله نيست ، پس پاهايتان را استوار نماييد و صفوفتان را مرتّب كنيد و جمجمه‌هايتان را به خداوند عاريه دهيد و از خداوند يارى و كمك گيريدو با دشمنان خدا و دشمنان خود جهاد كنيد و بكشيد دشمنان خدا را كه خداوند آنان را بكشد و نابودشان كند . بردبار وصبور باشيد كه همانا زمين از آن خداوند است و به هركسى از بندگانش بخواهد ، آن را مىبخشد و عاقبت نيك و سرانجام نيكو براى پرهيز كاران است . « 2 » \r\n\r\n","description":"","footnote":" ( 1 ) . نهج البلاغه ، ترجمه امامى ، آشتيانى ، ج 2 ، ص 247 و 2 .  ( 2 ) . شرح نهج البلاغه ، ابن ابى الحديد ، ج 5 ، ص 190 . ","page_name":" 82 ","page_number":82},
  {"content":"\r\n\r\n\r\nپيمان برادرى ميان ابوهيثم و عثمان‌بن مظعون\r\nپيامبراكرم صلىالله‌عليه‌وآله ميان عثمان بن مظعون و ابوهيثم بن تيهان عقد اخوت بست . عثمان بن مظعون از دلاور مردان جنگ بدر بود و پس از گذشت سى ماه از هجرت ، درماه شعبان وفات يافت . عايشه گويد :\r\nعثمان بن مظعون را نزد پيامبر ( ص ) آوردند . پس من ديدم اشكهاى پيامبر را كه برگونه‌هاى عثمان بن مظعون جارى گشت . « 1 » \r\n\r\nمأمور مالياتى پيامبر ( ص )\r\nعبداللّه بن رواحه ، مأمور مالياتى پيامبر ( ص ) بود . او براى يهوديان خيبر ، متناسب با تعداد درختان خرمايى كه داشتند مالياتهايى وضع مىنمود ، هنگامى كه عبداللّه بن رواحه در سرزمين « موته » به شهادت رسيد . پيامبر ( ص ) اين مسؤوليت را بر عهدهء ابوهيثم بن تيهان گذارد . « 2 » \r\nشيوهء ابوهيثم نيز همانند عبداللّه بن رواحة ، ازروى انصاف و عدالت بود .\r\nيحيى بن جبان گويد :\r\nابوهيثم در زمان رسول الله ( ص ) مأمور مالياتى پيامبر بود و درختان يهوديان را تخمين مىزد و بر اساس تعداد آنها ، مالياتهايى براى يهوديان وضع مىنمود ، بعد از وفات پيامبر ( ص ) ابوبكر از او خواست كه به كارش ادامه دهد ولى او سر باز زد ،\r\nابوبكر به او گفت : تو در زمان پيامبر ( ص ) مأمور مالياتى بوده‌اى ، پس چرا اكنون ديگر حاضر نيستى اين كار را انجام دهى ؟\r\nابوهيثم گفت : من هرگاه به منظور وضع ماليات درختان خرما را تخمين\r\n\r\n","description":"","footnote":" ( 1 ) . طبقات الكبرى ، ج 3 ، ص 396 .  ( 2 ) - مغازى ، واقدى ، ج 2 ، ص 691 . ","page_name":" 83 ","page_number":83},
  {"content":"\r\n\r\nمىزدم و به خدمت رسول الله صلىالله‌عليه‌وآله بر مىگشتم پيامبر در حقم دعا مىكرد و من به همين خاطر اين كار را انجام مىدادم ابوبكر با شنيدن اين سخن برآشفته شد و ابوهيثم را ترك نمود . « 1 » \r\n\r\nمدافع حريم ولايت\r\nابوهيثم از جمله اوّلين كسانى بود كه به اميرمؤمنان عليه‌السّلام رجوع نمود . « 2 »  و با او دست بيعت داد . او از مخالفان خلافت ابوبكر بود و بارها در محافل ، مخالفت خويش را اظهار كرد .\r\nدوازده نفر از بزرگان مهاجر و انصار با خلافت ابوبكر مخالفت كردند . و تقدّم او را انكار نمودند كه ازجمله آنها بودند سلمان ، ابوذر ، مقداد ، عمار ، ذوالشهادتين و ابوهيثم بن تيهان .\r\nروزجمعه در پاى منبر ابوبكر حاضر شدند و مطالبى را در دفاع ازحق اميرالمؤمنين ( ع ) و اينكه آن حضرت وصى پيامبر ( ص ) است بيان داشتند و از آن ميان ابو هيثم چنين گفت :\r\nمن گواهم كه پيامبر ( ص ) براى نطق ايستاد و على را بالا برد ، انصار گفتند همانا او را براى خلافت و جانشينى بپاداشته است برخى گفتند او را بالا برده است تا مردم بدانند على سرور و آقاى هر كسى است كه پيامبر سرور و آقاى اوست . سپس پيامبر فرمود : بدانيكه كه خاندان من ستاره‌هاى اهل زمينند آنها را پيش داريد و كسى برآنها پيش نيفتد . « 3 » \r\n\r\n","description":"","footnote":" ( 1 ) . طبقات الكبرى ، ج 3 ، ص 448 .  ( 2 ) . الكنى و الالقاب ، ج 1 ، ص 184 ؛ سفينة البحار ، شيخ عباس قمى ، ج 3 ، ص 196 ؛ تنقيح المقال ، ج 2 ، ص 48 ؛ جامع الرواة ، محمدبن على حائرى ، ج 2 ص 423 .  ( 3 ) . خصال ، شيخ صدوق ، ترجمه كمره‌اى ، ص 228 و 233 ، چاپ هفتم انتشارات اسلاميه ، تلخيص . ","page_name":" 84 ","page_number":84},
  {"content":"\r\n\r\nبعدازقتل عثمان مردم براى بيعت نمودن با اميرالمؤمنين‌على ( ع ) نزد حضرت رفتند ، جمعيّت بسيارى گرد آمده بود . اوّلين كسانى كه باحضرتش بيعت كردند طلحه و زبير بودند ، سپس بسيارى از مهاجرين و انصار با حضرت دست بيعت دادند ، آنگاه على ( ع ) خطبه‌اى بسيار شيوا و پرمحتوا ايراد فرمود . پس از آن خزيمة بن ثابت انصارى ( ذوالشهادتين ) ايستاد و سخنانى به پشتيبانى از امير المؤمنين ( ع ) ايراد نمود ، بعداز او ابوهيثم بن تيهان برخاست و خطاب به مردم چنين گفت :\r\n« اى مردم همانا شما از نظر من آگاهيد و مىدانيدكه خيرخواه شما هستم و جايگاه و رتبهء من نزد رسول خدا ( ص ) برهمهء شما آشكار است ، ما امر خلافت و جانشينى را براى كسى قرار داديم كه نزديكترين فرد به رسول خدا ( ص ) است و در اسلام آوردن از همهء شما جلوتر و از نظر علم ، عالمترين شما و در فهم دين خدا ، از همهء شما داناتر است و دلسوزترين افراد نسبت به امّت و آشناترين فرد به سنّت و روش رسول اللّه ( ص ) است اميد است خدا به واسطهء او الفت و مهربانى ميان امّت ايجاد نمايد و به بركت او از ريختن خونها جلوگيرى شده ، و اختلافات به اصلاح مبدّل گردد و آنچه به وسيلهء ظالمان از بين رفته دو مرتبه جلوه كند و زنده شود .\r\nدر اين هنگام همهء مردم فرياد برآورده گفتند :\r\n« مابه على لبيك مىگوئيم و برترى و فضيلت او را واقفيم . » « 1 » \r\nو نيز ابوجعفر اسكافى گويد :\r\nپس از قتل عثمان ، اصحاب در مسجد رسول الله ( ص ) اجتماع نمودند تا در مورد مسئله امامت و زمامدارى مسلمين تبادل نظر نمايند . در اين\r\n\r\n","description":"","footnote":" ( 1 ) . المعيار و الموازنة ، ص 51 . ","page_name":" 85 ","page_number":85},
  {"content":"\r\n\r\nاجتماع ابوهيثم بن تيهان و رفاعة بن مالك و مالك بن عجلان وابوايوب انصارى و عمّار بن ياسر به حضرت امير ( ع ) اشاره كردند و فضايل و جهاد و ايثار و نيز نزديكى آن حضرت را با پيامبر ( ص ) يادآور شدند ، مردم نيز به آنها پاسخ مثبت دادند و هر يك از مردم مىايستادند و سخنانى دربارهء فضيلت و برترى على ( ع ) را بيان مىنمودند . « 1 » \r\nگويند پس از قتل عثمان ، زمانيكه مردم گروه گروه اجتماع كرده تا با على ( ع ) بيعت نمايند ، عمار ياسر وابوهيثم بن تيهان براى على ( ع ) از مردم بيعت مىگرفتند . اين دو نفر به مردم مىگفتند :\r\nبراى اجراى احكام الهى و پيمودن راه پيامبر ( ص ) از شما بيعت مىگيريم . پس اگر ما به شما وفا ننموديم و روش پيامبر ( ص ) و احكام الهى در بين شما جارى نگشت در اين صورت‌بيعت از گردنهاى شما برداشته مىشود و شما ملزم به پيروى و اطاعت ازما نيستيد همانا قرآن در ميان ما حاكم است . « 2 » \r\nحسن بن سلمة گويد :\r\nچون گزارش حركت طلحة و زبير وعايشه از مكه بسوى بصره به اميرالمومنين ( ع ) رسيد ، مردم را ندا داد تا همه جمع شوند ، چون مردم اجتماع نمودند . حضرتش حمد و ثناى الهى به جاى آورد و آنچه را كه منافقين درحق او روا داشتند و حكومت پيامبر ( ص ) ( پسرعم او ) را از او غصب نمودند و آنچه را پيمان شكنان نسبت به او انجام دادند متذكر گشت . درا ين هنگام ابوهيثم بن تيهان برخاست و خطاب به اميرمؤمنان\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 7 ، ص 36 .  ( 2 ) . امالى شيخ طوسى ، ج 2 ، ص 338 . ","page_name":" 86 ","page_number":86},
  {"content":"\r\n\r\n( ع ) گفت : اى على ! حسادت قريش نسبت به شما دو گونه است :\r\nخوبانشان به خاطر فضل و برترى مقامت به تو حسد ورزيدند ، و امّا حسد اشرار و بدانشان حسدى بودكه بوسيله آن خداوند اعمالشان را تباه ساخت و وزر و وبالشان را سنگينتر نمود . . . سپس گفت ؛ امّا ما انصار و ياران تو هستيم پس هر آنچه دستور دهى اطاعت خواهيم كرد .\r\nسپس ابوهيثم اشعارى را درمدح اميرالمؤمنين ( ع ) سرود . پس از سرودن اشعار حضرت براى او طلب جزاى خير فرمود ، آنگاه بقيّهء اصحاب يكى بعد از ديگرى برخاستند وسخنانى ، همچون سخنان ابوهيثم ايراد نمودند . « 1 » \r\n\r\nشهادت ابوهيثم\r\nابوهيثم در جنگ صفين در سال 37 ه - ق در ركاب اميرالمؤمنين عليه‌السّلام به شهادت رسيد . « 2 »  حضرت همچنان كه در قبل بيان شد در خطبه 181 نهج البلاغه ، آنجا كه شهداى صفين را يادآورى مىكند ، از فداكاريهاى ابوهيثم نيز ياد مىنمايد .\r\nامينه ، زنى از انصار ، در سوگ مالك بن تيهان ( ابوهيثم ) چنين گفت :\r\nاز امروز كه مالك آن پشتوانه دلير كشته شد ديگر طعم خواب و آسودگى نچشم . اى ابوهيثم اينك وجودم انباشته از غم و اندوه شده است . . .\r\n- ابوهيثم و يارانش - مانند كسانى گشتند كه به روز احد شهيد شدندخداوند شما را با اين پيكرهاى آغشته به خون غريق رحمت كناد . « 3 » \r\n\r\n","description":"","footnote":" ( 1 ) . سفينة البحار ، ج 2 ص 696 .  ( 2 ) . استيعاب ، ج 3 ، ص 369 ؛ طبقات الكبرى ، ج 3 ، ص 448 ؛ تنقيح المقال ، ج 2 ، ص 48 ؛ كامل ، ج 3 ، ص 351 .  ( 3 ) . پيكار صفين ، ترجمه پرويز اتابكى ، ص 501 ، سازمان انتشارات وآموزش انقلاب اسلامى ، تهران . ","page_name":" 87 ","page_number":87},
  {"content":"\r\n\r\n\r\nبرادر ابوهيثم ، عبيد بن تيهان\r\nبرادر ابوهيثم ، عبيدبن تيهان درعقبهء دوم بهمراه هفتاد نفر ازانصار با پيامبر صلىالله‌عليه‌وآله بيعت نمود . و آن حضرت ( ص ) بين او و مسعود بن ربيع كه از دلاور مردان نبرد بدر بود عقد برادرى خواند . عبيد بن تيهان در جنگهاى « بدر » و « احد » شركت داشت و در جنگ « احد » به دست « عكرمة بن ابى جهل » به درجهء رفيعهء شهادت نايل آمد . « 1 » \r\n\r\nامام هشتم از ابوهيثم ياد مىكند\r\nفضل بن شاذان گويد :\r\nمأمون از امام رضا ( ع ) خواهش نمود تا اسلام و احكام آن را بطور خلاصه و مختصر براى وى بنويسد . امام براى مأمون اين چنين نوشت :\r\n« همانا اسلام شهادت دادن بر خداى يگانه بى همتاست و . . . تاآنجا كه امام ( ع ) مىفرمايد :\r\n« . . . و از جمله مبانى اسلام ، دوستى و محبت اميرالمومنين عليه‌السّلام و دوستى كسانى كه در راه پيامبر صلى الله عليه و آله قدم نهادند و دراين راه تغييرى حاصل نكرده و عوض نشدند و از راه بر نگشتند كسانى همچون سلمان فارسى و ابى ذر غفارى و مقدادبن اسود و ابوهيثم بن تيهان و . . .\r\nرحمت و درود خداوند بر آنان باد » . « 2 » \r\n\r\n","description":"","footnote":" ( 1 ) . طبقات الكبرى ، ج 3 ، ص 448 ؛ تنقيح المقال ، ج 2 ، ص 234 .  ( 2 ) . عيون اخبار الرضا ( ع ) ، شيخ صدوق ، تهران ، ج 2 ، ص 125 ؛ خصال باترجمهء كمره‌اى ، ج 2 ، ص 396 . چاپ هفتم ، اسلاميه تهران . ","page_name":" 88 ","page_number":88},
  {"content":"\r\n\r\n\r\nجندب‌بن زهير\r\n\r\nآشنايى با جندب‌بن زهير\r\n« جندب » در جنوب شبه جزيره عربستان كه زيستگاه تيرهء غامه از قبيلهء « ازد » « 1 »  است پا به عرصهء وجود نهاد . او و قبيله‌اش از طايفهء ازْدْ بودند . « 2 »  در زمان پيامبر اسلامى ( ص ) رئيس قبيله غامه ابى ظبيان نام داشت . رسول خدا ( ص ) ( به ابى ظبيان نامه‌اى نوشت ) او و قبيله‌اش را به اسلام فرا خواند . ابى ظبيان كه فردى حقيقت جو و حق بين بود در لبيك به دعوت پيامبر همراه چند تن از بزرگان قبيله به ديدار آن حضرت رفت و اين ديدار سرآغازى شد تا در بازگشت آن عده ، پيام وحى به گوش مردم قبيله غامه برسد ، جندب نيز در بارهء فرستادهء خدا سخنانى را شنيده بود ، با هجرت پيامبر ( ص ) به مدينه فرصت رامناسب ديد تا همراه جوانان پاك سرشت قبيله‌اش كه آنان نيز گمشدهء خود را\r\n\r\n","description":"","footnote":" ( 1 ) . جندب بن زهير غامدى نيز به او مىگويند اعيان الشيعه ( پاورقى ص 244 ، ج 4 ، ) ؛ الاصابه ، ج 1 ، ص 248 شماره 1217 .  ( 2 ) . تاريخ دمشق ، ابن عساكر ، ج 3 ، ص 413 ، بيروت . ","page_name":" 89 ","page_number":89},
  {"content":"\r\n\r\nدر تعاليم عالى اسلام مىديدند به سوى مدينه روان شود . آنان به نزد رسول خدا ( ص ) آمدند و اسلام آوردند . « 1 » \r\n\r\nصحابى با وفاى پيامبر ( ص )\r\nجندب بن زهير در مدينه همواره در كنار پيامبر ( ص ) بود و در جنگهاى آن حضرت شركت فعال داشت و به عنوان رزمنده‌اى شجاع و دلاورى فداكار شناخته شد . او در اثر همنشينى با پيامبر از انفاس قدسى حضرتش بهره‌ها برد و از جوار آن وجود با بركت ، فراوان كسب فيض نمود . انس و علاقه او به پيامبر ( ص ) آنچنان بود كه از محضر محبوب خود سير و خسته نمىشد و همواره مشتاق ديدار آن حضرت بود . معاشرت با پيامبر ( ص ) آنچنان در روح پاك جندب اثر گذارد كه روزى به حضرتش عرض كرد :\r\n« اى رسول خدا ، پدر ومادرم به فداى تو ، من هنگاميكه از نزد شما مىروم ، به مال و فرزندانم دلخوش نمىشوم تا اينكه باز گردم و تو را ببينم .\r\nپس در دوران قيامت چگونه خواهم بود . » « 2 » \r\nآرى اين حالت گوياى روح بلند او بود و به نظر مىآيد عشق و علاقه او به پيامبر خدا ( ص ) آنچنان او را سرگشته و شيدا كرده بود كه‌لحظه‌اى بى او قرار نداشت .\r\n\r\nجندب ومبارزه با منكرات\r\nجندب بن زهير درزمان عثمان هنگاميكه وليد بن عقبه ( برادر ناتنى عثمان واستاندار كوفه ) در كوفه زندگى مىكرد يكى از شبها ، وليد با همنشينان و ترانه خوانان خود از اول شب تا صبح شراب نوشيد و چون صداى اذان از مناره‌ها\r\n\r\n","description":"","footnote":" ( 1 ) . طبقات ، ابن سعد ، ج 1 ، ص 279 ، بيروت .  ( 2 ) . اعيان الشيعه ، ج 4 ، ص 244 ؛ الغدير ، ج 9 ، ص 44 . ","page_name":" 90 ","page_number":90},
  {"content":"\r\n\r\nبه گوشش رسيد ، با لباس استراحتش ازمنزل بيرون آمد و براى نماز صبح به مسجد رفت و در محراب ايستاد و از روى مستى نماز صبح را چهار ركعت خواند و پس از تمام شدن نماز ، خطاب به جماعت گفت :\r\n« اگر مىخواهيد بيشتر بخوانم »\r\nوى ضمن سجده‌اى كه بسيار هم طولانى بود گفت :\r\n« بنوش و به من بنوشان ! »\r\nدرآن هنگام يكى ازكسانيكه ، پشت سراو ايستاده بود گفت :\r\n« خدا خيرت ندهد ، به نماز چه مىافزايى ، به خدا سوگند فقط از آن كسى كه ترا حاكم و امير ما كرده است در تعجّبم . »\r\nوهنگاميكه وليد پس از نماز خواست براى مردم سخنرانى كند ، مردم از ريگهاى مسجد به طرف او پرتاب كردند ، سپس او تلوتلو خوران به قصر خود باز گشت .\r\nبدنبال او جندب بن زهير همراه گروهى از مردم از مسجد به قصر او هجوم بردند وديدند كه مست برتخت تكيه زده و از خود بى خوداست .\r\nخواستند ازخواب بيدارش كنند ، بيدار نشد و شرابى را كه نوشيده بود روى تخت قى كرده بود آنها هم انگشترش را از دستش درآورده و بلافاصله راهى مدينه شدند نزد عثمان رفتند و شهادت دادند كه وليد شراب نوشيده است ، خليفه گفت :\r\n« شما از كجا مىدانيد كه او شراب نوشيده است . »\r\nآنان گفتند :\r\n« اين همان شرابى است كه مردم درجاهليت مىنوشيدند . »\r\nو انگشتر وليد را بيرون آوردند و به او نشان دادند . چون خليفه سوم و وليد برادر ناتنى ( مادرى ) بودند .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nخليفه نپذيرفت و از اين رفتار مردم خشمگين شد و به سينه آنان زد و آنها را بيرون كرد و گفت : « ازمن دور شويد . » آنان نيز از نزد او بيرون آمدند و به خدمت على ابن ابى طالب ( ع ) رفتند و قضيه را به ايشان گفتند حضرت نيز نزد عثمان رفت و فرمود :\r\n« چرا گواهان را بيرون كردى و حدّ را اجرا نكردى »\r\nعثمان گفت : « چه بايد كرد ؟ »\r\nحضرت فرمود :\r\n« بايد بفرستى وليد را احضار كنند و اگر اينان روبروى او شهادت دادند و او با دليلى خود را تبرئه نكرد ، حد را بايد بزنى . »\r\nهنگاميكه وليد حاضر شد ، عثمان ، جندب و همراهانش را خواست و آنان بر ضد او شهادت دادند . اما وليد نتوانست دليلى برتبرئهء خود بياورد . از اين رو ، عثمان تازيانه را بسوى حضرت افكند و خود ازاين كار سر باز زد ، حضرت نيز تازيانه را به كس ديگرى داد كه حد را اجرا كند اما چون حضرت ديد مردم از بيم خشم خليفه بخاطر خويشاوندى وليد با او جرئت چنين كارى را ندارند و از اجراى حدّ سر باز مىزنند ، خود تازيانه را به دست گرفت وهنگاميكه به طرف او مىرفت وليد زبان به ناسزا گشود و خواست از دست امام بگريزد ، حضرت او را گرفت و بر زمين زد و تازيانه را بالابرد ، در اين هنگام عثمان گفت : « نبايد با او اينطور رفتار كنى . »\r\nحضرت فرمود :\r\n« بلكه بدتر از اين هم با او رفتار خواهم كرد ، هنگاميكه نافرمانى كند و نگذارد حق خدا درباره‌اش اجراء شود . » « 1 » \r\n\r\n","description":"","footnote":" ( 1 ) . مروج الذهب ، مسعودى ، ج 2 ، ص 336 ، نشر دارالهجرة قم . ","page_name":" 92 ","page_number":92},
  {"content":"\r\n\r\n\r\nمبارزه در تبعيد\r\nبر اثر اين جريان ، عثمان مجبور شد وليد را ازاستاندارى كوفه بر كنار و سعيدبن عاص را جايگزين او كند . اما او نيز به مرور زمان ثابت كرد دست كمى از وليد ندارد و با كارهاى خلاف خود باعث شد جندب بن زهير و گروهى از بزرگان كوفه به مقابله با او برخيزند .\r\nسعيد كه وضع را به ضرر خود ديد با اجازه عثمان آنان را به شام تبعيد كرد .\r\nالبته جندب و همراهانش در شام نيز دست از فعاليت بر نداشتند و به مبارزه با انحرافها و بدعتها پرداختند و بدينسان مردم شام كه از آغاز ، اسلام را از زبان معاويه شنيده بودند اكنون اسلام را از زبان مسلمانان واقعى مىشنيدند .\r\nو از آن پس براثر روشنگريها و افشاگريها مردم روز به روز نسبت به وضع حكومت بيدارتر و آگاهتر شدند . معاويه كه از اقدامات جندب و دوستانش سخت به وحشت افتاده بود و مىترسيد مبادا پايه‌هاى حكومتش در شام به تزلزل بيافتد و از طرفى مىدانست آنان را نه با تطميع و نه با تهديد و ترور نمىتواند ساكت و همراه كند ، لذا چارهء ديگرى انديشيد و نامه‌اى به اين مضمون به خليفه نوشت :\r\n« اما بعد ، تو گروهى را به شام فرستاده‌اى كه به زبان شيطان سخن مىگويند ( منظور حق گوئى آن عدّه بود ) مىترسم اگر زياد در شام بمانند مردم را فريفتهء خود سازند ، آنان را از شام به شهرشان بازگردان . »\r\nخليفه درجواب نامه او نوشت : « آنان را دوباره به كوفه نزد سعيد بفرست »\r\nچون به كوفه آمدند از روز نخست زبان به انتقاد گشودند . سعيد دوباره به خليفه شكايت كرد و خليفه به او گفت اين بار آنان را به سوى عبدالرحمن بن خالد بن وليد ، فرماندار حِمْصْ « 1 »  تبعيد كن « 2 »  وبدينگونه جندب بن زهير به\r\n\r\n","description":"","footnote":" ( 1 ) . شهرى مشهور و بزرگ كه ميان دمشق و حلب و اقع شده است . ( معجم البلدان ، ج 2 ، ص 302 ) .  ( 2 ) . الغدير ، ج 9 ، ص 35 ، بيروت . ","page_name":" 93 ","page_number":93},
  {"content":"\r\n\r\nخاطر حق گوئى و ستيز با باطل از تبعيدى به تبعيد ديگر روانه شد و مورد بدترين اهانتها و تهمت‌ها قرار گرفت ، چرا كه او با خداى خويش پيمان بسته بود غير از حق سخنى نگويد و جز به راه حقيقت نرود .\r\nدرد او ، درد دين بود و آرزويش حكومتى همچون حكومت پيامبر ( ص ) .\r\nديرى نپائيد كه با روى كار آمدن حكومت عدل مولايش على عليه‌السّلام آرزوى ديرينه‌اش جامهء عمل پوشيد اما دشمنان در پى فروپاشى اين نظام برآمدند نظامى كه قلوب تمامى داغديدگان و ستمديدگان جهان به اميد آن بود .\r\nناكثين ( طلحه و زبير ) با برپايى جنگ جمل ، اولين جنگ داخلى را دراسلام برپا كردند و آنان با اين كار نخستين كسانى شدند كه جرأت و جسارت ايستادن درمقابل امام مسلمين را به خود دادند و راه را براى قاسطين ( معاويه ) و مارقين ( خوارج ) هموار كردند . جندب نيز براى آنكه سهمى در دفاع از حكومت ايده آلش داشته باشد به تلاش خود درجهت استقرار و استمرار اهداف عالى امام افزود و با شركت درجنگ جمل به عنوان بازوى قدرتمند حضرت على عليه‌السّلام انجام وظيفه كرد .\r\n\r\nفرمانده سواره نظام درجمل\r\nجندب بن زهير بارها درجنگها لياقت خود را به اثبات رسانيده بود او در نظر امام شيردلى بودكه به حق مىتوانست اداره و فرماندهى نيروهاى رزمى را درميدان جنگ به دست گيرد . امام مىدانست دشمنان اسلام از حضور جندب بن زهير درصحنهء نبرد به وحشت و هراس مىافتند ، و دوستان به آرامش و قدرت مىرسند . از اين رو درجريان جنگ جمل هنگاميكه امام نيروها را منظم ساخت و با شناختى كه از جندب بن زهير داشت و او را مبارزى دلاور و دريا دلى آرام يافته بود ( دو صفتى كه لازمهء فرماندهى است ) مسئوليت بخشى ازنيروهاى سواره نظام ( قبيله ازد ) را به او سپرد . « 1 » \r\n\r\n","description":"","footnote":" ( 1 ) . الغدير ، ج 9 ، ص 35 ، بيروت . ","page_name":" 94 ","page_number":94},
  {"content":"\r\n\r\n\r\nشمشير جندب ، بسان شمشير مالك اشتر\r\nاز افتخارهاى بزرگ جندب همين بس كه درجنگ جمل ، نام او و شمشيرش دركنار نام مالك و شمشير او ذكر مىشود و اين كار حكايت از جايگاه بلند جندب دارد .\r\nدشمن از توان رزمى و سرسختى مالك و جندب در نبرد به خوبى آگاه و آوازهء آن دو را در رشادت و صلابت شنيده بود . از اين رو شخصى از سپاه امام تصميم مىگيرد براى ايجاد تزلزل و تضعيف روحيه دشمن به يك تاكتيك روانى دست بزند ، بدين منظور درميان سپاه دشمن ندا در داد :\r\n« اى قريشيان از دو مرد برحذر باشيد ، جندب ، اشتر . » « 1 » \r\nبا شيندن نام اين دو پهلوان دلاور ، لزره بر اندام سران و سربازان سپاه جمل افتاد . اما باز هم در همين حين يكى از ياران امام كه زمينه را مناسب ديد از فرصت استفاده كرد و براى اتمام حجت و نجات جوانان قريش خطاب به آنان چنين گفت :\r\n« اى جوانان قريش ، مىبينم به جنگ اصرار داريد . شما را به خدا سوگند ، براى آغاز جنگ پافشارى نكنيد و خون خود را حفظ كنيد و خود را به كشتن ندهيد از مالك اشتر نخعى و جندب بن زهير بترسيد . مالك اشتر دامن زرهء خود را بالازده ( آماده پيكار است ) و جندب بن زهير نيز از خشم و رشادت زره خود را شكافته ، ( و در انتظار فرمان حمله نشسته است ، تا شما را طعمهء شمشير خود نمايد ، بترسيد ) كه در پرچمش نشانه خون است . » « 2 » \r\nالبته آن چيز كه جندب رامحبوب دل مولايش كرده بود تنها شمشيرش در راه اسلام نبود بلكه معنويّت و روح عالى بود كه در پس شمشير قرار داشت و آن را به حركت در مىآورد .\r\n\r\n","description":"","footnote":" ( 1 ) . الجمل ، شيخ مفيد ، ص 195 ، داورى .  ( 2 ) . الجمل ، شيخ مفيد ، ص 194 ، داورى . ","page_name":" 95 ","page_number":95},
  {"content":"\r\n\r\n\r\nجنگيدن درخط مقدم\r\nجندب خود شجاعانه در خطرناكترين نقطهء جبهه حاضر مىشد و چون تند بادى سهمگين بر سر دشمن فرود مىآمد و آنان را تار و مار مىكرد و هيچ چيز نمىتوانست مانع از رسيدن او به پيروزى شود . درجنگ جمل نيز جندب حساسترين و خطرناكترين نقطه از ميدان جنگ را براى رزم انتخاب كرد و آن نقطه ، اطراف شتر عايشه بود زيراگروهى جنگجوى قوى و فدايى در اطراف شتر شمشير مىزدند و از شتر و سوارش به سختى محافظت مىكردند . جندب نيز حمله خود را متوجه آن نقطه كرد چون از روى تجربه و كاردانى مىدانست تا مركز و قلب سپاه دشمن را متلاشى نكند ، دشمن شكست نخواهد خورد .\r\nجندب در ابتدا به تنى چند از سران جمل كه اطراف شتر بودند حمله كرد تا اينكه آنان يكى پس از ديگرى كشته شدند در اين هنگام نگاهش به عبدالله بن زبير « 1 »  افتاد تصميم گرفت بر او حمله برد . « 2 » \r\nجندب جريان درگيرى وجنگ تن به تن خود را با عبدالله بن زبير اينطور تعريف مىكند :\r\n« درجمل با عبدالله بن زبير روبرو شدم درحاليكه بر صورتش نيز ، زره داشت با نيزه به صورتش زدم ، سر نيزه‌ام افتاد . »\r\n( سپس عبدالرحمن بن عتاب در مقابل او قرار گفت و جندب با نيزه به او حمله كرد و مانند درخت خرماى بلندى بر زمينش افكند ) « 3 »  جندب بن زهير در اين جنگ نيز همانند ديگر جنگها درخشش خاصى داشت و با حضور در\r\n\r\n","description":"","footnote":" ( 1 ) . پسر زبير بن عوام يكى از سران جنگ جمل ( اسدالغابه ، ج 3 ، ص 161 ) .  ( 2 ) . الجمل ، شيخ مفيد ، ص 194 ، داورى .  ( 3 ) . تاريخ دمشق ، ابن عساكر ، ج 3 ، ص 413 ، بيروت . ","page_name":" 96 ","page_number":96},
  {"content":"\r\n\r\nصحنه‌هاى اصلى نبرد بار ديگر شهامت و دلاورى در رزم را عملًا به سربازان خود نشان داد و به اعتماد حضرت در اعطاء پست فرماندهى به او مُهر تأئيدى زد .\r\nسرانجام جنگ جمل پايان يافت و فتنهء دشمن نقش برآب شد اما دشمن اسلام به شكل ديگر در صفّين ظاهر شد .\r\n\r\nسخنرانى در صفّين\r\nهيچگاه چهرهء تابناك حق برجندب پوشيده نماند وهمواره از جبهه حق وحريم ولايت حمايت مىكرد و با بيان رساى خويش پرده ازجنايت تبهكاران و ظالمان بر مىداشت و مردم را به قيام فرامىخواند ، در صفين نيز مىدانست اگر ساكت باشد و مردم را هدايت نكند و ايام ظلم و تبعيض را به يادشان نياورد ، شايد آنان دريارى حق كوتاه بيايند پس سكوت را جايز ندانست و در نخيله به سخن آمد . او در فرازى از سخنانش براى برانگيختن افراد به جهاد و احقاق حقشان چنين گفت :\r\n« آيا وقت آن نرسيده است كسانى كه ازشَهر و ديارشان به ناحق رانده ( تبعيد ) شدند برگردند و دگرگونى ايجاد كنند ( و براى احياى حق و استقرار عدالت قيام كنند ) برستمديدگان ومحرومين است بپاخيزند تا انتقام گيرند . وبرآنانكه ستم بر دل نپذيرفتند لازم است به سخن آيند .\r\nمردم آگاه باشيد ! مؤمنان چون ذلّت را پذيرفتند ( و براى حمايت از حق به مبارزه و جهاد نپرداختند ) پس شكست خوردند و چون از هم ديگرجداگشتند پس پوشيده شدند ثروتهايشان از دستشان برفت و از فرزندان و همسرانشان جدا شدند پس بندگان صالح خدا از مشرق به مغرب و مردان نيكو كردار ( ابوذرها و . . . ) از حرم امن رسول خدا به همسايگى و حوش و درندگان تبعيد گرديدند .\r\nپس احكام وحدود الهى تعطيل شد ، واليان فاجر و بى دين گشتند ، دين\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nخدا از دست رفت ، كتابش پاره گشت و پيمانهاى الهى فراموش شد ، اى بندگان خدا منتظر چه هستيد ؟ چرا با گروهى كه از ستم كوتاهى نمىكنند و حق خدا را بجا نمىآورند و مطابق دستور خدا حكم نمىرانند به پيكار بر نمىخيزيد ؟ !\r\nاز لابلاى سخنان دردمندانه جندب مىتوان عمق آگاهى او را نسبت به جريانات حاكم و انگيزه‌اش را براى جهاد به دست آورد .\r\n\r\nفرمانده پياده نظام در صفّين\r\nاز آنجايى كه جندب درعرصهء پيكار جمل ، شايستگى خود را در فرماندهى سواره نظام ابراز نمود و شيردلان صحنهء رزم او را فرماندهى لايق مىدانستند حضرت در صفين نيز به او مسئوليت داد و او را به فرماندهى پياده نظام برگزيد . « 1 » \r\nو پرچم نيروهاى « ازْد » و « يمن » را به دست او سپرد . « 2 »  جندب نيز كه همواره آمادهء رزم با دشمنان اسلام بود در مقابل اين اقدام حضرت بارديگر مراتب جانبازى و فداكارى خود رادر صفين به نمايش گذارد . و بادلاورى خود درجنگ به راه امام ابراز وفادارى نمود .\r\n\r\nالقاى شبههء برادركشى\r\nحضرت اميرالمؤمنين على عليه‌السّلام در صفين ، قبيله ازد عراق را به فرماندهى جندب به مقابله ازديان شام فرستاد . هنگاميكه نيروهاى تحت فرمان جندب در برابر هم قبيله‌اى ها و خويشاوندان خود قرار گرفتند ، شخصى از سپاه جندب خطاب به او چنين گفت :\r\n\r\n","description":"","footnote":" ( 1 ) . اعيان الشيعه ، سيد محسن امين ، ج 4 ، ص 244 ، بيروت .  ( 2 ) . وقعة صفين ، نصربن مزاحم ، ص 205 . ","page_name":" 98 ","page_number":98},
  {"content":"\r\n\r\n« پيشامدى ناگوار و بلائى بزرگ است كه ما با قبيله و خويشاوندان خود روياروى قرار گرفته‌ايم . سوگند به خدا ، ما در اين جنگ فقط دستهاو بازوان خود را قطع مىكنيم و اگر چنين نكنيم ( نجنگيم ) باامير و رهبرخود يك دل و يك جهت نبوده و با گروه خود همراهى نكرده‌ايم ، و اگر بجنگيم شكوه و عزت خود را تباه و نور جلال خود را خاموش كرده‌ايم . » « 1 » \r\nدر اين هنگام ، جندب آن مرد روشن بين كه با نور خدا مسائل را نگاه مىكرد به سخن آمد و بر تعصبهاى جاهلانه آن مرد ، كه درميان عرب مرسوم بود خط بطلان كشيد و درجواب كج انديشانى كه يا ساده لوح بودند و كم عمق ، و يا فريب خورده بودند و خائن ، اين شبهه را كه اين جنگ برادر كشى است اينطور پاسخ گفت :\r\n« سوگند به خدا ، اگر بين ما و ايشان پيوند پدر و پسرى هم مىبود تا هنگاميكه آنان بر امام و پيشواى برحق ما يورش مىآورند و ستمگران را پشتيبان و ياورند با ايشان مىجنگيديم تا از باطل برگشته و به حقى كه آنان را بدان مىخوانيم برگردند ، يا آنكه ازما و آنان كشتار بسيار شود . » « 2 » \r\nجندب با ارائه معيار و ملاك تشخيص حق و باطل كه همانا امام برحق است نه پيوندهاى خونى ، ميزانى به سربازان خود مىدهد تا بدان وسيله ، حق و باطل را خود بسنجند و بفهمند كه هر كس از ستمگران حمايت و به امام حمله كند او باطل است و بايد با او جنگيد . بعد از آنكه آن شخص د راثر قاطعيت و قوّت ايمان و قدرت منطق جندب محكوم شد ، خطاب به جندب چنين گفت :\r\n« خدا در پهنه گمراهى نا پديدت كند به خدا سوگند كه ما تو را درخردسالى و بزرگسالى جز شوم نيافتيم به خدا ما چه در جاهليت و چه\r\n\r\n","description":"","footnote":" ( 1 ) . وقعه صفين ، نصربن مزاحم ، ص 262 .  ( 2 ) . وقعه صفين ، نصربن مزاحم ، ص 262 . ","page_name":" 99 ","page_number":99},
  {"content":"\r\n\r\nدراسلام بين دوكار مظفّر نشده‌ايم مگر اينكه دشوار و اندوه بارتر را انتخاب كرديم بار الها ما عافيت را طالب تريم تا آزمون و بلا را تو به هر يك از ما آنچه خود از تو مىخواهيم عطا فرما . » « 1 » \r\n\r\nاشعار جندب در مدح حضرت على ( ع )\r\nبر اثر اين جريان كه بالطبع باعث ترديد و تضعيف روحيه نيرو مىشود ، جندب درمقام يك فرمانده آگاه به مسائل روحى يك سرباز ، در صدد بر مىآيد براى خنثى كردن سخنان آن شخص و تقويت روحيه سربازانش چاره‌اى بيانديشد .\r\nجندب مىدانست عشق به امام است كه جبهه‌ها را گرم نگه داشته و روحيه جنگيدن را به سربازان دميده است از اين رو هنگام رويا روئى با دشمن تصميم مىگيرد رجز خود را كه درآن زمان درجنگ مرسوم بود در ستايش از فضايل و كمالات حضرت ، ايراد كند ، تا سربازانش با شنيدن نام امام به ياد حضرت و حقانيت راه او بيافتند . آنگاه خود با سرودن اشعارى عاشقانه از مولايش اين چنين ياد مىكند :\r\n« هذا عَلىٌ وَالْهُدى حَقاً مَعَهُ ، يارَبِّ فَاحْفَظْهُ وَلا تُضَيِّعَهُ »\r\nاين است على و به راستى هدايت با اوست .\r\nبارالها او را حفظ كن و تباهش مدار .\r\nپروردگارا او فقط از تو مىترسد پس مقامش را بلند دار .\r\nو ما در پيكارى كه او مىكند وى را يارى مىدهيم .\r\nاو داماد پيامبر است كه سر به فرمان او نهاد .\r\nو نخستين كسى است كه با او بيعت و از او پيروى كرد . « 2 » \r\n\r\n","description":"","footnote":" ( 1 ) . پيكار صفين ( ترجمه و قعه صفين ) ، ص 359 .  ( 2 ) . الغدير ، ج 3 ، ص 232 ، بيروت . ","page_name":" 100 ","page_number":100},
  {"content":"\r\n\r\nآرى ، جندب بن زهير رجز خود را درباره حضرت على عليه‌السّلام مىخواند تا شايد سربازانش با شنيدن فضائل امام درجهاد خود با دشمن اميد وارتر و ثابت قدمتر شوند .\r\n\r\nجنگيدن در حال جراحت\r\nگفتيم در صفين ، امام پرچم بخشى از نيرو را به جندب سپرد ، جندب نيز در جريان جنگ درحاليكه پرچم اسلام بر دوشش بود به دشمن حمله كرد و فرياد مىزد :\r\n« به خدا سوگند ! تا اين پرچم را گلگون نكنم دست از جنگ نمىكشم . »\r\nو چندين بار پرچمش غرقه به خون شد تاآنكه مردى شامى برابرش قرار گرفت و با نيزه او را بزد ولى او با همان حال كه زخمى شده بود به سوى دشمن پيش رفته تا سرانجام حريف با شمشير او را بكشت . « 1 » \r\n\r\nشهادت ، پاداش خدمت\r\nجندب بن زهير آن مشتاق لقاء خدا ، دريارى دين خدا سراز پا نمىشناخت . و در راه حمايت از جبههء حق و عدالت لحظه‌اى آرام نمىگرفت و تنها اميد شهادت مايه آرامش خاطراو بود و در برابر خدمتش به اسلام تنها شهادت را پاداش خود مىدانست و ساليانى دراز ، در پرتو پوئيدن راه حق آمادگى خود را براى شهادت نشان داده بود و براى رسيدن آن لحظه بى صبرانه روز شمارى مىكرد ، تا آنكه به فرماندهء أَزد شام حمله برد . « 2 » \r\nاو مىدانست تا سران كفر نابود نشوند پيروانشان از بين نخواهند رفت ، در درگيرى با آن مرد شامى بود كه به لقاى محبوب نائل شد . و به آرزوى ديرينه‌اش كه نوشيدن شربت شهادت بود رسيد .\r\n خوشا آنان كه در راه عدالت * به خون خويش غلطيدند و رفتند \r\n.\r\n\r\n","description":"","footnote":" ( 1 ) . پيكار صفين ، ص 558 .  ( 2 ) . كامل ، ابن اثير ، ج 3 ، ص 303 ؛ بيروت وقعة صفين ، ص 263 . ","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n\r\n\r\nسهل‌بن حنيف\r\n\r\nبا سهل آشنا شويم\r\nسهل بن حنيف بن وهب انصارى از قبيلهء اوس ، كنيه‌اش ابوسعد و از نخستين ياران پيامبر صلىالله عليه وآله - است .\r\nاو درهمهء وقايع همراه رسول خدا ( ص ) بوده است . پيامبر اكرم ( ص ) بين او وعلى بن ابىطالب - عليه السلام - عقد برادرى برقرار كرد . پس از جنگ جمل على ( ع ) او رادر بصره جانشين خود قرار داد . درجنگ صفين عليه معاويه شركت نمود ودرشهر كوفه زندگى رابدرود گفت وعلى ( ع ) بر او نماز خواند . دركتايهاى روايت وحديث ، چهل حديث از او نقل شده است . « 1 » \r\nبه نظر مىرسد كه آنچه دربارهء سمت او به عنوان جانشين على ( ع ) در بصره پس از جنگ جمل ثبت شده است از اغلاط تاريخى باشد وبصره به جاى مدينه ثبت شده باشد ، چه سهل جانشين على ( ع ) درمدينه بوده است و آن حضرت پس از پايان جنگ جمل ، عبدالله بن عباس را به استاندارى بصره منصوب فرمود . صاحب استيعاب مىنويسد :\r\n\r\n","description":"","footnote":" ( 1 ) . اعلام ، زركلى ، ج 3 ، ص 209 . ","page_name":" 103 ","page_number":103},
  {"content":"\r\n\r\n« سهل بن حنيف درجنگ بدر وهمهء جنگها همراه پيامبربود . او در احد از معدود كسانى بودكه پايدارى ومقاومت كردند ، و با پيامبرصلىالله عليه وآله تا پاى مرگ پيمان بسته بودند . وقتى مردم فرار كردند او در كنار پيامبر ( ص ) پايدار ماند وباتيراندازى ، از آن حضرت دفاع مىكرد ورسول خدا ( ص ) مىفرمود : « تير به سهل برسانيد چون تيرانداز ماهرى است » .\r\nسپس درجمع ياران على عليه السلام قرار گرفت ، آن حضرت هنگام بيرون رفتن از مدينه به سمت بصره ، او راجانشين خود قرار داد ، سپس درصفين شركت كرد و پس از آن على ( ع ) او رابه فرماندارى فارس منصوب نمود . »\r\nجمعى از نويسندگان او رااز صحابه وياران پيامبر ( ص ) شمرده اند و گفته‌اند او از اوسِيان انصار است وكنيه‌اش اباسعد يا اباسعيد يا اباعبدالله و يا اباالوليد بوده است . « 1 » \r\nبنابر نقل عده‌اى از دانشمندان شيعه ، سهل از جمله مسلمانانى است كه در بيعت عقبه بارسول خدا ( ص ) بيعت كردند و يكى از دوازده نماينده‌اى است كه آن حضرت آنان را براى سازمان‌دهى مسلمانان انتخاب فرمود .\r\nاز امام صادق ( ع ) روايت شده كه آن حضرت فرمود :\r\n« سهل بن حنيف ازمعدود ياران برگزيدهء پيامبرصلى الله عليه وآله و از ( نقباء ) و از دوازده نفر آنان است . و از قريش و ديگران هيچكس در كسب فضايل براو پيشى نگرفتند » « 2 » \r\nهمچنين از امام صادق عليه السلام نقل شده است كه فرمود :\r\n« آيا اين خبر به شما نرسيده كه على ( ع ) بر شخصى نماز خواند و پنج تكبيرگفت تا اينكه پنج نماز براو خواند وفرمود : اواز ياران بدر وپيمان\r\n\r\n","description":"","footnote":" ( 1 ) . تنقيح المقال ، مامقانى ، ج 2 ، ص 74 .  ( 2 ) . اعيان الشيعه ، ج 7 ، ص 321 . ","page_name":" 104 ","page_number":104},
  {"content":"\r\n\r\nبستگان عقبه است و يكى از دوازده برگزيده وستودگان است ، وى داراى پنج منقبت وفضيلت بوده كه آن حضرت براى هركدام يك نماز خواند ؟ » « 1 » \r\nوباز دراين باره از امام صادق ( ع ) روايت شده كه آن حضرت سهل‌بن حنيف را ياد كرد وفرمود :\r\n« سهل از برگزيدگان رسول خدا ( ص ) بود .\r\nراوى عرض كرد : از دوازده نفر برگزيدهء پيامبر ( ص ) ؟ فرمود : آرى .\r\nسپس فرمود : « كسى از قريش و ديگران به فضيلتى بر او پيشى نگرفت .\r\nآنگاه او را ستود وفرمود : « اميرمؤمنان ( ع ) ، در وفات او به سختى متأثر شد و پنج باربراو نماز خواند . » « 2 » \r\nدر روايت قبلى تنها به چهار صفت از صفات برجستهء وى اشاره شده است اما آنچه از اين روايات استفاده مىشود آن است كه سهل داراى پنج ويژگى برجسته بود كه عبارتنداز :\r\n1 . اينكه از رزمندگان بدرى بود .\r\n2 . در بيعت عقبه شركت داشت .\r\n3 . درنبرد احد حضور داشت .\r\n4 . از دوازده تن برگزيدهء رسول خداصلى الله عليه وآله بود .\r\n5 . از نخستين كسانى است كه ولايت اميرمؤمنان على عليه السلام را پذيرفت . « 3 » \r\n\r\nبت شكنى سهل\r\nسهل بن حنيف درآغاز اسلامش درسال اول هجرى ، شبانه بتهاى افراد قبيله\r\n\r\n","description":"","footnote":" ( 1 ) . تنقيح المقال مامقانى ، ج 2 ، ص 74 ؛ جامع الرواة ، ج 1 ، ص 392 .  ( 2 ) . سفينة البحار ، ج 1 ، ص 676 .  ( 3 ) . تنقيح المقال ، مامقانى ، ج 2 ، ص 75 . ","page_name":" 105 ","page_number":105},
  {"content":"\r\n\r\nوخويشان خود رامىشكست و براى بيوه زن مسلمانى از انصار مىبرد و مىگفت :\r\nاينها راهيزم كن وبسوزان . « 1 » \r\nعلى عليه السلام اين داستان را اينچنين بازگو كرده است :\r\n« چون در مدينه برزن مسلمانى كه شوهر نداشت وارد شدم ، مىديدم هرشب مردى مىآيد ودرب رامى زند و چيزى به آن زن مىدهد . به همين جهت در وضع او شك كردم . به آن زن گفتم : اى كنيز خدا ! اين مرد كيست كه هرشب درِخانه‌ات را مىزند و چيزى به تو مىدهد وحال اينكه تو يك زن مسلمان هستى و شوهر ندارى ؟ پاسخ داد ؛ او ، سهل‌بن‌حنيف است چون دانست كه من زن بى سرپرستى هستم ، هنگام شب بتهاى قومش رامىشكند و براى من مىآورد و به من مىگويد : اين چوبها راهيمهء آتش كن . »\r\nعلى ( ع ) پيوسته اين خاطره رااز سهل به ياد مىآورد وتعريف مى كرد . « 2 » \r\n\r\nبرادرخواندهء على ( ع )\r\nپس از مهاجرت رسول خداصلى الله وعليه وآله و ديگر مسلمانان به مدينه ، پيامبر ( ص ) دو بار ميان مهاجران وانصار عقد برادرى ايجاد كرد ، يك بار على ( ع ) را برادر خود خواند وبارديگر ميان على ( ع ) وسهل بن حنيف عقد اخوت و برادرى برقرار فرمود . « 3 » \r\n\r\nاز نيروهاى ويژه\r\nرسول خدا ( ص ) به منظور تشكيل واحدِ ضربتى خاصى ، تعدادى از ياران خود را\r\n\r\n","description":"","footnote":" ( 1 ) . اعيان الشيعه ، ج 7 ، ص 321 .  ( 2 ) . السيرة النبوية ، ابن هشام ، ج 2 ، ص 139 ؛ سفينة البحار ، ج 1 ، ص 676 ؛ كامل ابن‌اثير ، ج 2 ، ص 106 .  ( 3 ) . طبقات ابن سعد ، ج 3 ، ص 23 . ","page_name":" 106 ","page_number":106},
  {"content":"\r\n\r\nتحت عنوان شرطة الخميس گرد آورى كرد و به ايشان فرمود :\r\n« بامن شرط ببنديد زيرا من باشما بر بهشت شرط مىبندم . »\r\nو اين ياران عبارت بودند از : سلمان فارسى ، مقداد ، ابوذر ، عمارياسر ، ابوساسان انصارى ، ابوعمروانصارى ، سهل وعثمان‌از فرزندان حنيف انصارى وجابر بن عبدالله انصارى . « 1 » \r\nآرى سهل بن حنيف و برادر گرامى او عثمان بن حنيف از افراد اين سازمان ويژه بودند كه مسئوليت‌هاى خطيرى را به عهده داشتند و به عبارت ديگر آنان از جملهء جانبازانى بودند كه درهمهء صحنه‌ها وبرخوردها پيشاپيش ديگران قرار داشتند وخطرها رابه جان ودل پذيرابودند .\r\nفضل بن شاذان ، سهل رايكى از كسانى مىداند كه بدون انحراف وكم وكاست بر روش پيامبر ( ص ) باقى ماند . وبرقى ، او وبرادرش عثمان رااز شرطة الخميس شمرده است . « 2 » \r\n\r\nثابت قدم واستوار\r\nمأمون از امام ، هشتم عليه السلام درخواست كرد كه اسلام ناب را براى او توضيح دهد ، و آن حضرت ضمن بياناتى چنين فرمود :\r\n« . . . و كسانى كه راه پيامبر راپيمودند و تغيير وتبديل به خود راه ندادند مانند سلمان فارسى ، ابوذر غفارى ، مقدادبن اسود ، عمار ياسر ، حذيفهء يمانى ، ابوالهيثم بن التيهان ، سهل بن حنيف ، عبادة بن صامت ، ابوايوب انصارى ، خزيمةبن ثابت ذوالشهادتين ، ابوسعيدخدرى و امثال ايشان كه خداوند از آنان خوشنود وراضى باد . » اا « 3 » \r\n\r\n","description":"","footnote":" ( 1 ) . اختصاص ، شيخ مفيد ، ص 3 .  ( 2 ) . تنقيح المقال ، مامقانى ، ج 2 ، ص 74 .  ( 3 ) . عيون اخبار الرضا ، ج 2 ، ص 125 . ","page_name":" 107 ","page_number":107},
  {"content":"\r\n\r\nآرى نام سهل دركنار نامهايى مانند سلمان ، ابوذر ومقداد از زبان امام ( ع ) صادر شده واو از جملهء رادمردانى شمرده شده است كه پيوسته درخط امامت وولايت حركت مىكرد و به هيچ جريان انحرافى ، تمايل نداشته است .\r\n\r\nراوى حديث\r\nچنان كه قبلًا گفته شد ، سهل بالغ بر چهل حديث از رسول خدا ( ص ) ، روايت كرده كه دركتب حديث ضبط شده است . از آن جمله روايتى است كه حاكم در مستدرك به سند خود از عبدالله بن سهل فرزند او روايت كرده از پدرش كه پيامبر صلى الله عليه وآله فرمود :\r\n« هركه مجاهدى را در راه خداكمك كند يا گرفتارى رانجات دهد ويابندهء مكاتَبى را آزاد كند ، خداوند در روزى كه سايه‌اى جز سايهء لطف او نيست ، براو سايه خواهد افكند . » « 1 » \r\n\r\nدر بدر\r\nجنگ بدر نخستين غزوهء پيامبر ( ص ) است كه درآن سيصد وسيزده تن از مسلمانان مهاجر وانصار شركت داشتند . ازاين عده هشتاد و شش تن از مهاجران و بقيه كه دويست و بيست و هفت نفر بودند از انصار تشكيل شده بود . واقدى درمغازى ، سهل را از انصار شركت كننده درواقعهء بدر ثبت كرده است . « 2 »  ابن اثير نيز دراين باره نوشته است :\r\n« او درواقعهء بدر و ديگر جنگهاى پيامبر ( ص ) حضور داشت . » « 3 » \r\n\r\n","description":"","footnote":" ( 1 ) . مستدرك ، حاكم ، ج 2 ، ص 90 .  ( 2 ) . مغازى ، واقدى ، ج 1 ، ص 159 .  ( 3 ) . اسدالغابه ، ج 2 ، ص 365 . ","page_name":" 108 ","page_number":108},
  {"content":"\r\n\r\nسهل از كسانى است كه شاهد امدادهاى غيبى الهى درواقعهء بدر بوده و نصرت الهى را به وسيلهء فرشتگان مشاهده كرده است . ابن اثير در تاريخ خود آورده است كه ابوداوود مازنى گويد :\r\n« من يكى از مشركان راتعقيب مى كردم تاشمشيرم را براو فرود آورم ؛ اما قبل از اينكه شمشيرم به او برسد ناگاه سرش پيشاپيش افتاد ، دانستم ديگرى او را كشته است . سهل‌بن حنيف نيز گويد : هر يك از ما كه با شمشير به يكى از مشركان اشاره مىكرديم ، پيش ازآنكه شمشير به او برسد سرش از تن جدا شده و به زمين مىافتاد . » « 1 » \r\n\r\nدر احُد\r\nجنگ احُد پى آمد واقعهء بدر است كه قريش به منظور انتقام گرفتن از مسلمانان با ساز و برگ كامل نظامى به سمت مدينه يورش بردند . و سپاه اسلام در كوهپايهء احد در برابر دشمن ايستادند و در اولين برخورد ، شكست مفتضحانه‌اى بر دشمن وارد آوردند ولى گروهى از رزمندگان مال دوست جنگ را خاتمه يافته تلقى كردند و سنگر خود راكه پيامبر صلى الله عليه و آله سفارش زيادى در نگهدارى از آن كرده بود ؛ رها كردند و به سوى جمع آورى غنيمت‌هاى جنگى سرازير شدند . دشمن با استفاده از فرصت بدست آمده ، از پشت سر ؛ مسلمانان را غافلگير كرد ، در نتيجه مشركان از دو سو مسلمانان را در محاصره قرار دادند و ضربه‌هاى سنگينى بر پيكر سپاه اسلام وارد آوردند .\r\nدر اين گيرو دار بجز تنى چند ازمسلمانان ، بقيه از ميدان گريختند و به سمت بلندىهاى اطراف پناه بردند . سهل يكى از معدود كسانى است كه در كنار پيامبر صلىالله‌عليه‌وآله پايدارى كرد و دشمنان را از آسيب رساندن به پيامبر منع مىكرد .\r\n\r\n","description":"","footnote":" ( 1 ) . كامل ، ابن اثير ، ج 2 ، ص 129 . ","page_name":" 109 ","page_number":109},
  {"content":"\r\n\r\nدر احد هشت تن با پيامبر ( ص ) پيمان بستند كه تا سر حد جان از آن حضرت حمايت كنند ، كه على عليه‌السّلام و سهل بن حنيف از آن جمله‌اند . در حالى كه رسول خدا ( ص ) ياران خود را فرا مىخواند « 1 »  سهل بن حنيف در دفاع از رسول خدا ( ص ) بامهارت خاصى تيراندازى مىكرد ، بدين جهت آن حضرت فرمود :\r\n« به سهل تير برسانيد كه او تيرانداز خوبى است . » « 2 » \r\nكسانى كه درآن لحظات حساس بيشترين حمايت و دفاع را از رسول خدا ( ص ) كردند ، على ( ع ) و ابودُجانه و سهل بن حنيف بودند كه در پيشاپيش آن حضرت مىجنگيدند . و خود حضرت نيز شخصاً از خويش دفاع مىكرد ، گروهى به دست آن حضرت با تيرو يا با شمشير مجروح شدند ، ولى به علت برخورد دوسپاه ، اختلاط جمعيت و امواج صداها شخص آن حضرت را نمىديدند ، قريش گمان مىكردند او هم يكى ازمسلمانان است و اگر شخص آن حضرت را مىشناختند ؛ كار ؛ سخت و مشكل بود اما خداوند او را از آنها حفظ كرد و چشمهاى ايشان را از او برگرداند . « 3 » \r\nپايمردى و جانفشانى سهل مورد توجه و ستايش شخص رسول خدا صلى الله عليه و آله واقع شد ، و آن حضرت او را به خاطر شجاعت و رشادتش تحسين فرمود . واقدى نوشته است :\r\n« فاطمه عليهاالسلام دخت گرامى پيامبر ( ص ) همراه گروهى از زنان در احد حاضر شدند . وقتى نگاه فاطمه ( ع ) به صورت پدر افتاد ، دست در گردن آن حضرت انداخت و با دست ؛ خون از صورت پدر پاك مىكرد ،\r\n\r\n","description":"","footnote":" ( 1 ) . الغدير ، ج 7 ، ص 205 ؛ اسدالغابه ، ج 2 ، ص 365 .  ( 2 ) . مغازى ، واقدى ، ج 1 ، ص 253 .  ( 3 ) . شرح نهج البلاغه ، ابن ابىالحديد ، ج 15 ، ص 29 . ","page_name":" 110 ","page_number":110},
  {"content":"\r\n\r\nدرآن حال پيامبر ( ص ) مىفرمود : « خشم و غضب خداوند بر مردمى كه صورت رسولش را خونين كردند شدت يافت . على عليه‌السّلام با شتاب رفت تا آب بياورد . پيش از رفتن ؛ به فاطمه ( ع ) فرمود اين شمشير را خوب نگهدار . آنگاه رفت و با سپر آب آورد . پيامبر ( ص ) براى رفع تشنگى خواست آب بنوشد ولى به جهت بوى بد آن نتوانست وفرمود :\r\nاين آب فاسد شده است . فاطمه عليها السلام خون صورت پدر را شست .\r\nوقتى پيامبر صلىالله‌عليه‌وآله شمشير خون آلود على عليه‌السّلام را ديد ؛ فرمود : اگر تو خوب جنگيدى ، عاصم بن ثابت ، حارث بن صِمَّه و سهل‌بن حُنيف نيز خوب جنگيدند . » « 1 » \r\nامام صادق ( ع ) فرمود :\r\n« در احد ابَىّ بن خلف سوار بر اسب پيش آمد و مىگفت : اين است فرزند ابى كبشه ، به گناهت اعتراف نما و توبه كن ، جان سالم به درنخواهى برد .\r\nدرآن حال پيامبر ( ص ) به حارث بن صِمَّه و سهل بن حنيف تكيه كرده بود . ابىّ به آن حضرت حمله كرد ، مصعب بن عمير خود را سپر و پوشش رسول خدا ( ص ) قرار داد ، ابَىّ با نيزه به مصعب حمله ور شد و او را شهيد كرد .\r\nرسول خدا ( ص ) گرزى كه در دست سهل بن حنيف بود گرفت و به طرف ابَىّ پرتاب كرد و به يقهء زره او خورد ، ابَىّ دست درگردن اسبش انداخت و به طرف قرار گاه سپاه خود رفت و مانند گاو نر صدا مىكرد . ابوسفيان به او گفت : واى بر تو ! چه چيز تو را اين چنين بى تاب و ناشكيبا نمود ؟ اين خراشى بيش نيست . ابىّ پاسخ داد : واى بر تو اى پسر حرب ! مىدانى چه\r\n\r\n","description":"","footnote":" ( 1 ) . مغازى ، واقدى ، ج 1 ، ص 249 . ","page_name":" 111 ","page_number":111},
  {"content":"\r\n\r\nكسى مرا زده است ؟ شخص محمد مرا زخم زده است . او در مكه به من گفته بود :\r\n« من تو را به زودى خواهم كشت . » دانستم كه قاتل من محمد است . به خداسوگند اگر آن دردى كه درمن است ميان همهء اهل حجاز تقسيم مىشد ، همه مىمردند .\r\nپس همچنان صدا مىكرد تا اينكه به جهنم و اصل گرديد . » « 1 » \r\n\r\nدر واقعهء بنىنضير\r\nدر ربيع الأول سال چهارم در اثر توطئه‌اى كه ميان يهود بنى نضير بر سر ترور شخص پيامبر صلىالله‌عليه‌وآله انجام گرفت ، آن حضرت تصميم گرفت آنها را ازمدينه اخراج كند و به همين منظور رسول خدا ( ص ) به ايشان پيام داد كه مدينه را ظرف ده روز ترك كنند ولى آنها از اين فرمان سرپيچى كردند .\r\nپيامبر ( ص ) دژ بنى نضير رابه محاصر درآورد ، طى شش روزى كه از محاصرهء دژ مىگذشت هر نوع ارتباط آنها با خارج از دژ قطع گرديد ، آنان ناچار تسليم نيروهاى اسلام شدند . در اين واقعه رسول خدا ( ص ) جايگاه خود را از چوب و جاجيم ساخت ، آنگاه بلال را مأمور فرمود كه آن را در محلِ مسجد كوچكى كه در كنار محلهء بنى خطمة بود بر پاكند ، رسول خدا ( ص ) به جايگاه انتقال يافت . يكى از يهوديان به نام عَزوك كه تيرانداز چيره دستى بود ، شروع به تيراندازى به سمت جايگاه پيامبر ( ص ) كرد تيرهاى او به جايگاه مىنشست ، رسول خدا ( ص ) دستور داد كه جايگاه او را به مسجد فضيخ « 2 »  جائى كه در تيررس دشمن نبود انتقال دادند . شب هنگام فرا رسيد و از يارى رسانى عبدالله بن ابى وهم پيمانان او خبرى نشد ، سَلّام بن مشكم وكنانة بن صُويراء ( دوتن از يهود ) به حُيى ( رئيس يهوديان ) مىگفتند : پس كجا است ابن ابى ؛ آنچنان كه تو گمان داشتى ؟ حيى گفت : چكنم اين سرنوشت‌ما است .\r\n\r\n","description":"","footnote":" ( 1 ) . اعلام الورى ، ص 91 .  ( 2 ) . اكنون اين مسجد به مسجد شمس معروف است و در شرق قُبا در كنار دشت قرار دارد . ","page_name":" 112 ","page_number":112},
  {"content":"\r\n\r\nرسول خدا ( ص ) شب را زره بر تن به محاصره آنها گذرانيد ، در يكى از شب‌ها هنگام نماز عشاء على عليه‌السّلام ناپديد شد . مردم گفتند :\r\n- يار سول الله ! على ( ع ) رانمىبينيم .\r\n- او را آزاد بگذاريد ، او در پى كارهاى شما است .\r\nديرى نپاييد كه على ( ع ) باز گشت در حالى كه سر عزوك را همراه داشت ، سر را دربرابر پيامبر ( ص ) به زمين انداخت و فرمود :\r\nيا رسول الله در كمين اين مرد پليد بودم او را مردى شجاع يافتم . با خود انديشيدم كه ممكن است جرأت پيدا كند و بر ماشبيخون زند . امشب درحالى كه شمشير آماده در دست داشت با تنى چند از يهود پيش آمد ؛ غافل گيرش كردم و او را كشتم وهمراهانش فرار كردند ، ولى نزديك ما هستند ؛ اگر چند نفرى همراه من بفرستيد اميدوارم بر آنها دست يابم .\r\nپيامبر ( ص ) ابادُجانه و سهل بن حنيف را در يك گروه ده نفرى همراه او فرستاد و آنها يهوديان را پيش ازآنكه به قلعهء نظامى خود باز گردند يافتند و كشتند و سرهايشان را نزد رسول خدا صلىالله‌عليه‌وآله آوردند ، آن حضرت دستور داد تا سرها را در يكى از چاههاى بنى خَطمَة بريزند . « 1 » \r\nبا اينكه رسول خدا ( ص ) غنايم به دست آمده از بنى نضير را به خود اختصاص داد ولى به تعدادى از ياران خود بخششهايى كرد ؛ ازجمله ، آن حضرت اموال ابن خَرَشه را به سهل بن حنيف و ابودُجانه ، بخشيد . « 2 » \r\n\r\nپرچمدار اسلام\r\nرسول خدا ( ص ) درماه ربيع الآخر سال نهم هجرت ، علىبن ابىطالب\r\n\r\n","description":"","footnote":" ( 1 ) . مغازى ، واقدى ، ج 1 ، ص 372 .  ( 2 ) . طبقات ، ابن سعد ، ج 2 ، ص 58 . ","page_name":" 113 ","page_number":113},
  {"content":"\r\n\r\nعليه‌السّلام را با صدوپنجاه مرد انصارى سوار بر صد شتر و پنجاه اسب با پرچمى سياه به دست سهل بن حنيف و لوائى سفيد به دست جَبّار بن صَخْر سَلَمىّ بر سر « فُلْس » فرستاد تا آن را منهدم كند . « 1 » \r\n\r\nدفاع از حريم ولايت\r\nپس از وفات پيامبر صلىالله‌عليه‌وآله و سلب خلافت از على عليه‌السّلام گروهى از ياران رسول خدا ( ص ) تصميم گرفتند در مسجد پيامبر در حضور جمع ؛ از ولايت اميرمؤمنان على ( ع ) دفاع كنند ، تا براى غاصبانِ مقام خلافت اتمام حجت شود و هيچ توجيهى براى آنها باقى نماند ، آنها دوازده تن از برجسته‌ترين ياران پيامبر ( ص ) بودند كه يكى پس از ديگرى ازجا برخاستند و به خلافت و امامت اميرمؤمنان على ( ع ) شهادت دادند ، از جملهء اين گروه سهل بن حنيف انصارى است . زيد بن وهب گويد :\r\n« آنان كه با قرار گرفتن ابوبكر بر مسند خلافت و پيش افتادنش ازعلى بن ابىطالب ( ع ) مخالفت كردند از مهاجرين و انصار دوازده مرد بودند . از مهاجرين : خالدبن سعيد و مقداد بن اسود و ابَىّ بن كعب و عمار ياسر و ابوذر عفارى و سلمان فارى و عبدالله بن مسعود و بريدهء اسلمى و از انصار : خزيمة بن ثابت ( ذوالشهادتين ) ، سهل بن حنيف ، ابوايوب انصارى و ابوالهيثم بودند ، همين كه ابوبكر به منبر رفت اينان بايكديگر مشورت كردند بعضى از ايشان گفتند : چرا نرويم و او را از منبر رسول خدا ( ص ) فرود نياوريم ؟ بعضى گفتند : اگرچنين كنيد خود را به زحمت مىاندازيد ، و حال آنكه خداى عزّ و جلّ مىفرمايد : خود را با دست خود به هلاكت\r\n\r\n","description":"","footnote":" ( 1 ) . تاريخ پيامبر ، آيتى ، ص 576 . ","page_name":" 114 ","page_number":114},
  {"content":"\r\n\r\nنيندازيد ، بنابراين بهتراست همگى نزد على ( ع ) برويم و دراين باره با او مشورت نماييم و از او دستور بگيريم . همگى حضور على عليه‌السّلام رسيدند ، و گفتند : يا اميرالمؤمنين ! . . . حقى را كه تو سزاوارتر به آن بودى رهاكردى . ما تصميم داشتيم كه نزد اين مرد ( ابوبكر ) برويم و او را از منبر رسول خدا صلىالله‌عليه‌وآله پايين بكشيم چراكه اين حق متعلق به تو است و تو به خلافت سزاوارتر از اويى و خوش نداشتيم كه بى مشورت با شما او را ازمنبر پايين بكشيم . »\r\nعلى ( ع ) به آنان فرمود :\r\nاگر اين كار را كرده بوديد چاره‌اى جز جنگ با آن نداشتيد وآنگاه از سرمه‌اى در چشم ونمكى درتوشهء راه بيش نبوديد . » « 1 » \r\nآرى آن گروه طبق فرمان على ( ع ) از برخورد خشونت آميز با مدعيان خلافت دست كشيدند و تنها به اتمام حجت اكتفا كردند و يكى پس ازديگرى برخاستند و به امامت على ( ع ) گواهى دادند . سهل بن حنيف بنوبهء خود برخاست و پس ازستايش خدا و درود بر پيامبر و آلش گفت :\r\n« اى گروه قريش ! گواه باشيد كه من گواهى مىدهم كه رسول خدا را درهيمن جا - يعنى حرم - ديدم در حالى كه دست على بن ابى طالب ( ع ) را در دست داشت ، مىگفت : هان اى مردم ، اين على پيشواى شما پس از من است و در زمان حياتم وصى من است و پس از وفاتم پرداخت كنندهء وامهايم و برآوردندهء تعهداتم است و اولين كسى است كه دركنار حوضِ من با من مصافحه مىكند ، پس‌خوشا به حال كسى كه ازاو پيروى كند و ياور وى باشد و واى بر كسى كه ازوى رو برتابد و او را خوار كند . » « 2 » \r\n\r\n","description":"","footnote":" ( 1 ) . خصال ، شيخ صدوق ، ج 2 ، ص 59 .  ( 2 ) . احتجاج ، طبرسى ، ص 78 . ","page_name":" 115 ","page_number":115},
  {"content":"\r\n\r\n\r\nامامت در مسجد پيامبر ( ص )\r\nپس از اجتماع مسلمانان از سراسر كشور اسلامى درمدينه و محاصرهء عثمان ، مؤذن مسجد نزد عثمان رفت و از وى خواست كه امامت جماعت را به عهده بگيرد ، عثمان گفت :\r\n« براى نماز نخواهم آمد برو كسى را براى امامت پيدا كن . »\r\nمؤذّن نزد على ( ع ) آمد آن حضرت امر فرمود تا سهل بن حنيف امامت را به عهده بگيرد و او از نخستين روز محاصرهء عثمان كه اولين شب ماه ذى الحجّه بود ؛ امامت كرد تا روز عيد قربان كه على ( ع ) نماز عيد را امامت نمود پس از آن سهل همچنان پيشنمازى خود را ادامه داد تا عثمان كشته شد . « 1 » \r\n\r\nاستاندار قانونى شام\r\nاولين اقدامى كه على عليه‌السّلام پس از به خلافت رسيدن خود انجام داد ، بر كنار كردن استانداران و كارگزاران عثمان - كه همهء آنها بجز موارد بسيار نادر از خاندان بنى اميه بودند - و جايگزين كردن افراد باتقوا و واجد صلاحيت به جاى آنها بود كه از آن جمله حضرت ؛ معاويه را در شام از كار بر كنار كرد و به جاى او سهل بن حنيف را به استاندارى شام منصوب فرمود .\r\nزمانى كه على ( ع ) ( در سال 36 هجرى ) امراء و كارگزاران خود را به سوى شهرستانها گسيل داشت ، عثمان بن حنيف را به امارت بصره ، و عمارة بن شهاب را ( كه از مهاجران بود ) به حكومت كوفه منصوب نمود و عبيدالله بن عباس را به يمن فرستاد ، مصر را هم به قيس بن سعد سپرد و امارت شام را به سهل بن حنيف واگذار كرد . سهل ازمدينه حركت كرد و روانهء شام شد تا به حوزهء مأموريت خود\r\n\r\n","description":"","footnote":" ( 1 ) . تاريخ طبرى ، ج 4 ، ص 423 . ","page_name":" 116 ","page_number":116},
  {"content":"\r\n\r\nبرود وقتى به تبوك رسيد سوارانى به او برخوردند و از او پرسيدند :\r\n- توكيستى ؟\r\n- من استاندارم .\r\n- استاندار كجا ؟\r\n- استاندار شام هستم .\r\n- اگر عثمان تو را فرستاده است كه خوش آمدى و مقدمت گرامى باد ، و اگر ديگرى به تو فرمان امارت داده است برگرد .\r\n- « مگر نشنيده‌ايد چه واقع شده » ؟\r\n- شنيديم و خبر داريم .\r\nاو ناچار نزد على عليه‌السّلام برگشت . « 1 » \r\n\r\nنمايندهء على ( ع ) درمدينه\r\nعلى ( ع ) پس از چهار ماه از آغاز حكومت خود با 700 سوار از مدينه به سوى عراق حركت كرد كه چهارصد نفر ايشان از مهاجرين و انصار ، هفتاد نفر آنها جنگاور بدر و بقيه از صحابهء رسول خدا ( ص ) بودند و سهل بن حنيف انصارى را در مدينه به جانشينى خود منصوب فرمود . « 2 » \r\nعلى ( ع ) مدينه را به قصد بصره ترك نمود ، در بين راه نامه‌اى به كارگزار خود در مدينه - سهل بن حنيف - نوشت :\r\nاما بعد ، به من خبر رسيده است كه كسانى از اهل مدينه به سوى معاويه رفته‌اند . پس هر كه را يافتى از رفتن باز دار و بركسانى كه رفته‌اند تأسف مخور . از رحمت خدا دور باشند ؛ دور نيست كه دچار گمراهى شوند .\r\n\r\n","description":"","footnote":" ( 1 ) . كامل ، ابن اثير ، ج 3 ، ص 201 .  ( 2 ) . مروج الذهب ، ج 2 ، ص 358 ؛ تاريخ طبرى ، ج 3 ، ص 471 ؛ اعيان الشيعه ، ج 7 ، ص 321 . ","page_name":" 117 ","page_number":117},
  {"content":"\r\n\r\nمرده‌هاى آنان نيز بر انگيخته شوند و دشمنان همه بسيج شوند ، از جانب خداوند برآنان سرنوشتى رقم زده شده كه فكر نمىكردند . پيغام آور تو رسيد ؛ از من كسب تكليف كرد و رو به مدينه دارد ، خداوند ما و تو را مورد عفو قرار دهد ، خللى به خود راه مده ، به خواست پروردگار . « 1 » \r\nعلى عليه‌السّلام به كارگزاران خود نوشت كه به سوى او آيند و جانشينان مورد اعتمادى جايگزين خود نمايند و به سهل بن حنيف نيز نوشت كه حضور يابد و به جاى او قثم بن عباس بن عبدالمطلب رامنصوب نمود . « 2 » \r\n\r\nدر ستاد فرماندهى\r\nعلى عليه‌السّلام در صفين ، فرماندهى سواره نظام مردم بصره را به سهل واگذار كرد . « 3 »  ولى ابن صباغ مالكى در فصول المهمه و ابن اثير در كامل ؛ فرماندهى سهل را بر همهء نيروهاى رزمى بصره ذكر كرده اند . « 4 » \r\n\r\nفداكارى\r\nهنگامى كه اميرمؤمنان ( ع ) تصميم گرفت به سوى شاميان حركت كند ، ياران آن حضرت هر يك نظراتى را اظهار داشتند از جمله سهل بن حنيف بود ، سهل به سخن ايستاد و پس از حمد و ستايش خدا گفت :\r\n« اى اميرمؤمنان ، ما با دوستان تو دوست و با دشمنان تو دشمن هستيم ، رأى ما رأى شماست و ما در گرو اشارهء شما هستيم ، نظر مااينست كه دعوت خود را دركوفه اظهار كنى و آنها را به نبرد فراخوانى ، و فضيلت اين\r\n\r\n","description":"","footnote":" ( 1 ) . تاريخ يعقوبى ، ج 2 ، ص 203 .  ( 2 ) . انساب الأشراف ، بلاذرى ، ج 2 ، ص 300 .  ( 3 ) . وقعهء صفين ، منقرى ، ص 208 ؛ تاريخ طبرى ، ج 5 ، ص 11 .  ( 4 ) . الفصول المهمهء ابن صباغ مالكى ، ص 88 ؛ كامل ، ابن اثير ، ج 3 ، ص 294 . ","page_name":" 118 ","page_number":118},
  {"content":"\r\n\r\nجنگ را براى آنها بيان كنى كه شهروند و نيروى رزمنده ايشانند . اگرمطيع شدند ؛ مقصودت حاصل است و ما نيز هيچ مخالفتى با شما نداريم ؛ هرگاه ما را فراخوانى اجابت كنيم و هرگاه فرمان دهى اطاعت كنيم . » « 1 » \r\n\r\nيار امام\r\nدر روز شهادت عبدالله بن بديل ، شاميان بر اهل عراق چيره شدند ، جناح راست لشكر عراق از هم پاشيد و شكست سختى رامتحمل شد ؛ امير مؤمنان ( ع ) به سهل بن حنيف فرمان داد تابا نيروهاى تحت امر خود به كمك نيروهاى جناح راست برود . سواره نظام شاميان به نبرد آنها آمد و بر ايشان يورش آورد ، و آنان را به سوى جناح راست سوق داد . ميمنهء سپاه عراق نزديك به جايگاه فرماندهى على ( ع ) در قلب و درميان اهل يمن بود ؛ وقتى آنها شكست خوردند و به عقب رانده شدند ، عقب نشينى به جايگاه على ( ع ) رسيد ، آن حضرت حركت كرد و رو به جانب چپ سپاه نهاد ، قبيلهء مضر نيز از جانب چپ مورد حمله قرارگرفته و عقب نشينى كرد پس همراه علىعليه‌السّلام از عراقيان بجز قبيلهء ربيعه گروه ديگرى باقى نماند . « 2 » \r\nميدانيم كه وطن اصلى قبيلهء ربيعه بصره است يعنى نيروهاى تحت امر سهل بن حنيف و اين خود دليلى است بر رشادت و شجاعت اين فرماندهء والامقام كه پايدارترين نيروها را در صفين فرماندهى مىكرده است .\r\n\r\nاز شاهدان متاركهء جنگ صفين\r\nجنگ صفين با نيرنگ عمروعاص به پايان رسيد و گروهى از سران دو گروه ؛\r\n\r\n","description":"","footnote":" ( 1 ) . وقعه صفين ، منقرى ، ص 93 .  ( 2 ) . شرح نهج البلاغه ، ابن ابىالحديد ، ج 5 ، ص 198 . ","page_name":" 119 ","page_number":119},
  {"content":"\r\n\r\nقرار داد حكميّت را امضا كردند كه از جملهء امضا كنندگان آن در سپاه على عليه‌السّلام سهل بن حنيف بود . « 1 » \r\nپس از امضاء قرار داد و مشاجره لفظى كه بين اميرالمومنين عليه‌السّلام وعمروعاص واقع شد گروهى با شمشيرهاى آماده آمدند وگفتند :\r\n« هر چه فرمان دهى همان كنيم . »\r\nسهل‌بن حنيف به آنان گفت : « اى مردم در رأى خود تجديد نظر كنيد . مادر روز حديبيه همراه رسول خدا ( ص ) بوديم و اگر مصلحت مىديديم مىجنگيديم . » « 2 » \r\n\r\nفرماندار فارس\r\nپس از پايان جنگ صفين ؛ اميرمؤمنان على ( ع ) سهل بن حنيف را به فرماندارى فارس منصوب فرمود . « 3 »  ولى پس ازچندى كه در فارس ماند ، مردم آن سامان او را از فارس بيرون كردند ، « 4 »  و او نزد على عليه‌السّلام باز گشت . على ( ع ) بار ديگر سهل را به استاندارى مدينه مأمور نمود . « 5 » \r\n\r\nوفات سهل\r\nبالأخره پس از عمرى جهاد ، تلاش و فداكارى ، سهل دركوفه زندگى را بدورد گفت ، و پيشوا و امام خود على ( ع ) را داغدار كرد .\r\nاز امام صادق ( ع ) روايت شده است كه على ( ع ) سهل بن حنيف را در پارچهء قرمز يمانى زيبايى كفن نمود . « 6 » \r\n\r\n","description":"","footnote":" ( 1 ) . وقعه صفين ، منقرى ، ص 506 .  ( 2 ) . شرح نهج البلاغه ، ابن ابى الحديد ، ج 2 ، ص 233 .  ( 3 ) . اعيان الشيعه ، ج 7 ، ص 321 ؛ تنقيح المقال ، مامقانى ، ج 2 ، ص 74 .  ( 4 ) . كامل ، ابن اثير ، ج 3 ، ص 381 .  ( 5 ) . اعيان الشيعه ، ج 7 ، ص 321 .  ( 6 ) . تنقيح المقال ، مامقانى ، ج 2 ، ص 74 ؛ معجم رجال الحديث ، ج 8 ، ص 337 . ","page_name":" 120 ","page_number":120},
  {"content":"\r\n\r\nاز حسن بن زيد نقل شده كه على عليه‌السّلام بر جنازه سهل بن حنيف كه از جنگاوران بدر بود ؛ هفت تكبير گفت و فرمود :\r\nاگر هفتاد تكبير نيز مىگفتم سزاوارِ آن بود . « 1 » \r\nعلامهء حلّى رحمه الله در خلاصه گويد :\r\n« امير مؤمنان على ( ع ) در نماز بر سهل بيست و پنج تكبير گفت . » « 2 » \r\nعلى عليه‌السّلام فرموده است :\r\n« او پس از بازگشت از صفين ، دركوفه زندگى را بدرود گفت و از محبوبترين مردم نزد من بود و اگر كوهى مرا دوست داشته باشد متلاشى مىشود . » « 3 » \r\nاز امام صادق ( ع ) نقل شده كه فرمود :\r\n« على ( ع ) بر جنازهء سهل بن حنيف كه از رزمندگان بدر بود ؛ نخست پنج تكبير گفت و پس از چندلحظه حركت دوباره جنازه را بر زمين گذاشت و پنج تكبير ديگر گفت ، تا پنج بار كه مجموعا بيست و پنج تكبير شد . »\r\nطاووسى در تحرير به نقل ديگرى از امام باقر ( ع ) نقل كرده كه على ( ع ) در نماز بر جنازهء سهل ؛ بيست و پنج تكبير فرمود . مرحوم مامقانى گويد :\r\n« در هر صورت از اين دو روايت به دست مىآيد كه على ( ع ) بر پيكر سهل بن حُنَيف بيست و پنج تكبير - در پنج بار و هر بار پنج تكبير - گفته است . »\r\nو مرحوم علّامه نيز در خلاصه اين مطلب را پذيرفته است .\r\nو نيز در خبر ديگرى ابى بصير از امام صادق ( ع ) نقل كرده كه آن حضرت فرمود :\r\n« رسول خدا صلىالله‌عليه‌وآله بر پيكر حمزهء سيد الشهداء هفتاد تكبير\r\n\r\n","description":"","footnote":" ( 1 ) . تنقيح المقال ، مامقانى ، ج 2 ، ص 74 ؛ جامع الرواة ، اردبيلى ، ج 1 ، ص 392 ؛ مجمع الرجال ، ج 3 ص 178 ؛ سفينة البحار ، ج 1 ، ص 676 .  ( 2 ) . رجال ، علامه حلّى ، ص 80 .  ( 3 ) . تنقيح المقال ، مامقانى ، ج 2 ، ص 75 . ","page_name":" 121 ","page_number":121},
  {"content":"\r\n\r\nگفت و على ( ع ) بر جنازهء سهل بن حنيف در پنج نوبت بيست و پنج تكبير گفت .\r\nدر طول مسير تشييع هر بار كه گروه جديدى مىپيوستند به على ( ع ) مىگفتند : اى امير مؤمنان نماز بر سهل بن حنيف را درك نكرديم ، آن حضرت نيزجنازه را بر زمين مىگذاشت پنج تكبير مىگفت و تا نزد قبر پنج نماز بر او گذارد . ولى باهمهء اينها خود اين تكرار نماز در پنج نوبت از عظمت ، شخصيت ومقام والاى سهل حكايت دارد . » « 1 » \r\n\r\n","description":"","footnote":" ( 1 ) . تنقيح المقال ، مامقانى ، ج 2 ، ص 74 . ","page_name":" 122 ","page_number":122},
  {"content":"\r\n\r\n\r\nمخنف‌بن سليم\r\n\r\nآشنايى با مخنف‌بن سُليم\r\nمخنف يكى از صحابهء والامقام رسول خدا صلى الله عليه و آله است كه به همراه بزرگان قبيلهء خود به حضور پيامبر شرفياب شد و به اسلام گرويد .\r\nلوطبن يحيى ازدى گويد :\r\nپيامبر ( ص ) براى ابى وطبيان ازدى از قبيلهء غامد نامه نوشت و او و طايفه‌اش را به اسلام دعوت كرد . او نيز با گروهى از قبيله‌اش درمكّه به حضور پيامبر ( ص ) رسيد كه يكى ازآنان مخنف بود . « 1 » \r\nمخنف بن سليم . . . از كوفيان شمرده مىشود و سرپرست و مسئول قبيله ازد در كوفه بوده است و « ابومخنف لوط بن يحيى بن سعيد بن مخنف بن سليم » صاحب اخبار و سير ، از فرزندان اوست . « 2 »  « زركلى » درباره وى مىگويد :\r\n« مخنف از اصحاب و امراء رسول خدا ( ص ) بود كه دركوفه اقامت گزيد\r\n\r\n","description":"","footnote":" ( 1 ) . طبقات ، ابن سعد ، ج 1 ، ص 279 ؛ مكاتب الرسول ، على احمدى ميانجى ، ص 348 .  ( 2 ) . اسدالغابه ، ج 4 ، ص 339 ؛ مكاتب الرسول ، ص 348 . ","page_name":" 123 ","page_number":123},
  {"content":"\r\n\r\nو در جنگ جمل به يارى اميرمؤمنان على عليه‌السّلام شتافت . او پرچمدار قبيله « ازد » ، و افراد بسيارى از قبايل بجيله و انمار و خثعم وازد از او فرمان مىبردند . » « 1 » \r\nهمچنين وى در جنگ صفين شركت نمود و پرچمدار ازد درجنگ صفين بود . « 2 » \r\n\r\nفرماندارى مخنف از طرف على ( ع )\r\nامير مؤمنان ( ع ) پس از به خلافت رسيدن پستهاى گوناگونى به محنف واگذار كرده . مخنف بن سليم كارگزار اميرمؤمنان على ( ع ) بر قسمتى از سرزمين عراق بعد از هيت وانبار بود . سپس آن حضرت او را فرماندار تمام رى * قرار داد . « 3 » \r\n\r\nمخنف درجنگ جمل\r\nمخنف بن سليم دريارى على عليه‌السّلام روانهء بصره شد تا با ياران جمل نبرد كند او در اين واقعه فرماندهى قبيلهء ازد كوفه را به عهده داشت .\r\n\r\nستايش على ( ع ) از مخنف\r\nعلى ( ع ) پس از پايان واقعهء جمل درحضور جمعى از اعيان و اشراف كوفه پس ازنكوهش آنان ، از وفادارى و كمك رسانى مخنف قدردانى و ستايش نمود .\r\nمحمدبن مخنف گويد :\r\nپس از باز گشت على ( ع ) از بصره همراه پدرم به حضور او رسيديم - در\r\n\r\n","description":"","footnote":" ( 1 ) . اعلام ، زركلى ، ج 7 ، ص 194 .  ( 2 ) . الغدير ، علّامه امينى ، ج 9 ، ص 368 .  ( 3 ) . تنقيح المقال ، مامقانى ، ج 3 ، ص 207 .\r\n* . ظاهراً حكومت رى به قسمت بزرگى از ايران كه شامل اصفهان و همدان نيز بوده است اطلاق مىشده است و بعضى گفته‌اند كه آن حضرت مخنف را به حكومت اصفهان و همدان منصوب كرد ( وقعه صفين ، ص 11 ) . ","page_name":" 124 ","page_number":124},
  {"content":"\r\n\r\nسالى كه من در آن به سن بلوغ رسيدم . جمعى از سران كوفه را درحضور آن حضرت يافتيم كه على ( ع ) ايشان را ملامت مىكرد و چنين مىگفت :\r\nچه چيز باعث كندى وتعلّل شما در يارى رساندن به من شده در حالى كه شما اشراف و بزرگان قوم خود هستيد . به خدا سوگند اگر از ضعف ايمان و كوته بينى باشد بى گمان فاسد و تباه شده‌ايد و اگر نسبت به برترى من و يارى بخشيدن به من ترديد داريد ، هر آينه شما دشمنان من خواهيد بود .\r\nگفتند : پناه بر خدا اى اميرمؤمنان ما تسليم شما هستيم و با دشمنت در ستيزيم . سپس به عذر خواهى پرداختند و هر يك عذر وبهانه‌اى آوردند .\r\nآنگاه على عليه‌السّلام روبه پدرم كرد و فرمود :\r\n« لكن مخنف بن سليم و قومش از فرمان من سرپيچى نكردند و آنان مشمول اين مَثَل قرآن قرار نمىگيرند كه مىفرمايد : « و همانا برخى از شما كوتاهى و درنگ مىكنند و اگر حادثهء ناگوارى به شما روى آرد ، گويد خدا مرا مورد لطف خود قرار داد و از اين حادثه كه آنها را به كشتن داد محفوظ داشت ، و اگر فضل خدا شامل حال شما گردد گويى ميان شما و او دوستى نيست و با تأسف گويد اى كاش من نيز با آنها به جهاد رفته بودم تا ( ازنعمت فتح و غنيمت بسيارى كه نصيب آنها شده ) بهره فراوان مىبردم . » « 1 » \r\n\r\nمخنف درجنگ صفّين\r\nعلى ( ع ) پيش از عزيمت به صفين ، طى نامه‌اى از مخنف مىخواهد كه جهت نبرد با معاويه حضور بهم رساند . متن‌نامهء آن حضرت چنين است :\r\n\r\n","description":"","footnote":" ( 1 ) . وَانَّ مِنْكُمْ لَمَنْ لَيُبَطِّئَنَّ فَانْ اصابَتْكُمْ مُصيبَةٌ قالَ قَدْ انْعَمَ اللَّهُ عَلَىَّ اذْلَمْ اكُنْ مَعَهُمْ شَهيداً وَلَئِنْ اصابَكُمْ فَضْلٌ مِنَ اللَّهِ لَيَقُو لَنَّ كَانْ لَمْ تَكُنْ بَيْنَكُمْ وَ بَيْنَهُ مَوَدَّةٌ يا لَيْتَنى كُنْتُ مَعَهُمْ فَافُوزَ فَوْزاً عَظيماً ( نساء ، آيه 72 - 73 ) وقعه صفين ، منقرى ، ص 7 . ","page_name":" 125 ","page_number":125},
  {"content":"\r\n\r\n« سلام و درود بر تو ، من خداوند يگانه را سپاس مىگويم . اما بعد ، جهاد با كسى كه ازحق رو گردانده و كوردلى و گمراهى را انتخاب كرده است ، برعارفان فريضه و لازم است . خداوند خرسند خواهد شد از هركه او را خشنود نمايد و بر هركس كه نافرمانى كند خشمگين مىگردد . ما به جنگ اين قوم همّت گماشته‌ايم ، قومى كه درميان بندگان خدا به غير حكم او عمل كرده و غنايم و بيت المال مسلمانان را به خود اختصاص داده‌اند ، حدود خدا را رها كرده و حق را ميرانده‌اند . در زمين فساد و تباهى را رواج داده و تباهكاران را به جاى مومنان به دوستى گرفته‌اند . و هرگاه دوستى از دوستان خدا را ببينند كه بدعتهاى آنان رامنكر مىشود ، با وى به دشمنى بر مىخيزند و مطرود و ناكامش مىسازند . و هرگاه با ستمكارى مواجه مىشوند كه در ستم آنها را يارى مىكند ، دوستش مىدارند و به او نزديك شده و خوش رفتارى مىكنند ، پس بر ظلم و ستم اصرار ورزيده و متحد مىشوند ، زمانى طولانى است كه راه حق رابسته و بر گناه همكارى مىكنند و ستمكارند .\r\nهرگاه نامهء من به تو رسيد دوستان مورد اعتمادت را به جاى خود بگمار و به سوى مابيا ، باشد كه با اين دشمن بى پروا روبرو شوى تا امر به معروف و نهى ازمنكر كنى ، و دركنار حق قرار گيرى و از باطل به دور باشى ، نه ما و نه تو ، هيچ كدام از پاداش جهاد بى نياز نيستيم و خدا ما را بس است و وكيل و سرپرست خوبى است ، وَلا حَوْلَ وَلا قُوَّةَ الَّا بِاللَّهِ الْعَلىِّ الْعَظيمِ . اين نامه را عبداللّه بن ابى رافع در سال سى و هفت نوشت . » « 1 » \r\n\r\n","description":"","footnote":" ( 1 ) . وقعه صفين ، منقرى ، ص 104 ؛ ناسخ التواريخ ، احوال حضرت امير ( ع ) ، ج 1 ، ص 385 ؛ نهج السعاده ، ج 4 ، ص 223 . ","page_name":" 126 ","page_number":126},
  {"content":"\r\n\r\nمامقانى مىنويسد هنگامى كه امير المومنين عليه‌السّلام آمادهء حركت به سوى صفين شد مخنف از آن حضرت درخواست كرد كه به كوفه بيايد و همراه آن حضرت درجنگ شركت كند . اميرالمومنين ( ع ) هم اجازه فرمود واو حرث بن ربيع را بر اصفهان و سعيد بن وهب را برهمدان جانشين خود گذاشت ( هر دو از قبيله او بودند ) و خود به كوفه رفت و با اميرمومنان ( ع ) درجنگ صفين شركت كرد . « 1 » \r\nدر اين صورت احتمال دارد نامهء اميرالمومنين ( ع ) به مخنف ، درجواب درخواست اونوشته شده باشد .\r\n\r\nدر راه صفّين\r\nفرزند مخنف گويد :\r\nگويا نگاه مىكنم و مىبينم آن هنگامى كه پدرم همراه على عليه‌السّلام در سرزمين بابل مىرفتند و على ( ع ) چنين مىگفت : زمينى در بابل هست كه به عذاب فرو رفته است ، پس مركبت را تندتر بران شايد نماز عصر را بيرون از آن بخوانيم . پس مركب خود را تند راند و مردم نيز به دنبال او تند راندند ، چون از پل صراة « 2 »  گذشتند فرود آمد و نمازعصر را با مردم خواند . « 3 » \r\n\r\nفرمانده چهار قبيله در صفّين\r\nسران بزرگ قبيله‌هاى عراق فرماندهى قبايل خود را به عهده داشتند و در اين ميان مخنف بن سليم فرماندهى قبيله‌هاى تابعه را عهده دار بود .\r\nابن ابىليلا از پدرش اين گونه نقل مىكند :\r\n\r\n","description":"","footnote":" ( 1 ) . تنقيح المقال ، مامقانى ، ج 3 ، ص 207 .  ( 2 ) . « صَراة » به فتح نهرى است كه از نهر عيسى منشعب مىشود در شهرى كه محول نام دارد وتابغداد يك فرسخ فاصله دارد ( وقع صفين ، ص 135 ، پاورقى ) .  ( 3 ) . وقعه صفين ، ص 135 . ","page_name":" 127 ","page_number":127},
  {"content":"\r\n\r\nدوازده هزار نفر در هفت گروه به سوى على ( ع ) حركت كردند . قريش و كنانه و اسد و تميم و رباب ومُزينه كه سالار شان سعدبن مسعود ثقفى بود ، وگروه بكربن وائل وتغلب كه سالار شان و علة بن محدوج ذهلى بود ، و گروه مذحج و اشعريين كه سالارشان حجربن عدى بود . و گروه بجيله و انمار و خثعم وازد ، كه سالارشان مخنف بن سليم ازدى بود . « 1 » \r\n\r\nسلحشورى فرزند مخنف در صفين\r\nمحمد ، فرزند مخنف كه جوانى نورسيده است ، مظهر حماسه آفرينى و دلاورى تحسين برانگيزى است كه همه را شگفت زده كرده است . وى مىگويد :\r\nدر روز جنگ بر سرآب من همراه پدرم مخنف بن سليم بودم ، هفده سال داشتم و از بيت المال حقوق ومزايايى نداشتم وقتى معاويه آب را به روى مردم بست ، پدرم به من گفت از اردوگاه دور نشو . چون ديدم مسلمانان به طرف آب مىروند خوددارى نكرده و شمشيرم را بر گرفتم و با مردم رفتم و جنگيدم . آنگاه غلام يكى از عراقيان را ديدم كه مشكى همراه داشت ، چون راهى به سوى آب باز شد با شتاب رفت و مشك را پر آب كرد و باز گشت . يكى از لشكر شام به اوحمله كرد و ضربتى به او زد كه مجروح شد و مشك افتاد ، من به شامى حمله كردم و او را از پاى انداختم . يارانش با سرعت آمدند ونجاتش دادند ، و شنيدم به او مىگفتند :\r\nما بر تو ايمن نيستيم . آنگاه به سوى غلام باز گشتم و او را برداشتم درحالى كه زخم عميقى برداشته هبود با من سخن مىگفت . چيزى نگذشت كه مولايش آمد واو را برد ، من مشك پر آبش را پيش پدرم\r\n\r\n","description":"","footnote":" ( 1 ) . تاريخ طبرى ، ج 4 ، ص 500 . ","page_name":" 128 ","page_number":128},
  {"content":"\r\n\r\nمخنف بردم . پرسيد : اين مشك را از كجا آورده‌اى ؟ گفتم : خريده‌ام و نخواستم داستان را برايش بگويم تا آزرده خاطر شود . گفت : آب را به مردم بنوشان من نيز به همگان آب دادم و لكن دلم هواى جنگ داشت دوباره رفتم و به جنگاوران پيوستم مدتى با دشمن جنگيديم تا آنكه كنار آب را ترك كردند و شب كه فرا رسيد ديدم سقاهاى ماو آنها به طرف محل آب هجوم آوردند و هيچ يك ديگرى را آزار نمىداد . هنگام باز گشت مولاى آن غلام را ديدم و به او گفتم : اين مشك شما است كسى را بفرست آن را بگيرد يا نشانى بده برايت بفرستم . گفت : خدا تو رارحمت كند ما به اندازه كافى مشك داريم من رفتم و او هم رفت . روز بعد پدرم را ديد كه من دركنار او هستم ، ايستاد سلام كرد و پرسيد : اين جوان با تو چه نسبتى دارد ؟ پاسخ داد : پسر من است . گفت : خدا او را مايهء شادمانى تو قرار دهد ، ديروز خدا غلام مرا به وسيلهء او از كشته شدن نجات داد . جوانان قبيله به من گفته‌اند ديروز از همه شجاعتر بوده است . « 1 » \r\n\r\nيارى رسانى مخنف\r\nعدّه‌اى از ياران على عليه‌السّلام در يكى از روستاهاى صفين در محاصره نيروهاى دشمن ( كه از حيث تعدادبيست برابر آنهابودند ) قرار مىگيرند ، در اين حال پيكى نزد مخنف مىفرستند و از وى كمك مىخواهند . او با فرستادن نيروى پنجاه نفره به كمك رزمندگان درگير مىشتابد ؛ با رسيدن نيروهاى تازه نفس ، دشمن ترسيده و با خفّت و خوارى از روستا عقب نشينى مىكند .\r\nعبدالله‌بن حوزهء ازدى در اين باره چنين مىگويد :\r\n\r\n","description":"","footnote":" ( 1 ) . تاريخ طبرى ، ج 4 ، ص 570 . ","page_name":" 129 ","page_number":129},
  {"content":"\r\n\r\nمن همراه مالك بن كعب بودم . هنگامى كه نعمان بن بشير ( از ياران معاويه ) با دوهزار سوار بر ما يورش آورد ، در حالى كه مابيش از صد نفر نبوديم . مالك به ما گفت : در ده با آنها بجنگيد ، ديوارها را پشت خود قرار دهيد و خود را به هلاكت نيندازيد ، و بدانيد كه خداى تعالى ده نفر رابر صد نفرو صد نفر را بر هزار نفر يارى خواهد كرد ، واندك را بر بسيار پيروز خواهد ساخت . آنگاه گفت : نزديكتر به ما در اينجا از شيعيان على ( ع ) و ياران و كارگزارانش ، قرظة بن كعب ومخنف بن سليم مىباشند تو سريعاً به نزد آنان برو و حال ما را بيان كن و بگو تا آنجا كه مىتوانند ما را يارى دهند من شتابان روبه رفتن نهاده و او را در حال تيراندازى ترك كردم . نخست نزد قرظة بن كعب رفتم و از او كمك خواستم ، گفت : من خراج گيرم ، با من كسى نيست به كمك شما بفرستم . رفتم تا به نزد مخنف رسيدم و به او گزارش نمودم . وى عبدالرحمن بن مخنف را با پنجاه سوار به همراه من فرستاد ، مالك بن كعب و همراهانش تا عصر جنگيده بودند ، ما وقتى بدانها رسيديم كه غلاف شمشيرهاى خود را شكسته وآماده مرگ و شهادت بودند اگر دير رسيده بوديم ، همهء ايشان شهيد شده بودند .\r\nهمين كه شاميان ما را ديدند كه به يارى مالك آمده‌ايم عقب نشستند و از اطراف ده بالا رفتند ، مالك و يارانش نيز وقتى ما را ديدند نيرو گرفتند و بر دشمن يورش بردند تا همه را از آبادى دور كردند .\r\nما با دشمن درگير شديم و سه نفر را كشتيم . آنها خود را از ما دور كردند و گمان بردند كه مددى در پشت سر داريم ، و اگر مىدانستند كه جز ما كسى نيست بر ما حمله مىبردند و ما را نابود مىكردند . تا اين كه شب ميان ما و آنها جدايى انداخت و آنها به سرزمين خود باز گشتند .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nمالك بن كعب نامه‌اى به على عليه‌السّلام به اين مضمون نوشت : اما بعد ، نعمان بن بشير با جمعى از اهل شام بر ما حمله آوردند به گونه‌اى كه برما چيره مىنمودند . بيشتر ياران من پراكنده بودند پس با شمشير كشيده به مقابله آنها برخواستيم و تا شب با آنان پيكار كرديم و از مخنف بن سليم كمك خواستيم . اومردانى از شيعيان اميرمؤمنان على ( ع ) ونيز فرزندش را تا شب به كمك ما فرستاد ، وه كه چه خوب جوانمردانى و چه خوب يارانى بودند ، بر دشمن يورش برديم و سخت گرفتيم ، خداوند نصرت خود را فرستاد و دشمن را شكست داد ، و سپاه خود را عزّت بخشيد و سپاس از آن پروردگار جهانيان است . و درود ور حمت خدا و بركاتش بر تو اى اميرمؤمنان .\r\nراوى گويد :\r\nچون نامه به على ( ع ) رسيد آن را براى مردم كوفه خواند و حمد و ثناى خدا كرد . « 1 » \r\nاين بود گوشه‌اى از زندگينامهء يكى ديگر از اصحاب و خواص اميرمؤمنان على ( ع ) و يكى از فرماندهان لايق وى درجنگهاى جمل و صفين ، كه پيوسته در كنار آن حضرت پا برجا و استوار ايستاد و با همهء توان در راه اعتلاى كلمهء حق جانفشانى كرد . درود بر روان پاكش . « 2 » \r\n\r\n\r\n","description":"","footnote":" ( 1 ) . الغارات ، ثقفى ، ج 2 ، ص 456 .  ( 2 ) . هر چند زركلى در « الاعلام » شهادت مخنف را در سال 36 ه . ق ، در واقعه جمل ذكر كرده ولى د رمنابع متعدد از حضور او در صفين سخن به ميان آمده است و اين مىرساند كه بعد از واقعه جمل زنده بوده است . ","page_name":" 131 ","page_number":131}
  ]