[
  {"content":"\r\n14 نور پاك ( عليهم السلام )\r\n2 . زندگى امام على ( عليه السلام )\r\nصداى عدالت انسانى\r\nدكتر عقيقى بخشايشى\r\n","description":"","footnote":"","page_name":" 141 ","page_number":1},
  {"content":"\r\nبسم الله الرحمن الرحيم\r\n","description":"","footnote":"","page_name":" 142 ","page_number":2},
  {"content":"\r\nمؤسسهء انتشارات نويد اسلام\r\n14 نور پاك ( عليهم السلام )\r\nزندگى امام على ( ع )\r\nناشر : انتشارات نويد اسلام / حروفچينى و صفحه بندى : متين نگار\r\nانتشار : تابستان 1381 / نوبت چاپ : اول\r\nليتوگرافى : اهل بيت ( ع ) / چاپ : بهار / صحافى : الجواد\r\nتيراژ : 2000 نسخه / قيمت : 550 ريال\r\nشابك : 9 - 97 - 6485 - 964\r\nكليه حقوق براى ناشر محفوظ است .\r\nنشانى :\r\nتهران ، رو به روى دانشگاه ، خيابان 12 فروردين ، كوچه نوروز ، پلاك 6 ، انتشارات فراهانى / 6405932\r\nقم ، پاساژ قدس ، طبقه همكف ، پلاك 111 ، انتشارات نويد اسلام / 7743462\r\nتبريز ، سازمان تبليغات اسلامى / 9 - 5272003\r\nمشهد ، انتشارات عليزاده / 50332\r\n","description":"","footnote":"","page_name":" 143 ","page_number":3},
  {"content":"\r\n","description":"","footnote":"","page_name":" 144 ","page_number":4},
  {"content":"\r\n","description":"","footnote":"","page_name":" 145 ","page_number":5},
  {"content":"\r\n","description":"","footnote":"","page_name":" 146 ","page_number":6},
  {"content":"\r\n\r\nشناسنامهء مبارك امام على ( ع )\r\nنام مبارك : على ( ع )\r\nكنيهء شريف : ابوالحسن\r\nالقاب مبارك : مرتضى\r\nنام پدر بزرگوار : عمران ابوطالب\r\nنام مبارك مادر : فاطمه ( بنت اسد )\r\nتاريخ ولادت : 13 رجب يا 30 ماه عام الفيل\r\nسال شروع امامت :\r\nسن شروع امامت : 33 سالگى\r\nمدت امامت : 30 سال\r\nمدت عمر مبارك : 63 سال\r\nتاريخ شهادت : 21 رمضان سنه 40 ه‍\r\nعلت شهادت : تحريكات قطام / توسط عبد الرحمن بن ملجم\r\nمحل دفن : نجف اشرف\r\nتعداد فرزندان : 12 پسر و 16 دختر\r\n","description":"","footnote":"","page_name":" 147 ","page_number":7},
  {"content":"\r\n\r\nپيشگفتار . . .\r\nپيشگفتار\r\nسخن گفتن از على بن ابى طالب ( عليه السلام ) را ، با يارى جستن از نام پرشكوه على ( عليه السلام ) و در پرتو\r\nياد نيرو بخش على ( عليه السلام ) آغاز مى كنيم و از جلال معنوى و معنويت پرجلالش مى خواهيم\r\nكه مددى كند ، و آن افتخار و عزت و شرفى را ، به اين قلم ارزانى دارد كه هيچ قلمى ، بدون\r\nبرخوردارى از آن ، ياراى نوشتن در باره اين معناى مجسم شكوه و تعالى و اين نمونه\r\nپاكى و والايى نخواهد داشت .\r\nسخن گفتن از على و نوشتن دربارهء على ، جرأت و جسارتى چنان مى خواهد كه به\r\nمثل ، ديوانه يى \" دلو \" به دست ، خيال كشيدن آب دريا را در سر بپروراند و در اين ميان ،\r\nاگر آن اندازه جرأت و جسارت ، مدد رسان نباشد ، بارى ، به اين سخن مولانا دل خوش\r\nبايد كرد كه :\r\nآب دريا را ، اگر نتوان كشيد * هم به قدر تشنگى بايد چشيد\r\nو اكنون ما نيز ، بر آنيم كه از اين درياى مواج و كرانه ناپيدا ، به قدر تشنگى بچشيم ورنه ،\r\nاگر قصد گفتن وصف كامل آن يگانهء زمانها و برترين دورانها در كار باشد ، به گفتهء شاعر :\r\nآب درياها ، تنها آن قدر كفايت دارد كه سرانگشت بدان \" تر \" كنيم و كتاب وصف او را ،\r\nورق بزنيم كه اگر جز اين است ، كجاست دهانى به پهناى فلك ، تا به بازگويى وصف آن\r\n","description":"","footnote":"","page_name":" 148 ","page_number":8},
  {"content":"\r\nرشك ملك گشوده شود ؟ كه باز مولانا گويد :\r\nيك دهان خواهم ، به پهناى فلك * تا بگويم وصف آن رشك ملك\r\nو اكنون كه نه آن جرأت و جسارت كشيدن آب دريا ، با \" دلوى \" كوچك ، نه آن آب\r\nدرياها براى \" تر \" كردن سرانگشت ، براى ورق زدن كتاب وصف او ، نه آن دهان فلك آسا ،\r\nمهياست ، از نام و ياد پر شكوه على ( عليه السلام ) مدد مى جوئيم ، تا آن كه گوشه‌هايى از زندگى\r\nو پرتوى از شخصيت عظيم تاريخ ساز آن مرد بى همتاى نامتناهى را بازگوئيم .\r\nمطالعه و بررسى در زندگى على ( عليه السلام ) ، در شخصيت پر عظمت على ( عليه السلام ) در افكار\r\nو انديشه‌هايش ، در طرز زيستنش ، در كيفيت ايمان اسلامى اش ، در مجاهداتش براى\r\nاسلام ، در جنگهايش ، در اعمالش ، و در هر آنچه از انديشه به عمل و از قوه به فعل در\r\nآورده ، نه تنها هم سازنده و تحرك آفرين و هم ارزنده و دلنشين است ، بلكه در طليعهء\r\nشكوفايى حكومت اسلامى ، مىتواند شاخص و معيار زندگى اسلامى و سازندهء زير بناى\r\nاصول و مبانى حكومت اسلامى ، و منبع الهام بخش و سرشار از رهنمودها و ارشادهاى\r\nسازندهء حيات فردى و اجتماعى ملت مسلمان ايران و جهان گردد . گذشته از اينها\r\nمطالعه اى - بدانگونه كه ذكر شد - دربارهء اين نخستين مجاهد والاى اسلام ، و اين افتخار\r\nتاريخ بشريت ، همه جا و همه وقت ما را با يك الگوى كامل مربى ، و نمونهء بارز تربيت\r\nاسلامى روبرو مى سازد ، كه دربارهء آن نه تنها به عنوان يك مسلمان و شيعه و پيرو\r\nعلى ( عليه السلام ) ، بلكه به عنوان انسانى كه از چشم اندازى همسطح ، به زندگى انسانى ديگر\r\nمىنگرد ، مات و متحير مىمانيم كه :\r\nبراستى اين موجودى را كه همچون \" حقيقتى بر گونهء اساطير \" مى درخشد ، موجود را\r\nكه \" نه خدا توان خواندنش \" و نه \" بشر توان گفتنش \" ، چه بناميم و چگونه بناميم ؟ يكى از\r\nنويسندگان جستجوگر و محقق ، از اين \" انسان خداگونه \" بسان اسطوره‌اى جاودانه ياد\r\nمىكند و درباره اش چنين مىنويسد :\r\n","description":"","footnote":"","page_name":" 149 ","page_number":9},
  {"content":"\r\n\" على قهرمان شمشير ، سخن ، خردمندى ، وفا ، جانبازى ، ايمان ، حقيقت پرستى ،\r\nايثار ، شكيبائى ، تقوى ، سادگى ، عدالت و عبادت . آنكه در صحنه‌هاى خونين نبرد\r\nشمشير پر آوازه اش صفوف دشمن را به بازى مى گيرد و در دل شب‌هاى ساكت مدينه\r\nهمچون يك روح دردمند و تنها ، در زير سايهء روشن نخلستانهاى حومهء مدينه سر در\r\nحلقوم چاه مى برد و غريبانه مىنالد ، زندانى بزرگ خاك ! ( 1 ) در تاريخ ، صرف نظر از همهء\r\nعقايدى كه ما داريم ، و صرف نظر از تعصبى كه ( به عنوان شيعه ، به على ( عليه السلام ) داريم ، به\r\nانسانى برخورد مى كنيم كه نياز بشر را به داشتن نمونه‌هاى اعلا و مطلق فضايلى كه در\r\nروى زمين ، انسانى جامع آنها نمى تواند باشد ( حتى در اساطير هم ) و چنين شخصى\r\nبايد باشد ، اما نيست ، بر آورده مىكند .\r\n\" نياز انسان را به داشتن مظهر نيرومندى مطلق ، و قدرت بى شكست كه \" هركول \" ها\r\nرا ، در اساطير بوجود آورده ، و نيازش را به داشتن مظهر سخن پاك و صادق و زيبا ، كه\r\nمنشأ آفرينش \" دموستنس \" در يونان مىشود ، اين رب النوع ، در وجود خويش ، واقعيت\r\nبخشيده ، چون هم نمونهء شمشير است ، هم نمونهء سخن و مظهر فداكارى مطلق ، به\r\nخاطر انسان ، كه همواره بشر در اندام \" پرومته \" ها جست و جو مى كرده ، در تاريخ و حرمت\r\nخويش ، مى گذرد و شكست خود و خاندانش را براى مصلحت ديگران تحمل مىكند ، و\r\nحتى مانند \" پرومته \" زنجير را ، و حتى مانند \" پرومته \" كركس را ، و تكه تكه شدن\r\nجگر را . . . .\r\n\" على ( عليه السلام ) ، رب النوع انواع گوناگون عظمت ها ، قداست‌ها ، زيبايى ها و احساس‌هاى\r\nمطلق است . از آنگونه مطلق‌هايى كه بشر همواره دغدغهء ديدن و پرستيدنش را داشته ، و\r\nهرگز نبوده ، و معتقد شده بود كه ممكن نيست در كالبد يك انسان تحقق پيدا كند ، و\r\nناچار ، مى ساخته است . . . .\r\n\r\n","description":"","footnote":" 1 . محمد ( ص ) خاتم پيامبران ج 1 ، ص 477 ، از انتشارات حسينيه ارشاد . ","page_name":" 150 ","page_number":10},
  {"content":"\r\n\" على ( عليه السلام ) ، نيازهايى را كه در طول تاريخ ، انسانها را به خلق نمونه‌هاى خيالى و به\r\nساختن الهه ها و رب النوع‌هاى فرضى مى كشانده ، در تاريخ امروز اشباع مىكند ، و از همه\r\nشگفت تر : همه فاضيل مطلقى را كه ما ناچار در اسطوره ها مى بينيم - چرا كه تصور\r\nمى كرديم اين احساسهاى مطلق در يك رب النوع ، حتى فرضى ، قابل جمع نيست - در\r\nيك اندام عينى جمع كرده است . جنگهايش را ملاحظه مى كنيم و او را مانند يك رب\r\nالنوع اساطيرى در مى يابيم كه با شجاعت و بى باكى و نيرومندى شديد ، در حد مطلق\r\nپيكار مىكند . بطورى كه نيازهاى انسان را به داشتن و بودن يك احساس قدرت مطلق\r\nبشرى ، سيراب مىكند ، و در كوفه ، در برابر يك يتيم ، چنان ضعيف و چنان لرزان و چنان\r\nپريشان مىشود ، كه رقيق ترين احساس يك مادر را به صورت افسانه اى نشان مىدهد ،\r\nو در مبارزه با دمن چنان بى باك و خشونت به خرج مىدهد كه مظهر خشونت شمشير\r\nاست ، و شمشيرش ذوالفقار مظهر برندگى وخونريزى و بى رحمى نسبت به دشمن در\r\nمبارزه است ، و در داخل جامعه اسلامى از اين نرمتر ، و از اين صميمى تر و پر گذشت تر\r\nپيدا نمى شود .\r\nعلى ( عليه السلام ) وقتى مى بيند اگر بخواهد به خاطر احقاق حقش شمشير بكشد ، مركز\r\nخلافت و قدرت اسلامى متلاشى مىشود و آنگاه وحدت مسلمين بر باد مى رود ، ناگزير\r\nصبر مىكند ، يك ربع قرن صبر مىكند . و با شرايطى و در وضعى زندگى مىكند كه\r\nدرست احساس زندگى پرومته به زنجير كشيده را در انسان بوجود مى آورد . اما ،\r\nعلى ( عليه السلام ) ، به خاطر انسان ، اين زنجير را برخود ، بر اندامش ، مىپيچد ، يك ربع قرن ،\r\nخاموشى از طرف روحى كه همواره بى قرار است ، و از ده سالگى خويش وارد نهضت\r\nاسلام شده ، به تعبير خودش صبرى با طعم احساس انسانى كه \" خار در چشم و استخوان\r\nدر گلو است . . . \" .\r\nآرى سخن گفتن از اين رب النوع انواع گوناگون عظمتها ، قداست ها ، زيبائى ها\r\n","description":"","footnote":"","page_name":" 151 ","page_number":11},
  {"content":"\r\n\r\nو احساس‌هاى مطلق ، كارى ساده نيست ، چرا كه اينجا ، سخن از شخصيت بى همتايى در\r\nميان است كه در آستانه اش ، دوستان به محبت و دشمنان و مخالفان به حيرت\r\nايستاده اند ، مردى كه جهان علم و فضيلت ، در برابر شخصيت ملكوتيش ، به تعظيم\r\nو تكريم برخاسته ، فروغى در بالاى برجهاى ديده‌بانى ، كه همه زواياى پهنهء حيات\r\nقداست ها ، زيبائى ها و احساس‌هاى مطلق ، كارى ساده نيست ، چرا زمان‌هاى آينده را به\r\nگردش در مى آورد ، شخصيتى كه عهده دار ابديت تعالى و الهى ، و مراقب جدى ارزشها\r\nو معيارهاى اصيل اسلام ، و نشان دهندهء متن رسالت انسانى پيامبران الهى است .\r\nمربى نمونه\r\nاگر كسى ، در انديشه تربيت نفس و تنظيم اخلاق و جوياى راه سلوك حقيقت تقوايى\r\nباشد ، بايد در مكتب عرفان و تربيت او وارد شود ، تا او را ، با آن همه قدرت با آن حكومت\r\nگسترده ، با كفش وصله دار و جامهء كرباسين و نان جوين ، و در همنشينى و انس با فقير\r\nو مسكين ببيند ، و نيمه شب او را در نظر آورد كه چگونه هنگامى كه همه خلايق در\r\nخوابند ، تنها چشمان ستارگان و چشمان اوست كه بيدار است و در ميان نخلستان يا در\r\nمحرباب مسجد كوفه ، دستش را به سوى آسمان برداشته است و بدنش مىلرزد و اشكش\r\nمى ريزد و از روز واپسين مسئوليت سنگين الهى ، نگران است . هنوز صداى ملكوتى او از\r\nشهر كوفه طنين انداز است كه مى گفت :\r\n\" به خدا قسم همين كفش وصله دار ، نزد من از زمامدارى بر تودهء شما عزيزتر است . مگر\r\nاينكه در پست زمامدارى حقى را برپا سازم يا امر باطلى را از بين ببرم \" . بدينسان است\r\nكه على ( عليه السلام ) به گفتهء \" ميخائيل نعيمه \" نويسنده معاصر لبنانى ، كه در مقدمه كتاب \" الامام\r\nعلى \" تأليف نويسنده و محقق و مورخ مسيحى لبنان \" جرج جرداق \" نوشته است :\r\n\" . . . على ( عليه السلام ) ، تنها در ميدان جنگ قهرمان نبود ، در همه جا قهرمان بود ، در صفاى\r\nدل ، پاكى وجدان ، سحر بيان ، عمق و كمال انسانيت ، شور و حرارت ايمان ، بلندى همت\r\n","description":"","footnote":"","page_name":" 152 ","page_number":12},
  {"content":"\r\n\r\nو فكر ، آرامش شكوهمند ، يارى مظلومان تسليم حقيقت بودن ، در هر نقطه و در هر جا كه\r\nرخ بنمايد ، او در همهء اين ميدانها ، قهرمان بود \" . ( 1 )\r\nشخصيت قرون و اعصار\r\nامروز شخصيت والاى على ، به ابديت پيوسته و با جهان آفرينش همراز و عجين گشته\r\nاست . رمز جاودانگى على ، بيش از هر نكته ديگرى ، در اين امر ، نهفته ومستتر است كه\r\nآن يگانهء دورانها ، همواره با زمان پيش مى رود : با رمان و عوامل تعيين كننده و ويژگيهاى\r\nهر زمان ، و نيز با تطابق حيرت آور ، با آنچه در زمانها و مكانهاى گوناگون ، جريان دارد .\r\nانديشهء على ( عليه السلام ) ، گفتارش ، كردارش ، شيوه زندگيش ، و درسهاى عبرتى كه همواره با نوع\r\nخاص زندگى مادى و معنوى خود ، براى همه نسل ها و همه زمانها و همه مكانها باقى\r\nمى گذارد ، اگر تشبيه پذير باشد ، نمونهء تشبيهى آن را بايد در دامان طبيعت ، جست و جو\r\nكرد . به ديگر كلام ، اين رموز را درباره آن يگانه مرد ، مى توان به نفس و جوهر شكوفائى\r\nبهار ، تشبيه كرد . چه ، بهار ، در همه جا ، در همه مكانها ، در همه گوشه‌هاى اين دنياى\r\nپهناور ، معناى شكوه و عظمت است :\r\nدر شرق يا غرب ، در شمال يا جنوب ، در كوهپايه يا صحرا ، در باغ يا دشت ، در شهر يا\r\nروستا ، همه جا ، بهار \" بهار \" است . و با تعبير ديگر ، بهار هرگز رنگ كهنگى نمى گيرد . هر\r\nبهار ، در تكرار خود نيز ، ذات تازگى را نهفته دارد . هر سال ، زمان ، يك دور خورشيدى به\r\nپيش مى رود اما ، بهار ، با گردش زمان چنان تطبيق و تطابق دارد كه گويى طبيعت ، بهار\r\nرا ، براى تجلى معناى تازگى در تكرار ، طراوت در سالخوردگى ، شادابى در كهنسالى ، در\r\nآستين دارد . و نيز ، همچنين است سخنان على ، افكار على ، كردار او ، شيوه زندگيش\r\nو الگويى كه از زندگى انسانى ، يك انسان والاتر وبرتر به جاى نهاده است : هميشه تازه ،\r\nهميشه با طراوت و پر شكوه و تطابق پذير با همه زمان ها و مكان ها و همهء نژادها و همهء\r\n\r\n","description":"","footnote":" 1 . الامام على صوت العدالة الانسانية ج 1 ، ص 36 . ","page_name":" 153 ","page_number":13},
  {"content":"\r\n\r\nنسلها و همهء ملتها . هميشه بهار . . . .\r\nقهرمان صحنه ها\r\nهنگامى كه پسر ابى طالب و پدر حسن ، حسين ، زينب و كلثوم و شوهر فاطمه\r\nو داماد پيامبر ، از خداوند و چگونگى شناسايى او سخن مى گويد ، خود ، چنان محو جمال\r\nاو مى گردد ، و سخنش آنچنان اوج مى گيرد و در افقى ، بالاتر از افق انديشه ها سير\r\nمىكند ، كه انديشهء بشرى را ياراى پرواز با آن و در سطح آن نيست . و آن چنان خدا را\r\nمعرفى مىكند كه انسان با چشم دل همه جا او را در آسمانها و در زمين ، و در درون جان\r\nو دل خود حاضر مى بيند و روحش سرشار از لذت و معرفت مى گردد . چنين شخصيتى ،\r\nدر عين حال ، در صحنهء كارزار ، به هنگام جنگ با دشمن و در مقام جهاد و دفاع ، فرمانده\r\nشجاع و سپهسالارى شايسته است كه لباس رزم به تن كرده و دقيق ترين روشها\r\nو تاكتيكهاى جنگى و رموز به دست آوردن پيروزى در جنگ را براى سپاه خود تشريح\r\nمىكند . آنچنان كه گويى در همه عمر ، جز با ميدان جنگ و فنون كارزار ، سر و كارى\r\nنداشته است .\r\nو باز ، همو ، در كرسى قضاوت آگاه ترين داور است ، در مقام عبادت والاترين زهاد ، در\r\nمسند تربيت بزرگترين معلم اخلاق ، و مهذب روان است . يكى از ياران نزديك او به نام\r\n\" ضرار \" فرزند \" ابى ضمره كنعانى \" بنا به اصرار معاويه از شناسايى و شناختى كه پيرامون\r\nپيشواى پيروان محمد ( صلى الله عليه وآله ) دارد ، چنين سخن مى گويد :\r\n\" . . . به خدا سوگند ، افقهاى ديد او ناپيدا بود . مرد نيرومندى بود كه با قاطعيت سخن\r\nمى گفت . داورى و قضاوتش بر اساس عدل و داد بود . او چشمهء پر فيض و زلالى بود كه\r\nدانش و علم ، از هر سويش سرازير مى گشت و همه اعضايش ، زبان به حكمت\r\nمى گشودند . او از دنيا و مطامع پست آن دورى مى جست و با شب و تاريكيهاى آن انس\r\nمى گرفت ، زياد اشك مى ريخت و عميقا فكر و انديشه داشت . به لباس خشن و طعامى\r\n","description":"","footnote":"","page_name":" 154 ","page_number":14},
  {"content":"\r\nسخت و نامطبوع و اندك ، قانع بود . او در ميان ما همچون يكى از ما بود و چون پيش او\r\nمى رفتيم با آغوش باز از ما پذيرايى مى كرد ، و اگر پرسشى داشتيم ، با كمال خوشرويى\r\nپاسخ مى گفت . به خدا قسم ، ما را پيش خود مى نشانيد و به ما بسيار نزديك بود ، ولى از\r\nشدت هيبت و عظمتى كه داشت ، ما جرأت آن را نداشتيم ، كه با وى به گفت و گو\r\nبنشينيم . رجال دينى و مردان الهى را احترام مى كرد و خود را به درماندگان و بيچارگان\r\nو مستضعفان نزديك تر مى ساخت . اقويا و نيرومندان ، جرأت آن را نداشتند كه او را به امر\r\nباطلى وادارند و هيچ ناتوانى نبود كه از عدالت و دادگسترى او نوميد و مأيوس برگردد \" . ( 1 )\r\nدر باره زندگى سرشار از ماجرا و عظمت على بن ابى طالب ( عليه السلام ) دوستداران و عاشقانش\r\nافسانه‌هاى بسيار پرداخته اند ، ليكن چهرهء واقعى و راستين زندگى او ، خود چنان افسانه\r\nآسا و حيرت آور است كه نيازى به افسانه سازى نيست .\r\nيكى از بزرگترين واقعيات افسانه گون زندگى پر عظمتش ، ماجراى اسلام آوردن او در\r\nده سالگى است ، سنين خردسالى ، كه هرگز هيچكس ، حتى برگزيدگان و بزرگان و نوابغ\r\nروزگار ، در آن سن و سال ، نه تنها اهل تفكر و تعمق نيستند ، بلكه حتى هم پرسشهائى كه\r\nدر ذهن دارند ، و هم پاسخهائى كه به سؤالهاى اطرافيان مى دهند ، خالى از تفكر و انديشه\r\nوتأمل است . . . لكين ما اينجا با مرد ديگرى ، با شخصيت ديگرى ، و با كودك ديگرى روبرو\r\nهستيم . با على ، على ( عليه السلام ) كه تنها نامش مترادف عظمت آفرينش ، شكوه خلقت ، والايى\r\nانسان ، و تعالى بشريت است . او به هنگامى كه ده سال و بنا به اقوالى ، كمتر از آن داشت\r\nروزى وارد اتاق پسر عم گرامى خود پيامبر اكرم ( صلى الله عليه وآله ) مىشود ، و او را با همسرش خديجه ،\r\nدر حال نماز گزاردن مى بيند . اين حركات و اعمال كه تا آن زمان مانندش را هيچ جا ، از\r\nهيچ كس ، حتى از پدرش نديده بود ، برايش شگفت انگيز بود .\r\n\" . . . نماز كه تمام شد ، مى پرسد چكار مى كرديد ؟ پيغمبر توضيح مىدهد كه من از\r\n\r\n","description":"","footnote":" 1 . محدث قمى ، سفينة البحار ج 2 ، ص 350 . ","page_name":" 155 ","page_number":15},
  {"content":"\r\nطرف خدا به نبوت مبعوث شده ام و اين نماز است كه در برابر او مى خوانم و تو را هم به\r\nتوحيد و نبوت خودم دعوت مى كنيم .\r\nيك بچه 8 تا 10 ساله ، ولو نابغه ، چه خواهد گفت ؟ يا فرار مىكند بدون آنكه هيچ\r\nحرفى بزند ، يا مى گويد هرچه خودتان مى فرماييد من چه كاره ام ؟ امام على ( عليه السلام ) مى گويد :\r\nاجازه بدهيد فكر كنم و با پدرم مشورت كنم آن وقت نتيجه را به شما خواهم گفت . . . .\r\nاين على ( عليه السلام ) ، يك بچه عرب 8 تا 10 ساله است ، كه اين حرف را مى زند . هنوز اسلام\r\nنيست ، هنوز تاريخ و تربيت اسلامى نيست ، هنوز آن جنگها و پختگى ها نيست . امام\r\nعلى ( عليه السلام ) \" شب را تا صبح نمىخوابد و درباره اين مسأله فكر مىكند و صبح مى آيد\r\nو مى گويد : من ديشب با خودم فكر كردم كه خدا ، وقتى مى خواست مرا خلق كند ، با پدرم\r\nمشورت نكرد ، حالا كه من مى خواهم او را بپرستم چرا ديگر با پدرم مشورت كنم ؟ . . .\r\nخوب هر چه هست بگو ، اسلام بر من عرضه كن \" . ( 1 )\r\nو چنين است كه كودكى 8 تا 10 ساله وارد زندگى مردانه ، زندگى سرشار از پختگى\r\nو والايى ، زندگى حيرت آور و افسانه گوئى مىشود كه خود نمونه و الگويى جاودانه ، براى\r\nانسان و بشريت و تاريخ بشر است . اكنون ، ما ، در پيشگاه اين مرد پر جلال تاريخ ، اين\r\nشخصيت ملكوتى و اين ابر مرد اسلام قرار گرفته ايم . باشد كه بارقه‌اى از آن صفاى باطن\r\nو شعاع توان و قدرت و الهام گيرد تا بتواند گوشه اى از ابعاد شخصيت اين مرد جاودانى\r\nو ملكوتى را ترسيم نمايد و روح و قلب خود و ديگران را از معنويت وجود او سرشار\r\nو عطر آگين سازد .\r\nقم عقيقى بخشايشى\r\n\r\n","description":"","footnote":" 1 . استاد جعفر خليلى نويسنده معروف عرب ، نقل از كتاب امام على پيشوا و پشتيبان ، ص 11 . ","page_name":" 156 ","page_number":16},
  {"content":"\r\nبخش اول\r\nF\r\nعلى ( عليه السلام ) و خصوصيات روحى و معنوى\r\n","description":"","footnote":"","page_name":" 157 ","page_number":17},
  {"content":"\r\n","description":"","footnote":"","page_name":" 158 ","page_number":18},
  {"content":"\r\nبخش اول / على ( ع ) و خصوصيات روحى و معنوى . . .\r\nاز ولادت با سعادت مولودى مسعود ، كه جهان بشريت را با پرتو وجود منور خويش ،\r\nروشنايى ابدى بخشيده است ، چگونه سخن مى توان گفت ؟ كودكى كه در خانهء خدا\r\n( حريم كعبه ) از مادر زاده مىشود و به حق شايستهء عنوان \" نوزاد كعبه \" مى گردد ، و مردى\r\nكه در خانهء خدا ( مسجد كوفه ) به شهادت مى رسد و بار ديگر به سوى پروردگارش ، به\r\nسوى مبدأ ، پر جلالش مىشتابد ، چگونه مى توان اين دو نقطهء باشكوه زندگى را ، در\r\nقالب كلمات جاى داد ؟ چگونه مى توان آمدن او را از دنياى ازلى به جهان فانى و بازگشت\r\nاو را از دنياى خاكى به دنياى ابدى ، در كلمات جاى داد ؟ ( 1 )\r\nاگر بيم آن نبود كه اين كتاب ، به خاطر خالى ماندن از فصلى ، پيرامون ولادت او ، دچار\r\nنقصان گردد ، به صواب نزديكتر آن بود كه از شرح و نگارش اين فصل ، يكسره\r\nچشم پوشى شود . ليكن كيست كه به خاطر عدم توانايى در دسترسى به سرچشمهء\r\nخورشيد ، از همان مقدار اندك نصيبى هم كه مىتواند از پرتو دور دست آن برگيرد ،\r\nچشم بپوشد ؟ اگر ما را نيز قدرت دسترسى به سرچشمهء اين خورشيد هميشه فروزان\r\nنيست ، بارى دريغ است كه به قدر وسع و همت خويش ، از پرتو جانبخش و روح نواز آن\r\nنصيب نگيريم . زيرا ، اگر چنين سخن گفتنى ، بسيار دشوار است ، در عوض آن قدر لذت\r\nبخش و روح پرور است كه جانهاى آگاه را دريغ مى آيد كه يكسره از لذت چنين سخن\r\nگفتنى و چنين سخن محروم بمانند : ولادت على ( عليه السلام ) ، بى ترديد از دوران كودكى او - كه\r\nسرآغاز بالندگى شخصيت و شكل گيرى معنويت روحى و رسيدن به نوجوانى و جوانى\r\nاوست - نمى تواند جدا باشد . از اين رو ، داستان ولادت آن حضرت را ، شايسته تر آن كه با\r\nماجراى گذران دوران كودكى و نوجوانى اش ، در پى هم آورده و در كنار يكديگر\r\nتوصيف شود :\r\n\r\n","description":"","footnote":" 1 . در كعبه شد و به پديد محراب شد شهيد * نازم به حسن مطلع وحسن ختام او ","page_name":" 159 ","page_number":19},
  {"content":"\r\n\r\nدوران كودكى و نوجوانى\r\nاين دو مرحله از زندگى والاى آن حضرت ، كه سرنوشت محتومى را برايش تدارك\r\nديد ، تا بار ديگر ، پس از 63 سال زندگى سراسر ايمان و عقيده و جهاد و عشق و اخلاص\r\nو پاكى ، در خانهء خدا و در محراب عبادت خدا ، به پايان ظاهرى و رستن از جهان خاكى\r\nانجامد ، دو مرحله ، از تجلى يك زندگى شكوهمند و پرافتخار و بى نظير است كه ده سال\r\nپيش از بعثت آغاز شد و چهل سال بعد از هجرت ، با پيوستن به خداى خويش ، به نقطهء\r\nاوج و تعالى خويش رسيد .\r\nاينك ، از آن روز پرشكوه ، در فاصلهء 10 سال قبل از بعثت ، سخن را آغاز مى كنيم . . . از\r\nروز 13 رجب سى امين سال عام الفيل ، زمانى كه پيامبر اكرم ( صلى الله عليه وآله ) در سال سى ام زندگى\r\nپرشكوه خويش گام مى زد ، و شهرت پر جلالش ، با عنوان \" محمد امين \" ، سراسر خطهء\r\nعربستان آن روز را در نور ديده بود . . . .\r\nدر چنان هنگامى بود كه على بن ابى طالب ( عليه السلام ) تولد يافت ، مولود مسعودى كه جهان\r\nعلم و دانش ، و دنياى معنويت و عرفان ، و عرصهء عقيده و ايمان ، و پهنهء دلاورى و پاكبازى را\r\nبه شگفتى واداشته است . آن چنان كه پس از گذشت 14 قرن ، هنوز شگفتىهاى وجود\r\nمباركش و اسرار پنهانى و ابعاد شخصيت والايش بر همگان پوشيده مانده است ، نه تنها\r\nبر دشمنان ، نه تنها بر بيگانگان ، كه حتى بر آشنايان و دوستان و عاشقانش نيز ، حتى\r\nگوشهء كوچكى از او ، چنان كه بايد و شايد ، آشكار و معلوم نگرديده است .\r\nدر بيان نخستين مرحلهء ولادت على ( عليه السلام ) ، بهتر آن است كه با سخنى كوتاه و مجمل ،\r\nپيرامون خانه كعبه ، وارد بحث شويم .\r\nدر آن روزگار ، مقدس ترين سرزمين در نزد عرب ، زمين مكه ، محترم ترين مكان‌هاى\r\nآن ناحيه ، \" بيت العتيق \" و مكرم‌ترين حريم بيت ، خانهء كعبه بود . گرچه آن روزگار ،\r\nبراستى روزگار جهل و تاريكى و دوران بى خبرى و كوته انديشى بود ، و گرچه در آن ايام\r\nتاريك و ظلمانى ، مردم اين سرزمين در نهايت ظلمت انديشه و گمراهى فكر و كوته بينى\r\nعقيدتى ناشى از جاهليت عشيرتى بسر مى بردند ، و در بد راهى و گمراهى و فساد\r\n","description":"","footnote":"","page_name":" 160 ","page_number":20},
  {"content":"\r\nو تباهى ، از يكديگر سبقت مى گرفتند ، ولى باز در اين مكان مقدس از رعايت حرمت\r\nآداب و عادات پدران و نياكان خويش ، سرباز نمى زدند . حتى چنان افرادى ، در چنان\r\nروزگار ظلمانى و تاريك و مخوفى ، چون به اين مكان مقدس مى رسيدند ، راه و رسم\r\nديگرى در پيش مى گرفتند . هرگز ديده نمى شد كه در آن مكان ، جز با سرهاى تراشيده\r\nو بدن‌هاى پاكيزه و شستشو كرده و غسل كرده ، كه از احترام عميق آنان و رعايت آداب\r\nو عادت قبيله اى و نياكانى آنان سرچشمه مى گرفت رفت و آمد كنند و به طواف پردازند ،\r\nنام آن را ، جز با نيكى و پاكى ياد كنند .\r\nاحترام اين مكان مقدس ، در نظر آنان چنان بود كه هرگاه امر مهمى پيش مى آمد در\r\nنظر آنان چنان بود كه هرگاه امر مهمى پيش مى آمد و كار بزرگى رخ مى داد ، به آن مكان\r\nمقدس روى مى آوردند و در جوار كعبه به بحث و رايزنى مىپرداختند و هميشه هر\r\nتصميم مهمى را ، در آن مكان اتخاذ مى كردند . زيرا كه بنا بر آداب و عادات اجدادى ،\r\nتصميمى كه در آن مكان گرفته مى شد و عهد و پيمانى كه در آن حريم مقدس منعقد\r\nمى گشت ، ارزش و اعتبارى ويژه ، در حد حرمت و قداستى فوق العاده در حد حرم داشت\r\nو كسى را ياراى تخطى و سرپيچى از آن نبود . و امام على بن ابى طالب ( عليه السلام ) ، پيشوا\r\nو پشتيبان و اميد مستضعفان و محرومان جهان ، در چنين محيط پاك و چنين فضاى\r\nمقدس ديده به جهان گشود ، تا ديدهء جهان را ، به جهانى از صفا و صميميت و پاكى ورادى\r\nو راستى ، روشن سازد .\r\nآن روز پر شكوه 13 رجب بود ، كه با ولادت على ( عليه السلام ) مفاخر خاندان بنى هاشم تكميل\r\nگشت ، مادر گرامى اش ، فاطمه دختر اسد ، براى تبرك وتيمن ، به سوى خانهء خدا شتافته\r\nبود . اين بانوى گرامى ، كه عروس عبد المطلب و همسر عمران مكنى به ابى طالب و از\r\nبانوان محترم خاندان بنى هاشم و برگزيدهء قبيلهء قريش بود ، در روز 13 رجب كه به سوى\r\nكعبه مى رفت ، به هيچ روى انتظار ولادت فرزندش را نداشت . چه او ، حساب حمل\r\nخود را از خاطر برده بود و از اين روى ، با خاطرى آسوده گام در راه كعبه نهاده بود . چون به\r\nكعبه رسيد ، با اخلاص تمام ، اطراف حرم را طواف كرد و براى تبرك ، دست به پردهء كعبه\r\n","description":"","footnote":"","page_name":" 161 ","page_number":21},
  {"content":"\r\nرسانيد و از آن يارى و مدد خواست . و بناگاه ، درد حمل را در خود احساس كرد ، دردى كه\r\nانتظارش را نداشت و از اين روى در آن لحظهء شكوهمند ، غافلگيرش ساخته بود .\r\nدرد ، هر لحظه افزون تر مى شد و فاطمه دختر اسد ، احساس مى كرد كه ديگر تاب\r\nپيمودن راهى دراز ، و بازگشتن به خانه را ندارد . در لحظاتى كه با درد و تحير ، در پى راه\r\nچاره مى گشت ، گويى يكباره نيرويى غيبى به امدادش آمد و ندائى از اعماق جانش\r\nبرخاست و راهش نمود ، چشمش به پردهء كعبه خيره ماند و يكباره دريافت كه اين پرده ،\r\nبراى زنى كه بناگاه به درد حمل دچار آمده است ، بهترين پردهء پوشش و نيكوترين\r\nحجاب استتار است ، پس ، بى درنگ خود را بدانسو كشانيد و با گامهاى لرزان به پشت\r\nپردهء كعبه رفت . . . .\r\nجز ذات احديت ، هيچكس نمى داند كه در آن لحظات ، در پشت آن پرده چه ها\r\nگذشت و فاطمه دختر اسد و همسر محبوب ابى طالب در چه عوالمى سير كرد و چه ها\r\nديد . . . فاطمه ، در حالى از پشت پرده بيرون آمد كه مولود مسعود تازه اش را ، در ميان\r\nپردهء كعبه پيچيده بود و با حائل بازوان خويش ، چون جان شيرين در آغوش مى فشرد\r\nو به سوى خانه مى شتافت . . . .\r\nاين مولود تازه ، كسى جز على ، نبود . ابر مرد تاريخ بشر ، نخستين مرد مسلمان ، تنها\r\nجانشين بر حق پيامبر ، ولى خدا ، امام راستين ، اولين و آخرين و تنها مردى كه در خانهء\r\nكعبه چشم به دنيا گشود .\r\nبراستى ، ديگر چشم جهان چنين ولادت شگرف و شگفتى را ، جز همان يك بار و در\r\nمورد فرزند دلبند فاطمه بنت اسد دربارهء چه كسى ديده و تكرار كرده است ؟ و چنين\r\nافتخارى نصيب كدام مادر و كدام نوزاد ديگرى شده است ؟ آيا جز اين بود كه خداوند\r\nمتعال ، اين مولود مسعود و پدر و مادر نيكبخت او را ، با چنين ولادت پر شكوهى ، گرامى\r\nداشت و به عزت رسانيد ؟\r\nنويسنده و محقق چيره دست اهل سنت \" محمود عقاد \" ، در اثر بزرگش كه حاصل\r\nعمرى تحقيق وتتبع عالمانه و بى طرفانهء اوست مى گويد : \" على در داخل كعبه به دنيا\r\n","description":"","footnote":"","page_name":" 162 ","page_number":22},
  {"content":"\r\nآمد ، او از عبادت و كرنش به بت ها مصون ماند و ولادت او در كعبه ، سر فصل جديدى در\r\nتاريخ گشود . گويا ولادت او اخطارى در مورد كعبه و طرز عبادت آن به شمار مى آمد .\r\nمحقق آن است كه او مسلمان به دنيا آمد ، چون او چشم خود را با اسلام بازگشود\r\nو نمازش را نخستين بار ، با پيامبر اسلام آغاز و برگزار كرد \" . ( 1 )\r\n\" و شاعر دلباخته‌اى \" همين معنى را ، در لباس زيباى شعرى خوش و روح پرور ، چه\r\nزيبا بيان كرده است كه :\r\nاى آن كه حريم كعبه ، كاشانهء توست * بطحا ، صدف گوهر يكدانهء توست\r\nگر مولد تو به كعبه آمد ، چه عجب * اى نجل خليل ، خانه ، خود خانهء توست ( 2 )\r\nاين كودك گرامى ، كه حتى چگونگى ولادتش ، بيش از آن كه حيرت آور باشد ، در خور\r\nتأمل و تعمق است ، در همان نخستين لحظهء ولادت ، از سوى مادرش نامى برازنده گرفت\r\nو \" حيدر \" ناميده شد . فاطمه ، همسر محبوب عمران مكنى به ابى طالب و عروس گرامى\r\nعبد المطلب ، چون به خانه رسيد ، فرزند دلبندش را در پارچه اى سفيد ، پيچيد ، آنگاه\r\nاو را در آغوش گرفت و به سوى شوهر گرامى خود رفت تا خبر آن ولادت با سعادت را به او\r\nبرساند . وقتى فرزندش را به دست شوى محترمش مى داد ، با شورى شفيقانه و لذتى\r\nمادرانه گفت : \" خذه فإنه حيدره \" يعنى : اين شير بچه را درياب !\r\nابى طالب كه شادمانه به چهرهء نورانى فرزند تازه اش مى نگريست ، آن يگانهء\r\nدوران ها را در آغوش گرفت ، لبخندى از سر مهر به چهرهء او زد ، و آنگاه گفت : من او را\r\n\" على \" نام كردم .\r\nو بدين گونه نام نوزاد كعبه \" على \" شد . اما نام \" حيدر \" نيز ، كه دلخواه مادر بود ، همچنان\r\nجزوز القاب آن حضرت باقى ماند و با پسوند \" كرار \" كه بعدها در اثر جنگها و دفاعهاى\r\nپيروزمندانه اش به او داده شد يكى از برازنده ترين لقبهاى او گشت : \" حيدر كرار \" .\r\nچنان كه خود نيز ، در جنگ خيبر ، جنگى كه حماسه ها و رشادتهاى على ( عليه السلام ) در سپاه\r\n\r\n","description":"","footnote":" 1 . عبقرية الامام ، تأليف دكتر محمود عقاد ، ص 38 .\r\n2 . نير تبريزى . ","page_name":" 163 ","page_number":23},
  {"content":"\r\n\r\nاسلام بروز كرد لقب \" حيدر كرار \" بيش از هر جنگ ديگرى با ماهيت راستين\r\nوجودى اش تطابق و تجلى نمود ، خطاب به \" مرحب \" ، پهلوان نامدار قلعه‌هاى يهود ،\r\nمى گويد :\r\nأنا الذي سمتني امي حيدرة ضرغام آجام وليث قسورة ( 1 )\r\nآرى ، ولادت اين حيدر كرار و اين شير صحنه‌هاى اجتماعى و انسانى ، افتخار است\r\nخاندان بنى هاشم را . كه مفخر عالميان ، آخرين پيامبر خداوند منان ، از آن برخاسته\r\nو نور به عالم وآدم بخشيده بود ، تكميل كرد . چرا كه از يكسو ، ولادت او در خانهء كعبه ، در\r\nحريم كبرياى الهى ، افتخارى بود كه تا آن روز براى هيچكس و در هيچ موقعيت\r\nو شرايطى عملى نشده بود و پس از آن نيز ، چشم روزگار هرگز مانندش را نديده و از سوى\r\nديگر ، در تمام عمر باشكوه سراسر عشق و ايمان ، در دفاع از حريم همان كعبه اى كه\r\nزادگاه وى و پيوند گاهش با خداى حى توانا بود ، و نيز در راه سربلندى آرمان مقدس\r\nخويش و در مسير هدف صاحب كعبه زيست ، و باز از ديگر سو ، سرانجام در محراب\r\nمقدس خانهء خدا ، روى به سوى حرم كعبه ، در راه صاحب و معبود كعبه ، به فيض شهادت\r\nو به لقاء الله شتافت ، از نور بر آمد و به سوى نور روان شد .\r\nاين ، تصويرى هر چند كوتاه و بسيار نارسا ، از ولادت با سعادت امام راستين ، بود كه ما\r\nآن را مرحلهء نخست ، از زندگى سراسر شكوه و عظمت امام نخست ناميديم .\r\nاينك ، به تصوير كوتاه ديگرى از مرحلهء دوم مى پردازيم ، كه گفتيم ، با مرحلهء اول ،\r\nپيوندى ناگسستنى و انكار ناپذير دارد ، مرحله گذران دوران كودكى و نوجوانى و بالندگى ،\r\nدر خانهء رسول خدا .\r\nرشد و نما در مكتب پر فروغ الهى\r\nفرزند ابى طالب ، دوران كودكى را در خانهء پدر مىگذرانيد و در سايهء عطوفت و نوازش\r\nمادر ، و مهر و بزرگوارى پدر ، دوران رشد و نماى خود را پشت سر مى گذاشت . در آن سالها ،\r\nاو نيز با ديگر برادران عزيزش : طالب ، جعفر و عقيل ، در يك خانه ، زير يك سقف\r\n\r\n","description":"","footnote":" 1 . من آن كسى هستم كه مادرم مرا \" حيدر \" ناميده است : شير بيشه‌ها واژدرافكن صحنه ها . . . . ","page_name":" 164 ","page_number":24},
  {"content":"\r\nبا برخوردارى از مهر يك پدر بزرگوار ، زندگى مى كرد . اما ، گويا تقدير چنين بود كه او نيز ،\r\nهمچون پسر عم عظيم الشأن خود ، در همان سالهاى كودكى ، از عطوفت مادر و مهر پدر\r\nو زندگى در خانهء و كاشانه محروم شود . اما چه محروميتى ، كه خود ، عين نعمت\r\nو برخوردارى وتنعم بود .\r\nهنگامى كه على ( عليه السلام ) به 8 سالگى رسيد ، فضاى آسمان ، چهره اى ديگر نشان داده ،\r\nيكباره آن قريش مغرور و جاه طلب ، كه همواره در رفاه و آسايش و بى خبرى بسر برده\r\nبود ، به بليهء قحط وغلاء و تنگدستى و فقر و گرسنگى دچار آمد . قحطى و نادارى ، چنان بر\r\nقريشيان سخت گرفت كه حتى مرد بزرگوار و محترمى چون ابيطالب ، كه از بزرگان\r\nو محترمين قريش بود و خود ، روزگارى قادر بود كه علاوه بر عائله خويش ، سرپرستى\r\nبرادر زاده اش محمد ( صلى الله عليه وآله ) را نيز در عهدهء تكفل خويش داشته باشد ، به تنگدستى گرفتار\r\nآمد . چنان كه اينك ، در خانهء او نيز امكانات مالى و غذايى به حد اقل رسيده بود و زندگى\r\nو معاش ، بر او و خانوادهء پر عائله اش به سختى گذشت . ديگر امكانات و عوايد او پاسخگوى\r\nنيازهاى عائله سنگين و پر جمعيتش نبود و بسيار اتفاق مى افتاد كه سفره اش ، نه تنها از\r\nنان خورش ، كه حتى از نان خالى هم ، تهى مى ماند .\r\nدر چنين هنگامى بود كه پيامبر اسلام ( صلى الله عليه وآله ) به يارى و كمك عموى تنگدست خود\r\nشتافت و به دستگيرى از او و عائله اش كمر بست . روزى به دو عموى بزرگوار و خوش\r\nطينت خود حمزه و عباس ، كه با برادرشان ابوطالب فاصله رفاهى و با برادر ديگرشان ابو\r\nلهب نزول خوار ، فاصله روحى بسيار داشتند ، چنين پيشنهاد كرد : آيا در اين دوران\r\nتنگى و سختى ، شايسته و سزاوار آن نيست كه به يارى ابيطالب بشتابيم و هريك ،\r\nقسمتى از بار سنگين معاش خانواده اش را بدوش بگيريم ؟\r\nآن هر دو مرد پاك طينت و خوش فطرت ، پيشنهاد برادر زادهء خود \" محمد امين \" را\r\nپذيرا شدند و به ميل و رغبت به خانهء ابى طالب رفتند و به اصرار از او خواستند تا دست\r\nيارى را كه به سويش دراز كرده اند ، باز پس نزند و درخواست كردند : اى ابيطالب سه تن\r\nاز فرزندانت را ، به هريك از ما بسپار تا نيازهاى آنان را بر طرف سازيم . هر كدام از ما ، يكى\r\n","description":"","footnote":"","page_name":" 165 ","page_number":25},
  {"content":"\r\n\r\nاز آنان را ، در خانهء خود ، چون فرزندى دلبند نگاهدارى كنيم تا بار معاش خانوادهء تو ،\r\nبدين گونه سبك تر شود .\r\nابيطالب ، كه راحت و آسايش فرزندانش را بيش از هر چيز مى خواست ، موافقت كرد .\r\nتنها يكى از فرزندان خو - عقيل - را در خانهء خويش نگه داشت و سه فرزند ديگر را به آن\r\nسه تن سپرد : طالب را عباس به خانه خود برد ، جعفر را حمزه تحت تكفل خويش قرار\r\nداد وعلى براى پسر عم مكرم خويش محمد ( صلى الله عليه وآله ) باقى ماند .\r\nدر چگونگى راز و رمز اين انتخاب شگرف و شگفت ، بعدها رسول خدا ، چنين فرمود :\r\nمن در ميان فرزندان ابيطالب ، فردى را انتخاب كردم ، كه خداوند او را بر من\r\nبرگزيده بود . ( 1 )\r\nاز آن تاريخ ، على به خانهء محمد ( صلى الله عليه وآله ) رفت ، و تعليم و تربيت و توجيه و ارشاد فكرى\r\nو جسمى و معنوى او ، تحت اختيار رسول خدا ( صلى الله عليه وآله ) قرار گرفت : آرى ، بدين گونه ، مربى\r\nعاليقدر بشريت و معلم بزرگ و بزرگوار انسانيت ، على ( عليه السلام ) را تحت نظر و تربيت خويش\r\nقرار داد و دقايق خلقت ، و اسرار آفرينش را در هر لحظه و فرصت در اختيار او نهاد . اين\r\nارشاد و توجيه ، از آغاز طفوليت شروع شد و تا سر حد كمال ادامه يافت . تا بدانجا كه\r\nسرانجام ، نمونه اى كامل و ارزنده از مكتب عالى تربيتى رسالت پيامبر ( صلى الله عليه وآله ) بيرون آمد\r\nو نمونه و نمودار و نمايشگر تربيت مربى عاليقدر خود ، در تاريخ حيات بشر گرديد .\r\nبر اين اساس بود كه در آغاز اين فصل ، گفتيم كه دو مرحلهء زندگى على ( عليه السلام ) از ولادت تا\r\nكودكى و نوجوانى و بالندگى چنان بهم پيوسته اند كه گويى تداوم منطقى و تغيير ناپذير\r\nو ثابت و مستحكم يكديگر بوده و هستند .\r\nخصوصيات روحى و معنوى على ( عليه السلام )\r\nنخستين امام شيعيان ، نهال پر طراوتى بود كه از دو سرچشمه آب شد بالندگى\r\nگرفت و بار و بر داد ، و به درختى تناور و سايه گستر مبدل گرديد كه سايه اش ، آفاق جهان\r\nرا در نورديده . و اين دو سرچشمه ، نخست ، سرچشمهء لطف الهى بود كه او را از\r\n\r\n","description":"","footnote":" 1 . سيرة المصطفى هاشم معروف الحسنى ، ص 81 . ","page_name":" 166 ","page_number":26},
  {"content":"\r\nموهبت‌هاى فياض خويش برخوردار ساخت وزير الطاف و عنايات بيكرانش گرفت .\r\n- و ديگر ، سرچشمهء وجود مبارك پيامبر اكرم ( صلى الله عليه وآله ) بود كه على ( عليه السلام ) ، با گذراندن دوران\r\nكودكى و نوجوانى خود در كنار حضرتش ، توانست از فيض تربيت در دامان بزرگترين\r\nمربى و معلم سراسر تاريخ بشريت برخوردار شود ، و با پيوستن به درياى بيكران رسالت ،\r\nاز آن درياى پهناور و مواج علم و دانش و از آن اشعهء عالم افروز مركز وحى و نبوت ،\r\nمستفيض شود و پرتو گيرد .\r\nبدين گونه ، اخلاق بزرگ و درخشان او ، كه زمينه و خمير مايهء آن در پرتو عنايات الهى\r\nدر وجودش به وديعت نهاده شده بود ، در مكتب تربيت محمد ( صلى الله عليه وآله ) نيز پرورش يافت و نور\r\nعلى نور شد . در آن مكتب بزرگ انسان ساز ، چندان فضايل ، مناقب ، و صفات ملكوتى\r\nولاهوتى آن حضرت را كسب نمود ، كه خود نيز به بالاترين حد شايستگى رسيد . و به\r\nمقام والاى عصمت و پيشوائى بزرگ روحى و معنوى ، و رهبرى مذهبى و معنوى\r\nو اجتماعى و سياسى جامعهء مسلمانان دست يافت و حتى از اين نيز فراتر رفت و به\r\nقله‌هاى عظمتى توصيف ناپذير و بيان نشدنى گام نهاد .\r\nاو ، در عقل و انديشه ، و در زهد و تقوى ، در عفو و بخشش و پاكدلى و صفا ، در مروت\r\nو جوانمردى ، در جود و كرم ، در عدالت و مساوات ، در مردانگى و مقاومت ، در صدق\r\nو اخلاص ، در اجتناب از ظلم و جور در احتراز از تبعيض و اجحاف ، و در هر آنچه كه به\r\n\" انسان برتر \" مربوط است و بعد از رسول خدا ( صلى الله عليه وآله ) ، بى نظير و بى همتا بود .\r\nدر مورد عقل و انديشه و هوش و درايتش ، به ياد بياوريم كه وقتى روح اسلام را درك\r\nكرد و به آئين الهى پى برد و آن را به عنوان مسير ابدى زندگى و مكتب نجات بخش\r\nخويش انتخاب كرد ، او تنها يك كودك هشت تا ده ساله بود ! و نخستين ايمان آورنده بر\r\nرسالت رسول الله ( صلى الله عليه وآله ) .\r\nدر مورد اخلاص و وفادارى و قدرشناسى و جانبازى اش ، كافى است به ياد آوريم كه\r\nدر حدود 23 سالگى ، شبى كه خطر مرگ شمشيرهاى افراخته در دست گمراهان\r\nقريشى ، گرد خانهء پيامبر سايه افكنده بود ، تنها او بود كه جان بر كف گرفت و فداكارانه ، به\r\n","description":"","footnote":"","page_name":" 167 ","page_number":27},
  {"content":"\r\n\r\nجاى مربى و معلم محبوب و بزرگوارش ، در بسترش خوابيد ، تا اگر قرار است از آن\r\nشمشيرها ، گزندى برآيد ، به جان او برسد ، نه به جان پيامبر خدا ( صلى الله عليه وآله ) .\r\nو در مورد مروت و گذشت و عفو و جوانمردى اش ، همين بس كه به ياد آوريم در\r\nآخرين روزها و آخرين ساعات عمر گرانبهايش ، در همان حال كه زخم شمشير زهر آلود\r\nابن ملجم ناپاك بر جان پاكش نشسته بود ، نه تنها بر آن قاتل خون آشام بى مروت خشم\r\nنگرفت ، نه تنها از غذاى خود براى او هم فرستاد ، نه تنها به اطرافيانش فرمان داد كه با\r\nآن اسير بد نهاد ، به لطف و مدارا رفتار كنند ، كه حتى از فرزندانش خواست كه سر سوزنى\r\nبا او شدت عمل نشان ندهند و به عنوان قصاص ، ذره‌اى بيش از آنچه ابن ملجم كرده\r\nاست با او نكنند . . . و حتى توصيه فرمود كه اساسا اگر از قصاص چشم پوشى كنند ،\r\nراضى تر خواهد بود !\r\nانصاف را ، در مورد چنين مردى ، چگونه مى توان سخن گفت كه مايهء غبن\r\nو شرمسارى نباشد ؟ و اصولا آيا ، بيان همين چند نكتهء كوتاه ، كافى نيست كه عظمت آن\r\nجان پاك و روح مقدس را ، به تابناكى آفتاب و لطافت مهتاب نشان دهد ؟\r\nبا اين همه ، اكنون كه چنين مبحثى را در كتاب گنجانيده ايم ، به ناچار ، تنها چند مورد\r\nاز آن صفات و خصوصيات بى مانند را ، آن هم در كمال اختصار و كوتاهى ، بيان مى كنيم .\r\nايثار و شجاعت\r\nبراستى ، حتى در مورد افراد عادى نيز ، شجاعت و بى باكى ، امرى مربوط به جسم\r\nو كالبد ، و پديده‌اى برخاسته از ساختمان تن و بدن نيست ، بلكه خصيصه اى از خصايص\r\nنفسى ، و مزيتى از مزاياى روحى است ، كه از قدرت درونى ارادهء افراد سرچشمه مى گيرد .\r\nو به بيان ديگر ، شجاعت و بى باكى ، كه با حركات فيزيكى جسم و بدن ، شكل مى يابد\r\nو ظاهر مى گردد ، در حقيقت چيزى نيست ، جز تجلى و تظاهر \" روحيه \" ، كه خود محور\r\nدفاع از حق ، و اساس ايمان و اعتقاد به نيكى و خوبى قرار مى گيرد .\r\nوقتى در مورد افراد عادى چنين باشد ، ناگفته پيداست كه از ميان انبوه فضايل\r\nو مناقب ، و كمالات روحى و معنوى على ( عليه السلام ) ، شجاعت و شهامت و ايثارگرى او ، چه\r\n","description":"","footnote":"","page_name":" 168 ","page_number":28},
  {"content":"\r\n\r\nدرخشندگى معنوى باشكوهى پيدا مىكند . درخشندگى ويژه‌اى كه ما را واميدارد تا\r\nشمه اى از شرح آن را به پيروان راهش تقديم كنيم ، با اين اميد كه پرتوى از آن روح\r\nبزرگ و مقدس ، بر عرصهء هستى جوامع اسلامى بتابد ، و قطره‌اى از آن خون پاك\r\nعطرآگين ، در شريان زندگى مسلمانان جهان جريان يابد ، و آنها را از اين سستى و رخوت\r\nو بى تفاوتى - كه حاصل تلاش چندين قرنى فريبكاران ، براى هرچه دور تر و بيگانه تر\r\nساختن جوامع اسلامى از مكتب والاى على ( عليه السلام ) است - بدر آورد و به احساس مسئوليت\r\nو تعهد و اجراى دقايق زندگى انسان ساز و هستى پرداز آن پيشوا و رهبر راستين\r\nبشريت وادارد .\r\nشجاعت و ايثار على ( عليه السلام ) در ميان مسلمانان صدر اسلام ، منحصر به پيامبر اسلام ( صلى الله عليه وآله ) ،\r\nهمه را - از دسوت و دشمن - مبهوت و متحير ساخته بود . جانفشانيها و ايثارهاى او در\r\nجنگ‌هاى بدر ، احد ، خيبر ، خندق و نظاير آن ، و به هلاكت رساندن پهلوانان پر آوازه اما\r\nگمراهى چون عمرو بن عبدود و مرحب خيبرى و ساير قهرمانان جنگى آن روزگار ، كه\r\nشنيدن نامشان لرزه بر دلها مى افكند ، از صفحات درخشان تاريخ اسلام به\r\nشمار مى رود .\r\nاعتراف دشمن\r\nبه هنگام خلافت على ( عليه السلام ) ، در آن ايامى كه معاويه ، با توطئه‌هاى پليد\r\nو ناجوانمردانه اش ، هر روز راهى نو براى مبارزه با امام راستين مى جست ، يك بار نيز ، با\r\nعقل كوتاه و انديشهء سياه ، بر آن شد كه آن شير خدا را بترساند ! . . او ، در يكى از نامه‌هاى\r\nخود ، خواسته بود از فراوانى افراد سپاه خونخوار ، و انبوه نفرات جنگى مزدورش ، چنان\r\nشرح و توصيف پر آب و تابى بنويسد ، كه شايد على ( عليه السلام ) را دچار وحشت سازد ، و كارى كند\r\nكه آن شير بيشهء تاريخ ، از هراس انبوه جنگاوران معاويه ، از هرگونه جنگ و مبارزه با او\r\nصرف نظر كند و ميدان را براى آن توطئه گر مكار ، خالى بگذارد . اما ، يكى از پروردگان\r\nمكتب على ( عليه السلام ) وقتى از مضمون نامه مطلع شد ، به معاويه گفت :\r\nآيا تو مى خواهى على ( عليه السلام ) را ، از فراوانى نفرات سپاه انبوه خود بترسانى ؟ اين گونه\r\n","description":"","footnote":"","page_name":" 169 ","page_number":29},
  {"content":"\r\n\r\nترسانيدن ، همانند ترسانيدن مرغابى ، از فراوانى آب است . . . آيا هرگز مرغابى از فراوانى\r\nآب ، هراسى پيدا مىكند ؟ نه . . . زيرا هرچه آب بيشتر باشد ، شناگرى مرغابى بهتر\r\nو آسان‌تر مىشود \" .\r\nبراستى ، فكر ترسانيدن چنان دلاورى ، چه فكر خام و ابلهانه اى بود ! حال آن كه او ، در\r\nاغلب چنگ ها ، يك تنه به سراغ دشمن مى رفت و نفرات دشمن ، هر چقدر هم انبوه\r\nفراوان بود ، او موفق و پيروز باز مى گشت . خود آن حضرت ، در نامه اى خطاب به \" عثمان\r\nبن حنيف \" ، استاندارى كه خود براى بصره برگزيده بود ، مىنويسد : \" والله لو تظاهرت\r\nالعرب علي لما وليت عنها \" . به خدا قسم ! اگر تمام عرب پشت به هم بدهند و به من روى\r\nآورند ، هرگز پشت به آنها نمى كنم .\r\nقهرمان قهرمانان\r\nآرى ، اين مختصر كه نوشته شد ، شمه اى بسيار بسيار كوتاه از شرح شجاعت روحى\r\nو عظمت روانى اوست . اما ، افزون بر شجاعت روحى و فضيلت روانى و قدرت اراده ، قوت\r\nبازوى او ، و نيروى جسمانى اش مى باشد . قدرت جسمى او چنان بود كه همواره ، علاوه\r\nبر لرزه افكندن بر دل دشمنان ، مايهء حيرت و شگفتى آنان مى شد . بسيار ديده شده بود ،\r\nكه در ميدان جنگ ، پهلوانى اسب سوار را ، به آسانى و آسودگى ، بدون كوچكترين\r\nدشوارى و بدون كمترين نشانه اى كه حاكى از تحمل فشار و تعب و تكلفى باشد ، چنان با\r\nقدرت و قوت با دست بلند كرده ، گرد خويش گردانده ، بر زمين مى كوبد ، كه گويى آن\r\nپهلوان ، نه يك مرد جنگى ، بلكه يك كودك نوزاد ناتوان است كه نه سنگينى دارد و نه او\r\nمىتواند در سرپنجهء على ( عليه السلام ) كمترين حركت و مقاومتى نشان دهد . و بسيار بارها ، ديده\r\nشده بود ، كه وقتى بازوى پهلوانى را مى گرفت ، گويى جانش را گرفته است ، بدانسان كه\r\nديگر ، گفتى قدرت نفس كشيدن از او سلب شده است . و دوست و دشمن ، در شرح\r\nدلاوريهاى او نوشته اند : معروف است كه على ( عليه السلام ) ، با هيچ پهلوان قوى پنجه و نامدارى\r\nروبرو نشد ، مگر آن كه او را از پاى در آورد .\r\nحركات او ، همواره غافلگير كننده و تعجب آور و هراس گستر بود : گاهى يك در بزرگ\r\n","description":"","footnote":"","page_name":" 170 ","page_number":30},
  {"content":"\r\nو پر حجم و بسيار سنگين را ، كه چندين پهلوان نيز قادر به كندن و حركت دادنش نبودند ،\r\nبا يك دست از جاى در مى آورد و آن را ، همچون يك پسر معمولى و سبك وزن ، بالاى\r\nسرش مى گرفت . و معبر و پل رزمندگان اسلام قرار مى داد و گاه ديگر ، در ميدان نبرد ،\r\nچنان صيحه و بانگ بر مىداشت كه دل در سينهء مردان شجاع و دلاوران جنگى نيز به\r\nلرزه مى افتاد . و مورخين نوشته اند كه : على ( عليه السلام ) ، از لحاظ ساختمان جسمى و تركيب\r\nبدنى ، خصوصيتى داشت كه هواى گرم در سوزان ترين روزهاى تابستان ، و هواى سرد در\r\nهنگامهء يخبندان زمستان ها ، هىچكدام در او چندان تأثيرى نداشت . ( 1 )\r\nجرج جرداق ، نويسنده مسيحى كه يكى از مشهورترين تأليفات را دربارهء زندگى\r\nعلى ( عليه السلام ) به جهان عرضه كرده است ، در كتاب خود ، فصل مهمى را نيز به شرح شجاعت\r\nامام اختصاص مىدهد و پس از نقل موارد متعدد از شجاعت ها و دلاوريهاى آن حضرت ،\r\nنكتهء قابل توجه و در خور تأملى را مى افزايد و مىنويسد : \" على ، با همهء نيروى شگرف\r\nو شجاعت فوق العاده اى كه داشت ، در هيچ موقعيتى به ظلم دست نيالود . همه راويان\r\nو تاريخ نويسان ، در اين قول اتفاق دارند كه على ( عليه السلام ) تا وقتى كه براستى مجبور نمى شد ،\r\nهرگز به كارزار نمى رفت . او ، تا آنجا كه مى توانست سعى مى كرد تا از راههاى مسالمت\r\nآميز ، اختلافات خود را با دشمن خود بر طرف سازد و بدين گونه حتى المقدور از\r\nخونريزى جلوگيرى كند . او هميشه اين سخن را به فرزندش حسن ( عليه السلام ) مى گفت و تكرار\r\nمى كرد كه : \" هرگز كسى را به مبارزه دعوت مكن \" . . و بدينسان ، همواره از نبرد ، مگر در\r\nصورت ضرورت و ناچارى ، پرهيز داشت . و اين است معناى شجاعت و قهرمانى واقعى \" . ( 2 )\r\nو حيرت انگيزتر از همه اينكه تمامى مورخين ، از مسلمانان و غير مسلمانان ، از\r\nدوست و دشمن ، از موافق و مخالف ، همه و همه ، در اين مورد متفق القولند كه با آن همه\r\nقدرت جسمى شگرف و نيروى بازوى بى نظيرش ، خوراك روزانهء او ، ساده‌ترين\r\nو فقيرانه‌ترين خوراكى بود كه ممكن بود نادارترين افراد ، بتوانند با آن سد جوع كنند و به\r\n\r\n","description":"","footnote":" 1 . \" الامام علي صوت العدالة الانسانية \" تأليف جرج جرداق ج ، 1 ص 97 .\r\n2 . الامام علي صوت العدالة الانسانية ، ج 1 ، ص 111 . ","page_name":" 171 ","page_number":31},
  {"content":"\r\nسختى زندگى را ادامه دهند .\r\n\" عباس عقاد \" ، متفكر و نويسندهء اهل سنت مصرى ، در كتاب ارزندهء خود \" عبقرية\r\nالامام \" به نكاتى پيرامون خوراك و پوشاك فقيرانهء امير مؤمنان اشاره كرده ، مواردى را به\r\nعنوان مثال ، از تواريخ معتبر ذكر مىكند . از جمله مىنويسد : از زبان \" عتبه بن علقمه \"\r\nدر تواريخ ضبط است كه مى گويد \" روزى بر على ( عليه السلام ) وارد شدم . سفره اى كوچك ومحقر\r\nپيش رو داشت كه بر آن ظرف كوچكى محتوى شير در كنار كف دستى نان مانده\r\nو خشك شده نهاده بود ، و اين مختصر ، تمام خوراك آن روز او را تشكيل مى داد . با تحير\r\nو تعجب عرض كردم : يا أمير المؤمنين ، با اين نان و خورش ساده و اندك چگونه مى سازى\r\nو چگونه برپاى مىايستى و اين همه كار طاقت فرسا و تلاش بى امان شبانه روزى را\r\nانجام و ادامه مى دهى ؟ در جواب فرمود : به خدا قسم كه رسول الله ( صلى الله عليه وآله ) نانى مانده تر\r\nو خشكيده تر از اين مى خورد و لباسى ساده تر و خشن تر از اينكه من پوشيده ام به تن\r\nمى كرد . بيم دارم كه اگر يك روز جز اين خوراك و پوشاك بخورم و بپوشم به او\r\nملحق نشوم \" .\r\nنويسندهء اهل سنت مصرى ، همچنين با تفحص بىطرفانه در تواريخ معتبر اسلام ،\r\nمىنويسد : علاء بن زياد حارثى كه از سرداران سپاه على ( عليه السلام ) بود ، يكى از مردان مالدار\r\nومتمكن عرب به شمار مى رفت . روزى بيمار و بسترى شد و أمير المؤمنين ( عليه السلام ) به رسم\r\nبيمار پرستى به عيادت او رفت . چون نگاهش به آن مال ومنال و جاه و جلال افتاد ، ضمن\r\nاحوال پرسى فرمود : اى پسر زياد حارثى ، چه نيكو مى بود كه تو ، از اين نعمت و رفاه ، در\r\nراه رضاى پروردگارت استفاده مى كردى ، اين خانهء بزرگ و مجلل ، و اين اطاق‌هاى وسيع\r\nو آراسته را ، چنين سوت و كور و خالى ، در خفاء و براى لذت شخصى نگاه نمى داشتى ،\r\nبلكه افراد مستمند و فقير را كه نيازمند اما آبرو دارند ، در اين خانهء مجلل به مهمانى\r\nمىخواندى و بر سر سفرهء رنگينت مىنشاندى و از آن همه نان و خورش لذيذ كه در\r\nاختيار دارى به آنان نيز مى خوراندى . اگر چنين كنى ، خداوند نيز ، در سراى باقى ،\r\nخانه اى به همين گونه و جاه و جلالى به همين سان ، پاداشت خواهد داد .\r\n","description":"","footnote":"","page_name":" 172 ","page_number":32},
  {"content":"\r\n\" علاء بن زياد \" ، كه از اين سخنان هم شرمنده شده و هم عبرت گرفته بود جواب داد :\r\nپدر و مادرم به فدايت ! اى كاش زودتر بيمار شده بودم و زودتر اين سعادت نصيبم مى شد\r\nكه قدم رنجه كنى و به خانه ام شرف و افتخار بخشى و چنين متنبه ام سازى و پندم دهى .\r\nامر آن امام بزرگوار را ، حتى پيش از آن كه از بستر بيمارى برخيزم اطاعت خواهم كرد .\r\nكاش زودتر چنين كرده بودم و از همان راه كه برادرم مىرود رفته بودم تا امروز چنين\r\nشرمنده نباشم . حضرت پرسيد : برادرت چه كرده است ؟\r\nعلاء پاسخ داد : او ، كار زهد و عبادت و قناعت را به حدى رسانده كه تمام روزها را لب از\r\nخوردن و آشاميدن بسته و روزه دار ، و تمام شب ها را به عبادت نشسته و بيدار است . با آن\r\nكه خداوند ، نعمت‌هاى بسيار به او ارزانى داشته و تمكن و ثروتش بخشيده است ، به نانى\r\nخشك و خورشى فقيرانه و اندك قناعت مىكند و لباسى ساده و خشن و كهنه مى پوشد .\r\nدر خانهء او ، كار به جايى رسيده است كه ديگران مى گويند زندگى بر زن و فرزندانش تلخ\r\nو سخت گشته است .\r\nعلى ( عليه السلام ) فرمود : راه او نيز راه درست نيست . چه ، همان قدر كه پنهان داشتن مال و منال\r\nاز ديگران و بهره نرساندن از داده‌هاى خداوند به فقيران ناصواب است ، در اين حد از زهد\r\nو قناعت زيستن و زندگى را بر عائله تلخ گرداندن نيز صواب نيست . چه ، تحمل رياضت ،\r\nبا وجود گشادگى و وسعت ، صورت ديگرى است از كفران نعمت . بر شما است كه از\r\nنعمت‌هاى خداوندى ، هم خود بهره گيريد هم به ديگران بهره رسانيد .\r\nآنگاه فرمود برادر علاء بن زياد را در آنجا حاضر سازند تا با او گفتگو كند و پندش دهد\r\nو راه صوابش بنمايد .\r\nوقتى برادر علاء حاضر شد ، در حضور امام و مقتدايش عرض كرد : اى اميرمؤمنان ،\r\nمن اگر در زندگى برخود سخت مى گيرم ، اين راه و رسم را ، از تو كه مولاى منى آموخته ام\r\nو سعى بر آن دارم كه در همه حال ، از راهى كه تو در پيش گرفته اى پيروى كنم .\r\nامام على ( عليه السلام ) با مهر و ملاطفت فرمود : با مهر و ملاطفت فرمود : اين راه هم كه تو در\r\nپيش گرفته اى راهى به اشتباه است . خداوند به ارادهء خود ، تو را نعمت‌هايى ارزانى\r\n","description":"","footnote":"","page_name":" 173 ","page_number":33},
  {"content":"\r\nداشته است كه بايد از آنها استفاده كنى و زندگى را بر عائله ات تلخ نگردانى . منتهى\r\nهمانگونه كه خداوند تو را نعمت بخشيده ، تو نيز بايد از اين نعمت ها ، به مستمندان بهره\r\nرسانى ، نه آن كه خود را ، يكسره از آن محروم سازى . به من و شيوهء زندگى ام نگاه مكن\r\nو در انديشهء تقليد و پيروى از اين طرز زندگى مباش ! چه ، من وظايف ديگرى دارم كه تو\r\nندارى . من اميرمؤمنان و زمامدار و پيشواى مسلمانان هستم . پس بايد خوراك و پوشاك\r\nخود را ، به چنان سطحى تنزل دهم كه در سراسر قلمرو خاك اسلام ، نادارترين\r\nو فقيرترين مسلمانان ، در آن سطح زندگى من ، آسان تر تحمل خواهند كرد و با خود\r\nخواهند گفت كه امير و زمامدار و پيشواى ما نيز مثل ما فقيرانه زندگى مىكند ، مثل ما كم\r\nو ناچيز مى خورد و مثل ما ساده و كهنه و خشن و وصله دار مى پوشد . آرى ، اين طرز\r\nزندگى ، به اقتضاى وظيفهء زمامدارى ، بر من روا ، حتى فريضه است ، حال آن كه تو\r\nو مسلمانان ديگر چنين وظيفه اى نداريد .\r\n\" عباس عقاد \" مىنويسد : امام على ( عليه السلام ) بارها مى فرمود ، من چگونه مى توانم روا\r\nبدارم و سزاوار بدانم أمير المؤمنين ( عليه السلام ) و رهبر و زمامدار مسلمين خوانده شوم ، ولى در\r\nسختى ها و مشكلات زندگى ، با تودهء مردم همراه و همسان نباشم ؟ ( 1 )\r\nآرى ، اين شيوهء زندگى و اين خوراك و پوشاك ، تازه مربوط به زمانى است كه على ( عليه السلام )\r\nخلافت را به عهده دارد بر سراسر قلمرو گسترده و پهناور حكومت مىكند و قدرت اول\r\nآن سرزمين‌هاى پهناور و پر شوكت ، در دست پرقدرت اوست . . . اما ، او از اين خلافت\r\nوقدرت وحكومت چه نصيبى مى برد ؟ هيچ و كمتر از هيچ . زيرا كه خودش چنين\r\nمى خواهد . شايد به افسانه شبيه تر باشد ، اما از هر حقيقتى حقيقتى تر و از همه\r\n\r\n","description":"","footnote":" 1 . مقايسه كنيد اين زندگى را ، بازندگى عثمان ومعاويه كه در ثروت ومكنت غوطه ور بودند و در\r\nكنار كوخ هاى مسلمانان ، كاخ ها به پا مى كردند . . . ونيز بازندگى ساير كسانى كه در طول تاريخ ، داعيهء\r\nرهبرى مسلمانان واستقرار امپراتوريهاى اسلامى را در سر مى پرورانده اند ، اما خود ، كمترين\r\nآشنايى با دردها مشكلات تودهء مردم نداشته اند . وشگفتا ، كه گروهى ازسرسخت ترين مدعيان\r\nبرقرارى امپراتورى بزرگ اسلامى ، نه تنها راه عثمان ومعاويه را مى رفتند كه حتى نام امپراتورى شان\r\nهم \" امپراتورى عثمانى \" بوده است ! . . . ","page_name":" 174 ","page_number":34},
  {"content":"\r\n\r\nواقعيتى ، واقعيتى تر است كه او ، نه تنها براى مسند خلافت - كه ناجوانمردانه ورياكارانه\r\n25 سال تمام از او دريغ شد و غصب گرديد - و نه تنها براى عنوان حكومت وزمامدارى\r\nارزشى قايل نبود ، بلكه تمام اين دنياى خاكى وفانى را به هيچ مى گرفت و هر دم از خداى\r\nخويش درخواست مى كرد كه هرچه زودتر اورا از رنج دورى از معبود خود رها سازد\r\nواراده فرمايد كه جان عشق و روح پاكش به لقاء الله پيوندد ورستگارى بيند .\r\nمگر او خود نبود كه مى فرمود : به خدا قسم ، كه اين دنياى شما ، با تمام جاه وجلال\r\nفريبنده اش ، در نظر من از عطسهء بزى كمتر و بى ارزشتر است ؟ . . .\r\nدنياى فانى ودنياى باقى\r\nآرى ، راستى را كه امير المؤمنين ( عليه السلام ) ، در تمام طول زندگى سراسر عزت وشرف\r\nخويش كه همهء ايامش به مبارزه در راه حق گذشت كه براى اين دنياى فانى ، كمترين\r\nارزشى قايل نيست . زيرا ، در نظر او ، آنچه ارزش واهميت داشت ، تنها گام نهادن به سراى\r\nباقى وپيوستن به لقاء پروردگار بود . كسى كه چنين مى انديشيد وچنين فلسفه اى دارد ،\r\nديگر چگونه مىتواند به جهان خاكى ومظاهر فريبنده اش دل بندد ؟\r\nآشكار است كه دنيا پسندان و دنيا پرستان ، از يكسو براى رسيدن به جاه وجلال\r\nو مال ومنال ، از سويى براى دست يافتن بر اريكهء قدرت ، و از سوى ديگر براى لذت بردن\r\nاز نعمت‌هاى زندگى در عمرى سراسر خوشى وراحت وآسايش تلاش مىكند و كسى كه\r\nبراى چنين مقاصدى تلاش كند ، چه نيازى خواهد داشت بر اينكه دروغ بگويد ، ريا ورزد ،\r\nحيله در كار آورد ، ستم روا دارد ، حق ديگران را پايمال سازد ، خون ناحق بريزد وهرآنچه\r\nزشتى وپستى است وننگ وعار ، انجام دهد وحتى تن به خفت وذلت دهد وجبن وزبونى\r\nنشان دهد و براى چند روز بيشتر زنده ماندن با دشمنان خلق و خدا نيز سازش كند ؟ . . .\r\nاما شخصيت ملكوتى چون على ( عليه السلام ) ، كه اين جهان فانى ، در نظر او كمتر از عطسهء بزى\r\nارزش دارد ، و همه ، هرچه در انديشه دارد ، مربوط به عقبى است ، چگونه ممكن است\r\nدامن پاكش ، حتى به ذره‌اى از اين خواهش هاى نفسانى آلوده شود ؟\r\nحتى يك نگاه كوتاه وگذرا ، به زندگى سراسر ايمان و عقيده وجهاد او ، نشان مىدهد\r\n","description":"","footnote":"","page_name":" 175 ","page_number":35},
  {"content":"\r\n\r\nكه چگونه او ، همهء عمر ، در عشق عالم لاهوت وملكوت الهى گذرانده است . به عقيدهء همهء\r\nكسانى كه آن امام بر حق را مى شناسند ، چه دوست و چه دشمن ، و چه موافق چه\r\nمخالف ، آن حضرت ، هرگز به لذت بدن از نعمت‌هاى زندگى ، حتى فكر هم نكرده بود .\r\nچه آن كه تمام زندگى خودرا ، سراسر در زهد وعبادت وقناعت گذرانيد و از آن هنگام كه\r\nبر مسند خلافت نشست ، نه تنها كمترين گشايشى در زندگى خود و عائله اش پديد\r\nنياورد ، كه حتى زندگى را بر خود سخت تر هم گرفت وحد قناعت را بيشتر هم كرد .\r\nباز ، دوست ودشمن متفق القولند كه او ، در زندگى خود ، هرگز روى راحت وآسايش\r\nنخواست ، چرا كه از اين دنيا ، راحت وآسايش طلب نمى كرد اين جهان را گذرگاهى براى\r\nآزمايش بندگان خدا مى دانست و از پروردگارش مى خواست كه هرچه زودتر ، دوران\r\nعبور از اين گذرگاه را بر آورد وايام آزمايش اورا كوتاه تر گرداند و براى همين بود كه وقتى\r\nدر محراب مسجد ، شمشير آن حرامى نابكار ، ضربه اى مهلك بر تارك مباركش فرود\r\nمى آورد ، باشور وشادى ، وسرشار از بهجت وآسودگى ، به صداى بلند ندا در مىدهد : به\r\nخداى كعبه كه به سعادت رسيدم .\r\nبهرهء معنوى از قدرت ظاهرى\r\nاريكهء قدرت نيز ، باز به اتفاق قول ونظر دوست ودشمن ، برايش مفهومى نداشت . چه ،\r\nزمانى كه پس از رحلت نبى اكرم ( صلى الله عليه وآله ) ، حق مسلم اورا در خلافت مسلمين پايمال كردند ،\r\nبس كه مسند خلافت وقدرت حكومت برايش بى ارزش وفاقد اعتبار بود ، دم نزد . و با آن\r\nكه قوت بازوى توانا وقدرت شمشير جهانگشا داشت و همان پهلوانى بود كه در نوجوانى ،\r\nعمرو بن عبدود را ( كه به نوشتهء تاريخ با دهها مرد جنگى برابر بود ) به يك ضربت از پاى\r\nدر آورده بود ، و همان دلاورى بود كه در قلعهء خيبر را بادست خود از جاى بركنده بود ،\r\nو همان شهسوارى بود كه هيچ كس قدرت ايستادگى در برابرش را نداشت ، ونيز با آن كه\r\nصدها پيرو ، صدها معتقد ، صدها يار پاكباز وسرسپردهء فداكار ، جان بر كف نهاده وآمادهء\r\nجهاد در راه احقاق حق داشت ، اما او ، از چنان حق مسلمى - كه نبى اكرم در وقعهء غدير\r\nبه دو تفويض فرموده بود - بر اساس مصلحت عمومى مسلمانان چشم پوشيد .\r\n","description":"","footnote":"","page_name":" 176 ","page_number":36},
  {"content":"\r\n\r\nوهنگامى هم كه پس از قتل عثمان ، اورا در محضور قرار دادند وازهر طرف\r\nاحاطه اش كردند وسرانجام خلافت را پذيرفت ، از همان نخستين لحظه ، دوست\r\nودشمنش ديدند كه او خلافت را ، براى رسيدن به قدرت نپذيرفته است بلكه براى\r\nاستقرار حكومت عدل الهى واحقاق حق ضعفاء و جلوگيرى از ظلم و ستم اقوياء پذيرا\r\nشده است . آن گروه قدرتمندان ، كه در دوران خلافت عثمان ، با سوء استفاده از اوضاع\r\nناهنجار و غير اسلامى آن دوران ، بيت المال را به يغما برده و با چپاول حق ضعفاء به\r\nثروت ومكنت رسيده بودند ، از امام راستين هم توقع داشتند اكنون كه بر مسند خلافت\r\nرسيده است ، با آنها از در مصلحت انديشى ومردمدارى ودوست يا بى وخويشاوند نوازى\r\n( وهمهء اينها هم به شيوهء عثمان ) در آيد و براى استحكام پايه هاى خلافتش ، آنهارا\r\nهمچنان در ظلم وجور وفسق وفجور آزاد بگذارد . اما زهى كوته انديشى ، دربارهء مردى\r\nكه تمام دنياى فانى را به هيچ مى گيرد ، چه رسد به آنكه در فكر استحكام پايه هاى\r\nخلافت باشد !\r\nبر خلاف تصور كوته بينان على ( عليه السلام ) در همان نخستين روز خلافت فرمانى صادر كرد\r\nكه طى آن اعلام شده بود : آن قسمت از اموالى را كه از بيت المال مسلمين ، بطور ناحق به\r\nاين و آن بخشيده شده است ، از همهء پايمال كنندگان حقوق مسلمانان پس مى گيرم به\r\nخوانهء بيت المال بر مى گردانم ، حتى اگر اين اموال را به مهريه وكابين زنان خويش قرار\r\nداده باشند . ( 1 )\r\nاحقاق حق\r\nهنگامى كه عمر ، خليفهء دوم ، بدست ابو لوءلوء ، ( اغلب ايرانيان در دوران حكومت او\r\nنوعا مورد ظلم وتبعيض ادارى قرار مى گرفتند ) ، كشته شد . فرزند دوم او ، عبيد الله ، به\r\nمردى ايرانى بنام \" هرمزان \" كه امير خوزستان بود و در جنگ با مسلمانان اسير شده\r\nوسپس پناهندگى گرفته وسرانجام مسلمان شده بود ، سوء ظن برد كه در كشتن پدرش\r\nدخالت داشته است . و تنها به خاطر همين سوء ظن بى مسند ومدرك و بى شاهد واثبات\r\n\r\n","description":"","footnote":" 1 . والله لووجدته قد تزوج به النساء وملك به الأماء لرددته ، فإن في العدل سعة : خطبه 15 . ","page_name":" 177 ","page_number":37},
  {"content":"\r\nنشده ، به سراغ وى رفت و بدون آن كه به محضر قاضى شرع مراجعه كرده وحكمى گرفته\r\nباشد ، خودسرانه اورا به قتل رسانيد . هيچكس ، از حق ايرانى بينوا ، كه به خشم\r\nوخودخواهى پسر خليفه دچار آمده بود دفاع نكرد و از خون او نامى به زبان نياورد . اما . . .\r\nاما تنها على ( عليه السلام ) بود كه اين ظلم ونابرابرى وعدم مساوات را تحمل نكرد ونزد عثمان\r\nرفت وفرمود : در حكومت دين الهى ، هيچكس از كس ديگر برتر نيست و خون پسر عمر ،\r\nبر خون اين ايرانى تازه مسلمان ، هيچ مزيتى ندارد . همچنان كه اگر آن ايرانى عبيدالله را\r\nبدون حكم حاكم مى كشت مستوجب قصاص بود ، اكنون نيز بايد پسر عمر ، به\r\nخونخواهى او ، قصاص شود .\r\nاما عثمان ، كه پس از انقلاب شكوهمند محمد ( صلى الله عليه وآله ) واستقرار حكومت عدل الهى ،\r\nبارديگر به دوران اشرافيت بازگشته بود وقوانين ومقررات قبيله اى جاهليت را مستقر\r\nكرده بود و برترى نژادى اعراب را بر غير عرب اصلى مسلم مى دانست ، از انجام اين\r\nقصاص خوددارى كرد .\r\nسالها بر اين گذشت ، تا آن كه عثمان ، خود نيز به دست مخالفان كشته شد . و همين\r\nكه على ( عليه السلام ) به خلافت نشست ، از همان نخستين روز به جست وجوى عبيدالله برخاست\r\nتا اورا قصاص كند و خون پايمال شدهء يك مسلمان را از هدر شدن رها كند . دايما\r\nمى فرمود كه \" اگر بر اين فاسق قاتل دسترسى پيدا كنم ، به خاطر خون هرمزان كه\r\nبى گناه ريخته شده است ، اورا قصاص خواهم كرد \" . وسرانجام نيز عبيدالله ، در جنگ\r\nصفين و در صف لشكريان معاويه سر در آورد و به دست سپاهيان على ( عليه السلام ) كشته شد .\r\nآيا چنين مردى ، كه براى اجراى حق وعدالت و براى جلوگيرى از پايمال شدن خون\r\nيك مسلمان گمنام ، اينطور جدى وقاطع مى ايستد وحتى پس از سالها احقاق آن حق را\r\nفراموش نمى كند ، مسند خلافت را مى توانست براى خود بخواهد ؟ وقدرت حكومت را\r\nمى توانست جز در راه خفا و در راه خدمت بهخلق خدا به كار گيرد ؟\r\nهمين خصوصيات بود كه راحت طلبان وعشرت جويان را كه از عدل و داد ومساوات\r\nعلى ( عليه السلام ) در عذاب بودند واو را مزاحم خوش وعيش ونوش خود مى ديدند به خشم\r\n","description":"","footnote":"","page_name":" 178 ","page_number":38},
  {"content":"\r\n\r\nوكينه توزى واداشته بود . وعلى ( عليه السلام ) در همين مورد است كه فرموده : \" آنها كه از عدالت\r\nگسترى ودادگرى من به ستوه آمده اند ، پس اگر من بى عدالتى وبيداد پيش گيرم\r\n( چيزى كه آنها از من مى خواهند ) چگونه من خواهند آن را تحمل كنند ؟ \" .\r\nمقايسه خلفاء\r\nو در پايان چنين خلافتى ، كه با پايان عمر سراسر عزت وشرف افتخار او نيز همراه\r\nبود ، از او كه 5 سال زمامدارى امپراتورى وسيع اسلام و در حقيقت بزرگترين امپراتورى\r\nآن روز جهان را به عهده داشت ، چه باقى مانده بود ؟ هيچ ، جز خانه اى گلين ومفروش به\r\nبوريايى كهنه وپاره و چند ظرف سفالين وكفشى كه كف آن سوراخ شده و به تازگى\r\nبادست خود أمير المؤمنين ( عليه السلام ) تعمير شده بود ، به اضافهء چند درهم پول سياه . . . .\r\nولى روزى كه عثمان كشته شد ، به نوشتهء تاريخ ثروت نقد او 150 هزار دينار طلا\r\nو يك ميليون درهم بود . و به نوشتهء مسعودى ، در كتاب تاريخش \" مروج الذهب \" ، املاك\r\nاو يكصد هزار دينار ارزش داشت وصدها اسب و شتر نيز از خود باقى گذاشته بود .\r\nو روزى كه زبير ، يكى از اعضاى شوراى خلافت ومدعى ومعاند على ( عليه السلام ) مرد ، چهار\r\nصد هزار دينار نقدينه ويكهزار اسب ويكهزار كنيز از او باقى ماند .\r\nوطلحه ، عضو ديگر شورا ، ومدعى ومعاند ديگر على ( عليه السلام ) تنها از درآمدى كه از غله\r\nعراق داشت روزى يكهزار دينار سود مى برد و از املاك خود در \" سراة \" نيز درآمدى بيش\r\nاز اين داشت و در كوفه و مدينه خانه هاى مجلل ساخته بود وعبد الرحمن بن عوف ، آن\r\nبازيگر مكار كه هزاران حيله به كار برد ، تا براى سومين بار ، حق على ( عليه السلام ) را پايمال كرد\r\nوعثمان را به خلافت رسانيد ، هنگام مرگ يكهزار اسب ويكهزار شتر وده هزار گوسفند\r\nداشت ، و در شهرهاى اسكندريه وبصره و كوفه خانه هاى مجلل ساخته بود . . . .\r\nبا اين مقايسهء ساده ، بهتر مى توان پى برد كه دنياى فانى براى ابر مرد تاريخ\r\nوشهسوار اسلام ، براستى كمتر از عطسهء بزى ارزش داشته است . . . .\r\nوجود على ، سرشار از عشق خدا ومالامال از علاقه به مظاهر توحيد وربوبى\r\nو خداشناسى است : وجودى شيفته ودلباخته جذبه ها وزيبايى هاى خلقت ،\r\n","description":"","footnote":"","page_name":" 179 ","page_number":39},
  {"content":"\r\nوشگفتى هاى آفرينش ، كه هر سحرگاه ، در چشمه سار اين جذبهء بى مانند ، دل\r\nمىشويد ، هر غروب شفق سرخ را ، قطره اى از خون شهيدان مى بيند كه در راه اين\r\nعشق وجذبه فرو مى چكد ، تا خود ، رود خروشانى فراهم آيد وبساط آنچه را كه بر سر اين\r\nراه ، دشمنانه مى ايستد ، از ميان بردارد . . . .\r\nبيانات دلنواز ، تعبيرهاى زيبا ، استدلالهاى محكم وسخنان پرجلالى كه در كتاب\r\n\" نهج البلاغه \" ، از او نقل شده است ، جلوه اى كوچك از ايمان ومعرفت اورا به مبدأ جهان\r\nهستى وسرچشمه وجود ، مشخص مى سازد .\r\nدر نهج البلاغه ، آن اثر جاودانه و بى مانند ، على ( عليه السلام ) ، راههاى گوناگون وصول به خدا\r\nوشناخت آن مبدأ يكتا را به مشتاقان مى آموزد ، و در اين طريق ، راههائى را ارائه\r\nمىدهد كه هنوز پاى استدلاليان به آستانهء آن نيز نرسيده است .\r\nعلى ، گاهى از بحث هائى فلسفى وتعقلى به مسأله توحيد و خداشناسى مى نگرد\r\nومسأله بسيط مطلق بودن خدا ونفى هرگونه مغايرت صفات باذات وتجزيه آن را مطرح\r\nمى سازد ، و خدا را فارغ از هر نوع تركيب وتجزيه معرفى مىكند و در ضمن خطبه ها\r\nو دعاها وسخنان ارزندهء خود ، به اينحقيقت اشاره مىكند .\r\nدر خطبهء نخست از نهج البلاغه مى فرمايد :\r\n\" او بر ذات مقدس خويش اتسوار است وسازمان كائنات بر ارادهء نيرومندش\r\nتكيه دارد \" . وآنگاه در باره محبوب ومعبود خويش ، چنين سخن مى گويد :\r\n\" آنكس را مى ستايم كه ستايش وتوصيف تعريف كنندگان ، به وصف كمالش ، كفايت\r\nنمى كند ، حتى اگر تا آخرين حد مبالغه ، كه در توانائى دارند ، پيش روند ، در بيان آن عاجز\r\nوناتوان مى مانند ، وهرچه بكوشند يكى از هزارانش را سپاس نتواند گفت . صفات كمالش\r\nرا حدى نيست تا بتوان به ميزان وحدود آن پى برد ، ونامهاى دلاويزش آنچنان بزرگ\r\nووارسته اند كه از سطح عالى ترين لغات رايج فراتر نگاشته شده اند \" .\r\nامام بزرگوار واعجوبهء روزگار ، سپس پيرامون معرفت آفريگار ، بدينگونه توصيف\r\nمى آغازد : \" آغاز دين ، معرفت وشناسايى كرد گار است و كمال معرفت وشناسايى ، ايمان\r\n","description":"","footnote":"","page_name":" 180 ","page_number":40},
  {"content":"\r\n\r\nبر ذات پروردگار ، ايمان را يگانگى خداوند ، يعنى شهادت بر يكتايى و بى همانندى او\r\nتكميل كنند وتوحيد را با صميميت واخلاص به اتمام مى رسانند . صاحبدلان ، چون\r\nصميمانه بر وحدت خدا اعتراف كردند ، اورا چنان پاك و بى آلايش مى بينند كه ذات\r\nمقدسش را از هر نام ووصف ، پاك و منزه مى دانند ، حاشا كه آن يگانه به صفتى موصوف\r\nباشد ، زيرا كه به هنگام توصيف ، چنان مى نمايد كه نامش ، از هر صفتى جدا است . پس\r\nاگر كسى بخواهد خداوند متعال را توصيف كند ، مثل آن است كه بخواهد براى وجودى\r\nبى همتا و مانند ناپذير ، همتا ومانندى آورده باشد وچنين كسى از سر منزل حقيقت ،\r\nفرسنگها فرسنگ ، دور و بيگانه وگمراه است \" .\r\nآزادى از ديدگاه على ( عليه السلام )\r\n\" آزادى \" كلمه اى است زيبا وفريبا ومقدس كه بيشتر بر سر زبانها است ، ولى كمتر بهه\r\nمفهوم حقيقى آن پى برده و عمل شده است . على ( عليه السلام ) در يكى از سخنان جالب وشيواى\r\nخود خطاب به يكى از ياران خود مى فرمايد : \" لا تكن عبد غيرك قد جعلك الله حرا \" .\r\nهرگز بنده اى ديگرى مباش چون خداوند ترا آزاد آفريده است .\r\nدر اين جملهء كوتاه ، معنايى سرشار از علم وآگاهى نهفته است . با اين توجيه و تفسير\r\nكه اگر ديگران مفهوم يا مصداق آزادى را در ديگران جستجو مى كنند و آن را مى خواهند\r\nاز ديگران دريافت كنند ، امام ( عليه السلام ) آن را در وجود خود فرد ، جستجو مىكند واورا به\r\nخويشتن دعوت مىكند . وبازگشت به خويشتن مىدهد ، تا خود را شايسته اى برخوردار\r\nاز آزادى نمايد . به تعبير رساتر ، آزادى را ذاتى مىداند و خود جوش ، نه اكتسابى\r\nواعطائى . بنده وبردهء ديگرى شدن ، معناى وسيع ودامنه دارى دارد كه مىتواند شامل\r\nانسانها ، اجناس ، تمايلات ، مقام هاى دنيوى ، غرائز سركش ، تمايلات جنسى ، افكار\r\nوايده هاى تند ومخرب و ديگر مقولات گردد . ولى انسان آزاده ووارسته و آزادى خواه\r\nواقعى ، طبق تعريف امام ( عليه السلام ) ، فردى است كه آنچنان خود را تربيت كرده است وآنچنان\r\nمهار نفس وزمام اراده وغريزه را در اختيار خود دارد ، كه به هيچ قيمت ، زير يوغ استثمار\r\nواستعمار وبهره كشى ديگران نمى رود ، و مورد هجوم تمايلات وخوسات هايناروا قرار\r\n","description":"","footnote":"","page_name":" 181 ","page_number":41},
  {"content":"\r\n\r\nنمى گيرد ، و در واقع مصونيت فطرى دارد . يك چنين فرد وارسته ، خود ساخته و تربيت\r\nيافتهء مكتب تربيتى اسلام است . اسلام آزاد ومنطقى ، اسلام دست نخورده ، اسلام\r\nآسمانى والهى . . . .\r\nشاگردان و تربيت يافتگان وفارغ التحصيلان اين مكتب الهى هستند كه مى توانند\r\nآزاديهاى خود را به هر قيمت وتحت هر شرائط سخت وناگوار محفوظ بدارند وتحت قيد\r\nوبندهاى زر وزور وتزوير ومقام رياست وحب شهوت نروند . امام على بن ابى طالب ( عليه السلام )\r\nيكى از بارزترين نمونه هاى تربيتى آن مى باشد وشاگردان برجسته و دست اول مانند :\r\nابوذر ، سلمان ، مقداد ، عمار ياسر ، مالك اشتر ، وابو حمزه ثمالى ، در مكتب او تربيت\r\nيافته اند . كه توانسته اند با ترك تمنيات خود ، به شريف ترين ثروت وغناى فطرى ، كه\r\nآزادى است ، برسند . جائى كه امام مى فرمايد : \" اشرف الغنى ، ترك المنى \" .\r\n\" شريف ترين ثروتها ترك تمنيات وخواسته ها وتمايلات درونى است \" . ( 1 )\r\nشرح كوتاه\r\nآزادى وآزادگى مولود بى نيازى است ونياز ووابستگى وشيفتگى ، پايه اى محدود\r\nبودن ومقيد و وابسته شدن است . از اين رو آزادگان جهان هميشه سبكبارند ، و بلند پرواز .\r\nحافظ شاعر وارسته مى گويد :\r\nغلام همت آنم كه زير چرخ كبود * از آنچه رنگ تعلق پذيرد آزاد است\r\nاستاد شهيد \" مطهرى \" در اين باره مى گويد :\r\n\" انسان با روح سبكبار وسبكبال زندگى مىكند وتحرك و نشاط پيدا مىكند ، آزادانه\r\nپرواز مى نمايد : در نبرد دائم زندگى ، سبك به پا مى خيزد ، حركت در ميدان زندگى ،\r\nمانند شناورى در آب است . هرچه وابستگى ها كمتر باشد ، امكان شناورى بيشتر است .\r\nوابستگيهاى زياد ، امكان شناورى را سلب و گاهى با خطر غرق شدن در آب رو به رو\r\nمى سازد . \" گاندى \" با روش زاهدانهء سبكبارى خود ، توانست امپراتورى انگلستان را به\r\nزانو در آورد .\r\n\r\n","description":"","footnote":" 1 . نهج البلاغه ، خطبهء 44 . ","page_name":" 182 ","page_number":42},
  {"content":"\r\n\" يعقوب ليث صفارى \" نان وپياز را رها نكرد ، تا توانست خليفه را به وحشت افكند .\r\nمقاومت حيرت انگيز \" ويت گنگ \" مديون آن چيزى است كه در اسلام \" خفت مؤنه \"\r\nخوانده مىشود . يك ويت كنگ قادر است با مشتى برنج روزهاى متوالى در پناهگاهها\r\nبسر ببرد و با حريف خود نبرد كند . هيچ رهبر مذهبى يا سياسى ، تاكنون نتوانسته است با\r\nناز پروردگى ولذت گرائى منشأ تحولى درجهان باشد . سبكبارى ، شرط اساسى تحركها ،\r\nجنبشها وجهشها است \" . ( 1 )\r\nجلوگيرى از تشريفات زائد ومراسم بى روح ، يكى از ويژگيهاى حكومت على ( عليه السلام ) بود .\r\nاساس حكومت على ( عليه السلام ) بر پايهء تلاش وفعاليت استوار ، و از تملق وچاپلوسى بيزار\r\nومتنفر بود .\r\nروزى امام ( عليه السلام ) وارد شهر \" انبار \" شد . شهرى كه اغلب ساكنان آن را مسلمانان غير\r\nعرب تشكيل مى دادند . كدخدايان ، كشاورزان ، قاطبه اهالى آن شادمان وخردسند\r\nبودند كه خليفه بزرگوارشان از شهر آنان عبور مىكند . به استقبالش شتافتند . هنگامى\r\nكه مركب على ( عليه السلام ) به راه افتاد ، آنان در جلو مركب ، سينه خيزان شروع به دويدن كردند\r\nو به اين ترتيب ارادت وخلوص خودرا اظهار نمودند .\r\nعلى ( عليه السلام ) مركب خودرا نگه داشت و آنان را طلبيد . پرسيد : چرا مى دويد ؟ اين چه\r\nكارى است كه شما انجام مى دهيد ؟\r\nدر پاسخ عرض كردند كه : اين يك نوع احترامى است كه ما نسبت به امراء ، حكمرانان\r\nوافراد مورد احترام خود قائل هستيم ، اين سنت مرسومى است كه از ديرگاه در ميان ما\r\nمعمول بوده است .\r\nامام ( عليه السلام ) فرمود : اين كار ، شمارا در دنيا به رنج وزحمت مى افكند و در آخرت به\r\nشقاوت وبدبختى مى كشاند . هميشه از اين نوع كارها كه شمارا سست وزبون مى سازد\r\nخوددارى كنيد . چون اين عمل فايده ونتيجه اى به حال شما وافراد مورد نظر شما ندارد\r\nو چيزى كه نتيجه وفايده اى نداشته باشد ، انجام آن روا نيست \" .\r\n\r\n","description":"","footnote":" 1 . سيرى در نهج البلاغه ص 226 . ","page_name":" 183 ","page_number":43},
  {"content":"\r\n\r\nعلى ( عليه السلام ) از امتيازات طبقاتى ، وعدم تساوى در برابر قانون ، و رعايت جانب اشراف ،\r\nبيزار بود ، وقتى شنيد كه \" عثمان بن حنيف \" ، والى او در بصره ، به مهمانى يكى از اشراف\r\nشهر رفته است به پسر حنيف چنين نوشت :\r\n\" شنيده ام به مجلسى پا نهاده اى كه در آن توانگران خوانده بودند وناتوانان رانده . به\r\nهنگام پذيرائى غذاهاى رنگارنگ براى تو مى آورده اند وظرفهاى گوناگون نزد تو\r\nمى چيده اند . اگر مى خواهى با من كار كنى ، دست از اين كارها بكش و گرنه استعفاء بده \" .\r\nنمونه اى از عدالت ودادگسترى على ( عليه السلام )\r\nنياز انسان ، به عنوان يك فرد انسان ، تنها در آب ونان وجامه ومسكن خلاصه\r\nنمى شود ، بلكه علاوه بر آنها احتياجات ونيازهاى روحى و فكرى وخواسته هاى معنوى\r\nهم دارد كه تأمين آنها مهمتر از آب ونان ومسكن است . كه يكى از آنها تعميم عدالت\r\nاجتماعى و رفع تبعيض وبرچيدن آثار تفاوتها و دو گانگى ها در اجتماع است .\r\nچون عدالت و رعايت قسط و داد است ، كه مىتواند تعادل اجتماع را حفظ كند ، و آن\r\nرا از سقوط نجات دهد ، و رضايت همگانى را فراهم سازد و به پيكر اجتماع سلامت\r\nوشادابى بخشد . ظلم وجور وستمگرى وتبعيض ، قادر نيست حتى روح خود آن ستمگر\r\nمتعدى را نيز راضى و آرام وخوشحال سازد ، تا چه رسد به ستمديدگان و حق باختگان .\r\nوجود على ( عليه السلام ) ، نمونهء بارز عدل و داد وميزان شاخص دادگسترى ودادخواهى بود .\r\nزندگى شصت و سه ساله على ( عليه السلام ) ، در همين كلمه خلاصه مى گردد . عدالت در او يك\r\nمذهب بود و روش ، نه امرى اكتسابى وگذرا ، فرد نكته سنج وباهوشى ، از على ( عليه السلام ) پرسيد :\r\n\" آيا عدالت شريف تر و بهتر و بالاتر است يا جود وبخشندگى ؟ \"\r\nعلى ( عليه السلام ) در پاسخ فرمودند : \" عدل و داد ، جريانها را در مسير طبيعى خود قرار\r\nمىدهد . ولى جود وبخشش ، آنهارا از مجراى طبيعى وواقعى خود خارج مى سازد .\r\nعدالت ، استحقاقهاى طبيعى وواقعى را در مد نظر قرار مىدهد ، به هركس طبق لياقت\r\nواستعداد و شايستگى اش مىدهد ، اما بخشش ، جريان عادى وطبيعى را برهم مى زند \" .\r\nپس از پيروزى و روى كار آمدن على ( عليه السلام ) ، عده اى از زباله ها وتفاله هاى رژيم سابق\r\n","description":"","footnote":"","page_name":" 184 ","page_number":44},
  {"content":"\r\nمى خواستند اموالى را كه تيول آنها شده بود و از طرف دستگاه حكومت گذشته در\r\nاختيار جمعى از نور چشمى ها ومتملقين وچاپلوسان قرار داشت ، همچنان در تملك\r\nآنان باقى بماند .\r\nامام در پاسخ آنان فرمود :\r\n\" حق كهن را هيچ عاقلى نمى تواند باطل يا ناديده انگارد ، به خدا قسم اگر آن اموال ،\r\nمهريه زنان هم قرار گرفته باشد يا بوسيله آن اموال ، كنيزكان خريدارى گردد ، بازهم\r\nآنهارا به بيت المال باز پس خواهم گرداند . چون در عدالت ودادگسترى آنچنان گشايش\r\nووسعتى است كه مىتواند خواسته هاى عمومى را بر طرف و تأمين سازد ، وجامعه اى كه\r\nشايستگى اجراى عدالت را ندارد ، در تنگناى ظلم وجور و بى عدالتى قرار مى گيرد \" .\r\nپس از پيروزى ظاهرى امام ( عليه السلام ) ، جمعى از دوستان خيرانديش او به حضورش آمدند\r\nو با نهايت خلوص و خير خواهى تقاضا كردند كه به خاطلر مصالح مهمتر ، انعطافى در\r\nسياست خود پيش گيرد وپيشنهاد كردند براى اينكه امام خودرا از درد سر هوچى ها ،\r\nراحت كند ، رعايت حال برخى از متنفذين وشخصيت‌هاى صدر اسلام را بنمايد .\r\nاستدلال آنها بر اين اساس بود كه معاويه ايالت زرخيز و پر در آمدى مانند سوريه را در\r\nاختيار دارد ، چه مانعى دارد كه فعلا به خاطر مصلحت مهمتر ، موضوع مساوات وبرنامهء\r\nبرابرى را مسكوت بگذارى ؟\r\nامام ( عليه السلام ) در پاسخ آنان فرمود :\r\n\" شما از من مى خواهيد كه پيروزى را به قيمت تبعيض و ستم به دست آورم ؟ از من\r\nمى خواهيد كه عدالت را به پاى سياست وسيادت فدا كنم ؟ نه ، به خدا قسم تا دنيا ، دنيا\r\nاست ، چنين نخواهم كرد و به گرد چنين كارى نخواهم گشت من وتبعيض ؟ . . . هرگز چنين\r\nكارى شدنى نيست . من وپايمال كردن عدالت ومساوات ؟ نه ، هرگز چنين چيزى ممكن\r\nنيست . اگر همهء اموالى كه به عنوان حكومت در اختيار من هست ، مال شخصى ومحصول\r\nدسترنج خودم بود و مى خواستم ميان مردم تقسيم كنم ، هرگز تبعيض روا نمى داشتم\r\nتا چه رسد به اينكه مال ، مال خدا ومربوط به بيت المال است و من امانت دار خدايم \" .\r\n","description":"","footnote":"","page_name":" 185 ","page_number":45},
  {"content":"\r\n\r\nدورنمائى از عدل و آزادى\r\nدر زندگى فردى واجتماعى على ( عليه السلام ) ، داستانها ونمونه هاى فراوانى به چشم\r\nمى خورد كه هركدام مىتواند درسى آموزنده وحياتبخش ، در زندگى فردى واجتماعى\r\nمسلمانان باشد . بهعنوان نمونه ، داستانى از زبان \" سوده \" زن شجاع وفداكار وهمرزم\r\nعلى ( عليه السلام ) نقل مىشود كه مىتواند بازگو كنندهء بسيارى از حقايق آن روز جهان اسلام باشد\r\nاينك آن داستان : \" وقت ادارى تمام شده بود . معاويه و چند تن از نزديكان وحغاشيه\r\nنشينان او نشسته بودند و از هر درى سخن مى گفتند . يكى از دربانان وارد شد وتعظيمى\r\nنمود وگفت : خليفه به سلامت باشد ! يك زن عراقى است كه خودرا سوده معرفى مىكند\r\nو مى گويد تازه از عراق رسيده است و كار لازم وفورى با خليفه دارد و بار مى خواهد .\r\nمعاويه لحظه اى به فكر فرو رفت و آهسته با خود زمزمه كرد \" سوده . . . \" به خاطر آورد\r\nوگفت : اجازه بدهيد وارد شود .\r\nزن قد بلند وارد شد . لباس ساده اى اندام اورا پوشانده بود . وضع او نشان مى داد كه\r\nسختى هاى روزگار وفراز ونشيب هاى زندگى اورا خميده كرده وزودتر از سن واقعى گام\r\nبه پيرى نهاده است . شايد تا آن روز پاى زنى جز براى شادى وتفريح خليفه به آن كاخ\r\nنرسيده بود . \" سوده \" سلام كرد و جواب شنيد . معاويه پرسيد : تو دختر عماره همدانى\r\nنيستى ؟ سوده جواب داد : آرى !\r\nمعاويه گفت : تو همان شخصى نيستى كه در جنگ صفين همراه مردان قبيله ات در\r\nلشكر على ( عليه السلام ) بودى و يك روز در گرما گرم نبرد براى تهييج برادرت اين اشعار را\r\nمى سرودى و مى گفتى : \" پسر عمار \" ، در روز نبرد كه مردان جنگى روبروى همديگر\r\nمى ايستند ، تو همچون پدرت آستين همت بالا زن ومردانه بكوش ! على وحسين\r\nوخاندان رسالت را يارى و كمك نما ! هند و پسر اورا خوار وزبون ساز ! رهبر وپيشواى ما\r\nعلى ( عليه السلام ) ، برادر گرامى پيامبر ، حضرت محمد ( عليه السلام ) ، پرچمدار هدايت ومشعلدار چراغ\r\nفروزان ايمان و تقوى است \" . آيا تو آن نبودى ؟\r\nسوده پاسخ داد : آرى ، معاويه ! من بودم . به خدا قسم من كسى نيستم كه از حق\r\n","description":"","footnote":"","page_name":" 186 ","page_number":46},
  {"content":"\r\nوصداقت رو برگردانم وحقيقتى را كتمان نمايم يا بى جا معذرت بخواهم . آن روز من بودم\r\nكه اين اشعار را مى خواندم .\r\nمعاويه پرسيد : خوب آن روز چه انگيزه وهدفى ؟\r\nسوده جواب داد : دوستى على ( عليه السلام ) وپيروى از حق ووفادارى به رهبر راستين .\r\nمعاويه گفت : من گمان نمى برم كه از پيروى على ( عليه السلام ) نتيجه اى گرفته باشى ؟\r\nسوده گفت : خواهش مى كنم گذشته را يادآور مكن وخاطرات فراموش شده را باز\r\nنگردان . آن روز ، روزى بود وامروز روز ديگر است .\r\nمعاويه گفت : چنين چيزى هرگز ممكن نيست . من هرگز برادرت را فراموش\r\nنمى كنم . چون صدمه هائى كه از او ، وخويشانت ديده ام از هيچكس ديگرى نديده ام .\r\nسوده ، باز پاسخ داد : درست است . برادرم فرد ناشناخته اى نبود وموقعيت او خدمات\r\nوفعاليتهاى او ، شور واحساسات او ، چراغ راه وراهنماى رهروان حقيقت بود . اما ، اكنون\r\nوضع دگرگون شده است و ما سرپرست خودرا از دست داده ايم . برنامه هاى ما ناتمام\r\nمانده . . . بهتر است از امروز سخن بگوئيم وگذشته را فراموش كنيم . خوب . بگو حاجت تو\r\nچيست ؟ \" سوده \" كمى سكوت اختيار كرد وآرامش خود را باز يافت . سپس با لحن اندرز\r\nآميزى شروع به سخن نمود وچنين گفت : معاويه ، تو امروز رياست وحكومت مردم را به\r\nچنگ آورده اى . تأمين نيازمنديها ورفاه ملت وظيفهء تو است . مسئوليت تو بزرگتر\r\nومهم تر از افراد عادى است فردا خداوند از تو بازخواست خواهد كرد كه با ملت چگونه\r\nرفتار كردى ووظائفى را كه در برابر آنها به عهده داشتى ، چگونه به انجام رساندى ؟ از\r\nنحوهء كار وفعاليت كارگزاران تو پيداست كه به وظيفهء خود درست قيام نكرده اى . اين\r\nعاملان ، نمايندگان ، فرمانداران واستانداران تو جز فردپرستى ومصلحت گرائى\r\nخويشتن وجز بسط نفوذ وقدرت شخصى تو ، كار ديگرى انجام نمى دهند . مرتب دم از\r\nتو مى زنند ورجز مى خوانند وچاپلوسى مى كنند ، اما نسبت به مردم با خشونت كامل\r\nرفتار مى كنند . مارا همانند خوشه هاى خشكيده اى درو مى كنند وهمچون گاو خرمن\r\nكوبى مارا زير پاى خود له مى كنند . از يك طرف به ما توهين وتحقير روا مى دارند ، و از\r\n","description":"","footnote":"","page_name":" 187 ","page_number":47},
  {"content":"\r\nديگر سو مالياتهاى گزاف وسنگين وكمرشكن مطالبه مى كنند . اين فرماندار جديد به\r\nنام \" بسر بن ارطأة \" كه به نام تو ، با پشتيبانى قدرت تو ، وارد قبيلهء ما شد ، مردان خاندان\r\nمارا كشت ، اموال مارا به يغما وغارت برد ، واكنون مى خواهد مارا به گفتن ياوه هائى\r\nمجبور سازد كه خدا هرگز آن روز را پيش نياورد كه زبان ما به چنان ياوه ها آلوده گردد و\r\nاز ولايت ودوستى على ( عليه السلام ) بى زارى جوئيم . . . .\r\nسوده به سخنان خود چنين ادامه داد : ما نمى خواهيم آشوبى به پا شود و گرنه هنوز\r\nتمام مردان با شهامت ونيرومند ما نمرده اند . اينك من از تو انجام دو مطلب زير را\r\nمى خواهم : يا اورا عزل كنى تا مردم قبيله از تو سپاسگزار باشند ، يا به سخنان من اعتناء\r\nنكنى تا ترا كاملا شناسائى ومعرفى كنم . معاويه كه سراپا گوش بود و هنوز انتظار نداشت\r\nكه زنى ، آن هم از دشمنان شكست خوردهء صفين ، اينچنين در مقابل او سخن بگويد ،\r\nسخت خشمگين شد و فرياد كشيد : \" سوده \" ، مرا تهديد مى كنى ؟ هم اكنون فرمان\r\nمى دهم ترا بر شتر سركش وچموش سوار كنند و به پيش فرماندارتان بفرستند تا\r\nهرطور خواست با تو رفتار نمايد . . . .\r\nسكوت مرگبار بر جملگى حكمفرما گشت . اطرافيان معاويه از ترس سر به پائين\r\nافكنده بودند و كسى جرأت سخن گفتن را نداشت . تنها كسى كه هرگز از خشم خليفه\r\nوحشت وهراس نداشت ، تربيت يافتهء مكتب على ( عليه السلام ) ، بانوى ستمديده وزجر كشيده\r\n\" سوده \" بود . از خاطرات شيرين گذشته دوران على ( عليه السلام ) را به ياد آورد و اين اشعار را زمزمه\r\nكرد ، وخواست معاويه را در جريان وقايع قرار دهد . مضمون اشعار او چنين بود : \" درود\r\nخدا بر روان پاك او باد ! كه هم اكنون در آغوش قبر آرميد وعدل و داد با او به خاك سپرده\r\nشد . رحمت ودرود حق بر روانى باد كه هميشه هم پيمان حق بود و به هيچ قيمت از آن\r\nدست بر نمى داشت وهمواره ملازم حق و ايمان وصداقت بود . . . \" . معاويه پرسيد : منظور\r\nتو از چنين فردى كيست ؟ حتما على بن ابى طالب است ! شاگرد وفادار مكتب على گفت :\r\nآرى منظورم اوست ، او بود كه هميشه ياور عدل و داد پشتيبان ستمديدگان وزجر\r\nكشيدگان بود . هان ، اى معاويه ! اكنون موضوعى را از دوران حكومت على ( عليه السلام ) بازگو\r\n","description":"","footnote":"","page_name":" 188 ","page_number":48},
  {"content":"\r\nمى كنم كه امروز به حال تو مفيدتر است . روزى با يكى از عاملان ونمايندگان او اختلافى\r\nپيدا كرديم . براى شكايت پيش او رفتم . مشغول نماز مستحبى بود . تا مرا ديد متوجه\r\nگرديد كه نياز فورى دارم . نماز را كوتاه كرد . و با كمال مهربانى پرسيد : حاجتى داشتى ؟\r\nجريان را براى او شرح دادم وبدرفتاريها وخشونت‌هاى فرماندار اورا تذكر دادم . همزمان\r\nبا شنيدن شكايات ونيازها وخواست‌هاى من ، اشك از ديدگان معصوم او جارى گشت\r\nو چون دانه هاى مرواريد بر گونه هايش غلتيد وچهرهء ملكوتى اش را دو چندان جذاب\r\nنمود . سپس دست‌هاى خود را به سوى آسمان برداشت وچنين گفت : \" خدايا ، تو آگاهى\r\nكه من هرگز به نمايندگان خود دستور نداده ام به كسى ظلم كنند و در حق ديگرى ستم\r\nروا دارند و در انجام حق كوتاهى وقصور ورزند \" . اين جمله را گفت وقطعهء پوستى را\r\nبرداشت و بى درنگ چنين نوشت :\r\n\" به نام خداوند بخشنده مهربان . دلائل آشكارى از طرف خدا برايتان آمده است ، پس\r\nحقوق وسهميهء مردم را با پيمانه وميزانهاى كامل به خودشان بدهيد و حقوق مردم را كم\r\nوكاست ننمائيد . در روى زمين فتنه و فساد نيانگيزيد . وقتى اين نامه به دست تو\r\nمى رسد : اموالى را كه گرفته اى مواظبت كن تا مأمور ديگرى بفرستم وآنهارا از تو باز\r\nپس بستاند والسلام ! \" . وسپس نامه را به من داد و به اين ترتيب نماينده خويش را معزول\r\nكرد . معاويه متوجه قيافه هاى اطرافيان خود گرديد كه از شنيدن سيستم زمامدارى\r\nعدل و داد على و از شهامت و بى پروائى پرورش يافتگان مكتب او ، به بهت وحيرت فرو\r\nرفته اند . به عنوان جبران سرشكستگى و اظهار وجد به منشيان خود دستور داد كه\r\nنامه اى بنويسند و در آن تذكر دهند كه نسبت به اين زن با عدالت وانصاف رفتار كنند .\r\n\" سوده \" گفت : چرا تنها من ؟ فقط با من چرا ؟\r\nمعاويه : تو چه كار به ديگران دارى ؟ \" سوده \" : ابدا ، اين كار روا و صحيح نيست . ذلت\r\nوزبونى است . اگر بنا باشد كه قانون عدالت اجرا شود ، بايد تمام افراد قبيله را زير پر خود\r\nبگيرد ، و گرنه خون من از ديگران سرخ تر نيست .\r\nمعاويه كمى جابجا شد و بار ديگر به زن خيره گشت وگفت : آرى ، على بن ابى طالب\r\n","description":"","footnote":"","page_name":" 189 ","page_number":49},
  {"content":"\r\nشمارا اين چنين بار آورده است كه در برابر شخصيت ها وزمامداران جسور و بى پروا\r\nسخن گوئيد . به كاتب ونويسنده اش دستور داد هرطور كه اين زن مى خواهد برايش\r\nبنويسد \" . اين داستان تابلويى گويا وترسيم بيانگر از عدل و داد ودموكراسى و آزاد منشى\r\nعلى ( عليه السلام ) و تربيت يافتگان مكتب تربيتى او بود . تاريخ ، نمونه ها وشواهد فراوانى از دوران\r\nحكومت علوى در صفحات خود دارد ، كه پژوهشگر ومحقق مىتواند از زواياى تاريخ ،\r\nموارد بى شمارى را پيدا كند كه داستان بالا يكى از صدها نمونهء آنها است . ( 1 )\r\nشبهاى ماه رمضان ، شبهاى على است :\r\nشبهاى خدا و شب هاى على ، پيوند على با خدا پيوند على با شب ، پيوند خدا با اين\r\nدو ، ونيز على با اين هردو ، پيوندى سرشار از راز ورمز خلقت و رحمت وشناختى كه\r\nمى خواست كه ديگران را نيز بدان راه ، سوق دهد . . .\r\nدر زندگانى سراسر شور و ايمان ، سراسر عشق به خدا و ايثار در راه خدا و پيامبرش ، كه\r\nعلى ( عليه السلام ) از سر گذراند ، شب‌هاى او سراسر عشق به خدا و ايثار در راه خدا و پيامبرش ، كه\r\nعلى ( عليه السلام ) از سر گذراند ، شب‌هاى او سر فصلى ديگر پايه گذار مكتبى ديگر است ، همه\r\nهيجان خواستن و شرار توانستن ، همه حرف دل ، حرف جان ، حرف اعماق ضمير ، حرف\r\nدل نهادن و سر و جان دادن در راه محبوب و معبود ازلى و ابدى . . . چه رازى بوده است\r\nميان على و شب ، كه شب همه شب را ، تا سحرگاهان بيدار مى مانده و با آفرينندهء شب\r\nو روز ، راز دل مى گفته است ؟ براى آشنايى با ذره‌اى از اين دنيا و قطره‌اى از اين دريا ، كه\r\nهمه زيباترين وراز آلودترين شعر خلقت را به ياد مى آورد ، نخست ، ما نيز از زبان شعر\r\nمدد مى گيريم و اين فصل كتاب را با شعرى زيبا ، از شاعر نامدار معاصر ، \" شهريار \" كه\r\nشاهد گوياى عشق شورانگيزى است كه دربارهء اين محبوب دل و جان بشريت سروده\r\nاست ، آغاز مى كنيم :\r\n\r\n","description":"","footnote":" 1 . مجله مكتب اسلام ، با استفاده از نوشته دوست و برادر گرامى و شهيدم مرحوم آقاى سيد\r\nمحمد كاظم دانش ( ره ) كه در واقعه 7 تير 1360 همراه خيل شهيدان به لقاء پروردگار خود شتافت\r\nو دوستان و علاقمندان خود را محروم از فيض خويش ساخت رضوان الله تعالى عليه . ","page_name":" 190 ","page_number":50},
  {"content":"\r\nعلى آن شير خدا ، مير عرب * الفتى داشته با اين دل شب\r\nشب ز اسرار على آگاه است * دل شب ، محرم سر الله است\r\nشب ، على ديد ، به نزديكى ديد * گرچه او نيز به تاريكى ديد\r\nشب شنفته است مناجات على * جوشش چشمهء عشق ازلى\r\nقلعه بانى كه به قصر افلاك * سر دهد نالهء زندانى خاك\r\nاشكبارى كه چو شمع بيزار * مى فشاند زر ، و مى گريد زار\r\nدردمندى كه چو لب بگشايد * در و ديوار ، به زنهار آيد\r\nكلماتى چو در ، آويزهء گوش * مسجد كوفه ، هنوزش مدهوش\r\nفجر ، تا سينه آفاق شكافت * چشم بيدار على ، خفته نيافت\r\nروزه دارى كه به مهر اسحار * بشكند نان جوينى افطار\r\nناشناسى كه به تاريكى شب * مى برد شام يتيمان عرب\r\nو آن اميرى كه به شب برفع پوش * مى كشد بار گدايان بر دوش\r\nتا نشد پردگى آن سر ، جلى * نشد افشاء ، كه على بود ، على\r\nشهسوارى كه به برق شمشير * در دل شب بشكافد دل شير\r\nعشق بازى كه هماغوش خطر * خفت در خوابگه پيغمبر\r\nپيشوايى كه زشوق ديدار * مىكند قاتل خود را بيدار\r\nمى زند پس لب او ، كاسهء شير * مىكند چشم ، اشارت به اسير\r\nچه اسيرى ، كه همان قاتل اوست * تو خدايى مگر ، اى دشمن دوست\r\nشبروان ، مست ولاى تو ، على * جان عالم به فداى تو ، على\r\nعلى ( عليه السلام ) كه در همه چيز و همه كار يگانه بود ، شيوه عبادت و راز و نياز با خداوند را نيز\r\nيگانه و خاص خود برگزيده بود . حتى هنگامى كه درد ، در دلش انباشته مى شد نيز ، براى\r\nراز دل گفتن و درد دل كردن با خدايش ، شب ها را بر مى گزيد . شبانه ، از خانه بيرون\r\nمى آمد ، به نخلستان‌هاى اطراف شهر مى رفت ، زير نخل ها ، در سايه روشن ماهتاب ،\r\nسر به داخل چاه‌هاى آب خم مى كرد و دردش را ، ناله‌هاى جانگدازش را ، فريادهاى در\r\nسينه مانده و با كس نگفته اش را ، سر مى داد . . . .\r\n","description":"","footnote":"","page_name":" 191 ","page_number":51},
  {"content":"\r\n\r\n\r\n\r\nسير و سلوك\r\nسير و سلوك در طريق پرستش خداوند يكتا ، عبادت و عبوديت در درگاه\r\nكبريايى اش ، و كرنش و نياز و نيايش در برابر عظمت بى چون آن قادر مطلق يگانه ، تلاش\r\nدر راه تهذيب نفس و اتصال آفريده به آفريننده ، يكى از اصول پرشكوه تعليمات انبياء\r\nاست ، كه در اسلام نيز خود ، در سرلوحهء همه تعليمات ديگر قرار گرفته است وعلى\r\nشاگرد برجسته و رهرو راستين مكتب انبياء نمايانگران آن بود .\r\nراه و رسم عبادت\r\nعبادت در اسلام ، صورتى ديگر دارد : عبادت‌هاى اسلامى ، نه تنها از زندگى و نفس\r\nو ذات زندگى جدا و بيگانه نيست ، بلكه با آن ، با فلسفه‌هاى آن ، توأم و آميخته است و در\r\nمتن واقعيات زندگى قرار دارد .\r\nدر اسلام ، عبادت پروردگار ، شامل پاره‌اى از وظايف اخلاقى به حقوق ديگران ، وقت\r\nشناسى ، كنترل احساسات و خشم و غضب ، مهر و الفت ورزيدن به مردم ، رعايت نظافت\r\nو پاكيزگى ، رازدارى ، خوددارى از غيبت و سخن چينى ، و دهها نظير آن ، تازه يكى از\r\nمقدمات و شرايط به حساب آمده است .\r\nاز ديدگاه اسلام ، هر كار خير و مفيدى كه توأم با انگيزه پاك خدايى باشد ، عبادت\r\nو بندگى است . از اين رو ، حتى درس خواندن و كسب معلومات و دانش اندوختن و علم\r\nآموختن ، كسب و كار حلال و نافع ، فعاليت اجتماعى و سازندگى در راه خدمت به خلق ، اگر\r\nتوأم با انگيزهء خدايى و نيت و قصد الهى باشد و تظاهر و ريا در آن نفوذ و دخالت نكند ، خود\r\nعبادت و بندگى در پيشگاه خداوند يگانه به شمار مى آيد ، همچنان كه نماز و روزه هم از\r\nشاخص ترين عبادت‌هاى اسلامى شمرده مىشود . . . .\r\nمعراج روح\r\nدر تعبيرهاى اسلامى ، از عبادت و ستايش الهى ، به عنوان معراج روح انسانى و نردبان\r\nقرب و تعالى روح و پرواز روح به سوى كانون نامرئى هستى و آفرينش ياد شده است كه\r\nانسان مسلمان به عنوان سپاس از پديد آورنده خود انجام مىدهد و به سلوك و سير خود\r\nدر اين طريق تداوم مى بخشد . . . . على ( عليه السلام ) در نهج البلاغه مى فرمايد : ( إن قوما عبدوا الله\r\n","description":"","footnote":"","page_name":" 192 ","page_number":52},
  {"content":"\r\nرغبة فتلك عبادة العبيد ، وإن قوما عبدوا الله شكرا فتلك عبادة الاحرار \" .\r\nيعنى : گروهى خداوند را به انگيزهء پاداش مىپرستند اين نوع عبادت ، عبادت تجارت\r\nپيشگان است . و گروهى او را از ترس مىپرستند ، اين نوع عبادت ، عبادت برده صفتان\r\nو بردگان است . و گروهى خداوند را براى آنكه او را در برابر آن كمالات و صفات عاليه\r\nسپاسگزارى كرده باشند مىپرستند ، اين نوع عبادت ، عبادت آزادگان است .\r\nوعلى ( عليه السلام ) ، باز در يكى ديگر از سخنان ارزنده خود مى فرمايد : \" اگر بر فرض ، خداوند\r\nكيفرى را براى نافرمانى معين نكرده بود ، وظيفه سپاسگزارى در برابر خداوند ايجاب\r\nمى كرد كه از فرمانش ، تمرد و سرپيچى نشود \" .\r\nو بارها مى فرمود : \" خداوندا ! ، من تو را به خاطر بيم از كيفر ، يا به خاطر طمع و آز در\r\nبهشت ، پرستش نكرده ام . من تو را بدان جهت پرستش كردم كه تو را شايستهء پرستش\r\nيافتم \" . در مكتب على ( عليه السلام ) ، پرستش در يك چيز خلاصه مىشود : ياد حق وحفظ او ، و از\r\nياد بردن هرچه غير اوست و هميشه زندگى كردن با ياد خدا . قرآن مجيد مى فرمايد : نماز\r\nرا براى آنكه به ياد من باشى برپا دار و اداء كن !\r\nعروج روح على ( عليه السلام ) ، در پرتو اين كمالات هر روز اوج بيشترى مى گرفت تا خود را به\r\nافق بالاترى بكشاند و هر آنچه موجب سنگينى پرواز بود ، از خويشتن دور مى ساخت . به\r\nخصوص ، شب هنگام ، چون پردهء تاريكى بر همه جا كشيده مى شد و در سكوت سنگين\r\nشبانه ، عظمت الهى ، پاك و شفاف ، در آئينه فيروزه گون و ستاره نشان آسمان ، بازتابى پر\r\nجلال مى يافت ، على ( عليه السلام ) ، با آن عظمت روحى ، خود را در برابر آفريدگار يكتا و توانا ،\r\nذره‌اى بيش به حساب نمى آورد و هميشه و همه وقت و همه جا ، با اين گونه راز و نيازها\r\nو كلمات و عبارات ، زمزمه و ترنم داشت : \" اين نفس من است كه رياضت و پرهيز ، تربيتش\r\nمى كنم ، تا در روز رستاخيز كه ترسناكترين روزهاست ، از اضطراب ايمن باشد \" . و در\r\nجاى ديگر ، با زبان و بيانى ديگر مى فرمود : \" اى دنيا و اى شهوت ! از من دور باش ! مهار\r\nتو را ، به پشت تو ! رها كرده ام و خويشتن را از قيد و بند سنگين تو آزاد ساخته ام . . . .\r\nبه خدا سوگند ، عنان نفس خود را در زنجير خواهم داشت و آن چنان بر نفس خود\r\nسخت خواهم گرفت كه از چشمانم چشمه‌هاى زلال بجوشد \" .\r\n","description":"","footnote":"","page_name":" 193 ","page_number":53},
  {"content":"\r\n\r\n\r\nعشق پاك\r\nعلى ( عليه السلام ) ، در كار عبادت ، عاشقى دلباخته و بى قرار بود . با تمام وجود به عبادت\r\nمى پرداخت . به عادت او ، تنها براى رفع تكليف نبود . او عاشق راستين جمال حق بود و جز\r\nجمال دلرباى حقيقت چيزى در نظرش جلوه و نمودى نداشت . سجده‌هاى او طولانى\r\nو سجده گاهش همواره از اشك شوق مرطوب بود . . . با اين روايتى كه از امام چهارم ( عليه السلام )\r\nنقل شده است مى توان به عظمت سجده‌هاى اين عاشق پاكباخته پى برد : هنگامى كه\r\nاز امام زين العابدين ( عليه السلام ) كه سجده‌هايى طولانى و خستگى ناپذير در برابر خداوند ،\r\nداشت كه گويى برخاستنى در پى نخواهد داشت ، خواستند تا تقليلى در اين طول\r\nعبادت و سجده روا دارد ، فرمود : \" و من يقدر على عبادة جدي علي بن ابي طالب ؟ \" . ( من ، كه\r\nتوانسته ام همانند ، جدم على بن ابى طالب به عبادت پروردگارم بپردازم ؟ ) .\r\nنمونه اى از راز و نيازها\r\nعلى ( عليه السلام ) در عبادت‌هاى شبانه اش ، آن هنگام كه ميان او و پروردگارش ، پرده اى جز\r\nآسمان فيروزه گون نبود ، و اين پرده اى بود كه با يك بال پرواز انديشه و عشق على بر كنار\r\nمى رفت ، و در چشم به هم زدنى طى مى شد ، به خاك مى افتاد ، و در دعاها و نيايش ها و راز\r\nو نيازهايش مى گفت : \" خدايا ، تو را به يگانگى و عظمت مىستايم و بر آستان پر شكوه\r\nو جلال تو ، پيشانى بندگى بر خاك مىسايم . تو را با ديدگان بينا ، نمى بينند ، ولى\r\nناديده ات نيز نمى انگارند . فروغ جمال تو در قلب ها و عواطف ، شعلهء عشق مى افزايد ،\r\nاما جلوهء دلبرى تو از چشم انداز بشر خاكى ، مستور و پنهان است . . . \" شكوه و عظمت تو\r\nآنچنان شامخ و بلند است كه پرواز انديشه ، از پيرامون آن ، غير ممكن و محال است ، ولى\r\nدست دلنواز و مهربان تو ، در اعماق درياها و خميدگى درها و بلندى ستيغ كوهها\r\nكوچكترين و ريزترين ذرات وجود را ، مشمول نوازش و مهربانى خود قرار مىدهد . . . .\r\n\" خداوندا ! نه آن بلند پر اوج وافقهاى بالا ، دست ما را از دامن لطف تو كوتاه مى سازد\r\nو نه اين رحم عميق و پهناور تو پايهء عرش الوهيت تو را فرو مى ريزد . حكيم خردمند ، تو را\r\nمى شناسد ، ولى از حقيقت وجود تو آگاه نيست ، به او عصايى چوبين بخشيده اند ، تا\r\nاستدلال كند و در ظلمات اوهام ، راه را از چاه باز شناسد . اما آن بلند پروازى راستين ،\r\n","description":"","footnote":"","page_name":" 194 ","page_number":54},
  {"content":"\r\nويژهء پروانگان عشق است كه در سرادق جلال تو بال زننده و گردا گرد شمع حقيقت\r\nوجودت بگردند و در يك لحظه ، سراسيمه تسليم شعله وصال گشته ، در امواج بيكران\r\nنور و هستى ، شخصيت و موجوديت خود را محو سازند و پرتو آسا ، به خورشيد بى زوال\r\nوحدت بازگردند . \" اى پروردگار بزرگ ! هنگامى كه شب فرا مى رسد و از گريبان خون\r\nآلودهء شفق ، عفريت ظلمت سر بيرون مى كشد ، تو را سپاس مى گذارم و تو را مىستايم .\r\nو در سپيدهء دم كه پنجه‌هاى زرتاب آفتاب ، بر پيشانى افق ، با قلم طلا آيات نور\r\nمىنگارد ، ياد تو هستم و تو را مى پرستم . هر آن ستارهء فروزنده كه از گوشه چادر شبرنگ\r\nسپهر ، يكدم آشكار و يك دم نهان مىشود و دورنماى بديع خود را بدين عشوه ها\r\nجذاب تر جلوه مىدهد ، از بزرگى و عظمت تو غافل نيستم و همه ، جمال تو مى بينم .\r\nچون ديدگانم به روى جهان باز شود ، از پاى تا سر يك پاره قلب مىنمايم كه با تو ،\r\nعاشقانه راز گويم ، از هر درى كه سخن گويند فرسوده و خسته مى شوم ، ولى همين كه\r\nنوبت به حديث تو افتد ، نشانى از نو گرفته ، داستان را از سر آغاز مىكنم . . . .\r\n\" تو را مىستايم ، و بدين ستايش مى خواهم كه ابرهاى رحمت بر ما بسيار ببارد و در\r\nاين موقعيت نعمت تو كامل گردد .\r\nتو را مىستايم و با اين ستايش ، جان خود را به پيشگاه عزت تو تسليم مى سازم و در\r\nحصار عصمت تو از لغزش و گناه پناه مى جويم .\r\n\" خدايا ، مرا به توانگرى خويش نيازمند كن و از توانگران و اغنيا بى نياز ساز ! تو راه\r\nبنماى تا من گمراه نشوم و تو دوست باش تا از فريب دشمنان ايمن بمانم \" .\r\nآرى ، بدين گونه مى گذشت شب‌هاى آن ابر مرد يگانه ، آن اسطورهء پر جلال كه خود از\r\nجلال آفرينش پروردگارش ، نشانه اى و آيتى بود . و چون ، شب به پايان مى رسيد ،\r\nاندوهگين مى شد كه چرا آن خلوت پر شكوه شبانه و آن فرصت نيكوى راز دل گفتن با\r\nخداى يگانه ، بسر آمده است . و بار ديگر ، تمامى روز را در انتظار شب مىگذرانيد و شب ،\r\nباز همچون همه شب‌هاى پيشين مى گذشت . . . خدايا ، پرتوى از شب‌هاى على را ، بر\r\nشب‌هاى زندگى ما نيز فرو فرست !\r\nو روزهاى ما را نيز روزهاى مبارك و ميمون و سعادتبار قرار بده ! آمين رب العالمين\r\n","description":"","footnote":"","page_name":" 195 ","page_number":55},
  {"content":"\r\n\r\n\r\nجهاد و عبادت در مكتب على ( عليه السلام )\r\nمكتب انسان ساز على ( عليه السلام ) ، مكتب حركت و پويائى . . . مكتب تحرك و كوشش ، مكتب\r\nمبارزه و جهاد در راه خدا و در راه تأمين رفاه و آسايش مردان خدا و مخلوقات خداست .\r\nمبارزه و تلاش در زندگى فردى و اجتماعى ، در سرلوحه برنامه‌هاى پيروان اين مكتب\r\nقرار گرفته است ، و شهادت و از خود گذشتگى ، عالىترين آرزوى يك فرد پيرو مكتب او ، را\r\nتشكيل مىدهد . بدين گونه بسيار طبيعى است آن كس كه شهادت را پذيرفته باشد هرگز\r\nاسارت و ذلت نخواهد داشت .\r\nزندگى 63 ساله على ( عليه السلام ) ، خود نمونه اى و الا و پرشكوه از مجاهده و مبارزه در راه\r\nايمان و اخلاص بود ، مبارزه اى كه آخرين ساعات لذت بخش آن بانواى \" به خداى كعبه\r\nسوگند به فيض عظيم نائل گشتم \" پايان گرفت و خاتمه پذيرفت . . . .\r\nنمونه اى از بيانات او\r\nاو در يكى از خطبه‌هاى نهج البلاغه ، ديدگاه واقعى خود را در مورد جهاد و مبارزه در\r\nراه خدا نشان مىدهد و توصيف جالب و شناسائى كاملى از جهاد و از هدفها و آرمان‌هاى\r\nآن ، به دست مىدهد . و از اين طريق رهروان حقيقت را به كعبه معشوق و محبوب خود ،\r\nمى كشاند و افراد بى هدف و سست عنصر را مورد عتاب قرار مىدهد . داستان آن نيز به\r\nاين ترتيب است : پس از جنگ صفين صلح موقت برقرار گرديد و طرفين تعهد داشتند كه\r\nتا يك سال كوچكترين تعدى و تجاوز به مرز همديگر را روا ندارند . اما سربازان شام كه در\r\nمرز متمركز شده بودند ، و با دستور فرماندهان متخلف خود گاه گاهى به عراق حمله ور\r\nشده و از قتل وغارت و چپاول و خيانت خوددارى نمى كردند و تجاوزات آنان اغلب\r\nبى جواب مى ماند و خونسردى خاص ، در ميان لشكريان على ( عليه السلام ) حكمفرما بود . اين\r\nموضوع به على ( عليه السلام ) بسيار گران آمد . خطابهء زيرا را به منظور تهييج احساسات و عواطف\r\nآنان در مسجد كوفه در برابر فرماندهان سپاه ايراد نمود كه امروز هم مىتواند بيانگر\r\nعواطف و احساسات و راهگشاى خونسرديها و بىتفاوتيها گردد .\r\nمضيقه بى آبى\r\n\" معاويه بن ابى سفيان \" در حدود شانزده سال بود كه به عنوان امارت در شام\r\n","description":"","footnote":"","page_name":" 196 ","page_number":56},
  {"content":"\r\n\r\nحكومت مى كرد ، و بدون آنكه به احدى اظهار كند مقدمات خلافت را براى خويش\r\nفراهم مى ساخت ، از هر فرصتى ، براى منظورى كه در دل داشت ، استفاده مى كرد\r\nو بهترين بهانه او براى اينكه از حكومت مركزى سرپيچى كند و داعيه خلافت را آشكار\r\nنمايد ، موضوع كشته شدن عثمان بود . او در زمان حيات عثمان ، به استغاثه‌هاى عثمان\r\nپاسخ مساعد نداد و تقاضا و استمدادهاى عثمان را نشنيده و ناديده گرفت . اما منتظر بود\r\nعثمان كشته شود و قتل وى را بهانه كار خود قرار دهد عثمان كشته شد . و معاويه فورا در\r\nصدد بهره بردارى بر آمد . از سوى ديگر مردم پس از قتل عثمان ، دور على ( عليه السلام ) را كه به\r\nجهات مختلفى از رفتن زير بار خلافت امتناع مى كرد گرفتند و با او بيعت كردند .\r\nعلى ( عليه السلام ) پس از آنكه ديد مسئوليت رسما متوجه او است ، قبول كرد و خلافت\r\nرسمى اش در مدينه ، كه مركز و دار الخلافه آن روز بود ، اعلام شد . همه استانهاى كشور\r\nپهناور اسلامى آن روز اطاعتش را گردن نهادند ، به استثناء شام و سوريه كه در اختيار\r\nمعاويه بود . معاويه از اطاعت حكومت مركزى سرپيچى كرد و آن را متهم ساخت به اينكه\r\nقاتلان عثمان را پناه داده است و خود آماده اعلام استقلال شام و سوريه شد . و سپاهى\r\nانبوه از شاميان را فراهم كرد .\r\nعلى ( عليه السلام ) پس از فيصله دادن به كار اصحاب جمل ، متوجه معاويه شد . نامه‌هايى به\r\nمعاويه رد و بدل كرد . اما نامه‌هاى على در دل سياه ابو الاعور سلمى ، پيشا پيش لشكر\r\nمعاويه با گروهى از پيشاهنگان حركت مى كرد و مالك اشتر نخعى ، با گروهى از لشكريان\r\nعلى ( عليه السلام ) به عنوان مقدمة الجيش پيشا پيش سپاه على ( عليه السلام ) حركت مى كرد . دو دسته\r\nپيشاهنگ در كنار فرات به يكديگر رسيدند .\r\n\" مالك اشتر \" ، از طرف على ، مجاز نبود جنگ را شروع كند ، اما ابو الاعور براى اينكه\r\nزهر چشمى بگيرد ، حمله سختى كرد . حمله او از طرف مالك و همراهانش دفع شد ،\r\nو شاميان سخت به عقب رانده شدند . ابو الاعور براى اينكه كار را از راه ديگر بر حريف\r\nسخت بگيرد ، خود را به محل \" شريعه \" ، يعنى آن نقطه شيب دار كنار فرات ، كه دو طرف\r\nمى بايست از آنجا آب بردارند ، رساند ، نيزه داران و تيراندازان خود را مأمور كرد تا آن\r\nنقطه را حفظ كنند و مانع ورود مالك ويارانش بشوند . طولى نكشيد كه خود معاويه با\r\n","description":"","footnote":"","page_name":" 197 ","page_number":57},
  {"content":"\r\nسپاه انبوهش رسيد و از پيشدستى ابوالاعور خشنود شد . معاويه براى اطمينان بيشتر\r\nعده اى بر نفرات ابو الاعور افزود . اصحاب على ( عليه السلام ) در مضيقه بى آبى قرار گرفتند .\r\nشاميان عموما از پيش آمد اين فرصت خوشحال بودند ، و معاويه با مسرت اظهار داشت :\r\n\" اين پيروزى مال ماست \" .\r\nتنها عمرو بن العاص معاون و مشاور مخصوص معاويه اين كار را مصلحت نمى ديد . از\r\nآن سو ، على ( عليه السلام ) خودش رسيد و از ماجرا آگاه شد . نامه اى به وسيله يكى از بزرگان\r\nفرستاد ، كه \" تو و پيروانت قبل از هر چيز اسلحه به كار برده ايد ، به علاوه جلوى آب را بر\r\nياران من گرفته ايد ، دستور بده از اين كار دست بردارند تا مذاكرات آغاز گردد . البته اگر تو\r\nبه چيزى جز جنگ راضى نشوى ، من ترس و ابايى ندارم \" .\r\nاين نامه به دست معاويه رسيد . با مشاورين خود در اطراف اين موضوع مشورت\r\nكرد . . . . عموما نظرشان اين بود : فرصت خوبى به دست آمده ، بايد استفاده كرد ، و به اين\r\nنامه نبايد ترتيب اثر داد . تنها عمرو بن العاص نظر مخالف داشت .\r\nگفت : \" اشتباه مى كنيد ، على و اصحابش چون در نظر ندارند در كار جنگ وخونريزى\r\nپيشدستى كنند ، فعلا سكوت كرده اند و به وسيله نامه خواسته اند شما را از كارتان\r\nمنصرف كنند . خيال نكنيد كه اگر شما به اين نامه ترتيب اثر نداديد و آنها را همچنان در\r\nمضيقه بى آبى گذاشتيد آنان عقب نشينى مى كنند . آن وقت است كه دست به قبضه\r\nشمشير خواهند برد و از پا نخواهند نشست تا شما را با رسوايى از اطراف فرات دور كنند \" .\r\nاما عقيده اكثريت مشاورين اين بود كه مضيقه بى آبى ، دشمن را از پاى در خواهد آورد و\r\nآنها را مجبور به عزيمت خواهد كرد .\r\nمعاويه شخصا نيز با اين عقيده همراه بود . اين شورا به پايان رسيد . صعصعه براى\r\nدريافت جواب نامه به معاويه مراجعه كرد معاويه كه در نظر داشت از جواب دادن شانه\r\nخالى كند گفت : \" بعدا جواب خواهم داد \" ضمنا دستور داد تا سربازان محافظ آب ، كاملا\r\nمراقب باشند و مانع ورود و خروج سپاهيان على ( عليه السلام ) شوند . على ( عليه السلام ) از اين پيشامد ، كه\r\nاميد هرگونه حسن نيتى را در جبهه مخالف به كلى از بين مى برد و راهى براى حل\r\nمشكلات به وسيله مذاكرات باقى نمى گذاشت ، سخت ناراحت شد . راه را منحصر به\r\n","description":"","footnote":"","page_name":" 198 ","page_number":58},
  {"content":"\r\nاعمال زور و دست بردن به اسلحه ديد . در مقابل سپاه خويش آمد و خطابه‌اى كوتاه اما\r\nمهيج و شورانگيز به اين مضمون انشاء كرد : \" اينان ستمگرى آغاز كردند ، در ستيزه را\r\nگشودند و با روش خصمانه شما را پذيرا شدند . اينان مانند گرسنه اى كه غذا مى طلبد\r\nجنگ وخونريزى و خون آشامى مى طلبند . جلوى آب آشاميدنى را بر شما گرفته اند ،\r\nاكنون يكى از دو راه را بايد انتخاب كنيد راه ديگرى نيست . يا تن به ذلت و محروميت\r\nو خوارى بدهيد و هم چنان تشنه بمانيد ، يا شمشيرها را از خون پليد اينان سيراب كنيد ،\r\nتا خودتان از آب گوارا سيراب شويد . زنده بودن اين است كه پيروز و فاتح باشيد ، هر چند\r\nبه بهاى مردن تمام شود . و مردن اين است كه مغلوب و زير دست باشيد هر چند زنده\r\nبمانيد . شما بهتر مى دانيد معاويه گروهى گمراه و بدبخت را گرد خويش جمع كرده و از\r\nجهالت و بى خبرى آنها ، استفاده مىكند . تا آنجا كه آن بدبختها بى جهت ، گلوهاى\r\nخودشان را هدف تير مرگ قرار داده اند \" . ( 1 )\r\nاين خطابه مهيج ، جنبشى عظيم در سپاهيان على ( عليه السلام ) به وجود آورد . خونشان را به\r\nجوشش آورد . آماده كارزار شدند و با يك حمله سنگين دشمن را تا فاصله زيادى عقب\r\nراندند و \" شريعه \" را متصرف شدند . در اين وقت عمرو بن العاص كه پيش بينى او به وقوع\r\nپيوسته بود ، به معاويه گفت : \" حالا اگر على و سپاهيانش معامله به مثل كنند و با تو همان\r\nكنند كه تو با آنها كردى ، چه خواهى كرد ؟ آيا مى توانى بار ديگر \" شريعه \" را از آنها\r\nبگيرى ؟ \" معاويه گفت : \" به عقيده تو ، على ، اكنون با ما آنگونه رفتار خواهد كرد كه ما\r\nكرديم ؟ \" عمرو عاص گفت : \" نه به عقيدهء من على ، با ما معامله به مثل نخواهد كرد ، و ما را\r\nدر مضيقه بى آبى نخواهد گذاشت . او براى چنين كارها نيامده است \" . از آن سو سپاهيان\r\nعلى ( عليه السلام ) ، بعد از آنكه ياران معاويه را از شريعه دور كردند ، از على ( عليه السلام ) خواستند اجازه\r\nبدهد مانع آب برداشتن ياران معاويه بشوند .\r\nعلى ( عليه السلام ) فرمود : \" مانع آنها نشويد ، من به اين گونه كارها كه روش جاهلان است دست\r\nنمى زنم . من از اين فرصت استفاده مى كنم و مذاكرات خود را با آنها بر اساس كتاب خدا\r\nآغاز مى كنم . اگر پيشنهادها و صلاح انديشيهاى من پذيرفته شد كه چه بهتر و اگر\r\n\r\n","description":"","footnote":" 1 . نهج البلاغه خطبه 51 . ","page_name":" 199 ","page_number":59},
  {"content":"\r\nپذيرفته نشد با آنها مى جنگم ، اما جوانمردانه ، نه از راه بستن آب بر روى دشمن ، من\r\nهرگز دست به چنين كارى نخواهم زد و كسى را در مضيقه بى آبى نخواهم گذاشت . آن\r\nروز شام شده بود كه سپاهيان على ( عليه السلام ) و معاويه با يكديگر مى آمدند و آب بر مى داشتند\r\nو كسى متعرض سپاهيان معاويه نمى شد .\r\nشهريار شاعر سالك آذربايجانى در اين باره گويد :\r\nشنيدم آب به جنگ اندرون ، معاويه ، بست * به روى شاه ولايت ، چرا ؟ كه بود خسى\r\nعلى به حمله گرفت آب و باز ، كرد سبيل * چرا ؟ كه او كس هر بى كس است ودادرسى\r\nسه بار دست به دست آمد آب و در هر بار * على چنين هنرى كرد و او چنان هوسى\r\nفضول گفت كه : ارفاق تا به اين حد بس * كه بى حيائى دشمن ز حد گذشت بسى\r\nجواب داد كه : ما جنگ بهر آن داريم * كه نان و آب نبندد كسى به روى كسى\r\nغلام همت آن قهرمان كون و مكان * كه بى رضاى الهى نمى زند نفسى\r\nتو هم بيا و تماشاى حق و باطل كن * ببين كه در پى سيمرغ مى جهد مگسى\r\n","description":"","footnote":"","page_name":" 200 ","page_number":60},
  {"content":"\r\nبخش دوم\r\nF\r\nعلى ( عليه السلام ) از ديدگاه دانشمندان غير اسلامى\r\n","description":"","footnote":"","page_name":" 201 ","page_number":61},
  {"content":"\r\n","description":"","footnote":"","page_name":" 202 ","page_number":62},
  {"content":"\r\nبخش دوم / على ( ع ) از ديدگاه دانشمندان غير اسلامى . . .\r\nبراى هرچه بيشتر بهره گرفتن از پرتو آشنايى و شناسايى على ( عليه السلام ) ، يكى از راههاى\r\nگوناگون ، مطالعه و جستجو در گفته ها و نوشته ها و عقايد و نظرات دانشمندان و متفكران ،\r\nجهان دربارهء اين ابر مرد تاريخ اسلام و تاريخ بشر است .\r\nدر اين بخش ، براى پى بردن به راز هستى اين موجود شگفتى انگيز ، از نيروى فكرى\r\nديگر دانشمندان استمداد مى كنيم و از طريق رشته‌هاى تابندهء افكار انديشمندان\r\nو متفكران نامدار تاريخ ، و بزرگان عصر حاضر ، با اين اعجوبهء خلقت بيشتر آشنا مى شويم .\r\nاين نظرات و گفته ها ، اگرچه هريك كافى است تا شناسانندهء بزرگترين شخصيت تاريخ\r\nبشر باشد ، ولى هدف ما ، در اينجا نشان دادن و نماياندن بزرگى و عظمت حضرت\r\nعلى ( عليه السلام ) ، با اين گفته ها و نوشتارها نيست .\r\nچه براى شناسائى شخصيت متكى به خود على ( عليه السلام ) نيازى به استمداد از گفته ها\r\nو انديشه‌هاى ديگران نيست ، و عظمت خود ساخته و برون از اندازهء او ، به هيچ\r\nپشتوانه اى نياز ندارد : على را تنها بايد با خود و فروغ ذات خود شناخت . بدين گونه ، در اين\r\nميان ، قصد آن نيست كه از زبان ديگران بشناسيم ، بلكه قصد آنست كه بدانيم ديگران\r\nعلى را چگونه شناخته اند . بلكه قصد آنست كه بدانيم ديگران على را چگونه\r\nشناخته اند . و در اين راه نيز نخست به آنچه دانشمندان و متفكران غير اسلامى دربارهء\r\nعلى ( عليه السلام ) گفته و نوشته اند ، نظر مى افكنيم ، كه به فرمودهء مولانا :\r\nخوشتر آن باشد كه سر دلبران * گفته آيد در حديث ديگران\r\nچرا كه اگر دانشمندان اسلامى ، به خصوص متفكران شيعه ، با ايمان اسلامى و عشق\r\nبه خاندان عصمت و طهارت ، از ديدگاهى عاشقانه ، جانشين و وصى پيامبر اسلام را\r\n","description":"","footnote":"","page_name":" 203 ","page_number":63},
  {"content":"\r\n\r\nنگريسته اند ، بارى ، دانشمندان غير اسلامى ، تنها با نگاه علم و از چشم تحقيق وتتبع در\r\nاحوال شخصيت ، بى نظير و يگانه ، زندگى او را مورد تحقيق و تدقيق قرار داده اند و آنگاه ،\r\nچنان شيفته و مبهوت مانده اند كه گفتارشان نيز از اثرات اين بهت و شيفتگى بدور\r\nنمانده است .\r\nدر همين باره ، شاعر مشهور معاصر ، شهريار تبريزى نيز قطعه اى پر معنا دارد كه\r\nچنين مى گويد :\r\nگواه فضل تو آن به ، كه دشمنان باشند * مثل خوش است و به مصداق خوشترى هم وصل\r\nيكى به گفتهء شبلى ، شميل زنديق * ببين كه گفته به وصف على ، خطابى فصل\r\n\" على است نسخهء فردى كه شرق و غرب جهان * دگر نديد ، سوادى از او ، مطابق اصل \"\r\nآنچه در پى مى آيد ، گلچينى از ميان هزاران هزار گفته و نوشته در اين مورد ،\r\nو مصداق قطرهء آبى از درياست ، ورنه به تحقيق ، اگر تنها فهرستى از عنوان كتابها\r\nو رسالات نوشته شده پيرامون على را ، گرد آوريم ، خود به دهها جلد كتاب قطور بالغ\r\nخواهد شد . . .\r\n1 . جبران خليل جبران\r\nنويسنده پر شور و حماسه آفرين مسيحى ، در باره آن يگانهء دوران ها در نامه اى كه به\r\nجرداق مىنويسد چنين مىنگارد :\r\n\" در ميان بزرگان تاريخ كمتر شخصيتى است كه مردم در ذكر خير او همانند على\r\nاتفاق نظر داشته باشند . به عقيدهء من ، فرزند ابيطالب ، نخستين عربى است كه ملازمت\r\nو مجاورت روح كلى را برگزيد و با آن ، همراز و دمساز گرديد . او نخستين عربى بود كه دو\r\n","description":"","footnote":"","page_name":" 204 ","page_number":64},
  {"content":"\r\n\r\n\r\nلبش آهنگ ترانهء روح كلى را به گوش مردمى منعكس ساخت كه پيش از آن ، اين نغمه را\r\nنشنيده بودند . بدين جهت در ميان راههاى پر فروغ بلاغت او ، و در تاريكىهاى گذشتهء\r\nخود ، حيران ماندند ، پس هركس شيفته و دلدادهء او گشت ، هركس با او دشمنى ورزيد ، از\r\nفرزندان جاهليت و نادانى است \" .\r\nاو مى افزايد : \" على از دنيا درگذشت ، در حالى كه شهيد عظمت و بزرگوارى خود شد . از\r\nدنيا چشم پوشيد ، در حالى كه نماز در ميان دو لبش بود . او درگذشت ، در حالى كه دلش از\r\nشوق پروردگار پر بود . عرب ، مقام و قدرش را نشناخت تا آنكه از همسايگان عرب ،\r\nمردمى از پارس به پا خاستند و تفاوت ميان گوهر و سنگريزه را شناختند \" . ( 1 )\r\n2 . شبلى شميل\r\nدانشمند ماده گراى عرب ، با وجود آنكه منطق كمونيستى والحاد وانكار ماوراء\r\nطبيعت را دارد ، در مورد اين شخصيت والاى الهى و اسلامى ، با لحن پرشور و ستايش\r\nآميزى مى گويد :\r\n\" امام على بن ابيطالب ، بزرگ بزرگان جهان و يكتا نسخهء مان بود كه جهان شرق\r\nو غرب ، در عالم قديم و جديد ، صورتى بسان اين نسخه ، ك مطابق اصل باشد ، به خود\r\nنديده است \" . ( 2 )\r\n3 . جرج جرداق\r\n\" نويسنده مسيحى ديگر ، كه پنج جلد اثر بزرگ ، پيرامون تحليل شخصيت و مكتب\r\nعلى ( عليه السلام ) ترسيم كرده است ، مىنويسد :\r\n\" نزد تاريخ ، حقيقت و واقعيت يكسان است ، خواه بشناسى يا نشناسى . و چنين است\r\nكه شهيد نامى ، پدر بزرگ شهيدان ، على بن ابى طالب ، صوت عدالت انسانى ، شخصيت\r\n\r\n","description":"","footnote":" 1 . جرج جرداق در پيشگفتار الأمام على صوت العدالة الانسانية .\r\n2 . از كتاب صوت العدالة الانسانية تأليف \" جرج جرداق \" ص 501 . ","page_name":" 205 ","page_number":65},
  {"content":"\r\n\r\nجاودانى شرق است . على بن ابيطالب است كه در قتال و كارزار ، معنى ديگر دانسته بود ،\r\nغير از آنچه ديگران دانستند ، و به قصد و نيت ديگرى جنگ مى كرد . غير از آن نيتى كه\r\nديگران داشتند . با زهد وورع ، جهاد را برگزيد و در راه محبت به درماندگان و بيچارگان ، به\r\nفتح قلعه ها پرداخت و كاخ دشمنان عدل و داد را با خاك يكسان كرد . او در مكارم اخلاق\r\nو صفات عاليهء انسانى ، به حد كمال و اعلى رسيده بود . اى جهان ، چه مى شد اگر هر آنچه\r\nدر قدرت وقوته دارى به كار مى بردى و در هر زمان ، على ديگرى با آن عقلش ، با آن\r\nقلبش ، با آن زبانش و با آن ذوالفقارش به عالم مى بخشيدى ؟ \" . ( 1 )\r\n4 . ميخائيل نعيمه\r\nنويسنده بزرگ مسيحى و متفكر فلسفه و ادب معاصر عرب در پيشگفتار كتاب الامام\r\nعلى ( عليه السلام ) مىنويسد : \" يك نويسنده و مورخ ، هر چند نابغه و هنرمند باشد ، هرگز نمى تواند\r\nهر چند در هزاران صفحه ، تصوير كاملى از شخصيت على ( عليه السلام ) و محيط پر آشوب و فتنه\r\nانگيز او را ترسيم كند . زيرا آنچه اين عنصر كامل و با كمال عرب ، ميان خود و خدايش\r\nانجام داده است ، چيزى است كه هيچكس نشنيده و نديده است . پس در اين صورت هر\r\nچهره اى كه از شخصيت او ترسيم كنيم ، ناچار مبهم و نارسا و اندك خواهد بود . او نه تنها\r\nقهرمان صحنهء پيكار و نبرد بود ، بلكه در بينش ژرف و پاكى وجدان ، و بيان قاطع ، در برابر\r\nستمگران ، قهرمانى بزرگ به شمار مى رفت . . . اين بزرگى و عظمت او ، هر چند روزگاران\r\nطولانى بر آن مى گذرد ، ولى همواره مىتواند براى ما گنجينهء پر مايه اى باشد كه بدان\r\nتوجه كنيم و امروز يا هر روز ديگر كه نيازى به برپايى زندگى شايسته و سربلند داشته\r\nباشيم ، از آن روح پر خروش ، الهام بگيريم . چون او ، عنصر نامتناهى تفكر و انديشه ، در هر\r\nزمان و مكان به شمار مى آيد \" . ( 2 )\r\n\r\n= + * * * + =\r\n","description":"","footnote":" 1 . مجموعه پنج مجلد اثر جاودان او .\r\n2 . على والقومية العربية ، جلد پنجم صوت العدالة الانسانية ص 1224 . ","page_name":" 206 ","page_number":66},
  {"content":"\r\n\r\n\r\n5 . توماس كارلايل\r\nنويسنده وفيلسوف انگليسى ، در تحليل شخصيت و عظمت تاريخى على ( عليه السلام )\r\nآنچنان قلم فرسائى مىكند كه مطالعه كننده در بادى نظر او را شيفتهء امام مى پندارد او\r\nچنين مىنويسد :\r\n\" اما ، على . . . ما را جز اين نمى رسد كه او را دوست بداريم و به او عشق بورزيم . چه او\r\nجوانمردى بس عاليقدر و بزرگ منش بود . از سرچشمه وجدانش ، خير و نيكى\r\nمى جوشيد ، از دلش شعله‌هاى شور و حماسه زبانه مى زد ، او شجاع تر از شير ژيان بود ،\r\nولى شجاعتش آميخته با روح لطف و صفا و رحمت ، و سرشار از عواطف رقيق انسانى\r\nو رأفت و نرم دلى بود . . . او در شهر كوفه غافلگير شد ، و با حيله و توطئه به شهادت رسيد ،\r\nشدت عدل او بود كه باعث اين جنايت شد ، چرا كه او هركس را مانند خود عادل\r\nمى پنداشت . هنگامى كه در بستر مرگ افتاده بود ، دربارهء كسى كه بر او زخم شمشير\r\nزده بود ، صحبت شد . پاسخ داد :\r\n\" اگر زنده ماندم ، خود مى دانم چه كنم ، ولى اگر در گذشتم اختيار دست شماست . اما\r\nاگر خواستيد قصاص كنيد ، در برابر يك ضربت شمشيرى ، شما هم تنها با يك ضربه\r\nسزايش را بدهيد ، اما اگر اصلا از قصاص در گذريد به تقوى نزديكتر است \" . ( 1 )\r\n6 . ولتر\r\nنويسنده ، فيلسوف ، متفكر و نمايشنامه نويس بزرگ فرانسه در قرن هيجدهم ، اثرى\r\nتحقيقى به نام \" رساله اى در باره آداب و رسوم ملل گوناگون دارد كه در باره مسائل ملل\r\nمسلمان بويژه در صدر اسلام ، نكات و اشارات توجه انگيز و در خور تأملى دارد . وى در\r\nاين كتاب ، عقيده خود را مبنى بر اين كه خلافت حضرت على ( عليه السلام ) ، مستند بوده ، ابراز\r\n\r\n","description":"","footnote":" 1 . على والقومية العربية صفحه 1224 . ","page_name":" 207 ","page_number":67},
  {"content":"\r\n\r\n\r\nداشته است . همچنين ، اظهار عقيده كرده است كه پيامبر اسلام در مورد جانشينى پسر\r\nعم و داماد خود على ، به صراحت و قاطعيت ، وصيت كرده است و حتى در بستر احتضار ، از\r\nصحابه خود قلم و دوات خواسته است ، تا كتبا حضرت على ( عليه السلام ) را به عنوان جانشين خود\r\nمعرفى و منصوب كند . ولى ، على بحثى نسبتا مفصل اين مطالب و مسائل را تجزيه\r\nو تحليل كرده و تأسف خود را از به انجام نرسيدن اين وصيت ابراز داشته است . . . \" .\r\n7 . بارون كارادوو\r\nمحقق و مورخ فرانسوى ، در كتابى مستند و آنكه على ، در عين حال كه عنوان قهرمان\r\nو امام ، هر دو را دارا بود ، در عين حال ، سردار جنگى شكست ناپذير و عالم و دانشمند\r\nزبردست علوم الهى ، و فصيح ترين خطباى صدر اسلام به شمار مى رفت . خاصيت دوم\r\nاينكه على ( عليه السلام ) ، در عين اينكه از طرف مسلمين سنى ، يا شيعى مذهب ، به منزلهء يكى از\r\nبزرگترين مفاخر اسلام مورد ستايش و تكريم قرار گرفته ، بى آنكه خود خواسته باشد ،\r\nتمام فرق و مذاهبى كه هنوز تا اين ساعت در ميان ملل اسلامى تفرقه و جدايى\r\nانداخته اند ، او را پيشواى خود مى شناسند . در كتبيه مساجد اهل سنت ، نام على ، در\r\nكنار اسامى پيامبر ( صلى الله عليه وآله ) وابوبكر وعمر ثبت شده است و در ديوار محراب‌هاى شيعيان ،\r\nنام على ، بعد از نام پيامبر ذكر گرديده است \" . ( 1 )\r\n8 . نرسيسيان\r\nسردبير چند سال پيش سفارتخانهء بريتانيا در بغداد ، كه خود از فضلاء و متفكران\r\nعالم مسيحى و از سياست‌مردان مشهور به شمار است ، در باره حضرت على ( عليه السلام ) چنين\r\nمى گويد :\r\n\" اگر اين خطيب بزرگ ، على بن ابى طالب ، در عصر ما ، هم اكنون در مسجد كوفه بر\r\n\r\n","description":"","footnote":" 1 . شهسوار اسلام ، اثر \" گابريل دانگيرى \" ترجمه كاظم عمادى چاپ چهارم ص 139 ، 140 - 145 . ","page_name":" 208 ","page_number":68},
  {"content":"\r\n\r\nمنبر پا مى نهاد ، مشاهده مى كرديد كه مسجد كوفه با آن پهناويش ، از سران و بزرگان\r\nاروپا موج مى زد ، كه همه مى آمدند تا از درياى سرشار دانش او ، روح خود را\r\nسيراب سازند \" . ( 1 )\r\n9 . سليمان كتانى\r\nنويسنده مسيحى ، كه مدتى مديد از بهترين سالهاى عمر خود را ، وقف تحقيق در\r\nباره زندگى اين پيشواى بزرگ آزادى ، و معرفى شخصيت يگانه او ساخته است كتابى پر\r\nارج ، در مدح و ستايش على ( عليه السلام ) پرداخته است به نام \" الامام على \" و كتاب خود را گذشته از\r\nارزش تاريخى و تحقيقى اش ، از حيث ارزش‌هاى ادبى به صورت زيباترين تحقيقى ،\r\nمجاهد بزرگ ومبارز بى همتاى تاريخ است ، چنين مىنويسد :\r\n\" . . . على ، آن شجاع بى مانند و قهرمان بى همتا و يكه تازى بود كه پهلو به پهلوى\r\nپيامبر اسلام مى جنگيد ، و به اعمال برگزيده و معجزه‌آسايى قيام مى كرد كه در تاريخ ، به\r\nشكوه و عظمت از آنها ياد مىشود . وى در جنگ \" بدر \" جوانى بيست ساله بود كه با يك\r\nضربت شمشير ، به نيروى بازوى توانايش ، يكى از سواران قريش را كه خود قهرمانى\r\nتناور و پر آوازه بود به دو نيم كرد . در جنگ \" احد \" شمشير پيامبر ( صلى الله عليه وآله ) را به دست گرفت و با\r\nهر ضربت دست ، سرها شكافت و جوشن ها بر تن ها دريد . و در يورش به قلعه‌هاى يهود\r\nو خيبر ، با يك دست دروازه سنگين آهنين را از جاى كند و آن را بالاى سر خود\r\nسپر ساخت .\r\nپيامبر اسلام ( صلى الله عليه وآله ) او را بسيار دوست مى داشت وبدو بسى وثوق و اطمينان داشت . تا\r\nآنجا كه روزى در حالى كه نگاه به سوى او دوخته بود گفت :\r\n\" من كنت مولاه فعلى مولاه \" ( هر آن كس كه مولايش منم على مولاى اوست ) . ( 2 )\r\n\r\n","description":"","footnote":" 1 . \" ماهو نهج البلاغه \" ص 3 .\r\n2 . امام على جلد ص 374 . ","page_name":" 209 ","page_number":69},
  {"content":"\r\n\r\n10 . گابريل دانگيرى\r\nنويسنده و محقق مشهور فرانسوى ، در كتاب تحقيقى و پر ارزش خود ، با شور\r\nو هيجان و دلى پر طوفان ، با شگفتى خاصى ، پيرامون عظمت شخصيت امام چنين\r\nمىنويسد :\r\n\" على خطيب زبردست و نويسنده توانا و قاضى عالىقدرى به شمار است كه در صف\r\nنخست مؤسسين و پايه گزاران مكتب ها ، مقام شامخى دارد . مكتبى كه او تأسيس نموده\r\nاست ، از لحاظ صراحت و روشنى و استحكام منطق و همچنين از لحاظ تمايل بارز آن به\r\nترقى وتجدد و حركت ، امتياز فوق العاده اى دارد \" .\r\n\" . . . شخصيت على ، داراى دو خاصيت برجسته و ممتاز است كه آن دو را در هيچ يك از\r\nقهرمانان بزرگ تاريخى نمى توان يافت : نخست تابلوى عصر ما در آورده است . چنان كه\r\nجز چيره دستان ادبيات عرب و هنرمندان فاضل و اديبان دانشمند ، و متخصصان اين فن\r\nكسى را ياراى فهم راز آن و پى بردن به عمق معانى بلند و فخيم آن ، چنان كه بايد و شايد\r\nنيست . از اين كتاب كه خوشبختانه به فارسى نيز برگردانده شده و با عنوان \" امام على ( عليه السلام ) ،\r\nپيشوا و پشتيبان \" انتشار يافته است ، به يك جمله بسنده مى كنيم كه خود حسن\r\nختامى بر اين مبحث نيز تواند بود :\r\n\" سخن گفتن در باره امام على ( عليه السلام ) ، از نطر قرب معنوى ، كمتر از ايستادن در محراب\r\nعبادت نيست \" . ( 1 )\r\n\r\n","description":"","footnote":" 1 . امام على ( ع ) ، پيشوا و پشتيبان صفحه 121 . ","page_name":" 210 ","page_number":70},
  {"content":"\r\nبخش سوم\r\nF\r\nعلى ( عليه السلام ) و اصول كشور دارى\r\n","description":"","footnote":"","page_name":" 211 ","page_number":71},
  {"content":"\r\n","description":"","footnote":"","page_name":" 212 ","page_number":72},
  {"content":"\r\n\r\n\r\nبخش سوم / على ( ع ) و اصول كشور دارى . . .\r\nدر اين بخش ديدگاه دانشمندان اسلامى از بيست تن نقل شده بود كه محض\r\nاختصار حذف گرديد .\r\nعلى ( عليه السلام ) و اصول كشور دارى\r\n1 . اصول اساسى كشور دارى\r\n2 . مساوات و برادرى\r\n3 . على ( عليه السلام ) وسماوات و عدالت\r\n4 . قضاوت ودادرسى\r\n5 . على و كارگزاران حكومت اسلامى\r\n6 . ماليات و درآمدهاى عمومى\r\n7 . فرار مغزها\r\n8 . نويسندگان و دبيران ويژه\r\n9 . بارزگان و صنعتگران\r\n10 . احتكار و سزاى محتكران\r\n11 . در ميان مردم حاجتمند\r\n12 . على و مستمندان اجتماع\r\n13 . برنامه ملاقات‌هاى عمومى\r\n14 . در ميان توده ها\r\n15 . عدالت و دادگسترى در مكتب على ( عليه السلام )\r\n16 . رهنمودها و ارشادهاى انسانى و و الا\r\n1 . اصول اساسى كشور دارى\r\nمنشور تاريخى و جاودانه امام على ( عليه السلام ) ، كه در تاريخ بنام \" عهدنامهء مالك\r\n","description":"","footnote":"","page_name":" 213 ","page_number":73},
  {"content":"\r\nاشتر \" شهرتى ابدى يافته است چون اين انسانى ترين منشور ، در فصول درخشان خود\r\nآئين فضيلت و تقوى و روش جهاندارى ، مردم خواهى و ملتدارى را به معاصران و آيندگان\r\nمىآموزد . در اين منشور شگرفت و شگفتى آفرين ، امام على ( عليه السلام ) ، با آن لحن حماسى\r\nشورانگيز ، افراد و آحاد كشور را آن سان به معنويت و صداقت و شرافت و فضيلت ، دعوت\r\nمىكند كه حتى دشمنان او در طول تاريخ اعتراف كرده اند كه اصول و پايه‌هاى اين\r\nدعوت ، بر اساس معيارهاى عدالت ، برادرى و برابرى در قانون ، و براساس معنويت و آزادى\r\nخواهى استوار شده است . اين فرمان امام ، يكى از مهم ترين سفارش‌هاى گرامى آن\r\nحضرت است كه حقوق عمومى ، تعارفات خصوصى ، و راه و رسم زندگى يك فرد مسلمان\r\nراستين را روشن و تعيين كرده است .\r\nعلى ( عليه السلام ) ، اين نمونه بارز عدل اسلامى ، با شيوهء زندگى پرشكوه خود ، با رفتار و كردار\r\nو با گفتار وآثار خود ، همواره عدالت اجتماعى را يك تكليف الهى و يك وظيفهء خدايى ،\r\nو ناموس تغيير ناپذير جامعه مىداند و قصور در اين امر مقدس را ، نه تنها جايز\r\nنمى شمارد ، بلكه بر آن سلوك در اين موارد حتى يك تماشاچى بى طرف بودن براى\r\nيك مسلمان آگاه ، گناهى نابخشودنى شمرده مىشود . همه جا ، در اين فرمان مبارك ،\r\nمى بينيم كه على ( عليه السلام ) خطاب به فرماندار برگزيدهء خود ، او را از ظلم ، اجحاف ، تبانى ،\r\nتوطئه و رشوه برحذر داشته است .\r\nدر همين فرمان ، چاپلوسى و تملق را موقوف مى دارد . ملاك برترى و امتياز را\r\nصداقت و تلاش مىداند . تفكيك و تشخيص خادم و خائن را وظايف استاندار و فرماندار\r\nمى شمارد . و برابرى و سماوات اين دو را به هيچ روى جايز نمى شمارد . و از سوى ديگر\r\nآن را كه به حقوق ديگران تجاوز و تعدى كند ، در هر رتبه و مقامى كه باشد مستوجب\r\nو مستحق عقوبت و مكافات مى شمارد . مى فرمايد : \" تنبيه و مجازات خائنان ، ضرورى\r\nاست و تشويق و ترفيع خدمتگزاران واقعى واجب و لازم است . على ( عليه السلام ) شالودهء ضرورى\r\nپيوند دولت و ملت را ، وجود اطمينان و اعتماد ميان آن دو مىداند و نيز برقرارى و ايجاد\r\nروابط حسنه ميان اين دو را ، ا ز ضروريات اوليه پايدارى حكومت و پايه استحكام\r\nو نيرومندى دولت و عامل آسايش و رفاه ملت و مردم مى شمارد . در اين عهدنامه ، قوام\r\n","description":"","footnote":"","page_name":" 214 ","page_number":74},
  {"content":"\r\n\r\nو ثبات و پايدارى ملت با وجود ارتش نيرومند معرفى شده است . و پايدارى و بقاى ارتش\r\nبدون بودجه و كمك مالى و مادى تجار و پيشه وران بى معنى و خالى از مفهوم تلقى\r\nگرديده است . در انتخاب افراد ارتش و پرسنل نظامى ، توجه به شخصيت خانوادگى\r\nو سابقه گذشتگان و نياكان ، چندان حائز اهميت نيست ، بلكه بزرگوارى ، شجاعت ،\r\nگذشت ، جوانمردى ، جود و سخاوت ، اساس گزينش و ملاك انتخاب و اختيار قرار گرفته\r\nاست . افسر ارتش اسلامى ، طبق قوانين شمرده شده در اين عهدنامه ، بايد امين ،\r\nپاكدامن ، بردبار ، عذر پذير ، خوش قلب ، جوانمرد و پاك باشد .\r\n2 . مساوات و برادرى\r\nعلى ( عليه السلام ) در رفع فاصله‌هاى مخوف و وحشت انگيز طبقاتى ، و در راه ريشه كن كردن\r\nتضادها ، و با توجه به زندگى طبقهء محروم و مستضعف ، در مقام خليفه مسمانان چنين\r\nمى فرمايد : \" وقتى كه رعيت در رفاه و آسايش بسر برد و تنگدست و فقير نباشد ، خراج\r\nو ماليات به راحتى مىتواند پردازد . اما در آن روز كه دهكده رو به ويرانى داشته باشد ،\r\nو ساكنان آن فقيرانى بيش نباشند ، چنين مردمى ، فرمان كدخدا را نپذيرند و به چيزى\r\nنگيرند ، عامل مسكنت و محروميت روستائيان ، از حرص و طمع فرمانروايان سرچشمه\r\nمى گيرد و هيچ روستايى ، دچار مسكنت نمى شود ، مگر آنكه والى حريص باشد و از\r\nدگرگونيهاى جهان ، تجربه نيندوخته باشد \" . \" جرج جرداق \" در وصف اين عهدنامه عالى\r\nمى گويد : \" منشور امام ، در نهج البلاغه ، از فكر و خيال و عاطفه انسان سرچشمه\r\nمىگيرد و تا خيال و عاطفه و احساس و فكر انسانى وجود دارد ، مىتواند با ذوق بديع\r\nادبى ، هنرى او پيوند داشته باشد . آيات و نشانه هائى كه از حس عميق و ادراكى ژرف\r\nبرخوردار است ، با شور وشوق واقعيت گرائى و گرمى حقيقت ، با ميل به شناخت واقعيت\r\nو حقيقت توأم است ، سخنان امام ، در نهج البلاغه ، زيبا ونغز است . زيبائى موضوع و بيان ،\r\nآنچنان به هم آميخته است ، آنچنان معنى و مدلول باهم متحد شده است كه حرارت با\r\nآتش ، نور با خورشيد ، هوا با فضا ، يكى و متحد هستند . و اگر على ( عليه السلام ) ، درباره انتقاد سخن\r\nمى گويد ، گوئى تند باد خروشانى است . اگر فساد و مفسدين را تهديد مىكند ، همچون\r\nآتشفشانهاى سهمناك و پر غرش زبانه مى كشد ، و اگر به استدلال منطقى مى پردازد ،\r\n","description":"","footnote":"","page_name":" 215 ","page_number":75},
  {"content":"\r\n\r\nعقلها و احساسات و ادراكات بشرى را مورد توجه قرار مىدهد و راه هر نوع دليل و برهان\r\nرا مى بندد و عظمت و منطق ، شكوه برهان خود را به اثبات مى رساند . و اگر تو را پند و اندرز\r\nمىدهد ، مهر پدر و عاطفهء پدرى و راستى و وفا و گرمى محبت بى پايان را در آن خواهى\r\nديد . اگر براى تو از ارزش هستى و زيبائيهاى خلقت و كمالات جهان هستى سخن\r\nمى گويد ، آنها را با مركبى از نور ستارگان و ماه در قلب تو ترسيم مىكند . بلاغت بيان او از\r\nبلاغت قرآن سرچشمه گرفته است و با اصول و قواعد عربى پيوند دارد ، تا آنجا كه\r\nگفته اند : \" گفتار او از كلام خداوند پائين تر و از سخن مخلوق بالاتر است \" .\r\n3 . على ( عليه السلام ) و مساوات و عدالت\r\nدر فرمان به مالك اشتر ، عبارتى جلب توجه مىكند كه در قاموس حقوق بشر امروز ،\r\nاهميت بسيار دارد . و آن توصيه و سفارش افراد كشور و آحاد ملت است كه با اين كلمه\r\nآغاز مى گردد : \" الناس صنفان اما أخ لك في الدين أو نظير لك في الخلق \" . يعنى در\r\nچارچوب مملكت دارى تو از نظر خلقت و آفرينش ، مردم كشور بيرون از دو رقم نيستند :\r\nيا برادر دينى تو هستند يا نظير و همتاى تو از نظر خلقت و آفرينش \" . تفسير سخن\r\nامام ( عليه السلام ) اين چنين است : افراد كشور اگر برادر دينى تو هستند ، اسلام وظائف و حقوق\r\nحدود آنان را معين كرده است ، و تو وظيفه دارى طبق فرمان الهى در مورد آنان گام\r\nبردارى و نمى توانى كوچكترين حقوق آنان را ناديده بگيرى و مورد بى توجهى قرار\r\nدهى . و اگر از نظر دينى با تو برابر و هم كيش نيستند و پيرو اديان ديگرى هستند ، اين امر\r\nايجاب نمى كند كه تو حقوق و حدود آنان را مد نظر قرار ندهى ، بلكه آنان هم همانند تو\r\nآفريدهء خداى قادرند و بشر هستند و خواسته ها و اميال و نيازمنديها و حقوق و حدود\r\nو احساسات و عواطفى همانند تو دارند . و تو موظف هستى كه خواست ها و آزادىهاى\r\nآنان را همانند برادران دينى خويش رعايت كنى ، و اگر نه مرتكب خلاف مأموريت خود\r\nگشته اى و در انجام رسالت خويش كوتاهى و قصور ورزيده اى \" . نويسندهء مسيحى ، كه\r\nبارها از نوشته‌هاى تحقيقى او در اين كتاب مطلق نقل كرده ايم ، هنگامى كه به اين\r\nسخن امام مىرسيم ، احساس باطنى او اوج مى گيرد و اعلام مىكند كه هنوز سازمان\r\nملل و حقوق بشر آن نتوانسته است به راز بزرگى كه على ( عليه السلام ) در 14 قرن پيش به آن\r\n","description":"","footnote":"","page_name":" 216 ","page_number":76},
  {"content":"\r\n\r\nدست يافته است پى برد .\r\n4 . جهان بينى على ( عليه السلام )\r\nعلى ( عليه السلام ) مرد زهد و تقوى ، مرد علم و فضيلت ، مرد شمشير و شجاعت ، مرد سخن\r\nو انديشه ، در كار سياست و امور خلافت و كشوردارى نيز ، يگانهء زمان خويش و همه\r\nزمانها بود . او ، اسلام را مجموعه اى از عبادت ، سياست ، اقتصاد ، معيشت و حكومت الهى\r\nبر مردم مى دانست ، و اعتقاد قلبى و روش او بر اين اساس بود كه اسلام منهاى سياست\r\nناقص است و عبادت منهاى اقتصاد و معيشت ناتمام مى ماند و هر دو ، بدون اجراى حدود\r\nو رعايت موازين الهى ، خاصيت و اثر خود را از دست مى دهند . بدينسان و بر اساس اين\r\nنكات عميق و تفكرانگيز است كه زندگى امام اول و پيشواى عاليقدر جهان اسلام را هرگز\r\nنمى توان سطحى و يك بعدى مورد مطالعه قرار داد . و به بررسى سادهء آن پرداخت ، بلكه\r\nدر تحليل شخصيت و شناخت راه و رسم او بايد به ابعاد گوناگون و جهات متعدد وجود او\r\nنظر افكند . فارغ از جنبه‌هاى شخصى و ادراكات معنوى او ، كه در بحث‌هاى پيش از آنها\r\nسخن گفته شد ، در اصول كشوردارى وآئين اداره ممكلت ، سخنان ارزنده ، رهنمودهاى\r\nعالى جاودانه ، و دستور العملهاى بى همتايى دارد كه گويى هرچه زمان بر آنها\r\nمى گذرد تازگى و طراوت خود را از سر مى گيرند ، و با گذشت زمان به جاى كهنه شدن نو\r\nمى شوند . هم از اين روست كه تاكنون ، مردان بزرگ سياستگرى و كشورمدارى ، در\r\nقسمت‌هاى مختلف علوم سياست ، جامعه شناسى ، روانكارى ، حقوق مدنى و جزائى\r\nو قضايى ، اين سخنان و رهنمودها را مورد استفاده قرار داده اند ، سهل است ، دانشمندان\r\nبر اساس اين سخنان ، كتابها و رساله‌ها و تأليفات و تحقيقات ارزنده پرداخته اند ، كه همه\r\nوقت و همه جا ، به كار دانش پژوهان آمده ، تشنگان اين رشته‌هاى علوم را سيراب\r\nساخته است . راستى را ، جامع ترين وكامل ترين برنامه‌هاى مملكت دارى امام ، در\r\nخطبه‌هاى متعدد آن پيشوا ، در نهج البلاغه آمده است ، كه بررسى و تفحص كامل\r\nو عميق آنها كار سياستگران و كشور مداران است . ما نيز ، براى آنكه از اين خرمن باشكوه ،\r\nتوشه‌اى برگيريم و از اين رهگذر يكسره بى نصيب نمانيم ، شمه اى از اين رهنمودهاى\r\nجاودانه و هميشه تازه را از فرمان مخصوص آن حضرت ، كه خطاب به يكى از استانداران\r\n","description":"","footnote":"","page_name":" 217 ","page_number":77},
  {"content":"\r\n\r\nسر سپرده و جانباز و مورد علاقهء خود \" مالك اشتر نخعى \" صادر كرده است ، در نظر\r\nمى آوريم و قسمت‌هايى از آن را در اين كتاب نقل مى كنيم ، تا صورت كاملى از هدفهاى\r\nعالى سياسى و اقتصادى و مردم دارى و كشورمدارى اسلام ، از ديدگاه آن ابرمرد اسلام\r\nروشن و معلوم شود . اين است شمه اى از آن فرمان باشكوه جاودانه . . . .\r\n5 . منشور علوى\r\nبنام خداوند بخشنده و بخشايشگر\r\n\" اين است فرمانى كه بنده خدا ، على امير المؤمنين به مالك پسر حارث نخعى\r\nمعروف به اشتر اعطاء مىكند ، و به موجب آن فرماندارى كشور مصر وخزانه و بيت المال\r\nآن را به او مى سپارد و اختيارات سپاه منطقه را تحت فرمان او مى گذارد وعمران و آبادى\r\nو اصلاح امور مردم و رسيدگى به مشكلات و گرفتاريهاى آنان را بر عهده او مى نهد . به\r\nموجب اين فرمان ، مالك اشتر مأموريت دارد كه شئون اجتماعى و اقتصادى مصريان را\r\nتحت نظر مستقيم خود در آورد و به آبادانى وعمران آن مملكت قيام شايسته بنمايد . در\r\nاين فرمان ، بيش از هر چيز فرزند حارث را به پرهيزگارى و اطاعت از خداوند متعال\r\nتوصيه و سفارش مى كنم و از او انتظار دارم كه در انجام اوامر الهى ، لحظه اى كوتاهى\r\nو فروگذارى نكند و خاطر نشان مى سازيم كه سعادت هر دو جهان در گرو رضايت خداوند\r\nمتعال است و بدون خشنودى او ، هيچ طاعت ، پسنديده و مقبول نيست و شقاوت\r\nو بدبختى در انكار و تباه كردن احكام الهى است \" . فرمانرواى مصر وظيفه دارد ، از احكام\r\nمقدس اسلام ، با تمام اختيارات و امكانات خود طرفدارى كند ، تا در مقابل آن به يارى\r\nو كمك الهى اميدوار باشد . خداوند وعده نصرت و عزت به ياوران دين خود داده است .\r\nفرمانرواى مصر بايد ديو هوس و مشتهيات نفس خود را همچون پارسايان بشكند و آن\r\nرا پيوسته به زنجير زهد و عبادت مقهور ومحبوس سازد . زيرا عفريت نفس آتشى است\r\nخاموش نشدنى و مشتعل و اگر دمى انسان را غفلت زده ببيند ، ناگهان دوزخ آسا ، مشتعل\r\nمى گردد و خرمن سعادت و حيات او را خاكستر مى سازد . يوصف مصر ، در دادگاه عشق ،\r\nبا همان دامان پاك و گريبان دريده ، كه بر عصمتش دو گواه صادق و راستين بودند ، چنين\r\nگفت : \" من خود را تبرئه نمى كنم و يكباره بار گناه را با دوش زليخا نمى گذارم ، زيرا\r\n","description":"","footnote":"","page_name":" 218 ","page_number":78},
  {"content":"\r\nاهريمن نفس همواره افسون مىكند و آدمى را به ناشايست ها واميدارد و جز در سايه\r\nلطف و پناه خدا كسى را از وسوسه آن ايمنى نيست \" .\r\n\" اى مالك ! آيا مى دانى سرزمينى كه اكنون تحت حكومت و سيطره تو در آمده است ،\r\nكجاست ؟ آنجا كشور مصر و سرزمين فراعنه و بارگاه فرمانروايان بزرگى است كه فراخناى\r\nجهان در جولان كميت ايشان ، مى دانى تنگ و نارسا بود . سرزمين مصر ، در تاريخ\r\nطولانى خود ، حكمفرمايان دادگر و پادشاهان ستمگر فراوان ديده است . آگاه باش كه\r\nتاريخ روزگار ، نام تو را در عداد بيدادگران ، به ننگ وعار ثبت نكند \" .\r\n\" اى مالك ! آنطور كه تو در كار پيشوايان پيشين خود نگران بودى و مراقب رفتار آنان\r\nمى شدى ، مردم نيز رفتار تو را با دقت بيشترى مراقبت مى كنند ، و از كار و كردار تو غافل\r\nنخواهند بود . آنچه تو در باره آنان مى گفتى سعى كن كه مردم درباره تو نگويند . بر\r\nكارهاى نيكوكاران از گفت و گوهايى كه بر زبان بندگان صالح خدا جريان پيدا مىكند ،\r\nمى توان پى برد . براى روزگار سخت آخرت ، چه ذخيره اى بهتر از نيكوكارى مى توان\r\nتوشه ساخت ؟ كدام پس اندازى از عدل و داد براى فرمانروايان و حكام پر ارزش تر و بهتر\r\nخواهد بود ؟ پس بر غضب و شهوت خويش مسلط باش ، و از آنچه بر تو حلال نيست ،\r\nسخت پرهيز كن و نسبت به خواسته‌هاى افراطى نفس انسانى ، اعراض نما ، خواه مكروه\r\nباشد يا محبوب \" .\r\n\" آه ، مالك ! با توده‌هاى ملت مهربان باش و به عطوفت و مهربانى با آنان رفتار كن و با\r\nقلب سرشار از عطوفت به كارها و امور آنان بنگر مبادا نسبت به آنان در لباس چوپانى ،\r\nگرگى خونخوار باشى و استثمار و بهره بردارى از آنان را مغتنم شمارى !\r\nاى فرمانرواى مصر ! فرمانبرداران تو ، از دو صنف بيرون نيستند : يا مسلمان هستند\r\nكه با تو در آئين و دين برابر و يكسانند و همچنان كه تو را در زندگى لغزشى در پيش است\r\nآنان نيز بدون لغزش و خطا نخواهند بود . پس بايد تو فرمانروا ، با آن ديده در آنان بنگرى\r\nكه انتظار دارى خداوند با آن نظر در تو بنگرد .\r\nاى مالك ! تو بر مصر حكومت مى كنى وامير المؤمنين بر تو . ولى پروردگار بى همتا بر\r\nهمگى ما و بر سراسر وجود و هستى حكومت دارد . او كه ما را پيشوا و والى بر بندگان خود\r\n","description":"","footnote":"","page_name":" 219 ","page_number":79},
  {"content":"\r\nقرار مىدهد ، امتحان مىكند تا چگونه اين وظيفه خطير را به انجام مى رسانيم . پس\r\nآگاه و متوجه باش ، كه مى خواهى با چه كسى نبرد كنى ؟ با خدا نمى توان جنگيد . او توانا\r\nو قدرتمند است و هيچكس نمى تواند از دست انتقامش بگريزد . همچنان كه هيچكس\r\nنمى تواند از لطف عميم و كرم بى پايان او بى نياز باشد .\r\n\" اى مالك ! هرگاه لغزش لغزشكارى را بخشيدى ، پشيمان مباش و هر كه را به عقوبت\r\nكشيدى شادى مكن . هرچه ميدان را فراخ مى بينى جولان مده . تا چاره دارى به كارهاى\r\nخشم آور و غضب آلود ، دست آلوده نكن . هر آن دستورى كه از ما فوق خود دريافت\r\nمى كنى با امر خدا و رضاى او بسنج ! در صورتى كه خداوند از آن عمل نهى مىكند ،\r\nزنهار ، فرمان خالق را در راه هوس مخلوق قربانى و تباه مكن . و هرگز مگو كه من مأمورم\r\nو معذور و هرگز مگو هر آنچه من دستور داده ام بايد كور كورانه اطاعت كنند . اين نوع\r\nتوقعات و انتظارات ، هلاكت در پى دارد . اگر چنين كنى ، آئينه قلبت زنگ آلود و تاريخ\r\nمى گردد . و روح ديندارى و تقوى و تكيه بر خدا ونفى غير خدا ، در وجود تو\r\nناتوان مىشود .\r\n\" اى پسر حارث ! جلوس تو بر تخت فراعنه مصر و فرمانروايى به صحرايى وسيع\r\nافريقا ، تو را مغرور نسازد كه قدرت خدا را فراموش كنى . هميشه در عظمت و قدرت\r\nخداوند بينديش كه تو هرچه مقتدر و نيرومند باشى ، خداوند از تو مقتدرتر و فعال تر\r\nاست . هرچه مصر را وسيع و باشكوه مىيابى ، چشمى به كشور وسيع تر و باشكوهتر ايزد\r\nمتعال بيفكن و به ياد او باش . ياد خدا خاطر را روشن و چراغ خرد را فروزان و اشتعال\r\nهوس و غضب را خاموش مى سازد . كبريا و بزرگوارى ويژه و خاص خداوند است . مبادا\r\nتكبر و جبروت ، به خرج دهى . خداوند هر ستمگر مستكبر را خوار و ذليل مى سازد ،\r\nو گردن جباران و گردنكشان را شكسته و خوار و پست مى گرداند .\r\n\" اى مالك ! انصاف و داد و عدل ، سر لوحه برنامه حكومت الهى است . با خود و خانواده\r\nو افراد اجتماعت به انصاف و عدالت رفتار كن . اگر عدل و داد پيشه خود نسازى ، قهرا ظلم\r\nو ستم روا خواهى داشت . هر آنكه بر بندگان الهى ظلم و ستم روا دارد ، علاوه بر انتقام\r\nمتقابل بندگان ، خداوند متعال ، خود نيز خصم او خواهد بود . و هر آن كس كه طرف\r\n","description":"","footnote":"","page_name":" 220 ","page_number":80},
  {"content":"\r\nحسابش خداوند باشد ، كارش ساخته است . بدان كه هيچ امرى در تباهى نعمت ها\r\nو خسران و بدبختى ، نظير ظلم و بيداد نيست . ظلم خانه ها را ويران مىكند . خداوند\r\nهميشه در كمين بيدادگران و ستمكاران است . پسنديده ترين و بهترين روش براى هر\r\nزمامدارى آن است كه ميشه در زندگى اجتماعى و سياسى ، معتدل و ميانه رو باشد و عدل\r\nو داد او همانند باران رحمت سراسر كشور را زير پوشش خود قرار دهد و رضايت همگان\r\nرا فراهم سازد . در صورت اصطكاك و برخورد منافع خواص خود با عامه مردم ، هميشه\r\nخشنودى و رضايت خواص و نزديكان خود را فداى رضايت و خشنودى عامه اى مردم\r\nبدار . درست است كه جلب رضايت آنان هرگز با رنجش توده‌هاى مردم قابل مقايسه\r\nنيست و نارضايى آنان با خشنودى عمومى قابل گذشت است .\r\n\" هيچ گروهى مانند خواص نسبت به حكومت ، پر توقع تر و سنگين‌بارتر نيست\r\nچاپلوسان ثناگو را از خود دور بدار ، زيرا آن ناكسان هميشه طالب نعمت و آسايش\r\nهستند و در روز سختى به آسانى تو را به چنگ بلا مى سپارند و خود به گرد ديگرى حلقه\r\nمى زنند . آن كه موقع نعمت و آسايش كنار توست و هنگام بلا مزاحم تو ، آنكه در برابر\r\nنعمت سپاس نگزارد و در ميدان پيكار سست و هراسان باشد ، چنين فردى هر قدر كه به\r\nتو نزديك باشد ، دشمن جان تو و آفت حكومت توست . زنهار ، چنين كسى را از خود دور\r\nكن ، چنان كه خداوند او را از فضيلت انسانيت دور كرده است . پس با تمام وجود ، در جلب\r\nرضايت اكثريت و خشنودى جامعه بكوش زيرا اكثريت است كه نگهبان مملكت و حصار\r\nكشور است . هميشه با عامهء مردم باش ، با شادى آنان شادى كن و با غم و اندوهشان\r\nغمگين و اندوهناك باش !\r\nاى مالك ! از آن زير دست بپرهيز كه عيوب و زشتىهاى ديگران را در محضر تو بازگو\r\nمىكند و سعى و كوشش دارد كه هميشه از معايب ديگران داد سخن دهد . درست است\r\nكه مردم عيوب و نارسايىهايى دارند ولى حكمران ، شايسته ترين فردى است كه آنها را\r\nبپوشاند و بر شرمسارى آنان رضايت ندهد . هرگز در اسرار محرمانه مردم ، آنچه را كه\r\nمربوط به مصالح عمومى كشور نيست ، دخالت نكن و بر كشف راز مردم اصرار نداشته\r\nباش ! زيرا وظيفه تو حفظ اجتماع و نظم بخشيدن به مسائل معاشرت و زندگى آنان است .\r\n","description":"","footnote":"","page_name":" 221 ","page_number":81},
  {"content":"\r\nبا روش و رفتار خود عقده و كينه‌هاى مردم را بگشا .\r\nاى مالك ! اكنون كه پاى در مسند فرمانروايى ، گذاشته اى خواه ناخواه بايد اغراض\r\nشخصى را كنار بگذارى و آن افراد سخن چين كه گرد حاكم جديد به سعايت\r\nو سخن چينى حلقه مى زنند و مى خواهند كه قدرت حكومت را آلت اجراى هدف‌هاى\r\nشخصى خود نمايند ، وظيفه توست كه فتنه انگيزى و مطالب شخصى آنان را تشخيص\r\nدهى و با شهامت و در نهايت دقت ، در مورد گفته‌هايشان ارزيابى كنى . به هوش باشد كه\r\nگاهى سخن چينى ، در لباس حكما و مصلحين جلوه گر مىشود . هرگز نصيحت اين گروه\r\nرا به گوش مگير به سخنان آنان اثر مده .\r\nاى مالك ! بدترين وزيران تو كسى است كه قبل از تو نيز در دوران تبهكاران\r\nو ستمگران ، وزارت آنان را نيز به عهده داشته است . و در گناه و تبهكارىهاى آنان سهيم\r\nو شريك بوده است . هرگز خود را با پذيرفتن چنين وزرايى و به كار گماردن آنان ، به\r\nآلودگى و تباهى نزديك نكن ، چرا كه آنان از آنجا كه با طيب خاطر و رضاى باطن مدتها\r\nهمكاران و ياران گروه ستمگران و بيداد گستران بوده اند ، ديگر نمى توانند ترك عادت\r\nباطنى كنند ، و از خواص و هم رازان تو گردند . تو از ميان خردمندان و انديشمندان ، وزيران\r\nكار آزموده و لايق انتخاب كن كه دامنشان به خون شهيدان و بى گناهان آلوده نشده باشد\r\nو دست پرهيز و تقواى آنان به مال مستمندان هرگز دراز نشده باشد .\r\nوزيران تو بايد از كسانى باشند كه نه خود ستم كرده اند و نه ستمگر را با دست و زبان\r\nيارى داده اند . نه افرادى كه خود خون يتيمان را خورده اند و خونابه از ديده بيوه زنان\r\nو پدر مردگان افشانده‌اند .\r\nاى مالك ! تو را به استفاده و بهره بردارى از انديشه خير خواهان و عناصر صالح\r\nو كاردان توصيه مى كنيم . هرگز با فرد بخيل و تنگ نظر مشورت مكن ، چنين كسى\r\nپيوسته از تنگ نظرى و گدايى دم مى زند و تو را از رادمردى و گشاده دستى و دريا دلى باز\r\nمى دارد . فرد ترسو هم مىكوشد كه پايهء تصميم و ارادهء اصحاب مشورت را سست\r\nو ناچيز سازد .\r\nاى مالك ! هرگز با بخيلان و آزمندان و طعمكاران همنشين مباش ! اين جماعت\r\n","description":"","footnote":"","page_name":" 222 ","page_number":82},
  {"content":"\r\nهمواره سخن از سود شخصى خود مى زنند و تو را به ظلم و ستم در راه كسب مال\r\nو ذخيرهء زر ، تشويق مى كنند . بخيلان و آزمندان ، مردمى ضعيف النفس هستند كه بر\r\nعظمت و قدرت الهى تكيه ندارند ، و از كمك پروردگار خويش نا اميد و آشفته خاطر\r\nو بدگمان هستند . بخل ، ترس ، حرص و طمع ، سه غريزه مختلف هستند و يك واژه آنها را\r\nگرد هم مى آورد و آن عدم اعتماد به خدا و سوء ظن و بدگمانى به مبدأ آفرينش و ايزد دانا\r\nو توانا است . تو مى توانى از ميان خردمندان ملت ، وزيران كار آزموده اى كه دست به\r\nجنايت و خيانت نيالوده‌اند ، و همكار و معاون ستمگران نشده اند ، انتخاب كنى . آنان از\r\nنظر هزينه و مخارج زندگى با صرفه ترند ( چون عادت به عيش و نوش و ولخرجى ندارند ) .\r\nاز نظر همكارى مفيدترند ، و از نظر روابط مهربانتر ، و غير از تو ، انيس و آشنايى ندارند . اين\r\nچنين افرادى هستند كه آزار و ناراحتى ندارند ، و از تملق و چاپلوسى بدورند .\r\nدر زندگى سياسى و اجتماعى ، تا مى توانى با پرهيزكاران در آميز و در معاشرت\r\nو صحبت ، عناصر شايسته را مورد مشاوره خود قرار بده و سعى و كوشش كن آنان نيز تو را\r\nبه عجب و خودستايى وا ندارند .\r\nمالك ! سعى و كوشش كن كه در حكومت تو خادم و خائن يكسان نباشند . اگر آنان\r\nهر دو به يك ديده نگريسته شوند ، و خدمتگزار صديق و واقعى در برابر خدمت خود\r\nپاداش مناسب يا تشويق شايسته نبيند ، دلسرد و سست مى گردد و در مقابل آن ، خائنى\r\nكه جزاى خيانت خود را كاملا نبيند ، كردار زشت خويش را با جرأت بيشترى تكرار\r\nمىكند . تو بايد هر كدام را با سزاى عمل خويش مجازات نمايى . هيچ چيزى نسبت به\r\nجلب نظر و توجه به ملت ، بهتر از آن نيست كه در حق آنان نيكى و احسان شود\r\nو هزينه ها و گرفتاريهاى آنان سبك گردد و بارى از دوش آنان برداشته شود . و آنان به\r\nكارى كه از عهده شان ساخته نيست ، اكراه و اجبار نگردند .\r\nبا زير دستان خود با حسن ظن و نيت خوش مدارا كن . حسن ظن جلوى بسيارى از\r\nتوهمات را مى گيرد . بهترين فردى كه مى توانى بيشتر به او حسن نظر نشان دهى ،\r\nكسى است كه آزمايشات و امتحانات از او بيشتر صورت گرفته است و سزاوار سوء ظن تو\r\nفردى است كه امتحان و آزمايش خوبى پيش تو نداده است .\r\n","description":"","footnote":"","page_name":" 223 ","page_number":83},
  {"content":"\r\nاى مالك ! آن سنن و قوانينى نيكوست كه از گذشتگان اين ملت به يادگار مانده\r\nو پشينيان به آن عمل مى كردند و عامل جلب محبت و دوستى بوده است . اين قوانين\r\nو سنن را پايمال مكن و از ميان مبر و از پيش خود روش ها و سليقه‌هايى كه لطمه به اين\r\nسنت ها مى زند و اثر عملى ندارد بوجود نياور . چون در اين صورت ، پاداش نيك از آن\r\nكسى خواهد بود كه آنها را بوجود آورده بوده است و تنها و بال و بدبختى و محروميت آن\r\nعايد و نصيب تو خواهد بود . تا جايى كه توان و قدرت دارى ، با دانشمندان و علماى\r\nپاكدامن و بى غرض معاشرت داشته باش و از حكمت و اندرزهاى حكماى كشور ، به حد\r\nكافى ، استفاده كن و در راه تثبيت پايه‌هاى اساسى كشور و مبانى مملكت ، از فضل\r\nو دانش آنان بهره گير و از تجربيات و اندوخته‌هاى حكما ، در راه حفظ و نگهدارى اصول\r\nپيشينيان استفاده كن .\r\nاى مالك ! مردم از گروه‌هاى مختلف تشكيل يافته اند ، كه هىچكدام از آنان بى نياز از\r\nديگرى نيستند ، و امور آنان جز با همكارى و هميارى يكديگر عملى و قابل اصلاح نيست .\r\nگروهى سرباز و ارتشى هستند كه در راه خدا گام بر مى دارند ، شمشير مى زنند و اسلحه\r\nبه كار مى گيرند . گروهى از آنان ، دبيران و نويسندگان و كاركنان امور دولتى هستند .\r\nگروهى قضات دادگر و دادستان حقوق ضعفاء هستند . گروهى كارگران و كارمندان\r\nهستند . گروهى جزيه دهندگان و ماليات پردازان ، از اقليت‌هاى مذهبى و مسلمانان ،\r\nو گروهى هم تجارت پيشگان و بازرگانان و اهل صنف و حرفه هستند . و گروه‌هايى هم در\r\nاجتماع هستند كه نيازمند و فقيرند ، و از نظر در آمد در سطح پائين ترى قرار گرفته اند .\r\nخداوند مهربان ، در قرآن مجيد ، حقوق و حدود همه را تعيين فرموده است و همگان از\r\nپرتو قرآن و سنت نبوى حقى دارند كه در عهده و پيمان الهى است و پيش ما محفوظ\r\nو محترم است .\r\nاى مالك ! سپاهيان و پاسداران ، به فرمان الهى ، دژهاى محكم ملت ، زينت و اعتبار\r\nفرمانروايان ، مايهء عزت و سربلندى كشور ، و وسيله ايمنى و امنيت مملكت هستند . ملت\r\nهرگز از آنان بى نياز نيست . و تداوم عمل و بقاى وجودى پاسداران هم بسته به خراج\r\nو مالياتى است كه از خراج دهندگان و ماليات پردازان دريافت مىشود و پايه‌هاى\r\n","description":"","footnote":"","page_name":" 224 ","page_number":84},
  {"content":"\r\nمعيشتى آنان را فراهم مى سازد و آنان را در مبارزه با دشمن نيرو و قدرت مى بخشد .\r\nو احتياج و نيازمنديهاى آنان را اشباع و مسدود مى سازد .\r\nپاسداران و ارتشيان هم در ادامه وجود خود ، بستگى تمام به وجود دادرسان و قضات\r\nو كارمندان و دبيران دارند ، تا پيمان ها و قراردادها را محكم سازند و منافع كشور را منظور\r\nو محفوظ دارند . دبيران و نويسندگان ، آنچه كه مربوط به حكومت است مى نويسند\r\nو ميان مردم رواج مى دهند و ملت را با آن اصول آشنا مى سازند .\r\nگروهايى كه از آنان نام برده شد ، به نوبت خود ، باز نياز كامل به تجار و صنعتگران\r\nو صاحبان حرفه ها دارند ، و اين طبقه وظيفه دارند گرد هم بيايند ، و براى تجارت و كسب\r\nو كار ، بازارها تشكيل دهند ، و نيازمنديها و احتياجات مردم را تأمين سازند و از وسايل\r\nآسايش و راحتى ، آنچه در دسترس همگان نيست ، در اختيار مردم قرار دهند . طبقات\r\nفقير و نيازمند اجتماع ، در موقعيتى قرار دارند كه بايد مورد مساعدت قرار گيرند . خداوند\r\nمتعال براى همه گروه ها و طبقات ، حدودى قائل شده است و فرماندار نيز وظيفه دارد تا\r\nدر اصلاح امور طبقات و گروهها سعى و تلاش كند . او وظيفهء سنگين و مهمى به عهده\r\nدارد كه جز با همت و استقامت در برابر مشكلات و ناروايىها نمى تواند وظيفهء خود را\r\nانجام دهد . سرپرستى و فرماندهى پاسداران و سپاه را به فردى بسپار كه خلوص نيت\r\nو فداكارى او ، در راه خدا و رسول و پيشوايت ثابت ومسلم شده باشد . چنين فردى بايد با\r\nتقوى صاحب فضيلت ، و با تدبير باشد ، تا بتواند آتش خشم را به موقع فرو نشاند . اگر\r\nتقصير كارى از او عذر خواست ، بپذيرد و نسبت به ضعفا مهربان و نسبت به زورگويان\r\nو قوى پنجگان بيگانه باشد . زود تحت تأثير قرار نگيرد و ضعف و ناتوانى از خود\r\nنشان ندهد .\r\nاى مالك ! از ميان سران ارتش ، فردى را انتخاب كن و به خودت نزديك گردان ، كه\r\nافراد سپاه را به يك چشم نگاه كند و از امكانات خود در راه تأمين نيازهاى ارتش\r\nصرف نظر كند . و در حل گرفتاريها و مشكلات آنان كوشا وجدى باشد . او بايد با چنين\r\nاعمال انسانى و شايسته خود ، ميان افراد ارتش ارتباط و جوشش خاصى بوجود آورد كه\r\nدر نتيجه تلاش او همهء افراد سپاه يكسان و يكدست باشند و هدفشان در بر افكندن\r\n","description":"","footnote":"","page_name":" 225 ","page_number":85},
  {"content":"\r\nدشمن مشترك ، يگانه و متحد و متفق گردد .\r\nتو خود نيز در مورد همه مهربان و صميمى باش ، چون محبت و صفا و صميميت تو ،\r\nدلهاى آنان را به سوى تو جلب مىكند . بهترين چيزى كه مىتواند موجب\r\nچشم روشنى و سرافرازى واليان و فرمانداران شود ، اين است كه : در شهرها و ايالات ،\r\nعدالت حكمفرما شود ، تا كينه ها فرو نشسته و موجب شكوفايى محبت و مودت ملت\r\nگردد . و آن ، هنگامى است كه سينه ها از كينهء فرماندار خالى گردد و او را با محبت احاطه\r\nكنند و از هر گزندى دور و مصونش دارند . نه آنكه فرمانروايى را بر خود تحميلى بپندارند\r\nووجود او را سنگين و غير قابل تحمل احساس كنند و آرزو داشته باشند هر چه زودتر ،\r\nدوران حكومتش سپرى شود . تو ، به تجلى آمال و آرزوهاى آنان فرصت و ميدان بده ! در\r\nتحسين و تشويق و شكوفاندن استعدادهايشان سعى و كوشش كن . گرفتاريهاى مردم را\r\nحل كن و بدان كه تشويق و تعريف از كارهاى نيك ملت ، باعث تحريك روح شجاعت\r\nمى گردد و براى افراد تنبل و تن پرور نيز محرك و برانگيزاننده مىشود . و در مورد هركس\r\nرنج و زحمتى را كه متحمل شده است در نظر بگير . رنج كسى را به ديگرى نسبت مده و از\r\nهر كسى به اندازه‌ايى كه زحمت كشيده است قدردانى كن . هرگز نبايد شرف و بزرگوارى\r\nيا شهرت فردى ، تو را وادارد كه بيش از اندازهء فعاليت او ، تقديرش كنى ، يا گمنامى و ضعف\r\nظاهرى كسى باعث شود كه كار و فعاليت او را كوچك و ناچيز به حساب آورى .\r\nاى مالك ! براى حكومت و قضاوت در ميان مردم ، فردى را برگزين كه بهترين\r\nو شايسته ترين مردم باشد . كسى كه كارها را در تنگنا قرار ندهد ، و سر و صدا و مجادلات\r\nطرفين دعوى ، او را به بد خلقى و از دست دادن تعادل خود و اندارد . اگر لغزشى از او سر\r\nزد ، زود متوجه شود و بر اشتباه خود اصرار نورزد . هنگامى كه حق را شناخت ، در\r\nپذيرفتن آن عناد ولجاج به خرج ندهد و خود را در محظور نبيند . نفس خود را در معرض\r\nطمع ورزى و پشت همتى قرار ندهد . مسائل را سرسرى و بى اهميت تلقى نكند ، بلكه\r\nدقت و عمق بيشترى در مسائل به خرج دهد . در امور شبهه آور ، آن قدر توقف كند كه\r\nحقيقت بر او روشن شود ، و پيش از آن اقدام ، خوددارى كند . از مراجعه به طرفين دعوى\r\nهيچ گاه دلتنگ و خسته نشود و در كشف حقيقت بسيار بردبار باشد .\r\n","description":"","footnote":"","page_name":" 226 ","page_number":86},
  {"content":"\r\nقاضى بايد فردى باشد كه تملق و چاپلوسى در روح او أثر نگذارد ، و تشويق و تقدير ،\r\nاز مسير واقعى منحرفش نسازد .\r\nاى مالك ! كار قضاوت را مرتبا در نظر بگير ، و مورد بازرسى قرار بده . به قاضى آن قدر\r\nحقوق بده كه به خوبى و در كمال رفاه احتياجش را بر آورد و از مردم بى نيازش سازد .\r\nقدر و مقام او را آن قدر بالا ببر ، كه نزديكان تو به خود حق ندهند پشت سر او نزد تو سخن\r\nچينى كنند ، و مطمئن باشد كه هيچ گاه غافلگير نخواهد شد و كسى قدرت بدگويى از او را\r\nنخواهد داشت . در امور قضايى ، با دقت و عمق بيشتر توجه كن . زيرا در حكومت قبلى ،\r\nاسلام زير دست اشرار قرار گرفته بود ، زير دست كسانى كه هوى و هوس خويش را در آن\r\nاعمال مى كردند و مى خواستند آن را وسيله دنيا اصناف و كسبه گفته شد ، بايد به اين\r\nنكته هم توجه داشته باشى كه عده اى از آنان در داد و ستد سختگير و تنگ نظر و داراى\r\nصفت \" بخل \" هستند . و جمعى نيز وجود دارند كه مواد غذايى مردم را ، به اميد گرانى\r\nبيشتر ، احتكار و ذخيره مى كنند تا در بازار كمياب شود و آنگاه آن را به بهاى گران تر\r\nبفروشند . و نيز در اين ميان عده اى زورگو و اجحاف كننده متعدى به حقوق ديگران ،\r\nهستند . باتوجه به اين معايب ، تلاش كن كه جلوى اجحاف و گرانفروشى را بگيرى\r\nو مخصوصا هرگز اجازهء احتكار به كسى ندهى ، رسول خدا ( صلى الله عليه وآله ) احتكار را قدغن فرموده\r\nاست . داد و ستد ، بايد بر اساس ميزان عدل و داد باشد ، و از تعدى و تجاوز به حقوق\r\nديگران خوددارى شود . بايد مراقبت كرد كه در قيمت ها ، اجحاف و تعدى نسبت به\r\nهىچكدام از دو طرف معامله ( خريدارى و فروشنده ) صورت نگيرد . \" پس از آنكه دستور\r\nقدغن بودن احتكار را صادر كردى ، اگر باز فردى اقدام به احتكار كرد ، بايد او را به سزاى\r\nعمل خود برسانى و مورد عقوبت قرارش دهى و البته مجازات بايد متناسب با عمل\r\nارتكابى هركس باشد ، نه بيش و نه كم . ( 1 )\r\n\r\n","description":"","footnote":" 1 . على ( ع ) در زمان خلافت ، صبحدم هر روز در بازارهاى كوفه مى گشت و در برابر مردم و اصناف\r\nمى ايستاد و با صداى بلند مى گفت :\r\n\" اى گروه بازرگانان ، از خدا بترسيد و با خريداران رفتار نيك داشته باشيد . خود را به حوصله\r\nو بردبارى آراسته كنيد ، از سوگند دروغ بپرهيزيد ، و ستمديدگان را يارى دهيد ، \" كيل \" و ميزان\r\n= + * * * + = ترازوى خود را درست كنيد و در امر خريد و فروش تقلب نكنيد ، در روى زمين فساد راه نيندازيد\r\nو با فساد و تبهكارى زندگى نكنيد \" . ","page_name":" 227 ","page_number":87},
  {"content":"\r\n\r\n6 . در ميان مردم حاجتمند\r\nعلى ( عليه السلام ) ، در زندگى خود ، از اين دنياى خاكى فانى ، به هيچ چيز دلبستگى نداشت . او\r\nاز پوشاك به دو جامه كهنه و بى ارزش ، از خوراك به دو قرص نان در شبانه روز اكتفا\r\nمى كرد . در مقام جانشينى پيغمبر ، امير مؤمنان و پيشواى مسلمانان ، نه تنها قصر\r\nو كاخى نداشت ، بلكه در كلبه اى كوچك و محقر زندگى مى كرد كه تنگدست ترين افراد\r\nنيز از زندگى در آن اكراه داشتند . هميشه دم از مسكينان و نيازمندان و محرومان\r\nو مستمندان مى زد و خود عملا همه جا همه وقت با آنان همگان و همراه بود .\r\nروش و سيرهء على ( عليه السلام ) ، همواره مالامال از سعى و كوشش در رفع نيازمنديهاى مردم\r\nمحروم بود . او خود زهد مى ورزيد ، و از دنيا به حد اقل مظاهر آن اكتفا داشت ، ولى راضى\r\nنبود كه مردم نيز همانند او با محروميت بسر برند . بلكه مى خواست همگان به حق\r\nطبيعى و مشروع خود برسند و آسايش و راحتى خود را در آسايش و راحتى ديگران\r\nجستجو كنند و به دست آورند . او تصريح دارد كه مىتواند از غذاهاى گوارا و لذيذ ، و از\r\nپوشاك نرم و لطيف ، و از مسكن زيبا و باشكوه استفاده كند ، ولى از آنها بدين جهت نفرت\r\nدارد كه در اجتماع ، گروهى بينوا و فقير وجود دارند كه قادر نيستند از اين مواهب الهى\r\nبهره‌مند شوند . و مايل است همگان با هم و به طور يكسان توانايى استفاده از اين مواهب را\r\nپيدا كنند . مى فرمايد : \" آيا به همين دل خوش دارم كه مرا پيشواى مسلمانان بنامند ،\r\nولى در سختى ها و ناگوارىهاى فقر و تنگدستى ، با مردم شريك و سهيم و همدم\r\nنباشم ؟ \" . و باز مى فرمايد : \" اين لنگه كفش وصله دار ، در نزد من از حكومت در شما بهتر\r\nاست ، اگر حق را برپا نگهدارم و باطل را از ميان نبرم \" .\r\nاز سخنان معروف اوست كه : \" به خدا ايمان نياورده است كسى كه شب ، خود را كاملا\r\nسير كند و همسايهء او گرسنه باشد \" .\r\nعلى ( عليه السلام ) ، پيشواى بزرگ جهان اسلام كه نمونه كامل يك انسان متعهد و دلسوز در\r\n","description":"","footnote":"","page_name":" 228 ","page_number":88},
  {"content":"\r\nتاريخ بشريت است ، مى فرمايد : \" من چگونه مى توانم شب با شكم سير بخوابم و سفرهء\r\nخود را با انواع غذاها رنگين سازم ، در حالى كه شايد در نقاط دور دست حجاز و آفريقا\r\nافراد گرسنه و بى طعام وجود داشته باشند ؟\r\nاو براى تأمين اين نياز درونى و ايمانى خود در تمام عمر ، به اين برنامه انسانى وفادار\r\nماند و سادگى غذاى او ، مخصوصا در دوران خلافت و حكومت ، گاهى از قرص نان جوينى\r\nتجاوز نمى كرد . و اين نوع رفتار با آن همه امكانات و اختيارات ، هر بيننده اى را به حيرت\r\nوامى داشت و كاملا احساس مى كرد كه اين پيشواى عظيم الشأن ، مسئوليت پيشوا\r\nبودن را ، چگونه در مكتب خود متجلى كرده است .\r\nشخصيت دوم جهان اسلام ، تا آخرين لحظات زندگى ، درباره تأمين نيازمنديهاى\r\nمستمندان ، طرح و نقشه مىريخت و فكر مىكرد و بارها در سخنان ارزنده و توصيه‌هاى\r\nخود آنان را سفارش مى فرمود . در يكى از سخنان خود به دو نور چشم خود ، امام حسن\r\nو امام حسين ( عليهما السلام ) ، مى فرمايد : خدا را ، خدا را ، درباره مستمندان مبادا حقوق آنان را\r\nفراموش كنيد ! . . . .\r\nاو با عشق عميق و دلبستگى كامل ، در باره احسان و دستگيرى از مستمندان ، وحفظ\r\nو حراست حقوق آنان ، سخن مى گويد . گفته‌هاى او از يك سوزش خاص درونى حكايت\r\nدارد و بر همين اصل بر دلها مى نشيند . فرق است ميان آنكه روى مبلهاى نرم و گرم قصر\r\nمجلل خود نشسته ، زير نسيمهاى روح انگيز وسائل تهويه در تابستان ، و در مجاورت\r\nحرارتهاى ملايم شوفاژ در زمستان ، با كلكسيونهايى از انواع لباس و پوشاك ، و با شكم\r\nانباشته از غذاها و طعامها و خورشهاى گوناگون ، دربارهء مستمندان و نيازمندان حرف\r\nبزند ووجود آنان را نردبان وصول به هدفها و آرمانهاى شخصى و سياسى خود قرار دهد ،\r\nبا آن فرد متعهد و دلسوز كه با تمام وجود و انديشه ، فقر و نياز را لمس و حس كند ، و هرگز پا\r\nروى معتقدات و پندارهاى خود نگذارد ، و هميشه تابلوى گرسنگان يمامه و حبشه\r\nو اوضاع دلخراش يتيمان و پير زنان را ، در صفحهء خاطر ، در برابر چشمان خود داشته\r\nباشد و در حل و بازگشائى و مشكلات آنان دمى نياسايد . اين است رمز بقاء\r\nو جاودانگى على ( عليه السلام ) . با توجه به اين انديشه‌هاى انسانى و الهى است كه در مورد\r\n","description":"","footnote":"","page_name":" 229 ","page_number":89},
  {"content":"\r\n\r\nمستمندان و نيازمندان نيز نكته اى را از چشم فرو نمى گذارد و در باره آنان انسانى ترين\r\nدستورها را خطاب به فرماندار انتخاب خود ، مالك اشتر ، صادر مىكند .\r\n7 . على ( عليه السلام ) و مستمندان اجتماع\r\n\" اى مالك ، خدا را در نظر بگير و در مورد بيچارگان و مستمندان و نيازمندان ، و افرادى\r\nكه با گرفتارى شديد فقر گرسنگى پيكار دارند ، يا افرادى كه مريض و درمند هستند\r\nو بخصوص گرفتار بيمارىهاى مزمن اند ، آنچه خداوند رعايت آن را خواست رعايت كن .\r\nقسمتى از عوايد بيت المال كه در اختيار توست ، و قسمتى از محصولات زمين‌هايى\r\nرا كه متعلق به مسلمانان است ، به رفاه حال عمومى آنان اختصاص بده اين وظيفه را در\r\nتمام نواحى و مناطق شهرها و آبادى ها رعايت كن و به زير دستان نيز ، رعايت اين امور را\r\nتذكر بده ! دورى و نزديكى محل زندگى و كار و اقامت فرد مستمند ، در انجام وظيفه\r\nانسانى تو ، تفاوتى ايجاد نكند . دورترين آنان همان حقى را دارد كه نزديكترينشان بايد\r\nداشته باشد . \" زنهار ، زنهار ، غرور فرمانروايى باعث نشود كه از اين وظيفه غفلت ورزى ، از\r\nتو پذيرفته نخواهد بود كه تمام فكرت به امور مهم كشورى مصروف گردد ، ولى به امور\r\nجزئى توجهى نكنى . اهميت اينان ، خيلى بيشتر است ، هرگز اهميت و توجه خود را از\r\nاين طبقه بر مگردان ، و چهرهء خود را از روى تكبر و خود پسندى ، از آنان متاب \" .\r\n\" تو وظيفه دارى كه رفتار اطرافيانت را ، در مورد بى نوايان ، مورد توجه قرار دهى ،\r\nچون امكان دارد آنان در اثر فقر و نيازى كه دارند ، به چشم اطرافيان تو ، حقير و كوچك\r\nجلوه كنند و بديدهء حقارت بر آنان بنگرند ، آنها را هرگز فراموش نكن وضع و مشكلاتشان\r\nرا مورد رسيدگى كامل قرار بده \" .\r\nو دربارهء يتيمان و سال خوردگان ، امام بزرگوار ، چنين مى فرمايد :\r\nمالك ! به وضع يتيمان و سالخوردگان و از كار افتادگان ، و آنان كه در زندگى ، راهى\r\nو وسيله اى جز تو ندارند ، و اهل سؤال و تكدى هم نيستند ، توجه كن . هر چند رعايت اين\r\nوظايف بر حاكم و والى سنگين است و انجام وظيفه همه وقت سنگين و دشوار مى نمايد ،\r\nولى خداوند متعال انجامه اين وظايف را ، به افرادى ، كه آن را به اميد پاداش آخرت انجام\r\nمى دهند ، آسان و سبك مى سازد \" .\r\n","description":"","footnote":"","page_name":" 230 ","page_number":90},
  {"content":"\r\n\r\n8 . برنامه ملاقاتهاى عمومى\r\n\" اى مالك ! قسمتى از اوقات خود را به حاجتمندان و مراجعان و دردمندان اختصاص\r\nبده تا بتوانى ، خود شخصا به گرفتاريهاى آنان رسيدگى كنى . اين وظيفه را در يك\r\nمجلس عمومى كه درهاى آن بر روى همه مردم باز باشد و همگان بتوانند به آسانى از آن\r\nوارد شوند ، انجام بده . در آن مجلس عمومى ، محض رضايت و خشنودى الهى كه تو را\r\nخلق كرده است ، با مردم فروتن و متواضع باش . سپاهيان ، محافظان و پاسداران و دربانان\r\nرا از خود دور كن ، تا هركس كه با تو رازى و درد دلى دارد ، بدون ترس و شرم و واهمه\r\nو لكنت زبان ، حرفش را در ميان بگذارد ، من خود از پيامبر ( صلى الله عليه وآله ) چندين بار شنيدم كه\r\nمى فرمود : ملتى كه در محيط آنان ضعيف نتواند بدون واهمه و گرفتگى زبان ، حق خود را\r\nاز قوى بگيرد ، هرگز روى سعادت و خوشبختى را نخواهد ديد .\r\nدر آن مجلس عمومى ، بايد تند خويى و احساسات ارباب رجوع را تحمل كنى ، خسته\r\nو رنجيده نشوى ، سنگدلى و خود خواهى را از خود دور سازى ، تا بتوانى مشمول رحمت\r\nخدا شوى و پاداش فرمانبردارى او را نصيب ببرى . سعى كن آنچه را كه عطا مى كنى با\r\nگشاده رويى باشد ، و اگر امكان بر آوردن حاجت فردى را ندارى ، با عطوفت و مهربانى\r\nعذر بخواه . كارهايى هست ، كه به عنوان يك حاكم و فرمانروا ، خود بايد انجام بدهى :\r\nنامه ها و دستورهائى كه نويسندگانت از نوشتن و انجام آنها عاجزند ، يكى از اين كارها\r\nاست . و ديگرى پاسخ مقتضى دادن به درخواست‌هاى مردم است زيرا در همان روز\r\nو همان وعده‌ايى كه داده اى ، شايد بر اعوان و اطرافيان تو مشكل باشد كه همان وقت ،\r\nپاسخ مناسب بدهند . در هر روز ، كار همان روز را انجامه بده ، چه كارهاى هر روز ، به\r\nهمان روز تعلق دارد . وقت خاصى را ميان خود و خدا اختصاص بده كه بهترين\r\nو عالى ترين اوقات باشد ، هر چند كه خدمت به خلق خدا و اوقاتى كه صرف انجام\r\nگرفتاريها آنان شود ، همه و همه مخصوص خدا و در راه خداست . در آن اوقات اختصاصى\r\nكه ميان خدايت و خود ، دارى ، به انجام فرايض الهى بپرداز و آنها را به قصد قربت و بدون\r\nخدشه و دور از هر عيب و نقص انجام بده ، هر چند بدنت در رنج باشد . در آن هنگام كه به\r\nنماز جماعت مى ايستى ، در انجام آن حد وسط و اعتدال را رعايت كن . نماز را نه آن قدر\r\n","description":"","footnote":"","page_name":" 231 ","page_number":91},
  {"content":"\r\n\r\nطول بده كه مردم از نماز جماعت برمند و فرار كنند و نه آن قدر شتاب و عجله كن كه به\r\nاركان نماز لطمه اى وارد آيد ، و آداب و شرايط آن رعايت نشود .\r\nبسيار طبيعى است كه در ميان افرادى كه در نماز به تو اقتداء كرده اند اشخاص پير\r\nو بيمار ناتوان باشند ، يا كسانى كارهاى فورى و فوتى داشته باشند . از اين رو رعايت\r\nاعتدال را بكن . هنگامى كه رسول خدا ( صلى الله عليه وآله ) مرا به يمن فرستاد از آن حضرت پرسيدم كه\r\nدر آنجا نماز جماعت را با مردم چگونه برگزار كنم ؟\r\nفرمود : \" ضعيف ترين آنان را در نظر بگير و مانند او نماز بخوان و با مؤمنان به مهربانى\r\nو محبت رفتار كن \" .\r\n9 . در ميان توده ها\r\nاى مالك ، زنهار و مبادا ميان خود و مردم اهل درد ، پرده و حائل داشته باشى و مدتى\r\nطولانى ، خود را از آنان مستور و پنهان سازى ! پنهان بودن فرمانروا ، باعث بى اطلاعى او\r\nاز اوضاع و موجب نوعى سختگيرى و ايجاد مشقت و ناراحتى براى مردم خواهد شد . در\r\nچنين صورتى حاكم از امور جارى بى اطلاع خواهد ماند و گزارشهاى ناروا به گوش او\r\nخواهد رسيد . كه پيش آمدهاى بزرگ را كوچك ، حوادث كوچك و محقر را بزرگ ، بد را\r\nخوب ، خوب را بد و حق را آميخته به باطل جلوه گر خواهد ساخت . از آنجا كه فرمانروا هم\r\nبشرى است كه امور پنهانى و مخفى را نمى تواند تشخيص دهد ، و حق نيز نشانه‌هاى\r\nآشكارى ندارد كه بتوان آن را از باطل تميز داد ، پس تنها راه تميز و تشخيص آن همين\r\nاست كه در ميان مردم و در جمع آنان باشى . دليلى نيست كه تو از مردم خود را كناره\r\nگيرى ، ضعف شخصى و خصوصيت اخلاقى تو از دو صورت خارج نيست يا عادت به بذل\r\nو بخشش در راه خدا و حقيقت ، تو را در پرداخت حق واجب مردم مانع مىشود ، يا تو\r\nفردى هستى كه به محروم كردن مردم و خوددارى از احسان عادت كرده اى . در اين\r\nصورت نيز در پرده و خفا بودن تو معنى نخواهد داشت ، زيرا تنها با مردم و در ميان مردم\r\nاست كه به اخلاق و خصوصيات تو پى پرده مىشود و از برو آورده نشدن حاجتشان به\r\nنوميدى و يأس دچار مى شوند ، و به زودى از اطراف تو پراكنده مى گردند تازه اغلب\r\nنيازمنديهاى مردم ، امورى است كه مستلزم هزينه اى براى تو نخواهد بود : گاهى\r\n","description":"","footnote":"","page_name":" 232 ","page_number":92},
  {"content":"\r\n\r\nشكايت از ستمگر و متعدى حقوق ، و گاهى درخواست دادخواهى در معامله و داد\r\nو ستدى است كه در هر حال نيازى به صرف هزينه و خرج پول ندارد .\r\n10 . عدالت و دادگسترى در مكتب على ( عليه السلام )\r\nدر منطق و مكتب انسان ساز علوى ، چاپلوسى و تملق موقوف ، و برابرى و مساوات\r\nانسانها در مقابل قانون و اصول عدل اسلامى و الهى ، يك اصل ثابت و تغيير ناپذير است .\r\nدر اين مكتب ، هر كسى در حدود خدمت يا خيانت خود ، مورد تشويق يا تنبيه قرار\r\nمى گيرد . زمامدار حق ندارد با خود كامگى و استبداد رأى ، امور كشور را اداره كند . تنها\r\nنحوهء ادارهء كشور از راه مشاوره و مراجعه به افكار عمومى ملت يا نمايندگان واقعى\r\nآنهاست . فرد خودكامه و مستبد بنابر تعبير امام ششم ( عليه السلام ) بر لبهء پرتگاه ايستاده است و به\r\nسقوط نزديك است و چنين شخصى هرگز روى سعادت و رستگارى را نخواهد ديد . ( 1 )\r\nروزى يكى از افراد عادى ملت ، در يك موضوع شخصى ، با على ( عليه السلام ) اختلافى پيدا كرد\r\nو شكايت او را نزد عمر بن خطاب ، رئيس حكومت وقت برد . عمر هر دو را احضار كرد .\r\nسپس رو به على كرد و گفت : \" يا ابا الحسن ! در كنار شاكى بايست ! . . . \" .\r\nناگهان چهرهء على دگرگون شد وآثار خشم و ناراحتى در سيماى او آشكار گرديد . عمر\r\nپرسيد : على از اينكه در كنار دشمن و طرف اختلاف خود بايستى نارحت شدى ؟\r\nعلى ( عليه السلام ) گفت : نه ، هرگز ، من از اينكه تو بين من و او مساوات و برابرى قائل نشدى و مرا\r\nبا كنيه ام و با احترام و تعظيم مورد خطاب قرار دادى ، اما با طرف اختلاف من ، چنين\r\nرفتار نكردى و نام ساده اش را بر زبان آوردى ناراحت و متأثر شدم . ( به كار بردن كنيه ، در\r\nزبان عرب ، نشانهء تعظيم و احترام و بزرگداشت و اكرام نسبت به مخاطب است و همين\r\nتبعيض در مخاطب قرار دادن ، امام را خشمگين كرد ) \" مؤلف \" .\r\nعلى ( عليه السلام ) در نهج البلاغه مى فرمايد : به خدا سوگند ، اگر هفت اقليم را با هرچه\r\nآسمان‌هايشان دارند به من بدهند ، كه بر خدا ، در مورد مورچه‌ايى عصيان ورزم و پوست\r\nجوينى را كه او به آشيانه خود مى برد ، از او بگيرم ، هرگز نخواهم كرد . و به راستى\r\n\r\n","description":"","footnote":" 1 . سفينة البحار ماده رأى . ","page_name":" 233 ","page_number":93},
  {"content":"\r\n\r\nو حقيقت قسم ، دنياى شما در نزد من كوچك تر و پست تر از برگى است كه در دهان\r\nملخى قرار گرفته باشد \" . ( 1 )\r\nاحترام به مساوات در برابر قانون ، نزد على ( عليه السلام ) ، ايجاب مىكند درخواست برادر تنى\r\nخود \" عقيل \" را - كه مى خواست از خوانهء بيت المال ، نسبت به ديگران حقوق و مزاياى\r\nبيشترى برايش قائل شود و از فقر و فلاكت نجاتش دهد - نپذيرد ، و او را با شيوه اى هشدار\r\nدهنده و آگاه كننده به اين مسألة واقف سازد كه بيچارگان و نيازمندانى در مانده تر\r\nو نيازمندتر از او در كشور اسلامى وجود دارند ، كه چنين تبعيضى ظلم به آنان و موجب\r\nخشم خداوند است . \" على بن ابى رافع \" ، يكى از دوستان و شاگردان على ( عليه السلام ) ، كه در دوران\r\nخلافت امام مسئول و متصدى بيت المال بوده است مى گويد :\r\n\" من متصدى امور بيت المال بودم . گردن بند مرواريدى از بصره به انبار بيت المال\r\nمنتقل شده و در اختيار من بود كه يكى از دختران على ( عليه السلام ) ، طلبى قرار دهند و دين را\r\nملعبه و آلت دست خود كرده بودند \" .\r\n11 . كارگزاران حكومت اسلامى\r\nكارمندان و خدمتگزاران دولت ، مهره‌هاى اصلى گردش امور مملكت هستند ، در\r\nصلاح و فساد و آبادى و ويرانى مملكت سهم ارزنده و مشكلات حساس و اساسى دارند ، اگر\r\nآنان كمر همت ببندند و با دشواريها و مشكلات ، در راه پيشرفت كشور ، دمساز و متحمل\r\nباشند ، مى توانند آسايش عمومى و سربلندى مملكت را فراهم آورند . يا به عكس ،\r\nسهل انگارى و عدم احساس مسئووليت آنان ، رشته‌هاى ارتباط و هماهنگى انتظام\r\nعمومى را از هم مىگسلد .\r\nپيرامون نقش سازنده و اهميت كار و مسؤوليت خطير آنان ، و اين كه با كدام خصوصيت\r\nو ويژگى ها مى توان كارمند درستكار و سالم را آماده كار ساخت ، به سخنان ارزنده ،\r\nكلمات انسان ساز ، و گفتار متعالى درخشان على ( عليه السلام ) گوش فرا دهيم و از منبر وحى\r\nگونه اش ، آنجا كه با مالك اشتر نخعى ، درباره مردم و پيرامون چگونگى رفتار با ملت\r\n\r\n","description":"","footnote":" 1 . والله لو اعطيت الأقاليم السبعة . . . نهج البلاغه ص 116 . ","page_name":" 234 ","page_number":94},
  {"content":"\r\n\r\nاسلامى سخن مى گويد ، بهره ها گيريم :\r\nاى مالك ! در امور كارمندان و كارگزاران دولت ، دقت و سعى كامل و كافى مبذول دار . از\r\nميان مردم افرادى را كه داراى تجربه و سابقه كار وحسن شهرت باشند برگزين . كسانى را\r\nبه شغل ها و مناصب حساس كشور انتخاب كن كه داراى سوابق نيك در اسلام و از\r\nخاندانهاى اصيل و شريف باشند . گزينش تو بر اساس امتحان و آزمايش و متكى بر اصول\r\nو پايه‌هاى استخدامى صحيح باشد ، نه براساس خود رأيى و ميل شخصى و توصيه\r\nدوستان . اگر انتخاب تو بر اين دو اساس باشد به ظلم و ناروائى در حق مردم\r\nمرتكب شده اى .\r\n\" افراد بى غرض ، كم طمع ، دور انديش و آينده نگر ، صلاحيت انتخاب و استخدام را\r\nدارند . پس از استخدام ، حقوق كافى به آنان بپرداز ، چون اين امر به آنان نيرو مى بخشد\r\nكه امور داخلى خود را اصلاح كنند و هر گز به فكر برداشت و سوء استفاده از اموال عمومى\r\nمردم كه در اختيار آنهاست نمى افتند . به كار شكنى و مخالفت با تو بر نمىخيزند و در\r\nامانت خيانت نمى كنند . \" پس از انتخاب و استخدام ، امور آنان را تنها به خودشان\r\nوامگذار ، بلكه با دقت كافى عمليات آنان را مورد بررسى قرار بده و بازرسان مخفى ، كه به\r\nتو راستگو و وفادار باشند ، براى بررسى كارهاى آنان بگمار ، اثر اين بازرسى پنهانى ، آن\r\nاست كه آنها را به امانت دارى و مدارا با مردم ، بيشتر وادار و تشويق مىكند و راه مهربانى\r\nو خوشرفتارى با ملت را مىآموزد .\r\n\" كمال مراقبت و آگاهى را در مورد مقربان و نزديكان و اصحاب راز و اسرار خود به كار\r\nببند . هرگاه يكى از آنان ، مرتكب خيانتى شد ، و گزارش‌هاى متعدد بازرسان مخفى اين\r\nخيانت را تأييد كرد ، از نظر گواه و شاهد كافى است كه تو او را به كيفر اعمال خود برسانى\r\nو به اندازه خيانتى كه مرتكب شده است مجازاتش كنى . مقام او را خوار و خيانتش را\r\nآشكار و بر ملا ساز و ننگ و عار خيانت پيشگى را ، همانند قلاده بر گردنش بيفكن تا مايه\r\nعبرت ديگران باشد \" .\r\n12 . ماليات و درآمدهاى عمومى\r\n\" در مورد خراج و ماليات و درآمدهاى عمومى ، دقت بيشترى انجام بده ، و امور آن را\r\n","description":"","footnote":"","page_name":" 235 ","page_number":95},
  {"content":"\r\nانتظام ببخش و اصلاح كن . ترتيب وصول و پرداخت آن را چنان تنظيم كن كه بتواند\r\nمصلحت ماليات پردازان و مصالح عمومى كشور را تأمين سازد . اگر وضع ماليات اصلاح\r\nنپذيرد ، ديگر امور نيز مختل و پاشيده خواهد شد . در اصلاح امور دارايى ، با در نظر\r\nگرفتن مصلحت خراج پردازان است كه صلاح عمومى ديگران هم تأمين مىشود ، و\r\nاصلاحات عمومى ديگر ، بستگى به امور دارايى دارد . طبقات مختلف مردم همگى\r\nوابسته و طفيلى خراج و ماليات هستند .\r\n\" توجه دارى كه گرفتن ماليات ، خود به خود كارى نيست كه تلاش و عنايت تو تنها\r\nبدان مصروف شود . بلكه عنايت و توجه به عمران و آبادانى كشور ، در تو ، بايد بيش از\r\nتوجه به وصول ماليات باشد . چون با آباد بودن سرزمين است كه مى توان ماليات و\r\nخراج را از مردم مطالبه كرد . هر آن كس كه از مردم كشور ويران و غيرآباد ، ماليات طلب\r\nكند ، در حقيقت كشور را بيش از پيش ويران كرده است و بندگان خدا را به هلاك و تباهى\r\nكشانيده است . فرمانروايى چنين فردى ، خيلى زود سپردى مىشود و به پايان مى رسد .\r\nاگر خراج گزاران و ماليات پردازان ، از سنگينى آن ناليدند و به زبان آمدند ، يا اگر از\r\nپيدايش آفات زمينى و آسمانى ، از بى آبى و نيامدن باران ، از جريان سيل يا خسارات\r\nزراعت و غير آن ، تو شكايت آوردند ، به اندازه اى كه در كارشان اصلاح و گشايش پديد\r\nآيد ، به آنها تخفيف بده ! و از مالياتشان كم كن . نبايد اين كم كردن به نظر تو سنگين\r\nبيايد ، زيرا كه آن تخفيف ، خود خيره اى است كه ثمرهء و نتيجهء آن به خود تو باز مى گردد\r\nو عايد حكومتت مىشود و اعتماد ملت را به حاكم و فرمانروا بيشتر جلب مىكند و بر\r\nشدت علاقه و همكارى و حس تعاون آنان مى افزايد . اين اعتماد و پشتيبان ملت است\r\nكه مىتواند كشور را آباد سازد و فرمانروايان را در نظر مردم آراسته و پيراسته\r\nنشان دهد .\r\nبدينسان ، مى توانى نيروى عمومى را پشتيبان خود سازى و با برخوردارى از نيروى\r\nعمومى و قدرت ملى ، مى توان كارهاى مهم ترى انجام داد وآثار عدل و داد بيشترى را\r\nمتجلى ساخت . عامل تمام اين كمك ها و پشتيبانىهاى مردم ، رضايت و خشنودى آنان\r\nاست و خشنودى و رضايت ملت در پرتو علاقه و دلسوزى فرمانروا به دست مى آيد .\r\n","description":"","footnote":"","page_name":" 236 ","page_number":96},
  {"content":"\r\n\r\n\r\n13 . فرار مغزها\r\n\" اى مالك ! بدان كه ويرانى و خراج كشور ، با از دست دادن سرمايه فكرى و مغزى ، و با از\r\nدست دادن مردم آن آغاز مىشود . فرار مغزها و از دست رفتن سرمايه‌هاى انسانى ، در\r\nاثر طمع ورزى فرمانروايان و حكامى پيش مى آيد كه به ثروت اندوزى و گرد آوردن مال\r\nو انباشتن كيسه خود پردازند .\r\n\" علت توجه فرمانروايان به مال اندوزى و گردآورى ثروت ، غالبا از آن نظر است كه\r\nخود را موقتى مى دانند و مى خواهند در مدت اندكى كه بر سر كارند و قدرت را در دست\r\nدارند جيب خود را پر سازند . اينان غافل از سرگذشت و سرنوشت گذشتگان هستند و از\r\nحوادث و پيش آمدهايى كه در كمين اين گونه افراد بوده است پند نمى گيرند . . . \" .\r\n14 . نويسندگان و دبيران ويژه\r\n\" اى مالك ! در اوضاع و احوال نويسندگان و دبيران ويژهء خود دقت بيشترى به كار ببر\r\nو بهترين آنان را به كارهاى دفترى خود بگمار ، نامه‌هاى سرى و اسرار ارتش را به\r\nنويسنده اى واگذار كه خصال نيك و صفات ممتازى در او باشد ، فردى باشد كه هرگاه به\r\nاو نيكى كردى و منزلت او را در ميان جمع بالا بردى ، از خويش بدر نشود ، خود را گم نكند\r\nو غرورش موجب نگردد كه با تو از در مخالفت در آيد ، نامه‌ها و شكايات كارگزاران\r\nو كارمندان دولت را به موقع به تو عرضه نكند ، يا در پاسخ نامه ها كه بايد براى اين كار ،\r\nفرد مصمم و با اراده اى را انتخاب كن و او نويسنده‌اى باشد كه اگر پيمانى به نفع تو و به\r\nنفع ملت بسته شد ، آن را تضعيف نكند و از گشايش مشكلات و ايرادات پيمانى كه به ضرر\r\nتو بسته شده است عاجز و ناتوان نباشد ، و ارزش وجودى خود را بشناسد ، چون كسى كه\r\nهنوز به ارزش وجودى خود پى نبرده است ، به شناخت ارزش ديگران ناتوان تر است .\r\n\" كاتبان و نويسندگان را ، از روى دريافت شخصى و اعتماد وحسن ظن و گمان\r\nخصوصى ، انتخاب نكن ، چون بسيار اتفاق مى افتد كه افرادى با نشان دادن انواع خوش\r\nخدمتىهاى مصنوعى و موقتى ، ذهن فرمانروايان را كور مى كنند و براى خود ، پيش آنان\r\nجاى شايسته اى مىگشايند . حال آنكه در حقيقت ، به هيچ نوع ، از اخلاص و امانت\r\nبهره اى نبرده اند . پس انتخاب و گزينش تو بايد بر اساس حسن شهرت و آوازهء نيك ، و نيز\r\n","description":"","footnote":"","page_name":" 237 ","page_number":97},
  {"content":"\r\n\r\n\r\nبر اساس آزمايش و امتحان كافى باشد . بايد سابقهء حسن خدمات افراد را در نظر بگيرى ،\r\nبخصوص خدماتى را كه در دورهء فرمانروايان پيش انجام داده اند . از ميان نويسندگان\r\nمنتخب ، فردى را برگزين كه عامهء مردم به او حسن نظر دارند و در ميان مردم اثر نيكى به\r\nجاى نهاده است . . . .\r\n15 . بازرگانان و صنعتگران\r\n\" مالك ! تجار و صنعتگران را ، به عمال و كارگزاران خود ، سفارش كن و دستور بده كه با\r\nآنان رفتار نيك و شايسته داشته باشند . فرق نمى كند كه تاجر ثابت باشد ( محل كسب\r\nو تجارت مشخصى داشته باشد ) يا سيار ( كه با مال خود ، در اطراف شهرها و مناطق\r\nمى گردد و داد و ستد مىكند ) چون اين گروه هستند كه مواد اساسى مورد نياز مردم را\r\nفراهم مى آورند و ارزاق عمومى را از نقاط نزديك و دور گردآورى كرده در اختيار عموم\r\nمى گذارند . همين ها هستند كه ضروريات زندگى عمومى و ملى را از نقاط دور دست ، از\r\nخشكى ، از دريا ، از جلگه و كوهستان و اماكن و نواحى و مناطقى كه مردم به آنجا دسترسى\r\nندارند ، يا جرأت رفتن به آن نقاط را پيدا نمى كنند ، به سوى كشور جذب و جلب\r\nمى كنند . \" بازرگانان و پيشه وران و صنعتگران ، مردمان آرام و صلح طلبى هستند كه\r\nهرگز خطر بلوا و شورش نيز در آنان وجود ندارد . زيرا اين گروه هميشه طالب محيط صلح\r\nو أمن و أمان هستند ، تا با آسودگى به كسب و كار خود مشغول شوند . گرفتاريها و مشگلات\r\nاين صنف و دسته را در شهر و خارج شهر ، مورد بررسى و رسيدگى دقيق تر ، قرار بده و به\r\nآنان توجه خاصى داشته باش \" .\r\n16 . احتكار و سزاى محتكران\r\nاى مالك ! با همه صفات نيك و امتيازاتى كه دربارهء بازرگانان و به صورت عاريه\r\nتضمين شده براى مدت سه روز ايام عيد ، از من خواست و من به احترام على درخواست\r\nاو را رد نكردم و با شرط ضمانت آن را به حضورش فرستادم .\r\nعلى ( عليه السلام ) ، گردنبند را در گردن دخترش مشاهده كرد و آن را شناخت و از او پرسيد كه :\r\nاين گردن بند از كجا به دست تو آمده است ؟ گفت : من آن را از \" ابو رافع \" متصدى بيت\r\nالمال أمير المؤمنين ( عليه السلام ) ، به عاريت و امانت گرفته ام و با ضمانت كافى پس از سه روز باز\r\n","description":"","footnote":"","page_name":" 238 ","page_number":98},
  {"content":"\r\n\r\nخواهم گرداند . على ( عليه السلام ) خشمگين شد وآثار غضب در سيماى نورانى اش پديدار گرديد .\r\nهمان روز مرا احضار كرد و فرمود : ابو رافع ، آيا به مسلمانان خيانت مى ورزى ؟ گفتم : به\r\nخدا پناه مى برم ، روزى كه به مسلمانان خيانت كنم ! فرمود : گردن بندى را كه از بصره\r\nآمده بود چگونه بدون اجازهء من و رضايت مردم مسلمان ، به دخترم عاريه داده اى ؟ با\r\nكدام مجوز قانونى و شرعى به چنين كارى دست زده اى ؟ گفتم : يا امير المؤمنين ! او\r\nدختر شماست ، و از من درخواست كرده بود كه به عنوان امانت و به طور موقت و با تضمين\r\nكافى و فقط براى مدت سه روز آن را به او عاريه دهم و پس از سه روز صحيح و سالم باز\r\nپس بگيرم . فرمود : همين امروز آن را پس بگير و ديگر هرگز از اين قبيل كارها نكن .\r\nموضوع به گوش دختر أمير المؤمنين ( عليه السلام ) رسيد . به محضر پدرش شتافت و عرض كرد :\r\nمن دختر و پارهء تن شما هستم و در خود احساس نياز به اين گردنبند كردم . امير\r\nالمؤمنين ( عليه السلام ) فرمود : دخترم ، هرگز از جادهء حق كنار نرو ، آيا همه زنان و دختران مهاجر\r\nو انصار در روز عيد با آويختن چنين زيورى آرايش مى كنند ؟ يقين بدان كه اين موضوع\r\nاگر بر اثر بى توجهى و غفلت تو نبود و اگر مطمئن بودم كه قصد و تعمدى در كار بوده است\r\nنخستين دست زن هاشميه كه بريده مى شد دست تو مى بود \" . به درستى روشن نيست\r\nكه اين داستان تا چه حدى صحت داشته باشد ، ولى نظير و مانند آن در زندگى شخصى\r\nو اجتماعى على ( عليه السلام ) فراوان به چشم مى خورد كه دستورهاى عملى او به مالك اشتر ،\r\nفرماندار انتخابى اش ، حاكى از اين روح عدالت خواهى و مساوات طلبى اوست . اينك به\r\nسخنان على ( عليه السلام ) ، در همين موارد ، از فرمان او به مالك اشتر گوش فرا مى دهيم :\r\nنور چشمى ها و خويشاوندان\r\n\" اى مالك ! در قلمرو حكومت فرمانروايان ، كسانى هستند كه به آنها بسيار نزديك يا\r\nبا آنها خويشاوندند . اين گروه به خاطر همين قرابت با فرمانروا ، خود خواه و مستبد\r\nمى شوند و دست تعدى و تجاوز به سوى مردم و زندگى آنان دراز مى كنند . اينان در\r\nروابط خود با عموم مردم ، و حتى در داد و ستدها ، بى انصافى پيشه مى كنند و حقوق\r\nديگران را پايمال مى سازند . و تو بايد اين گونه عوامل ناروايى و ستمگرى را از ميان\r\nبردارى و دست آنان را از تصرف در اموال و شئون مردم كوتاه كنى .\r\n","description":"","footnote":"","page_name":" 239 ","page_number":99},
  {"content":"\r\n\r\n\r\n\" اى مالك ! به هوش باش كه هرگز زمينى را به عنوان تيول واقطاع ( اقطاع آن است كه\r\nقسمتى از زمين مردم از طرف حاكم يا فرمانروا به فردى واگذار يا هديه شود ) به\r\nخويشان خود ندهى . هرگز نبايد بگذارى هىچكدام از نزديكان و كسان تو ، به طمع سوء\r\nاستفاده وغارت و چپاول بيت المال بيفتند . يا به اين فكر باشند كه تو زمينى يا مزرعه اى\r\nرا به تصرف و تملك شان در آورى ، تا از اين طريق به املاك مجاور تعدى كنند . يا جلوى\r\nآب اراضى همسايه را بگيرند . يا از انجام كارى كه وظيفه دارند شانه خالى كنند . يا\r\nهزينه اى را كه بايد مشتركا بپردازند ، تنها به يك نفر يا چند نفر از همسايه ها تحميل\r\nكنند . زيرا در آن صورت خوشى و سود اين اعمال را آنها خواهند برد ، اما خسران و زيان\r\nآن ، در آخرت و بال گردن تو خواهد شد \" .\r\nپيمان صلح با دشمن\r\nدربارهء بستن پيمان با دشمن ، امام و پيشواى شيعيان ، به يار وفادار و شاگرد فداكار\r\nخود ، چنين مى گويد : \" هرگاه دشمن ، دست صلح به سوى تو دراز كرد و تو مى دانى كه\r\nرضايت خدا هم در برقرارى آن صلح است ، دست او را رد مكن و آن را بپذير ، چون صلح\r\nموجب آسايش سپاهيان و آرامش خاطر تو و مردم ، و نيز باعث امنيت شهرها\r\nو آبادىهاست . اما به هوش باش كه دشمن ماوراء چتر صلح ، خيمه نيرنگ و شبيخون\r\nنزند . چه بسا ، با آن وسيله خود را به تو نزديك مى سازند ، تا بتوانند غافلگيرت كنند ، در\r\nاين گونه موارد ، در كمال حسن نيتى كه به كار مى برى ، احتياط و اعتماد كور كورانه به\r\nدشمن را ، از خود دور ساز ! \" . \" حق و حقيقت را بپذير ، خواه از نزديكان تو باشد يا از\r\nبيگانگان ، و در پذيرفتن واقعيت‌ها بردبار باش ، هر چند به ضرر و زيان خودت يا نزديكان\r\nو اهل و عيالت باشد . با پذيرش واقعيت منتظر عواقب و نتايج خوب آن باش چون نتيجه\r\nو عاقبت آن پسنديده و مطلوب خواهد بود .\r\nآگاهى دادن مردم از جريان امور\r\n\" هرگاه ، مورد پيش آمد كه مردم گمان برند كه تو ظلم و ستم كرده اى ، و تو دريافتى كه\r\nحقيقت امر بر آنان پوشيده مانده است ، عذر و علت انجام آن كار را فاش ساز و بگذار كه\r\nآنها از علت واقعى و جريان حقيقتى آنچه پيش آمده است مطلع شوند ، و تو نيز\r\n","description":"","footnote":"","page_name":" 240 ","page_number":100},
  {"content":"\r\nبدين وسيله گمان بد ايشان را از خويشتن دفع كرده باشى . \" انجام چنين كارى ، هم يك\r\nنوع تمرين آزادى و آزادگى و آزاد منشى و عدالت و دادگسترى است ، و هم گونه اى ارفاق\r\nو مهربانى نسبت به ملت است ، و هم روشنگر حقيقت امر ، و آشكار كنندهء عذر ، و دليل\r\nانجام كار مورد بحث است ، كه مورد علاقه و هدف اصلى تو بايد باشد ، اگر خواهان اجراى\r\nعدالت هستى . . . \" اما اگر در عهد و پيمان با دشمن ، انجام كارى را به عهده گرفتى و شرط را\r\nپذيرفتى ، آن را در همه حال محترم بشمار ! و همه وقت به عهد و پيمان خود وفادار باش !\r\nجان خود را هم مى توان راه شرط و پيمان مسير ساخت و ايثار كرد . چون در ميان\r\nفرايض و واجبات الهى ، هيچ چيز مانند عهد و پيمان و احترام به وفاى عهد ، بزرگ شمرده\r\nنشده است و هيچ امرى اين چنين مورد توجه مردم نيست .\r\n\" مسألة وفاى به عهد ، ويژهء مسلمانان نيست ، مشركين نيز بدان توجه داشته اند\r\nو رعايتش را لازم شمرده اند . زيرا نتايج شوم عهد شكنى را بارها آزموده اند . بنابراين ، در\r\nآن امورى كه بر ذمهء خود گرفته‌اى مكر و حيله را وامدار ! و خيانت نورز و با دشمن خود نيز\r\nخدعه به كار مبر ! ، زيرا تنها جاهلان و نادانان هستند كه جرأت نافرمانى در برابر خدا را\r\nدارند . \" وفاى به عهد و پيمان ، از آن نظر اهميتى بزرگ و خطير دارد كه خداوند متعال ،\r\nعهد و پيمان خود را ، به منزلهء حريم امنى ميان مردم قرار داده است كه همگى مردم از\r\nآن به طور مساوى حق بهره ور شدن دارند . و اين امر يك نوع رحمت از سوى پروردگار ،\r\nنسبت به بندگان خويش است كه در سايهء آن مردم به كارهاى خود بپردازند و آتش\r\nجنگ و شعله‌هاى سوزنده آن را خاموش كنند . \" پس در پرداختن به امر الهى ، نبايد\r\nفساد و خدعه و فريب در كار باشد \" . اى مالك ! كوشش كن در پيمانى كه با دشمن خود\r\nمى بندى ، مادهء ابهام و نكته خام باقى نماند ، كه قابل تفسير و تأويل باشد ، و به چنان\r\nصورتى ذكر شود كه هر كدام از طرفين بتواند آن را به سود خود تفسير كند . و هرگاه\r\nدشمن پس از استوار ساختن پيمان ، به سخن و مطلب قابل توجيهى متوسل گردد\r\nو بخواهد آن را بر خلاف نظر تو معنى كند ، از او نپذير ، و اگر تو خود ، در پيمانى كه\r\nبسته اى ، خود را در تنگنا ديدى و فسخ و ابطال و از بين بردن آن را لازم دانستى ، بازهم\r\nبراى خلاصى و نجات خود به جمله ها و عبارات قابل توجيه و تفسير متوسل مشو !\r\n","description":"","footnote":"","page_name":" 241 ","page_number":101},
  {"content":"\r\n\r\n\r\nهر چند در اين امر اميد گشايش و فرج در كار باشد . اگر با شكيبائى و تدبير كار كنى ، و در\r\nكارها بردبارى به خرج دهى ، بهتر از آن است كه متوسل به خدعه اى شوى كه از عاقبت\r\nآن بيمناك بمانى و مورد بازخواست خداى متعال قرار گيرى \" .\r\nپرهيز از خونريزى و خونخواهى\r\n\" اى مالك ! حذر كن از خونخوارى وخونريزى ، كه خداوند آن را حرام كرده است . هيچ\r\nچيز مانند ريختن خون ناحق ، باعث غضب و دشمنى خدا و عامل از بين رفتن نعمت\r\nو سپرى شدن عمر فرمانروايى نمى شود . در روز حساب ، نخستين چيزى كه از طرف\r\nخداوند متعال ، مورد پرسش قرار مى گيرد ، خون‌هايى است كه مردم آن را به ناحق\r\nريخته اند . هيچ گاه در صدد آن بر نيا كه پايه‌هاى حكومت خود را ، بر روى خون‌هاى\r\nناحق استوار سازى . اين امر نه تنها حكومت تو را تقويت نمى كند ، بلكه موجب سستى\r\nوفتور و ضعف آن مى گردد ، و حتى چه بسيار كه باعث زوال و نابودى آن گردد . \" اگر به\r\nصورت عمد ، انسانى را كشتى ، عذر تو را نه خدا مى پذيرد نه من ، چه در قتل عمد ، بدن\r\nقاتل بايد به قصاص برسد . \" و اگر خطا كردى و بدون قصد كسى را كشتى ( مثل اينكه در\r\nموقع اجراى \" حد \" يا نواختن تازيانه يا شمشير كسى بميرد ) نبايد نخوت و تكبر\r\nو خودخواهى تو سبب شود كه \" ديهء \" مقتول را به اولياء او نپردازى \" .\r\nتكبر و خودخواهى\r\n\" اى مالك ! زنهار ، زنهار كه خود پسند باشى ، و به آنچه از خود پسنديده اى اعتماد\r\nكنى ! زنهار ، از اينكه دوستدار چاپلوسى باشى ، و در دل خود دوست داشته باشى كه\r\nمردم تو را بسيار بستايند . اين قبيل موارد ، فرصت‌هاى مناسبى براى شيطان است ، كه\r\nنيكى نيكوكاران را از بين ببرد و آنها را تباه كند \" . \" مبادا كه بر ملت و تودهء مردم منت\r\nبگذارى و بخواهى كه خوبىهاى خود را به رخ آنان بكشى ، يا كار خود را بيش از آن كه\r\nهست بزرگ نشان دهى ، يا به مردم وعده اى بدهى كه به آن عمل نكنى ، چون اين قبيل\r\nكارها ، اثر نيكى را از ميان مى برد . بزرگتر جلوه دادن خوبى ، نور حق را بر طرف مى سازد ،\r\nو تخلف در وعده ، باعث دشمنى خدا و كينه مردم مىشود ، خداوند متعال در قرآن كريم\r\nمى فرمايد : \" چقدر دشمنى بزرگى با خداست كه آنچه را كه خود مى گوئيد عمل نكنيد \" .\r\n","description":"","footnote":"","page_name":" 242 ","page_number":102},
  {"content":"\r\n\" اى مالك ! از عجله در كار ، قبل از آنكه وقت انجام آن برسد ، پرهيز كن . از سستى در\r\nكار ، در صورتى كه امكان انجام آن هست بر حذر باش . از لجاج و عناد و پافشارى در كار كه\r\nدر كارى كه راه صواب از خطا در آن روشن نيست ، بپرهيز . و هر كارى را در جاى خود و در\r\nوقت خود قرار بده و به انجام و سامان برسان . از انحصار طلبى و تنها براى خود خواستن\r\nو اختصاصى كردن آن چيزهايى كه همگان در استفاده از آن برابر و يكسانند ، اجتناب\r\nكن . مبادا مسائل و امور عمومى را به خويش اختصاص دهى ، و از توجه به افكار عمومى\r\nتغافل كنى ، يا از پاره اى از كردارهاى كارگزاران و عمال خود غافل بمانى و چشم پوشى\r\nكنى ، و كارهايى را كه بر همگى روشن است از مردم پوشيده دارى . تو مسئول اين اعمال\r\nهستى و به زودى پرده ها كنار مى رود و داد مظلوم از تو ، ستانده مىشود . \" به هنگام\r\nغضب ، خويشتن دارى كن و مواظب تندخويى و دست‌پاچگى و تيز زبانى خود باش . از\r\nاقدام سريع و بدون تأمل و تفكر ، در هر كارى ، پرهيز كن و از انتقام و ابراز شجاعت وسطوت\r\nخوددارى نما ، تا خشم تو آرام گيرد . اختيارات را از دست مده ، و بدان كه مهم ترين\r\nعاملى كه مىتواند خشم تو را فرو نشاند ، ياد بازگشت به سوى خدا و ياد آورى وحشت\r\nروز جزاست \" . \" وظيفهء تو آن است كه آنچه را كه بر گذشتگان و پشينيان تو اتفاق افتاده\r\nاست ، مورد تذكر و يادآورى قرار دهى و كردارها و خدمات حكومت عدل ، سنت‌هاى نيك\r\nو پسنديده ، راه و رسم و روش و سخن پيامبر عاليقدر اسلام ، و فرايض قرآن مجيد را\r\nهميشه مورد نظر و سرمشق قرار دهى و از آنها پيروى كنى و آنچه را كه مورد عمل قرار\r\nداده ايم الگوى خود سازى . \" از خداوند متعال مى خواهم كه با رحمت وسيع و بيكران\r\nخود ، و با آن قدرت و توانايى كه به انجام هر درخواست و هر حاجت و نيازى دارد ، من و تو\r\nرا به انجام آنچه مورد رضايت و خشنودى خود اوست موفق دارد ، تا برنامه‌هاى حكومت\r\nعدل اسلامى و الهى را كه سعادت مردم در آن نهفته است اجرا كنيم . و در ميان مردم ، از\r\nذكر خير وحسن ثناء برخوردار شويم ، و بتوانيم يادگار نيك وخدمت شايسته از خود به\r\nاجتماع عرضه كنيم . از خداوند مى خواهم كه لطف و كرمش را در حق ما گسترده تر كند\r\nو كار من و تو را با سعادت و شهادت پايان دهد . ما همگى از جانب خدا هستيم به سوى او\r\nباز خواهيم گشت . درود و سلام و رحمت بى پايان الهى ، بر محمد ( صلى الله عليه وآله ) و ذريهء پاك و اولاد\r\n","description":"","footnote":"","page_name":" 243 ","page_number":103},
  {"content":"\r\nاطهار او باد ! والسلام \" . ( 1 )\r\nاين فرمان كه هنوز پس از گذشت چهارده قرن ، جامع ترين و كاملترين ، انسانى ترين\r\nو دقيق ترين اصول و اساسى كشوردارى وآئين ادارهء مملكت را در بردارد ، و هنوز\r\nمىتواند عالى ترين سرمشق سياستمداران و اولياء امور كشور باشد ، دستوراتى چنان\r\nروشنگر و عميق و پرمعنا و در عين حال ساده و قابل اجراء دارد ، كه انديشمندان تاريخ ،\r\nفلاسفه بزرگ ، عالمان علم اجتماع ، همه بر آنند كه در طول تاريخ ، مانندى براى آن\r\nنمى توان يافت . اغراق نيست كه دكتر \" طه حسين \" ، انديشمند و عالم مصرى گفته است :\r\nفرمان على به مالك اشتر ، حاوى دستوراتى است كه اجراى آنها سعادت دنيوى\r\nو رستگارى اخروى تمامى كشور داران و اهالى كشورى را كه اين آئين در آن اجرا شود ، در\r\nبردارد و هنوز دستوراتى جامع تر وكامل تر از آن در زمينهء كشوردارى و ادارهء مملكت ،\r\nتدوين نشده است . جاى آن دارد كه هر رهبرى مملكتى كه بخواهد ملت و كشور خود را\r\nبه رفاه و سعادت برساند و خود نيز آسوده و فارغ البال و نيكبخت زندگى كند ، فرمان\r\nعلى ( عليه السلام ) را نصب العين خود قرار دهد و آن را مو به مو به مرحلهء اجرا در آورد .\r\n\r\n","description":"","footnote":" 1 . تذكر اين نكته ضرورى است كه در ترجمهء اين عهدنامه معروف و تاريخى ، متن نهج البلاغه\r\nمورد توجه واستفاده نگارنده بوده است ، ولى در كنار آن از ترجمهء دانشمند محترم آقاى على اصغر\r\nفقيهى ، و شادروان جواد فاضل نيز استفاده شده است . ","page_name":" 244 ","page_number":104},
  {"content":"\r\nبخش چهارم\r\nF\r\nغدير خم روز گزينش والاترين انسانها\r\n","description":"","footnote":"","page_name":" 245 ","page_number":105},
  {"content":"\r\n","description":"","footnote":"","page_name":" 246 ","page_number":106},
  {"content":"\r\nبخش چهارم / غدير خم روز گزينش والاترين انسانها . . .\r\nروز هيجدهم ماه ذيحجه سال 10 هجرى روز واقعهء غدير خم روز انتخاب و گزينش\r\nعلى ( عليه السلام ) به عنوان پيشوا و امام امت اسلامى يكى از خاطره آميزترين روزهاى زندگى\r\nعلى ( عليه السلام ) است . پيامبر عاليقدر اسلام در آخرين سفر حج خود مولاى متقيان و سرور\r\nآزادگان على ( عليه السلام ) را به عنوان خليفه و اولى الامر به عنوان ولايت امر برگزيد اين انتخاب بر\r\nاساس انتخاب بهترين و فاضل ترين و دانشمندترين بود . انتخابى كه طبق اراده و مشيت\r\nالهى صورت گرفته است و جنبه‌هاى فاميل دوستى و علاقه به نژاد و وراثت ، كوچكترين\r\nدخالتى در آن نداشته است . در فصل مربوط به واقعهء غدير ، بحثى را از ديدگاه اسلام\r\nوعلى ( عليه السلام ) به معرض مطالعه خوانندگان عزيز مى گذاريم كه هم روشنگر عظمت روز غدير\r\nو هم بيانگر اصلى از اصول عاليهء اسلامى است و آن بحث امامت و ولايت است كه بحثى\r\nاست مفيد و شايستهء دقت و بررسى و عنايت . . . .\r\nاسلام آئين جهانى و جاودانه‌اى است ، كه تعاليم و دستورهاى آن همه جوانب و ابعاد\r\nوسيع زندگى را فرا مى گيرد ، و شامل تمام زمينه‌هاى زندگى اعم از سياسى ، اقتصادى ،\r\nاجتماعى ، اخلاقى و تربيتى مى گردد . مطالعه اى گذرا در كتاب فكر و انديشه و در قاموس\r\nحكمت و عرفان على ( عليه السلام ) ، با كمال وضوح و روشنى اين حقيقت تعمق انگيز را روشن\r\nمى سازد . . . . پژوهشگران بى غرض ، در نخستين نگرش خود ، مى بيند كه چه سان على\r\nامير المؤمنين ( عليه السلام ) در باره حكومت وسياست و عدالت اجتماعى ، با علاقه خاص\r\nو حساسيت ويژه اى داد سخن مىدهد ، و چگونه از آن تز الهى و آسمانى دفاع مىكند . او\r\nمعتقد استكه مسألة حكومت واحقاق حقوق بيچارگان و درماندگان ، كه جز در پرتو\r\nقدرت و حكومت عدل الهى ميسر نيست ، از تكاليف الهى و وظايف انسانى است - چون\r\nهمانند روز روشن است كه تأمين روابط صحيح انسانى و برپا ساختن عدل و قسط\r\nو اعمال برنامه‌هاى الهى ، بسته به وجود حكومت و اجراى دقيق سياست الهى است\r\nو بدون حكومت ، شريعت محتوى و نقش در تكامل جامعه و تربيت فرد ، نخواهد داشت .\r\n","description":"","footnote":"","page_name":" 247 ","page_number":107},
  {"content":"\r\n\r\nامام على ( عليه السلام ) تصريح دارد كه : احتياجات بشر تنها در آب و نان و جامه و مسكن خلاصه\r\nنمى شود ، بلكه با وجود ضرورت آنها ، تأمين نيازهاى روحى و رعايت عوامل معنوى مورد\r\nنياز بشر در صدر جدول خواست‌هاى بشر قرار گرفته است ، و بدون حكومت و تسلط بر\r\nامور جارى كشور ، زندگى انسانى ميسر و ممكن نخواهد بود . . . .\r\nشاهد گفتار\r\nشادروان استاد مطهرى : پس از استناد به قرآن مجيد جائى كه مى فرمايد ( و ما\r\nمحمد الا رسول الله قد خلت من قبله الرسل أفأن مات أو قتل انقلبتم على أعقابكم ) . ( 1 )\r\n\" محمد پيامبرى است همانند ديگر پيامبران كه آمده اند و رفته اند ، آيا اگر او بميرد يا\r\nدر جنگ كشته شود ، شما فرار مى كنيد و كار را پايان يافته تلقى مى كنيد \" او در مقام\r\nتفسير و توضيح محتواى آيه ، با تجليل فراوان از استاد عاليقدرش اين چنين مى فرمايد :\r\nحضرت استاد علامه طباطبائى روحى فداه - كه اكنون او نيز به لقاء الله پيوسته است\r\nو انوار رحمت الهى نثار روحش باد - در مقاله ولايت و حكومت از اين آيه چنين استنباط\r\nفرموده اند كه : كشته شدن پيامبر اكرم ( صلى الله عليه وآله ) در معركه جنگ نبايد هيچگونه وقفه اى در\r\nكارش ايجاد كند . شما بايد فورا تحت لواى آن كس كه پس از پيامبر زعيم ( و رهبر )\r\nشماست ، به كار خود ادامه دهيد . به عبارتى ديگر بر فرض اگر پيغمبر كشته شود يا\r\nبميرد ، نظام اجتماعى و جنگى مسلمان نبايد از هم بپاشد . . . .\r\nدر حديث است كه پيغمبر اكرم ( صلى الله عليه وآله ) فرموده است اگر سه نفر ( حد اقل ) همسفر شديد\r\nحتما يكى از سه نفر را امير و رئيس خود قرار دهيد . از اين حديث مى توان فهميد كه از\r\nنظر رهبر عاليقدر اسلام ، هرج و مرج و فقدان يك قوه حاكم بر اجتماع كه مركز حل\r\nاختلافات و پيوند دهندهء افراد جامعه با يكديگر باشد ، تا چه اندازه زيان آور مى باشد .\r\nهدف اصلى از حكومت ، تأمين عدالت اجتماعى است . تنظيم امور اقتصادى ، اجتماعى\r\nو روابط حسنه حاكم بر اجتماع ، واحقاق حقوق ستم ديدگان و احياى امور حياتى\r\nو رفاهى مردم است ( 2 ) هدف از جهاندارى و روش سياسى على ( عليه السلام ) همانند ديگر\r\nسياست مردان ، اشباع حس جاه طلبى يا تأمين منافع خويش و وابستگان و فاميل\r\n\r\n","description":"","footnote":" 1 . آل عمران آيه 144 .\r\n2 . سيرى در نهج البلاغه ص 104 . ","page_name":" 248 ","page_number":108},
  {"content":"\r\n\r\nو دوستان . . . نيست ، حكومت وسيلهء است براى رفع نيازهاى اجتماعى وخدمت به\r\nاجتماع ، نه هدف و غايت . به تعبير ديگر حكومت ابزار كار و فعاليت است ، نه خود غايت\r\nو مقصود . كه داستان زير گوشه اى از نحوهء تلقى و برخورد على ( عليه السلام ) را با حكومت و مقام\r\nرياست اسلامى روشن مى سازد : \" ابن عباس \" يكى از ياران با فضيلت و وفادار و اهل قلم\r\nامام على ( عليه السلام ) مى گويد در \" ذى قار \" به حضور على ( عليه السلام ) رسيدم . او كفش خود را وصله\r\nمى زد ، به من فرمود : قيمت اين كفش چقدر است ؟ گفتم : اين كفش به چيزى نمىارزد .\r\nگفت به خدا قسم همين كفش نزد من از زمامدارى بر تودهء شما عزيزتر است ، مگر اينكه\r\nدر پست زمامدارى حقى را برپا سازم يا امر باطلى را از بين ببرم . ( 1 )\r\n\" جرج جرداق \" در ذيل اين داستان مى گويد : \" على صدها سال پيش از \" تولستوى \" و\r\n\" ويكتور هوگو \" ، با پادشاهان ، فرمانروايان ، فرمانداران سودجو و مجريان ناشايست به\r\nستيزه برخاست . و در راه تودهء مردم مردم با فكر كوتاه و نحيف آنان به مبارزه پرداخت ،\r\nو قلع وقمع آنان را وجههء همت خود قرار داد . . . . ( 2 )\r\nحذف القاب و عناوين\r\nامام ، در يكى از خطبه‌هاى نهج البلاغه ، خطاب به مردم مى فرمايد : با من آن سان\r\nكه با جباران و ستمگران رفتار مى كنند سخن نگوئيد . القاب پر طنطنه را در حق من به\r\nكار نبريد ، آن ملاحظه كاريها و سازشهاى مصلحتى را كه در برابر مستبدان اظهار\r\nمى دارند در برابر من اظهار نداريد ، و با سازشكاران معاشرت نكنيد و تصور نكنيد كه\r\nشنيدن سخن حق بر من سنگين است ، يا من انتظار تعظيم و تكريم شما را دارم . هر\r\nآن كس كه شنيدن سخن حق يا تحمل عدالت بر او ناخوشايند و سنگين باشد ، عمل به\r\nحق و عدالت بر او سنگين تر خواهد بود . شما هرگز از اظهار سخن حق ، با نظر عادلانه ، در\r\nبرابر امام و پيشوا و رهبر و حاكم خوددارى نكنيد . . . . ( 3 )\r\n\" سليمان كتانى \" نويسنده مسيحى از دوران حكومت على ( عليه السلام ) اين چنين\r\n\r\n","description":"","footnote":" 1 . سيرى در نهج البلاغه ص 85 .\r\n2 . جرج جرداق امام على صوت العدالة الانسانية ص 58 .\r\n3 . نهج البلاغه خطبه 212 . ","page_name":" 249 ","page_number":109},
  {"content":"\r\n\r\nتوصيف مىكند : او از لباس‌هاى دنيا ، جز پيراهنى از كرباس و عبايى وصله دار نپوشيده ،\r\nو نصيب او از اين همه غذاهاى رنگارنگ دنيا ، جز مقدارى قرص جوين كه آن را با دست\r\nخود آرد مى كرد و به صورت نان خشكى قوت خود قرار مى داد چيز ديگرى نبود . او از\r\nكاخهاى شكوهمند دنيا چشم پوشيد وعمر خود را در كلبه اى ناچيز بسر برد . و همانند\r\nسواره‌اى تيز رو كه از سنگلاخها مى گذرد و به سوى ميدان پهناورى مىتازد ، از پهنهء\r\nدنيا گذشت . . . . ( 1 ) وى در تأييد گفتارهاى همكيش و هم مرام خود جرج جرداق هم\r\nاين چنين دربارهء امام قضاوت مىكند ، \" آيا از ميان مردم جهان ، سردار و اميرى را\r\nشناخته اى كه در زمان حكومت و در منصب رياست به دست خود ، آسياب را بچرخاند\r\nو نان خشك درست كند كه آن را به زانو بشكند ؟ و كفش خود را با دست خود وصله زند ؟\r\nو از مال دنيا كم يا زياد چيزى را اندوخته و پس انداز خود نسازد ؟ زيرا تنها هدف او در\r\nزندگى آن است كه : حق بينوايان و ستمديدگان و بيچارگان را از استثمارگران\r\nو احتكارچيان باز ستاند و زندگى سالم و گوارايى را براى آنان فراهم آورد . او در فكر\r\nخويشتن نبود ، هميشه در اين فكر بود . مادامى كه در قلمرو حكومت او كسى هست كه\r\nاميد قرصى نان را ندارد ، شكم گرسنه و جگرهاى تشنه وجود دارد ، آيا او تنها به اين\r\nعنوان قناعت كند كه به او پيشواى مسلمانان گويند ، ولى او در سختيهاى روزگار با تودهء\r\nمردم هم غم و هم صدا نباشد . . . ( 2 )\r\nامانتدارى نه حكمرانى و فرمانروائى\r\nدر منطق امام ( عليه السلام ) حكمران و حاكم ، امين و پاسبان و پاسدار حقوق مردم و مسئول\r\nنيازهاى آنان است ، نه رئيس و حكمفرما و طاغوت خودسر ، به همان تعبير كه سعدى\r\nشاعر شيرين زبان فارسى با الهام از سخنان امام مىسرايد :\r\nگوسفند از براى چوپان نيست\r\nبلكه چوپان براى خدمت اوست\r\nحكمران در اصطلاح و تعبير امام على ( عليه السلام ) راعى : پاسدار ، نگهدارنده حقوق تودهء مردم\r\n\r\n","description":"","footnote":" 1 . امام على پيشوا و پشتيبانى ص 291 .\r\n2 . امام على ( ع ) و حقوق بشر ، ص 62 . از انتشارات موسسه فراهانى . ","page_name":" 250 ","page_number":110},
  {"content":"\r\n\r\nاست و بارها فرموده است : \" كلكم راع وكلكم مسئول فالامام راع وهو مسئول \" . . . .\r\n\" هر كدام از شما نگهبان و مسئوليد ، امام و پيشوا ، نگهبان و پاسدار مردم و حقوق\r\nآنها است \" . در عهدنامهء معروف خود به مالك اشتر ، استاندارش ، دستور فرمودند :\r\n\" مگر من اكنون برگردهء مردم مسلط هستم كه از من فرمان مى برند و همه در طاعت\r\nو پذيرفتن اوامر من هستند ؟ اين طرز فكر فاسد و عامل زوال نعمت است . . . مردم يا\r\nبرادرند ، يا برابر و مساوى از نظر خلقت هستند .\r\nامام در يكى از فرمانهاى خود كه به عنوان مأمورين گرد آورنده زكات و بيت المال\r\nصادر مىكند ، اين چنين مى فرمايد :\r\n\" مبادا مسلمانى را تهديد و ارعاب كنيد يا آنچنان رفتار كنيد كه مردم از شما كراهت\r\nو نفرت داشته باشند . از هيچكس بيشتر از حقى را كه از مال مردم گرفته است وصول\r\nنكنيد . به خانه‌هاى مردم سر زده وارد نشويد . بلكه با تمام وقار و آرامش ، نه به صورت\r\nتهاجم و يورش ، نخست سلام كنيد سپس بگوييد : بندهء خدا ، ولى خدا و خليفهء او ما را\r\nفرستاده است كه حق خدا را از اموال شما بگيريم ، آيا حق الهى در اموال شما هست يا\r\nنه ؟ اگر گفتند نه بار ديگر به آنان مراجعه نكنيد ، گفتهء آنان را بپذيريد و گفتار آنان را\r\nمحترم بداريد . اگر فردى جواب مثبت داد با او همراهى كنيد ، بدون آنكه او را بترسانيد يا\r\nتهديد كنيد . و هر چه را كه خود او پرداخت كرد ، بدون عنف وزور بگيريد\r\nو بيشتر نخواهيد \" . اين دستور بهترين و عالىترين ميزان رشد و تكامل مسلمانان را در\r\nحكومت عدل علوى نشان مىدهد . و نيز ثابت مىكند كه چگونه مى توان به جاى سوء\r\nظن‌ها و ناباورىها كه اساس حكومت امروز اين دنيا به اصطلاح متمدن و متجدد را نشان\r\nمىدهد ، مى توان با اطمينان و اعتماد متقابل ، مشكلات اجتماعى را حل كرد كه\r\nسياستمداران امروز جهان در حل آن ، درمانده اند .\r\nمعيار انتخاب\r\nاين نوع روش دموكراسى و آزادى در هيچ نوع از حكومتهاى جهان وجود ندارد . امام\r\nعلى ( عليه السلام ) اساس گزينش و انتخاب حاكم را بر معيار فضيلت و شايستگى قرار مىدهد نه بر\r\nاساس وراثت و زور و ديكتاتورى و قلدرى . و خود آن حضرت در اين باره مى فرمايد :\r\n","description":"","footnote":"","page_name":" 251 ","page_number":111},
  {"content":"\r\n\" كسى كه خود را براى مردم پيشوا قرار مىدهد لازم است قبل از تعليم ديگران ، به\r\nتهذيب خويشتن بپردازد و قبل از آنكه مردم را با زبانش تعليم دهد ، كردارهاى خود را\r\nسرمشق مردم قرار دهد . كسى كه به تعليم و تربيت خود اهتمام مى ورزد ، بيشتر\r\nشايسته و در خور تجليل است تا كسى كه تنها به تعليم و تربيت ديگران همت مى گمارد .\r\nخداوند از گروه علماء و دانشمندان ، عهد گرفته است كه در مقابل پرخورى ستمگران\r\nو گرسنگى ستمكشان ، از پاى ننشينند و راه مصلحت جوئى و سازش را پيش نگيرند . . . \" .\r\nگزينش و انتخاب على ( عليه السلام ) ، به عنوان امير و پيشواى مؤمنان ، بر اساس همين ارزشها\r\nو فضيلتها بود . اكنون به عنوان اينكه گوشه هائى از حديث فضيلت دوست را از زبان\r\nبيگانه بشنويم ، اعترافات يكى از دانشمندان مسيحى را درباره على ( عليه السلام ) مى آوريم .\r\nاعترافات يك نويسنده فاضل و محقق مسيحى را از لابلاى كتاب قطور هزار و پانصد\r\nصفحه اى او بيرون مىكشيم . ما عقايد اين نويسنده و محقق مسيحى را از آن نظر كه\r\nاحتمال مى دهيم داراى غرض و آلوده به تعصب قومى ، حزبى و فرقه‌اى نباشد ، از ميان\r\nهزاران مطلب و نوشتهء ديگر بيرون كشيده ، در معرض قضاوت دوستداران و شيفتگان آن\r\nحضرت قرار مى دهيم ، باشد كه وقتى عقايد و نظريات بيگانه اى را در اين باره دريافتيم\r\nمعرفت و شناسايى عميق تر و صحيح تر نسبت به شخصيت ملكوتى آن حضرت به دست\r\nآوريم . محقق مزبور همان نويسنده شوريده و شيدا \" جرج جرداق \" نويسنده پر آوازه\r\nلبنانى است كه كتاب بزرگى به نام \" الامام على صوت العدالة الانسانية \" در پنج جلد بزرگ\r\nدرباره امام على ( عليه السلام ) نوشته و تقديم جامعهء علم و ادب نموده است . او در فصول و بخشهاى\r\nمختلف آن كتاب چهرهء اى امام را اين چنين ترسيم مى نمايد : \" . . . در سرزمين معجزه ها ،\r\nدر صحراى مكهء اعجاز خيز ، على ، قدم به دائرهء حيات گذاشت ، سرزمين مكه ارمغان\r\nگران بهائى براى جهان بشريت آورد ، ارمغانى كه ارزشهاى عالى زندگى را بالا برد\r\nو حقيقت و باطن وجود انسانى را در مرحلهء تكامل آن نمودار ساخت ، و مرد انقلابى\r\nبزرگى همانند على بن ابى طالب ( عليه السلام ) را تحويل جامعه بشرى داد . اين يكى از معجزات\r\nصحرا بود . . . \" . ( 1 )\r\n\r\n= + * * * + =\r\n","description":"","footnote":" 1 . جلد اول الإمام على صوت العدالة الأنسانيه ، ص 25 . از انتشارات مؤسسه فراهانى . ","page_name":" 252 ","page_number":112},
  {"content":"\r\n\r\n\r\nجهاد از ديدگاه على ( عليه السلام )\r\nاين على بن ابى طالب ( عليه السلام ) است كه در قتال ، معناى ديگرى دانسته بود ، و به قصدى\r\nجنگ مى گرد غير از مقاصدى كه ديگران دارند . او همراه زهد ، جهاد را برگزيد ، و زاهدان\r\nگوشه گير و منزوى را به فتح قلعه ها واداشت . خاك دشمنان را با عدل يكسان نمود ،\r\nچون در مكارم اخلاق به حد اعلاى خود رسيده بود \" . ( 1 )\r\nعلى ( عليه السلام ) و مستمندان\r\n\" آيا عقل نيرومند و كاملى را شناخته اى كه بيش از ده قرن قبل از اين حقيقت\r\nاجتماعى امروزى را بيان و اثبات نمود ؟ و جلو ابهامها و اشتباهها را گرفت و صريحا اعلام\r\nداشت : هيچ بينوائى گرسنه نمانده مگر در سايه آنكه ثروتمندى از حق او بهره‌مند گشته\r\nو هيچ نعمت انبوهى را نديدم مگر آنكه در كنار آن ، حقى ضايع و پايمال شده باشد \" . اگر\r\n\" رافائيل \" نقاش معروف ايتاليائى ، يك زن ده نشين و كشاورز ايتاليائى را نمونه و سمبل\r\nبراى نقاشى چهرهء مادر مسيح قرار داد ، تا بدان وسيله هرگونه مفهوم و معناى صفت\r\nنيكدلى و انسانى را در او ظاهر سازد ، و اگر \" تولستوى \" و \" ولتر \" و \" گوته \" در پديده‌هاى\r\nفكرى و اجتماعى خود از روح رافائيلى در هنر خود الهام مى گيرند ، اين مرد بزرگ ، على\r\nبن ابى طالب ( عليه السلام ) ، صدها سال بر آنها پيشى جسته است و با اينكه امكانات و شرايط عصر\r\nآنان ، قابل مقايسه باهم نيست ، ولى او در آن زمان با پادشاهان و فرمانروايان و فرمانداران\r\nو سودجويان به مبارزه برخاست ، و در راه احقاق حق مستمندان قيام كرد ، و با فكر\r\nسخيف زورمندان پيكار نمود ، و چنين سوگند پايدارى ياد نمود : \" به خدا سوگند ، داد\r\nستم كش را از ستمكار بستانم و دماغ ظالم را با اينكه او را خوش نيايد ، به خاك بمالم ، تا\r\nاو را به سوى سرچشمه حق و عدالت بكشانم \" . ( 2 )\r\nسپس افزود : \" زير دستان شما برترند ، و زير دستان شما پست تر ، فئودالها ، طبقه\r\nحاكم زورگو ، احتكارگران ، و اهريمنان شر و فساد و بدبختى و پستى و مكر ، صفات زشت\r\nو ضد انسانى خود را در زير لباسهاى نو مهترى پوشانده اند . . . .\r\n\" آيا فقط به اين عنوان اكتفا كنم كه به من پيشواى مسلمانان بگويند ، ولى در\r\n\r\n","description":"","footnote":" 1 . همان جلد ص 56 - 58 .\r\n2 . همان جلد ص 59 . ","page_name":" 253 ","page_number":113},
  {"content":"\r\n\r\n\r\nسختىهاى روزگار در غم واندوه توده‌هاى محروم شريك و سهيم نباشم ؟ \" . ( 1 )\r\nعلى ( عليه السلام ) و عدالت او\r\n\" . . . آيا در مهد عدالت و دادگسترى شخصى همانند على را مى شناسى ؟ آيا مى دانى\r\nعلى است آن بزرگوارى كه هميشه بر حق و حقيقت بود ؟ با آنكه مردم بر ضد او متحد\r\nشدند ، ولى او از عدالت خواهى دم فرو نبست چون عدالت در او ، يك روش سياسى يا\r\nيك امر اكتسابى نبود . عدالت در بنياد و مبادى اخلاقى و ادبى او ، اصلى استوار بود ، گوئى\r\nبا تمام وجود و هستى او عجين و آميخته گرديده است . ( 2 )\r\nمساوات و برابرى در منطق علوى\r\n\" . . . آيا پيشوا و رهبر مذهبى را مى شناسى كه به فرماندارانش ، دربارهء مردم چنين\r\nتوصيه كند : \" مردم يا برادر دينى تو هستند ، يا انسانى همانند و نظير تو ، با آنان آنچنان با\r\nگذشت و عفو و اغماض رفار نما كه دوست دارى خداوند با تو آنچنان رفتار نمايد . . . \" .\r\nآيا اميرى را مى شناسى كه از زندگى مادى ، به قرص جوين ، و از پوشش و لباس ، به\r\nجامهء فرسوده و كفش وصله دار اكتفاء كند ، و آن را بر رياست و امارت ترجيح دهد ، تا آنكه\r\nبه وسيلهء رياست و امارت حقى را زنده كند ، و از بينوائى دستگيرى كند و او را\r\nيارى دهد ؟ \" . گفتار جرج جرداق ، در پايان اوج مى گيرد ، و روح حماسه و جاودانگى به\r\nخود مى بخشد . در پايان مى افزايد : \" گفتار او ، از كلام خدا پائين تر ، و از سخن مخلوق\r\n( جز پيامبر ) بالاتر است . عقلى همانند عقل او ، بلاغت و فصاحتى همانند بلاغت\r\nو فصاحت او نمى توان پيدا كرد . از همهء متفكران از نظر بلندى فكر ، و از همهء زهاد از نظر\r\nبى رغبتى به دنيا و مطامع آن ، و از همهء مصلحين اجتماعى ا ز نظر صلح جوئى ، برترى\r\nو تفوق دارد . . . .\r\nدر پيشگاه تاريخ و حقيقت يكسان است كه تو اين شخصيت را بشناسى يا نشناسى ،\r\nتاريخ و حقيقت به خوبى گواه و شاهدند كه او ، شخصيت با عظمت و روح بزرگ و وجدان\r\n\r\n","description":"","footnote":" 1 . امام على صوت عدالت انسانى ج 1 ، ص 90 .\r\n2 . صوت العدالة الانسانية ج 1 ، ص 90 . ","page_name":" 254 ","page_number":114},
  {"content":"\r\n\r\nبيدار اجتماع است . او شهيد راه حق ، پدر شهيدان على بن ابى طالب است . . . \" . ( 1 )\r\nهنگامى كه يك شخصيت ادبى و علمى خارجى ، از على ( عليه السلام ) و حكومت ايده آل او ، او\r\nاين چنين توصيف به عمل مى آورد و او را الگو و سمبل معرفى مىكند زيبنده است كه\r\nدوستان و علاقمندان و پيروان او به راز اين گزينش الهى روز غدير بيشتر پى ببرند ،\r\nو اعمال و كردار و روشهاى خود را مطابق و همگام با او بنمايند و اين گزينش الهى\r\nو انتخاب بى چون و چراى آسمانى را براساس حكمت و تدبير و مصلحت الهى بشناسند\r\nو ارج نهند . از مقام ولايت و رهبرى آسمانى كه در خاندان عصمت بود بيعت نهاده شده\r\nاست ، اطاعت و پيروى نمايند كه صلاح و سعادت هر دو جهانى در آن نهفته است .\r\nنهج البلاغه اثر جاودان على ( عليه السلام )\r\nنهج البلاغه ! . . . اين يك نام است . اما نامى كه تمام تاريخ را در مىنوردد ، تمام بشريت را\r\nدر خود فرو مى پوشاند ، و جهان بشريت را ، در برابر خود به اعجاب ، به بهت و ناتوانى\r\nو درماندگى مى كشد . زيرا بشريت هرچه بيشتر به اين نام ساده و فشرده و مختصر\r\nمى انديشد ، بيشتر خود را در برابر عظمت بى مانند آن ، ناتوان و درمانده احساس\r\nمىكند .\r\nنهج البلاغه ، اين يك نام است . اما چه نامى و چه گونه نامى است ؟ نامى كه همواره ، در\r\nطول تاريخ پر شكوه اسلام ، پس از نام قرآن بر زبان آمده است و همواره فراتر از كلام\r\nانسان و فروتر از كلام قرآن قرار داشته است . . . .\r\nچه مى توان گفت ، دربارهء نهج البلاغه ، كه دوست و دشمن آن را ستوده اند ، اما چون\r\nبه توصيف و تشريح آن رسيده اند ، كلام خود را ناتوان و خويشتن را درمانده يافته اند ؟\r\nنگارنده نيز نه قصد و نه جرأت و جسارت آن را دارد كه قلم را پيرامون توصيف\r\nو تشريح آن بر روى كاغذ به گردش آورد . بلكه مى خواهد ، چند كلامى به عنوان يك\r\nمقدمهء كوتاه و بسيار ناقص و نارسا بنويسد تا پس از آن ، مقاله اى را كه يكى از فضلاى\r\nمحقق و شيفتگان مكتب على ( عليه السلام ) ، در بيان عشق و شيفتگى خود نگاشته است ، در اين\r\nفصل نقل كند . و آن مقدمه چنين است :\r\n\r\n","description":"","footnote":" 1 . همان مدرك ج 1 ، ص 105 . غدير : نام جائى است بين مكه و مدينه ، گود و شيبدار است . ","page_name":" 255 ","page_number":115},
  {"content":"\r\nنهج البلاغه ، كتابى كه اكنون قرن‌هاست كه در سه فصل تدوين يافته و چون\r\nخورشيدى تابناك بر پيشانى تاريخ اسلام پرتو افشانى مىكند ، مجموعه اى است كه از\r\nروى گفته ها و نوشته‌هاى على بن ابى طالب ( عليه السلام ) گرد آورى شده است . بيش از صدها اثر\r\nجاودان و بى اهمال ، اعم از حديث و خطبه و نامه و موعظه و كلمات قصار ، از تراوشات\r\nانديشهء والاى على ( عليه السلام ) ، در لابلاى كتابها و متون اخبار و احاديث و تاريخ ، به يادگار مانده\r\nكه از حدود 10 قرن پيش تا امروز ، با نام كوتاه \" نهج البلاغه \" دل و جان را فروغ و روشنايى\r\nمى بخشد . بحث و بررسى دربارهء اين كتاب توصيف ناپذير ، و تحقيق و تفحص در فورع\r\nو شاخه‌هاى پر بار و پر ثمر آن ، چنان است كه نه تنها در طول تاريخ ، از عهدهء هيچ\r\nنويسنده و محققى بر نيامده ، بلكه امروز نيز با وجود اين همه امكانات گسترده كه براى\r\nتحقيق وتتبع بوجود آمده ، باز هم نه تنها از عهدهء چند تن و چندين تن نويسنده ومتتبع\r\nو محقق ، خارج است ، بلكه از چند گروه و چندين گروه نيز ساخته نيست .\r\nبدين سان ، جا دارد نه به تناسب عظمت و جلال و شكوه و شموخ آن ، صدها و هزارها\r\nكنگره و سمينار و محافل بحث و بررسى وسيع تشكيل گردد تا در اين راه ، گامهاى هرچه\r\nبيشترى برداشته شده باشد و به شناخت هرچه بيشتر آن ، كمك بيشترى صورت گيرد .\r\nبايد گفت كنگرهء هزارهء نهج البلاغه ، كه در سال 1401 هجرى قمرى با همت جمعى از\r\nفضلا در تهران تشكيل گرديد ، در برگيرندهء بخشى از اين وظيفهء خطير و مهم بود كه تا\r\nحد امكان خود كوشيد تا ابعاد هرچه بيشترى از مسأله را روشن سازد . ولى تا وصول به\r\nغايت مطلوب و هدفى نهايى فرسنگ ها فاصله داشت و با آنهمه تلاش و كوشش صادقانه\r\nو با وجود شركت عدهء كثيرى از فضلا ، و دانشمندان اسلامى ، به اعتراف برگزار كنندگان\r\nو شركت كنندگان آن محفل علمى ، هنوز يك از هزارها و قطره‌اى از درياهاى ابعاد\r\nو اعماق نهج البلاغه مكشوف نگرديد و رازهاى آن ، از پرده بيرون نيامد .\r\nما ، در اين فصل ، تنها به عنوان نشان دادن نيمرخى از اين كتاب عظيم و بى مثال ،\r\nمقاله زير را كه در مورد جاذبيت نهج البلاغه نمونه اى بس اندك پيرامون اين اثر جاودانهء\r\nمولا على است و به هنگام برگزارى هزارهء نهج البلاغه تقديم آن كنگره گرديده است ، با\r\nكسب اجازه از نويسندگان عاليقدر آن ، زينت بخش اين قسمت از كتاب خود مى كنيم . تا\r\n","description":"","footnote":"","page_name":" 256 ","page_number":116},
  {"content":"\r\nبدين گونه ، تنها اندكى با اهميت نهج البلاغه ، اين اثر جاودان علمى ، آشنا شويم و روح\r\nتعاليم عالى علوى را از محتواى آن استشمام نمائيم . باشد كه در اين زمينه ، بحث\r\nو تحقيق وتتبع و تدقيق بيشتر و باز هم بيشترى به عمل آيد ، تنها بدين اميد كه از رهگذر\r\nاين تحقيق ها ، ثمر بيشترى نصيب عاشقان على ( عليه السلام ) گردد .\r\n\" مدتها بود كه نهج البلاغه در ميان ما بود با تمام شكوه و عظمتش ، با خطبه‌هاى\r\nالهام بخش و تكان دهنده اش ، با ابعاد گسترده فكرى و اجتماعيش ، با درسهاى پر مغز\r\nخدا شناسيش ، با حماسه‌هاى شورانگيزش و با دفاع بى قيد و شرطش از توده‌هاى\r\nمستضعف و رنجديده انسانها ! ولى جز خواص از آن آگاهى نداشتند ، و به عنوان يك كتاب\r\nالهام بخش انقلابى در سطح تودهء مردم مورد شناسائى زيادى نبود . و اين درد بزرگى در\r\nسطح تودهء مردم مورد شناسائى زيادى نبود . و اين درد بزرگى است كه بايد روزى علل\r\nو اسباب آن دقيقا بررسى شود . اما سرانجام نهج البلاغه پرده‌هاى بى خبرى را شكافت\r\nو گرد و غبار نسيان را از خود دور كرد و همچون قرآن در دسترس همگان قرار گرفت\r\nو جنبش در توده مردم ايجاد كرد و آتش انقلاب را شعله ور ساخت ، در خطابه ها\r\nو حماسه ها و نظم و نثر و فرهنگ انقلابى جاى خودش را در يك سطح گسترده و عمومى\r\nباز كرد و نشان داد تا چه اندازه در روزهاى سخت و بحرانى مىتواند كار ساز و پيروزى\r\nآفرين باشد . كار به جايى رسيد كه \" طاغوتيان گذشته \" نهج البلاغه را به عنوان يك كتاب\r\nممنوع الانتشار از خانهء جوانان انقلابى جمع آورى مى كردند ! و درست فهميده بودند .\r\nچرا كه نهج البلاغه خصم آشتى ناپذير آنها و دوست مهربان و دلسوز مظلومان\r\nو محرومان و مسلمانان زجر ديده بود .\r\nاز اين به بعد موج تازه اى در تمامى افكار ، جهت شناخت نهج البلاغه به وجود آمد\r\nو تمامى قشرها مخصوصا جوانان با تشنگى روزافزونى سعى داشتند خود را به نهج\r\nالبلاغه نزديك كنند و از سرچشمهء زلالش سيراب شوند . امروز شايد كمتر خانه ايست كه\r\nنهج البلاغه در آن نباشد و كمتر كسى است در محيط ما كه تحت جاذبه فوق العاده آن\r\nقرار نگرفته باشد . به عقيده ما آنچه موقعيت ويژه و استثنائى را به نهج البلاغه بخشيده\r\nگذشته از اين كه ( گفتار امام و پيشواى انسانهاست ) وجود ويژگيهاى مهم زير است :\r\n","description":"","footnote":"","page_name":" 257 ","page_number":117},
  {"content":"\r\n\r\n\r\n1 . بيانگر مسائل عينى و ملموس زندگى\r\nدر بخشهاى سه گانه اين كتاب بزرگ ( خطبه ها - نامه ها - كلمات قصار ) همه جا\r\nسخن از مسائل عينى كه به زندگى معنوى و مادى انسانها مربوط است به ميان آمده همه\r\nجا انگشت روى دردها ، روى آلام و مشكلات ، روى رنجهاى انسانها گذارده شده و طرق\r\nدرمان نيز ارائه گرديده است ؟ نهج البلاغه به سراغ كلى گوئى و فلسفه بافى و مسائل\r\nپندارى نمى رود على ( عليه السلام ) مرد مبارزه و عمل ، مرد زندگى و حيات ، مرد هدف و پيروزى بود\r\nو سخنانش همه جا همين آهنگ را دارد .\r\nاگر مى بينيم فلسفه افلاطون و ارسطو نتوانست توده‌هاى مردم را به حركت در آورد\r\nو نظام فاسد حاكم بر يونان را - چه رسد به نقاط ديگر جهان - واژگون سازد ، ولى نهج\r\nالبلاغه على ( عليه السلام ) به دنبال خط قرآن و سنت پيامبر دنيايى را به حركت در آورد ! به خاطر\r\nهمين تفاوت بارز است كه يكى تنها به سراغ كل گويى مى رود و از زندگانى انسانها دور\r\nمىشود و ديگرى انگشت روى فصل ، فصل و فراز ، فراز و بند ، بندگ زندگى مى گذارد\r\nو همه در دل جامعه حركت مىكند و اين به خاطر آنست كه اولى زاييده پندار انسانى\r\nاست اسير چنگالى محيط و نظامهاى حاكم بر آن و ديگرى مولود تعليمات آسمانى و از\r\nسرچشمهء وحى كه هماهنگ با فطرت و قوانين آفرينش است .\r\n2 . نهج البلاغه مرهمى بر دردهاى جانكاه بشريت\r\nكدام كتاب را پيدا مى كنيد كه اين گونه براى انسانهاى محروم فرياد بر آورده باشد ؟\r\nفريادى آميخته با آگاه سازى توده ها و حركت دادن آنها به سوى هدف .\r\nفي المثل : هنگامى كه در فرمان مالك اشتر سخن از قشرهاى جامعه مى گويد ،\r\nو وظايف و مسئوليتهاى هريك از آنها را با دقت و ظرافت و جامعيت و عمق خاص خود بر\r\nمى شمرد ، لحن سخن آرام و منظم پيش مى رود ولى همين كه به قشر محروم\r\nو ستمديده مى رسد گفتار امام چنان اوج مى گيرد كه گويى از پرده دل فرياد مى كشد :\r\n\" الله الله في الطبقة السفلى من الذين لا حيلة لهم من المساكين والمحتاجين و اهل\r\nالبؤسي والزمنى \" ( خدا را خدا را ، اى مالك ! در باره قشر پايين ومرحوم ، نيازمندان ،\r\nرنجديدگان و از كار افتادگان بينديش ) .\r\n","description":"","footnote":"","page_name":" 258 ","page_number":118},
  {"content":"\r\nو اين سخن را با دستور ويژه اى كه در باره آنها صدار مىكند تكميل مى سازد .\r\nمى فرمايد : ( بايد شخص خودت بدون هر واسطه ديگرى وضع آنها را در سراسر\r\nكشور اسلام زير نظر بگيرى و به طور مداوم از آنها سركشى كنى ، تا مشكلاتشان با\r\nسر پنجه عدالت گشوده شود ) .\r\nباز براى اينكه محرومان و ستمديدگان بر اثر دخالت اطرافيان ، حاجبان ، دربانان\r\nو واسطه ها زير دست و پا نمانند و فريادهايشان مستقيما به گوش رهبران برسد ، به مالك\r\nچنين دستور مىدهد : واجعل لذي الحاجات منك قسما تفرغ لهم مجلسا عاما\r\nفتتواضع فيه لله الذي خلقك وتعقد عنهم جندك واعوانك من احراسك وشرطك حتى\r\nيكلمك متكلمهم ، غير متنعنع فإني سمعت رسول الله صلى الله عليه وآله و سلم يقول\r\nفي غير موطن ، \" لن تقدس أمة لا يؤخذ للضعيف فيها حقه ، من القوي غير متتعتع \" .\r\nبراى نيازمندان بخشى از اوقات خود را اختصاص ده كه فارغ البال از همه چيز به آنها\r\nبپردازى ، و در يك مجلس عمومى كه دردهاى آن به روى همه گشوده باشد بنشين ،\r\nو تواضع را براى خدايى كه آفريننده توست پيشه كنى پاسداران و محافظان واعوان\r\nو انصارت را در اين مجلس كنار بگذار تا در نهايت آزادى هركس سخنى دارد بدون ترس\r\nو وحشت ، و خالى از لكنت ، بيان كند ، چرا كه من از رسول خدا ( صلى الله عليه وآله ) شنيدم كه در مواطن\r\nمتعددى اين سخن را تكرار فرمود : \" امتى كه حق ضعيفان را با صراحت از زورمندان\r\nنگيرد هرگز روى پاكى به خود نخواهد ديد \" نه تنها در اين فرمان كه در وصيتها به\r\nفرزندانش و به همهء دوستانش از بستر شهادت همين فرياد را مى كشد .\r\nدر كجاى تاريخ جهان ديده ايد كه پيشواى فرماندارش را تنها به خاطر شركت در\r\nيك مجلس ميهمانى مجلل ، توبيخ و سرزنش كند كه على ( عليه السلام ) در نامهء ( عثمان بن حنيف )\r\nفرموده است : آن هم تنها به اين دليل كه اغنياء بر سر آن سفره حاضر بودند و گرسنگان\r\nمحروم و ممنوع . كجا شنيده ايد كه پيشوايى ، بدترين درد را براى يك زمامدار اين\r\nبشمارد كه او شب سير بخوابد و در اطراف او گرسنگان باشند و به فرماندارش بگويد :\r\nوحسبك ان تبيت ببطنة * وحولك اكباد تحن الى القدر\r\nعلى ( عليه السلام ) در نهج البلاغه ناراحتى شديد خود را در نامه‌هايش از اينكه لشكر به هنگام\r\n","description":"","footnote":"","page_name":" 259 ","page_number":119},
  {"content":"\r\n\r\nعبور از آباديها مزاحم مردم شوند اظهار مى دارد و بدون توجه به سياستهاى معمول\r\nدنيا كه به هنگام نياز به ارتش در برابر تندرويهاى آنها اغماض روا مى دارند در نامهء 60\r\nنهج البلاغه بخش نامه ها دستور مىدهد : كه هر كدام از اين لشكريان به هنگام عبور از\r\nشهرها و روستاها از هرگونه مزاحمت و غصب حقوق مردم و اموال آنها خوددارى كند ،\r\nمگر آنكه به قدرى مضطر و گرسنه باشند كه جانشان به خطر بيفتد كه در اين هنگام تنها\r\nبه مقدار حفظ جان مى توانند استفاده كنند .\r\nو مخصوصا در اين نامه تأكيد مىكند كه من به دنبال لشكر در حركتم هرگونه\r\nشكايتى از آنها داشته باشيد به من برسانيد تا اقدام كنم .\r\nزندگى شخصى امير مؤمنان كه در لابلاى سطور نهج البلاغه به روشنى ترسيم شده\r\nاست خود الگويى است براى همه آنها كه مى خواهند راه و رسم همدردى با مستضعفان\r\nرا دريابند .\r\nكوتاه سخن اينكه نهج البلاغه حامى رنجديدگان ، پشتيبان مستضعفان ، يار\r\nو غمخوار محرومان ، و دشمن سرسخت ظالمان و ستمگران و مستكبران است . به همين\r\nدليل يكى از مهمترين شرايطى را كه براى فرماندهان لشكر ضرورى مى شمرد ، آنست\r\nكه در برابر زورمندان ، قوى و محكم ، و در برابر ضعيفان مهربان و ملايم باشند ( ويراءف\r\nبالضعفاء وينبو على الأقوياء ) . ( 1 )\r\n3 . نهج البلاغه و آزادى\r\nمى دانيم يكى از مهمترين هدفهاى انسانى پيامبران آزاد ساختن انسانها از\r\nزنجيرهاى اسارت است كه به مقتضاى ( ويضع عنهم اصرهم والاغلال التي كانت\r\nعليهم ) ( 2 ) در يك سطح وسيع و گسترده انجام مى گيرد . تعقيب شده و آزادى انسانها از\r\nاسارت در ابعاد مختلفش مورد توجه دقيق قرار گرفته است .\r\nآزادى از زنجير ستمگران خود كامه كه همواره مردم مرحوم و زحمتكش را آزار\r\nمى داده است .\r\n\r\n","description":"","footnote":" 1 فرمان مالك اشتر ( نهج البلاغه ، صبحى صالح ، صفحه 433 ) .\r\n2 . سورهء اعراف آية 157 . ","page_name":" 260 ","page_number":120},
  {"content":"\r\n\r\nآزادى از زنجير اسارت جهل و بى خبرى كه سرچشمه جسارت خودكامگان و توانايى\r\nآنها بر ادامه ظلمها و ستمهاست .\r\nآزادى از زنجير هوى و هوس و حرص و آز و شهوت و كبر و غرور و نخوت و ساير رذايل\r\nاخلاقى كه بدتر از هر زنجير اسارت ديگريست و مبارزه در راه آن منطق اسلام جهاد اكبر\r\nشناخته شده است . مخصوصا در خطبه ها ، نامه ها و كلمات قصار همه جا روى مسأله\r\nجهاد با نفس آنچنان تأكيد شده كه در كمتر موضوعى اين چنين تأكيد شده است و بر\r\nخلاف آنچه بعضى مى پندارد اين گونه خطبه ها و كلمات تنها يك بحث اخلاقى را\r\nتعقيب نمى كند بلكه مستقيما با موضع‌گيرىهاى اجتماعى در برخورد با مسائل\r\nسروكار دارد ، چرا كه مى بينم انگيزه بسيارى از شكستها ، عقب گردها ، توطئه ها\r\nو نابسامانيها و هرج و مرجهاى اجتماعى همان نقطه ضعفهاى اخلاقى ، همچون خود\r\nمحورى ، حسادت ، خودخواهى ، انحصار طلبى ، كبر و غرور ، خودبينى\r\nو خودپسندى است .\r\n4 . نهج البلاغه منادى عدالت اجتماعى\r\nدر دنيايى كه ظلم و جور و تبعيض و بى عدالتى همه جا را گرفته باشد و ظالمان\r\nمكيدن خون مظلومان را براى خود افتخار بشمرند هر نغمهء عدالت خواهى برخيزد گيرا\r\nو جذاب و اميد انگيز است تا چه رسد به اينكه طرحى همه جانبه در زمينه عدل و داد در\r\nهمه ابعادش ارائه شود .\r\nدرخشندگى نهج البلاغه نيز يك دليلش همين است كه همه جا منادى عدالت\r\nو حمايت از مظلومان و ستمديدگان و پيكار آشتى ناپذير با ظالمان و ستمگران است .\r\nنام پر افتخار على ( عليه السلام ) همه جا ياد آورنده اصول عدالت و دادگرى است و نام بر ابهت\r\nنهج البلاغه تنظيم خطوط آن را در خاطره ها مجسم مىكند ، چرا كه خطبه ها نامه ها\r\nو كلمات قصار به هر مناسبت سخن از حمايت از مظلومان و پيكار با ستم پيشگان به\r\nميان آمده است .\r\nبنابر اين جاى تعجب نيست كه در محيط پر ظلم و فساد دنياى كنونى نهج البلاغه\r\nمرام نامه وآئين نامه مستضعفان را تشكيل دهد و آنان همواره چون تشنگان گرد اين\r\n","description":"","footnote":"","page_name":" 261 ","page_number":121},
  {"content":"\r\n\r\nچشمه زلال عدالت پرور جمع شوند .\r\n5 . جامعيت نهج البلاغه\r\nيكى ديگر از علل جاذبه نيرومند نهج البلاغه آنست كه در هر ميدانى گام مى نهاد\r\nچنان حق سخن را اداء مىكند و دقايق را مو به مو شرح مىدهد كه گويى گوينده اين\r\nسخن تمامى عمر را به بحث و بررسى روى همين موضوع مشغول بوده و تخصصش\r\nمنحصرا همان است .\r\nهنگامى كه امام خطبه اى در زمينه توحيد آغاز مىكند و به شرح اسماء و صفات\r\nو جمال و جلال خدا مى پردازد چهره يك فيلسوف بزرگ الهى در نظر انسان مجسم\r\nمى گردد كه ساليان دراز همه وقت سخن از توحيد گفته . و درهاى گرانبها در اين زمينه\r\nسفته و غير از آن گفتار نداشته است .\r\nنه به سوى \" تجسم \" گام بر مى دارد و نه به سوى ( تعطيل صفات ) و آن چنان خدا را\r\nمعرفى مىكند كه انسان با چشم دل او را همه جا ، در آسمانها ، در زمين و درون جان\r\nخود حاضر مى بيند به گونه اى كه روحش سرشار از انوار معرفت الهى مى گردد .\r\nاما همين كه نهج البلاغه را ورق مىزنيم ناگاه چشم ما روى خطبه \" جهاد \"\r\nمتوقف مى گردد . فرمانده شجاع و دلاورى را مى بينيم كه لباس رزم در تن كرده\r\nودقيق‌ترين دستورات و تاكتيكهاى جنگى را براى افسران و لشكريان خود تشريح\r\nمىكند آنچنان كه گويى در تمام عمر جز با ميدان جنگ و فنون نبرد ، سروكار نداشته\r\nاست . نهج البلاغه را ورق مىزنيم امام را بر كرسى حكومت و رهبرى امت مى بينيم كه\r\nآيين كشوردارى را براى استانداران و فرمانداران خود شرح مىدهد ، رموز انحطاط و اوج\r\nگرفتن تمدنها ، سرنوشت اقوام ظالم و ستمگر و راه وصول به يك آرامش اجتماعى\r\nو سياسى و نظامى را با پخته ترين عبارات بيان مىكند ، آنچنان گويى در سر تا سر عمر\r\nكارى جز حكومت نداشته است .\r\nدگر بار آن را ورق مىزنيم امام على ( عليه السلام ) را بر مسند درس اخلاق و تهذيب نفوس\r\nو تربيت ارواح و افكار مى بينيم مرد وارسته اى به نام ( همام ) از او تقاضاى درس جديدى\r\nدر زمينه صفات و پرهيزكارى كرده و آن چنان تشنه است كه با يك پيمانه و دو پيمانه\r\n","description":"","footnote":"","page_name":" 262 ","page_number":122},
  {"content":"\r\n\r\nسيراب نمى گردد . امام منافذ و چشمه‌هاى دانش سرشار خود را بر روى او گشوده\r\nآنچنان درس پارسايى و وارستگى و پرهيزكارى به او مىدهد و حدود يكصد صفت از\r\nصفات پرهيزكاران را در عباراتى محكم ، عميق و نافذ براى سالكان راه حق بر مى شمرد ،\r\nآنچنان كه گويى كه قرنها بر همين مسند و همين جايگاه به ارشاد خلق و تربيت نفوس\r\nو تدريس اخلاق مشغول بوده است ، اين گونه نفوذ سخن چيزى كه در تاريخ سابقه ندارد .\r\nبراستى اين صحنه‌هاى مختلف نهج البلاغه كه هر كدام در نوع خود بى نظير است از\r\nاعجاب انگيزترين ويژگيهاى اين كتاب بزرگ محسوب مىشود .\r\nكوتاه سخن اينكه نهج البلاغه كتابى است براى امروز و فرداهاى ديگر ، براى اين نسل\r\nو همه نسلهاى آينده ، اثرى است :\r\nبه درخشندگى آفتاب\r\nبه لطافت گل\r\nبه قاطعيت صاعقه\r\nبه غرش توفان\r\nبه تحرك امواج\r\nو . . . به بلندى ستارگان دور دست به اوج آسمانها . ( 1 )\r\nعلى ( عليه السلام ) در بستر بيمارى\r\nدر گوشه اى از اين زمين وسيع و پهناور ، در خانه اى از خانه‌هاى سادهء كوفه ، بدنى در\r\nبستر بيمارى افتاده است . بدنى كه بيش از شصت و سه سال از عمرش نگذشته است\r\nو پنجاه و سه سال تمام آن را در راه ترويج حق و حقيقت رنجها و سختيها كشيده و تلخيها\r\nچشيده است . بدنى كه در اوائل جوانى و در چند سال آخر عمر در ميدانهاى جنگ\r\nمبارزه‌هاى پرشور داشته ، و ميدان رزم را آسايشگاه خود مى دانسته و بيمارى از دليران\r\nوشجاعان را كه با حق سر پيكار داشته اند به خاك افكنده و هميشه ضربت‌هاى سخت\r\nزده و در چند مورد هم ضربتهاى سختى خورده است . بدنى كه در عبادتگاه خويش از\r\n\r\n","description":"","footnote":" 1 . مقالهء بالا اثر حضرت استاد محقق آية الله ناصر مكارم شيرازى است كه تقديم كنگرهء نهج البلاغه\r\nگرديده است با تشكر و سپاس از ايشان نقل و مورد استفاده واقع گرديد ","page_name":" 263 ","page_number":123},
  {"content":"\r\nخوف خداوند مرتعش و لرزان بوده و در شبهاى تاريك از سوز دل با ايمانش ، ناله ها\r\nكشيده و از چشمان حق بينش اشكها ريخته است : بدنى كه براى راحت ديگران خود را\r\nبه رنج و تعب مى انداخته ، و روى خاك در كنار خاك نشينان ، براى نوازش آنها\r\nمى نشسته است . بدنى كه در ايام انزوا ، براى آباد كردن زمين و ترويج كشاورزى ، بدست\r\nخود فعاليتها كرده و مشقت ها برده . بدنى كه غذايش در زمان سلطنت و حكومتش بيش\r\nاز دو قرص نان نبوده و در زمستان و تابستان بيش از دو قطعه لباس خشن نمى پوشيده\r\nاست . ( 1 ) بدنى كه بستر خشن را بر بستر نرم و لطيف ترجيح مى داده و خاك نشينى را بر\r\nكاخ نشينى اختيار مى كرده و در زمان خلافت و سلطنت خود آن قدر جامه خود را وصله\r\nمى زده كه از وصله كننده آن شرم داشته است . \" لقد رفعت مدرعتي هذه حتى\r\nاستحييت من رافعها \" . ( 2 ) اين بدن بسبب ضربتى كه به دست يكى از سنگدل ترين مردم\r\nجهان بدان وارد آمده ، ناتوان و رنجور گشته و در بستر خود افتاده است . از چشمان پر\r\nفروغش برق حقيقت مى جهد و از پيشانى نورانى او ، نور ايمان و معنويت مى درخشد .\r\nاين بدن ، بدن اميرمؤمنان على بن ابى طالب ( عليه السلام ) است . . . .\r\nروحى كه شصت و سه سال است در اين بدن شريف اسير و گرفتار ، از هوا لطيف تر\r\nو شفاف تر و از درياهاى وسيع و مواج ، وسيع تر و مواج تر و از آسمانها پهناور ، پهناورتر\r\nاست ، و در عين حال كه در زندان بدن گرفتار است ، در فضاى بيكران ، و عالم ماوراء\r\nطبيعت ، در پرواز و به عالم عقول و مجردات پيوسته است . \" وصحبوا الدنيا بأبدان ، ارواحها\r\nمعلقة بالمحل الأعلى \" . ( 3 ) واينك كه لحظاتى اخير زندان بدن را مى گذراند ، و در انتظار\r\nمرگ دقيقه شمارى مىكند ، و با لبخند به استقبال آن مى رود و با دلى آرام و نفسى\r\nمطمئن و خاطرى شاد ، آمادهء پرواز است ، فقط غبار تن است كه حجاب چهره اش گشته\r\n\r\n","description":"","footnote":" 1 . نهج البلاغه نامه 45 ترجمه : آگاه باشيد ، پيشواى شما از پوشش دنيا به دو قطعه لباس خود و از\r\nخوراك به دو قرض نان خويش قناعت كرده است .\r\n2 . نهج البلاغه خطبه 158 ، ترجمه : لباس خود را به قدرى وصله كردم كه ديگر از وصله كننده آن\r\nشرم دارم .\r\n3 . نهج البلاغه شماره 147 از كلمات قصار ترجمه : بايد نهانى در دنيا زيست كه جانهاى آنها به\r\nمحل بالاتر وابسته است . ","page_name":" 264 ","page_number":124},
  {"content":"\r\nو بين او و مقصدش حائل شده است . هر لحظه انتظار مى كشد كه از اين چهره پرده\r\nبرافكند و اين مرغ خوش الحان از قفس آزاد شده ، بسوى روضه رضوان كه چمن او وطن\r\nمألوف اوست بال بگشايد . . . او چون تشنه كامى كه در بيابان هولناكى به سراغ آب زلال\r\nبرود ، در اين بيابان وحشتناك دنيا به دنبال آب حيات مرگ مى شتافت كه با نوشيدن\r\nآن ، به زندگى نورانى و جاودانى برسد . . . \" والله ما فجأني من الموت وارد كرهته ولا طالع\r\nانكرته و ما كنت الا كقارب ورد ، وطالب وجد ، و ما عند الله خير للابرار \" . ( 1 ) على ( عليه السلام ) از اين\r\nجهت مسرور و خوشدل است كه از اين دنياى آلوده ، از اين دنياى خشك و بى عاطفه ، از\r\nاين دنياى خشن و تندخو ، از اين دنياى تلخ و ناگوار چشم مى پوشد و براى هميشه از رنج\r\nعذاب آسوده مىشود ، و اين جهان فريبنده و بى ارزش را براى اهلش وامى گذارد . از اين\r\nجهت شاد و خرم است . . . اما از جهات ديگر محزون و غمگين مى باشد كه : پس از وى آئين\r\nظلم ، بر آئين عدالت حكومت مىكند ، ونفاق و بى ايمانى چيره مى گردد ، و ضعيفان و زير\r\nدستان زير چكمه استبداد و ستم ، محو و نابود مى شوند ، و گردنكشان زورمند بر جان\r\nو مال و ناموس مردم مسلط مى گردند . و حكومت بى آلايش و عدالت پرور اسلامى ، به\r\nسلطنت و امپراطورى ظالمانه تغيير شكل مىدهد . و حاشيه نشينان حكومت كه با آزار\r\nمردم و ستمكارى بر زير دستان پايه‌هاى حكومت جبارانه را استوار مى كنند ، محترم\r\nو مقرب مى شوند . و افراد آلوده و هوسباز ، ظريف و خوش مشرب جلوه مى كنند ، و مردم\r\nعدالت خواه ومنصف ذليل وزبون مى گردند . \" يأتي على الناس زمان لا يقرب فيه الا\r\nالماحل ، ولا يطرف الا الفاجر ولا يضعف فيه الا المنصوف \" . ( 2 )\r\nفرزند ابى طالب ( عليه السلام ) رنج مى برد كه دور نماى آينده تاريك و پر رنج و عذاب مسلمين\r\nرا مى بيند . او به آينده اى مىنگرد كه ثروتمندان به مستمندان رحم نمى كنند ، و از\r\n\r\n","description":"","footnote":" 1 . نهج البلاغه شماره 23 از وسائل و كتب : به خدا سوگند هيچ يك از نشانه‌هاى مرگ بر من وارد\r\nنشد كه از آن نگران و ناراضى باشم ، و من مثل كسى بودم كه شبانه در طلب آب باشد و آن را بيابد و در\r\nجستجوى آن باشد و به آن برسد .\r\n2 . شماره 2 از كلمات قصار نهج البلاغه : زمانى بر مردم خواهد آمد كه فقط حاشيه نشينان حكومت\r\nكه براى مردم سعايت مى كنند مقرب درگاه شوند و تنها اهل فسق و فجور ظريف و خوش مشرب\r\nجلوه مى كنند و مردم عدالت خواه ضعيف و زبون مى گردند . ","page_name":" 265 ","page_number":125},
  {"content":"\r\nبذل مال به فقيران و زير دستان دريغ مى ورزند . و كاخ نشينان به خاك نشينان توجهى\r\nمبذول نمى دارند و آنان كه در ناز و نعمت غرق شده اند و در زندگى اسرافها و تبذيرها\r\nمى كنند با لقمه نانى صاحب جانى را زنده نمى كنند ، و آنان كه از فراوانى ثروت سرمست\r\nگشته اند با دينارى انسان نيمه جانى را از مرگ نجات نمى دهند ، و پول بى جان را بر\r\nموجود جاندار ترجيح مى دهند . \" يأتي على الناس زمان عضوض ، يعص الموسر على ما\r\nفي يديه و لم يؤمر بذلك ، قال الله تعالى ( ولا تنسوا الفضل بينكم ) \" . ( 1 )\r\nعلى ناراحت است كه دنيا او را نشناخت ، و حقيقت وى را درك نكرد ، و مزاج منحرف\r\nمحيط نتوانست عدالت او را هضم كند ، و جمعى از اصحاب نادان و منافقش به تحريك\r\nدشمنان براى ساقط كردن حكومت عدالت پرورش كوششها كردند و توطئه ها نمودند ،\r\nو براى ويران ساختن سازمان خلافت بىپرايه و مظلوم نوازش تلاشها به عمل آوردند ،\r\nو براى دفع شر آنها جنگهاى خونينى به وقوع پيوست ، و از اين رهگذر ضربه‌هاى مهمى به\r\nپيكر اسلام وارد شد ، و جمعى از اصحاب خشك و نادانش - كه نمى خواست با فشار و نيزه\r\nبا آنها معامله كند - در برابرش قيام كردند ، و از اينرو يك چريحه ديگر به دل مجروحش\r\nوارد آمد . . . . او ناراحت بود كه آن مردم كم مايه ، نتوانستند ارزش حكومت ستم كش\r\nو ستمكش پرورش را درك كنند و وقتى او را خواهند شناخت كه ديگر فرصت از دست\r\nرفته است . \" غدا ترون أيامي ويكشف لكم عن سرائري وتعرفونني بعد خلو مكاني و قيام\r\nغيري مقامي \" . ( 2 ) فرزند ابى طالب محزون است كه بعد از او ، زمانى مى رسد كه هيچ چيز\r\nاز حق پنهان تر و هيچ چيز از باطل ظاهرتر نيست . و دروغ بر خدا و رسول ( صلى الله عليه وآله ) از هر چيز\r\nزيادتر مى گردد . و محيط مذهبى كاملا آلوده مىشود و زمام دين به دست مردم دنيا\r\nپرست مى افتد ، و از دين به نفع دنياى خود ، استفاده مى كنند و ارزش واقعى قرآن از بين\r\n\r\n","description":"","footnote":" 1 . نهج البلاغه شماره 468 از كلمات قصار : زمان سختى براى مردم فرا مى رسد كه ثروتمند آنچه\r\nدر دست دارد سخت نگه مى دارد ، در حالى كه مأمور به بخل و امساك نشده است ، خداوند فرموده\r\nاست فضل و احسان را در بين خود فراموش مكنيد .\r\n2 . نهج البلاغه خطبه 147 ترجمه : پس از من ( ارزش ) ايام را مى دانيد و از اسرار من آگاه مىشويد\r\nو آنگاه كه جاى من خالى شود و غير من به جايم بنشيند مرا خواهيد شناخت . ","page_name":" 266 ","page_number":126},
  {"content":"\r\nمى رود ، و خوبى و معروف بى ارزش جلوه مىكند . و منكرات و زشتى ها خوب و محبوب\r\nمى گردد . . . \" وانه سيأتي عليكم بعدي زمان ليس فيه شئ أخفى من الحق ولا أظهر من\r\nالباطل ولا اكثر من الكذب على الله ورسوله وليس عند اهل ذلك الزمان سلعة أبور من\r\nالكتاب إذا تلي حق تلاوته ولا انفق اذا حرف عن مواضعه ولا في البلاد شئ أنكر من\r\nالمعروف ولا أعرف من المنكر \" . ( 1 ) پدر مهربان امت ، در بستر بيمارى ، گاهى پرده‌هايى از\r\nحوادث آينده را كه رشته اى از علم غيب است از نظر مى گذراند ، و به روزگار تلخ و پر\r\nحادثه آتيه مسلمين تأسف مى خورد . و گاهى وضع حاضر را در نظر مجسم مىكند\r\nو نگران مىشود . محيط سياسى سخت متشنج و آغشته است ، و اوضاع دينى و مذهبى\r\nدر آستانه تغيير و تحول خطرناك قرار گرفته و جمعى از صحنه سازها وسياست بازهاى\r\nكهنه كار ، منتظر مرگ او هستند ، تا پس از او هرچه مى توانند جولان كنند . با همه اين\r\nافكار ناراحت كننده ، كه بر مغزش وارد مىشود ، از يتيمان و مستمندان غافل نيست و گاه\r\nو بيگاه سفارشهاى لازم را درباره آنها به فرزاندانش مى نمايد و در عين حال كه جان\r\nسبكبال وى آماده پرواز است ، از توصيه‌هاى سودمند كه شايسته رهبر دلسوزى مانند\r\nاوست دريغ نمى كند . . . حتى درباره قاتل خود سفارش مى فرمايد كه : كاملا رعايت\r\nعدالت درباره او بشود ، بلكه اظهار تمايل مىكند كه او را ببخشد ، فرزندان و بستگان\r\nو شيعيان خاص امام ، در منتهاى نگرانى و ناراحتى به سر مى برند و قشونى كه چند روز\r\nپيش تجهيز كرده است ، تا دست ياغيان را كوتاه سازد ، در حال بلا تكليفى و سرگردانى\r\nهستند ، و طبعا هر لحظه شايعاتى راجع به اينكه حال زعيم بزرگ مسلمانان وخيم است\r\nبين مردم و مخصوصا بين سربازها كه آماده فرمان وى هستند ، منتشر مىشود . او هم\r\nطبعا راجع به قشون عظيمى كه تجهيز شده و مقصدى كه در پيش دارند سخت نگران\r\n\r\n","description":"","footnote":" 1 . نهج البلاغه خطبه 145 : و بدون شك زمانى بعد از من براى شما بيايد كه هيچ چيز مخفىتر از حق\r\nو ظاهرتر از باطل نباشد و دروغ بر خدا و رسول ( ص ) بيش از هر چيز باشد و در نزد مردم آن زمان\r\nمتاعى كسادتر از قرآن آنگاه كه درست تلاوت ( و معنى ) شود نيست و متاعى رواج تر از قرآن آنگاه كه\r\nاز مواضع خود ( معانى واقعى ) تحريف شود يافت نخواهد شد و در بلاد مسلمين چيزى ناشناس تر از\r\nمعروف ( نيكى ) و شناساتر از منكر ( بدى ) نخواهد بود . ","page_name":" 267 ","page_number":127},
  {"content":"\r\nاست . درست است كه آن قائد بزرگ ، بى اندازه ناراحت و غمگين است ، ولى او چون از\r\nهمان آغاز عمر ، سير خط خود را تعيين كرده و به غير از حق راهى و به غير از حقيقت\r\nهدفى ، نداشته است ، \" علي مع الحق يدور كيفما دار \" از اينرو دلگرمى خاصى به همراهى\r\nبا حق و عدالت داشت و چون روح عظيم و نفس ملكوتى وى همواره به نور معنويت منور\r\nو از زلال حقيقت سيراب و سرشار است ، جان با صفاى او از اين جهت سر سبز و خرم است و\r\nاز اينرو ، در اين حال ، با اينكه غصه‌هاى فراوان و نگرانيهاى گوناگون از بدى وضع حاضر\r\nو تشنج محيط سياسى و آيندهء تاريك مسلمين ، سطح ظاهر دل او را سخت متلاطم كرده\r\nو چشم گريان فرزندان و بستگانش قلب حساس او را آزار مىدهد ، ولى در عين حال در\r\nاعماق روح و دل با ايمان خود ، يك نوع آرامش و كاميابى و سعادت مخصوصى را احساس\r\nمىكند و در يك نوع انبساط وابتهاج خاصى غرق است كه عالم كثيف ماده را براى اهلش\r\nمى گذارد و مى گذرد و دل مشتاق و روح سبك سير او شاد و خرم است ، كه از جهان تنگ\r\nو محدود طبيعت آزاد شده ، به سوى جهان بى نهايت و عالم ابديت و فضاى صفا و نور\r\nو بهجت و سرور بال مى گشايد . . . .\r\nخرم آن روز كزين منزل ويران بروم * راحت جان طلبم و زپى جانان بروم\r\nدلم از وحشت زندان سكندر بگرفت * رخت بر بندم و تا ملك سليمان بروم\r\nدر اين لحظات اخير كه چشم به جهان ديگر گشوده و سرگرم حضور و وصال بود ،\r\nديگر توجهى به اشك و ناله فرزندان ننمود ، و لبخندى كه براى وى خيلى شيرين و براى\r\nجهان اسلام بسيار تلخ بود ، بر لبهايش نقش بست . و در ميان اشك ريزان و آه سوزان\r\nفرزندانش ، براى هميشه چشم از دنيا فرو بست و دست از جهان برافشاند و عالم اسلام را\r\nدر يك غم و ماتم عميق و غير قابل جبران فرو برد . درود گرم شيعيانت بر روان پاكت باد !\r\nاى فرزند ابى طالب . سلام عاشقانهء تشنگان حق و عدالت نثار آستان قدمت باد ! اى شهيد\r\nحق و عدالت . . . . ( 1 )\r\n\r\n","description":"","footnote":" 1 . مكتب اسلام سال 7 . ","page_name":" 268 ","page_number":128},
  {"content":"\r\n\r\nبخش پنجم\r\nF\r\nشهيد ماه رمضان\r\n","description":"","footnote":"","page_name":" 269 ","page_number":129},
  {"content":"\r\n","description":"","footnote":"","page_name":" 270 ","page_number":130},
  {"content":"\r\nبخش پنجم / شهيد ماه رمضان . . .\r\nرمضان ماه عبادت و نيايش ، ماه قرآن و ماه راز و نياز با آن همه قداست و شكوه\r\nو عظمت ماه مباركى است كه دريايى از فضيلت و تعالى معنويت را همراه خود ، دارد\r\nو خورشيد مغفرت و آمرزش و فيضهاى بى كران رحمانى را بر جان و دل شايستگان راه\r\nحق مىتاباند . در اين ماه رحمت ، گم گشتگان وادى نوازش و ره گم كردگان عرصهء نياز\r\nو نيايش ، كه هنوز تيرگى ها و آلودگيها و لغزشهاى خود را در چشمه سار روشن نويدهاى\r\nبشارت و آبشار زلال مغفرت و آمرزش بار ديگر صيقل و جلا مى دهند . در شب‌هاى\r\nبيدارى و روزهاى بينايى و هشيارى اين ماه ، همگان به سوى رحمت وسيع و بى پايان\r\nالهى بر مى گردند و هر كس كه هنوز به كلى در سياهچال تباهى ها سقوط نكرده است به\r\nسهم خويش از درياى ناپيدا كرانهء رحمت الهى ، توشه ها و اندوخته ها بر مى چيند .\r\nبدينسان ، در اين مسير تابنده و درخشان سعادت خوشبختى و فيض بيشتر ، نصيب\r\nكسانى است كه بيشتر كوشا بوده اند و در تلاش براى اين دريافتها جانانه تر گام\r\nبرداشته اند . نوزدهم ، بيست و يكم و بيست و سوم رمضان ، طبق احاديث و روايات\r\nاسلامى به نام \" ايام قدر \" و شبهاى آن به نام \" ليالى قدر \" و دو شب‌هاى احياء شناخته\r\nو معرفى شده اند كه عبادت و اطاعت پروردگار و تقرب به مبدأ آفرينش در آن فرصتها ، از\r\nويژگى و اهميت خاصى برخوردار است . تا حدى كه طبق فرمان قرآن ، فضيلت و برترى\r\nعبادت در اين شب ها هزاران بار بيشتر از ديگر روزها و شبهاى سال است . زيرا كه\r\nفرشتگان و نيروهاى غيبى ، در آن ايام و ليالى مقدس و مبارك مراوده و رفت و آمد و صعود\r\nو نزول بيشترى دارند و رحمت الهى تا بر آمدن روشنايى دل انگيز و روح پرور\r\nسحرگاهان ، شامل حال بندگان و مخلوقات پروردگار يگانه است . ( 1 )\r\nايام رحمت و روزهاى قدر ، يك حادثهء بزرگ و فاجعهء عظيم اسلامى ديگر را نيز همراه\r\n\r\n","description":"","footnote":" 1 . سوره القدر آيات 1 تا 7 . ","page_name":" 271 ","page_number":131},
  {"content":"\r\nدارد كه شأن و اعتبار ، قداست و عظمت ، شكوه وجلالت و درخشش معنويت آن روزها را\r\nاز ديدگاه شيفتگان و علاقمندان مكتب پر فيض اهل بيت و دلدادگان انسانيت و علم\r\nو دانش و منطق ، و پيروان آزادگى و آزادى رهبران جهاد و مبارزه ، بيشتر و پر اهميت تر\r\nساخته است . و آن حادثهء خونبار و جگرسوز ، فاجعهء جبران ناپذير ضربت و متعاقب آن\r\nشهادت پيشواى پرهيزكاران ، سرور آزاد مردان ، مجاهد عظيم الشأن اسلام ، نخستين\r\nيار فداكار پيامبر ( صلى الله عليه وآله ) ، و سربازان اسلام ، حضرت مولى الموالى ، أمير المؤمنين على بن ابى\r\nطالب ( عليه السلام ) است . شهادتى كه افسردگى علم و مرگ آزادگى و فناى فتوت و جوانمردى را\r\nبراى آن روز و امروز جهان اسلام همراه داشت . شهادتى كه به تعبير \" ابوالعلاء المعرى \"\r\nشاعر و نويسندهء نابغهء عرب ، طى آن ، على بن ابى طالب ( عليه السلام ) \" افق آسمان ها را سرخ فام\r\nنمود و شكاف فجر را به عنوان نشانه و رمزى از شكاف سر خود جلوه گر ساخت . . . \" .\r\nشهادت در راه خدا ، و در پيشبرد آرمان الهى آرزو ، مردان خدا و بهترين درخواست\r\nآنان ، از آفريدگار توانا است . على ( عليه السلام ) بارها اين فيض بزرگ را ، از صميم دل ، از خداوند\r\nمتعال مسئلت داشته بود . او آرزو داشت هرگز در بستر استراحت و آسايش جان نداده\r\nباشد بلكه همواره مى خواست در راه خدا و در ميدان پيكار با دشمنان خدا ، به فيض\r\nعظيم شهادت برسد و با اين وسيله به لقاى آفريدگار خود بشتابد . و اين چنين هم شد ، او\r\nدر محراب عبادت ، با خون خود آغشته گرديد و در بهترين كارزارهاى الهى جان پاكش را\r\nتقديم آفريدگار جانبخش خود ساخت . در سال 40 هجرى ، در سال 40 هجرى ، عليرغم\r\nهمهء توطئه ها و كارشكنىهاى عوامل ضد اسلام و گروههاى منافق و ناكث ومارق ، مولاى\r\nمتقيان ، على بن ابى طالب ( عليه السلام ) ، وارد پنجمين سال زمامدارى خويش گرديد . . . .\r\nپنج سالى كه على ( عليه السلام ) مسئوليت خلافت را به عهده داشت ، همه آكنده از حوادث\r\nناگوار و تفرقه افكنىهاى عوامل ضد حكومت اسلامى بود . زيرا كسانى كه در دورهء\r\nخلافت عثمان بر اريكهء قدرت تكيه زده بودند و بيت المال مسلمين را در راه عيش\r\nو نوش خويش تباه مى كردند ، اكنون نمى توانستند حكومت عدل على ( عليه السلام ) را تحمل\r\nكنند كه حق مظلومين را تا آخرين دينار از ظالمان باز مىستانيد . اين توطئه ها\r\nو اقدامات كه اغلب جبنه داخلى داشت ، به صورت جنگهاى زيانبارى مانند جنگ جمل\r\n","description":"","footnote":"","page_name":" 272 ","page_number":132},
  {"content":"\r\nو صفين و نهروان در آمدند وعلى ( عليه السلام ) ، آن عالم زاهد ، و عابد آگاه و پيشواى خردمند\r\nو شجاع و بى باك هرچه تلاش مى كرد كه اين جنگهاى وحدت شكن ، تفرقه انگيز\r\nوبالمآل ضد اسلام به وقوع نپيوندند ، كينه توزان و فرصت طلبان گوش فرا نمىدادند .\r\nعلى ( عليه السلام ) كه همهء كوشش و سعى خود را براى باز گردانيدن اوضاع به زمان پيغمبر ( صلى الله عليه وآله ) ،\r\nو اعاده حكومت اصول حيات بخش اسلامى مصروف مى داشت ، از سوى ديگر در ميان\r\nطبقات ممتاز عرب و عناصرى كه در دورهء خليفه پيشين ، به مال و مقامهاى ناحق دست\r\nيافته بودند ، دشمنان غدار پيدا كرده بود سرانجام به تحريك آنان ، و در اثر كينه‌هاى\r\nديرينهء دوران جاهليت در طول مبارزات اسلامى او نسبت به اين شخصيت بزرگ تاريخ\r\nاسلامى ، بروز كرده بود و افزون بر آن در گيراگير جنگ صفين ، قرآن بر سر نيزه كردن\r\nمعاويه و عمرو عاص و منافقانى چون \" شعث بن قيس كندى \" باعث پديد آمدن \" فرقه\r\nخوارج \" شد و پيدايش اين فرقه نيز به نوبهء خود باعث بوجود آمدن \" جنگ نهروان \"\r\nگرديد . در اين جنگ ، طرفداران و ياران نزديك على ( عليه السلام ) كه خطر را نزديك مى ديدند\r\nدست به حملاتى بى امان زدند و عرصه را از وجود خوارج پاك كردند . على ( عليه السلام ) ، خود نيز\r\nدر اين جنگ ، در دفع فساد گروههاى منافق همت گماشت ، و بدين گونه از آنان ، جز تنى\r\nچند ، باقى نماند . . . . پس از پايان يافتن جنگ نهروان ، زخمى ها شفا يافتند و در عزاى\r\nكشته شدگان ناليدند و در باره حوادث جارى به بحث پرداختند . سرانجام چند تن از آنان\r\nكه هم كينه على ( عليه السلام ) را به دل داشتند و هم عداوت معاويه را ، در سر مىپروراندند روى به\r\nمكه نهادند . در آنجا ، سه تن از ايشان ، به نامهاى \" عبد الرحمن بن ملجم مرادى \" لعنة الله\r\nعليه و \" برك بن عبد الله \" و \" عمرو بن بكر تميمى \" طى نشستى گفتند كه عامل همه اين\r\nپريشانى ها ، سه نفرند كه بايد از آنان انتقام گرفت و اين سه عبارتند از على ( عليه السلام ) ، معاويه ،\r\nعمرو عاص ، سپس در انجام آن هدف شوم خويش همداستان شدند . در شب نوزدهم\r\nرمضان هر سه نفر مصمم شدند به ترتيب به عراق و سوريه و مصر بروند و دست به ترور\r\nعلى ( عليه السلام ) و آن دو تن ديگر بزنند . \" برك \" به شام رفت و در شب معهود به كمين معاويه\r\nايستاد و چون شمشيرش را فرود آورد تيغهء شمشير به ران معاويه خورد و كارى نشد . . . .\r\n\" عمرو تميمى \" به مصر رفت و در شب 19 رمضان ، در مسجد به كمين \" عمرو عاص \"\r\n","description":"","footnote":"","page_name":" 273 ","page_number":133},
  {"content":"\r\nوالى مصر نشست . اما . . . از قضا آن شب ، عمرو عاص بيمار شد و به مسجد نيامد ، و به جاى\r\nوى قاضى مصر به نماز آمد و طعمهء يكى از فرزندانش مى رفت . شب نوزدهم رمضان آن\r\nسال را نيز به خانه دخترش \" ام كلثوم \" آمد . در اين باره ام كلثوم مى گويد : آن شب پدرم\r\nبه خانه من آمد و ابتدا به نماز ايستاد . پس از اذان مغرب ، براى افطار ظرفى آوردم كه تنها\r\nدو نان جوين و يك ظرف شير و كمى نمك در آن بود . پدرم ، پس از نماز به آن سينى\r\nنگريست و گفت : دخترم ، چرا دو نوع نان و خورش آورده‌اى ؟ آيا نمى دانى كه من از رفتار\r\nپيغمبر پيروى مى كنم ؟ دخترم ، بدان كه در مال حلال دنيا حساب است و در حرامش\r\nعقاب . تا يكى از اين دو نان خورش را برندارى ، افطار نمى كنم . . . من ظرف شير را\r\nبرداشتم . او اندكى نان جو با نمك خورد ، آنگاه شكر كرد و باز به نماز ايستاد . در آن شب ،\r\nبسيار نماز مىكرد ، و به درگاه خدا مىناليد و بسيار از اتاق بيرون مىرفت به آسمان نگاه\r\nمىكرد و باز مى گشت و قرآن مىخواند . و آيهء شريفهء ( ان في خلق السموات والأرض ) را\r\nكه در مورد تدبر در شگفتيهاى آفرينش است ، تلاوت مى فرمود ، سپيده دمان ، به\r\nآهنگ مسجد بيرون آمد ، در حالى كه مى گفت : \" خدايا مرگ مرا خجسته گردان \" . . . . دم\r\nدر خانه ، مرغابيانى چند كه در خانه داشتيم ، در آن سحرگاه پيش آمدند ، و بر سر راه او\r\nبانگ و ناله مى كردند و پر مى زدند . خواستيم آنها را دور كنيم ، فرمود : \" واگذاريدشان كه\r\nاينها صيحه گرانند و در پى آنها ، نوحه گران خواهند بود \" .\r\nآنگاه در باره آنها سفارش كرد : \" دخترم ، اين پرندگان زبان بسته ، نمى توانند\r\nگرسنگى و تشنگى خود را اعلام كنند ، يا از آنها مراقبت كنيد يا آزادشان سازيد \" .\r\nسپس امام ، در آن تاريكى شب به مسجد آمد . قنديل‌هاى مسجد خاموش بود . در\r\nآن تاريكى شب به مسجد آمد . قنديل‌هاى مسجد خاموش بود . در تاريكى ركعتى چند\r\nنماز خواند . سپس دعاى تعقيب خواند و دعا كرد . آنگاه بر بام ومأذنه مسجد بر آمد و اذان\r\nگفت و با صداى شمشير ناخواسته قرار گرفت . ولى عليرغم عدم موفقيت آن دو نفر در\r\nانجام نقشهء ترور ، از اين طرف ، پيش از شب معهود براى ابن ملجم واقعه اى پيش آمد كه\r\nتصميم قاطع او راسخ تر كرد . بدين ترتيب كه چون موعد انجام جنايت ، در شب نوزدهم\r\nرمضان بود و هنوز براى ابن ملجم چند شبى فرصت باقى بود ، اين مدت كوتاه را در محله\r\n","description":"","footnote":"","page_name":" 274 ","page_number":134},
  {"content":"\r\nخوارج منزل كرد و به انتظار نشست تا اينكه روزى در خانه يكى از دوستان خود ،\r\nچشمش به جمال زنى به نام \" قطام \" افتاد وبدو دل باخت و از وى خواست ازدواج كند .\r\n\" قطام \" كه دخترى زيبا بود و پدر و برادرش در جنگ نهروان به قتل رسيده بودند ، سخت\r\nنسبت به امام ( عليه السلام ) كينه مى ورزيد و همواره در جستجوى فرصت انتقام بود . بدين لحاظ ،\r\nوقتى با پيشنهاد ازدواج از سوى پسر ملجم مواجه گشت ، سؤال كرد : در اين مزاوجت ،\r\nمهر من چه خواهد بود ؟ فرزند ملجم گفت : هرچه بخواهى . قطام گفت : مهر من سنگين\r\nاست ، زيرا من براى خود ، سه چيز را به عنوان مهر قرار داده ام كه عبارتند از :\r\nاول : خون على بن ابى طالب ( عليه السلام ) . دوم : سه هزار درهم پول . سوم يك غلام و يك كنيز .\r\nآيا تو حاضرى چنين مهرى را بپردازى ؟ ابن ملجم كه اسير خواهش نفس گرديده و عقل\r\nو هوش خويش را به دست شيطان داده بود ، نه تنها شرط‌هاى دوم و سوم را قبول كرد ،\r\nبلكه در مورد شرط اول نيز اگر هم ذره‌اى ترس و ترديد داشت همه را به كنار نهاد و با\r\nپليدى تمام ، قتل مولاى متقيان را پذيرفت . . . .\r\nشب نوزدهم رمضان فرا رسيد . در آن شب قطام خود نيز به مسجد آمد و چند تن\r\nديگر را به يارى ابن ملجم خواند . اكنون همه چيز براى انجام آن جنايت شوم آماده بود\r\nو پسر ملجم وقطاع و همدستان آنها ، همگى در انتظار صبح و در كمين امام بودند . . . از آن\r\nسوى قضيه در ماه رمضان على ( عليه السلام ) ، هر شب براى افطار به خانه روح نواز خود ، مردم را\r\nبيدار كرد . ابن ملجم نيز در ميان مردم ، خود را به خواب زده بود و به رو خفته بود ، در\r\nحالى كه شمشيرى زهرآلود در زير جامه پنهان داشت . چون امام به او رسيد ، فرمود :\r\n\" اين گونه نخواب ، اين خواب شياطين است \" . . . . سپس به محراب رفت و به نماز ايستاد ،\r\nابن ملجم و شبيب ( كه به كمك ابن ملجم آمده بود ) خود را به محراب نزديك تر\r\nمى كردند . چون امام سر از سجدهء ركعت اول نماز برداشت ، شبيب شمشير خود را فرود\r\nآورد ، ليكن شمشير او به طاق محراب خورد . در اين لحظه ، ابن ملجم با شتاب پيش آمد ،\r\nو شمشير سنگين و زهرآلودش را بر فرق امام فرو كوفت . على ( عليه السلام ) با فرق خون آلود ، در\r\nمحراب مسجد كوفه ، در آن لحظه با كمال توجه به عظمت شهادت و معنويت زندگى\r\nخويش و پاكى مرگى از نوع مرگ خود فرياد زد :\r\n","description":"","footnote":"","page_name":" 275 ","page_number":135},
  {"content":"\r\nفزت و رب الكعبة\r\n\" به پروردگار كعبه سوگند ، كامياب شدم \"\r\nمردم بر آشفتند ، ابن ملجم را گرفتند ، و به نزد امام حسن ( عليه السلام ) آوردند . على ( عليه السلام ) در باره\r\nابن ملجم سفارش كرد كه با او مدارا كنيد ، از هرچه خود مى خوريد به او بدهيد ، و بر\r\nاضطراب و هراسناكى او رحم كنيد .\r\nامام ( عليه السلام ) را پس از اينكه از محراب به ميان صحن مسجد آوردند ، به خانه بردند . مردم\r\nشهر ، همه آگاه شدند و به سوى خانه امام سرازير گشتند . حال امام ( عليه السلام ) مساعد ازدحام\r\nنبود و كمتر كسى را اجازه ديدار مى دادند . . . حال بدين گونه مى گذشت . خاندان امام\r\nو ديگر مردم ، از درد و غم اين مصيبت بزرگ ، بى تاب بودند . امام خود ، از فشار درد و سوز\r\nزهر ، در تب و تاب بسر مى برد اما چون لحظه اى آرامى يافت ، فرزندان خويش و ديگر\r\nياران را پند مى داد و طريقه دين و تقوى را گوشزد مى كرد و در اين ميان گاهى مدهوش\r\nمى شد و گاهى به هوش مى آمد . يك بار كه به هوش آمد ، امام حسن ( عليه السلام ) براى جلوگيرى از\r\nنفوذ آثار زهر ، كاسه اى شير به دست او داد . امام كاسه را گرفت . اندكى آشاميد و فرمود تا\r\nبقيه را براى ابن ملجم ببرند و بازهم در باره ابن ملجم و آب و خوراك او سفارش كرد . . . .\r\nكم كم شب شد . شب بيستم ماه رمضان . . . امام ( عليه السلام ) در آن شب ، نشسته نماز خواند ،\r\nو همواره به فرزندان خويش نصيحت مى كرد . روز آن شب نيز ، گاه مردم مى آمدند\r\nو هر يك سئوالى مى كردند . امام به آن حال دشوار ، تنها اين را مى گفت كه : سؤال‌هاى\r\nخود را كوتاه و مختصر بگوئيد . . . . و آنگاه پاسخ مى داد . گرچه نفس از سينه اش به سختى\r\nبر مى آمد ، اما حتى يك سؤال را نيز بى پاسخ نمى گذاشت . \" حجر بن عدى \" يكى از\r\nياران امام آمد و درباره امام شعرى خواند . امام دربارهء او خبر داد كه : روزگارى بعد ، تو را\r\nمى طلبند تا از من بيزارى جوئى . . . آن روز نيز شب شد : شب 21 ماه رمضان . . . در اين\r\nشب حضرت ، فرزندان و خاندان خويش را گرد آورد و با آنان وداع كرد و وصيت معروف\r\nخويش را بيان داشت : \" حق را بگوئيد و كار را براى خدا بكنيد . دشمن ظالم و پشتيبان\r\nمظلوم باشيد . شما دو تن ، حسن و حسين ، را ! و همه فرزندانم و خاندانم را ، و هر كسى را كه\r\nاين وصيت به او برسد ، تا پايان روزگار سفارش مى كنم به رعايت تقوى و نظم دادن به\r\n","description":"","footnote":"","page_name":" 276 ","page_number":136},
  {"content":"\r\nكارها و بر طرف ساختن اختلافها . . . خدا را ، خدا را ، دربارهء يتيمان ، مبادا يك وعده گرسنه\r\nبمانند و يك لحظه مورد توجه نباشند . خدا را ، خدا را ، دربارهء همسايگان ، اين سفارش\r\nپيامبرتان است كه حق همسايگان را رعايت كنيد . . . . خدا را ، خدا را ، در باره قرآن مبادا\r\nديگران به قرآن عمل كنند وشما نكنيد . . . . خدا را ، خدا را ، خدا را ، درباره كعبه ، تا هستيد\r\nخانهء خدا را از خود خالى مگذاريد . . . . خدا را ، خدا را ، دربارهء جهاد . . . با مال و جان و با زبان\r\nدر راه خدا جهاد كنيد ، به هم بپيونديد و به حال يكديگر برسيد ، به هم پشت مكنيد و از\r\nيكديگر مبريد . امر به معروف و نهى از منكر را ترك نكنيد ، اگر امر به معروف و نهى از منكر\r\nرا ترك كنيد ، بدترينان بر شما حكومت مى كنند . در زمانى كه بدترين كسان حكومت\r\nكنند ، هرچه دعا كنيد ، خداوند مستجاب نخواهد كرد . . . . سپس مولاى متقيان ، لحظه اى\r\nبيهوش شد ، آنگاه به هوش آمد . . . و روى به خاندان خود كرد : شما را به خدا مى سپارم ، خدا\r\nهمه شما را به راه حق وراست بدارد ، سپس گفت : اى فرشتگان خدا ، درود بر شما . و بعد\r\nآياتى از قرآن را بدين معنى خواند : خدا با مردمى است كه عمر خود را با تقوى\r\nو پرهيزگارى گذرانند ، و مردمى كه همواره كار نيك مى كنند .\r\nو لحظه‌اى بعد آرام و بريده صدا در داد : \" اشهد ان لا إله الا الله ، وحده لا شريك له ،\r\nو اشهد ان محمدا عبده ورسوله \" . . . .\r\nاوائل شب بود كه خبر شهادت على ( عليه السلام ) در كوفه منتشر گرديد . در و ديوار كوفه به لرزه\r\nدر آمد ، و از هر سو صداى شيون به گوش مى رسيد . جمعيت خانه على ( عليه السلام ) را همانند\r\nنگين انگشترى در برگرفتند و صداى ناله مردم همه جا به گوش مى رسيد .\r\nمردم انتظار داشتند جنازهء على ( عليه السلام ) از خانه بيرون بياورند و تشييع كنند ، اما امام\r\nحسن ( عليه السلام ) بيرون آمد و از مردم خواست به خانه‌هاى خود بروند ، و در حق آنها دعا كرد .\r\nآنگاه كه جمعيت متفرق شد ، امام مجتبى ( عليه السلام ) طبق وصيت پدر ، آن حضرت را غسل داد\r\nو كفن نمود و در تابوتى گذاشت . سپس به همكارى چند نفر از نزديكان و دوستان\r\nصميمى ، تابوت را بلند كردند و بر سر شانه ها گذاشتند و آن قدر رفتند تا به سرزمين نجف\r\nرسيدند و پيكر پاكش را در آنجا دفن كردند و قبرش را مخفى و پنهان نگه داشتند . . .\r\nآرى . . . بدين ترتيب مجسمه علم و تقوى و مرد فضيلت و شهامت ، به لقاى آفريدگار\r\n","description":"","footnote":"","page_name":" 277 ","page_number":137},
  {"content":"\r\nو محبوب خود پيوست . على ( عليه السلام ) فرموده بود : هر جا جلوى تابوت به طرف زمين متمايل\r\nشد ، مرا دفن كنيد و پس از دفن ، قبر مرا مخفى بداريد ، زيرا بازماندگان خوارج و ايادى\r\nزمامدار شام ، رحم به زنده و مرده من نمى كنند . . . . جلوى تابوت در زمينى كه نزديك\r\nكوفه بود و نجف ناميده مى شد ، روى به زمين آورد . فرزندان آن حضرت ، امام حسن\r\nو امام حسين ( عليه السلام ) ، خود ، مراسم دفن را انجام دادند و به سوى منزل بازگشتند . قبر\r\nعلى ( عليه السلام ) تا زمان هارون الرشيد مخفى بود ، فقط اولاد امام و تنى چند از نزديكان آن\r\nحضرت از محل آن آگاه بودند . . . . \" سوده همدانى \" ، بانوى فداكار و دلباخته على ، در مقابل\r\nمعاويه ، بر على ( عليه السلام ) ، درود فرستاد و در رثاى او چنين سرود :\r\nصلى الاله على روح تضمنها * قبر فأصبح فيه العدل مدفونا\r\nقد حالف الحق لا يبغي به بدلا * فصار بالحق والايمان مقرونا\r\n\" درود خداوند بر روانى باد كه پيكر او را خاك قبر بر گرفت و عدل و داد نيز با او\r\nمدفون گشت \" . \" با حق پيمان بسته بود كه به جاى آن هيچ عوضى را نپذيرد و به جاى آن\r\nبدلى را نگزيند ، ووجود او با حق و ايمان مقروض و عجين گشته بود \" . \" صعصعه بن\r\nصوحان عبدى \" كه يكى از دلباختگان على بود ، از كسانى بود كه در آن شب در مراسم\r\nدفن على با عده معدودى شركت كرد . پس از آنكه حضرت را دفن كردند و بدنش را خاك\r\nپوشانيد ، صعصعه يك دست خويش را قلب نهاد و با دست ديگر خاك بر سر پاشيد\r\nو گفت : \" مرگ گوارايت باد ! كه مولدت پاك ، و شكيبائيت نيرومند ، و جهادت بزرگ بوده ،\r\nانديشه ات دست يافتى و به تجارت سودمند موفق گشتى زهى به سعادت تو . . . . \" بر\r\nآفريننده ات نازل گشتى ، و او تو را خوشى در قرب خويش جاى داد ، و به درجه برادرت\r\nمصطفى ( صلى الله عليه وآله ) رسيدى ، و از كاسه لبريزش آشاميدى . . . . \" از خدا مى خواهم كه از تو پيروى\r\nكنيم و به راه و رسم و روشهايت عمل كنيم . دوستانت را دوست بداريم و دشمنانت را\r\nدشمن بداريم ، و در جرگهء دوستانت محشور گرديم . . . . \" دريافتى آنچه را كه ديگران\r\nدرنيافتند ، و رسيدى به آنچه كه ديگران نرسيدند ، در پيشگاه برادرت ، پيامبر ، جهاد\r\nكردى و به دين خدا ، آن چنان كه شايسته بود ، قيام كردى تا سنتها را برپا داشتى و آشوبها را\r\nاصلاح نمودى و اسلام و ايمان را منظم نمودى . بر تو باد بهترين درودها . . . . \" به وسيله تو\r\n","description":"","footnote":"","page_name":" 278 ","page_number":138},
  {"content":"\r\nپشت مؤمنان قرص و محكم شد ، و راهها روشن گشت ، و سنتها استوار و برپا گشت . احدى\r\nفضائل و سجاياى تو را در خود جمع نكرد . نداى پيغمبر را لبيك گفتى ، به اجابت او بر\r\nديگران پيشى جستى ، به ياريش شتافتى و با جان خويش حفظش كردى ، با شمشير\r\nذوالفقار در مراحل ترس و وحشت مسلمانان ، بر دشمن حمله بردى ، و پشت ستمگران را\r\nشكستى بنيانهاى شرك و پستى را در هم فرو ريختى و گمراهان را در خاك و خون\r\nغلتانيدى . پس شهادت گواريت باد ، اى امير مؤمنان . . . \" نزديكترين مردم به پيغمبر تو\r\nبودى . تو نخستين كسى بودى كه به اسلام گرويدى ، از يقين لبريز و مالامال و سرشار ، با\r\nدل محكم و از همه فدكارتر ، و نصيبت از خير و نيكى از همه بيشتر بود . خداوند ما را ، از\r\nاجر مصيبتت محروم نكند و پس از در گذشت تو ما را خوار نگرداند . . . . \" به خدا سوگند كه\r\nزندگيت كليد خير بود و قفل شر و مرگت كليد هر شرى است نقف هر خيرى . اگر مردم تو را\r\nپذيرفته بودند ، از آسمان و زمين نعمتها برايشان مى باريد . اما آنان دنيا را بر آخرت\r\nبرگزيدند و بر دين ترجيح دادند . . . . \" آرى دنيا را برگزيدند ، و در مقابل عدل و عدم انعطاف\r\nتو تاب نياوردند ، و عاقبت دست جمودها و ركودها از آستين مردم بدر آمد ، على را شهيد\r\nكرد \" . . . . بدينسان ، شخصيت بازر اسلام ، فروغ تابناك جهان علم و انديشه ، و حماسه\r\nجاودانه تاريخ بشرى ، در كوفه غروب نمود . ولى انديشه ها و افكار و تعاليم و رهنمودها\r\nو ارشادهاى او ، از آن لحظه‌هاى شهادت آغاز شد و تا جهان باقى است در مسير زندگى\r\nانسانها جريان خواهد داشت . . . . و درود ، به آن شخصيت جاودانى ، در آن لحظه اى كه به\r\nجهان آمد ، و در لحظاتى كه زندگى كرد ، و در واپسين دقايقى كه چشم از جهان فرو بست .\r\nدرود و درود باد ! . اى على ، اى امام جاودانه ، اى يگانهء دوران ها ، با ياد و نام پر شكوه تو ، اين\r\nكتاب را آغاز كرديم ، و با درود بيكران ، بر تو از آغاز ميلادت تا لحظه پيوستن به خدايت\r\nآن را به پايان برديم . اما در وصف شأن و قمام تو ، چه گفتيم و چه توانستيم بگوئيم ؟\r\nاگر توانسته باشيم كه تنها قطره اى از درياها و ذره‌اى از جبال را به زبان قلم آورده\r\nباشيم ، پيش خود سربلند و مفتخر خواهيم بود . اين سربلندى و افتخار را از ما دريغ مدار .\r\nوالسلام عليه يوم ولد ويوم مات ويوم يبعث حيا آمين ، يارب العالمين\r\n","description":"","footnote":"","page_name":" 279 ","page_number":139},
  {"content":"\r\nمنابع ومأخذ . . .\r\nمنابع ومأخذ\r\n1 . الامام على ( عليه السلام ) / عبد الفتاح مقصود / انتشارات فراهانى .\r\n2 . البيان والتبيين / سيد جواد دشترودى / .\r\n3 . الغدير / علامه امينى / چاپ .\r\n4 . امام على پيشوا و پشتيبان / سيد جواد دشترودى / .\r\n5 . امام على صداى عدالت / جرج جراق / انتشارات فراهانى .\r\n6 . تفسير فخر رازى / فخر رازى / بيروت .\r\n7 . حساسترين فراز تاريخ / جاحظ / .\r\n8 . ديوان شهريار / محمدحسين شهريار / كنگره .\r\n9 . سفينة البحار / شيخ عباس قمى / انتشارات اسوه .\r\n10 . سيره المصطفى / هاشم معروف الحسنى / بيروت .\r\n11 . سيرى در نهج البلاغه / استاد شهيد مطهرى / انتشارات حيدر .\r\n12 . شهسوار اسلام / گابريل دانگرى / حسينيه ارشاد تهران .\r\n13 . شيعه در اسلام / علامه طباطبائى / مكتب تشيع .\r\n14 . عبقرية الامام / عباس محمود عقاد / بيروت .\r\n15 . على 7 ابر مرد تاريخ / ابوالقاسم پاينده / تهران .\r\n16 . محمد ( صلى الله عليه وآله ) خاتم پيامبران / هيئت تحريريه / انتشارات فراهانى .\r\n17 . مكتب اسلام / هيئت تحريريه / قم مكتب اسلام .\r\n18 . نهج البلاغه / ترجمه جواد فاضل / تهران علميه .\r\n19 . نهج البلاغه / سيد هبة الدين شهرستانى / ترجمه ميرزا اهرى .\r\n20 . وقايع الأيام / محدث خيابانى / بنى هاشمى .\r\n\r\n","description":"","footnote":"","page_name":" 280 ","page_number":140}
  ]