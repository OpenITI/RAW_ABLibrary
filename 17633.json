[
  {"content":"\r\n\r\nبسم الله الرحمن الرحيم\r\nمراة الحرمين\r\nشامل\r\nسفرنامه حجاز و تاريخ و جغرافياى راهها و بقاع متبركه آن\r\nتأليف :\r\nابراهيم رفعت پاشا\r\nترجمه :\r\nدكتر هادى انصارى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nنام كتاب : مرآة الحرمين\r\nمؤلف : ابراهيم رفعت پاشا\r\nمترجم : دكتر هادى انصارى\r\nحروفچينى : مركز تحقيقات حج\r\nليتوگرافى و چاپ : اعتماد\r\nناشر : نشر مشعر\r\nتيراژ : 2000\r\nنوبت چاپ : اول - بهار 1377\r\nشابك 8 - 32 - 6293 - 964\r\nISBN 964 - 6293 - 32 - 8\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nفهرست\r\nپيشگفتار 9\r\nآشنايى با مؤلّف 13\r\nمقدمهء مؤلّف 15\r\nكاروان و آمادگيهاى پيش از سفر 19\r\nامير الحاج و نيروى نظامى كاروان 19\r\nافراد كاروان محمل 19\r\nخزانه كاروان 20\r\nتوصيف پرده كعبه 20\r\nمراسم جشن پردهء كعبه 23\r\nمسافرت كاروان و همراهان آن ، از قاهره به جدّه 28\r\nورود محمل به بندر جده 33\r\nانتقال اثاثيه از كشتى به ساحل جده 34\r\nدرآمدهاى قرنطينه و رواديد 35\r\nانتقال اثاثيه از ساحل به اردوگاه 38\r\nاقامت در جده 39\r\nديد و بازديدها در جده 41\r\nآشنايىهاى ما در جده 41\r\nنيازهاى هر حاجى در جده 44\r\nجده در وضعيت كنونى 45\r\nجمعيت جدّه 49\r\nتجارت جدّه 49\r\nحركت از جده به سوى مكه 50\r\nورود به مكه 61\r\nديد و بازديدها در مكّه 73\r\nديدار امير الحاج و خزانه‌دار از جناب شريف و والى مكّه 73\r\nديدارهاى گوناگون 74\r\nبازديد امير مكه و والى و فرمانده سربازان از محمل 78\r\nشستشوى كعبه 83\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبه سوى عرفات و منا 84\r\nكوه عرفات و فضاى پيرامون آن 87\r\nمراسم جشن خواندن فرمان سلطانى 97\r\nتبريك عيد در منا 105\r\nآذين‌بندى در منا 107\r\nقربانىهاى منا و بازار آن 107\r\nبازگشت از منا به مكّه 108\r\nجشن افتتاح مسافرخانه سلطانيه 109\r\nديدار از غار حرا ( جبل النور ) 112\r\nديدار از غار ثور 116\r\nآداب و رسوم مكّىها پس از اتمام مراسم حج 123\r\nقدرت و نفوذ شريف عون الرفيق در مكّه 124\r\nدستمزد ساربانان و عوارض گمركى 125\r\nدستمزد ساربانان حمل‌كنندهء همراهان محمل 127\r\nشتربانان 129\r\nپيشينه ماليات 130\r\nمهمانيهاى مكه 132\r\nجمع‌آورى كمك براى راه‌آهن حجاز 133\r\nزيانهاى حبس حجاج در مكه 135\r\nحقوق ساليانه اشراف و اعراب و اهالى مكه و چگونگى پرداخت آن 136\r\nمكهء مكرمه 139\r\nنامهاى مكه 139\r\nموقعيت مكه 140\r\nخيابانهاى مكه و ساختمانهاى آن 141\r\nبيمارستان غريبان و فقيران 154\r\nتكيه مصرى 155\r\nمحل تولد پيامبر صلّى اللّه عليه و إله 158\r\nخانه [ حضرت 
  ] خديجه بنت خويلد يا محل تولد [ حضرت 
  ] فاطمه عليهما السّلام 163\r\nخانه ارقم معروف به خانه خيزران 167\r\nباغ شريف مكه 169\r\nتاثير سيل‌ها در ساختمانهاى مكه 171\r\nجمعيت مكه 176\r\nعادات مكّيها 179\r\nآب و هواى مكه 183\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nتجارت مكه 184\r\nآبهاى آشاميدنى در مكه 185\r\nاهميت چشمه زبيده 188\r\nتاريخ آب در مكه و حومهء آن 189\r\nحرم 210\r\nمسجد الحرام 212\r\nموقعيت و توصيف كلّى مسجد الحرام 213\r\nنام و توصيف درب‌هاى مسجد الحرام 219\r\nمناره‌هاى مسجد الحرام 227\r\nتاريخ توسعه و عمارت مسجد الحرام 229\r\nمقام ابراهيم عليه السّلام 237\r\nاندازهء مقام 238\r\nجايگاه مقام ابراهيم و نمازخانهء پشت آن 240\r\nمقام‌هاى چهارگانه يا مصلاى امامان در نمازهاى يوميهء واجب 244\r\nچگونگى خواندن نماز در مقامهاى چهارگانه 247\r\nمنبر مسجد الحرام 248\r\nچاه زمزم 255\r\nسقاخانهء عباس 258\r\nديگر قسمتهاى مسجد الحرام 259\r\nمصلاى بانوان در مسجد الحرام 262\r\n« كعبه مشرفه » 264\r\nنامهاى كعبه 264\r\nاوصاف كنونى كعبه و اندازه‌هاى آن 265\r\nبناى كعبه و ساختمانهاى پى در پى آن 275\r\nزينتهاى كعبه 288\r\nآويزها و جواهرات اهدايى به كعبه 290\r\nپردهء كعبه ، مقام ابراهيم و 292\r\nشرح قسمتهاى مختلف پردهء كعبه كه از مصر ارسال مىگردد 300\r\nپرده مقام حضرت ابراهيم عليه السّلام 301\r\nپرده درگاه مقام حضرت ابراهيم عليه السّلام 301\r\nپردهء باب التوبه 301\r\nپردهء دروازهء منبر مسجد الحرام 301\r\nكيسه جايگاه كليدهاى كعبه 302\r\n« ابزارآلات پرده كعبه » 302\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nكليددارى و پرده‌دارى كعبه 306\r\nعطرآگين نمودن كعبه 308\r\nنماز پيامبر صلّى اللّه عليه و إله در كعبه 308\r\nحجر الأسود 309\r\n1 - تاريخ حجر الأسود 310\r\n2 - استلام حجر الأسود : ( - دست كشيدن ) و بوسيدن آن 312\r\nحطيم و حجر 313\r\nحج در جاهليت 316\r\nعقب انداختن ماهها 327\r\nصفا و مروه 332\r\nصفا 332\r\nمروه 333\r\nمنا 334\r\nمسجد خيف 335\r\nمسجد كوثر 340\r\nمسجد كبش 341\r\nغار المرسلات 342\r\nمسجد منا 343\r\nجمرات 344\r\nقربانگاه در منا 346\r\nمفجر در منا 347\r\nمنا جايگاه توحيد 348\r\nحكم ساختمان در منا 348\r\nريگها در منا و چگونگى جمع كردن آنها 349\r\nمزدلفه 349\r\nعرفات 353\r\nوسعت و كوههاى آن 353\r\nموقف عرفات 354\r\nمسجد نمره 354\r\nمسجد الصخرات 355\r\nبازار عرفات 356\r\nمنظرهء حجاج در عرفات 356\r\nمسير مكه به سوى عرفات و مناسك حج آن 358\r\nتنعيم و مسجدهاى عايشه 364\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nطائف 367\r\nاميران مكه 373\r\nراهنماى فاصله ميان مكه و شهرهاى مهم كشورهاى اسلامى 393\r\nجشن حركت كاروان محمل از مكه 394\r\nحركت از مكه به سوى مدينه 395\r\nورود به مدينه منوره 412\r\nمهمانى استاندار 413\r\nجشن ورود محمل به مسجد نبوى 414\r\nزيارت شهداى احد 417\r\nمسجد حضرت حمزة بن عبد المطلب عموى پيامبر صلّى اللّه عليه و إله و شهيد احد 421\r\nزيارت مسجد قبا 428\r\nبيرون آوردن محمل از مسجد نبوى و ديدار والى مدينه از ما 439\r\nسلطان مكله و شحر 441\r\nكمك امير به فقرا 445\r\nهداياى امير به كارمندان محمل 446\r\nامير و اعراب ينبع البحر 447\r\nحقوق امير و خواستهء او 451\r\nمدينهء منوره 451\r\nنامها و موقعيت آن 451\r\nساختمانهاى مدينه 452\r\nمساجد مدينه 460\r\n1 - مسجد قبلتين 461\r\n2 - مسجد فتح 462\r\n3 - مسجد الإجابه 464\r\n4 - مسجد الرايه 464\r\n5 - مسجد سقيا 465\r\n6 - مسجد فضيخ 465\r\n7 - مسجد بنى قريظه 466\r\n8 - مسجد بنى ظفر 467\r\n9 - مسجد ابىّ بن كعب 468\r\n10 - مسجد المائده 468\r\nمصلاى عيد 470\r\nكتابخانه‌هاى مدينه 474\r\nتكيه‌هاى مدينه 475\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nگورستانهاى مدينه 477\r\nزمينها و دشتها و چاهها و گياهان مدينه 480\r\nمردم مدينه 487\r\nعادات مردم مدينه 492\r\nآب و هواى مدينه 497\r\nدهكده‌هاى مدينه و حومه آن 498\r\nحرم مدينه 499\r\nمسجد نبوى 500\r\nوصف كنونى مسجد 500\r\nتاريخ مسجد نبوى 520\r\nمحرابهاى مسجد النبى 531\r\nمنبر نبوى 536\r\nحجره و آرامگاه رسول خدا صلّى اللّه عليه و إله 538\r\nدربهاى مسجد 546\r\nمناره‌هاى مسجد 551\r\nخوشبو كردن مسجد 552\r\nمراجعت از مدينه 552\r\nنخستين منزلگاه از مدينه تا چاه عثمان 554\r\nمنزلگاه دوم از چاه رومه تا چاه ظعينى 555\r\nمنزلگاه سوم از چاه ظعينى تا ملاليح 555\r\nمنزلگاه چهارم از ملاليح تا قصر عبله يا الشجوه 556\r\nمنزلگاه پنجم از قصر عبله تا آبار الحلو 557\r\nمنزلگاه ششم : از آبار الحلو تا آبار حفائر يا نقارات 558\r\nمنزلگاه هفتم از حفائر تا فقيّر 558\r\nمنزلگاه هشتم از فقيّر تا عقله 559\r\nمنزلگاه نهم از العقله تا المطر 560\r\nمنزلگاه دهم از مطر تا خوتله 561\r\nمنزلگاه يازدهم يا مرحله نهايى ، از خوتله تا وجه 562\r\nوجه 564\r\nپهلو گرفتن كشتى نجيله 565\r\nاز وجه تا طور 565\r\nاز طور تا سوئز 566\r\nامير مكله و شحر 567\r\nاز سوئز به قاهره 568\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار\r\nسپاس پروردگارى را كه جهان و جهانيان ، با همهء شگفتىهايش ، آفريدهء اوست ؛ خدايى كه روح را در كالبد خاكى دميد و آدمى را با دادن عقل ، از ديگر موجودات برتر ساخت . و اشرف مخلوقاتش گردانيد .\r\nآنگاه انسان را علم و معرفت آموخت و قلم را ابزار كار و وسيلهء نوشتن و انتقال انديشه‌هايش قرار داد . و قلم را چنان ارج نهاد كه بدان سوگند ياد كرد !\r\nدرود بىپايان بر سرور كائنات ، سيد اوّلين و آخرين ، حضرت ختمى مرتبت ، محمّد مصطفى صلّى اللّه عليه و إله .\r\nسلام بر ولى به حقّ او ، حضرت على بن ابى طالب عليه السّلام .\r\nو سلام بر سرور زنان عالم حضرت زهرا و امامان معصوم عليهم السّلام .\r\nحرمين شريفين ( مكه و مدينه ) ، مقدس‌ترين و والاترين شهرهاى مذهبى جهان است و كعبه كه در جغرافياى طبيعى ، در جزيرة العرب واقع شده ، در قلب مسلمانان جاى دارد و قبله‌گاه ميليون‌ها مسلمان جهان است . بيش از يك هزار و چهارصد سال است كه مردان و زنان مسلمان جهان رو به سوى اين بيت نماز مىگزارند و به راز و نياز با پروردگار مىپردازند .\r\nهمه ساله ، ميليون‌ها انسان ؛ از مرد و زن مسلمان ، از جاى جاى دنيا براى حج‌گزارى و زيارت به سويش مىشتابند و سپس به سوى بلدهء طيبه ، مدينهء منوره ، كه آرامگاه خواجهء دوسرا در آن است ، روى آورده ، به زيارت حرم نبوى و تربت پاك او مىپردازند و خاطرات تاريخى آن را در\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nخاطرشان زنده مىكنند . سپس در جاى جاى آن تربت پاك ، در كنار حجرهء شريف و گاه در كنار ستون سرير و ستون حرس و نيز لحظه‌اى در مجاورت ستون توبه و ديگر بار در محراب ، و لختى كنار منبر و دمى در روضهء شريف حضور يافته ، به زيارت و راز و نياز مىپردازند . مجددا راهى خانهء حضرت زهرا عليها السّلام مىشوند و در كنار محراب تهجّد و سپس مقام جبرائيل و در بقيع در كنار قبور ائمهء معصومين عليهم السّلام و ديگر بزرگان مدفون در آن و خلاصه در جاى جاى اين سرزمين ، تمامى خاطره‌ها و تاريخ آن بزرگان و سروران را مرور و عطر آنان را در اين بقعه‌هاى متبرك استشمام مىكنند .\r\nمدتها در آرزوى آن بودم كه دربارهء اين دو ديار ، قلب تپندهء ميليون‌ها مسلمان ، توفيقى به دست آورم و خدمتى - هر چند ناچيز - بنمايم ، تا اين‌كه چندى پيش در محضر رفيق شفيقم ، سرور مكرم ، حضرت حجة الاسلام و المسلمين آقاى سيد على قاضى عسكر سخن از كتاب « مرآة الحرمين » پيش آمد كه پيشتر به هنگام مطالعهء كتابهاى تاريخى اين دو ديار ، ارجاع‌ها و نقل قولهايى از اين كتاب را ديده بودم ، از اين‌رو بدان اشتياق پيدا كرده و به مطالعه‌اش پرداختم ، از آنجا كه توفيق تشرّف به حج و چندين بار عمره را به دست آورده بودم و علاقهء ويژه‌اى به مكانهاى تاريخى آن داشتم ، با ديدن كتاب « مرآة الحرمين » ، كه ثبت دقيقى از اين مكانها را در بردارد ، مصمّم شدم كه آن را ترجمه كرده ، در اختيار ديگر علاقه‌مندان قرار دهم .\r\nاين كتاب كه شرح مسافرت‌هاى سرلشكر ابراهيم رفعت پاشاى مصرى به حج و ديار حجاز در سال 1318 هجرى به عنوان فرمانده پاسداران محمل مصرى و امير الحاج مصر در سال‌هاى 1320 و 1321 و 1325 هجرى به همراه كاروان محمل مصرى است ، از مهم‌ترين و سودمندترين تأليفات در دو قرن اخير در اين زمينه به شمار مىآيد .\r\nوى در توصيف اماكن شهر مكه و ويژگىهاى آن و شرح جزئيات مسير خود ، از مصر به حجاز و حرمين ، نظير : منازل ، قهوه‌خانه‌ها ، پادگان‌ها ، قبايل ، تپه‌ها ، كوه‌ها و جز اينها و نيز ثبت دقيق جغرافياى شهرى مدينه منوّره ، از حرم نبوى و خانه‌ها و كوچه‌ها و خيابان‌ها و مناطق و حصار شهر و بقعه‌هاى متبرّك ، آنچنان دقّت و موشكافى كرده كه تحقيقا در نوع خود بىنظير است .\r\nكتابهايى كه در يك قرن اخير ، در اين زمينه به رشتهء تحرير درآمده و گاه برخى از\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nسفرنامه‌ها ؛ همانند « الرحلة الحجازيه » نوشتهء دانشمند و اديب مصرى محمد لبيب بتنونى و ديگر كتب تحقيقى ، از نوشته‌هاى اين كتاب به كرّات استفاده نموده و از آن به عنوان منبعى قابل اعتماد و موثق ياد كرده‌اند .\r\n« مرآة الحرمين » شامل دو جلد است كه جلد دوّم آن بيشتر اطلاعاتى مربوط به قبايل و رسوم و عادات مردم اين ديار است و جلد نخستين آن كه شامل اطلاعات دقيق از دو شهر مكه و مدينه و مزارها و بقعه‌ها و مساجد آن است ، نظرم را جلب كرد و آن را به فارسى ترجمه كردم .\r\nلازم به يادآورى است كه از برگردان دو فصل كتاب ؛ يكى « بخش دينى » كه شامل مناسك حج و كيفيت انجام آن است و نيز فصل ديگر كه شامل جغرافياى سرتاسر بلاد عرب مىباشد ، به علّت عدم نياز و استفادهء فارسىزبانان ، خوددارى گرديد . بىگمان راهنمايى و همراهى انديشوران از نارسايىهاى اين ترجمه خواهد كاست .\r\nدر پايان ، لازم است از راهنمايىها و تشويق سرور عزيزم جناب حجة الاسلام و المسلمين آقاى سيد على قاضى عسكر كه در فراهم آمدن اين اثر نقش بسزايى داشتند تشكر كنم و نيز از جناب فاضل گرامى آقاى على ورسه‌اى كه ويراستارى كتاب را بر عهده داشتند و آقاى سيد صلاح موسوى كه حروفچينى و صفحه‌بندى آن را در مركز تحقيقات حج انجام دادند ، صميمانه سپاسگزارى نمايم .\r\nو ما توفيقى الّا باللّه العلى العظيم\r\nدكتر هادى انصارى\r\n29 رمضان سال 1418 / 8 بهمن سال 1376\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nآشنايى با مؤلف\r\nابراهيم بن شريف سويفى التاجر ، فرزند عبد الجواد ، در روز هيجدهم جمادى الأولى به سال 1273 هجرى ، در شهر « اسيوط » مصر به دنيا آمد . وى پيش از تولّد ، پدر خود را از دست داد و يتيم گرديد .\r\nابراهيم وقتى به سن رشد رسيد ، براى آموختن خواندن و نوشتن و حفظ قرآن كريم ، به مكتبخانه رفت و هنگامى كه آثار نبوغ و زيركى در او پديدار گشت ، توانست با كمك برخى از بزرگان ، به دبستان اميرى شهر راه يافته و به تحصيل بپردازد . او مدت سه سال در اين مدرسه با سعى و كوشش فراوان به تحصيل پرداخت آنگاه در سال 1290 هجرى به مدرسه « تجهيزيه » در قاهره وارد شد . هنوز نيمى از سال را در آن مدرسه نگذرانيده بود كه از سوى فرماندهى جنگ ، به همراه برخى از دانش‌آموزان ديگر به مدرسه حربيه [ مدرسهء جنگ 
  ] منتقل گرديد . در اين مدرسه سه سال تحصيل كرد و در پايان به درجهء ستوان دوّمى نائل شد .\r\nرفعت پاشا سپس با رتبهء افسرى ، به همراه گروهى ديگر از افسران ، به نيروى احتياط ارتش پيوست . در اين مدت ، نامبرده با پاى پياده به دانشگاه الأزهر تردد مىكرد و دروسى از فقه و دين را ، كه مورد علاقه‌اش بود ، در اين دانشگاه فرا مىگرفت . پس از آن گروهان سواره‌نظام در شهر « سوهاج » شد . آنگاه به قاهره منتقل گرديد و پس از مدتى به منطقه « سواكن » رفت و باز پس از چندى به قاهره عودت داده شد .\r\nاو سپس مكرر جهت انجام مأموريت ، به نواحى مختلفى از مصر اعزام گرديد .\r\nدر دوازدهم رجب سال 1318 هجرى ترفيع مقام گرفت و رتبه قائم مقامى در ارتش را\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاحراز كرد .\r\nدر چهاردهم رمضان سال 1319 هجرى به رتبهء سرلشكرى ترفيع گرديد . از آن پس به عنوان امير الحاج مصر در سه سال : 1320 و 1321 و 1325 هجرى تعيين گرديد . رفعت پاشا پس از بازنشستگى همچنان در برخى از پست‌هاى مهم ، انجام وظيفه مىكرد .\r\nاز تاريخ دقيق درگذشت او اطلاعى در دست نيست ، ليكن به نظر مىرسد كه نامبرده تا سن 80 سالگى يعنى تا سال 1353 هجرى زنده بوده است .\r\nسرلشكر ابراهيم رفعت پاشا در مجموع فردى عالم ، دانشمند ، شجاع و از طبعى بلند برخوردار بوده است . كتاب « مرآة الحرمين » نخستين بار در سال 1344 هجرى به هنگام حياتش ، در چاپخانهء « دار الكتب المصريه » در قاهره به چاپ رسيد .\r\nكتاب « مرآة الحرمين » كه شرح مسافرت‌هاى او به حج ، در سالهاى ياد شده است ، از مهمترين و سودمندترين تأليفات - به زبان عربى - در اين زمينه مىباشد . وى جزئيات مسير كاروان‌هاى حج و شهر مكه و وصف ويژگىهاى مسجد الحرام و خانهء خدا را آورده و اندازه‌گيرىهاى جاى جاى اين مسجد و شماره و مشخصات ستون‌ها و درهاى بيت اللّه الحرام را به دقت ثبت كرده است . و نيز خصوصيات دقيقى از حرم شريف نبوى و شهر مدينه و چگونگى وضع فرهنگى و ديگر خصوصيات مردم اين ديار را با جزئيات دقيق و تفصيل فراوان بيان نموده است و اين كتاب همواره در طول نزديك به يك قرن گذشته ، مورد بهره‌بردارى مؤلفان و تاريخ‌نگاران دربارهء حرمين شريفين بوده كه به حق يادگارى است پربار از نويسندهء آن .\r\n« مترجم »\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\n[ مقدمهء مؤلّف 
  ]\r\nبِسْمِ اللَّهِ الرَّحْمنِ الرَّحِيمِ\r\n   وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ * رَبَّنا وَ اجْعَلْنا مُسْلِمَيْنِ لَكَ وَ مِنْ ذُرِّيَّتِنا أُمَّةً مُسْلِمَةً لَكَ وَ أَرِنا مَناسِكَنا وَ تُبْ عَلَيْنا إِنَّكَ أَنْتَ التَّوَّابُ الرَّحِيمُ * رَبَّنا وَ ابْعَثْ فِيهِمْ رَسُولًا مِنْهُمْ يَتْلُوا عَلَيْهِمْ آياتِكَ وَ يُعَلِّمُهُمُ الْكِتابَ وَ الْحِكْمَةَ وَ يُزَكِّيهِمْ إِنَّكَ أَنْتَ الْعَزِيزُ الْحَكِيمُ    . « 1 »\r\n   وَ إِذْ قالَ إِبْراهِيمُ رَبِّ اجْعَلْ هَذَا الْبَلَدَ آمِناً وَ اجْنُبْنِي وَ بَنِيَّ أَنْ نَعْبُدَ الْأَصْنامَ * رَبِّ إِنَّهُنَّ أَضْلَلْنَ كَثِيراً مِنَ النَّاسِ فَمَنْ تَبِعَنِي فَإِنَّهُ مِنِّي وَ مَنْ عَصانِي فَإِنَّكَ غَفُورٌ رَحِيمٌ * رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ رَبَّنا لِيُقِيمُوا الصَّلاةَ فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ وَ ارْزُقْهُمْ مِنَ الثَّمَراتِ لَعَلَّهُمْ يَشْكُرُونَ    . « 2 »\r\n    وَ إِذْ بَوَّأْنا لِإِبْراهِيمَ مَكانَ الْبَيْتِ أَنْ لا تُشْرِكْ بِي شَيْئاً وَ طَهِّرْ بَيْتِيَ لِلطَّائِفِينَ وَ الْقائِمِينَ وَ الرُّكَّعِ السُّجُودِ * وَ أَذِّنْ فِي النَّاسِ بِالْحَجِّ يَأْتُوكَ رِجالًا وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ * لِيَشْهَدُوا مَنافِعَ لَهُمْ وَ يَذْكُرُوا اسْمَ اللَّهِ فِي أَيَّامٍ مَعْلُوماتٍ عَلى ما رَزَقَهُمْ مِنْ بَهِيمَةِ الْأَنْعامِ فَكُلُوا مِنْها وَ أَطْعِمُوا الْبائِسَ الْفَقِيرَ * ثُمَّ لْيَقْضُوا تَفَثَهُمْ وَ لْيُوفُوا نُذُورَهُمْ وَ لْيَطَّوَّفُوا    \r\n\r\n\r\n","description":"","footnote":"\r\n( 1 ) . بقره : 129 - 127\r\n( 2 ) . ابراهيم : 37 - 35\r\n","page_name":" 15 ","page_number":15},
  {"content":"\r\n\r\n  بِالْبَيْتِ الْعَتِيقِ * ذلِكَ وَ مَنْ يُعَظِّمْ حُرُماتِ اللَّهِ فَهُوَ خَيْرٌ لَهُ عِنْدَ رَبِّهِ . . .   . « 1 »\r\n لِكُلِّ أُمَّةٍ جَعَلْنا مَنْسَكاً هُمْ ناسِكُوهُ فَلا يُنازِعُنَّكَ فِي الْأَمْرِ وَ ادْعُ إِلى رَبِّكَ إِنَّكَ لَعَلى هُدىً مُسْتَقِيمٍ  . « 2 »\r\n  إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ * فِيهِ آياتٌ بَيِّناتٌ مَقامُ إِبْراهِيمَ وَ مَنْ دَخَلَهُ كانَ آمِناً وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ   . « 3 »\r\nو اما بعد ، سرلشكر ابراهيم پاشا رفعت مىگويد :\r\nمدتها در آرزوى تشرف به مكه و انجام مناسك حج بودم و همواره خداى خود را در به دست آوردن اين توفيق و انجام مناسك حج و ديدار خانه‌اش ، ندا مىدادم .\r\nتا اين كه آرزويم ، پس از استغاثه‌هاى فراوان به درگاه احديّتش ، مورد اجابت قرار گرفت ( و بارك في دعوتي كما بارك لإبراهيم في دعوته الطيّبة الّتي أحيت أمّة إلى يوم القيامة و عمّرت قطرها الجدب و نشرت فيه المدينة الصادقة و الشرعة القائمة ) و در سال 1318 ه . ( 1901 م . ) به عنوان « رييس محافظان كاروان » تعيين گرديدم و به شكرانهء نعمتى كه خداوند بارى تعالى به من ارزانى داشت ، تصميم گرفتم سفر خود را ، از اولين گامى كه برمىدارم تا واپسين لحظات آن ، به گزارش درآورم تا مردم و آيندگان از آن بهره برده و چراغ راه آنان ، در هنگام حج بيت اللّه گردد . از كوچك و بزرگ آنچه كه ديدم و يا شنيدم ، همه را به قلم تحرير درآوردم .\r\nگرچه در اين سفر ، گاه به چشم‌اندازهاى بسيار زيبا و آثار ارزشمند و ديدنيهاى دلكش برخورد مىكردم و در توصيف آنها مىكوشيدم . ليكن اقرار مىكنم كه\r\n\r\n\r\n","description":"","footnote":"\r\n( 1 ) - حج : 30 - 26\r\n( 2 ) - حج : 67\r\n( 3 ) - آل عمران : 96 و 97 .\r\n","page_name":" 16 ","page_number":16},
  {"content":"\r\n\r\nنمىتوانستم توصيف حقيقى آنچه را كه ديده بودم و آن لذّتها را كه بر قلبم مىنشست به شما بازگو نمايم .\r\nدر آن هنگام بود كه آرزو مىكردم كاش عكاس ماهرى بودم و مىتوانستم تمام آن مناظر و لحظات را به تصوير بكشم و همراه با توصيف خود ، صورتى از آن ديدنيها را به شما بنمايانم .\r\nآنگاه كه از سفر حجّ اول مراجعت كردم . از ساعات فراغت خود استفاده برده ، كوشيدم تا سرانجام به آرزوى خود برسم و توانستم هنر عكاسى را ياد گرفته و خود را براى سفر حج بعدى آماده كنم و بتوانم به همراه يادداشتهايم ، عكس‌هايى برداشته و به نظر شما خوانندگان كتاب خاطرات سفر خود برسانم . تا آن كه خداوند بر من منّت نهاد و بار ديگر در سال 1320 ه . ( 1903 م . ) به عنوان « امير الحاج » تعيين گرديدم و با خود عهد نمودم كه در اين راه ، آنچه را كه ديده و يا شنيده‌ام به قلم آورم و از مناظرى كه مىتوان عكس گرفت ، عكس بيادگار بگيرم و بدين گونه آگاهيها و راهنماييهاى بيشترى را به خوانندگان ارائه دهم . آنچنان كه خود را در آن مكانهاى مقدس فرض نماييد . همچنين خداوند براى سوّمين بار بر من منت نهاد و در سال 1321 ه . ( 1904 م . ) نيز به عنوان امير الحاج مشرّف شدم و باز پس از آن ، براى چهارمين بار ، حج خود را با منصب امير الحاج در سال 1325 ه . ( 1908 م . ) به جاى آوردم . اين چهار سفر حج ، توفيق و موهبتى بود كه به اينجانب شد كه لازمهء آن شكر و سپاس فراوان از درگاه خداوند مىباشد .\r\nاين نوشته‌ها ، تمامى ديده‌ها و شنيده‌هاى من است كه آراسته و بىپيرايه براى شما مسلمانان به ارمغان آورده‌ام . اين سفرهاى مصوّر ، خود آنچنان بود كه هر كدام را از ديگرى متمايز مىساخت . همچنين از خوش‌شانسىام در سفرها اين بود كه وقتى از مكه به مدينه حركت مىكردم ، همواره راهى را انتخاب مىكردم كه از راه قبلى متفاوت بود و بدين‌گونه در اين سفرها به اطلاعات و آگاهيهاى گران‌سنگى ، دربارهء سرزمين حجاز دست يافتم كه تصور نمىكنم بتوان نمونه اين اطلاعات كامل و جامع را در ديگر نوشته‌ها يافت . تلاشى زياد و هزينه‌اى فراوان صرف كردم تا بتوانم شرح كامل و وافى از مهد نبوّت و منزلگاه وحى و قرآن و سيرهء پيامبر گرامى اسلام صلّى اللّه عليه و إله و اماكن متبركه‌اى كه بدان\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمشرف شدم براى شما به تحرير درآورم و اين اماكن را براى شما چنان مجسّم نمايم كه تصور كنيد اين اماكن را به چشم خود ديده و در آن حضور داشته‌ايد .\r\nبا توجه به آنچه پيشتر آمد ، مصلحت در آن ديدم كه چهار سفر خود را به حسب ترتيب بياورم و چون در سفر اول قادر به عكس‌بردارى نبودم . تصميم گرفتم از اطلاعات و ديده‌هاى خود در سفرهاى بعدى به آن اضافه كنم كه براى شما از آغاز جالب و سودمند باشد . همچنين بر آن شدم كه تمامى جايگاههاى مشهور و يا آثار تاريخى ارزشمندى را كه در اين سفر ديده و بر آن گذر كرده‌ام ، در فصلى جداگانه بياورم و تمام مطالب راجع به آن را يك جا بازگو كنم .\r\nاز درگاه خداوند سبحان تقاضا دارم كه عمل اينجانب را دور از ريا و خالص درگاه خود قرار داده و آرزومندم كه مسلمانان در مشرق و مغرب از آن نفع برند !\r\n« هو ربّي ، عليه توكّلت و إليه أنيب »\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nنخستين سفر ( به سال 1318 ه . ق . - 1901 م . )\r\n\r\nكاروان و آمادگيهاى پيش از سفر\r\n\r\nامير الحاج و نيروى نظامى كاروان\r\nدر تاريخ چهارم رمضان سال 1318 هجرى . ( 26 دسامبر 1900 ميلادى ) طى فرمانى از سوى اعلى حضرت خديو مصر ، اسماعيل صبرى پاشا طوبجى ، به عنوان امير الحاج تعيين گرديد . همچنين دو فرمان نظامى ديگر در تاريخ پنجم ذى القعده شرف صدور يافت كه در نخستين آن مرا فرمانده نظامى كاروان حامل محمل قرار داد و در فرمان دوم ، يكصد و هشتاد افسر و درجه‌دار و سرباز را نگهبان كاروان محمل تعيين نمود .\r\nافسران ، شش تن به نامهاى : عبد الوهاب حبيب افندى از پياده نظام و سرگروهبان سليمان كامل افندى ( پزشك ) و ستوان يكم ابراهيم احمد افندى از پياده نظام ، و ستوان يكم اسماعيل كامل افندى از يگان توپخانه و ستوان يكم احمد كامل افندى از يگان سواره ( اسب سوار ) و ستوان دوم محمد كامل افندى از پياده نظام بودند و به همراه آنان ، چهارده تن از گروه موزيك ارتش حضور داشتند .\r\n\r\nافراد كاروان محمل\r\nطبق فرمانى كه از سوى اعلى حضرت خديو در تاريخ چهارم رمضان سال 1318 ه .\r\nصادر گرديد ، شيخ يوسف مرجاوى امام جماعت كاروان تعيين گرديد . حسن حلمى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nافندى ، منشى اول خزانه‌دار و سعيد احمد افندى ، منشى دوم او ، و حسن قاسم افندى كارپرداز خزانه‌دارى و خانم صالحه افندى به عنوان پزشك و باقى نفرات متشكل از چهار صد و هفتاد و سه نفر بودند كه در اين گروه افراد مختلفى از افسران و سربازان و كارمندان و دستياران آنان ، و ساربانان و اسب‌رانان و زنبوركچىها و سقّاها و خدمتكاران و شيپورزنان قرار داشتند . در كاروان از اهالى شهر به جز خدمتگذاران و كارمندان ، افراد معمولى وجود نداشت .\r\n\r\nخزانه كاروان\r\nهزينهء مسافرت هنگامى به خزانه‌دار كاروان محمل در سفر سال 1318 ه . تحويل داده شد كه از سوى خزانه‌دار ، شهادت‌نامه‌اى شرعى و رسمى و در حضور وزير ماليه و امير الحاج و خود او و گروهى از صرافان و صرافى به نمايندگى از وزارت ماليه و نماينده‌اى از سوى قاضى القضات مصر ، بدين شرح تهيه و تنظيم گرديد :\r\n[ تصوير 
  ]\r\nدر مجموع به پول مصر ( جنيه و مليم ) مبلغى برابر با ربع ميليون و دويست و شصت و دو مليم و هيجده هزار و هشتصد و نود و سه جنيه مصرى بود . مبالغ ياد شده شامل هزينهء سه ماه سفر همراهان كاروان و حقوق امير مكه و ساير اشراف و ديگر عربهاى ساكن مكه و دو تكيه مصرى در مكه و مدينه و ديگر هزينه‌هاى ضرورى همانند اجرت شتران و علوفهء آنها بود . ( جهت آگاهى بيشتر به صورت هزينه كاروان ، در پايان كتاب مراجعه شود . )\r\n\r\nتوصيف پرده كعبه\r\nعادت بر اين بوده است كه پردهء كعبه ، نخست از سوى سرپرست بافندگان آن ، پس از تنظيم يك شهادت نامه شرعى ، به مسؤول كاروان حمل پرده داده مىشد تا آن را به\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبيت اللّه الحرام برساند . در اين شهادت‌نامه ، قطعات پرده و اوصاف آن به ثبت مىرسيد كه در اينجا جهت ثبت در تاريخ ، شهادت‌نامه‌اى را كه در سال 1321 هجرى اجرا شد ( و همه ساله نظير آن نوشته مىشود ) و طى آن پرده كعبه به مكه ارسال گرديد ، از نظر خوانندگان مىگذرد و اينك متن بيانيه :\r\n« در روز سه‌شنبه پانزدهم ذى القعده سال 1321 هجرى مطابق با دوم فوريه سال 1904 ميلادى ، جلسه‌اى در دادگاه عالى شرعى مصر تشكيل گرديد و جناب قاضى القضاة مصر به حضرت علامه شيخ محمد ناجى - يكى از اعضاى دادگاه مذكور - اجازهء شنيدن شهادت ، و به دو تن از همنشينان دادگاه به نامهاى شيخ محمد سعيد و محمد مصطفى افندى اجازه نوشتن متن شهادت‌نامه را صادر نمود ، هنگام حضور افراد مذكور ساعت 10 بامداد در تاريخ مذكور در شهادت‌نامه در مسجد سيد و مولايمان امام أبى عبد اللّه الحسين رضى اللّه عنه كه در مصر و در نزديكى جامع الازهر ، خان الخليلى در محلهء جماليه ، قرار دارد ، آقاى حاج محمد احمد محاملى فرزند مرحوم احمد مصطفى فرزند مصطفى ساكن در « الدّرب الأصفر » از محله جماليه ، در حالى كه تمامى شرايط شهادت شرعى را دارا بود ، شهادت داد كه او از جناب عبد اللّه فائق بك ، فرزند مرحوم اسماعيل بك ، فرزند ابراهيم ، كه اينك مسؤوليت كارگاه پرده‌بافى را دارد و ساكن در خيابان « المحجر » بخش خليفه در شهر قاهره است ، تمامى قطعات و اجزاء پرده كعبه را قبض و تحويل و دريافت نمود .\r\nقطعات دريافتى عبارتند از :\r\n8 قطعه كمربند دراز ، و 4 قطعه گوشه كه بر روى دو محمل قرار دارد ، طلادوزيهاى اين دوازده قطعه به همراه ميانه‌هاى سفيد و زرد آغشته به رنگ فندقى متمايل به سرخ است كه بر روى پارچه ابريشم سياه و اطلس آبى با آسترى سفيد از جنس پنبه بافته شده است .\r\nقطعات كناره‌هاى 4 قطعه گوشه از ابريشم سياه نوشته‌دار با ميانه‌هاى سفيد به همراه نوارهاى پنبه‌اى بافته شده است و بار 8 محمل ياد شده به شرح زير است :\r\nبار محمل هر يك از محمل 1 و 2 عبارت است از 9 قطعه پارچه كه هر قطعه 26 ذرع برابر با 57 سانتيمتر و اندى مىباشد .\r\nبار محمل 3 و 4 عبارتست است از : 8 قطعه پارچه با همان ابعاد ياد شده .\r\nبار هر يك از محمل 5 و 6 عبارت است از 5 / 7 قطعه پارچه با همان ابعاد پيشين .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nبار هر يك از محمل 7 و 8 عبارت است از 5 / 6 قطعه پارچه با همان ابعاد پيشين .\r\nعلاوه بر اين قطعات ياد شده پرده بيت اللّه الحرام داراى قطعات كوچك ديگرى است كه عبارتند از :\r\n5 كناره از ابريشم سياه با ميانه‌هايى كه بيشتر اوصاف آن گذشت و 6 قطعه به نام « أذرره » با نخهاى نقره‌اى آغشته به رنگ فندق مايل به قرمز و 12 قطعه كوچك از پارچه ابريشم سرخ و 12 قطعه پرده‌اى و سايه‌بان از ابريشم سرخ با نقش و نگارهاى طلايى .\r\nهمچنين پوشش مقام حضرت ابراهيم خليل الرحمان عليه السّلام كه عبارت است از پارچهء ابريشم سياه با بافتى نظير بافت قطعه‌هاى اصلى پردهء كعبه ، به همراه قطعات ضميمه ديگرى كه عبارتند از : چهار قطعه كناره‌هاى باريك از ابريشم سياه و ده قطعه پرده‌اى و سايه‌بان نظير بافت قطعات سايه‌بانهاى كعبه و ده قطعه كنارهء باريك ديگر از ابريشم سرخ و پنج قطعه از جنس « أذرره » نقره‌دوزى شده با زمينه فندقى سرخ و لايه‌هايى از پنبهء قيطان دوزى شده ، و يك قطعه كنارهء ديگر بافته شده از پنبهء هندى با زمينهء سرخ و زرد با پولكهاى قرمز .\r\nهمچنين كيسهء كليد كعبه كه از ابريشم آبى با آسترى از اطلس است و بر روى آن نقش و نگارهاى طلايى دوخته شده و نيز پردهء درب بام خانهء كعبه در درون كعبه كه به « باب التوبه » شهرت دارد ، با تزييناتى نظير پردهء كعبه بافته و دوخته شده است و نيز پردهء درب مقصوره مقام ابراهيم عليه السّلام كه از پارچه جنس پرده كعبه و با همان تزيينات بافته شده است . اين پرده قطعات ضميمه به همراه دارد كه عبارتند از : 5 قطعه اذررهء نقره دوزى شده و ده كنارهء باريك ابريشمين همراه با تزيينات و نقش و نگار .\r\nهمين طور پردهء درب منبر حرم مسجد الحرام كه از پارچه‌اى نظير پردهء كعبه و با همان تزيينات بافته شده است . همچنين سه بسته تناب پنبه‌اى براى آويختن پرده‌هاى كعبه و 41 بسته تناب پنبه‌اى درهم پيچيده براى آويختن ديگر قطعات پرده .\r\nو بالأخره دو خمره از مس با پوشش آنها ، محتوى گلاب مشهور به « الباش » براى شستن كعبه .\r\nتمامى قطعاتى كه نام آنها برده شد ، بنابر شهادت و اقرار اشخاصى كه پيشتر ، از آنان ياد شد و با حضور گروهى ديگر همچون حضرت ابراهيم رفعت پاشا فرزند مرحوم سويفى ابن عبد الجواد امير الحاج ساكن در محلهء « دويدارى » بخش درب الأحمر و حضرت احمد\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nزكىبك فرزند مرحوم سيد يوسف حلبى بن سيد عثمان حلبى مدير كنونى قسمت اموال موافقت شده در وزارت ماليه و صندوقدار امسال محمل مبارك كه در خيابان « الظاهر » محله « الأزبكيه » سكونت مىكند و حضرت سيد محمود ببلاوى امام جماعت مسجد و مقام سيد و سرور ما ابى عبد اللّه الحسين رضى اللّه عنه كه در كوچه « المناصره » بخش « الموسكى » سكونت دارد . فرزند علامه شريف على ببلاوى شيخ كنونى جامع الازهر ، كه از نسل مرحوم محمّد ببلاوى است و آقاى محمد عمر افندى فرزند عمر بن محمد عارف ، ميرزا و صندوقدار ادارهء پردهء شريف و ساكن در خيابان مصر القديمه .\r\nدر حضور تمامى اين افراد ، در آن مسجد و مقام مقدس ، اقرار به دريافت پردهء كعبه را نموده و حاضران همگى با دارا بودن شرايط شهادت و تحمّل و قبول آن ، شهادت به اين اقرار مىنمايند كه تحويل گيرنده بايد از عهدهء انجام وظيفهء خود برآمده و پرده مبارك كعبه را در مكه به آن كسى كه همه ساله به او تحويل مىدهد ، برساند .\r\nاين شهادت‌نامه با حضور و شهادت نامبردگان در چهارشنبه 16 ذو القعده برابر با سوم فوريه تنظيم گرديد . »\r\nو پس از تهيهء اين شهادت‌نامه ، مبلغ 3 جنيه و 280 مليم كه در مجموع 880 مليم پول نقد و 140 قرش قيمت پالتوى پشم و 100 قرش قيمت قباى ابريشمى است ، از سوى قاضى القضاة به نويسندهء آن داده شد .\r\n\r\nمراسم جشن پردهء كعبه\r\nدر روز بيست و هفتم شوال سال 1318 ه . ق . ( شانزدهم فوريه سال 1901 ميلادى ) مراسم جشنى براى پردهء مشرفهء كعبه ، در قاهره به صورت زير برگزار گرديد :\r\nدر روز بيست و شش شوال ، پردهء مبارك كعبه ، پس از آن‌كه در صندوقهاى مخصوص حمل خود قرار گرفت ، از جايگاه نخستين خود در وزارت ماليه ، همانند رسم هميشگى ، به سوى جماليه حركت داده شد . در همين زمان قسمتى از پرده به همراه كمربندهاى ابريشمى آن كه توسط نخهاى نقره‌اى و طلايى مزين به آيات قرآن از كارگاه خود در « خرنفش » ، بر روى جايگاه سنگى در ميدان صلاح الدين كه معروف به « ميدان\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nقلعه » يا « ميدان محمد على » بوده ، منتقل گرديد .\r\nدر عصر روز ياد شده ، با حمل پردهء مقام حضرت ابراهيم عليه السّلام و باقيماندهء پردهء كعبهء مشرفه ، از كارگاه خود در خرنفش كه به سوى ميدان صلاح الدين سابق به حركت درآمده بود ، جشن آغاز شد .\r\nپرده بر روى شانهء كارگران ، در حالى كه گروهى از نظاميان به صورت پياده و سواره در پيشاپيش آن و گروه موزيك به دنبال آنان مىرفتند ، به سوى ميدان ياد شده در حركت بود . در پيشاپيش كاروان رييس كارگاه پرده ، با لباسهاى ويژه سوار بر اسب در حالى كه بر روى دستان خود ، كيسهء مخصوص كليد درب كعبه قرار داده بود ، با وقارى خاص در حركت بود و هر از گاهى نداى ورود پردهء كعبه و پردهء مقام ابراهيم خليل عليه السّلام را به پيشوازكنندگان مىرساند .\r\n[ تصوير 
  ] اين كاروان با كيفيت ياد شده از كارگاه خود به سوى منطقه سقّاخانهء كتخدا ، در\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nنزديكى بازار مسگرها ، در حركت بود . در اين مكان اين گروه با كاروان حامل پردهء اصلى كعبه در حالى كه پوشش سبز رنگ معمول بر روى آن افتاده و به وسيلهء شتر حمل مىشد و از « وكالت السّت » در جماليه حركت كرده بود ، برخورد كرد .\r\nكاروان دوم در پى كاروان پردهء مقام به حركت خود ادامه داده به سوى بازار مسگرها ( النحاسين ) دروازهء زويله ( بوابة المتولى ) - درب احمر - تبانه - محجر روان شدند و در انتها به ميدان صلاح الدين وارد گشتند . در اين مكان ، مراسم جشن برپا گرديد . محمل به همراه پردهء كعبه در مقابل جايگاه و سالن استقبال و پردهء مقام در وسط آن قرار داده شد .\r\nاطراف پردهء مقام ، مزين به قطعه‌هايى از پردهء كعبه و نوارهاى طلايى آن گرديد .\r\nهمچنين كيسهء كليد كعبه و پردهء درب كعبه و درب توبه نيز در كنار آن به طرز زيبايى در معرض نمايش قرار داده شد . در اطراف پردهء مقام ، چهار شمعدان نقره‌اى را كه از مسجد قلعه آورده بودند ، قرار دادند .\r\n[ تصوير 
  ] در اتاقى كه در سمت غربى سالن پذيرايى قرار داشت ، چهار قطعه به نام\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n« كرداشيات » به ديوارهاى آن آويزان گرديد . آن شب شهر ، خواب به چشم خود راه نداد و مردمان همگى شب را به بيدارى و شب‌زنده‌دارى گذراندند . نخست گروهى به تلاوت آياتى از قرآن مشغول شدند و پس از آن گروهى ديگر سرودهاى مذهبى اجرا نمودند . آن شب علماى بزرگ كشور و بزرگان و اعيان شهر جهت احيا و شب‌زنده‌دارى دعوت شده بودند . گروهى را قبل از غروب آفتاب براى صرف شام و گروهى ديگر را براى شب‌زنده‌دارى پس از نماز عشا دعوت كرده بودند . در اين ضيافت هم‌چنين از مشايخ طرق صوفيه كه شامل « رفاعيّه » ، « سعديّه » ، « احمديّه » ، « ابراهيميّه » ، « بيوميّه » ، « قادريّه » و « شاذليّه » جهت حركت در پيشاپيش كاروان پردهء كعبه و احياى اين شب دعوت به عمل آمده بود . در اين مراسم ، حدود يكصد جنيه مصرى خرج گرديد . اين مراسم تا پاسى از نيمه‌هاى شب ادامه داشت ، سپس پرده‌هاى موجود در سالن و اتاق و پردهء مقام ، همگى جمع‌آورى گرديد و در تخت روانى در مقابل سالن تشريفات قرار داده شد .\r\nدر بامداد آن شب جشن بسيار باشكوهى در ميدان صلاح الدين برگزار گرديد . در اين مراسم ، اعلى حضرت خديو مصر ، وزيران و علما و بزرگان مملكتى حضور داشتند و به افتخار ورود حضرت خديو در هنگام تشريف فرمايىاش ، بيست و يك گلوله توپ شليك شد . گروه موزيك هم در اين هنگام سه بار به او اداى احترام نمود كه پس از هر بار ، افسران و ارتشيان حاضر در صحنه ، غريو : « افندمز چوق ياشا » « 1 » را سر مىدادند و خديو و همراهان هر بار با بلند كردن دستهاى خود ، بدانان پاسخ مىدادند ، پس از آن در تالار تشريفات مدتى را به استراحت و تماشاى كاروان محمل كه شامل هفت تخت روان بود ، گذراندند . در اين هنگام مدير كارگاه پرده ، در حالى كه افسار شتر كاروان محمل را در دست داشت ، پيش آمد و آن را به خديو تقديم نمود . وى پس از در دست گرفتن و بوسيدن افسار ، آن را به قاضى القضات مصر تحويل داد . قاضى القضات نيز آن را بوسيد و عده‌اى از حاضران هم پس از آن ، افسار را بوسيدند و مجددا به شخصى كه مأمور بردن محمل به همراه كاروان بود و در برابر مسجد محموديه در ميدان « ريثما » انتظار تحويل گرفتن را داشت ، تحويل داده شد .\r\n\r\n\r\n","description":"","footnote":"\r\n( 1 ) - زنده باد اعلى حضرت .\r\n","page_name":" 26 ","page_number":26},
  {"content":"\r\n\r\nسپس پرده ، كه توسط نگهبانان حضرت خديو حمل مىشد ، از مقابل خديو و وزيران و بزرگانى كه در ايوان سالن تشريفات ايستاده بودند ، عبور داده شد و به نظر جمع ياد شده رسيد . در اين لحظه ، مراسم سان ارتش شروع شد كه در پايان آن و پس از شليك بيست و يك گلوله توپ ختم مراسم اعلام گرديد .\r\n[ تصوير 
  ] خديو و همراهان ، در اين لحظه ميدان را ترك كردند و كاروان در حالى كه توسط نيروهاى ارتشى و انتظامى و بزرگان و مشايخ صوفيان همراهى مىشد ، به سوى مسجد الحسين رضى اللّه عنه به حركت درآمد . در مسجد كه امير الحاج و خزانه‌دار ، قبل از ورود به محل ياد شده رفته بودند ، از پرده‌ها استقبال كردند و پس از آن پرده توسط خياطان به هم دوخته شد . در اين هنگام پردهء كعبه به همراه پردهء مقام ، در صندوقهاى مخصوص خود قرار داده شد و جهت حركت به جده ، به عباسيه منتقل گرديد . اما محمل از مسجد الحسينى به كارگاه پرده در « خرنفش » ، انتقال داده شد و تا فرداى روز جشن ، آغاز مسافرت محمل به سوى سرزمين حجاز ، در آن مكان باقى خواهند ماند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nدر پگاه روز بعد ، محمل از راه سوق السّلاح به ميدان صلاح الدين آورده شد و پيش از ظهر آن روز ( 13 ذى القعده سال 1318 ، چهارم مارس 1901 ) بار ديگر مراسم جشن ديگرى ، شبيه به جشن قبلى برپا گرديد .\r\nدر اين مراسم ، عبد اللّه فائق‌بك ، مدير كارگاه پرده ، زمام محمل را به دست خديو سپرد كه او نيز آن را به دست امير الحاج داد و امير الحاج كاروان را ، در حالى كه توسط نيروهاى ارتشى و انتظامى و بزرگان و مشايخ طرق صوفيه همراهى مىگرديد ، به سوى عباسيه هدايت نمود . از اين محل ، كاروان ياد شده به همراه دو پردهء كعبه و مقام ، همچنين شيشه‌هاى عطر و پارچه‌هاى مخصوص شستشوى كعبه ، سفر خود را به سوئز و سپس مكه آغاز مىكنند .\r\n\r\nمسافرت كاروان و همراهان آن ، از قاهره به جدّه\r\nچند روز پيش از سفر كاروان محمل از قاهره به سوى سوئز ، ادارهء راه‌آهن ، طىّ دعوتى كه از امير الحاج جناب آقاى اسماعيل صبرى پاشا الطوپچى نموده بود ، از وى اطلاعاتى دربارهء تعداد و نيازهاى كاروان از واگن‌هاى باربرى و مسافربرى قطار به دست آورد كه پس از توافق‌هاى به دست آمده ، مقرّر گرديد قطار باربرى شامل هشت واگن سقف‌دار و سه واگن كفى و پنج واگن ديواردار و هفت واگن مخصوص حمل حيوانات باشد و قطار مسافران شامل دو واگن درجهء يك و دو واگن درجهء دو و هشت واگن درجهء سه گردد و دو واگن جهت حمل حيوانات اختصاص داده شود .\r\nدر شب پانزدهم ذى القعده ، قطار باربرى حامل وسائل كالاها ، كه شامل پرده‌هاى كعبه و مقام و ديگر وسائل وابسته به آن و اثاثيهء مسافران همراه كاروان محمل از سربازان ، ساربانان و زنبوركچىها و خدمتكاران ، و سقّاها بود ، از ايستگاه عباسيه حركت كرد . البته در اينجا مسؤولان قطار به بىنظمى كارگران محمل ، نسبت به انتقال اثاثيهء خود اعتراض كردند ؛ زيرا هنگام ورود قطار ، كارگران محمل اثاثيه و بارهاى خود را به صورتى در قطارها قرار داده بودند كه به هنگام ورود سربازان و اثاثيهء آنها ، محلى براى استقرار آنان وجود نداشت كه در اين هنگام مجبور به تخليهء بارهاى اضافى شده و واگن ديگرى\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nجهت حمل آنان در نظر گرفته شد كه اين كارها با سختى و مشقت و اتلاف وقت زيادى همراه بود .\r\nاگر از سوى رييس ( قومندان ) ، افسر كاردان و مدير باقدرتى تعيين شده بود كه بر تقسيم واگن‌ها بين كارگران و نگهبانان نظارت نمايد ، بدون هيچگونه گفتگويى تمامى كارهاى ياد شده با نظم خاصّى انجام مىگرديد . اين نظارت مىبايست هنگام سوار شدن بر كشتى نيز اجرا شده و مكانهاى خاصّى را براى گروههاى مختلف در نظر گيرند ، تا بدين وسيله هيچگونه حقّى پايمال نگردد .\r\nنيم ساعت پس از طلوع آفتاب بامداد پانزدهم ذى القعده ( 6 مارس ) قطار از عباسيه به حركت درآمد . اين قطار حامل محمل ، امير كارمندان و گروهى از نگهبانان و وابستگان آنان از افراد شهرى بود . قطار در ايستگاههاى قاهره و طوخ و بنها و زقازيق و ابى حمّاد و نفيشه و اسماعيليه و فايد توقف نمود .\r\nدر ايستگاههاى ياد شده ، تمامى ساكنان و بزرگان و علماى طريقت‌هاى مختلف صوفيه و دانش‌آموزان پسر و دختر با طبل و شيپورهاى سنتى و محلّى در انتظار ورود محمل به ايستگاه بودند .\r\nاز سنت‌هاى اين مردم ( كه شاهد آن بوديم ) اين بود كه مردم كودكان شيرخوار خود را به ايستگاه آورده و با ديدن محمل و دست كشيدن بر آن ، خود و بچه‌هاى خود را متبرك مىنمودند . گروهى كه نمىتوانستند دست خود را به محمل برسانند ، پارچه‌هايى را در حالى كه در داخل آن پول و يا مواد غذايى ؛ مانند گوشت سفيد و نان قندى قرار داده شده بود ، به سوى كارگران محمل پرتاب مىكردند . آنان نيز پس از برداشتن محتويات آن و كشيدن پارچه بر روى محمل ، آن را به سوى صاحبانشان برمىگرداندند . انگيزهء مردم مسلمان از اين كار آن است كه آگاهند اين پرده‌ها در آيندهء نزديكى بر روى خانه خدا و آرامگاه پيامبر صلّى اللّه عليه و إله قرار خواهد گرفت و بدين وسيله ضمن شوق و علاقه ، محبت خود را به اين مكان مقدس ابراز مىدارند .\r\nدر تصوير صفحهء 30 محمل را در حالى كه بر روى واگن ويژه در اسماعيليه قرار دارد مىبينيد .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n[ تصوير 
  ] در همان روز در ساعت هفت و چهل و پنج دقيقهء زوالى به سوئز وارد شديم .\r\nايستگاه پر از تماشاگران بود و نيروهاى انتظامى با نظم خاصى بر روى سكّو در حالى كه در پيشاپيش آنان جناب آقاى استاندار و كارمندان ايستاده ، در انتظار ورود قطار محمل بودند . به هنگام ورود قطار بيست و يك گلوله توپ از قلعهء سوئز شليك شد و سپس گروه موزيك ، سلام خديوى را نواخت و مردم طبق معمول شعار : « افند مز چوق ياشا » را سر دادند . در اين هنگام استاندار پيش آمد و به امير الحاج و خزانه‌دار خير مقدم گفته و مراسم جشن كاروان محمل را ساعت يازده و نيم زوالى همان روز تعيين نمودند . هنگام فرا رسيدن زمان تعيين شده ، نگهبانان محمل و نيروى انتظامى صفى در دو رديف مقابل هم ، در نزديكى ايستگاه تشكيل دادند . هم‌چنين نيروهاى مبارزه با برده‌فروشان ، با شتران خود ، به اين صف پيوسته و آنگاه محمل را در ميان دو صف قرار دادند و تمامى كاروان در حالى كه امير الحاج در جلو و در سمت راست او استاندار و سمت چپش خزانه‌دار و ساير مردم و مشايخ صوفيه نيز به دنبال آنان به حركت درآمد . طبق سنت همه ساله ،\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nكاروان خيابانهاى شهر را دور زد و سپس به محل اوليهء خود مراجعت نمود و در اين هنگام نگهبان محمل در جواب خير مقدم شهر ، بيست و يك گلوله توپ شليك نمود و با اجراى مراسم سلام خديوى ، جشن به پايان رسيد .\r\nمحمل در واگن مخصوص خود قرار گرفت و قطار به سوى لنگرگاه سوئز ، كه محل توقف بعدى ما بود ، به حركت درآمد . در سوئز شب را به صبح رسانديم و كارمندان در اتاقهاى كشتى خوابيدند .\r\nدر بامداد روز پنج‌شنبه شانزدهم ذى القعدهء سال 1318 ه . ( 7 مارس سال 1901 م ) تمامى وسائل و پرده‌ها و محمل ( در عكس زير ) بر روى كشتى مخصوص انتقال و محمل و همراهان آن براى سفر به سوى جده ، بارگيرى شد .\r\n[ تصوير 
  ] اين كشتى نام « النجيله » را بر خود داشت . پيش از آغاز سفر ، جناب استاندار به همراه نماينده‌اى از شركت كشتيرانى خديوى و رييس نگهبانان ، داخل كشتى رفته ، پس از بازرسى كامل آن و اطمينان از پنهان نشدن اشخاصى كه داراى گذرنامه نبودند ، دستور\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nسوار شدن حجاج و نگهبانان بر روى كشتى ياد شده را صادر كردند .\r\nاينجانب به بازديد از قسمت درجه سه كشتى پرداختم كه متأسفانه آن را كوچكتر از نياز مسافران يافتم از اين رو اين قسمت بسيار شلوغ و محل حيوانات بسيار تنگ و كثيف بود ؛ زيرا طول آن پانزده متر از عرض كشتى را اشغال كرده و ارتفاع آن دو متر بود ، كه در هر سمت آن تنها دو دريچه به قطر بيست سانتيمتر قرار داشت . در اين محل چهل حيوان شامل اسب و قاطر آنچنان نزديك به هم قرار داده شده بودند كه سربازان جهت دادن علوفه به آنان مىبايست از زير آنان عبور نمايند . با آن كه به دستور ما بادبزن‌هاى دريايى براى آنان قرار داده شده بود و حيوانات در حال استراحت به سر مىبردند ليكن به علت شدت گرما و تنگى جا از بدن حيوانات عرق زيادى سرازير بود .\r\nاين وضعيت ناهنجار و گرماى فوق العادهء آن محيط ، موجب گرديده بود كه آنان ضعيف شوند و توان و رمق خود را از دست بدهند .\r\nدر سوئز ، از هر حاجى مبلغ 32 مليم ، عوارض قرنطينه دريافت گرديد ، كه دريافت آن وقت زيادى از مسافران را تلف كرد ، در صورتى كه دولت اين عوارض را به همراه عوارض خروج ، يكباره دريافت مىكرد ، موجب آسايش بيشتر حجاج و صرفه‌جويى در وقت آنان مىگرديد .\r\nدر ساعت 5 / 9 زوالى روز پنجشنبه ، كشتى از لنگرگاه خود به سوى جدّه خارج گرديد « بسم اللّه مجريها و مرسها » ، و در ساعت 2 زوالى بامداد روز 19 ذى القعده ( 10 مارس ) به جدّه وارد شديم . بنابراين مسير سوئز تا جدّه را كه 646 مايل بود ، در شصت و شش ساعت طى نموديم .\r\nپس از حركت از سوئز ، دريا تا شب روز بعد آرام بود ، ليكن پس از آن باد شديدى وزيدن گرفت كه در نتيجه آن دريا متلاطم شده و اين وضعيّت تا جدّه ادامه داشت . شش ساعت پيش از رسيدن به جده و در كنار ساحل شرقى درياى سرخ از برابر رابغ گذشتيم . در اين منطقه ، مسافران پس از غسل و حلق [ تراشيدن سر 
  ] و گرفتن ناخن ، لباس احرام به تن كرده و صداى خود را به تلبيه بلند نمودند : « لبّيك اللّهمّ لبّيك ، لبّيك لا شريك لك لبّيك ، إنّ الحمد و النّعمة لك و الملك لا شريك لك » .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n تجردّت لما أن وصلت لرابغ * و لبّيت للمولى كما حصل الندا \r\n و قلت إلهي عندك الفوز بالمنى * و إنّي فقير قد أتيت مجرّدا « 1 » \r\nتلبيه از واجبات انجام احرام است ، خواه در حج و خواه در عمره ، چه با صداى بلند انجام شود و چه آهسته ، همچنين هنگامى كه كاروانهاى حجّاج به يكديگر مىرسند .\r\nعده‌اى احرام حج بسته و گروهى احرام عمره كه از همراهان به جز چهار نفر همه لباس احرام به تن نمودند و ما گروهى احرام عمره را بستيم تا پس از رسيدن به مكه و بجا آوردن طواف و سعى بين صفا و مروه ، بتوانيم از احرام خارج گرديم كه در اين حال تمام محرماتى كه در حال احرام بر ما حرام بود ؛ از پوشيدن لباسهاى دوخته و پوشاندن سر براى مردان و پوشاندن صورت براى زنان و عطر زدن و حلق موى سر و . . . همه مباح مىگردد . طبق سنت همه ساله در اين كاروانها ، سقّاها و كارگران محمل شتران و بار و بنه و فراشان و زنبوركچى ، محرم نشده و مناسك حج را انجام نمىدهند . ليكن امسال به دستور امير ، همگى وادار به احرام گرديدند ؛ از اين رو از ما آنچه كه پارچه در اختيار داشتيم گرفته و به عنوان احرام براى خود استفاده كردند ، زيرا كه آنان طبق رسم همه ساله بدون آمادگى براى احرام از مصر به همراه كاروان بيرون آمده بودند . همچنين در اين سفر مقدارى پارچه كتانى براى نگهبانان با پولى كه از آنان گرفته شده بود ، در قاهره خريدارى نمودم كه در اينجا همگى با پارچه‌ها خريدارى شده ، احرام بستند . بنابراين بر خلاف سالهاى گذشته ، كاروان محمل از بزرگ تا كوچك همگى محرم بوده كه اين منظره ، براى مردم تازگى داشته و نسبت به آن اظهار شادمانى مىكردند ؛ چرا كه اين دستورى بود كه شرع مقدس آن را واجب نموده و بدان عمل گرديد .\r\n\r\nورود محمل به بندر جده\r\nهنگامى كه كشتى به بندر جده وارد شد ، طبق عادت مىبايست حاكم و يا شخصى به نمايندگى از او به استقبال هيأت به كنار كشتى مىآمد ؛ به ويژه آن كه كشتى ، حامل\r\n\r\n\r\n","description":"","footnote":"\r\n( 1 ) -\r\n هنگام رسيدن به رابغ لباس از خود دور نمودم * و آن گونه كه خداوند فرمود براى او لبيك گفتم \r\n و به دو گفتم خدايا ! نياز از تو دارم * فقيرم ، مجرّدم ، تو خود لطفى نما \r\n","page_name":" 33 ","page_number":33},
  {"content":"\r\n\r\nامير الحاج و گروهى نظامى بود كه بايد پس از انجام مراسم احترام ، در انتقال وسائل آنان و نيز راهنمايى آنها به سوى محل اردوگاهى كه بايد در آن مستقر مىگرديد ، آنان را يارى نمايند ، ليكن هيچيك از افراد نامبرده به استقبال نيامده بود . در اين هنگام فقط پزشك قرنطينه جهت بازرسى بهداشتى افراد به كشتى وارد شد ، همچنين صاحبان قايقهاى بادبانى جهت انتقال افراد و اثاثيهء آنان به خشكى به كنار كشتى آمدند . پس از لنگر انداختن كشتى ، هفت گلوله توپ جهت اعلام ورود كشتى شليك كرديم . ليكن كشتى جنگى عثمانى مستقر در بندر ، جواب سلام ما را نداد ، در صورتى كه :  وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها  ، « 1 » از اين رو مجدّدا مراتب ورود خود را با شليك بيست و يك گلوله توپ ديگر اعلام كرديم و گروه موزيك مراسم سلام اعليحضرت خليفه را نواخت كه به دنبال آن سه بار براى او دعا كرده ، سپس سلام خديوى نواخته شد و دعا براى او نيز انجام گرديد . در اين هنگام بود كه توپ‌هاى مستقر در قلعهء جده با شليك گلوله‌هاى خود ، پاسخ سلام ما را دادند .\r\n\r\nانتقال اثاثيه از كشتى به ساحل جده\r\nكشتى به علت وجود خليج‌هاى كم‌عمق در كناره بندر ، مجبور به توقف در دو مايلى لنگرگاه جده گرديد .\r\n[ تصوير 
  ]\r\n\r\n\r\n","description":"","footnote":"\r\n( 1 ) - سورهء نساء : 86\r\n","page_name":" 34 ","page_number":34},
  {"content":"\r\n\r\nآنگاه حجاج و اثاثيهء آنان توسط قايقهاى بادبانى به نام « سنابك » يا « قطائر » از كشتى به ساحل انتقال داده شد . هزينهء اجرت اين قايقها براى انتقال همراهان محمل و اثاثيهء آنان ، مبلغ پنج جنيه مصرى بود .\r\nهمچنين دستمزد باربرانى كه اثاثيه را به اين قايقها منتقل كرده و سپس آنها را از آن تخليه كرده و بر روى خشكى مىنهادند و باربرانى كه اين اثاثيه را از ساحل به اردوگاه منتقل مىساختند ، مبلغ دو جنيه مصرى تعيين گرديده بود ، اما پرداخت هزينه‌هاى حجاجى كه وابسته به كاروان محمل بودند ، بر عهدهء هر يك از آنان بود .\r\n[ تصوير 
  ]\r\n\r\nدرآمدهاى قرنطينه و رواديد\r\nطبق قوانين وضع شده از سوى مقامات دولت علّيه در جده ، از هر حاجى مبلغ هشت قروش به عنوان قرنطينه و دو قروش به عنوان ماليات رواديد ، دريافت مىگرديد ( در سال 1342 هجرى مبلغ اين ماليات براى هر حاجى به 89 قروش افزايش يافته بود ، صد رحمت\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nبه دزد پيشين ) كه در مقابل هزينهء دريافت شده ، به هر نفر دو برگه رسيد داده مىشد .\r\nدريافت اين هزينه‌ها ، تقريبا براى هر شخص پنج دقيقه وقت لازم داشت . بنابراين در كشتى ما كه حدود ششصد نفر بودند ، نياز به وقت زيادى بود و حجاج شب را در حالى كه بر روى زمينهاى مرطوب قرار گرفته بودند ، جهت انجام تشريفات به صبح رساندند .\r\n[ تصوير 
  ] بهتر آن بود كه هزينه‌هاى ياد شده به هنگام صدور اجازهء خروج در مصر از هر شخص دريافت شده و سپس توسط امير الحاج به استاندار تحويل داده مىشد و نيز جا داشت كه براى جلوگيرى از برخورد باربران با حجاج ، كليهء هزينه‌ها توسط امير الحاج به رييس باربران و مسؤولان قايقها پرداخت مىگرديد .\r\nاز اين رو ، طرح پيشنهادى خود را به دولت گزارش دادم كه مورد قبول قرار گرفت .\r\nهنگامى كه در سال 1320 به سمت امير الحاج تعيين شدم ، پس از رسيدن به جده با استاندار آن‌جا ، جناب آقاى « على يمنىبك » تماس گرفته و از او درخواست كردم كه كليهء همراهان محمل بدون پرداخت ماليات از بندر خارج شده و خود پرداخت يكجاى آنها را\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبه عهده گرفتم ، كه مورد موافقت او نيز قرار گرفت .\r\nاين جانب پيشتر كارت‌هايى با شماره‌هاى پى در پى ، در حالى كه بر روى هر يك از آنها عبارت « حاجى همراه كاروان محمل مصرى » نوشته شده بود ، چاپ كرده و به هر شخص از همراهان يك كارت داده شد . به هنگام خروج ، هر يك از آنان كارت خود را به مأموران مربوط تحويل مىدادند .\r\n[ تصوير 
  ]\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nپس از خروج كليهء افراد ، برگه‌ها شمارش شده و مبلغ آن توسط مأمور قرنطينه ، طى نامه‌اى به قلم تركى ، به اين جانب گزارش گرديد . « 1 » بدين ترتيب توانستم وسائل راحتى و آسايش حجاج را فراهم كرده و از توقف طولانى آنان بر روى زمينهاى مرطوب و در هوايى شرجى ، جلوگيرى نمايم . همچنين امسال با رؤساى قايق‌رانان و باربران نيز به همان صورت توافق كرده و توانستم از كشمكشها و اختلافات جلوگيرى كنم .\r\n\r\nانتقال اثاثيه از ساحل به اردوگاه\r\nنخست كليهء اثاثيه از كشتى به خشكى منتقل و در مقابل ساختمان گمرك ، بر روى زمين قرار داده شد ( شكل زير را ملاحظه نماييد . در اين شكل ستونهاى ساختمان را مىبينيد كه به روى آن تخته چوبهايى بدون سقف قرار گرفته است )\r\n[ تصوير 
  ]\r\n\r\n\r\n","description":"","footnote":"\r\n( 1 ) - ترجمهء نامه : ادارهء قرنطينه جدّه نامهء شماره 172\r\nبه رييس نگهبانان محمل شريف مصرى\r\nحضور باسعادت\r\nطبق شيوهء تعيين شده ، از هر حاجى وارد شده به مكه مبلغ ده قروش به عنوان قرنطينه دريافت مىگردد .\r\nديروز كشتى النجيله وارد بندر جده گرديد كه در آن تعداد بيست و هشت حاجى در زير نظر حضرتعالى قرار داشتند . پنج نفر از افراد ياد شده ماليات خود را پرداخت كرده و بيست و سه نفر از آنان مبلغ ياد شده را پرداخت نكردند . خواهشمنديم مبلغ دويست و سى قروش را از آنان دريافت نموده و براى اين اداره ارسال نماييد .\r\nو الأمر إليكم\r\n27 ذى القعده ، سال 1320 ه .\r\n","page_name":" 38 ","page_number":38},
  {"content":"\r\n\r\nسپس سربازان ما جهت حفاظت آنها به نگهبانى پرداختند ، در اين لحظه باربران شروع به انتقال آنها به سوى اردوگاه تعيين شده در كنار آرامگاهى دروغين ، كه ادعا مىگرديد از آن مادرمان « حوّا » مىباشد و در يك مايلى ما قرار داشت ، شدند . حمل اثاثيه كه بر دوش كارگران صورت مىگرفت نياز به زمانى در حدود دو الى سه روز داشت .\r\nبنابراين به دفتر شهردار كه در نزديكى بود ، رفتم و از او براى انتقال وسائل سنگين كاروان ، كه از آن جمله پرده كعبه بود ، تقاضاى كمك كردم . در همان ساعت ، قائم مقام « خالد بك » ، فرماندار نظامى حاضر شد . از او نيز كمك خواستم . نامبرده دو نماينده از سوى خود ، به بازرگانانى كه صاحب گاريهاى حمل و نقل بودند ، ارسال كرد . پس از ساعتى ، هفت گارى كوچك شبيه گاريهاى حمل ماسه در مصر ، اما كمى كوچكتر از آن ، در محل حاضر گرديد . اين گاريها كمك بسيارى به ما كرد . هنگامى كه شب فرا رسيد پيش از آن كه گمرك ، دربهاى خود را ببندد و تمامى فعاليتها متوقف شود ، چون ترس آن داشتم كه اثاثيه‌ها باقى بماند و نگهبانان همچنان تا صبح پاسدارى دهند ، از رئيس پليس ( حكيمدار ) خواستار شدم كه بستن دربهاى گمرك را به تأخير اندازد . پس از قبول درخواست از سوى نامبرده ، دستور بسيج عمومى به كليهء سربازان داده و آنچه كه اثاثيه مانده بود بر پشت اسب‌ها و قاطرها قرار داده شد و سربازان را امر نمودم كه علوفهء چهارپايان را آنچه كه باقى مانده بود بر پشت خود حمل كرده و به اردوگاه منتقل كنند .\r\nبا آن كه راه طولانى و هوا تاريك بود و آمد و شد فراوانى جريان داشت ، تا قبل از ساعت سه شب تمامى اثاثها ، بدون كم و كاست ، به اردوگاه محل استقرار كاروان منتقل گرديد كه اين به جهت هوشمندى نگهبانان و بيدارى افراد كاروان بود ، با آن كه دزدىها در موسم حج با شلوغى و ازدحام كه وجود دارد ، تقريبا از بين رفته است ، ليكن بدان معنا نيست كه افراد ، بيدارى و احتياط خود را از دست بدهند .\r\n« اعقلها و توكلّ » ؛ « پاى اشتر را ببند و توكّل كن » .\r\n\r\nاقامت در جده\r\nاز ساعت دو زوالى ، روز يكشنبه ، 19 ذى القعده سال 1318 ، رحل اقامت در جده\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nافكنديم كه ناگزير و به علت نبودن شترانى كه كاروان را به مكه انتقال دهد ، تا ساعت يازده روز پنجشنبه ، 22 همان ماه ، در آنجا توقف كرديم . در روز دوم اقامت ، مراسم جشنى به مناسبت ورود محمل به جده در فضاى پشت اداره گمرك برگزار گرديد . در اين جشن ، سربازان دولت عليّه به همراه گروه موزيك ، دو رديف در مقابل هم تشكيل داده - 400 نفر سربازان نظامى و 200 نفر غير نظامى - . محمل در ساعت يك زوالى در حالى كه پيشاپيش آن امير و خزانه‌دار و نگهبانان قرار داشتند ، به جايگاه وارد شده و آنگاه همگى سربازان بدانان پيوسته و طبق رسم همه ساله به حركت در خيابانهاى شهر پرداختند . روزى ديدنى بود . تمامى افسران و كارمندان عالى رتبه با لباسهاى رسمى خود و گروه موزيك دولتى حكومتى - كه تعداد آنان هشتاد نفر بود - با زدن مارشهاى زيبا و نغمه‌هاى هيجان‌آور ، شادى و عظمت خاصى را به كاروان داده بود . صورتها همه شاد و خندان بود و در سيماى تماشاگران جز خنده و خوشحالى چيزى ديده نمىشد . نظم و ترتيبى كه با درايت و رهبرى فرمانده « خالد بك » اجرا گرديد خود به عظمت و زيبايى كاروان افزوده بود . مراسم جشن با بازگشت محمل به جايگاه خود ، اجراى مراسم سلام سلطانى و سلام خديوى و دعابه طول عمر و عزت آنان ، خاتمه يافت .\r\n[ تصوير 
  ]\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nديد و بازديدها در جده\r\nحاكم جده به همراه فرمانده نظامى آن ، با لباسهاى رسمى خود نخست به ديدار امير الحاج و سپس خزانه‌دار و رييس نگهبانان ، هر يك به صورت جداگانه در چادرهايشان آمده و از آنان توسط قهوه و شربت‌هاى شيرين پذيرايى گرديد و در روز بعد به بازديد آنان رفتيم .\r\nهمچنين رييس بازرگانان جده ، جناب آقاى « عمر نصيف پاشا » به ديدن امير و خزانه‌دار آمد ليكن آنان به علت تنگى وقت ، نتوانستند از وى بازديد به عمل آورند و هنگامى كه در مكه بودم ، پيغام گلهء او را دريافت داشتم ، ناگزير و براى خوشايند او پاسخ داديم كه از اقامتگاه او در مكه بازديد كرديم .\r\nعصر همه روز ، مردمان جده از بزرگ و كوچك ، جهت ديدار از محمل به اردوگاه ما آمده و به آهنگ‌هايى كه توسط گروه نوازندگان ، نواخته مىشد تا غروب آفتاب ، گوش فرا مىدادند . اين برنامه مجدّدا پس از عشاء تا ساعت سه بعد از غروب ، همه روزه ادامه داشت .\r\nروزهاى توقف محمل در جده ، در نزد ساكنان آن ، لحظات شيرين و فراموش نشدنى به شمار مىآمد ؛ زيرا آنان به شنيدن اين گونه آهنگها ، علاقه وافرى داشته و اين مطلب ، جزو طبيعت و فطرت اين افراد به شمار مىآيد .\r\n\r\nآشنايىهاى ما در جده\r\nابتدا با رييس دادگاه مدنى و مأمور اوقاف آن آشنا شديم . اين آشنايى به وسيلهء رييس ادارهء پست و تلگراف « عبد الرحيم محبّ افندى » صورت گرفت . نامبرده را كه شخصى فاضل و وارسته و صالح و امين بود ، از دورانى كه اينجانب در « سواكن » ( سال 1896 م ) به عنوان فرماندهء جنگ براى دولت عليّه انجام وظيفه مىكردم ، مىشناختم ؛ زيرا او به عنوان رييس ادارهء برق ( - تلگراف ) در سواكن مشغول به خدمت بود .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاين عكس را به رسم يادبود از آن سه نفر گرفتم .\r\n[ تصوير 
  ] همچنين با « شيخ سليمان بن عبد اللّه بسام » ، نمايندهء امير نجد كه بازرگانى خوش اخلاق و باانصاف و با شهامت بود ، آشنا شديم ، كه مرا به همراه دامادم علّامه و فاضل گرامى « شيخ محمد طموم » به منزل خود دعوت كرد و لحظاتى شيرين را با سخنان دلنشين و شعرهاى زيبايش سپرى كرديم . نامبرده در سال 1912 ميلادى به مصر رفت و در ضيافتى كه به افتخار او ترتيب دادم ، عكسى به يادگار در حال نوشيدن قهوه ، گرفتيم .\r\nهمچنين با دكتر محمد حسين افندى . « 1 » جانشين كنسول انگلستان در امور اتباع\r\n\r\n\r\n","description":"","footnote":"\r\n( 1 ) - با توجه به خدمات ارزشمندى كه اين پزشك به هنديهايى كه به حج مىروند نموده ، لذا براى يادبود نام اين مرد بااخلاص شمه‌اى از زندگى او را با استفاده از نامه مورخ 25 مارس 1914 او مىآوريم : او محمد حسين فرزند شيخ عبد اللّه طبيب است كه نسب وى به ابو بكر مىرسد ، در سال 1863 در شهر « اللّه آباد » به دنيا آمد ،\r\n","page_name":" 42 ","page_number":42},
  {"content":"\r\n\r\n[ تصوير 
  ]\r\n\r\n\r\n","description":"","footnote":"\r\nتحصيلات نخستين خود را در زادگاهش با حفظ قرآن و آموختن زبان اردو و انگليسى و فارسى آغاز نمود و در هر سه زبان مهارت فراوانى به دست آورد ، در سال 1890 دانشنامه خود را در پزشكى و جراحى از دانشگاه پنجاب گرفت و سپس در مقام معاون جرّاح در تعدادى از بيمارستانهاى دولت هند به خدمت پرداخت ، سپس قنصول بريتانيا در جده گرديد و توانست روابط اعراب بدوى و كنسولگرى را بهبود بخشد . از اين رو دولت دست نشانده بريتانيا در هند در سال 1898 به دو لقب « خان بهادر » داد . افزون بر اين ، او توانست روابط نزديكى با « عون رفيق پاشا » ( امير مكه ) و « احمد پاشا راتب » ( والى مكه ) برقرار كند ، گو اين كه بعدها اين روابط تا حدى رو به تيرگى نهاد ، ليكن او توانست اعتماد آن دو را به دست آورد و بعدها پزشك معالج شريف مكه در مرض قند گرديد . وى سفرهاى مكرّرى به كشورهاى اروپايى و آسيايى و آفريقايى كرد . عاقبت وى در سال 1909 به علت ناخوشى جده را به سوى انگلستان ترك كرد و پس از يك اقامت در آنجا به مصر رفت و يك سال ديگر در آنجا سكنى گزيد و در سال 1911 از خدمات دولتى استعفا داد و به هند بازگشت و در زادگاهش كارخانهء چرم‌سازى عظيمى را به راه انداخت .\r\n","page_name":" 43 ","page_number":43},
  {"content":"\r\n\r\nهندى در جده ، آشنا شديم ( تصوير زير را ملاحظه نماييد ) .\r\n[ تصوير 
  ]\r\n\r\nنيازهاى هر حاجى در جده\r\nاز ضروريّات هر شخص خريد كفشى است به نام « نعال » تا به هنگام محرم شدن ، آن را به پا كند و خريدن كجاوه‌اى است كه بر پشت شتر قرار مىدهند و دو نفر ، هر كدام در يك سوى آن سوار مىشوند . هر كجاوه به ارزش يكصد و بيست تا پانصد قرش مصرى است كه با توجه به ساخت آن و زينتهايى كه بر آن قرار داده شده ، ارزش آن تغيير مىكند .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاين كجاوه‌ها ، داراى ستونهايى است كه مىتوان بر روى آن پارچه‌هاى كتانى ايرانى يا مصرى قرار داد و هر شخص با توجه به دارايى و مكنت مالى خود ، نوعى را تهيه مىكند .\r\nگليم‌هاى ايرانى كه براى اين كار استفاده مىشدند از يكصد و سى تا سيصد قرش ارزش داشت كه باز بر حسب نوع و جنس آن ، داراى قيمتهاى متفاوتى بود .\r\n\r\nجده در وضعيت كنونى\r\nجدّه ( به ضمّ جيم و تشديد و فتحه دال ) شهرى است بزرگ و بندر مهم مكه در ساحل شرقى درياى سرخ كه بر روى مدار طول 36 درجه و 50 دقيقه شرقى و مدار عرض 21 درجه و 28 دقيقه شمالى قرار دارد . اين شهر داراى حصارى پنج ضلعى است كه مسافت آن را شخص سوار بر اسب با حركت معمولى ، طى چهل و پنج دقيقه مىپيمايد . ارتفاع اين حصار 4 متر و داراى 9 دروازه مىباشد . شش دروازه آن از سوى دريا و سه دروازه در جهات ديگر قرار گرفته است . نخستين سازنده اين بارو « سلطان غورى » از پادشاهان مصر در سال 915 هجرى بوده است . در اين شهر حدود 3300 خانه وجود دارد كه ساختمان اين خانه‌ها با سنگ سفيد استخراج شده از دريا بنا گرديده است .\r\nبيشتر اين خانه‌ها از دو تا 5 طبقه تشكيل شده و بر بالاى ورودى خانه‌ها ، ايوانهاى سقف دارى از جنس چوبهاى نقش‌دار هندى ، ساخته شده است .\r\n[ تصوير 
  ]\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nخانه‌هاى زيبا و مجلل اين شهر كه در نقاط بسيار زيبا ، با چشم‌اندازى دلربا ساخته شده ، معمولا ويژهء بزرگان شهر و نمايندگان بازرگانى ( كنسول‌ها ) كشورهاى روس و انگلستان و فرانسه و اتريش و سوئد و نروژ مىباشد . از زيباترين ساختمانها ، مىتوان از خانه « شريف عمر سقّاف » ( تصوير بالاى همين صفحه ) و خانهء استاندار كه آيتى از زيبايى و هنر است و داراى باغچهء دلگشايى است ، نام برد . ( تصوير پايينى را ببينيد ) .\r\n[ تصوير 
  ]\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nدر جده ، عمارت حكومتى و نيز پادگانهاى ارتش ( تصوير ص 47 ) و دفتر تلگراف و ساختمان مجلّل انجمن شهر و ساختمان قرنطينه ( تصوير ص 36 ) وجود دارد . همچنين در كنار ساحل از ساختمان گمرك ( تصوير ص 38 ) نيز مىتوان نام برد .\r\n[ تصوير 
  ] اين شهر داراى 5 مسجد جامع و سى مسجد است كه همگى آنها با حصيرهاى نرم و زيبا و پاكيزه‌اى مفروش شده ليكن به علت رطوبت شديد ، حصيرها نمناك است ، از اين‌رو در اين منطقه ، تمامى مساجد ، سه متر بلندتر از سطح خيابان ساخته شده كه توسط پلهء سنگى منظمى به داخل مسجد ، مىتوان راه يافت . اين مساجد هيچكدام دستشويى و وضوخانه ندارد . جده داراى يك حمام و مسافرخانه و چهل قهوه‌خانه و يك داروخانه و يك آموزشگاه نوين و نه مركز تعليم و تربيت كودكان و يك بيمارستان و يك كارگاه جيرسازى و كشتارگاه و چهل انبار تجارتى و نهصد باب مغازه و آسياب تجارى جهت آرد كردن حبوبات و چهل و هفت آسياب آبى و چهل و هفت نانوايى و ده باب\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nغذاخورى و بازارى براى فروش ماهى و بازار فروش صدف و چندين پستخانه مىباشد .\r\nهمچنين در اين شهر گورستانى در نزديكى پادگان سربازان قرار دارد كه به وسيلهء ديوارى احاطه شده است . طول ضلع شمالى اين ديوار يكصد و شصت متر است كه در ميانه اين قبرستان ، آرامگاه منسوب به مادرمان حوا به طول يكصد و پنجاه متر و عرض چهار متر و ارتفاع يك متر قرار دارد .\r\nاين قبر داراى سه گنبد است كه به گفته عوام بر روى سر و شكم و دو پاى حضرت حوا قرار داده شده است .\r\n[ تصوير 
  ] در كنار اين قبر ، زنان گدا در حالى كه پارچه‌هايى در مقابل خود بر روى زمين پهن كرده‌اند ، مشغول تكدى و دريوزگى مىباشند .\r\nعرض خيابانهاى جده بين هشت متر تا 15 متر در نوسان بوده و كوچه‌هاى آن تنگ و بىنظم ساخته شده است . كانالى در شهر ساخته شده كه آبهاى باران توسط آن به دريا\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nمنتقل مىگردد . همچنين جده داراى هشتصد منبع آب در داخل و خارج شهر است كه از آب باران پر شده و در موسم حج ، به حجاج فروخته مىشود . ليكن هم اكنون اين مخزن‌ها خالى بوده و آب شهر از چشمه‌اى در خارج جده و در فاصله دو ساعت و نيم با آن ، كه از راه كانال زيرزمينى انتقال مىيابد ، تأمين مىگردد . اين كانال را « عثمان نورى پاشا » ، والى نيكوكار سابق مكه احداث كرده است . در خارج از شهر ، چاههاى متعددى نيز احداث شده كه با دستگاههاى مكنده ، آب آن را خارج مىكنند ، اين آبها گاه بسيار گوارا و گاهى داراى مزهء شورى است .\r\nكاروان محمل ، آب نوشيدنى خود را توسط سقاهاى اجير جده ، از گواراترين چشمه‌ها تهيه مىكند ، همچنين در نزديكى اردوگاه محمل ، مخزن‌هاى پر از آبى وجود دارد كه در هنگام نياز از آن استفاده مىشود .\r\nدر شهر جده دو مجلس وجود دارد ؛ يكى « مجلس ولايتى » كه اعضاى آن را شهروندان تشكيل مىدهند ، و ديگرى « مجلس احكام » است كه در آن يك قاضى شرع نيز وجود دارد .\r\nهمه ساكنان شهر به كشيدن سيگار و تنباكو علاقه داشته و چاى و قهوه فراوانى مىنوشند و بر روى گور مردگان خود قطعات سنگى سياه به نشانهء طلب آمرزش مردگان خود قرار مىدهند .\r\n\r\nجمعيت جده\r\nساكنان اين شهر از تيره‌هاى گوناگون تشكيل گرديده كه در آن مكى ، يمنى ، حضرموتى ، هندى ، ترك ، مصرى و قصيرى ديده مىشوند . جمعيت شهر حدود بيست و پنج هزار نفر بوده كه اين تعداد در موسم حج به 50 تا 60 هزار نفر رسيده و ساليانه در حدود 120 هزار حاجى از اين شهر عبور مىكنند .\r\n\r\nتجارت جدّه\r\nاين شهر ، بندر بازرگانى مكه و به عبارتى مهمترين بندر حجاز به شمار مىآيد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n( همچنان‌كه در صفحهء 35 مىبينيد ) بندر آن همواره مملوّ از كشتىهاى بازرگانى است . در دوران خلافت خليفهء سوم ( عثمان بن عفان ) اين بندر مركز بازرگانى مكه شد . او در سال 26 هجرى به قصد عمره از مدينه به مكه آمد . ساكنان مكه از وى درخواست كردند كه بندرگاه قديمى مكه را كه شعيبيه بود ( در جنوب جدهء كنونى ) به جده كه نزديكتر به مكه مىباشد ، تغيير دهد . عثمان پس از اين خواسته ، خود راهى جده شد و پس از بازديد آن در آب دريا شستشو كرد و گفت آب مباركى است و به همراهان خود نيز دستور داد كه تن خود را پوشانده و در دريا شستشو كنند .\r\nاز آن هنگام ، جدّه بندرگاه مكه گرديد و تاكنون نيز برقرار است .\r\nكشتىهاى تجارتى از مصر ، سواكن ، « 1 » زنگبار ، سومالى ، هند ، جاوه ، روملى ، آناتولى ، « 2 » سوريا ، مغرب ، عراق ، بحرين ، مسقط ، يمن ، اروپا ، آسيا و ديگر سرزمينها ، بدين بندر وارد مىگردند و بازرگانان كالاهايى مانند دانهء قهوه و چسب و انواع عطر و پر شترمرغ و مرواريد و صدف و مرجان و روغن بلسان و روغن گل را صادر مىكنند و كالاهايى همچون جو و برنج و صابون و شكر را از مصر ، و عاج فيل و برنج هندى و لوازم و وسايل شتران را از هند وارد مىكنند و ماليات گمرك اين شهر در سال 1302 هجرى مبلغ 637916 قرش عثمانى و 36 باره بوده است .\r\n\r\nحركت از جده به سوى مكه\r\nيك ساعت پيش از غروب آفتاب روز 23 ذى القعده سال 1318 ه . ( 14 مارس سال 1901 م ) . كاروان محمل ، جده را به سوى مكه ترك كرد . در هنگام حركت گروهى از سربازان عثمانى به رياست « قائم مقام خالد بك » ، مراسم سلام نظامى را بجا آوردند و مردم جده نيز بيش از يك مايل كاروان را بدرقه كردند . كاروان تا ساعت ده زوالى در شب\r\n\r\n\r\n","description":"","footnote":"\r\n( 1 ) - بنا به روايت حموى در ( معجم البلدان ) 3 / 276 : سواكن شهرى است مشهور در ساحل درياى جار و در نزديكى شهر عيذاب ( در كناره درياى سرخ ) كه لنگرگاه كشتىهايى است كه از جده مىآيند و مردمان آن سياه و نصرانى مىباشند .\r\n( 2 ) . روملى : بخش اروپايى تركيه . آناتولى : بخش آسيايى تركيه . « مترجم » .\r\n","page_name":" 50 ","page_number":50},
  {"content":"\r\n\r\nبه حركت خود ادامه داد و در اين ساعت به « بحره » رسيد و در كنار قلعه‌اى كه در آن تعدادى از سربازان قرار داشتند ، توقف كرديم و شب را در آن مكان به استراحت پرداختيم . در ساعت 5 / 9 روز 24 ، محمل به حركت خود ادامه داد ، تا آن‌كه به قهوه‌خانه « بوغاز » يا « البستان » در ساعت هفت شب رسيديم . تا ساعت 5 / 12 در آنجا به استراحت پرداختيم سپس حركت كرديم و در ساعت يك روز 25 ذى القعده وارد مكه شديم .\r\nراه ميان جده و مكه دشت شنزار بود كه تنها در دو ناحيهء آن ، زمين از ريگ‌هاى ريز و درشت پوشيده شده بود كه اين وضعيت در حدود نيم مايل ادامه داشت ليكن در چهار مايلى مكه ناگهان به گردنه‌هايى با فرازهاى تندى برخورد مىكنيم ، ولى پس از چندى باز وضعيت راه به حالت اوليه باز مىگردد گو اينكه راه ، حالت سنگلاخى و پيچ و خمهاى تند خود را از دست نمىدهد به گونه‌اى كه در نگاه اول به نظر مىرسد وضعيت جاده و پيچهاى آن به علت وجود كوهپايه است . اين كيفيت زمين براى كشيدن خط راه آهن مناسب مىباشد . دو سوى اين دشت توسط كوهها و تپه‌هاى شبيه به هم با رنگهاى سياه تند پوشانده شده و درختچه‌هاى فراوانى بر آنها روييده است . اين دشت به تناسب قرار گرفتن كوهها ، گاهى باريك شده و گاه فراخ و وسيع مىگردد .\r\nدر راه دهها قهوه‌خانه براى استراحت حاجيان ساخته شده كه با چاى و قهوه از آنان پذيرايى مىكنند . تعدادى قلعه در راست يا چپ جاده قرار دارد كه سربازان ترك در آن مستقر مىباشند . همچنين جايگاههاى ديگرى نيز در اين راه قرار داشت كه سربازان غير نظامى شريف در آن مستقر شده بودند . اين نگهبانان مسؤوليت حراست و امنيت راهها را به عهده داشتند اما آن طور كه شنيدم اينان هيچگاه براى جلوگيرى از حمله و تعرض دزدان ، حتّى اگر در برابر چشم و ديد آنان رخ دهد ، از قرارگاه خود خارج نمىشوند و جز اطاعت از شريف ، به دستور كسى هم توجهى ندارند . اما آنجا كجا و شريف كجا ؟ ! از اين رو ، بسيارى از حجاج ، كه بنا به عللى ، از قبيل اصلاح اثاثيه ، از كاروان خود عقب افتاده‌اند ، گرفتار دزدان و راهزنان شده و اموال آنان مورد دستبرد و غارت قرار گرفته است و در چنين شرايطى ، هنگامى كه از نگهبان سؤال مىشد چرا انجام وظيفه نمىكنيد ، در جواب مىگفتند : « امر يوك » ؛ يعنى دستور نداريم . چه عذر نكوهيده‌اى !\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nسربازان همواره هنگام رسيدن كاروان محمل ، مراسم سلام نظامى را بجا آورده و سپس با آتش زدن بوته‌هايى از چوب كه پيشتر بر روى تپه‌ها و بلنديهاى اطراف خود قرار داده بودند ، مسير راه را تا حدود هزار متر روشن مىكردند .\r\nبراى آگاهى بيشتر از مسير پيموده شدهء كاروان از جده به مكه و موقعيت قلعه‌ها و قهوه‌خانه‌ها و وضعيت بهتر ، لازم است كه از سفرنامه‌ام در سال 1320 ه . يارى جويم كه در آن اين‌گونه آمده است :\r\n« در روز جمعه ، سىام ذى القعدهء سال 1320 ، دو ساعت پس از طلوع آفتاب حركت خود را از جده بر روى دشتى هموار و از ميان تپه‌هايى شنى به سوى جنوب شرقى و در مدار 110 درجه ، آغاز كرديم ، پس از 30 دقيقه ، كم‌كم تپه‌ها دور شده و دشت وسيع گرديد .\r\nبه حركت خود ادامه داديم تا اين كه در ساعت 5 و 25 دقيقه به « رأس القائم » رسيديم . در اين نقطه پاسگاهى قرار داشت كه در آن ، گروهى از سربازان نظامى به همراه تعدادى افسر مستقر بودند . همچنين قهوه‌خانه‌اى در آن داير بود كه در موسم حج ، همانند ساير قهوه‌خانه‌هاى اين مسير ، چاى و قهوه به حجاج مىفروخت . پس از آن به حركت خود ادامه داديم و در ساعت 6 به « رغامه » رسيديم . در محل ياد شده ، بر روى قطعه زمينى صاف ، قلعه‌اى بود با تعدادى سرباز و قهوه‌خانه‌اى داير . لحظاتى را در رغامه بوديم كه به وسيلهء آب سرد از ما پذيرايى كردند . از اين قلعه ، مسير حركت ما به سوى شرق بر مدار 90 درجه تغيير يافت . در اين مسير كوهها گاه نزديك شده و گاه دور مىگشت و دشتها گاه باريك شده و گاه پهن مىگرديد كه اين تغييرات تقريبا بين 180 متر تا 360 متر بود .\r\nسپس مجدّدا مسير حركت ما به سوى جنوب شرقى بر روى مدار 110 درجه تغيير كرد و در ساعت 7 و 45 دقيقه به محلى كه به نام « جراده » بود رسيديم . داراى قهوه‌خانهء سقف‌دار وسيعى بود ، ساخته شده از سنگ ، و در يكصد مترى آن دو چاه بود با آب اندكى شور . اسبها و قاطرها را از آب آن سيراب كرده و پس از استراحت 55 دقيقه‌اى مجددا در ساعت هشت و چهل دقيقه حركت خود را آغاز كرديم و پس از طى هزار متر در سمت چپ خود ، به قلعه ( كتانه ) كه همانند ديگر قلعه‌ها بر روى نقطهء بلندى بنا گرديده بود ، رسيديم . در اين قلعه يك افسر به همراه بيست سرباز ، مستقر بودند ، از اين قلعه تا حدود يك مايل ، زمين پوشيده از ريگ بود . در ساعت 9 و 20 دقيقه . مجددا تغيير مسير داده و در مدار 75 درجه به سوى شمال شرقى به حركت درآمديم و در ساعت 9 و 30 دقيقه به « قلعه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nكتانهء » دوم رسيديم كه در آن 50 سرباز به همراه دو افسر حضور داشتند و آب در فاصله‌اى حدود يك ساعت و نيم از قلعه قرار داشت و به ندرت اتفاق مىافتاد كه چاه آب در نزديكى قلعه‌هاى ميان راه موجود باشد . در كنار قلعه قهوه‌خانه‌اى نيز وجود داشت . از اين قلعه مجدّدا مسير ما به سوى جنوب شرقى بر روى مدار 140 درجه تغيير كرد . در رأس ساعت ده از كنار برج و باروى « قلعه بيضاء » كه در سمت چپ ما بود عبور كرديم . در قلعهء ياد شده گروهبانى ( - جاويش ) به همراه 25 سرباز ، انجام وظيفه مىكردند . در ساعت ده و ده دقيقه از كنار برج كوچك ديگرى كه در سمت راست ما قرار داشت و در آن سربازانى نيز مستقر بودند ، گذشتيم و در ساعت ده و چهل و پنج دقيقه به « قلعه عبد » يا « قلعه سالم » رسيديم . اين قلعه در سمت راست ما بود و در آن چهل سرباز مستقر بودند و در كنار آن ، قهوه‌خانه‌اى به همراه چاه آبى در نزديكى آن به نام « چاه بجاديه » بود از اين نقطه دشت وسيع گشته و مسير حركت ما در مدار 100 درجه قرار گرفت . در ساعت 11 و 30 دقيقه به قلعه « ثديين » ، كه طبق معمول بر روى بلندى ساخته شده و گروهبانى به همراه 15 سرباز در آن مستقر بودند ، رسيديم . قلعه در سمت چپ و در دشتى شنى قرار داشت كه داراى زمين‌هاى حاصل‌خيزى بود و در آن چراگاههاى نيز ديده مىشد . از اين قلعه به مدار 70 درجه تغيير جهت داده و به دهكده « بحره » در ساعت 12 ؛ يعنى هنگام غروب آفتاب رسيديم . در همين هنگام عكسى از اردوگاه گرفتم\r\n[ تصوير 
  ]\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nاين دهكده كه « بحرة الرّغاء » هم ناميده مىشود در سمت چپ جاده شهر مكّه قرار داشت و در آن كلبه‌هايى محقّر و آغلهاى چهارپايان و چند قهوه‌خانه و مسجد كوچكى به همراه مناره‌اى ، ديده مىشود ، و طبق گفتهء ابن هشام در سيرهء خود ، رسول خدا صلّى اللّه عليه و سلم پس از بازگشت از غزوهء طائف در سال هشتم هجرى ، در اين محل نماز گزارده و سپس دستور ساخت مسجد را داده‌اند .\r\n[ تصوير 
  ] ابن اسحاق مىگويد : عمرو بن شعيب روايت كرد كه او نخستين حكم قصاص در اسلام را در بحرة الرغاء انجام داده و آن هنگامى بود كه مردى از بنى ليث ، مردى از هذيل را كشت و او براى گرفتن قصاص آن خون به « بحرة الرغاء » وارد شد .\r\nليكن در كتاب « زاد المعاد فى هدي خير العباد » در باب غزوهء طائف آمده است : سپس رسول خدا صلّى اللّه عليه و سلم از طائف به سوى جعرانه حركت كرد و پس از احرام ، از آن خارج شد و به قصد عمره راهى مكّه گرديد و پس از انجام آن ، به سوى مدينه مراجعت فرمود . اه . »\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nطائف در جنوب شرقى مكّه و جعرانه ميان آن دو قرار گرفته است . ليكن به مكّه نزديك‌تر است . بنابراين چگونه حضرت پس از غزوهء طائف به بحره آمده‌اند ، در حالى كه در غرب مكّه بوده و فاصله آن تا طائف حدود 30 مايل مىباشد ! در صورتى كه بين جعرانه و مكّه حدود ده مايل فاصله وجود دارد . از اين رو به نظرم مىرسد كه بايد به روايت ابن هشام به ديدهء شك نگاه كرد گرچه تاريخ‌نويسان زيادى از او نقل قول كرده‌اند .\r\nاز بحره ، غير از مسيرى كه ما برگزيده و از آن حركت مىكرديم ، راه ديگرى نيز به سوى مكّه وجود دارد كه از سوى جنوب شرقى است . به گفتهء آگاهان ، اين راه به علت هموار بودن آن ، به مكّه نزديكتر است .\r\nبحره داراى چندين قهوه‌خانه بود كه شب شنبه اوّل ماه ذى الحجه سال 1320 را در آن گذرانده و در نيمه شب ، در ساعت 12 ، مجددا به حركت خود ادامه داديم .\r\nدر سمت چپ خود در يك مايلى دهكده ، به قلعه بحره كه يكى از بزرگترين قلعه‌ها و مستحكمترين آنها در اين مسير به شمار مىآيد ، برخورد كرديم . در اين قلعه يكصد تن سرباز به همراه سه افسر انجام وظيفه مىكردند .\r\nدر ساعت دو زوالى بامداد ، به چاه « امّ القرون » در سمت چپ جاده رسيديم . اطراف چاه سنگ‌چين شده و بر روى دهانهء آن ، چهار ستون سنگى قرار داشت و داراى عمقى در حدود ده متر بود . بر روى دهانهء آن قرقره و چهارچوبى قرار گرفته بود كه با چرخاندن آن ، آب با سطل از چاه خارج مىگرديد . اين چاه داراى آب شيرين و گوارايى بود .\r\nدر ساعت 5 / 3 به « حدّه » كه شهر كوچكى است در سمت چپ ، رسيديم و آن حصارى بر دور ، و مسجدى با يك گلدسته و چشمهء آب شيرين و دو چاه در سمت چپ جاده دارد . اين منطقه داراى 600 درخت خرما است ، كه طبق آنچه كه به ما گفته شد ، اين درختها متعلّق به عون رفيق پاشا ، شريف مكّه است .\r\nدر عكس صفحهء بعد بوتهء اسپند و بوته‌ها و درختچه‌هاى ديگرى را ملاحظه مىكنيد .\r\nهمچنين امير الحاج را مىبينيد كه در نزديكى چترى كه به وسيلهء باد پرتاپ شده ،\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nنشسته است .\r\n[ تصوير 
  ] پيشتر كاروان محمل در حدّه اقامت مىكرد ليكن پس از تعدّى اهالى آن ، بحره را براى اقامت برگزيد .\r\nدر پايان ساعت چهار ، به دو برجى كه در سمت راست ما بر روى كوهى بنا شده و در حدود 300 متر از هم فاصله داشتند ، رسيديم . يك افسر به همراه چهل نظامى در آن مستقر بودند كه استقرار نظامى در اين دو برج ، فقط در زمان عبور و مرور كاروانها در موسم حج مىباشد و پس از اين زمان ، به محل استقرار دائمى خود در قلعه « شميسى » ، باز مىگردند . از اين دو برج ، مجددا مسير ما تغيير نموده و در مدار 145 درجه حركت خود را ادامه داديم ، راه كمى باريك شده بود و در ساعت 4 و 45 دقيقه به قلعه « شميسى » كه داراى ساختمان مجلّلى بوده و در آن دو افسر به همراه پنجاه سرباز ، انجام وظيفه مىكردند رسيديم .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nقلعه داراى راه پهن و هموارى بود ، گرچه كوههاى سمت راست نزديك به آن بود ولى به تدريج از آن دور مىگرديد .\r\nدر نزديكى قلعه ، قهوه‌خانه و تعدادى كلبه‌هاى گلى ديده مىشد . در شميسى مسجدى قرار دارد كه بدان « مسجد الشميسى يا مسجد البيعه » مىگويند . اين مسجد در سمت چپ جاده قرار دارد و به شكل مربع با طول ضلعى در حدود 15 متر كه با سنگهاى مستحكم آبىرنگ از بيرون و گچ‌كارى از داخل بنا گرديده است ، ديده مىشود كه از اين روبناى مستحكمى را به وجود آورده است اين مسجد داراى سه رواق بوده كه در قبله‌گاه آن اين نوشته ديده مىشود :\r\n« هذا مسجد بيعة الرضوان مأثرة من مآثر حبيب المنّان . عمّره المليك إلى رحمة الرحمن : المغفور له السلطان محمود خان سنة 1254 ه . » . « 1 »\r\nاين مسجد همان جايگاه شجره است كه مسلمانان در بيعة الرضوان در سال صلح حديبيّه ، با رسول خدا صلّى اللّه عليه و إله تجديد بيعت كردند و خداوند در آن بيعت ، اين آيه را نازل فرمود :  لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ . . .  . « 2 »\r\nدر شميسى چاهى به عمق تقريبى ده متر وجود داشت كه با سنگ بنا گرديده و داراى آب مطبوعى بود . از اين نقطه مجدّدا جهت حركت ما به سوى مدار 110 درجه تغيير داده شد و در ساعت 5 بعد از ظهر به دو ميل سنگى رسيديم كه از سمت غربى آن دو ، مرز حرم آغاز مىشود .\r\nاين دو ستون عمودى ، از سنگ و گچ ساخته شده و براى نشان دادن آغاز مرز حرم ، دو طرف جاده قرار داده شده است . ضخامت ستونهاى ياد شده ، يك متر و ارتفاع آنها 4 متر و فاصلهء بين اين دو ، در حدود 50 متر مىباشد . در كنار ستون شمالى ، چاهى وجود داشت كه ديوارى به پهناى يك متر و ده سانتىمتر در اطراف چاه سنگ‌چين\r\n\r\n\r\n","description":"","footnote":"\r\n( 1 ) - اين محل ، مسجد بيعة الرضوان است . اثرى از آثار حبيب خداوند كه تعمير آن از سوى نيازمند رحمت رحمان ، مرحوم مغفور سلطان محمود خان در سال 1254 هجرى صورت گرفت و به پايان رسيد .\r\n( 2 ) - فتح : 18\r\n","page_name":" 57 ","page_number":57},
  {"content":"\r\n\r\nگرديده است .\r\n[ تصوير 
  ] قطر دهانهء چاه ، چهار متر و عمق آن حدود پانزده متر است . در كنار آن ، سقّاخانه‌اى توسط سنگ بنا گرديده كه با خط بسيار زيبايى اشعارى به تركى نوشته شده است . تاريخ بناى اين سقّاخانه سال 1263 ه . مىباشد .\r\nدر كنار آن درخت سدرى خودنمايى مىكند . در مجاور ستونهاى ياد شده ، تپه‌هاى شنى قرار دارد .\r\nچنان‌كه در تصوير ملاحظه مىكنيد امير الحاج را در حالى كه لباس احرام به تن دارد و در سمت راست او مسجد حديبيّه واقع است ، مىبينيد .\r\nدر تصوير بالا يكى از دو ستون را به وضوح مىبينيد .\r\nدر ساعت شش كم‌كم به كوهها نزديك مىشويم و در اين زمان جهت حركت ما به سوى مدار 75 درجه ؛ يعنى شمال شرقى تغيير كرد و پس از بيست دقيقه به قهوه‌خانه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n[ تصوير 
  ] « العبد » كه بنامهاى « البزم » ، « سالم » و « بوغاز » نيز معروف بود رسيديم . در اين جايگاه پس از بيست دقيقه استراحت ، مجدّدا به حركت خود ادامه داده و در ساعت هشت مسير ما به سوى مدار 90 درجه تغيير كرد كه پس از ده دقيقه به قلعه « المقتله » رسيديم . اين قلعه در سمت راست ما قرار داشت و نگهبانانى نظامى در آن مستقر بودند . در زير آن چاهى سرپوشيده وجود داشت كه ديوار آن سنگ‌چين و عمق آن در حدود 20 متر بود . بر دهانهء چاه دو پايه قرار داشت كه محل قرار گرفتن محور قرقره‌اى بود كه با آن آب را از چاه بالا مىآوردند . اين دهانه داراى سه پله بود كه شخص بالاآورندهء آب مىتوانست بر روى آن بايستد . آب اين چاه فراوان و گوارا بود .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nدر ساعت 8 و 25 دقيقه ، مسير ما مجدّدا به مدار 50 درجه تغيير كرد . پس از 20 دقيقه از حركت ، مسير ما در مدار 70 درجه قرار گرفت و در ساعت 9 به قلعه « امّ الدّود » كه در سمت راست ما قرار داشت و طبق معمول چاه آبى در مقابل آن زده بودند ، رسيديم . در ساعت 9 و ده دقيقه مسير حركت ما بر روى مدار 90 درجه قرار گرفت و در ساعت 9 و 25 دقيقه از قهوخانهء « البستان » ، كه در كنار آن درخت سدرى روييده بود ، گذشتيم و پس از يك ربع ساعت ، در سمت راست خود به شهر زادگاه شريف حسين رسيديم . از اين پس در مدار 135 درجه حركت كرده و پس از 5 دقيقه در سمت چپ خود به خانهء سيد بن اسحاق ، يكى از بزرگان پيشين سادات ، رسيديم . اين خانه حدود 140 متر از جاده فاصله داشت و در صد مترى پشت اين خانه مزار شهدا واقع است . در بين اين مزارها ، قبر عبد اللّه بن عمر ، فقيه و محدّث بزرگ و فرزند خليفهء دوم قرار دارد . گرچه در كتاب « أسد الغابة في معرفة الصحابة » آمده است كه نامبرده در « محصّب » دفن شده است .\r\nهمچنين اخبار ديگرى وجود دارد كه عبد اللّه بن عمر در « ذى طوى » يا « سرف » دفن گرديده است .\r\nدر كتاب « شفاء الغرام في أخبار البلد الحرام » نوشتهء فاسى ، آمده است : عبد اللّه بن عمر ، در مقبرهء دوست خود عبد اللّه بن خالد بن اسد در « ثنيّة أذاخر » كه در سمت شرقى محصّب قرار دارد و بنابر وصيّتى كه به دوست خود كرده بود ، دفن شده است ، كه البته تمامى محل‌هاى ياد شده ، فاصلهء زيادى با اين قبرستان شهدا دارد كه ادعا مىشود نامبرده در آنجا دفن شده است .\r\nدر ساعت 10 ، مسير ما در مدار 90 درجه قرار گرفت كه به تنگهء نسبتا باريكى رسيديم . عرض تنگهء ياد شده به مقدار عبور دو يا سه شتر بود . در يك دقيقه از تنگه عبور كرديم و به جادهء وسيعى گام نهاديم . در ساعت ده و پانزده دقيقه در مدار 150 درجه به حركت خود ادامه داديم كه پس از طى مسافت كوتاهى به قهوه‌خانه « المعلّم » رسيديم .\r\nكاروان محمل در اين محل و در مقابل مسافرخانه‌اى كه توسط سلطان عبد الحميد [ عثمانى 
  ] براى فقرا ساخته شده بود ، توقف نمود . اين مسافرخانه ، در يك مايلى مكّه قرار داشت .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nدر اينجا مجدّدا نظر شما را به سفر حج سال 1318 برمىگردانم :\r\nهمانطور كه پيشتر گفته شد كاروان محمل در ساعت يك صبح روز 25 ذى القعده سال 1318 به كنار مسافرخانه رسيد . در اين مكان مطوفين در انتظار ما بودند و پس از رسيدن كاروان ، به وسيلهء خربزه و انار و آب زمزم از ما پذيرايى كردند . از آنها خورديم و آشاميديم و شكرانهء خدا را به جاى آورديم .\r\nهمچنين دو نفر به نمايندگى از سوى شريف مكّه و والى آن ، كه يكى از آن دو ، افسر و ديگرى از درباريان بود ، به همراه تعدادى از سربازان جهت عرض خير مقدم به امير و همراهان در كنار مسافرخانه ، قرار گرفته بودند .\r\nدر اين جايگاه ، پوششهاى ويژهء سفر را از روى محمل برداشته و آن را با پارچه‌اى گرانقيمت تزيين كردند ، آنگاه محمل در حالى كه تعدادى اسب‌سوار در پس و پيش آن و گروه موزيك ، با زدن آهنگهاى شاد ، پيشوازكنندگان را به وجد و شادى وامىداشت ، به حركت درآمد و خود را به اردوگاه هميشگى در « جرول » يا « شيخ محمود » كه در نزديكى باغ عون رفيق پاشا بود رساند .\r\nچادرهاى كاروان پس از جمع‌آورى سنگ‌ها از روى زمين ، در اين مكان برپا گرديد .\r\nجاى هر فرد در اين اردوگاه مشخص شده و سربازانى كه وظيفهء نگهبانى داشتند نيز تعيين شدند .\r\n\r\nورود به مكه\r\nپس از افكندن رحل اقامت در منطقهء « جرول » ، در غرب مكّه و اطمينان از امنيت كاروان و اثاثيّهء آن ، اقدامات لازم جهت ورود به مكّه و گزاردن طواف تحيّت بيت اللّه الحرام را انجام داديم و نخست با پيروى از سنّت پيامبر صلّى اللّه عليه و إله از آب چاه « ذى طوى » غسل كرديم .\r\nدر روايت است كه نبىّ گرامى صلّى اللّه عليه و إله در حجّة الوداع به ذى طوى وارد شد و در كنار چاههاى آن ، كه معروف به « آبار الزاهر » يا چاههاى زاهر است ، شب يكشنبه چهارم\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nذى الحجّه سال دهم هجرت را گذراند و پس از خواندن نماز صبح ، غسل نموده به مكّه رهسپار شدند ، كه در اين باره ، در فصل حج پيامبر صلّى اللّه عليه و إله سخن خواهيم گفت .\r\nدر تصوير زير اردوگاه را مىبينيد . در اين تصوير ديوار اطراف چاه را ملاحظه مىكنيد .\r\n[ تصوير 
  ] پس از غسل ، از راه حجون ؛ يعنى همان مسيرى كه پيامبر گرامى صلّى اللّه عليه و إله در حجّة الوداع از آن وارد مكّه شدند ، به سوى مكّه به حركت درآمديم . اين راه به « ثنيّه كداء » نيز معروف است . ( در تصوير صفحهء 63 « ثنيه » را مىبينيد . ) همچنان كه در شكل ملاحظه مىكنيد ، راه ثنيه ، مسير سنگلاخى است در شمال مكّه و بين دو كوه قرار دارد كه بر روى قله هر كدام از كوهها ، برجى توسط شريف غالب در سال 1214 ه . به منظور حمايت و دفاع از شهر در مقابل سعود بن عبد العزيز وهابى و انبوهى از يارانش ، كه براى حج در آن سال رو به\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمكّه گذارده بودند ، بنا گرديد .\r\n[ تصوير 
  ] راه ، از ثنيه به سوى « معلّاة » ، كه قبرستان مردم مكّه است ، سرازير مىشود ، اين جاده قبرستان را به دو قسمت راست و شمال تقسيم مىكند .\r\nقبرستان توسط ديوارى قديمى كه از سنگ ساخته شده است ، احاطه گرديده و در آن قبور تعداد بسيارى از صحابه قرار دارد .\r\nدر قسمت چپ ، گنبد بلندى به چشم مىخورد كه اين گنبد بر روى قبر حضرت خديجه « 1 » [ سلام اللّه عليها 
  ] ام المؤمنين قرار گرفته است . ( در تصوير صفحهء بعد\r\n\r\n\r\n","description":"","footnote":"\r\n( 1 ) - همسر پيامبر [ گرامى اسلام 
  ] صلّى اللّه عليه و إله و اولين ايمان آورنده به رسالت او است .\r\n[ حضرت 
  ] خديجه در راه پيامبر اسلام صلّى اللّه عليه و إله از مال و جان خود دريغ نورزيد .\r\nپيامبر در 25 سالگى وى را كه چهل سال از عمرش گذشته بود ، به ازدواج خود درآورد و تا زمان حيات\r\n","page_name":" 63 ","page_number":63},
  {"content":"\r\n\r\nملاحظه مىكنيد . )\r\n[ تصوير 
  ] در اين قبرستان همچنين قبر ديگرى وجود دارد كه ادعا مىشود مربوط به آمنه ، مادر پيامبر صلّى اللّه عليه و إله مىباشد . اين ادعا نمىتواند صحيح باشد ؛ زيرا نامبرده در سيزده مايلى رابغ ، بين مكّه و مدينه در محلى به نام « أبواء » ، دفن گرديده است .\r\n\r\n\r\n","description":"","footnote":"\r\nاو همسرى اختيار نكرد . او سه سال قبل از هجرت درگذشت . اين گنبد با سنگهاى شميسى در سال 950 هجرى با راهنمايى امير شهيد محمد بن سليمان چركسى امين الدفاتر ( دفتردار ) در مصر در زمان ولايت داود پاشا نيابت سلطان سليمان قانونى ، ساخته شد .\r\nبر روى قبر ، قبل از گنبد تابوتى چوبى قرار داشته و محمد فرزند سلطان سليمان از صدقات پدرش براى خادم آن قبر حقوقى قرار داده بود .\r\nليكن اين جانب تاريخ 1298 هجرى را بر گنبد ديدم كه معلوم مىگردد پس از سال 950 هجرى مجدّدا تعمير گرديده است .\r\n","page_name":" 64 ","page_number":64},
  {"content":"\r\n\r\nهمچنين گنبدهايى در اين قبرستان ديده مىشود كه بر روى آرامگاههاى عبد مناف و عبد المطلب و هاشم ، اجداد پيامبر صلّى اللّه عليه و إله قرار داده شده است .\r\nو نيز گنبدى بر روى قبر ابو طالب ، عموى پيامبر صلّى اللّه عليه و إله قرار دارد در تصوير زير و صفحات 66 و 67 صورت كاملى از قبرستان معلاة را مىتوانيد ملاحظه كند .\r\n[ تصوير 
  ] در هنگام عبور از مسير ، قبور ياد شده را زيارت كرديم آنگاه با گذشتن از بازار شهر به مسجد الحرام رسيديم . از اردوگاه تا مسجد الحرام نيم ساعت طول كشيد ، همگى از درب « بنى شيبه » كه معروف به « باب السّلام » در سمت شمال شرقى است وارد مسجد الحرام شديم .\r\nهنگام ديدن كعبه ، دستان نياز خود را متضرّعانه به سوى او دراز كرده و تكبيرگويان اين دعا را خوانديم :\r\n« اللّهمّ أنت السّلام ، و منك السّلام ، حينا ربّنا بالسّلام ، اللّهمّ زد هذا\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n[ تصوير 
  ] البيت تشريفا و تعظيما و تكريما و مهابة و زد من حجّة أو إعتمره تكريما و تشريفا و تعظيما و برّا » .\r\nاين دعا را سعيد بن مسيب از عمر هنگام ورود به مسجد شنيده است .\r\nسپس به سوى درب بنى شيبه كه در داخل مسجد ، در كنار مقام ابراهيم قرار داشت حركت كرديم . اين درب ، درب اصلى است كه در زمان رسول گرامى اسلام صلّى اللّه عليه و إله معروف به باب بنى عبد مناف بوده و ايشان در هنگام حجة الوداع از اين درب وارد مسجد الحرام شده‌اند ، ما نيز از پيامبر خود پيروى كرده و از اين درب وارد مسجد الحرام شديم ، به هنگام ورود ، همچنان كه حضرتش فرمود ، گفتيم :\r\n«   رَبِّ أَدْخِلْنِي مُدْخَلَ صِدْقٍ وَ أَخْرِجْنِي مُخْرَجَ صِدْقٍ وَ اجْعَلْ لِي مِنْ لَدُنْكَ سُلْطاناً نَصِيراً ، وَ قُلْ جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً »   .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاين عبارت بر بالاى درب ، با خط زيبايى كه مزيّن به طلا بود ، نقش بسته است . اين درب عبارت است از دو ستون عمودى كه بر بالاى آنها يك طوق نيم دايرهء سنگى با كنده كاريهاى زيبا قرار دارد و عرض درب 4 متر مىباشد . ( در تصوير زير ) . اين عكس در روز هشتم ذى الحجه « يوم الترويه » سال 1325 در حال اجتماع حجاج براى شنيدن خطبهء [ تصوير 
  ] مناسك ، گرفته شده است . پس از آن رو به سوى جنوب كعبه كه در ركن شرقى آن حجر الأسود و طرف غربى آن ركن يمانى قرار دارد ، ايستاديم و از كنار حجر الأسود ( پس از آن كه عده‌اى توانستند آن را ببوسند و عده‌اى كه نتوانستند ببوسند ، آن را لمس كردند گروهى نيز از دور ، با اشارهء دست اداى احترام كردند ) طواف ورود ( طواف تحيّت ) خود را با گفتن : « بسم اللّه و اللّه أكبر » ، آغاز كرديم . در هنگام طواف ، خانه را در سمت چپ خود قرار داديم و از پشت حجر ( حطيم ) هفت بار طواف نموديم كه به پيروى از نبي اكرم صلّى اللّه عليه و إله سه بار طواف نخست را با حركت تند و چهار بار طواف بعدى را با حركتى آرام ، انجام داديم . ابو داود و نسائى از ابن عباس روايت كرده‌اند كه گفت : هنگامى كه پيامبر صلّى اللّه عليه و إله براى انجام « عمرة القضيّة » به مكّه آمدند ، مشركان گفتند : اى مردم ، گروهى بر شما وارد مىشوند كه بيماريهاى شهر يثرب ( مدينه ) آنان را بىرمق و ضعيف كرده و\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nچيزى جز شرّ نصيبشان نگرديده است . خداوند آن را به پيامبر صلّى اللّه عليه و إله خبر داد . پس حضرت به اصحاب خود دستور دادند كه سه دور اول را شتابان و چهار دور باقى مانده را براى از پا نيفتادن آنان ، آرام انجام دهند . مشركان پس از ديدن طواف مسلمانان ، گفتند : اينان را گفتيد كه بيمارى رنجور و نزارشان كرده است ؟ ! اين گروه سخت‌تر از ما هستند .\r\nپيامبر صلّى اللّه عليه و إله در حجة الوداع ، نيز اين‌گونه طواف نمود و تا ابد سنّت او بدين‌گونه پايدار است .\r\n[ تصوير 
  ]\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nحجاج را در عكس صفحهء قبل حال طواف مىبينيد ؛ اين در حالى است كه كعبه به شيوهء حاجيان احرام بسته است . دو سمت شمالى و غربى ديوار كعبه در عكس نمايان است . نخست سمت شمالى ديوار كعبه كه در بالاى آن ، ناودان رحمت به رنگ سفيد كه در برابر آن حجر اسماعيل به شكل نيم دايره ديده مىشود و ديگرى سمت غربى ديوار كعبه ، و نيز دو سمت راست كعبه در تصوير ، محراب امام مالكيان و محراب امام حنفيان كه به شكل سايبانى كه بر چهار ستون قرار دارد ، ديده مىشود . در سمت چپ آن ، مقام ابراهيم و پشت آن درب بنى شيبه ديده مىشود و قسمت سفيدى كه بين مقام و زمزم ديده مىشود ، قسمتى از ساختمان روى چاه زمزم است كه امام شافعيان بر روى آن نماز به جاى مىآورد . سايبان دو طبقه كه در سمت چپ وجود دارد ، مصلاى امام حنفيان است . در تصوير ، ستونهاى مطاف كه به شكل دايره بود ، ديده مىشود همچنان كه ستونهاى قوسى شكل رواقها و گنبدهاى آن را مىبينيد . در بالاى تصوير ، خانه‌هاى مجلّل اشراف ديده مىشود . كوهى كه در سمت چپ تصوير قرار دارد ، كوه « خندمه » و كوه سمت راست « ابو قبيس » نام دارد . بر بالاى كوه ابو قبيس ، مسجد ابراهيم قبيسى قرار دارد .\r\nپس از پايان گرفتن طواف ، به كنار ملتزم كه در سمت مشرق و در فاصلهء ميان درب خانهء كعبه و حجر الأسود است آمديم . در اين جايگاه ، سينه‌ها را بدان چسبانده و دستان خود را به پردهء كعبه آويزان ساختيم و در اين حال به راز و نياز با پروردگار خود پرداختيم و از او عافيت و سلامتى دين و دنيا را خواستيم و آنچه كه به دل ما آمد ، از خواسته‌هاى خوب و مشروع از او طلب نموديم . سپس فرمودهء خداوند را كه فرمود : «  وَ اتَّخِذُوا مِنْ مَقامِ إِبْراهِيمَ مُصَلًّى  » اجابت نموده و دو ركعت نماز در پشت مقام ابراهيم عليه السّلام به جا آورديم و سپس به سوى زمزم در جنوب غربى درب بنى شيبه در داخل مسجد آمده و از آن جرعه‌اى آب نوشيديم و مقدارى نيز بر سر و روى خود پاشيديم سپس از درب صفا در سمت جنوب به قصد صفا از مسجد الحرام خارج شديم .\r\nصفا جايگاهى بلند است ، حدود دو متر ارتفاع و 6 متر طول و 3 متر عرض دارد . از راه پله‌هايى منظم بالا رفته و سپس رو به سوى كعبه كرده و پس از تكبير و دعا ، خداى را ستايش كرديم ، بعد از آن به سوى خيابان مسعى در شرق مسجد الحرام سرازير شده ، پس\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاز پيمودن حدود 70 متر ، به دو ميله ؛ يكى در سمت راست بر روى ديوار خانه‌اى و ديگرى در شمال در نزديكى درب مسجد الحرام كه معروف به « باب‌بازان » است ، رسيديم . از اين نقطه در حالى كه دستها را بر سينه نهاده بوديم مسافتى در حدود هفتاد و پنج متر را شتابان ( هروله ) طى كرديم . تا اين كه به دو ميلهء ديگرى كه يكى از آنها در سمت راست بر روى ديوار و ديگرى در سمت چپ به موازات درب مسجد الحرام كه معروف به « باب على » است ، رسيديم . از اين به بعد كه حدود 240 متر بود ، با حركت آرام تا مروه كه بسيار شبيه به صفا بود ، پيش رفتيم . ( در مورد صفا و مروه به تفصيل سخن خواهيم گفت . ) سپس از كوه مروه بالا رفته و پس از تكبير و حمد و سپاس خداوند ، از آن پايين آمديم و بدين‌گونه نخستين گذر به پايان رسيد ، و آن‌گاه مجدّدا به سوى صفا به حركت در آمديم . در برگشت مجدّدا تمامى اعمال بار قبل را به جا آورديم . برگشتن ما نيز يك گذر ( - شوط ) به شمار مىآمد و بدين ترتيب هفت بار در اين راه حركت و گذر نموديم . آغاز حركت ما از صفا و پايان آن در مروه بود .\r\nخداوند مىفرمايد  إِنَّ الصَّفا وَ الْمَرْوَةَ مِنْ شَعائِرِ اللَّهِ فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما وَ مَنْ تَطَوَّعَ خَيْراً فَإِنَّ اللَّهَ شاكِرٌ عَلِيمٌ  . « 1 »\r\nلازم به تذكر است كه زنان ، هروله در صفا و مروه و نيز حركت سريع در طواف كعبه را نبايد انجام دهند ، همچنان كه صداى خود را به تكبير نيز نبايد بلند كنند . اين دستور به علت آن است كه ايجاد وسوسه و فتنه نگردد . پس از انجام سعى ، آن گروه كه نيت عمره داشتند با تراشيدن سر ( حلق ) و يا گرفتن اندكى از مو ( - تقصير ) ، از احرام بيرون رفتند و تمامى كارهايى كه در حال احرام بر آنان حرام گرديده بود ، حلال شد .\r\nدر روز ترويه ( - هشتم ذى الحجه ) احرام حج بسته مىشود ، البته آنانى كه قصد و نيت انجام حجّ يا حجّ همراه با عمره را كرده‌اند ، از هنگام ورود به مكّه از احرام خود بيرون نرفته و همواره تا پايان مناسك حج و پس از انجام مراسم عرفات و منا و رمى جمره و تراشيدن مو و طواف و جز اين بر احرام بوده و آنگاه محلّ مىشوند .\r\n\r\n\r\n","description":"","footnote":"\r\n( 1 ) - بقره : 158\r\n","page_name":" 71 ","page_number":71},
  {"content":"\r\n\r\nدر اينجا مناسب است برخى از رفتارها و صحبت‌هاى ناشايست عرب‌هاى باديه‌نشين را در هنگام طواف ، بازگو نمايم . احرام اعراب عبارت است از بيرون گذاشتن بازوها و عريان نمودن سر و پوشاندن باقيماندهء اندامهاى بدن . اينان داراى گيسوان افشان و بلندى هستند كه معمولا به صورت درهم ريخته و غير منظم از اطراف سر آنان آويخته مىباشد كه گاه عده‌اى موى خود را همانند زنان مىبافند . اما زنان اين اعراب ، سر تا پا پوشيده بوده بگونه‌اى كه هيچ نقطه‌اى از بدن آنها ديده نمىشود . مرد هنگام طواف با صداى بلند مىگويد : « اى صاحب خانه ، ببين و شاهد باش كه من آمدم ، نگويى كه نيامدى ، گناهان من و والدين مرا ببخش ، و اگر هم نخواهى ببخشى ، چون مىبينى كه حجّ به جا آورده‌ام مجبورى ببخشى ! » اين جملات را با صدايى بلند و آزاردهنده ادا مىكنند . اين گروه همواره دست همسر ، يا خواهر و يا مادر خود را گرفته و با شتاب طواف مىكنند .\r\nهنگامى كه به حجر الأسود مىرسند ، او را بلند كرده و سرش را داخل حجر الأسود قرار داده ، صدا مىزنند : « حج كن زن ، حج كن » در اين حال زن با دستان خود حجر الأسود را لمس نموده و به صورت و گيسوان خود مىكشد . بوسيدن حجر الأسود ، نزد اين گروه لازم و واجب بوده و اين عمل را به قيمت جان هم كه شده انجام مىدهند . در كنار حجر الأسود بر اثر ازدحام اين افراد و فشار آنان ، علاوه بر وارد آمدن آسيب به كناره‌هاى حجر الأسود كه بعدها ترميم شد ، تعدادى از حجاج نيز گاه زخمى شده كه يك بار ، يك نفر بر اثر شدت فشار ، جان خود را از دست داد . در حال طواف ، جملات زير را از دو زن عرب باديه‌نشين خطاب به كعبه شنيدم : يكى از آن دو زن رو به سوى كعبه كرده و با صدايى بلند مىگفت : اى شب خانم ( چون كعبه داراى پرده سياهى است از او تعبير به شب كرد ) اگر در منطقهء ما باران آيد و موجب خير و گشايش زندگى ما گردد ، برايت ظرف كوچكى از روغن خواهم آورد تا با آن گيسوانت را روغن مالى ! اينان تصور مىكنند كه كعبه زن بوده و سر خود را با آن چرب مىنمايد . در اين حال زن ديگرى به دو گفت : واقعا برايش مىآورى ؟ در جواب گفت : ساكت باش ، من به او دروغ مىگويم ، اگر باران آمد ، برايش نمىآورم !\r\nملاحظه مىكنيد ، كه چگونه اين اعراب به دور از ادب ، با خداى خود صحبت\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمىكنند ، و چگونه اين اعتقادات پوچ و واهى در ذهنشان رسوخ كرده است . آيا اين سخنان برگرفته از نادانى و ناآگاهى آنان از دين نمىباشد ؟ آيا آنان راهنمايى ندارند ؟\r\nآگاه شديم كه در روز شنبه دوم ذى الحجه ( 23 مارس ) به علت فراوانى حاجيان و كمبود شتر و بيم از نرسيدن به حج ، هزار و پانصد حاجى با رها نمودن اثاثيه خود با پاى پياده از جدّه به مكّه حركت نموده‌اند .\r\n\r\nديد و بازديدها در مكّه\r\n\r\nديدار امير الحاج و خزانه‌دار از جناب شريف و والى مكّه\r\nروزى كه به مكّه رسيديم ( 25 ذى القعده سال 1318 ) ، پس از زيارت مسجد الحرام و انجام طواف و سعى و خارج شدن از احرام ، امير الحاج و خزانه‌دار بعد از كسب اجازه ، به ديدار شريف مكّه رفتند . در لحظهء ديدار ، پس از بوسيدن دست وى ، امير الحاج دو نامه از سوى خديو مصر و ديگرى از سوى ناظر امور داخله را به دو تقديم كرد . مضمون نامه‌ها درود و سلام و استدعاى همكارى با امير الحاج در انجام وظائفش جهت فراهم آوردن امكانات رفاهى براى حجاج بود . شريف با قهوه و چاى از آنان پذيرايى نمود و آنان مدت زمانى نسبتا دراز را در محضرش گذرانيده و سپس با خوشنودى ، مجلس او را ترك كردند . اينجانب به علت رسيدگى به كارهاى اردوگاه و تهيهء امكانات براى افراد كاروان و نيز خريدن علوفهء چهارپايان ، موفق به حضور در اين ضيافت نگرديدم . ليكن در روز بعد به همراه افسران به حضور او شرفياب شديم . در هنگام شرفيابى پس از بوسيدن دست وى ، اجازه نشستن به ما داده شد . اينجانب سلام حضرت و الا مقام خديو را به او رساندم .\r\nايشان هم در جواب ، تشكر خود را همراه با دعا و اظهار شوق ديدار او ، به ما ابلاغ كرد . اشتياق حضرتش را براى حج خانهء خدا به آگاهى او رساندم . او گفت هنگامى كه راه‌آهن به اتمام برسد ، امكانات رفاهى بيشترى را خواهيم داشت . در اين شرفيابى ، كه حدود يك ساعت و نيم به طول انجاميد ، شريف ضمن توجه فراوان به ما با چاى و قهوه از ما پذيرايى نمود ، و سپس همگى شادمان مجلس او را ترك كرديم . در همان روز امير و خزانه‌دار و اينجانب در ساختمان حكومتى كه موسوم به « حميديه » بود به حضور والى\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nشرفياب شديم . نامبرده با رويى گشاده و خوش‌آمد گويى از ما استقبال نمود ، در اين هنگام امير الحاج ، نامهء ناظر امور داخله را كه در آن سفارش‌هاى لازم دربارهء افراد كاروان محمل شده بود ، تقديم وى كرد . نامبرده پس از خواندن آن ، از حال سربازان و حجاج پرس‌وجو كرد ، و مراتب آمادگى خود را براى ارائه هر گونه كمك به آسايش و راحتى حجاج اعلام نمود . پس از ابراز تشكر از حضرتش و نوشيدن قهوه ، مجلس او را با خوشنودى ترك كرديم .\r\n\r\nديدارهاى گوناگون\r\nدر دورانى كه در مكّه اقامت داشتيم ، از فرمانده سربازان عثمانى ( قومندان ) ، كه داراى رتبهء سرلشكرى بود ، ديدن كردم همچنين از جانشين او ، كه به ( محاسبچى ) شهرت داشت ، نيز ديدار به عمل آوردم و نيز از جناب سرلشكر صادق پاشا عظم مدير كلّ تلگراف حجاز ، همچنين از شريف على پاشا جانشين امير مكّه در كارها و امور اجتماعى و نيز از سيّد محمد صالح شيبى ( خانواده بنى شيبه ) كليددار كعبه ، ديدار كردم و از افراد ديگرى كه با آنها ملاقات نمودم ، ناصر پاشا فرزند شريف عبد المطلب ، امير سابق مكّه بود . نامبرده در اين ملاقات موارد زير را جهت معروض داشتن به پيشگاه خديو ، به اطلاعم رساند :\r\nاول : او علاقمند است حقوقى كه از سوى وزارت ماليه و اوقاف براى اشراف تعيين شده است ، پرداخت آن به ريال مصرى باشد نه ريال حجازى ( - ابو طاقه ) كه در حال حاضر معادل ده قروش است .\r\nدوم : از رفتار برخى از ناظران تكيه مصرى ، در برداشتن پنجره‌ها و ايجاد چند باب فروشگاه در آنها ، انتقاد كرد و آن را مناسب با وضعيّت تكيه نمىدانست .\r\nسوم : بنا به دستور جناب خديو ، مبلغ هشت هزار جنيه مصرى براى ساختن منبع آب بزرگى در منا ، براى استفادهء حجاج و نيازمندان ، اختصاص داده‌اند .\r\nاينجانب تقاضا دارم كه اين اراده و خواستهء ايشان به زودى جامهء عمل پوشيده و يادگارى به يادماندنى به جاى ماند كه پاداشى بىكران را از درگاه خداوند به دست\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nخواهد آورد ؛ زيرا دورى آب در منا ، موجب افزايش قيمت آن شده ، بطورى كه يك مشك آب كه حاوى يك فوت مكعب است ، به قيمت 5 / 3 قروش به فروش مىرسيد و امسال اين مبلغ به 5 قروش افزايش يافت . اينجانب مجدّدا تأكيد مىكنم كه انجام اين خواسته ، سود فراوانى را به حجاج ، به ويژه به نيازمندان ؛ آنان كه قادر به پرداختن هزينهء آن نبوده و به حكم اضطرار با پاى پياده راههاى دورى ( حدود 3 مايل ) را براى به دست آوردن آب طى مىكنند . همچنين ساختمان اين منبع ، سبب كوتاه شدن دست اعراب شرورى خواهد شد كه به بهانهء كمبود آب ، پول فراوانى را از حجاج و مردم تهى دست مىستانند . علاوه بر اين ، بودن منبع ، سبب فراوانى آب و موجب رفاه و آسايش عمومى گرديده و در نظافت افراد و بهداشت عمومى نيز تأثير فراوانى خواهد داشت و در نهايت موجبات فزونى خيرات و بركات بر مردم و سازندهء آن را فراهم مىآورد .\r\nاينجانب اين پيشنهادها را با جناب خديو در ميان گذاشتم . ايشان گفتند : علاقمند به انجام اين خواسته ، مشروط بر آن كه با نظارت يك مصرى انجام پذيرد ، هستم . هنگامى كه در سفر حجّ دوم خود ، پاسخ خديو را با شريف عون در ميان گذاشتم او موافقت خود را براى شروع اين طرح ، مشروط بر نظارت خود اعلام داشت كه با اين پيشنهاد ، طرح نتوانست به مرحلهء اجرا درآيد تا اين كه در سالهاى اخير ، در دوران پادشاه ما فؤاد اوّل به انجام رسيد .\r\nاز افراد ديگرى كه در مكّه با آنان ملاقات كردم ، محسن بك و عبد اللّه بك ، دو فرزند مرحوم شريف محمد پاشا ابن شريف عبد اللّه پاشا ، امير سابق مكّه بودند . اين دو جوان ، در حدود هيجده سال سن داشتند كه به علت كمبود مدارس و بىتوجهى به امر تعليم و تربيت در مكّه ، آموزش و سواد اندكى داشتند ؛ موضوعى كه هرگز شريف عون رفيق پاشا ، بدان رضا نمىداد ؛ زيرا او به خوبى آگاه بود كه علم و دانش ، موجب روشنى افكار و ايده‌ها گشته و در نتيجه مردم را به مطالبهء حقوق و خواسته‌هاى خود وامىدارد و دست ظالمان و مستبدان را از سر خود كوتاه مىكند . البته شريف ، بيش از ديگران از رفتار خود آگاه است . در تصوير ص 76 دو برادر را در لباس عربى و در عكس ديگر با لباس مكى ، در حالى كه پشت آنان محمد بن سعيد زمزمى ايستاده است ، مىبينيد و در تصوير ص 77 با لباس‌هاى گوناگون هستند و افراد ايستاده در پشت آنان عبارتند از : ابراهيم بك مصطفى المعمم\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nناظر پيشين دار العلوم و اينجانب و احمد بك زكى ، خزانه‌دار در سفر سال 1321 .\r\n[ تصوير 
  ] [ تصوير 
  ]\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n[ تصوير 
  ] و به جز اين گروه از اشراف و اعيان مكّه ، با افراد بسيار ديگرى ، ديدارها داشتيم كه در هنگام برخورد با آنان ، نهايت احترام و تجليل را از ما كرده و به بازديد ما در اردوگاه نيز مىآمدند . ما نيز با آنان ، نهايت خوشرويى را مىكرديم و افسران نگهبان نيز نسبت به آنان\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nكمال احترام را به جاى آورده و با آنان به صحبت مىنشستند ، اين افراد علاقه زيادى به شنيدن صداى دستگاههاى موسيقى داشتند . از اين رو به دستورم ، گروه موزيك كاروان به همراه گروه نوازندگان محلّى ، به تناوب آهنگها و سرودهايى را براى آنان اجرا مىنمود كه موجب خوشحالى و شادمانى آنان مىگرديد . برنامهء موسيقى همه روزه بعد از نماز عصر تا هنگام غروب آفتاب برقرار بود ، و مردم همه روزه در اردوگاه جمع شده و با شنيدن آهنگ ، كسالت روحى و جسمى خود را بر طرف مىنمودند ، و اين براى ما جمع ميان « دين » و « دنيا » بود !\r\n\r\nبازديد امير مكه و والى و فرمانده سربازان از محمل\r\nدر ساعت دو زوالى روز هفتم ذى الحجه سال 1318 ، حضرت و الا شريف عون رفيق پاشا ، امير مكّه ، كه هيأت باشكوهى او را همراهى مىكرد ، از اردوگاه محمل ، ديدار به عمل آورد . او به همراه جانشين خود ، شريف على پاشا ، كه در سمت چپ او قرار گرفته بود ، بر روى كالسكه‌اى كه دو اسب آن را يدك مىكشيد ، سوار بود .\r\n[ تصوير 
  ]\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nدر جلو كالسكه ، پنجاه اسب سوار ، يكصد و پنجاه شترسوار ، دويست و پنجاه نفر سرباز پياده و 12 نفر گروه موزيك و شيپورزن كه به جز عده كمى - از سودانىها - همگى از مردمان مكّه بودند . اين افراد لباس مردمان معمولى را به تن داشته و همگى با خود اسلحه قديمى به همراه داشتند . در پشت كالسكه ، تعداد پانزده اسب ، در حالى كه افسار آن در دست مهتر آن قرار داشت ، در حركت بود . اسبان همگى زين طلايى داشتند و با پارچه‌هاى زربافت ، زينت داده شده بودند . كاروان ، چشم‌انداز زيبايى داشت .\r\n[ تصوير 
  ] با نزديك شدن كاروان شريف ، سربازان ما در دو سمت ، در برابر هم صف‌آرايى كردند . نخست گروه موزيك و سپس سواره نظام و بعد از آن پياده نظام قرار گرفت . افراد\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nتوپخانه براى شليك توپ در جايگاه مناسب خود قرار گرفتند ، و امير الحاج و خزانه‌دار و كارمندان محمل در سمت راست اردوگاه مستقر شدند ، هنگام ورود شريف ، امير و خزانه‌دار پيش رفته و دست و گوشهء قباى او را بوسيدند و سپس به همراه او در حالى كه بر كالسكهء خود سوار بود ، آهسته از ميان دو گروه ياد شده گذر كرد . شريف با دقت لباس آنان را از نظر گذرانيد در حالى كه از شهامت و پايدارى آنان خرسند به نظر مىرسيد با اشارهء دست به آنان سلام مىكرد . در كنار سرا پردهء امير ، از كالسكه پايين آمده و در بالاى آن بر روى صندلى نشست . در اين هنگام امير ، كارمندان محمل را به او معرفى كرد و آنان نيز دست وى را بوسيدند و آنگاه بدانان اجازه نشستن داد . پس از گذشت مدت كوتاهى به سربازان دستور « صفا » يا « آزادباش » دادم و فرماندهان آنان را به حضور شريف همراهى كرده و دست امير مكّه را بوسيديم . شريف آنگاه پس از نوشيدن چاى و قهوه ، تصميم به مراجعت گرفت . به همراه افسران ، مجدّدا به جايگاه اوليهء خود بازگشتيم و در هنگام عبور او ، پس از مراسم سلام نظامى ، گروه موزيك ، سلام اعلى حضرت سلطانى را نواخت . سپس توپخانه بيست و يك گلوله توپ همانند ورود او ، شليك كرد .\r\nامير از آنچه كه مشاهده كرده بود ، به ويژه از كيفيت لباس افسران و سربازان ، خرسند به نظر مىرسيد . نامبرده لباس عادى خود را بر تن داشت . اين لباس شامل عمامه و قباى سفيد با كف‌پوشى زرد رنگ بود . در همين هنگام شريف ، با ديدن پردهء زردوزى شده بر روى محمل ، كه ظاهرى رنگ و رو رفته و قديمى داشت ، از امير الحاج علّت آن را جويا شد و وى پاسخ داد كه در دوران خديو قبلى ، توفيق پاشا ، بافته شده است .\r\nاين عكس را پس از غروب آفتاب در منزل شريف برداشتم . در كنار او همدم وى را مىبينيد . اين شخص معروف به ( البوّ ) بوده و در نزد شريف از جايگاه ويژه‌اى برخوردار مىباشد و همواره از هدايايى كه براى شريف ارسال مىشد ، تعدادى را به او مىبخشيد .\r\nنامبرده با استفاده از هداياى ياد شده ، خانه‌هاى مجلل و زيبايى را همانند خانه‌هاى مصر بنا كرده بود و گفته مىشود علت ويژگى جايگاه او نزد شريف ، آن است كه روزى او نزد شريف رفت در حالى كه شريف در زير سقفى نشسته بود ، ناگاه به دو اشاره نمود و گفت ( جم جم ) و از او خواست از زير سقف بيرون آيد ، در همين هنگام سقف فرو ريخت .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nاز هدايايى كه در سال 1320 شريف به دو بخشيد ، شمشير و كاردى از طلا بود كه از سوى سلطان زنگبار به شريف هديه گرديده بود .\r\nدر ساعت سه همان روز ، جناب والى ، ارتشبد « احمد راتب پاشا » به ديدن امير و همراهان او آمد . نامبرده همانند شريف ، بر روى كالسكه‌اى نشسته و در حالى كه سمت چپ او سرلشكر « صادق پاشا » ، مدير كلّ اداره تلگراف حجاز قرار داشت و در برابر كالسكه در حدود پنجاه سوار ترك غير نظامى ، در حالى كه شش نفر از آنان ، چوب‌دستىهاى نقره‌اى بلندى را بر روى شانه‌هاى خود حمل مىكردند ، وارد اردوگاه محمل گرديد . جناب والى ، لباس تشريفات نيروى دريايى به تن كرده بود كه عبارت بود از شلوار سفيد بلند و روپوشى بلند به رنگ سياه در حالى كه نشان ارتشبد نيروى دريايى بر روى آن قرار داشت و نيز بر سينهء آن ، نوارهاى پهن و برجسته‌اى به سوى دو سمت دوخته شده بود و روى آنها شنل بلند و سياهى تا زير زانو پوشيده بود كه بر روى شانه‌ها و سر دست‌ها و جلو و پشت و دو طرف و حاشيه زيرين آن با نخ‌هاى طلا و نقره حاشيه دوزى و مزين گرديده بود . اين لباس اختصاص به منصب والىگرى مكّه دارد و بر روى سينهء شنل ، نشان درجهء يك مجيدى قرار گرفته بود . از او همانند شريف استقبال كرديم ، جز اين كه نامبرده بر دروازهء اردوگاه از كالسكهء خود پايين آمده و از ميان دو رديف سربازان پياده حركت نمود و هر گاه به افسرى مىرسيد با او دست مىداد و توجه و عنايت خاصى بدانان مبذول مىداشت . از وضع لباس و دقت و نظم نظامى آنان ، بسيار خوشنود به نظر مىرسيد به طورى كه خوشنودى از چهره او نمايان بود . او به سلام نظامى توجه خاصى داشت ، به خصوص هنگامى كه اينجانب سلام نظامى خود را با قدرت و شهامت در مقابل او بجا مىآوردم .\r\nپيش از بازگشت جناب والى از سراپردهء امير ، شيخ محمد سنباطى ، ( شخصيّتى كه مسؤوليّت تقسيم خلعتهاى امير به اعراب و اجراى مراسم دعا در هنگام تسليم محمل از سوى خديو به امير الحاج را به عهده داشت ) ، سخنانى در مدح و ثناى والى ايراد نمود و در پايان به اعليحضرت سلطان دعا كرد و والى مبلغ 5 جنيه مصرى به دو هديه كرد . علاوه بر اين ، والى به گروه موزيك و نىزن‌ها نيز طبق رسم همه ساله ، مبلغ 3 جنيه پرداخت كرد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n[ تصوير 
  ] [ تصوير 
  ]\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nديدار شريف و والى از محمل ما يك روز پس از رسيدن محمل شامى به مكّه و ديدار آن دو از آن انجام گرفت .\r\n\r\nشستشوى كعبه\r\nدر روز دوشنبه پنجم ذى الحجه ، بنابر عادت همه ساله ، اينجانب به همراه امير الحاج و خزانه‌دار و عده‌اى از كارمندان ، جهت شستشوى كعبه دعوت شديم . دعوت را پذيرفته ، روانهء مسجد الحرام گشتيم . در ساعت يك عربى ، جناب والى و رييس دفتر او و سرلشكر فرمانده نيروهاى مكّه و بعضى از بزرگان حجاج ، همگى حاضر شدند و به داخل كعبه مشرف شديم . نخست رو به چهار سوى كعبه ، در هر سمت ، دو ركعت نماز به جاى آورده و از درگاهش آنچه كه خير ما بود ، خواستيم . همچنان كه براى سلامتى و طول عمر خديو دعا كرديم . امير و خزانه‌دار نيز چنان كردند . سپس همگى با آب زمزم ، زمين كعبه را با جاروهاى كوچكى كه از برگ درخت خرما ساخته شده بود ، شستشو داديم آنگاه با پارچه‌هاى سفيد آغشته به گلاب و عطر كه در اختيارمان قرار داده شده بود ، به ديوارهاى كعبه كشيده و آن را خوشبو ساختيم . جمعيت زيادى براى به دست آوردن اين آب و تبرك به آن ، در برابر درب كعبه ايستاده بودند . مطوّفين آب را در آب خوريهايى جمع كرده ، سپس در شيشه‌هاى كوچكى ريخته آن را به حجاج خود هديه مىدادند . اين وضعيت آن‌چنان بود كه مردم براى به دست آوردن جاروب و آب ، گاه به زد و خورد نيز مىپرداختند .\r\nهنگام بيرون آمدن از كعبه ، جاروب‌هاى همراهم را درون پارچه بزرگى كه پيشتر ، جهت شستن كعبه و نگهدارى آن ، براى تبرك با خود همراه داشتم ، قرار داده و از آن‌جا بيرون شدم . مردم زيادى از حجاج به سويم رو آورده ، گروهى پارچه را فشار مىدادند كه شايد قطره‌اى آب از آن چكيده شود و گروهى ديگر آن را به صورت خود ماليدند و عده‌اى نيز دست خود را بر آن كشيده و سپس دستان خود را بر دو چشم و بدن مىكشيدند .\r\nلازم به يادآورى است كه در موسم حج ، توسط نمايندگان كليددار كعبه كه سيد\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمحمد صالح شيبى است ، با گرفتن مبلغ يك ريال ( - برم ) كه معادل ده قروش مصرى است ، به حاجيان اجازه ورود به كعبه داده مىشد و در صورتى كه به زائر ثروتمندى برخورد مىكردند ، چندين جنيه دريافت مىداشتند . گروهى از مردم ، از فرصت پيش آمده جهت اين مراسم ، استفاده نموده و به همراه شستشودهندگان ، وارد كعبه مىشدند . درب كعبه در دهم محرم نيز براى تشرف مردان و در شب يازدهم محرم براى زنان گشوده مىشود ، همچنين در شب دوازدهم ربيع الأوّل براى برگزارى مراسم دعا به سلطان ، درب كعبه را مىگشايند ، ليكن به زائران اجازهء ورود داده نمىشود ، بلكه در روز دوازدهم ربيع الأوّل ؛ يعنى فرداى آن شب به مردان اجازهء ورود داده شده و سپس در شب سيزدهم ربيع الأوّل ، تنها زنان مىتوانند به درون كعبه مشرف شوند . در روز بيستم ربيع الأوّل ، درب كعبه را براى شستشو مجدّدا مىگشايند ، همچنين درب كعبه در روز جمعه اول ماه رجب نيز براى مردان و در روز بعد ، براى زنان باز مىشود ، و در شب بيست و هفتم رجب ، بار ديگر براى انجام مراسم دعا براى سلطان ، درب را باز كرده و سپس در فرداى آن روز ، براى مردان و در شب به زنان اختصاص داده مىشد .\r\nدر روز جمعه ، اول ماه رمضان ، درب خانه به روى مردان باز شده و در جمعهء بعدى به زنان نوبت مىرسيد . در شب هفدهم ماه رمضان ، مجدّدا براى انجام مراسم دعاى سلطانى ، درب كعبه گشوده مىشد ، همچنان كه اين مراسم در جمعه آخر ماه رمضان نيز برگزار مىگرديد .\r\nدر نيمه ذى القعده ، ورود به كعبه براى مردان بوده و پس آن به زنان اجازه داده مىشد . در بيستم ذى القعده بار ديگر مراسم شستشو بوده و درب كعبه تنها و به طور اختصاصى بر روى برخى بزرگان باز مىشد .\r\nدر روز بيست و هشتم ذى القعده ، كعبه را محرم مىكردند بدين صورت كه پارچه سفيدى را گرداگرد پايين پرده كعبه قرار مىدادند .\r\n\r\nبه سوى عرفات و منا\r\nنامه‌اى از سوى جناب والى ، مبنى بر تعيين روز اول ماه ذى حجه ، به اردوگاه ما\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nارسال شد . بر طبق اين گزارش ، هلال ذى الحجه در شب پنجشنبه نزد قاضى مكّه به اثبات رسيده است . بنابراين وقوف حجاج در عرفات ، در روز جمعه نهم ذى الحجه خواهد بود .\r\n( در تصوير زير ) رونوشت نامه ياد شده را كه در سال 1325 ارسال گرديده به نظرتان مىرسد :\r\n[ تصوير 
  ]\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nترجمهء نامه\r\nنامهء شمارهء 2000\r\nولايت حجاز\r\nجناب عاليمقام رييس محافظان محمل شريف مصرى\r\nو الا مقام ، طبق اطلاعات رسيده به ما ، روز اوّل ماه ذى الحجه مبارك امسال ، نزد قاضى مكّه روز يكشنبه تعيين گرديده است .\r\nبنابراين زمان وقوف در عرفات ، روز دوشنبهء مبارك مىباشد . بدين وسيله جهت اطّلاع شما اقدام گرديد .\r\nهفتم ذى الحجّه سال 1325 ه .\r\nوالى حجاز و « قومندان »\r\nياور اكرم\r\nهنگامى كه شب هشتم ذى الحجه فرا رسيد ، جنب و جوش خاصى در اردوگاه به وجود آمد تا اين كه در ساعت يازده زوالى ، كاروان از اردوگاه خود در مكّه به سوى عرفات به حركت درآمد و در مسير خود از محله‌هاى : « حارة الباب » ، « شبكيه » ، « سوق الصغير » ، « جياد » ( تكيه مصرى ) ، قرارگاه حكومت عثمانى معروف به « حميديه » كه در اين ناحيه قرار دارد عبور كرديم و از قسمتى از خيابان « مسعى » ، « قشاشيه » ، « سوق الليل » و « غزه » گذشته و در راه از كنار خانه شريف كه محمد على پاشا جدّ خانواده خديو ، آن را ساخته است نيز عبور نموديم . در اين محل كاروان توقف كرد و گروه موزيك ، پس از سلام سلطنتى ، همگى غريو « پادچاهمز چوق يشا » [ عمر پادشاه دراز باد 
  ] را سر دادند . پس از آن حركت خود را به سوى شمال ادامه داديم و به بياضيه در سمت چپ خود ، كه در آن خانه بزرگ بنى شيبه ( كليددار كعبه ) در وسط باغى ساخته شده بود ، رسيديم . سپس از سمت شرق راهى منا شديم و در ساعت 11 و 40 دقيقه به آغاز جاده پله مانند و سنگفرش شده رسيديم . اين راه به عرض 20 متر و طول 50 متر و بلندى 20 سانتيمتر بود . پس از يك ربع ساعت به خيابان پلكانى سنگفرش شدهء دوم وارد شديم و همچنان به راه خود ادامه داديم تا اين كه در ساعت يك و چهل و پنج دقيقه به منا رسيديم . به مدت يك ربع ساعت كاروان در نزديكى محل تعيين شده ، براى برپايى\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nچادرهاى شريف ، پس از بازگشت وى از عرفات ، توقف نمود و استراحت كرديم .\r\nمجددا به راه خود ادامه داده و در ساعت دو و سى و پنج دقيقه به مزدلفه رسيديم . سپس در ساعت 4 و 35 دقيقه به عرفات وارد شديم . بنابراين از اردوگاه تا عرفات را در 5 ساعت و 35 دقيقه طى كرديم كه در ميان آن يك ربع ساعت به استراحت پرداختيم . راهى را كه طى كرديم شنزار بود ؛ به گونه‌اى كه پا در آن فرو نمىرفت . اين راه توسط كوههاى سر به فلك كشيده از دو طرف احاطه شده بود كه در منطقه منا و مزدلفه و ميانهء راه مزدلفه و عرفات ، از هم فاصله مىگرفتند .\r\nدر سراسر اين راه ، همه گونه نيازمنديهاى حاجيان از آب و قهوه و چاى و خوردنيهايى از قبيل گوشت ، برنج ، عدس پخته و خام و شكر و شيرينىجات و لباس و جز اينها به فراوانى به فروش مىرسيد .\r\nهنگامى كه به عرفات رسيديم ، در جايگاه همه سالهء محمل مستقر شديم ، چادرها برافراشته شده بود و كليه وسائل و لوازم مورد نياز هر فرد كه بيشتر شبانه با سربازان و خدمتكاران در معيت افسرى ارسال گرديده بود ، همگى آماده و مهيا بود . پس از آن كه جاى هر شخص تعيين گرديد ، بنابر احتياط ، با آن كه روز هشتم ذى الحجه بود به احتمال آن كه ممكن است 9 ذى الحجه باشد ، همگى رو به سوى « جبل الرحمه » نهاده و ساعاتى را بر روى اين كوه به راز و نياز با معبود خود سپرى كرديم .\r\nلازم به يادآورى است ، در صورتى كه اول ماه بر همه ثابت شده باشد ، جايى براى شك و احتياط باقى نمىماند ، و پيامبر اكرم صلّى اللّه عليه و إله از روزه شك‌دار نهى فرمودند ، از اين رو اين ممنوعيت پيامبر صلّى اللّه عليه و إله ما را بر آن مىدارد كه روزى را كه به اشتباه ( بلكه ظن و تعيين بر خلاف تصورمان داشتيم ) تصور نموديم نهم ذى الحجه است وقوف نكنيم . در هنگام وقوف ، باران ملايمى باريد ، پس از غروب آفتاب به چادرهاى خود مراجعت كرديم .\r\n\r\nكوه عرفات و فضاى پيرامون آن\r\nكوه عرفات به شكل قوس وسيعى است كه بيابان فراخى به نام « عرفه » را دربرگرفته است . مساحت آن حدود 2 مايل مربع است كه در سمت جنوب اين قوس ، راه به سوى\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nشهر طائف است و در سمت شمال اين قوس ، برآمدگى به وجود آمده و به سوى غرب كشيده شده كه بدان « جبل الرحمه » گويند . ( تصوير ص 88 ، در بالاترين نقطه « جبل الرحمه » پرچم را با شمارهء 1 و درخت را با شمارهء 2 مىبينيد ) .\r\n[ تصوير 
  ] اين كوه نسبت به كوههاى پيرامون خود ، كوچكتر است و بلندى آن نزديك به سى متر و طولش 300 متر مىباشد كه با پله‌هايى بزرگ و نامنظم به بالاى آن مىتوان رسيد .\r\nاين پله‌ها ، داراى 91 سكّو است كه هر يك ارتفاعى حدود ده تا سى سانتىمتر دارد . در نيمه‌هاى پله‌ها ، و در سمت راست شخصى كه بالا مىرود ، در ارتفاع پانزده مترى و در فضاى هم‌سطحى به عرض ده متر به مسجدى كه داراى محرابى نيز مىباشد برخورد مىكنيم .\r\nاين مسجد به نام « مسجد ابراهيم عليه السّلام » است . روايت كرده‌اند كه پيامبر خدا صلّى اللّه عليه و إله در اين محل نماز خوانده است ، ليكن اين روايت نمىتواند صحت داشته باشد ؛ زيرا اين مسجد و پله‌هايى كه از آن ياد كرديم ، به دستور وزير محمد بن على بن منصور مشهور به « جواد\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاصفهانى » در سال 559 هجرى ، بنا گرديده است . ( به كتاب « منائع الكرم » مراجعه شود ) .\r\nدر قلّهء كوه ، فضاى سنگفرش مربعى كه مساحت ضلع آن پنجاه متر است وجود دارد .\r\nدر وسط اين فضا ، فضاى مربع ديگرى به ضلع هفت متر و ارتفاع يك متر و نيم قرار گرفته كه در ركن غربى آن ، ستون مربعى وجود دارد كه با سنگ سياه و گچ ساخته شده . ارتفاع آن چهار متر و عرض هر يك از چهار ضلع آن يك متر مىباشد . اين ستون نشانه‌اى بر روى جبل الرحمه است كه در شب عرفه بر روى آن روشنايى قرار داده تا راهنمايى براى حاجيان و سالكان راه عرفات باشد . در يكى از ديوارهاى اين ستون ، محرابى قرار گرفته كه مردم به سوى آن نماز به پا مىدارند . در پايين كوه ، مسجد كوچكى به نام « مسجد الصّخرات » قرار دارد كه ادعا مىكنند رسول خدا صلّى اللّه عليه و إله در آن نماز خوانده‌اند . ليكن دليلى بر اين گفته وجود ندارد و نام آن برگرفته از تخته سنگهاى بزرگى است كه در كنار يكديگر در كف زمين قرار گرفته ، و سمت غرب مسجد پست‌تر از ديگر بخشهاى آن مىباشد .\r\n[ تصوير 
  ]\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nدر كنار جبل الرحمه هشت حوض وجود دارد ، كه با استحكام خاصى ساخته شده و آب آن از آبراه زبيده تأمين مىگردد . اين حوضها تنها در موسم حجّ از آب پر مىشود و همواره قبل از رسيدن موسم حجّ ، ترميم و تميز مىگردد .\r\nدر جنوب فضاى عرفات و در راه طائف ، مسجد كهنى وجود دارد كه بدان « مسجد نمره » يا « مسجد إبراهيم » يا « مصلّى عرفه » مىگويند و حاجيان در روز عرفه نماز ظهر و عصر را در آنجا به جمع مىخوانند و پيش از آن ، به سخنان امام كه چگونگى عبادات و آداب وقوف در عرفات و اين كه واجب است وقوف تا هنگام غروب ادامه يابد را به مردم آموزش مىدهد ، گوش فرا مىدهند .\r\n[ تصوير 
  ] صحراى عرفات از سمت شمال و جنوب و غرب به وسيله مجراى چشمهء زبيده احاطه شده است . ( در فصلى جداگانه درباره اين چشمه به تفصيل سخن خواهيم گفت ) و تمامى صحراى عرفات به جز آب راه مشهور به « وادى عرنه » محل وقوف در روز\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nعرفه مىباشد .\r\nهمچنان كه پيشتر گذشت ، همراهان محمل ، در جايگاه همه سالهء خود ، در ميانهء دشت عرفات چادر زده بودند .\r\nشب نهم ذى الحجه را در جايگاه ياد شده ، بيتوته كرديم و ساعتى پيش از غروب آفتاب روز عرفه ، دو كاروان محمل مصرى و شامى در حالى كه به سوى جبل الرحمه حركت نمودند كاروان مصرى در چپ كاروان شامى و پيشاپيش آنها اميران و خزانه‌دارشان و در دو سوى آنان سربازان قرار داشتند . تا اين كه به كنار جبل الرحمه در روى زمينى صاف و هموار كه كمى از سطح زمين بلندتر بود رسيديم .\r\nسپس سخنران ، در حالى كه بر روى شترى در دامنهء نزديك به قلّهء جبل الرحمه ايستاده و گرداگرد او را سربازان براى جلوگيرى از فشار مردم احاطه كرده بودند ، آغاز به سخن نمود .\r\nدر كنار او دو مبلّغ مصرى و شامى در حالى كه در دست هر يك پارچه‌اى بود ، مردم را هنگامى كه خطيب سكوت مىنمود ، دعوت به تكبير و تهليل مىكردند . در اين حال هزاران نفر از نژادهاى گوناگون به چشم مىخوردند ، در حالى كه لباس احرام به تن داشته و سرها و پاهاى آنان برهنه بود و دست استغاثه و پشيمانى از گناهان و تقاضاى بخشش به سوى پروردگار خود دراز نموده بودند و در همين حال صداى خود را به تلبيه به آسمان بلند كرده بودند :\r\n« لبّيك أللّهمّ لبّيك ، لبّيك لا شريك لك لبّيك ، إنّ الحمد و النّعمة لك و الملك لا شريك لك » .\r\nزبانهاى مختلفى از نژادهاى گوناگون ، فريادزنان و زوزه‌كشان به دعا و استغاثه به درگاهش بلند بود و طنين آن فريادها و ناله‌ها ، فضا را مىشكافت . اين ناله‌ها و استغاثه‌ها ، از قلب پاك انسانهايى برمىآيد كه با نيتى خالص و قلبى سرشار از عشق ، تمام وابستگىهاى دنيايى خود را رها كرده و سر بر طاعت پروردگارش نهاده بود . سوگند به پروردگار جهان كه آن روحانيت و صفا را هيچ گاه نمىتوان توصيف نمود يا با قلم بيان كرد و هرگز كسى نمىتواند آن مناظر را درك نمايد ، مگر در آن صحرا حضور داشته و ديده و\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nشنيده باشد .\r\nابو نواس ، چه ظريف در تلبيه خود سروده است :\r\n إلهنا ما أعدلك * مليك كلّ من ملك \r\n لبّيك قد لبّيت لك * لبّيك إنّ الحمد لك \r\n و الملك لا شريك لك * ما خاب عبد سألك \r\n أنت له حيث سلك * لولاك يا ربّ هلك \r\n لبّيك إنّ الحمد لك * و الملك لا شريك لك \r\n و اللّيل لمّا إن حلك * و السّابحات في الفلك \r\n على مجارى المنسلك * كلّ نبي و ملك \r\n و كلّ من أهل لك * سبّح أو لبّى فلك \r\n يا مخطئا ما أغفلك * عجّل و بادر أجلك \r\n أختم بخير عملك * لبّيك إنّ الحمد لك \r\n و الملك لا شريك لك * و الحمد و النّعمة لك \r\nجبل الرحمه را در اين هنگام ، حجاج آنچنان پوشانده‌اند كه به اندازهء قدمى جا در آن نمىيابى و اگر بر آن نظرى كنى ، جز توده‌هاى عظيمى از مردم را در حالى كه دستان خود را رو به سوى قبله‌گاه و معبودشان نهاده و چشمان خود را به آسمان دوخته‌اند ، چيزى نمىبينى !\r\nدر تصوير پرچم محمل را در بالاى آن كه شبيه به يك مرد است مىبينيد . صورت بزرگ در تصوير مربوط به شيخ محمد ابو نور فرزند داماد ما شيخ طموم است . بيشتر مردمانى كه در اين عكس ديده مىشوند ، از سودانيها و يمنيها و مغربىها هستند كه در اين فصل ، كوه را براى خود مسكن قرار داده‌اند و تمامى كارها و احتياجات خود از قبيل پخت و پز و غيره را تا زمانى كه در عرفات هستند ، بر روى آن انجام مىدهند . اين گروه تصوّر مىكنند كه وقوف بر آن ، داراى فضيلتى فراوان است ، در صورتى كه اين بدعتى در دين به شمار مىرود ، همچنان كه در كتاب « منائح الكرم » آمده است . ما در اين جا متن آن را براى شما بازگو مىكنيم :\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n[ تصوير 
  ] شيخ تقى الدين ( فاسى ) مىگويد : « ما از فضيلت كوهى كه در عرفات قرار دارد و مردم از آن بالا مىروند ، آگاهى نداريم ؛ زيرا هيچ‌گونه روايت صحيح بلكه ناصحيحى هم در فضيلت آن نيامده ، و توجه مردم به اين كوه و تلاش آنها در بالا رفتن از آن و ايستادن بر فراز آن ( البته به جز جايگاه پيامبر صلّى اللّه عليه و إله و برخى ديگر از موقفها ، پيش از روز عرفه ) و برافروختن آتش بر آن ، همگى بدعتهايى است كه اسلام از آن نهى كرده است ؛ به ويژه\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nازدحام مردم و اختلاط زنان با مردان ، و اين بدعتها هنگامى رخ داد كه جهل بر مردم مستولى شده و به قياس عمل نمودند و علمايى كه همواره مردم را امر به معروف نموده و از منكر نهى كردند نيز رخ بر بستند » . مطالب ياد شده در كتاب منائح الكرم تحت عنوان حوادث سال 559 ه . آمده است .\r\nخطبه‌هاى سخنران ، تا هنگام غروب آفتاب ادامه داشت . در اين لحظه يكى از افراد توپخانه دو محمل ، گلوله‌اى ( فشفشه‌اى ) را براى اعلان پايان مراسم وقوف در عرفات و آغاز حركت ، شليك كرد ، در اين هنگام مردم تكبير و حمد و سپاس‌گويان حركت از عرفات را آغاز كردند . كاروان مصرى در سمت راست كاروان شامى ، هر دو با هم در حالى كه سربازان در دو رديف بودند و حجاج هم در چهار طرف از جلو و عقب و وسط و كنار آنان قرار داشتند ، همگى به حركت درآمدند .\r\n[ تصوير 
  ] گروه موزيك ، آهنگ‌هاى نشاط آورى مىنواخت . توپخانه‌هاى شريف و والى و دو\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nكاروان محمل به تناوب گلوله‌هاى خوشحالى و شادمانى را يكى پس از ديگرى شليك كردند .\r\nبه سوى مزدلفه راهى شديم و پس از دو ساعت بدان جا رسيديم . به هنگام ورود به مزدلفه ، بيست و يك گلوله توپ به عنوان اعلام ورود به آن شليك شد . هر دو كاروان در جايگاه همه سالهء خود قرار گرفتند . هر حاجى تعداد 49 تا 70 ريگ كوچك كه هر كدام به اندازه يك باقلا و يا فندق بود ، براى رمى جمرات در منا جمع كرده و آنها را با آب شستشو داد . آن شب را به پيروى از سنت پيامبر گرامى صلّى اللّه عليه و إله در مزدلفه بيتوته كرديم و در بامداد نيز فرمان پروردگار را اطاعت كرده و در مشعر وقوف نموديم . خداوند در اين‌باره مىفرمايد :\r\n فَإِذا أَفَضْتُمْ مِنْ عَرَفاتٍ فَاذْكُرُوا اللَّهَ عِنْدَ الْمَشْعَرِ الْحَرامِ وَ اذْكُرُوهُ كَما هَداكُمْ وَ إِنْ كُنْتُمْ مِنْ قَبْلِهِ لَمِنَ الضَّالِّينَ  . « 1 »\r\nدر نزديكىهاى پگاه ، از خواب برخاسته و نماز صبح را در اول وقت به جاى آورديم و سپس دو كاروان به كنار مسجد قديمى كه در بلنداى دو مترى از سطح زمين بنا گرديده بود ، آمده و در آن توقف كرديم . در كنار مسجد پله‌هايى قرار داشت كه سخنران بر روى آن ايستاد و تمامى حجاج از پياده و سواره گرداگرد او جمع شدند . او از ساعت 11 تا 5 / 12 سخنرانى كرد . تا اين كه طلوع آفتاب نزديك شد ، در اين لحظات ، همه حجاج به همراه سخنران ، دعاها و تلبيه‌ها را تكرار مىكردند . اين جايگاه در كنار « مشعر الحرام » و بر روى كوه مزدلفه بود كه علت اشتهار آن به « مشعر » به دوران جاهليت باز مىگردد كه مردم شتران خود را بر روى اين كوه به گونه‌اى قربانى ( - اشعار ) مىكردند و علت توصيف آن به « حرام » ممنوعيت و حرمت شكار در آن است ؛ زيرا اين دشت بخشى از زمينهاى حرم است ، كه شكار در آن ممنوع مىباشد .\r\nدر ساعت يك و نيم بامداد روز عيد قربان از سال 1318 ه . دو كاروان محمل به سوى منا حركت كردند و ديگر حجاج نيز در پى آنان به راه افتاد ، پس از يك ساعت و\r\n\r\n\r\n","description":"","footnote":"\r\n( 1 ) - بقره : 198\r\n","page_name":" 95 ","page_number":95},
  {"content":"\r\n\r\nنيم به منا رسيديم ، مردم همگى رو به سوى جمره اوّل ( - جمرة العقبه ) كه در سمت راست آغاز منا ، از سوى مكّه قرار داشت ، گذاشتند . اين جمره ، ديوار بلندى است كه با سنگ بزرگ ساخته شده و هر حاجى هفت دانه ريگ خود را يكى پس از ديگرى تكبيرگويان بدان پرتاب مىكند .\r\nبه گفتهء طبرى : از محدودهء پرتابگاه جمره ، آگاهى دقيقى در دست نيست ، ليكن هم اكنون هر جمره عبارت است از ستونى برافراشته كه حاجيان به گرداگرد و پايين آن سنگ پرتاب مىكنند ، ليكن احتياط آن است كه از اين محدوده تجاوز نشود . « 1 »\r\nبعضى از متأخرين ، حد جمره را سه ذراع در اطراف آن دانسته‌اند ، ( البته به جز جمرهء عقبه ؛ زيرا اين جمره در پاى كوه قرار دارد و يك سويه است . ) پس از رمى جمرهء عقبه به سوى چادرهاى خود رفتيم . آنان كه قربانى همراه داشتند ذبح كردند و گروهى سر تراشيدند و گروهى ديگر تقصير نمودند كه زنان فقط تقصير كردند . پس از آن ، حجاج بنا به فرمان خداوند ، كه مىفرمايد : «  ثُمَّ أَفِيضُوا مِنْ حَيْثُ أَفاضَ النَّاسُ وَ اسْتَغْفِرُوا اللَّهَ إِنَّ اللَّهَ غَفُورٌ رَحِيمٌ  » ، « 2 » با لباس احرام رو به سوى مكّه نهادند و سعى و حلق و يا تقصير به جاى آوردند و سپس به منا مراجعت كردند و شب يازدهم را در آنجا گذراندند . پس از طلوع آفتاب بامداد روز يازدهم ، بار ديگر هر سه جمره را رمى مىكردند ، بدين گونه كه نخست از جمرهء صغرى كه در پس مسجد خيف از سوى منا قرار دارد رمى را آغاز نموده و سپس جمره وسطى و پس از آن جمره عقبه و همان‌طور كه گذشت به هر كدام هفت ريگ پرتاب كردند . مردم پس از رمى دو جمرهء اول و دوم ، مدتى در آن محل‌ها توقف نموده و خواسته‌هاى خود را از خداوند طلب مىكنند ليكن در جمره سوم به علت تنگى جا توقفى نمىكنند . شب دوازدهم را نيز در منا مانديم و در بعد ظهر روز دوازدهم ، مجددا جمرات را به صورتى كه پيشتر ياد شد ، رمى مىكرديم . در اينجا عده‌اى از ما قبل از غروب ، منا را به سوى مكّه ترك نموده و گروهى ديگر شب سيزدهم را نيز در منا ماندند تا\r\n\r\n\r\n","description":"","footnote":"\r\n( 1 ) - اين گفته بر طبق نظر اهل سنت مىباشد ، بر طبق روايات و نظر شيعه ريگ‌ها بايد به ديوار سنگى برخورد نمايد . ( مترجم )\r\n( 2 ) - بقره : 199\r\n","page_name":" 96 ","page_number":96},
  {"content":"\r\n\r\nجمرات را در روز سيزدهم مجددا رمى نمايند . خداوند مىفرمايد :\r\n فَمَنْ تَعَجَّلَ فِي يَوْمَيْنِ فَلا إِثْمَ عَلَيْهِ وَ مَنْ تَأَخَّرَ فَلا إِثْمَ عَلَيْهِ لِمَنِ اتَّقى  . « 1 »\r\nو بدين گونه مناسك حج به پايان رسيد و كارهايى كه بر محرم تا اين زمان حرام گشته بود مجددا حلال گرديد . ( در تصاوير ص 345 و 346 ، حاجيان را در حال رمى جمرات مىبينيد . )\r\nاز نكات خنده‌آور حجاج هنگام رمى جمرات ، اين بود كه بعضى از حجاج هفت ريگ خود را يك جا به سوى جمره پرتاب كرده و شيطان را به زبان خود اين چنين خطاب مىكرد : « لعنت بر دينت ! » گروهى ديگر ريگ‌ها را دانه دانه پرتاب كرده و جملهء سابق را پس از هر پرتاب به زبان مىآورد و يا اين چنين خطاب مىكرد : « در چشم دينت ! » و نيز برخى ديگر از حجاج اكتفا به هفت سنگ ريزه خود نكرده و سنگ‌هاى بزرگى را مىآورد و به ستون جمره پرتاب مىكرد . گروهى ديگر به اين مقدار هم قناعت نكرده و تا آن كه جزئى از ساختمان جمره را خراب نمىكرد آسوده نمىشد . عده‌اى بر روى ديوار جمره رفته ، سنگ خود را بدان پرتاب مىكردند و نيز عده‌اى ديگر بدن خود را بدان چسبانده و رمى مىكردند . يكى از افسران همراه به نام يوزباشى عبد الوهاب حبيب افندى هنگامى كه به جمرهء عقبه رسيد ناگهان به همراه سربازان گروه به يك باره همانند حملات نظامى بر دشمن و گرفتن انتقام از آنان ، بر شيطان ( - جمره ) تاخته و براى گرفتن انتقام از او ، همهء سنگ‌هاى خود را يك جا پرتاب كردند .\r\n\r\nمراسم جشن خواندن فرمان سلطانى\r\nمراسمى در روز يازدهم ذى الحجه در منا براى خواندن فرمان سلطانى از سوى شريف مكّه برگزار شد . در اين مراسم ، شريف دو امير كاروان مصرى و شامى و خزانه‌دارهاى آن و نيز افسران و شخصيت‌هاى كشورى و ديگر حجاج را دعوت كرد .\r\nاين جشن در سراپردهء شريف ، در حالى كه نگهبانان شريف و والى به همراه گروه موزيك\r\n\r\n\r\n","description":"","footnote":"\r\n( 1 ) - بقره : 203\r\n","page_name":" 97 ","page_number":97},
  {"content":"\r\n\r\nآنان و نيز افراد گروه موزيك محمل ما ، در مقابل چادر شريف به صف ايستاده بودند ، برگزار شد . حجاج از نژادهاى گوناگون ، همگى به دور چادرها جمع شده بودند . در اين هنگام ، نگهبانان اسب سوار به سوى سراپردهء شريف به حركت درآمدند كه نخستين آنان حامل فرمان سلطانى بود و ديگران خلعت‌هاى فرستاده شده از استانبول را طبق رسم همه ساله ، حمل مىكردند . شريف در ميانه چادر خود ، داراى جايگاه ويژه‌اى بود كه در [ تصوير 
  ] سمت راست او : 1 - فرمان فرما ، عموزاده و داماد پادشاه ايران 2 - شريف على پاشا 3 - شريف محمد ناصر غالب پاشا 4 - ساير اشراف 5 - قاضى مكّه به همراه علما و بزرگان 6 - افسران محمل مصرى .\r\nو در سمت چپ شريف : 1 - سپهبد احمد پاشا راتب والى حجاز ، كه حالت افتادگى و تواضع او زيبندهء رتبهء سپهبدى او نبود 2 - عوض بن عمر القعيطى ، پادشاه مكلا و شحر « 1 »\r\n\r\n\r\n","description":"","footnote":"\r\n( 1 ) - مكلا و شحر دو شهر در جنوب يمن .\r\n","page_name":" 98 ","page_number":98},
  {"content":"\r\n\r\n3 - فرزند او عمر بن عوض القعيطى 4 - نوهء او محمد بن غالب 5 - امير و خزانه‌دار و كارمندان محمل شامى 6 - امير و خزانه‌دار و كارمندان محمل مصرى 7 - كارمندان و افسران عالى رتبهء مكّه .\r\nپس از قرار گرفتن افراد ياد شده در جاى خود ، شريف با لباس رسمى و تشريفاتى از جايگاه ويژهء خود ، كه پيرامونش نزديكان و گروهى از اشراف قرار داشتند ، برخاست . در اين هنگام همهء افراد از جاى خود بلند شده و دست او را بوسيدند .\r\nوى سر داماد پادشاه ايران و پادشاه مكله و شحر را هنگامى كه براى بوسيدن دست وى خم شده بودند ، بوسيد . سپس پيش آمده و نامه سلطان ( - فرمان ) را از حامل آن گرفته و بوسيد .\r\nفرمان سلطانى درون كيسهء ابريشمى زيبايى قرار داشت كه آن كيسه درون پوششى پارچه‌اى « بقچه » از ابريشم سبز كه بر روى آن نقش‌هاى بسيار زيبايى با نخ‌هاى طلا و نقره مزيّن [ تصوير 
  ]\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nبود ، قرار داشت . ( تصوير زير ) ، سپس شريف به جايگاه خود مراجعت نموده و بر تختى در ميان چادر نشست و فرمان را در سمت راست خود قرار داد . آنگاه پس از درنگ [ تصوير 
  ] كوتاهى از جاى خود برخاسته و همهء حضار نيز از جاى خود به پا خاستند و شريف دستور خواندن نامه را صادر نمود . منشى مخصوص او محمد على افندى ، نخست از روى نسخهء اصلى آن ، به زبان تركى فرمان را بلند قرائت كرد و سپس متن عربى آن را خواند . در خواندن متن عربى كمى شتاب نمود و شريف به دو گفت : « جوام جوام » يعنى « آهسته آهسته » ، پس از خواندن فرمان ، گروه موزيك سلطانى ، سلام پادشاهى را نواخت كه بعد\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nاز آن تمامى سربازان و حاضران ، خليفهء اعظم را دعا كردند . در اين لحظه ، خزانه‌دار محمل شامى پيش آمد و طبق سنت همه ساله ، خلعت جديدى را بر روى خلعت هديه شده از سال قبل ، كه بر تن شريف بود ، پوشانيد سپس خلعت ديگرى كه از سوى اعليحضرت سلطان هديه شده بود به دو تقديم كرد كه آن را نيز پوشيد . اين خلعت ظريف و سبك از ابريشم سياه دوخته شده و اطراف آن با نخهاى طلا و نقره مزيّن گرديده بود .\r\nشريف قبل از پوشيدن هر خلعت ، نخست آن را مىبوسيد .\r\nشريف بر سر خود عمامه‌اى داشت كه اطراف آن توسط نوارهاى گلابتون دوزى شده ، مزيّن گرديده بود . پس از آن ، خلعت‌هاى ديگرى به بعضى از كارمندان و خوانندهء فرمان و جز اينها داده شد . به علت سنگينى خلعت‌هاى سه‌گانه‌اى كه بر تن شريف بود دو نفر دو خلعت تازهء شريف را براى كمك به او بلند كرده بودند . در اين هنگام ليوانهاى شربت شيرين به حاضران تقديم گرديد كه هم زمان با آن ، آهنگ‌هاى مصرى و شاهنشاهى نواخته مىشد و در اين ميان گروهى از اهل مكّه كه معروف به « اهل النّوبه » بودند با نقاره‌هاى خود و وسيله ديگرى كه بسيار شبيه به كمانچه بود ، سرودهاى عربى زيبايى را در جمع اجرا نمودند . صورتها همه شاد و خرّم بود . آنگاه همگى دست شريف را بوسيده و علاوه بر آن پايين قباى او را نيز بوسيده و از چادر خارج شدند .\r\nدر اين هنگام شريف ، دو خلعت جديد را از تن بيرون آورد و آنها را مجددا در همان پارچه‌هاى ابريشمى كه از پايتخت ارسال شده بود ، قرار دادند .\r\nبدين صورت همه ساله دو خلعت به همراه دو فرمان تركى و عربى تجديد مىگردد .\r\nبد نيست در اينجا توضيحى از نخستين خلعت كه به شريف هديه گرديد ، ارائه نمايم :\r\nخلعت عبارت است از قبايى - شبيه به قباى علما - كه از ابريشم سياه گران قيمتى دوخته شده است . اين قبا به وسيلهء تارهايى از طلا و نقره در شكل‌هاى بسيار زيبا و تقسيم‌بندىهاى هندسى جالبى بافته شده كه تارهاى بافته شده آن چنان سطح قبا را پوشانده بود كه مقدار بسيار كمى از پارچه سياه زمينه از لابلاى تارهاى طلا و نقره نمايان بود . تمامى سطح آن توسط مرواريد و در بعضى قسمت‌ها با گره‌هايى به همراه دانه‌هاى الماس و برليان آذين گرديده بود . درخشندگى اين سنگ‌ها در چشم هر بيننده‌اى نفوذ\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمىكرد . در خلعت ، تمامى نشان‌هاى دولتى ( به جز نشان‌هاى خاندان عثمانى ) كه فقط به خاندان آنان تعلق داشت ، ديده مىشد . تعداد نشان‌ها بيست و يك عدد بوده كه بعضى از آنها جواهرنشان بودند .\r\nاما نوشته سلطان ( - فرمان ) شامل دو صفحه كاغذى بلندى بود كه يكى به زبان عربى و ديگرى به زبان تركى نوشته شده بود . طول كاغذى كه در آن متن نوشته شده بود يك متر و چهل و يك سانتىمتر و عرض آن هفتاد و نه و نيم سانتىمتر بود . بالاى آن نامه با طغراى طلايى خلافت به نام اعليحضرت سلطان مزيّن گرديده بود . در زير آن بيست و يك سطر ، بالاى آن چهارده سطر نوشته قرار داشت . طول هر سطر هفتاد سانتىمتر و عرض آن 4 / 1 سانتىمتر و فاصله ميان دو سطر 2 سانتىمتر بود . ( مقدمه نامهء عربى را در تصوير زير و اصل آن را در تصوير بعد ملاحظه مىنماييد . )\r\n[ تصوير 
  ]\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n[ تصوير 
  ] اما نوشتهء تركى ( - فرمان ) ، طول آن يك متر و چهل سانتىمتر و نيم و عرض آن\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nهفتاد و هشت و نيم سانتىمتر بود كه در آن هشت سطر و يك سوم سطر كه طول هر سطر شصت و نه سانتىمتر و عرض آن بيست و شش ميليمتر بوده و ميان دو سطر فاصله‌اى در حدود پنج و نيم سانتىمتر قرار داشت .\r\n[ تصوير 
  ]\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nبه من گفته شد كه نويسندهء اين فرمان‌ها شخصى است كه ماهيانه چهارصد جنيه عثمانى دريافت مىكند ، البته اگر در خط و چگونگى نگارش و نظم و تزيينى كه در اين فرمان رعايت شده دقت كنيم ، ارزش قدردانى دارد ليكن پرداخت 4800 جنيه در سال ، مبلغ گزافى است و نيازى به اين همه هزينه هنگفت نمىباشد بلكه مىتوانند آن را در جاى مناسب‌ترى هزينه نموده و براى فرمان‌هاى ساليانه ، از اين فرمان كليشه‌اى تهيه كرده و همه ساله شبيه آن را ارسال داشته و در صورت تغيير نام امير مكّه ، نام امير تازه نوشته شود . زيرا عبارت نامه هيچ‌گاه تغيير نمىكند .\r\nاين دو نامه با زيباترين خط از خطوط عربى نوشته شده است . مضمون نامه عبارت است از دعا براى شريف ، و خليفه و سفارش كمك و يارى به حجاج و كوتاه كردن دست ظالمان و راهزنان از اعراب بدوى و ايجاد آرامش و امنيت براى تمامى حجاج ، پرداخت مستمرى افراد ، همچنين در آن به آيات قرآن و احاديث نبوى فراوانى استشهاد شده كه قلب و دل شنونده را نورانى مىكند و به مسلمانان پند و اندرز داده شده و نيز تأكيد بر كمك به يكديگر و برابرى و برادرى ، شده است . ليكن اين پندها گوش شنوايى ندارد ؛ زيرا هر شنونده‌اى پس از قرائت آن ، صداى گلوله‌هايى كه اعراب به سوى حجاج بيت اللّه الحرام شليك مىكنند ، مىشنود و عكس العملى كه گماشتگان جناب شريف از خود نشان مىدهند اين است « رهايشان سازيد ! » چه پندهاى زيبايى و چه قلب‌هاى مرده و بىروحى !\r\n\r\nتبريك عيد در منا\r\nدر روز عيد به علت آن كه همه مشغول رمى جمرات بودند و سپس براى انجام طواف به مكّه رفتند ، فرصتى پيش نيامد . در روز دوم ، مردم به ديدار يكديگر رفته و عيد بزرگ را به هم تبريك مىگفتند . پس از خوانده شدن فرمان سلطان و پايان جشن ، به همراه امير و خزانه‌دار از والى و اشراف و فرمانده ارتش سلطانى و رييس ماليه ( محاسبچى ) و امير كاروان شامى و خزانه‌دار آن ، ديدن كرده و بدانان تبريك گفتيم . در اين ديدارها شربت به ما تعارف شد . هنگام ديدار از امير الحاج شامى ، آنان با يازده گلوله توپ ، مقدم امير الحاج مصرى را گرامى داشتند . سپس به چادرهاى خود مراجعت كرديم\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nو طبق عادت معمول در اعياد ، در انتظار بازديد نشستيم .\r\nدر ساعت يازده زوالى ، جناب سپهبد احمد پاشا راتب ، به بازديد ما آمد و از امير و خزانه‌دار و رييس نگهبانان هر كدام در چادر مخصوص خود به صورت جداگانه ، ديدن نمود ، وى لباس تشريفاتى خود را به تن داشت . در اين ديدار سرلشكر صادق پاشا عظم ، مدير كل اداره تلگراف حجاز نيز او را همراهى مىكرد . هنگام ورود و خروج آنان ، بيست و يك گلوله توپ شليك شد و احترامى كه شايستهء آنان بود به عمل آمد . نظم و ترتيب سربازان ما ، موجب خوشنودى آنان گرديد . سربازان و افسران در دو رديف ايستاده بودند و والى و همراهان از ميان آنها عبور كردند . در اين هنگام افسران به حضور جناب والى معرفى شدند . نامبرده با يكايك آنان دست داد و آنان را ستايش نمود . پس از نوشيدن قهوه و نوشابه‌هاى شيرين ، مراسم خداحافظى همانند تشريفات ورود ، به اجرا گذاشته شد و گروه موزيك مراسم سلام را به اجرا درآورد . در اينجا لازم است از محبت و زحمات افسران ، تشكر و قدردانى نمايم ؛ زيرا آنان جهت تزيين چادر من و اعتلاى نام سركردهء خود ، آنچه از زيرانداز و فرش و صندلى در اختيار داشتند به چادر من آورده و براى ورود مهمانان ، آن را به طور زيبايى آراستند .\r\nهمچنين امير محمل شامى به همراه خزانه‌دار آن ، از هر كدام از ما به صورت جداگانه در چادرهايمان ديدن به عمل آوردند . توجه خاص به آنان را با مهمان‌نوازى شايسته از آنان به عمل آورديم و هنگام ورودشان ، يازده گلوله توپ شليك كرديم .\r\nآنان لباس رسمى خود را ، در حالى كه بر روى هر يك نشان عثمانى درجه يك قرار داشت ، به تن داشتند و پس از نوشيدن قهوه و چاى ، در حالى كه از مهمان‌نوازى و برخورد خوب ما كمال خرسندى را داشتند ، ما را ترك كردند . از ديگر افرادى كه به ديدار ما آمدند ، شريف على پاشا و محمد ناصر غالب پاشا را مىتوان نام برد . آنان حدود يك ساعت در كنارمان گذرانده و خوشنود از پذيرايى ما بودند . همچنين بزرگ خاندان بنى شيبه و نمايندهء شيخ سنوسى و فرزند شيخ فاسى و گروهى از افسران عثمانى و حجاج و خدام مسجد الحرام ( خواجه‌ها ) نيز در اين روز از ما ديدن كردند . اين ديدارها تا ساعت 6 شب ادامه داشت و در اين مدت افسران ، جهت راحتى و آسايش آنان ، جدّيت به خرج دادند .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nآذين‌بندى در منا\r\nدر شب يازدهم ذى الحجه ، در كنار چادرهاى شريف و والى و دو امير محمل مصرى و شامى ، مراسم باشكوهى برگزار گرديد . پس از نماز عشا ، گلوله‌هاى نورانى به هوا شليك شد . مردم شتابان به سوى كاروان مصرى آمده و از برنامه‌ها و شكوه آذين‌بندى و همچنين از آهنگ‌ها و اجراى موزيك‌هاى محلى ، كه با نى انجام مىشد ، استقبال فراوانى كردند ، شدّت جمعيت به ويژه در چادر من فوق العاده بود زيرا آغوش‌هاى باز و صورتهاى شكفته و قلب‌هاى مملوّ از هيجان ما را نظاره مىكردند .\r\n\r\nقربانىهاى منا و بازار آن\r\nتعداد حجاج در اين سال حدود يكصد و پنجاه هزار نفر است كه بيشتر آنان ، قربانىهاى خود را در منا همزمان و در ساعتى معين در روز نحر سر بريدند . در سالهاى گذشته مردم قربانىهاى خود را در كنار چادرهاى حجاج سر مىبريدند كه اين موجب آلودگى هوا و محيط به خون و بوهاى چندش‌آورى گرديده و باعث فاسد شدن هوا و بيمار گشتن جسم و جان بود . ليكن امسال گودالهاى زيادى در فاصلهء هزار مترى از چادر حجاج به وجود آورده‌اند و حجاج قربانىهاى خود را در آن نقاط ، ذبح مىكردند . اين اقدام ، سبب جلوگيرى از آلودگى هوا و پراكندگى بوهاى نامطبوع از لاشهء حيوانات ، در فضا گرديد .\r\nهوا معتدل بود - البته شب‌ها سرد بود - به همين علت بيشتر حجاج از سلامتى كامل برخوردار بودند و كسى از گروه ما بيمار نگرديد .\r\nقيمت هر گوسفند ، از دو ريال و نيم تا سه ريال و نيم بود كه به هنگام فروش ، از هر رأس گوسفند ، مبلغ پنج قروش ماليات براى شريف از فروشنده دريافت مىگرديد .\r\nدر منا بازارى وجود دارد كه تمامى نيازها ؛ از سلاح ، پوشاك ، قاليچه‌هاى نماز ، فرش ، مرجان و سنگ‌هاى زينتى را مىتوان در آن يافت . اين كالاها نوعا در كنار خيابان و معابر ، عرضه شده و كمتر در داخل فروشگاهها قرار دارد و هر عرب ، معمولا نياز سالانهء خود را از اين بازار تهيه مىكند .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nبازگشت از منا به مكّه\r\nدر ساعت 8 زوالى ، روز دوازدهم ذى الحجه ، سال 1318 ه . همراهان محمل پس از رمى جمرات سه‌گانه ، در شلوغى كم‌نظيرى كه شبيه آن را نديده بوديم ، به حركت درآمد .\r\nازدحام آن‌چنان بود كه كاروان فاصله ميان جمره صغرى و جمره عقبه را كه بيش از سيصد متر نبود در يك ساعت طى نمود و پس از آن به حركت خود ادامه داد و در ساعت يازده و نيم به مكّه رسيديم . در آنجا طبق سنت همه ساله ، محمل را از باب النبى صلّى اللّه عليه و إله وارد شبستان مسجد الحرام كرديم و آن را در گوشه‌اى قرار داده ، تعدادى از سربازان را به نگهبانى آن گماشتيم ، محمل تا روز دوشنبه ، 25 ذى الحجه و پس از صدور فرمان والى به برپايى جشن حركت آن از مكّه به مدينه ، در مسجد الحرام باقى ماند . ( در تصوير زير ) كپى نامه ياد شده ، به نظرتان مىرسد . گرچه نامه مربوط به سال 1325 هجرى مىباشد ، ليكن متن آن همواره ثابت بوده و تغييرى در آن داده نمىشود .\r\n[ تصوير 
  ]\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nولايت حجاز دست‌نويس شماره\r\nبه جناب ذى سعادت رييس محافظان محمل مصرى\r\nطبق معمول در ساعت سه عربى از روز بيست و سوم ذى الحجه سال 1325 ، مراسم جشنى به مناسبت حركت دو محمل شريف از مكّهء مكرّمه به سوى مدينهء منوّره برگزار مىگردد .\r\nاين جشنها با حضور محمل و كارمندان آن با لباس رسمى در ساعت سه و نيم روز ياد شده در ميدان « مخفر الكبير » برقرار مىباشد .\r\nو الأمر لمن له الأمر والى حجاز و فرمانده نظامى آن « ياور اكرم » احمد راتب\r\n\r\nجشن افتتاح مسافرخانه سلطانيه\r\nدر روز پنجشنبه پانزدهم ذى الحجه ، مجلس جشنى به مناسبت افتتاح مسافرخانهء سلطانيه ، كه به دستور اعليحضرت سلطان عبد الحميد و از اموال شخصى او براى حجاج بىبضاعت و مستمند بنا گرديده بود برپا شد . ساختمان اين مسافرخانه در فضايى وسيع و در جنوب غربى مكّه احداث شده است . من به دعوت والى به همراه افسران محمل و پاسداران آن ، در مراسم ياد شده شركت كرديم .\r\nدر ساعت يك زوالى ، سربازان ما در فضاى باز در سمت غربى ساختمان و سربازان عثمانى در دو سمت شرقى و شمالى به همراه گروههاى موزيك مستقر گرديده بودند .\r\nدرب ورودى مسافرخانه ، توسط بزرگان مكّه و اشراف و همچنين دو امير محمل مصرى و شامى كه به همراه خزانه‌دار خود بودند ، اشغال شده بود ، و در ساعت 5 / 2 حضرت والى وارد گرديد . سربازان با فريادهاى خود و يگان موزيك به دو خير مقدم گفتند . سپس والى با حاضران دست داد . او براى بازديد از ساختمان ، نخست به طبقهء دوم مسافرخانه رفته و در آنجا از راهروها و اتاق‌هاى آن بازديد كرد و از سبك معمارى آن اظهار خرسندى نمود ، پس از آن به طبقهء اول بازگشت .\r\nبيست دقيقه‌اى نگذشت كه امير مكّه و در واقع فرمانرواى اصلى آن ، وارد گرديد .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nسربازان و يگان موزيك ، با نواختن سلام سلطانى ، مراسم احترام را به جاى آوردند . در اين لحظه ، حاضران دست وى را بوسيدند . پس از آن ، امير مكّه دستور قرائت خطبه را كه همه‌اش حمد و ثنا و ستايش و يادكرد آثار و خدمات سلطانى بود ، صادر كرد . پس از پايان خطبه ، سلام پادشاهى نواخته شد كه به دنبال آن ، غريو شادى و دعا براى اعليحضرت سلطان ، فضا را پر ساخت . نخست ، نيروهاى نظامى مصرى و سپس نيروهاى عثمانى مستقر در شرق و آنگاه نيروهاى عثمانى مستقر در سمت شمالى ، مراسم سلام نظامى خود را به جاى آوردند .\r\nدر اين هنگام ، شريف به همراه والى و ساير مهمانان به داخل مهمانسرا رفته و در يكى از اتاق‌هاى طبقهء اول نشستند . گفته شد كه به دستور او ، نشان درجهء دو مجيدى به امير الحاج مصرى و نشان درجه سه آن به خزانه‌دار داده شد . ليكن اين فرمان جز سخن نبود و هرگز به مرحله اجرا درنيامد . ظاهرا پخش اين خبر ، به جهت كنار آمدن آنان با شريف در مورد تعيين دستمزد ساربانان بوده تا همراهى آنان را نسبت به نظرات خود به دست آورند ، ليكن در اشتباه بودند ؛ زيرا اين فريب ، كارساز نمىباشد . پس از آن امير مكّه به طبقهء دوم رفت و در قسمتى كه ديدگاهى بر فضاى باز مقابل مسافرخانه داشت ، لحظاتى ايستاد و حركت آرام سربازان را به سوى اردوگاه نظاره كرد . در اين جا از نظم و ترتيب حركت سربازان مصرى ، اظهار خرسندى نمود .\r\nاين جانب پس از فراغت از سلام نظامى ، به مسافرخانه آمده و از قسمت‌هاى گوناگون آن بازديد كردم . ساختمانى زيبا و استوار و به سبك نوينى به نظر آمد . اين ساختمان داراى دو طبقه است كه سقف آن از آهن و آجرهاى قرمز با پوششى از گچ بسيار نرم و سفيد ساخته شده از مواد طبيعى و پودر سنگ بود . زمين آن سنگ فرش و ساختمان سمت شرقى و شمالى آن به اتمام رسيده ، و ديوارها از گچ سفيد اندود شده بود .\r\nاما دو سمت ديگر زمين در بخش شرقى و شمالى ساختمان كه با سنگ فرش پوشيده شده و ديوارهاى آن گچ اندود گرديده بود ، در حالى كه سنگ‌فرش و سفيدكارى دو قسمت ديگر ناتمام مانده بود . مسافرخانه داراى حياط وسيعى بود كه در اثر خاكبردارى از آن جهت ساختمان ، حفره‌هاى زيادى در آن به وجود آمده بود . طول ضلع شمالى اين\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمهمانسرا ، يكصد و پنجاه متر بود ، كه ميانهء ديوار ياد شده درب اصلى آن قرار داشت و بالاى آن آرم طلايى رنگ عثمانى خودنمايى مىكرد و دو ديوار ديگر مهمانسرا ، قرينه ديوارهاى سمت شرقى و شمالى بود ، اما ضلع شرقى آن در حدود 90 متر مىباشد .\r\nنماى درب و پنجره‌ها از چوب محكمى به رنگ گردويى كه لولاى آنها و دستگيره‌ها همگى از جنس برنج زيبايى ساخته شده است . آبريزگاههاى آن در محلى دور از اتاق‌ها ، احداث گرديده تا رطوبت و بوى ناشى از آن ، موجب آزار و اذيت مسافران نگردد . در آبريزگاهها ، هيچ گونه لوله آبى وجود نداشت و عجيب‌تر آن كه در اين مسافرخانه ناظر و خدمتكار و آشپز وجود داشته و حقوق خود را در سه سال گذشته دريافت داشته‌اند ، و اين در حالى است كه يك اتاق آن فرش نگرديده و حتى يك فقير در آن زندگى نمىكرد ! طبق اطلاعى كه به من داده شد ، اعليحضرت سلطان مبلغ نود هزار جنيه مجيدى ( جنيه مجيدى معادل 75 / 87 قرش مصرى است ) ، براى ساختمان آن هزينه كرده است . عكسى از اين مسافرخانه در سال 1325 گرفته شده كه در زير مىبينيد .\r\n[ تصوير 
  ]\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nديدار از غار حرا ( جبل النور )\r\nبخارى در صحيح خود از عايشه نقل مىكند كه او گفت :\r\nآغاز وحى بر رسول خدا صلّى اللّه عليه و إله ، با رؤياى صالحه ، آغاز گرديد . حضرت خوابى نمىديدند ، مگر به روشنى و سفيدى صبح . سپس بر حضرت حالتى عارض گرديد كه اشتياق به تنهايى داشتند ، از اين رو در شب‌هاى مشهور به « ليالى التشريق » در غار حرا خلوت مىكرد و به تفكر و عبادت مىپرداخت ، و پس از آن به نزد همسر خود خديجه باز مىگشت و خود را براى عبادتى ديگر در غار حرا آماده مىكرد تا آن كه فرشتهء حامل پيام حق بر او در غار حرا نازل شد و به دو گفت : بخوان ، فرمود من نمىتوانم بخوانم . حضرت فرمودند : فشار شديدى به من وارد نمود به طورى كه احساس كردم نيروى من خارج گرديد ، آنگاه مرا رها ساخت و گفت : بخوان ، گفتم : من نمىتوانم بخوانم ، مجددا فشار شديدى به من وارد ساخت كه نيرويى در من باقى نماند و مرا باز ندا داد : بخوان ، گفتم : نمىتوانم بخوانم ، براى بار سوم فشار ديگرى داد و مرا مبعوث گرداند و گفت :\r\n      اقْرَأْ بِاسْمِ رَبِّكَ الَّذِي خَلَقَ ، خَلَقَ الْإِنْسانَ مِنْ عَلَقٍ ، اقْرَأْ وَ رَبُّكَ الْأَكْرَمُ الَّذِي عَلَّمَ بِالْقَلَمِ ، عَلَّمَ الْإِنْسانَ ما لَمْ يَعْلَمْ       « 1 »\r\nرسول خدا صلّى اللّه عليه و إله با اين آيات و تنى خسته و كوفته به سوى خانه به حركت درآمد و بر خديجه بنت خويلد عليها السّلام وارد شد و گفت : مرا بپوشانيد ، مرا بپوشانيد . او را پوشانيدند تا آن كه ترس او فروكش كرد . سپس حادثه را براى خديجه نقل نمود و گفت : بر خود مىترسم . خديجه گفت : به خدا قسم ، خداوند تو را خوار و ذليل نمىكند ؛ زيرا تو صلهء ارحام مىكنى ، و به نيازمندان يارى مىرسانى ، و بيچارگان را كمك مىكنى ، و از ميهمان پذيرايى كرده ، و دردمند دردمندان هستى .\r\nاز اين رو جايگاه والاى « غار حرا » و اين كه عبادتگاه پيامبر صلّى اللّه عليه و إله پيش از بعثت بوده ، و در آن اولين سوره از قرآن ، كه نور و هدايت براى مردم است و بدان قلب‌ها شفا مىيابد ، بر قلب مبارك او نازل گرديد . پس شور و هيجان ما جهت ديدار از آن جايگاه تو را شگفت‌زده نكند . در روز 16 ذى الحجه سال 1318 به همراه تعدادى از افسران و سربازان و حجاج ، بدان سوى حركت كرديم كه با حركت معمولى اسبان ، پس از پنجاه\r\n\r\n\r\n","description":"","footnote":"\r\n( 1 ) علق : 1 و 2\r\n","page_name":" 112 ","page_number":112},
  {"content":"\r\n\r\nدقيقه بدان رسيديم .\r\nاين كوه در شمال مكّه ، سمت چپ كسى كه به سوى عرفات رهسپار است ، واقع شده و حدود يك مايل از جادهء ياد شده فاصله دارد .\r\nياقوت در « معجم » خود مىگويد : اين كوه در فاصله سه مايلى مكّه است و كوه بلندى است كه ارتفاع آن از كوه ثبير بيشتر بوده و داراى قلّه‌اى با شيب تندى است .\r\n[ تصوير 
  ] در سمت چپ قلّه ، غار حرا قرار دارد . سى و پنج دقيقه از كوه بالا رفتيم . با آن كه ارتفاعى در حدود دويست متر داشت ليكن به جهت عمودى بودن آن ، بالا رفتن از آن كمى مشكل بود و برخى از افسران از خستگى به اغماء افتادند ، از اين رو مجبور به دو بار استراحت در ميان راه شديم ، و آبى را كه همراه ما بود ، به صورت آنان پاشيديم و در صورتى كه آن را به همراه نداشتيم ، عواقب ناخوشايندى پيش مىآمد . بنابراين به افرادى كه قصد بالا رفتن از اين كوه ، به خصوص در ايام گرما ، را دارند توصيه مىكنيم آب را\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nضميمهء وسائل خود نمايند .\r\nسه دقيقه پيش از رسيدن به قلّهء كوه ، به مخزنى كه براى جمع‌آورى آب باران در كوه كنده شده بود رسيديم . طول آن هشت متر و عرض آن شش متر و عمق آن چهار متر بود ، و داراى پله‌كانى براى رفتن به درون آن بود در اين هنگام مخزن خالى از آب بود . در كنار آن زن عربى نشسته بود و با فروش چاى و قهوه از زائران موسم حج پذيرايى مىكرد . وى برايمان فرشى پشمين گستراند و نيم ساعتى را به صرف چاى و قهوه در خدمتش بوديم ، و هنگام حركت دو برابر دستمزد او را در مقابل آنچه كه به ما تقديم داشته بود پرداختيم .\r\nسپس به سوى قلّهء كوه بالا رفتيم ، در اين نقطه به ساختمان محكمى به طول شش متر و عرض شش متر و ارتفاع هشت متر كه بر فراز آن گنبدى نيز قرار داشت ، رسيديم . در زمين اين بنا ، سنگ سياه صافى بود كه در وسط آن شكافى متمايل به سوى پايين همانند شكاف صندوق نامه‌ها در مصر قرار داشت . گفته مىشود : اين سنگ جايگاهى است كه در آن سينه [ مبارك 
  ] پيامبر صلّى اللّه عليه و إله شكافته شد . ليكن بخارى در صحيح خود از قول مالك بن صعصعه نقل مىكند كه پيامبر صلّى اللّه عليه و إله فرمود :\r\n« در منزل در حالى كه بين خواب و بيدارى بودم - و گفته شده ميان دو مرد « 1 » - طشتى از طلا كه مملوّ از حكمت و ايمان بود ، برايم آورده شد . از گلو تا ناف دريده شد ، سپس با آب زمزم آن را شستشو داده و آن را از حكمت و ايمان پر نمودند . »\r\nدر كتاب « شفاء الغرام » در صفحهء 144 به روايت از يونس ، از ابن شهاب ، از انس و ابوذر از رسول خدا صلّى اللّه عليه و إله نقل كرد كه فرمود :\r\n« شكافى در سقف خانه‌ام پديدار گشت و از آن جبرئيل فرود آمد ، سينه‌ام را شكافى داد و آن را با آب زمزم شستشو داد سپس طشتى آورد . . . »\r\nبيشتر احاديث و رواياتى كه در اين مورد نقل شده ، شكاف دادن سينهء پيامبر صلّى اللّه عليه و إله را به\r\n\r\n\r\n","description":"","footnote":"\r\n( 1 ) - در بعضى روايات آمده است كه مقصود از فرموده پيامبر صلّى اللّه عليه و إله كه « رجلا بين الرجلين » يعنى هنگامى كه ميان دو نفر خوابيده بودم طشتى آورده شد و آن دو نفر حمزه و جعفر بودند ، كه در روايت ديگرى كه مسلم به روايت از سعيد از قتاده نقل كرده آمده است كه پيامبر صلّى اللّه عليه و إله فرمود شنيدم مىگويند : « أحد الثلاثة بين الرجلين » يكى از سه تن كه ميان دو نفر است .\r\n","page_name":" 114 ","page_number":114},
  {"content":"\r\n\r\nهنگام كودكى حضرت و در زمانى كه نزد حليمهء سعديه بوده ، دانسته‌اند و حليمه زمانى كه پيامبر را نزد مادرش آمنه بنت وهب برگرداند در اين مورد به او مىگويد : زمانى كه او به همراه برادرانش در پشت منازل ما . . . »\r\nپس مسجد الحرام كجا و منزل پيامبر كجا ، و پشت خانه‌هاى حليمه كجا ، و دامنه كوه حرا كجا ! خداوندا ! اين دروغى است آشكار و مردم آن را راست پنداشته‌اند . آن‌چنان كه مبدل به واقعيت گرديد و در ذهن شخصى مانند سلطان عبد العزيز هم نفوذ كرده و او را وادار نمود تا در سال 1279 ه . بر روى اين جايگاه دروغين ، گنبدى احداث كند و سنگ يادبودى نيز براى آن قرار دهد كه من آن را بر روى ديوار جنوبى كه با آب طلا نوشته شده بود ، ملاحظه كردم . غار حرا ، محلى كه پيامبر صلّى اللّه عليه و إله در آن پيش از بعثت ، به عبادت مىپرداخت در سمت جنوب اين گنبد قرار دارد . انسان از قلّهء كوه توسط پله‌هاى سنگى غير منظمى شبيه به پلكان به پايين رفته و به دهانه غار مىرسد . فاصله ميان غار و گنبد حدود پنجاه متر مىباشد . فضاى آن به مقدار نشستن پنج نفر و ارتفاع آن به اندازهء قامت يك انسان متوسط است . در داخل آن نماز خوانده ، دعا كرديم و در آنجا گروهى حاجيان ترك را كه براى زيارت آمده بودند ديديم . شخص ايستاده بر قلّهء اين كوه مىتواند مكّه و ساختمان‌هاى عظيم و قله‌هاى مستحكم آن را و كوه « جبل الثور » را نظاره كند . رنگ كوه طلايى است ؛ به گونه‌اى كه اگر چشم‌ها را به قسمتى از آن ، خيره نماييم قله‌اى از طلاى خالص به نظر مىآيد ، از اين رو ، زمانى كه آفتاب بر آن مىتابد ، يكى از زيباترين و جالب‌ترين منظره‌ها را به خود مىگيرد .\r\nقطعه سنگ كوچكى را از كوه برداشتم ، ليكن متأسفانه بعدها يكى از نوكران در شهر « الوجه » آن را سنگ اجاق ديگى قرار داد و از ميان رفت . لازم به يادآورى است افرادى كه به زيارت و ديدار اين كوه مىروند ، حتما آب كافى به همراه داشته و به صورت دسته جمعى و مسلّح حركت نمايند تا از آسيب دزدان و اعراب راهزنى كه در انتظار فرصت بوده و در نقاط كم رفت و آمد مانند اين مسير ، آمادهء حمله به حجاج و ربودن اموال و اثاثيه آنان هستند ، در امان باشند . به من گفته شد ، يكى از اعراب ، اقدام به كشتن يكى از حجاج نمود و نزد او جز يك ريال نيافت ، به او گفتند : براى يك ريال او را به قتل\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nرساندى ؟ با خوشحالى جواب داد يك ريال براى من بهتر از او بود . ببين قساوت قلب تا كجا پيش رفته و چگونه براى چند درهم ، چشمانشان كور گشته و مردمان را كه براى انجام مناسك حج و به جاى آوردن يكى از مهمترين شعائر دينى به اينجا مىآيند در برابر چند سكهء ناچيز به قتل مىرسانند و آن هم در مكانى كه خداوند آن را حرم امنى براى مردم قرار داده است .\r\n الْأَعْرابُ أَشَدُّ كُفْراً وَ نِفاقاً وَ أَجْدَرُ أَلَّا يَعْلَمُوا حُدُودَ ما أَنْزَلَ اللَّهُ عَلى رَسُولِهِ  « 1 »\r\nهمچنين در سال 1321 مجددا براى ديدار از كوه بالا رفتيم كه در اين سفر ، حضرت و الا مقام ، وزير جنگ مراكش آقاى مهدى منبهى نيز به همراه ما بود .\r\nپس از آن كه از كوه پايين آمديم ، در دامنهء آن سايبانى زده و به همراه وزير كه كمك فراوانى به نيازمندان مىكرد ، غذا خورديم .\r\n\r\nديدار از غار ثور\r\nخداوند در سوره توبه مىفرمايد :\r\n إِلَّا تَنْصُرُوهُ فَقَدْ نَصَرَهُ اللَّهُ إِذْ أَخْرَجَهُ الَّذِينَ كَفَرُوا ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها وَ جَعَلَ كَلِمَةَ الَّذِينَ كَفَرُوا السُّفْلى وَ كَلِمَةُ اللَّهِ هِيَ الْعُلْيا وَ اللَّهُ عَزِيزٌ حَكِيمٌ  « 2 »\r\nبخارى در كتاب تفسير خود در باب « ثاني اثنين إذ هما في الغار » از انس روايت مىكند :\r\nابو بكر به من گفت : با پيامبر صلّى اللّه عليه و إله در غار بودم كه ناگاه آثار مشركين را حس كردم ، گفتم يا رسول اللّه : اگر يكى از آنان كمى خود را بلندتر كند ما را خواهد ديد ، حضرت فرمودند : اين\r\n\r\n\r\n","description":"","footnote":"\r\n( 1 ) - توبه : 97\r\n( 2 ) - توبه : 40\r\n","page_name":" 116 ","page_number":116},
  {"content":"\r\n\r\nچه خيالى است دربارهء دو تن كه خداوند سوم آنهاست !\r\nهمچنين حاكم نيشابورى در كتاب مستدرك خود از عمر روايت كرد :\r\nپيامبر صلّى اللّه عليه و إله از خانه به سوى غار بيرون آمد و ابو بكر گاهى در پيش و گاهى در پس آن حضرت راه مىرفت ، تا آن كه پيامبر صلّى اللّه عليه و إله از بودنش آگاه شد و از او سؤال نمود ، او پاسخ داد :\r\nاى رسول خدا گاهى به ياد مشركانى كه در پى شما هستند افتاده و در پى روان مىشدم ، و گاهى به ياد نگهبانان آنان مىافتادم و در برابر شما راه مىرفتم ، پيامبر صلّى اللّه عليه و إله فرمودند : اى ابا بكر آيا دوست دارى اگر پيش‌آمدى آيد تو را رسد نه من را ؟ گفت : آرى ، قسم به آن كه تو را به حق فرستاد . آنگاه پس از آن كه به غار رسيدند ابو بكر گفت : يا رسول اللّه در جاى خود تأمل فرما تا من غار را وارسى كنم ، و هنگامى كه پيامبر صلّى اللّه عليه و إله در بالاى غار قرار گرفت ياد آورد كه آنجا را وارسى ننموده ، پس به پيامبر صلّى اللّه عليه و إله عرض كرد يا رسول اللّه در جاى خود تأمل فرما ، آنگاه به بازرسى پرداخت و سپس از پيامبر خواست نزول فرمايند و پيامبر وارد غار شدند و سه روز و سه شب در آن غار اقامت كردند تا آن كه مشركان از يافتن آنان مأيوس شده و آنگاه عبد بن اريقط دو شتر براى آنان آورد و از آنجا بيرون آمدند . « 1 »\r\nبنابراين غار ثور ، همان غارى است كه پيامبر صلّى اللّه عليه و إله از سرداران باطل و دشمنان حق و دسيسه‌گران مكار ، پناه برد و خود را در آن پنهان كرد .\r\n«  وَ إِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ وَ يَمْكُرُونَ وَ يَمْكُرُ اللَّهُ وَ اللَّهُ خَيْرُ الْماكِرِينَ  » . « 2 »\r\nپيامبر به همراه ابو بكر ، سه شبانه‌روز در آن پنهان شدند تا آتش جستجو در مشركان خاموش گرديد ، سپس از آنجا بيرون آمده و به سوى مدينه رهسپار گرديدند كه اين آغاز\r\n\r\n\r\n","description":"","footnote":"\r\n( 1 ) - بخشى از اين روايات را دانشمندان و آگاهان به علم حديث و رجال از اهل سنت در كتاب‌هاى « الجرح و التعديل » و يا « الاحاديث المصنوعة » مورد بررسى و نقد قرار داده و راويان آنها را دروغگو و ضعيف و جز اين دانسته‌اند و بخش ديگرى را نيز بزرگان شيعه بررسى كرده و آنها را دروغگويى و افسانه‌پردازى و فضيلت تراشى قلمداد كرده‌اند ، جهت آگاهى به كتاب‌هاى ( عبقات الانوار ) اثر علامه مير حامد حسين هندى و كتاب ( الغدير في الكتاب و السنه ) اثر علامه امينى و كتاب ( الصحيح من سيرة النبي صلّى اللّه عليه و إله اثر علامه سيد جعفر مرتضى عاملى و . . . مراجعه شود « مترجم » .\r\n( 2 ) - الأنفال : 30\r\n","page_name":" 117 ","page_number":117},
  {"content":"\r\n\r\nعزت و بزرگى براى اسلام و مسلمانان بود .\r\nبه همين سبب ، دوست داشتيم اين غار را با چشمان خود ببينيم ، پس پيش از طلوع آفتاب روز هيجدهم ذى الحجه سال 1318 ه . ( 8 آوريل سال 1901 ) از مكّه به سوى اين غار عزيمت كرديم ، همراهان عبارت بودند از : حضرات شيخ محمد طموم و شيخ محمد احمد السيوطى ، ( دامادهاى ما ) و گروهى از حجاج به همراه تعدادى از سربازان براى حفاظت گروه از آسيب اعراب در بيابان خالى و كم رفت و آمد .\r\nبه سمت جنوب حركت كرده و قبل از رسيدن به كوه ، نماز صبح را به جاى آورديم .\r\nمسير اردوگاهمان در شيخ محمود تا كوه را كه حدود پنج و نيم مايل بود با حركت معمولى اسبان ، در يك ساعت و بيست دقيقه طى نموديم . راه ميان مكّه و اين كوه ، كوهستانى بود به طورى كه كوهها ، دو سوى جاده را دربر گرفته بودند و گردنه‌اى نيز در آن قرار داشت كه نخست از آن بالا رفته و سپس سرازير گشتيم .\r\nگذراندن اين گردنه بيش از سه دقيقه طول نمىكشد . در بين راه هفت علامت سنگى پوشيده با گچ در سمت چپ شخصى كه به سوى كوه در حركت است ، قرار دارد . اين ستون‌هاى سنگى بر روى برآمدگىهايى از زمين ساخته شده و بلندى آنها سه متر و قاعده آن يك متر مربع بود كه به صورت هرمى در انتها در مىآيد . فاصله ميان دو ستون از ستون‌هاى ياد شده ، فاصله‌اى در حدود دويست الى هزار متر مىباشد و هر يك از ستون‌ها ، در پيچ و خم‌هاى مسير قرار داده شده است تا افرادى كه قصد رفتن به كوه را دارند ، گمراه نگردند .\r\nهنگامى كه به كوه رسيديم ، نيروى خود را به دو قسمت تقسيم كرده ، گروهى به همراه ما به بالاى كوه صعود نموده و گروهى ديگر در پاى كوه براى محافظت ما ، از گزند احتمالى اعراب ، باقى ماندند .\r\nحركت به بالاى كوه ، حدود يك ساعت و نيم به طول انجاميد ؛ زيرا مسير حركت ما داراى پستى و بلندى زيادى و به شكل حلزونى و مارپيچ بود . از اين رو هر 5 دقيقه به مدت يك تا دو دقيقه مجبور به استراحت بوديم و گاه به سبب ياد شده ، مجبور بوديم پنج دقيقه‌اى استراحت كنيم . تا نيمهء كوه تعداد پنجاه و چهار پيچ را محاسبه كردم كه گاه بالا\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nمىرفتيم و گاه پايين مىآمديم ، تا اين كه به سلامت به غار رسيديم و هر گاه تعمير و اصلاحات ارتشبد عثمان پاشا نورى ، والى حجاز در سال 1299 هجرى ، و ارتشبد اسماعيل حقى پاشا ، والى حجاز و بزرگ حرم در سال 1307 ه . در مسير كوهستان صورت نگرفته بود ، سختىهاى بيشترى در اين راه مىبايست تحمل كنيم ؛ زيرا بزرگى كوه و وسعت آن و انشعاب‌هاى فراوان آن ( همچنان كه در تصوير زير ملاحظه مىكنيد . ) شخص بالارونده را گمراه مىكرد و با اصلاحاتى كه در اين راه انجام گرفت [ تصوير 
  ] مسير ، حالت پلكانى كه اين پله‌ها گاه بالا رفته و گاه پايين مىآيد به خود گرفت ، ولى هنوز\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nهم بسيار صعب العبور بود ، چنان‌كه در بين راه افراد زيادى را مىديدم كه رنگ از رخشان پريده و نيروى آنان كم شده و نقش بر زمين مىشدند و اگر ما با آبى كه به همراه داشتيم ، جرعه‌اى بدانان ننوشانيده و مقدارى هم بر صورتشان نمىپاشيديم تا به حال طبيعى خود بازگردند ، حتما مرگ به سراغ آنان مىرفت . به همين علت به افرادى كه قصد صعود به اين نقطه را دارند تأكيد مىكنيم كه آب فراوانى همراه خود بردارند تا خود را از خطر هلاكت برهانند .\r\nهنگامى كه به غار ، در بلنداى كوه رسيديم ، آن را شبيه سنگى تو خالى همانند كشتى وارونه‌اى كه پشت آن به بالا و داراى دو شكاف يكى در جلو و ديگرى در انتهاى آن باشد ، يافتيم .\r\nاز قسمت غربى سنگ ، در حالى كه دست‌ها را به جلو دراز كرده و بر شكم خود ، روى زمين خوابيده بودم ، خود را كشان كشان به داخل منتقل نمودم . پس از نماز و دعا در غار ، از ناحيهء شرقى غار كه كمى وسيع‌تر از ناحيه غربى بود ، بيرون آمدم .\r\nعرض شكاف كوچك ، سه وجب در دو وجب است و در سمت غرب قرار دارد كه اين همان شكاف اصلى است كه پيامبر صلّى اللّه عليه و إله از آن به داخل غار رفتند . اما شكاف ديگر در ناحيهء مشرق قرار دارد و گفته مىشود كه آن را براى سهولت رفت و آمد مردم ، بعدها باز كرده‌اند . كوه در سمت مكّه قرار دارد . در كنار غار به مرد عربى برخورديم كه صدقات را در موسم حج از حجاج دريافت داشته ، آنان را به محل غار راهنمايى مىكرد ؛ زيرا تخته سنگ‌هاى ديگرى در كنار تخته سنگ غار وجود داشت كه بىشباهت به آن نبودند ، ليكن تخته سنگ غار وضعيتى خاص به خود داشت . حدود دو ساعت در بالاى كوه بوديم و پس از استراحت و خوردن غذا و نوشيدن چاى ، نقاط مختلف اطراف كوه را بررسى و تماشا كرديم و در اين فاصله ، گروهى كه با ما بالا آمده بودند ، پس از زيارت و ديدن غار پايين رفته و گروه دوم كه در پايين كوه مستقر بودند ، جهت ديدار غار بالا آمدند . هنگامى كه بر بالاى كوه بوديم ، گروهى حدود 20 نفر ، از حجاج داغستانى به نزديك غار آمده و از بودن ما در آن‌جا خرسند شدند و در بازگشت ، تا مكّه با همراه ما بودند .\r\nتنها گروه اندكى از ترك‌ها و مغربىها و داغستانىها به ديدن غار حرا و يا اين غار\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nمىآيند و قبل از ما هيچ يك از مصرىها بدين نقطه نيامده است و به ندرت افرادى از مكّه وجود دارند كه به اين غار آمده باشند . طبق اطلاعى كه به من داده شد ، اشخاصى هستند كه حدود چهل سال در مكّه زندگى كرده ولى تاكنون از اين دو كوه بالا نرفته‌اند ، همچنين از مصرىها و يا همراهان محمل نيز تاكنون كسى را بر بالاى اين كوه نديده‌اند ، كه اين منّتى از سوى خداوند بر ما بود .\r\nاين عكس در سال 1342 توسط آقاى احمد افندى صابر ، بازرس تكيه [ تصوير 
  ]\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمصرى در مكّه به اين جانب اهدا گرديد كه از او به علت اين هديهء گران‌سنگ ، كمال تشكر و امتنان را دارم .\r\nبلندى كوه ثور ، بيش از پانصد متر است ؛ به گونه‌اى كه شخص ايستاده بر بالاى آن ، بر تمام اطراف كوه و كوه‌هاى اطراف و شهر مكّه و حومهء آن مسلط بوده و آنها را به وضوح مىتواند ملاحظه نمايد . همچنان كه حرّه و درخت‌هاى نخل آن را نيز مىتوان مشاهده نمود .\r\nدر بالاى اين كوه ، ستون سنگى ، شبيه ستون‌هاى ياد شده در مسير ميان مكّه و كوه ، قرار داشت كه با سنگ ساخته شده و با گچ ، سفيد گرديده است كه علامتى براى شناساندن كوه به مردم به شمار مىآيد .\r\nكوه ثور داراى رنگ‌هاى مختلفى از طلايى و نقره‌اى و زغالى و شبيه سيمان و گاه شبيه مرمر مىباشد و ممكن است كه رنگ‌هاى ديگرى نيز در سمت‌هاى ديگر آن باشد كه من نديدم . از هر معدن و قسمتى ، تكه سنگى برداشتم ليكن آن زن خدمتكار همان كارى را با آنها كرد كه با سنگ كوه حرا كرده بود - خداوند او را ببخشد - ليكن مقدار كمى از سنگ‌ها را برايم باقى گذارد كه پس از بازگشتم به مصر ، آنها را به بعضى از زرگرها نشان دادم . گفتند : سنگ‌ها داراى طلا است ليكن مقدار آن بسيار كم و ناچيز مىباشد .\r\nاز آنان كه به ديدار غار ثور نائل شده‌اند ، مولاى من عبد اللّه بن محمد ابن ابى بكر عيّاشى است كه در روز چهارشنبه ، هشتم شوال سال 1059 ه . از غار ثور ديدن نموده و شرح آن در سفرنامهء چاپ شدهء وى در سال 1316 ه . آمده است .\r\nنامبرده در سفرنامهء خود مىگويد : كه از مسير بين خندمه و ابو قبيس به علت نزديك راه ، به كوه سفر كرده است . گر چه اين مسير داراى پستى و بلندى بوده و ليكن مسافتى در حدود سه مايل مىباشد . ولى ما از جاده مسفله به كوه رفتيم كه اين مسير طولانىتر از مسير عياشى مىباشد ليكن راه آن هموارتر است . وصف دقيقى از غار و از مشقات و ناراحتىهايى كه در راه صعود به اين كوه به او وارد شده ، همانند مشكلات ما ، همه را در سفرنامه خود به قلم تحرير درآورده است . ( به ص 102 ، جلد دوم از سفرنامه او مراجعه كنيد ) .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nآداب و رسوم مكّىها پس از اتمام مراسم حج\r\nمكّيان پس از سپرى شدن موسم حج ، جشن‌هاى خانوادگى مىگيرند و به ازدواج فرزندان خود مىپردازند و نيز به سوى مناطق تفريحى و خوش آب و هوا در سمت طائف و الزاهر حركت مىكنند و در اين مسافرتها معمولا خوانندگان و مطربين و دستگاهها و آلات طرب به همراه خود مىبرند ؛ زيرا مكّيان علاقهء فراوانى به ساز و آواز دارند .\r\nبا فرا رسيدن ماه رجب ، بسيارى از آنان به سوى مدينه براى زيارت مىروند و آنچه كه در فصل حج اندوخته‌اند در اين سفر خرج مىكنند ، ليكن گروه اندكى قسمتى از عايدات خود را براى سفر به برخى از كشورهايى كه حاجيان آن به مكّه مىآيند ، كنار گذاشته و پيش از موسم حج بدانها سفر نموده و قرارهايى با طرف‌هاى خود براى طواف حجاج و انجام كارهاى آنان در موسم حج آينده ، مىبندند .\r\nاينان براى انجام اين گونه سفرها گاه مجبور به گرفتن وام با سودهاى كلان مىشوند به اميد آن كه اين بدهىها را با قراردادهايى كه در كشورهاى همجوار مىبندند ، پس داده و استفاده‌اى هم ببرند كه البته كمتر اتفاق مىافتد از زير بار وام‌هاى خود خارج شوند ، از اين رو همواره در زير بار قرض گرفتارند . البته امسال پيش‌بينى آنان توسط دولت شريف اشتباه از آب درآمد ؛ زيرا شريف كشورهاى مصر ، جاوه ، هند ، مغرب ، سرزمين آناتولى و ديگر كشورها را به قسمت‌هايى تقسيم نمود و مطوفين براى به دست آوردن حجاج هر قسمت بر يكديگر سبقت گرفته و هر كدام بنابر محل و موقعيت و ثروت حجاج آن ناحيه ، قيمت‌هاى گزافى پرداختند ، ليكن بسيارى از آنان ضرر نمودند ؛ زيرا آنان مبالغ سنگينى در حدود پنجاه جنيه و گاه بيشتر را براى خريد اين قسمت‌ها به شريف پرداخت نموده بودند . ليكن به هنگام فرا رسيدن موسم حج ، به اندازهء مقدارى كه پرداخت كرده بودند ، به دست نياوردند . البته در اين ميان ، تعدادى نيز به سودهاى كلانى دست يافتند .\r\nاين ضررها ناشى از بالا بودن قيمت‌هاى تعيين شده قسمت‌ها و نيز هزينه‌هاى سفر مطوّف بدان منطقه و دادن هدايايى به مسؤولين حجاجى كه بعدا بيشتر آنان به حج نيامدند صورت گرفت ، از اين رو برخى از مطوّفين ، هنگامى كه فقر حاجيان و ناتوانى آنها در پرداخت هزينه را ملاحظه نمودند ، بر حاجيان سخت گرفته و سخنان تندى ميان\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nآنان رد و بدل شد و درگيرىها و دشنام‌هايى را سبب گرديد . قبل از تقسيم‌بندى اخير ، رسم بر اين بود كه از هر مطوّف در مقابل هر حاجى كه بر او وارد مىشد شريف يك ريال ماليات دريافت مىكرد بنابراين مطوف امثال اين ماليات‌ها را به هر شكلى كه ممكن بود از حاجى به دست مىآورد ، حال چه فقير باشد و چه ثروتمند و گاهى برخى از مطوفين نيكو دل از فقرا نگرفته و در عوض از حجاج متمكن چند برابر آن را دريافت مىداشتند و شريف هرگز از ماليات مطوّفين در نمىگذشت و به عذر و بهانه‌هاى آنان وقعى نمىنهاد و آنان يا بايد ماليات را مىپرداختند و يا روانهء سياه‌چال‌ها مىشدند .\r\n وَ كَذلِكَ نُوَلِّي بَعْضَ الظَّالِمِينَ بَعْضاً بِما كانُوا يَكْسِبُونَ  « 1 »\r\n\r\nقدرت و نفوذ شريف عون الرفيق در مكّه\r\nشريف مكّه ملقب به « سيد الجميع » است يعنى بزرگ و آقاى همه ، كه بدان از ساير اشراف ، تميز داده شود . او در مكّه حاكم مطلق و امرش مطاع است ، هر كس را كه اراده كند تبعيد كرده و يا به زندان مىافكند و يا عقوبت مىكند . حل و عقد تمامى مسائل و گرفتارىها ، در دست او است و نظر نهايى ارادهء اوست . كليه حكام در مكّه از عالى مقام‌ترين آنان ؛ يعنى احمد راتب پاشا ، كه داراى درجه ارتشبدى است ، تا ديگران ، همگى گوش به فرمان او مىباشند . هر شخص ، كوچكترين نافرمانى از نظر او نمايد ، در هر مقام و مرتبتى كه باشد بلافاصله از مقام و منصبش عزل مىگردد ؛ زيرا شريف از نفوذ فراوانى در دولت برخوردار است ، و همواره خواسته‌هاى او پذيرفته شده ، بلكه هر گونه شكايتى كه از او شود مجددا به او عودت داده شده تا خود بر اساس شرع و يا آنچه كه نظرش بدان تعلق مىگيرد ، حكم نمايد و حكم هم تغييرپذير نمىباشد و واى بر حال شاكى !\r\nآرى اين دست ستمكار و قدرتمند ، متناسب با حال اعراب شرورى است كه تنها با زور و قوّهء قهريه مىتوان آنها را تسليم نمود و به سرسختى و خشونت آنان پايان داد .\r\nليكن اگر در كنار قدرت ، عدالت نيز وجود داشته باشد ، علاوه بر آن كه بر اشرار تأثير\r\n\r\n\r\n","description":"","footnote":"\r\n( 1 ) - انعام : 129\r\n","page_name":" 124 ","page_number":124},
  {"content":"\r\n\r\nگذارده و كردارهايشان را كنترل مىنمايد ، مردم نيز از دل و جان به دور او جمع مىگردند ؛ زيرا عدالت تأثير ديگرى بر مردم دارد و عدل سلطان ، نفوذى بيش از قدرت ستمگرانه در مردم خواهد داشت .\r\nاما شريف على پاشا ، نفوذ فراوانى بر اعراب دارد و آنان به دو احترام زايد الوصفى گذاشته و از جايگاه ويژه‌اى در دل‌ها و قلب‌هاى آنان برخوردار است ، و همواره گفته‌هاى او مورد پذيرش آنان بوده و از آن اطاعت مىكنند و در حوادثى كه خوش آيند شريف نمىباشد او طرف گفتگو با اعراب بوده و آنان را به اطاعت از خواسته شريف وامىدارد .\r\n\r\nدستمزد ساربانان و عوارض گمركى\r\nدر جده ، هنگام فروش هر كجاوه ، مبلغ شش قروش مصرى و نيم روپيه ماليات دريافت مىگرديد . گرچه اين مبلغ از فروشنده گرفته مىشد ليكن در واقع فروشنده ، اين مبلغ را ضميمهء مبلغ كالاى خود نموده و بر خريدار تحميل مىكرد . مبلغ دو ريال براى شريف و پنج قروش عثمانى ( - 4 قروش مصرى ) براى دولت و يك ريال نيز براى نمايندهء مطوّف در جده كه ضامن ساربان نيز بود ، ( - مقوم ) گرفته مىشد - ماليات‌هاى ناروايى كه خداوند بدان‌ها حكم نكرده - هزينهء كرايهء هر شتر از جده به مكّه ، در آغاز موسم حج امسال ، شش ريال « برم » ( تقريبا معادل ده قروش مصرى ) كه اگر ماليات‌هاى ياد شده را از آن كم كنيم ، مبلغى حدود سه ريال براى ساربان و شترش باقى مىماند ؛ يعنى كمتر از نصف مبلغ كرايه و اين ظلمى است آشكار كه صاحبان شتر را وادار مىكند آنچه كه بتوانند از حجاج مبالغى را بستانند با آن كه كرايه در آغاز موسم حج شش ريال بود ليكن پس از رسيدن كاروان محمل به جده ، به دوازده ريال افزايش پيدا كرد ، كه اين تا مبلغ سى ريال نيز رسيد . ليكن مجددا به شش ريال كاهش پيدا كرد و به نرخ اوليهء خود بازگشت و آخرين كاهش قيمت در تاريخ هفتم ذى الحجه بود . علت افزايش كرايه تا سى ريال ، رسيدن تعداد زيادى حجاج از سمت مدينه و جده و مشرق عربستان بود كه وضعيت بىنظيرى را به وجود آورد ، آن‌چنان كه مسير حركت ميان جده و مكّه به صورت شبانه‌روزى درآمد و يك لحظه خالى از رفت و آمد حجاج نبود . چنان كه پيشتر\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nگفتيم ، به علت كمبود شتر ، هزار و پانصد حاجى با پاى پياده در روز دوم ذى الحجه خود را از جده به مكّه رساندند .\r\nدر مكّه نيز هنگام فروش گوسفند ، از هر رأس آن مبلغ پنج قروش مصرى و از فروش هر رأس شتر ، پنجاه قروش ماليات ، دريافت مىگرديد و كرايهء هر شتر همراه با كجاوه ، از مكّه به عرفات و بالعكس ، هفت ريال و بىكجاوه شش ريال قرار داده شده بود كه يك ريال آن براى شريف و ريالى ديگر براى مطوّف و مقوّم « 1 » گرفته مىشد و در نهايت مبلغى حدود چهار يا پنج ريال براى ساربان باقى مىماند .\r\nكرايهء يك شتر كجاوه‌دار از مكّه به مدينه و سپس ينبع سى و سه ريال مجيدى بود و نيمى از اين مبلغ نيز براى شتر همراه ، كه بار را حمل مىكرد ، گرفته مىشد . كرايهء شتر يك جهازه ، سى و دو ريال كه از آن دوازده ريال براى شريف ( - دو جنيه انگليسى ) و يك ريال و نيم براى تنظيم كننده كاروانها ، و دو ريال از آن مطوّف و يك ريال از آن متعهد و ضامن ساربان ( - مقوم ) و يك ريال براى دولت و يك چهارم ريال در برابر رهن ( مرسوم است هر قبيله يك نفر را براى اطمينان دادن از به سلامت رسيدن افراد كاروان به مقصد ، نزد دولت ، گروگان قرار داده و دولت او را تا پايان سفر زندانى مىنمايد و قيمت معادل يك گروگان يك چهارم ريال است ) بنابراين مبلغى حدود پانزده و ربع تا چهارده و ربع ريال و يا كمتر از آن براى ساربان باقى مىماند و از اين وضعيت بدتر آن كه از هر جاوه‌اى مبلغ چهار جنيه گرفته مىشد و اين تنها به علت وضعيت مالى خوب آنان بود كه مكّيان را به طمع مىانداخت و گرنه در مقابل ، هيچ‌گونه كارى هم براى آنان انجام نمىشد .\r\nساربانان براى فرار از ماليات شتران اجاره داده شده ، از شيوهء خاص پيروى مىكردند ؛ بدين گونه كه با هر حاجى قرارداد بسته مىشد و هنگام حركت از مكّه تعدادى از شترها را بيش از حد بار زده و تعدادى شتر را بدون بار به همراه كاروان روانه مىكردند كه از اين شتران بىبار مالياتى گرفته نمىشد ؛ زيرا ساربان ادعا مىكرد اجاره داده نشده است . پس از دور شدن از مكّه ، بارها و افراد بر طبق قرارداد تقسيم مىگرديد ، و يا آن كه با مسافران بر تعدادى شتر قرارداد مىبستند ، ليكن پس از آغاز مسافرت تعدادى را باز پس\r\n\r\n\r\n","description":"","footnote":"\r\n( 1 ) - ضامن ساربان . « مترجم » .\r\n","page_name":" 126 ","page_number":126},
  {"content":"\r\n\r\nگرفته و به ديگران مجددا اجاره داده مىشد و بدين ترتيب ، هر شتر را دوبار اجاره داده و دو كرايه دريافت مىداشتند و بدين گونه از پرداخت ماليات بيشتر مىگريختند - و به خدا قسم كه اين ظلمى است آشكار و طمعى است لجام گسيخته - و آيا هرگز اين‌گونه ماليات‌هاى سنگينى كه در اسلام نكوهيده است ، در جايى شنيده‌اى ؟ !\r\nاسلام در نظام مالياتى خود ، در نهايت مبلغى حدود بيست درصد را تعيين نموده است و آن هم بر اموالى است كه بدون تلاش و كوشش فراوان و چشمگير ؛ نظير استخراج معدن و يا مثلا از راه دست يافتن به گنج قديمى به دست آمده باشد نه بر پولى كه از راه تلاش و كوشش و كار طاقت‌فرسا فراهم شده باشد . ليكن اعمال و رفتار اين افراد ، نبايد تعجب‌آور باشد زيرا آنان ، دين را فقط در زبان داشته و هنوز در نهادشان ، از آن خبرى نيست پس آنان را مىبينيد كه آنچه بر زبان دارند ، جز آن است كه در باطن خود بدان معتقدند .\r\n يَقُولُونَ بِأَفْواهِهِمْ ما لَيْسَ فِي قُلُوبِهِمْ وَ اللَّهُ أَعْلَمُ بِما يَكْتُمُونَ  « 1 »\r\nاگر دولت‌هاى فرانسه و روسيه ، از ظلمى كه بر سر حجاج در اين راه وارد مىشود ، آگاه گردند ، هرگز از انجام حج مسلمانان تبعه خود جلوگيرى نمىكردند ؛ زيرا اين افراد پس از مشرف شدن و ديدن اين سختىها و مشقت‌ها ، در مراجعت نه تنها هرگز آرزوى مسافرت ديگرى را نخواهند كرد بلكه ديگر هموطنان خود را از رفتن باز مىدارند و نيازى هم به دخالت دولت‌ها در جلوگيرى از حج آنها نمىباشد ليكن آواز دهل شنيدن از دور خوش است . آنچه دربارهء كرايهء شتران گفتيم دربارهء حجاجى است كه ارتباطى با محمل نداشته و گرنه همراهان محمل با روش ديگرى به كرايه شتران مورد نياز خود مىپردازند .\r\n\r\nدستمزد ساربانان حمل‌كنندهء همراهان محمل\r\nدر حقيقت مبلغ كرايه با نظر و صلاح‌ديد حضرت شريف مكّه تعيين مىگردد و\r\n\r\n\r\n","description":"","footnote":"\r\n( 1 ) - آل عمران : 167\r\n","page_name":" 127 ","page_number":127},
  {"content":"\r\n\r\nخواستهء اوست كه كسى را ياراى مخالفت يا سرپيچى با آن را ندارد و رأى و نظر امير الحاج و خزانه‌دار ، در اين مورد هيچگاه به نتيجه‌اى نرسيده و به تعبيرى ديگر ، گوش شنوايى براى شنيدن سخنان يا مخالفت‌هاى آنان وجود ندارد . از اين رو در سال‌هاى اخير به ويژه در پنج سال گذشته قيمتها افزايش فاحشى يافته است .\r\nبه اين گزارش توجه نماييد :\r\nدر سال 1302 هجرى ( - 1885 م . ) كرايهء شتر به همراه كجاوه از مكّه به مدينه هيجده ريال و هفده ريال براى شتران تك سوار ، قرار داده شده بود .\r\nهمچنين از مكّه به مدينه به ينبع بر ساحل دريا ، بيست و سه ريال براى گروه اول و بيست و دو ريال براى دسته دوم ، تعيين گرديده بود و نيز از مكّه به مدينه و سپس به جده ، بيست و هشت ريال براى گروه اول و بيست و هفت ريال براى گروه دوم ، تعيين شده بود . از مكّه تا شهر فالوجه ، سى و پنج ريال براى گروه اول و سى و چهار ريال براى گروه دوم و از جده به مكّه مبلغ 4 / 3 * 2 ريال ، قرار داده شده بود . اين افزايش قيمت‌ها بر اساس فزونى حجاج و گرانى قيمت‌ها ، همچنان كه در سفرنامهء مرحوم صادق پاشا آمده است ، تعيين مىگرديده و فزونى كرايه‌ها همواره در حال افزايش بوده است تا اين كه از سال 1314 ه . به بعد ، طبق آنچه كه در نمودار نشان داده شده ، دريافت مىگرديده است :\r\n[ تصوير 
  ]\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nبا بررسى اين نمودار ، مشخص مىشود كه از سال 1315 و 1316 ، كه نيروى نظامى به همراه محمل نبوده است ، قيمت‌ها رو به افزايش گذاشته و اين بدين سبب است كه از سال 1337 ه . به بعد ، همراه كاروان محمل ، نيروى نظامى سلطنتى ، از سوى ستاد ارتش مصر تعيين گرديده و به همراه آن گسيل مىگشت ، از اين رو دولت ما خرج نيروى نظامى را به شريف مكّه پرداخت نمىكرد . بنابراين مبلغ دستمزدها را افزايش دادند تا بتوانند ، هزينهء داده نشده از سوى ارتش مصر را جبران نمايند و يكى ديگر از علل افزايش آن ، عدم مذاكره نمودن دولت مصر با شريف مكّه دربارهء افزايش قيمت‌ها در سال‌هاى گذشته است كه موجب گرديد آنان به افزايش دستمزدها عادت نموده و آنچه را كه بخواهند ، تعيين نمايند ، به گونه‌اى كه باعث فزون‌طلبى از حاجيان گرديده است و من به شريف عرض كردم : اين افزايش بىحد و حصر همه ساله ، بالأخره مورد توجه دولت مصر گرديده و براى هزينهء آن حدى را تعيين خواهد كرد و نيز ممكن است در آينده تغييرى در نظام مالى محمل داده شود .\r\n\r\nشتربانان\r\nبه مناسبت صحبتى كه در مورد كرايهء شتران و ماليات به ميان آمد ، مناسب است كمى هم درباره اين دو موضوع ، نخست در مورد رفتار عرب‌هاى شتربان با مسافران قافله و سپس در مورد تاريخ ماليات ، مطالبى را عنوان نموده تا بتوانيد حال را با گذشته ارتباط دهيد و براى آينده چاره‌انديشى كنيد .\r\nاين عربها ، تا زمانى كه در راه از آنان به وسيلهء خوراكىها و گوشت و چاى پذيرايى شود ، از حجاج خود و اثاثيهء آنان كمال مواظبت و توجه را به عمل مىآورند و در صورتى كه از آغاز به آنان وعدهء پاداشى در پايان راه همچون لباس هم داده شود ، توجه و رسيدگى آنان به حاجى افزون مىگردد . تهيه لباس براى اين افراد از هزينهء اندكى برخوردار است ؛ زيرا شامل پيراهن بلند پنبه‌اى است به رنگ قهوه‌اى و عقال ( سربند ) و پارچه‌اى كه بر سر انداخته ( كوفيّه ) مىشود كه جمع هزينهء آن ، از ده قروش مصرى تجاوز نمىكند . اما اگر كسى نسبت به بخشش قدرى از مال خود به آنان بخل ورزد و از آنها دريغ كند ، عذابى\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاليم در انتظارش خواهد بود !\r\nاذيت و آزار آنان از راههاى گوناگون انجام مىشود . گاه ، بند شتر را پاره كرده و سوار را نقش بر زمين مىكنند كه مآلا تا بستن مجدد كمربند شتر ، از قافله عقب خواهد ماند و گاه او را به تنهايى در بيابان قرار داده و در اين حال شخصى اگر كيسهء ريال‌هاى خود را شل نكند و يا تعهد غذا و يا وعدهء لباس به دو ندهد ، از كشتن او نيز ممكن است صرف نظر ننمايد .\r\nهمچنين شتر را به بهانهء اصلاح جهاز آن ، از حركت بازداشته و پس از دور شدن شتران كاروان ، فرصتى براى دست‌اندازى به دو فراهم مىگردد . عربها علاقهء شديدى به كشيدن سيگار دارند و اگر حاجى پيش از حركت ، مقدارى سيگار تهيه نموده و در راه به او دهد ، او را آنچنان خوشنود كرده كه از كنار شتر و بار او هيچگاه دور نشده و در طول راه وسائل راحتى و آسايش حاجى را فراهم مىكند .\r\nاز ديگر عادات عربها آن است كه اگر در غذا با حاجى شريك شوند ، هيچگاه به او خيانت نمىكنند و اگر اعراب ديگر قبايل ، قصد تجاوز و تعدى به دو را داشته باشند ، او را همانند يكى از افراد قبيلهء خود دانسته و به حمايت از او برمىخيزند .\r\n\r\nپيشينه ماليات\r\nدريافت ماليات از دوران كهن مرسوم بوده است و روايت شده كه مضاض بن عمرو جرهمى از آنانى كه از شمال مكه وارد مىشده‌اند ، به مقدار عشر ، ماليات دريافت مىكرده است .\r\nو سميدع از اشخاصى كه از جنوب وارد مكه مىشدند ، باز به مقدار عشر ، ماليات مىگرفته است .\r\nو اين دو ، از كاروانهاى خوراك و آذوقه ، كه جرهميان ( حاكمان مكه پيش از استيلاى قبيلهء جرهم ، كه بر اثر هتك حرمت حرم از سوى قبيلهء جرهم و قطور رانده شدند ) به مكه مىآوردند به مقدار عشر ماليات مىگرفتند ( رجوع شود به كتاب منائح الكرم نوشته سنجارى ) .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nاسلام ، هر گونه ماليات را مردود شناخت و زكات بر اموال را جايگزين آن كرد . از حجاجى كه از راه عيذاب ( دهكده‌اى بر كنار ساحل درياى سرخ در كشور ما مصر ) وارد مىشدند ، ماليات دريافت مىگرديد و در صورتى كه از پرداخت آن فرار يا امتناع مىكردند در جده از آنان مىگرفتند و مبلغ آن هفت دينار ( 350 قرش ) بود كه به عنوان امير مكه از آنان دريافت مىشد .\r\nدر سال 572 ه . اين ماليات توسط سلطان صلاح الدين ايوبى برداشته شد . اين امر بدان سبب بود كه در اين سال شيخ علوان اسدى حلبى ، براى انجام مراسم حج رو به سوى اين ديار گذاشت و پس از رسيدنش به جده ، از او ماليات مطالبه شد . نامبرده از دادن امتناع ورزيد و قصد مراجعت نمود ، مسؤولان حكومتى ، مراجعت نامبرده را به والى كه در آن هنگام شريف مكثر بن عيسى بود ، اطلاع دادند ، به دستور شريف از پرداخت ماليات معاف گرديد و پس از ورود او به مكه ، از او ديدن نموده و شيخ علوان ، موضوع را به اطلاع صلاح الدين رساند ، نامبرده هشت هزار اردب « 1 » حبوبات و بنابر نقلى ديگر ، دو هزار اردب حبوبات و مبلغ هزار دينار براى شريف ارسال نمود و وى را ترغيب به ترك آن ظلم نمود . او نيز آن را رها كرد ، ليكن بعدها دوباره از سر گرفته شد .\r\nدر سال 639 هجرى حكمى از سوى منصور عمر بن رسول ، سلطان يمن صادر گرديد كه در آن مجددا گرفتن هر گونه ماليات از حجاج را ممنوع اعلام كرد اين حكم بر روى تابلويى نوشته شد و تا مدتها در جايگاهى روبروى حجر الأسود بر روى ديوار زمزم قرار داشت تا اين كه توسّط ابن المسيب برداشته شد و بار ديگر ماليات به حالت سابق خود بازگشت .\r\nدر سال 760 هجرى در دوران سلطنت ملك الناصر و به دستور سند بن رميثه شريف مكه ، ماليات مجددا لغو گرديد ليكن پس از زمان كوتاهى باز برقرار شد .\r\nو باز در سال 766 هجرى به همت امير كتبغا نايب السلطنهء مصر برداشته شد كه در عوض آن به شريف مكه 260 هزار درهم و هزار اردب گندم داده شد . اين دستور در دربار سلطان شعبان پادشاه مصر ، به تصويب رسيد و حكم آن بر سنگى بر روى يكى از\r\n\r\n\r\n","description":"","footnote":"\r\n( 1 ) - پيمان مصرى معادل 980 / 1 هكتو ليتر بوده است . « مترجم » .\r\n","page_name":" 131 ","page_number":131},
  {"content":"\r\n\r\nستونهاى مسجد الحرام كنده شد و من اين سنگ نوشته را در سمت باب الصفا ديده‌ام .\r\nدر سال 826 ه . به دستور سلطان احمد بن مؤيد ، سلطان مصر ، مبلغ هزار دينار ( - 500 جنيه مصرى ) در برابر برداشتن ماليات ورود سبزيجات به مكه ، به شريف حسن پرداخت شد و به فرمان او ، اين دستور بر بعضى از ستونهاى مسجد الحرام نوشته شد . اين نوشته در نزديكى باب السلام تاكنون باقى مانده است .\r\nدر سال 1083 ه . به دستور شيخ محمد مغربى قرمسى ، تمامى نوشته‌ها و كنده‌كاريهاى ممنوعيت ماليات بر ستونهاى مسجد الحرام را با روغنهاى رنگين جلا دادند و بدين گونه كليه نوشته‌ها و دستورهاى حك شده ظاهر گرديد و در مقابل ، مقدارى از بيت المال را به حسن بن عجلان شريف مكه بخشيد . بنابراين ملاحظه مىكنيد كه همواره در ادوار گذشته ماليات را حاكمان و سلاطين عادل باطل مىكرده‌اند ، ليكن مجددا به دست ظالمان و بر اثر شهوت و طمعى كه در وجود آنان بود و همواره سيراب نمىگشتند ، برگشت داده شده و بر حجاج به شدّت سخت مىگرفتند كه در زمان خود با چشمانمان ديديم .\r\n\r\nمهمانيهاى مكه\r\nدر ضيافتى كه از سوى فرزند شيخ الفاسى - بزرگ طريقت - در زاويهء فاسى به تمامى افراد كاروان محمل ، از مقامات دولتى و دربار و نظامى داده شد ، پذيرايى مجللى از ما به عمل آمد . اين ضيافت از نظم و ترتيب خاص برخوردار بود . تنوّع غذا و نظافت ظرفها و كيفيت پذيرايى ، نمونه كم دارد .\r\nپس از خوردن غذا ، به رسم آنان ، سه فنجان چاى نوشيديم . شيخ و پيروانش ، پذيرايى گرم و مجللى را از همگى ما به عمل آوردند كه موجب خوشنودى همه شد .\r\nپس از آن ، از سوى شيخ باخطمه - حضرمى - بازرگان مقرّب به امير ، ضيافتى داده شد . نامبرده كليهء كارها و امور شريف مكه و والى و حكام مكه و همچنين برآوردن كليهء نيازهاى اردوگاههاى سلطنتى را عهده‌دار است . علاوه بر اين ، وى برات حقوق افسرانى را كه همواره از ديركرد پرداخت آن آزرده‌اند به نصف قيمت خريده و پول آنان را نقد مىپردازد ، آنگاه وى مبلغ كامل براتها را از خزانه دريافت مىدارد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nپذيرايى مجلل و شايانى نيز از سوى كاروان‌دار ( - مقوم المحمل ) برگزار شد . اين ضيافت به خاطر خدا و گل روى ما نبود بلكه به خاطر ليرهء طلاى ( - جنيه ) مصرى و گرفتن شهادت نامه‌اى از ما ، در استفاده نمودن كاروان از تعداد بيشترى از شتران بود تا نوشتهء ما را به رؤيت وزارت دارايى يا جنگ مصر - در صورتى كه مربوط به ارتش باشد - ارائه دهد و هزينهء آن را دريافت دارد .\r\nنامبرده از من ، اين چنين درخواستى را داشت . پس از رد خواستهء وى به دو گفتم : اگر تعداد شترانى بيشتر از مقدار مقرر استفاده كرده باشيم ، من آمادگى دارم براى هر كدام همانند كرايه‌اى كه از افراد معمولى دريافت مىشود از مال شخص خود ، پرداخت كنم . او در جواب گفت : ما راضى به ضرر تو نيستيم . بلكه آنچه سود تو است سود من هم هست .\r\nاينجا بود كه او را نصيحت كرده ، گفتم : لازم است كه از راه حق و عدالت خارج نگردد و مال حرام از همان راهى كه وارد شده ، بيرون مىرود و به دو خاطرنشان ساختم كه ما براى انجام دستورات دينى و مذهبى و اعتلاى آن به اينجا آمده‌ايم و از درگاه احديت ، گذشت از گناهان خود را طلب كرده‌ايم ، نه آن كه مجدّدا ، خود را به گناه آلوده ساخته و به اموال مردم خيانت كنيم و مصالح آنان را زير پا بگذاريم !\r\nاو پس از آن كه موضع محكم ما را ديد ، فهميد كه راهى جز سكوت ندارد .\r\n\r\nجمع‌آورى كمك براى راه آهن حجاز\r\nبه فرمان حكومت شريف مكه ، براى كمك به احداث راه آهن حجاز ، تمامى حجاج به جز فقيران ، ملزم به دادن يك ريال گرديدند و مطوّفين شروع به جمع‌آورى و تحويل روزانهء آن به شريف شدند . بعضى از حجاج از پرداخت آن امتناع كردند و گروهى ديگر از سوى خود و ساير افراد كاروان مبلغ ياد شده را پرداختند . احمد بك جمل كه يكى از اعيان و بزرگان منصوره بود خود به تنهايى مبلغ يكصد جنيه پرداخت . همچنين احمد بك الضىّ ده جنيه و پادشاه مكله و شحر ( دو بندر در كنار خليج عدن ) عوض بن عمر القعيطى مبلغ بيست هزار روپيه ؛ يعنى مبلغى معادل 3 / 1 1333 لير انگليسى و گروه بسيارى از ثروتمندان ، مبالغ قابل توجهى را پرداختند كه از مقدار آن آگاهى دقيقى نداريم .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nدر اين حال ، به دستور دولت شريف ، خروج كليهء حجاج از مكه تا زمان پرداخت كامل ماليات ممنوع اعلام شد ، از اين رو كليهء حجاج پس از انجام فريضهء حج ، مدت هفت روز در حالى كه شوق زيارت پيامبر در قلبشان لبريز شده و آنان را به حركت وا مىداشت در مكه محبوس گرديدند و در همان حال شريف مىگفت : هستيد تا پرداخت كنيد !\r\nشنيدم تعدادى از حجاج مغربى ، از وضع پيش آمده و زندانى شدن حجاج در مكه به والى شكايت برده‌اند و نامبرده نماينده‌اى به همراه آنان به سوى شريف گسيل داشته كه با سفر آنان از مكه موافقت نمايد . هنگامى كه به حضور شريف رسيدند ، با چوبدستى خود به آنان حمله كردند و در اين حال ، مزدوران شريف ( الباورديه ) نيز وارد معركه شده ، پس از ضرب و جرح آنان ، سرافكنده از بارگاه شريف اخراج گرديدند .\r\nآنان با دلى شكسته و ناله‌هايى در دل ، به محل استقرار خود مراجعت كردند . آيا شكايتى عادلانه ، در زمينى كه خداوند آن را حرم امن خود قرار داده است .  سَواءً الْعاكِفُ فِيهِ وَ الْبادِ وَ مَنْ يُرِدْ فِيهِ بِإِلْحادٍ بِظُلْمٍ نُذِقْهُ مِنْ عَذابٍ أَلِيمٍ  ، « 1 » و  وَ لا تَحْسَبَنَّ اللَّهَ غافِلًا عَمَّا يَعْمَلُ الظَّالِمُونَ  . « 2 » اين گونه پاسخى اهانت‌آميز و ظالمانه بايد داشته باشد ؟ !\r\nادامه اين ظلم و ستم‌ها ، به يقين موجب دلسردى مردم از آيين حج گرديده و اين مصيبت و بدبختى بزرگى است كه سرزمين عربها و امت آن بدان گرفتار خواهند شد ، زيرا حج منبع روزى و نعمت و فراوانى براى آنان است ، بلكه جنايتى است بر اسلام و مسلمانان ، آن هم در محلى كه جايگاه برخورد و آشنايى مسلمانان از اقوام و نژادهاى گوناگون از اقصى نقاط شرق و غرب است كه گرد آمده‌اند تا مسائل و مشكلات خود را براى هم بازگو كنند ، اينك اين گونه با آنان رفتار شده و سبب قطع ارتباط و گسستن بندهاى پيوستگى و دوستى ميان مسلمانان گردند !\r\nو در اين ميان كشورهاى استعمارگر از فرصت استفاده كرده و آنان را همچون گوسفندان بىچوپان و رها به چنگ خود درآورند و هر چه فرياد برآورند ، نجات‌دهنده\r\n\r\n\r\n","description":"","footnote":"\r\n( 1 ) - حج : 25\r\n( 2 ) - ابراهيم : 42\r\n","page_name":" 134 ","page_number":134},
  {"content":"\r\n\r\nو راهنمايى نداشته باشند ! آرزو مىكنيم كه ظالمان دست از ظلم خود بردارند تا عذاب الهى شامل همهء ما نگردد و از گناه اعمال گذشته ما درگذرد  إِنَّ اللَّهَ بِالنَّاسِ لَرَؤُفٌ رَحِيمٌ *  . « 1 »\r\n\r\nزيانهاى حبس حجاج در مكه\r\nحكومت شريف اجازهء سفر حجاج از مكه را ، تا زمانى كه همگى يك ريال را به راه آهن پرداخت ننمودند ، صادر نكرد . پس از صدور اجازهء سفر ، ناگهان هزاران حاجى از مسيرى باريك تصميم به حركت گرفتند ، هنگامى كه كاروانها به جايگاه مخصوص كه هر شتر داراى بار و بدون بار مىبايست در آن يك ريال به حكومت بپردازد ، رسيدند . حجاج براى خروج از گذرگاه ياد شده فشار مىآوردند ، و اين در حالى بود كه گيرندهء پولها يك نفر بود كه دو تن مزدور نيز در دو طرف او ايستاده و تا يك ريال را نمىگرفتند ، اجازهء خروج به كسى نمىدادند . خود تصور كنيد كه ايستادن و انتظار هزاران حاجى در گرماى سوزان آن منطقه و تلاش آنان براى فرار از آن گذرگاه ، چه وضعى را به وجود مىآورد ؟ ! مأموران ياد شده با شدت و قساوتى كه از هيچ موجود وحشى سر نمىزند - چه رسد به انسان بلكه چه رسد به انسانهايى كه معتقد به اسلام باشند - با افراد رفتار مىكردند .\r\nمسيرى كه در آن دو شتر به همراه كجاوهء خود مىتوانست از آن عبور كند ، گاه چهار شتر يا بيشتر هم رديف در آن قرار گرفته ، كجاوه‌ها در هم فرورفته و به يك‌ديگر برخورد مىكردند و افراد آن به زير افتاده و مردم بر روى هم مىغلتيد . دست‌ها و پاها بود كه در زير لگدهاى حيوانات و فشار انسانها خرد و شكسته مىشد كه در نتيجهء آن ، تعداد زيادى مجروح و عده‌اى نيز تلف شدند و بارها و اثاثيهء افراد مفقود گرديد . در اين حال تنها صدايى كه شنيده مىشد ، صداى ضجّه و شيون زنان و فرياد كودكان و استغاثه ضعفا بود كه به آسمان مىرفت . زد و خورد مردان با يكديگر و نبود مأموران انتظامى ، خود بلوايى ايجاد كرده بود . منظرهء آن روز هيچگاه از اذهان خارج نمىگردد . تمامى اين گرفتاريها در نتيجهء جهل و نادانى دستگاه حكومتى شريف و دستور او به جلوگيرى از\r\n\r\n\r\n","description":"","footnote":"\r\n( 1 ) - حج : 65\r\n","page_name":" 135 ","page_number":135},
  {"content":"\r\n\r\nمسافرت حجاج و اشتباه در نحوهء جمع‌آورى ماليات بود . آيا دولت نمىتوانست مأمورانى براى گرفتن ماليات و نظم و ترتيب بگمارد و زمانى را براى سفر هر كاروان تعيين كند ؟ ! شناسايى كاروانها بسيار ساده بوده ؛ زيرا مطوفين و متعهدين آنها همگى كاروانها را مىشناختند و آنان نيز نزد دولت افرادى شناخته شده بودند و بدينوسيله مىتوانستند نظم و آرامشى براى مسافرت كاروانها به وجود آورند و مردم نيز از امنيت كافى براى خود و اثاثيه‌شان برخوردار گردند .\r\n\r\nحقوق ساليانه اشراف و اعراب و اهالى مكه و چگونگى پرداخت آن\r\nاز ديرباز سنت بر اين بود كه دولت مصر ، مبلغى را به عنوان حقوق ساليانه به اشراف و اعراب و اهالى مكه و مدينه مىپرداخت . مبلغ تعيين شده در خزانهء محمل امسال ؛ براى اشراف 1265 جنيه و براى اعراب 2511 جنيه و براى اهالى مكه و مدينه مبلغ 2879 جنيه بود . براى پرداخت حقوق ، صورت قانونى آن رعايت مىگرديد بدين گونه كه هر شخص مقررّى خود را پس از تأييد خزانه‌دار و امير الحاج و منشى اوّل خزانه ، دريافت مىكرد .\r\nاجازهء پرداخت مواجب هر فرد ، به عهده منشى اول بود كه طبق اسامى افراد ، در دفتر خود ( كه بيشتر آنان فعلا وجود ندارند ) برگه‌هايى نوشته و به آنان مىداد تا هنگام دريافت طبق دفترچه ، حقوق خود را دريافت كنند . هنگام آغاز پرداخت تعداد كثيرى از اعراب در محل جمع شده و از منشى خواستار خواندن اسامى افراد از روى دفتر شدند . از آنها پرسيد : آيا شما صاحبان اصلى اين حقوق هستيد ؟ پاسخ دادند : خير ، ليكن ما همه ساله وكيل در دريافت آن هستيم . به آنها گفت : وكالت‌نامه‌هاى خود را كه نشان‌دهندهء درستى ادعاى شما است ، ارائه دهيد . پاسخ گفتند : وكالت‌نامه‌ها بايد از سوى چه شخصى باشد ؟ به آنان گفت : از افرادى كه شما وكيل آنها يا وكيل وارثان آنها هستيد . گفتند : موكلان و وارثان آنها سالها است درگذشته‌اند و بيشتر آنان وارث مشخصى ندارند و ما طبق قرارى كه بين خود گذارده‌ايم ، بدون اختلاف ، همه‌ساله آن را دريافت داشته ميان خود خرج مىكنيم .\r\nمنشى اول ناگزير تسليم شد و شروع به خواندن اسامى براى آنان گرديد .\r\nدر اين حال ، آنان هر يك به مقدارى كه مىتوانست ، قبض‌ها را چنگ زد كه در اين ميان گاه بعضى از آنها پنجاه تا شصت قبض به عنوان افراد مختلف به دست آورده بود كه\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nبا ارائهء آن ، مبلغ قبض را دريافت مىداشت .\r\nاشرافى كه نام آنها در دفتر ثبت نشده بود ، برخى زنده و برخى مرده بودند كه حقوق آنها به وكيلى كه از سوى شريف مكه تعيين مىگرديد ، پس از آگاهى امير الحاج پرداخت مىشد .\r\nشيخ حذيفه ، بزرگ قبيله احامده ، همه ساله بيش از 600 ريال مقرّرى داشت كه در برابر محافظت از كاروان محمل هنگام عبور از جاده سلطانى از ميان سرزمينهاى او ، به دو پرداخت مىشد . مبلغ ياد شده همه ساله ، چه در هنگام عبور كاروان محمل و يا عدم عبور كاروان از جادهء سلطانى ، به دو پرداخت مىگرديد . در اين سفر ، نمايندهء او شخصى به نام محمد بن عامر بود كه از سوى شيخ حذيفه آمد و يادداشتى با مهر او كه در آن وكالت او در گرفتن مقررى تصريح گرديده بود ، به همراه داشت . ليكن شريف وكالت او را تأييد نكرد و اظهار داشت ، مقررى بايد به خليل بزرگترين فرزندان شيخ حذيفه پرداخت شود .\r\nبا آن كه ميان شيخ و فرزندش دشمنى و درگيريهاى شديدى برقرار بود و فرزند با تحريك اعراب بر عليه پدر خود ، آنان را به شورش وا داشته و خود توانسته بود با كمك گروهى از ياران و دوستانش و پس از ريختن خونهاى زياد ، بر پدر چيره شود و در اين وضعيت و با توجه به اين دشمنى ، صلاح در اين بود كه حقوق او به نمايندهء شرعى او پرداخت شود نه به فرزند عاق شده‌اش ، ليكن چه كسى جرأت مخالفت با دستور شريف را كه به نفع فرزند ياغى حكم داده بود ، داشت .\r\nهمچنين پاداش ديگرى در اختيار يكى از اشراف مكه به نام شيخ مساعد قرار داده شد . نامبرده به همراه پنجاه نفر از عربها به حراست از دو كاروان مصرى و شامى كه در محله « البيشهء » مدينه اردو زده بودند ، مىپرداخت . شيخ مساعد اين مبلغ را بين اين افراد تقسيم مىكرد . اين گروه نظم و ترتيبى نداشتند و از دستورات داده شده تبعيت نمىكردند بلكه به ميل و خواسته‌شان عمل مىكردند در صورتى كه وظيفهء آنان در هنگام لزوم كمك و يارى رساندن به كاروان محمل بود ، آنان همواره شكايت از تنگدستى و نداشتن غذا براى خود و علوفه جهت چهارپايان داشتند . ما علوفه چهارپايان را به عهده گرفتيم - با آن كه وظيفه‌اى نداشتيم - همچنين به آنان كمك مالى كرديم كه با آن غذاى خود را تأمين نمايند ، ليكن پولها را در خانهء خود به مصرف رساندند و براى خوراك ، چشم به دست امير\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nكاروان و خزانه‌دار دوختند . به همراه شيخ مساعد فرمانده گروه « بيشه » ستوانى از سواره نظام عثمانى تعيين مىگردد كه به همراه محمل باشد ليكن اين سربازان به دستورات وى اهميت نداده و فرمان او را وقعى نمىنهادند بلكه تنها از يك شخص هم قبيلهء خود دستور مىگرفتند . گر چه اين افراد ، سربازانى هوشيار و نگهابانانى تيزچشم و بيدار بودند ، ليكن بودن تعدادى از سربازان گروه محمل در ميان آنان ، براى جلوگيرى از روحيهء تجاوزگرى آنها ضرورى است همچنين بايد آنان را از دزدى و غارت برحذر داشت ؛ زيرا به علّت تنگدستى ، گاه به اعرابى كه جهت فروش كالاى خود به حجاج رو مىآوردند حمله مىبردند و از تاراج اموال آنان مضايقه‌اى نداشتند . طبق اطلاعى كه به من داده شد ، اين افراد سال گذشته از برخى اعراب مقدارى روغن گرفته و حاضر به پرداخت قيمت آن نشدند و افراد را مضروب ساختند و در نتيجه اعراب در محل جمع گشته و با سربازان و محافظان محمل به زد و خورد پرداختند كه در نتيجهء آن ، تعدادى از حجاج كشته و گروهى زخمى شدند - آتش عظيم از يك شرارهء كوچك سرچشمه مىگيرد - خوشبختانه امسال مسأله‌اى پيش نيامد . خداوند را از منتى كه بر ما نهاد حمد و سپاس مىگوييم .\r\nاينك از كارها و اعمال مكه فارغ شده و آماده سفر به حرم دوم هستيم . لازم ديدم كه مكه را براى شما وصف كنم و از ساختمانهاى مجلّل و مستحكم آن و آثار باقى مانده در آن و نيز از منا و عرفات و مزدلفه و طائف سخنى به ميان آورم و تاريخى از آن ، براى شما بازگو نمايم تا از زحمات و كوشش‌هاى سلف صالح و پيشينيان ما ، در محلى كه خداوند آن را وعده‌گاه مردم و حرم امن خود قرار داده است ، آگاه شده و به كارهاى آنان ارج نهيم .\r\nعلاوه بر اين ، در بخشى ديگر از سفرنامه‌مان ، به احكام دينى و مناسك حج و توصيفى از سرزمين عربها و فشرده‌اى از تاريخ آنان و سرگذشت فتوحات اسلامى و انتشار دين اسلام در ديگر سرزمينها خواهيم پرداخت . « 1 »\r\n\r\n\r\n","description":"","footnote":"\r\n( 1 ) - نظر به اين كه احكام دينى مندرج در اين سفرنامه بر طبق مذاهب اهل سنت است و توصيف جغرافياى سرزمين عربستان و تاريخ فتوحات اسلامى از موضوع سفرنامه و توصيف سرزمين وحى بدور است از اين رو از ترجمه آنها به فارسى خوددارى گرديد . « مترجم » .\r\n","page_name":" 138 ","page_number":138},
  {"content":"\r\n\r\n\r\nمكهء مكرمه\r\nفشردهء موضوعهايى كه در اين فصل بدان خواهيم پرداخت عبارتند از : نامهاى مكه ، موقعيت مكه ، كوهها ، خيابانها ، كوچه‌ها ، بخش‌هاى مهم و ساختمانهاى مكه ، بيمارستان غرباء ، تكيهء مصرى ، محل تولّد پيامبر صلّى اللّه عليه و إله و يا خانهء آن حضرت ، خانهء خديجه بنت خويلد ، خانه ارقم ، باغ شريف عون رفيق پاشا ، تأثير سيل‌ها در مكه و تاريخ آن ، جمعيت مكه ، نژاد مردم ، اخلاق آنها ، لباس ، زبان ، دين و عادات و رسوم مردم مكه ، آب و هواى مكه ، تجارت ، پول ، آب‌ها و چشمهء زبيده در مكه و سرانجام فرمانروايان مكه .\r\n\r\nنامهاى مكه\r\nدانشمندان شانزده نام براى مكه آورده‌اند كه از مشهورترين آنهاست ، چهار نام و قرآن از اين منطقه بدانها ياد كرده است .\r\nنخست : « مكّه » است كه خداوند مىفرمايد :\r\n وَ هُوَ الَّذِي كَفَّ أَيْدِيَهُمْ عَنْكُمْ وَ أَيْدِيَكُمْ عَنْهُمْ بِبَطْنِ مَكَّةَ مِنْ بَعْدِ أَنْ أَظْفَرَكُمْ عَلَيْهِمْ  « 1 »\r\nو گفته‌اند ، به علت كمى آب آن ، بدين نام موسوم گرديده است .\r\nو از اين روست كه ضرب المثل عرب گويد : « امتك الفصيل ضرع أمه إذا امتصه » ؛ يعني بچه شتر در خوردن شير و مكيدن آن مبالغه مىكند ، چنان كه هيچ شير در پستان مادرش نماند .\r\nو نيز گفته شده است ، چون در آن ، گناهان مكيده شده و بر طرف مىشود .\r\nدوم : « امّ القرى » كه خداوند مىفرمايد :\r\n وَ هذا كِتابٌ أَنْزَلْناهُ مُبارَكٌ مُصَدِّقُ الَّذِي بَيْنَ يَدَيْهِ وَ لِتُنْذِرَ أُمَّ الْقُرى وَ مَنْ حَوْلَها  . « 2 »\r\n\r\n\r\n","description":"","footnote":"\r\n( 1 ) - فتح : 24\r\n( 2 ) - انعام : 92\r\n","page_name":" 139 ","page_number":139},
  {"content":"\r\n\r\nسوم : « بكّه » كه خداوند مىفرمايد :\r\n إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ . . .  . « 1 »\r\nچهارم : « بلد الأمين » كه خداوند بدان قسم ياد كرده است ؛     وَ التِّينِ وَ الزَّيْتُونِ وَ طُورِ سِينِينَ وَ هذَا الْبَلَدِ الْأَمِينِ     . « 2 »\r\n\r\nموقعيت مكه\r\nمكه بر روى مدار عرض 21 درجه و 28 دقيقه شمال و مدار طول 37 درجه و 54 دقيقهء مشرق پاريس قرار گرفته است . ارتفاع آن از سطح درياى سرخ ، حدود 279 متر مىباشد و اين شهر مقدّس پايتخت حجاز به شمار مىآيد . طول آن از شمال به جنوب دو مايل و عرض آن از كوه ابو قبيس در مشرق تا منتهى اليه كوه قعيقعان در مغرب يك مايل مىباشد . شخص پياده ، طول آن را در نيم ساعت طى مىكند و با آن كه عرض آن كمتر از طولش مىباشد ليكن به علت وجود ساختمانها بر روى تپه‌هاى دو طرف ، گذر از آن ، زمان بيشترى را مىطلبد .\r\nمكه در مركز دشتى قرار دارد كه بارويى از كوههاى بلند اطراف آن را گرفته و بر آن سنگرهاى محكم و استوارى بنا گرديده است . كوههاى پيرامون مكه ، همانند حصارى ، شهر را دربرگرفته و به جز چهار ورودى آن ، داراى هيچگونه منفذى نمىباشد . در شمال شرقى ، راه به سوى منا است و از جنوب به سوى يمن و در شمال غربى راهى است به سوى دشت « وادى فاطمه » و در شرق ، راه به سوى جده دارد . كوههاى ياد شده به صورت دو رشته كوه شمالى و جنوبى است كه رشته كوه شمالى از كوههاى فلج در سمت مغرب ، سپس كوه قعيقعان و سپس كوه هندى و سپس كوه لعلع و پس از آن كوه كداء ، تشكيل گرديده است ، كوه كداء در شمالىترين نقطهء مكه قرار دارد كه از اين مسير پيامبر گرامى اسلام صلّى اللّه عليه و إله به مكه وارد شدند .\r\n\r\n\r\n","description":"","footnote":"\r\n( 1 ) - آل عمران : 96\r\n( 2 ) - التين : 3 - 2 - 1\r\n","page_name":" 140 ","page_number":140},
  {"content":"\r\n\r\nدومين رشته كوهها ، رشته كوههاى جنوبى است كه از كوههاى ابو حديده در غرب آغاز شد و به دنبال آن دو كوه كدى و كدىّ كه به سمت جنوب منحرف گرديده ، قرار دارد و سپس در شرق آنها كوه ابو قبيس و سپس كوه خندمه است .\r\n\r\nخيابانهاى مكه و ساختمانهاى آن\r\nدر اين بخش ، خيابانهاى مهم و معروف مكه ، به همراه ساختمانهاى مستحكم و نيز مساجد و آثار منحصر به فرد آن را به همراه عكس‌هايى كه از آنها گرفته‌ايم ، براى شما شرح مىدهيم و اميدواريم ان شاء اللّه بتوانيم مكانهاى ياد شده را به صورتى واضح و مجسم براى شما بازگو كنيم .\r\nخيابانهاى مكه ، بجز يك خيابان مشهور آن ، همگى باريك و غير منظم است . خيابان ياد شده از جنوب غربى به سوى شمال شرقى مىرود ، يعنى از « شيخ محمود » يا « جرول » شروع شده و آنگاه از باب العمره تا مقابل تكيهء مصرى ، سپس از مسعى مىگذرد و از راه قشاشيه و سوق الليل تا محلهء معلّاة در انتهاى مكه كشيده شده است . عرض اين خيابان ميان 8 و 10 و 20 متر مىباشد .\r\nكوچه‌هايى كه به اين خيابان راه دارد عبارتند از : « 1 » حارة الباب ، حارة الشبيكه ، سوق الصغير ، جياد ، سوق الليل ، سوق الصفا ، المسعى ، قشاشيه در سمت راست كه در ادامه آن محله الغزه است و سپس سوق المعلّاة ، البياضيه ، و در سمت چپ قشاشيه مسعى است كه به سوى مروه كه در سمت چپ آن باب السلام است ، مىرود و در سمت راست جادهء المدعى قرار دارد و سپس الجودريه آنگاه المحناطه و از حارة الباب راهى است به سوى سوق الشاميه و از آن به سمت مروه .\r\nقسمتهايى كه در آنها ساختمانهاى محكم و آثار مجلّل بنا گرديده عبارتند از :\r\n1 - بخش جرول ؛ كه كوه جحيشه در اين بخش است . الحفائر ، باغ شريف عون الرفيق و چاه ذى طوى نيز در اين منطقه قرار دارد . اين چاه همان است كه پيامبر پس از ورود به\r\n\r\n\r\n","description":"","footnote":"\r\n( 1 ) - حاره به معناى كوچه مىباشد ( مترجم )\r\n","page_name":" 141 ","page_number":141},
  {"content":"\r\n\r\nمكه در آن غسل نمودند . ( عكس صفحهء 62 )\r\n[ تصوير 
  ] اين منطقه همه ساله جايگاه قرار گرفتن اردوگاه محمل مصرى است و مسافرخانهء\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nسلطان عبد الحميد كه پيشتر از آن به تفصيل سخن گفتيم ، نيز در اين منطقه قرار گرفته است .\r\n[ تصوير 
  ] 2 - المسفله ؛ در جنوب مسجد الحرام قرار دارد و در آن باغ شريف عبد اللّه و محل تولد حضرت حمزه و ابو بكر خليفه اوّل مىباشد .\r\n3 - شعب جياد ؛ در جنوب شرقى مسجد الحرام واقع است ، اين محله به علت بلندى آن و وسعت خيابانها و راههايش و كثرت خانه‌ها كه همگى به سبك معمارى تركان عثمانى ساخته شده و ساكنان آنها بيشتر از كارمندان ترك والى مكه هستند كه خود وى نيز در همين محله ساكن است ، جزء زيباترين مناطق شهر مكه به شمار مىآيد . همچنانكه در عكس شماره 62 ملاحظه مىكنيد . نمونه‌اى از اين خانه‌ها ، خانهء آقاى محمد السقاف ، ملك‌دار معروف مكه و مدينه و جده به نظرتان مىرسد . همچنين در عكس شماره 63 ، خانه‌هاى مجلل ديگرى را مشاهده مىكنيد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nدر اين شعب ، تكيه مصريها رو به سوى مسجد الحرام نيز قرار دارد ، ( تصوير صفحهء 157 ) ، و نيز ساختمان ديوان حميديه كه مركز حكومت عثمانيها در مكه و در غرب مسجد الحرام است . پادگانهاى ارتش و سربازان گارد ويژهء عثمانى همچنانكه در تصوير پايين صفحه ، ملاحظه مىكنيد نيز در اين منطقه استقرار يافته‌اند كه در عكس چادرهايى ديده مىشود كه از آن سربازانى است كه در پادگان جايى براى آنان وجود نداشته است .\r\n[ تصوير 
  ] ديوان ، و پادگانها ، هر دو از ساخته‌هاى مصلح بزرگ ، مرد بلند همت كاردان ، ارتشبد عثمان پاشا نورى ، والى حجاز است ، و بر روى درب شرقى ساختمان حميديه اين كتيبه نقش بسته است .\r\n دار حوت سعد سلطاننا * عبد الحميد كل حسن و طيب \r\n أشادها بحيّ أمّ القرى * عثمان و الينا به شكل عجيب \r\n بشرى لنا قد جاء تاريخها * « نصر من اللّه و فتح قريب » \r\nو بر روى درب غربى آن اين نوشته ، ديده مىشود :\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n دار سلطان الورى عبد الحميد * قد بدت كالبدر فى البيت الأمين \r\n شادها عثمان و الينا الذي * توّج الأحكام بالعدل المبين \r\n ارّخ المجد و نادى في العلا * « أدخلوها بسلام آمنين » \r\nو بر روى ميانه درب جنوبى ، اين نوشته قرار دارد : « دائرة حكومة سنية » .\r\nو بر روى كنارهء درب جنوبى ، يك سطر دايره‌اى با خط ثلث بسيار زيبايى اين عبارت نوشته شده است : « دائرة فرقة عسكرية » .\r\nدر جياد ميدانى براى سان ارتش و رژهء آنان وجود دارد ، همچنين چاپخانهء اميريه و دفتر پست و تلگراف و مركز بهداشت و نيز خانهء بزرگى كه از آن شريف عبد المطلب است و منزل امين دفتر ( دفتردار ) و مسجدى كوچك متعلق به فرقهء شاذليه در اين منطقه است . در عكس ، دورنمايى از جياد را ملاحظه مىنماييد . ساختمانى كه در بالاى عكس بر روى قلّهء كوه ديده مىشود ، قلعه جياد است .\r\n[ تصوير 
  ]\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n4 - القشاشيّة ؛ در مشرق مسجد الحرام در حالى كه كوه ابو قبيس بر آن سايه مىافكند قرار گرفته است . در سمت مشرق آن شعب ( - درّه ) علىّ يا شعب بنى هاشم مىباشد ( نگاهى به نقشهء مكه بينداز ) . در اين محله ، خانهء الخيزران است كه همان خانهء ارقم بن ابى الارقم مخزومى بوده . خانه‌هاى بنى شيبه ( كليددارهاى كعبه ) و خانه‌هاى محسن بك و عبد اللّه بك و احمد پاشا حجازى كه در گذشته والى حجاز و پدر مرحوم منصور پاشا بوده نيز در اين منطقه قرار دارند ، همچنين خانه ابو سفيان كه پيامبر گرامى صلّى اللّه عليه و إله در سال فتح آن را محل امنى براى پناهندگان قرار داد و فرمود : « هر كس به خانه ابو سفيان وارد شود در امان است » در اين محله است . اين خانه هم اكنون مبدل به بيمارستان شده است و نيز خانهء حضرت خديجه بنت خويلد كه جايگاه ولادت ( حضرت ) فاطمه عليها السّلام دخت گرامى پيامبر صلّى اللّه عليه و إله است ، و همچنين خانهء ابو جهل كه هم اكنون آبريزگاه در كنار درب مسجد الحرام و در مجاورت باب النبى شده ، همگى در قشاشيه ، قرار گرفته‌اند .\r\n5 - غزّه ؛ در شمال شرقى مسجد الحرام واقع است . « بيت الإماره » كه بنيانگذار آن [ تصوير 
  ]\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمحمد على پاشا جدّ خانوادهء پادشاهان خديوى حاكم بوده و هم اكنون شريف مكه عون الرفيق پاشا در آن زندگى مىكند در اين منطقه قرار دارد . اين ساختمان در شمال شرقى قرار دارد و دو سمت آن به وضوح ديده مىشود . يكى از آنها داراى پنجره‌ها و ارسىهايى است كه بسيار هنرمندانه و زيبا از چوب قرمز هندى ساخته شده است و نيز انبار بزرگ امير مكه كه جايگاه ذخيرهء حبوبات دولتى و ساكنان شهر مىباشد . همچنين انبار بزرگ ديگرى براى ذخيرهء صدقات و حبوباتى كه ساليانه از مصر فرستاده مىشود وجود دارد و در پايين آنها خانه‌هاى مردم مكه در تصوير ديده مىشود .\r\n6 - شعب بنى عامر ؛ در شمال غزه قرار گرفته و در آن ، جايگاه تولد پيامبر اكرم صلّى اللّه عليه و إله و در نزديكى آن محل تولّد على بن ابى طالب عليه السّلام ، « 1 » و خانه‌هايى از بنى هاشم قرار گرفته [ تصوير 
  ]\r\n\r\n\r\n","description":"","footnote":"\r\n( 1 ) - اعتقاد بر اين است كه امير المؤمنين عليه السّلام درون كعبه به دنيا آمده و در اين باره روايات و احاديث متعددى در منابع شيعه و سنى آمده و كتابهاى مفيدى در تحقيق اين موضوع نگاشته شده است ، و ظاهرا مقصود مؤلف از اين خانه ، سراى حضرت ابو طالب عليه السّلام بوده باشد كه حضرت على بن أبى طالب عليه السّلام در آن ساليانى نشو و نما و زندگى كرده است « مترجم » .\r\n","page_name":" 148 ","page_number":148},
  {"content":"\r\n\r\nاست و به طور عموم محله‌هاى مشرق مكه خانه‌هاى بنى عبد المطلب در زمان جاهليت بوده كه هم اكنون نيز تعداد زيادى از اشراف مكه در آن سكونت مىنمايند اما ساير خانواده‌هاى قريش در سمت ديگرى از مسجد الحرام به ويژه در سمت شمال آن ، سكونت مىگزيدند .\r\n7 ) الشاميّه ؛ در شمال و مغرب مسجد الحرام قرار گرفته و عبارت است از منطقه‌اى تجارتى ، همانند خيابانهاى موسكى و تربيعه و اغوريه و خان الخليلى در مصر كه در آن تسبيح و پارچه‌هاى هندى و تركى و نگين‌هاى فيروزه و ياقوت و عقيق كه توسط حجاج يمنى با قيمتى بسيار ارزان ، عرضه شده ، به فروش مىرسد .\r\n8 ) قراره ؛ در شمال شاميه قرار دارد و در آن منزل شريف عبد المطلب ، امير سابق مكه مىباشد كه در قسمت شمال شرقى تصوير صفحهء بعد ساختمان با عظمت آن را ملاحظه مىكنيد ، همچنين در آن ، منظرهء عمومى خانه‌هاى سمت شمالى را مىتوان ديد .\r\nدر قراره مسجد كوچكى - زاويه - كه مربوط به فرقهء گيلانىهاست قرار دارد .\r\n9 ) سليمانيه ؛ در شمال مسجد الحرام و در بالاى قراره و غزه قرار گرفته است . اين منطقه شامل خيابانهاى نقا ، منحنى ، معابده ، بياضيه ، معلّاة مىباشد . در معابده فروشگاههاى زرگرى و خانهء شريف غالب امير سابق مكه و مسجد الإجابه و مسجد الرايه و خانه‌هاى مسكونى هندىها و حضرمىها ( اهالى حضر موت ) و محلى براى فروشى سبزيجات و فروش روغن و نيز جايگاههايى جهت نگاهدارى شتر و گوسفندان و خانه‌هاى سربازان امير مكه ( - البيشه ) و نيز خانه‌هاى برخى از قبائل عرب و تجمعگاه شتران و آغل گوسفندان قرار گرفته است .\r\nدر خيابان بياضيه خانهء محمد صالح شيبى ، كليددار كعبه و نيز باغ نامبرده قرار دارد و معلاة ، همچنانكه پيشتر درباره آن به همراه عكس توضيح داديم ، از قديم قبرستان اهل مكه به شمار مىآمده است .\r\nدر مكه ، بجز مسجد الحرام ، شش مسجد بزرگ ديگر و 67 مسجد كوچك قرار دارد ، مشهورترين آنها مسجد الرايه در مشرق و مسجد الجّن در مغرب و مسجد الإجابه و مسجد - البيعه در شمال شهر و زاويه سنوسى ( خانقاه فرقه سنوسى ) در جنوب شرقى مىباشند .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n[ تصوير 
  ] سنوسى ، از شخصيت‌هاى معروف و والامقام در حجاز و مكه است و بيشتر اعراب ،\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nجزو پيروان و مريدان او مىباشند . در مكه گروه ديگرى به نام رشيديه نيز وجود دارد كه پيروان او از شخصى به نام شيخ ابراهيم رشيدى پيروى مىنمايند ، از فرقه‌هاى مشهور ديگر اين ديار كه داراى پيروانى بوده ، مىتوان از ادريسيه نام برد ؛ اين گروه از شخصى به نام شيخ احمد بن ادريس پيروى مىنمايند . همچنين مرغنيه ، پيروان مرغنى شخصيت معروف در مصر و سودان مىباشند ، در مكه يك دادگاه شرعى قرار دارد كه در زير يكى از گنبدهاى سمت شمالى و در مجاورت مسجد الحرام مىباشد ( كه در تصوير صفحهء 228 ) در مشرق دو گلدسته نزديك به هم ديده مىشود ، در عكس گنبدى كه ميان دو گلدسته ديده مىشود ، بر روى كتابخانه سليمانيه قرار گرفته است .\r\nدر شمال غربى عكس ياد شده ، قلعهء هندى را مىتوان ديد كه در آينده دربارهء اين كتابخانه و قلعه سخن خواهم گفت . در همين عكس شش مناره از مناره‌هاى مسجد الحرام ديده مىشود و منزل شريف عبد اللّه پاشا امير سابق مكه ، به صورت ساختمان مجللى در قسمت بالاى تصوير ، ديده مىشود كه بعدها در آتش سوزى از ميان رفت .\r\n[ تصوير 
  ] مكه داراى 6 مدرسهء علوم و 43 مكتب خانه براى كودكان است كه در سال 1303 ه .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nاين مقدار 33 عدد بوده و 1150 نفر در آن مشغول به تحصيل بوده‌اند . مشهورترين اين مدارس ، مدرسه صوليه است . شخص نيكوكارى به نام شيخ رحمة اللّه هندى صاحب كتاب « اظهار الحق » آن را ساخته است كه هم اكنون در آن قرآن و تجويد و نيز مقدارى زبان عربى و حساب و هندسه تدريس مىشود ، هزينه آن از بخشش‌هايى كه توسط مسلمانان هند ارسال مىگردد ، تأمين مىشود ، همچنين در مكه ، مدرسهء ديگرى نظير مدرسهء پيشين وجود دارد .\r\nمكه داراى دو كتابخانهء كوچك است ؛ نخستين آن در باب أمّ هانى قرار دارد كه به نام كتابخانهء شروانىزاده محمد رشدى پاشا ، والى سابق حجاز ، موسوم است و ديگرى در باب الدريبه نزديك باب السلام است كه بدان كتابخانه سليمانى گفته مىشود ، اين كتابخانه توسط سلطان عبد المجيد عثمانى از كتابهاى پراكنده مسجد الحرام و مقدارى كتابهاى ارسالى از استانبول تأسيس گرديده است .\r\nهر يك از دو كتابخانهء ياد شده ، داراى فهرستى دست‌نويس بوده و كتابدارى در آن مشغول به كار است . بيشتر كتابهاى اين دو كتابخانه به زبان عربى و در زمينه علم نحو ، فقه ، ادبيات و تاريخ مىباشد و نيز تعدادى كتاب به زبان فارسى و اردو و تركى و جاوى ( زبان ملايو ) به چشم مىخورد .\r\nدر مكه بيمارستانى ارتشى و نيز بيمارستان ديگرى جهت غريبان كه شرح آن خواهد آمد ، وجود دارد .\r\nمكه داراى 17 كارخانه و دو كارگاه دباغى پوست و دو كشتارگاه و دو انبار بزرگ مىباشد . در شهر مكه سه قلعه وجود دارد كه در آن سربازان دولتى مستقر بوده و از شهر محافظت مىكنند ، اين قلعه‌ها عبارتند از :\r\n1 - قلعهء جياد ؛ اين قلعه در سال 1196 هجرى توسط شريف سرور بن مساعده امير مكه ، ساخته شد . پس از آن كه تعداد زيادى از خانه‌هاى اطراف آن را خريدارى كرد ، توانست قلعهء مستحكمى در آن فضا ، به وجود آورد . نامبرده هزينهء فراوانى را جهت استحكام آن خرج كرد ، البته پس از دو سال ، بعضى از قسمتهاى آن دچار خرابى گرديد كه مجددا آن را ترميم و استحكام بخشيد . ( در تصوير ص 146 اين قلعه را مىتوانيد ملاحظه نماييد ) .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n2 - قلعهء هندى ؛ در شمال مكه كه در سال 1221 هجرى توسط شريف غالب بن مساعد بنا گرديد . اين قلعه نخست به صورت قلعهء كوچكى ساخته شد و پس از آن كه در بعضى قسمتهاى آن خرابى به وجود آمد ، مجددا ارتشبد عثمان نورى پاشا ، شيخ حرم و والى حجاز ، در زمان سلطنت عبد المجيد دوم ، آن را توسعه داد و بناى بسيار مستحكمى از آن به وجود آورد . اين تجديد و مرمت در سال 1330 هجرى صورت پذيرفت .\r\n3 - قلعهء لعلع ؛ كه در دوران امارت شريف غالب و هنگام درگيرى و جنگ او با وهابىها و با هدف استحكام بخشيدن به باروى شهر احداث گرديد و نيز در همين هنگام بود كه توسط او برج‌هاى اطراف مكه جهت ديده‌بانى شهر و نظارت بر اطراف آن ساخته شد .\r\nمكه داراى دو حمام است كه اين حمامها به سبك حمامهاى رومى در مصر ساخته شده است ؛ يكى از آن دو حمام در عمره قرار دارد كه ساختمان آن در سال 980 هجرى توسط محمد پاشا ، وزير سلطان سليمان احداث شده است . ديگرى در قشاشيه است كه بنام « حمام النّبى » معروف است .\r\nمكه داراى سه تكيه است كه مهمترين آنها ، تكيه مصرى در برابر درب مسجد الحرام معروف به « باب جياد » است - كه شرح آن خواهد آمد - و آن داراى 20 سقاخانه و 20 منبع آب با آب چشمه زبيده بوده كه اين منابع داراى حجمهاى متفاوت ميان 5 تا 10 متر از 5 / 2 تا 13 متر مىباشد و وسعت دهانهء آبگيرها در حدود 80 سانتىمتر مىباشد ، آب اين منبعها به وسيله تعدادى شير در اختيار سقايان قرار مىگرفت ، بيشتر اين سقايان از غلامان مىباشند . آب منزل امرا و بزرگان شهر توسط لوله تأمين مىگردد .\r\nمكه 19 رباط دارد كه فقرا بدان پناه مىبرند و نيز داراى هشتاد آسياب است كه نيروى آن توسط اسبان تأمين مىگردد . اين شهر 60 نانوايى و 95 قهوه‌خانه دارد كه اين قهوه‌خانه‌ها داراى زيرانداز پارچه‌اى و تعدادى صندلى است كه نشيمنگاه آن را پنجره‌اى شكل و توسّط ليفهاى تابيده شده از برگ درخت خرما و يا طناب ساخته‌اند . در اين قهوه‌خانه‌ها توسط چاى و قهوه و قليان با تنباكو از مشتريان پذيرايى مىشود . مكّيان به قهوه‌هاى خود ؛ كه از دانه‌هاى قهوهء يمنى است ، مقدارى دانهء هل و گل ميخك و سياه‌دانه اضافه مىكنند كه طعم و مزهء خاصى را به قهوه مىدهد .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nدر اين شهر يك قرنطينه بوده كه هم اكنون تعطيل است و نيز يك داروخانه و دو تجارتخانهء بزرگ جواهرات و اشياى قيمتى ، و 17 كارگاه جيرسازى و 8 كارگاه سفالگرى ، و يك انبار بزرگ گاز وجود دارد .\r\nمكه 3000 فروشگاه ( مغازه ) و 6500 خانه دارد كه با گچ و سنگ‌هاى سياه خارا ، با خالهاى سياه و قرمز بنا گرديده است . بيشتر خانه‌ها از يك تا پنج طبقه بوده كه اكثر آنها بدون حياط مىباشند . زيباترين خانهء مكه از آن شريف مكه معروف به « البوّ » و خانه محمد على ، كاتب مخصوص شريف است كه با معمارى نوينى طراحى و تزيين و گچ‌برى شده است و با خانه‌هاى مجلل در مصر ( - قاهره ) و اسكندريه برابرى مىكند . خانه‌هاى اميران نيز مجلل بوده ولى به سبك معمارى قديم بنا گرديده است . در مكه تعداد زيادى باغچه‌هاى كوچك و حوضهاى آب مصنوعى با فوارهء آبى ديده مىشود .\r\nدر اينجا ، همانطور كه پيشتر وعده داده بوديم ، برخى از اماكن مشهور مكه را به تفصيل براى شما توصيف مىكنيم :\r\n\r\nبيمارستان غريبان و فقيران\r\nاين بيمارستان در سمت مسجد الحرام قرار گرفته است . آنگونه كه بر دروازه آن نوشته شده ، در سال 1086 هجرى در دوران سلطنت سلطان غازى محمد خان چهارم بنا شده است . از اين بيمارستان در 27 ذى الحجه سال 1318 ه . ( 16 آوريل سال 1901 ) ديدن كردم ، در آن ، دو پزشك مشغول خدمت بودند ؛ يكى سر پزشك بيمارستان به نام اسماعيل افندى ثروت ، و ديگرى عثمان اسماعيل و نيز دكتر داروسازى بنام حسن افندى تحسين انجام وظيفه مىكرد كه همگى لباسهاى مرتب و تميزى داشتند . بيمارستان داراى پنجاه تخت بود كه از قسمتهاى مختلف آن ديدن كردم و از نظر نظافت داخلى و سرويس‌هاى بهداشتى تخت‌ها و رختخواب‌ها ، در وضع اسفبارى قرار داشت . بخشى از بيمارستان كه اختصاص به امراض عفونى داشت ، در وضعيت ناهنجارى به سر مىبرد .\r\nابتدا پزشكان مايل به ديدار من از آن بخش نبودند و در صورتى كه بدون پارچه‌اى كه بر روى بينى خود با فشار قرار داده بودم ، نمىبود ، امكان توقف چند لحظه‌اى در اين قسمت\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nوجود نداشت . رختخواب‌ها و رواندازها در نهايت آلودگى بود و بوهاى كريهى را در فضا از خود پخش مىنمود كه اصلاح آنها راهى جز سوزاندن نداشت . پزشكى كه راهنماى من بود ، با شرمندگى ، كمبود امكانات و وسائل را برايم تشريح مىكرد . تعداد زيادى بيمار بر روى تختها بسترى بودند و شدت بيمارى ، اسكلت بدن آنان را به اندامى استخوانى و شبيه به هيكل‌هايى كه در قصر العينى مىبينيم مبدل كرده بود . چگونه مىتوان انتظار بهبودى بيمارانى را داشت كه بهره از كمترين امكانات پزشكى ندارند و نيز در هوايى آلوده بسترى شده‌اند . به گفتهء پزشك راهنمايم ، كمتر بيمارى وجود دارد كه به اين بخش آورده شود و بهبود يابد . با چنين وضعيتى تعطيلى بيمارستان بهتر از فعاليت آن است ! زيرا تنفس بيماران در محيط سالم و هوايى پاك ، موجب از بين رفتن دردها مىشود .\r\nداروهاى اين بيمارستان از استانبول ارسال مىگردد و ساير احتياجات آن ؛ نظير غذا و رختخواب‌ها و رواندازها ، همه از سوى دستگاه حكومتى مكه مكرّمه تأمين مىشود .\r\n\r\nتكيه مصرى\r\nبنيانگذار اين محل ، مرحوم خلد آشيان محمد على پاشا ، سر سلسلهء خانوادهء خديوها بوده كه در سال 1238 هجرى آن را بنا نهاده است و از آثار نيكو و صدقه جاريه‌اى به شمار آمده كه ثواب و خيرات آن همواره جهت بنيانگذار آن ، در جريان مىباشد . تاريخ بنا و نام بنيانگذار آن ، در اطراف و زير گنبدى كه در وسط تكيه و بر روى محل وضوخانه بنا گرديده ، نوشته شده است . تكيه در خيابان جياد و در ساختمان سابق حكومت بنى زيد از اشراف مكه كه به دار السعاده شهرت داشت بنا گرديده است .\r\nدر صبح و شام ، همه روز ، فقرا و نيازمندان بدين محل مراجعه مىكنند و در هر بار بدانان دو قطعه نان به همراه مقدارى آش داده مىشود و گاه در صورت تشخيص شدت گرسنگى ، بيش از مقدار ياد شده در اختيارشان قرار مىگيرد و بدين ترتيب تعداد بسيارى از زنان بىنواى مكه و حومهء آن امرار معاش نموده و نيازشان از ديگر مردم\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبر طرف مىگردد .\r\nروزانه در اين نواخانه حدود 400 أقّه نان « 1 » ( معادل سه اردب گندم ) « 2 » و 150 أقّه برنج مصرف مىشود كه اين مقدار در روزهاى پنجشنبه افزايش پيدا كرده و به حدود 420 أقّه برنج و صد أقّه گوشت در روز مىرسد .\r\nدر روزهاى ماه رمضان ، مقدار مصرف همانند روزهاى پنجشنبه بوده كه علاوه بر آن 50 أقّه نخود نيز بدان اضافه مىشود . روغن هم به مقدار پخت روزانه مواد ياد شده مصرف مىگردد .\r\nفقرا همواره تعدادشان افزايش يافته و تا حدود 4000 نفر در ماه رمضان مىرسد كه همگى تا پايان ماه ذى الحجه در تكيه پذيرايى مىشوند .\r\nبيشتر اين فقيران و نيازمندان از حجاج سودانى ( تكارنه ) و مغربى و جز اينها هستند كه پس از زمان ياد شده ، از تعداد آنان كاسته مىشود و در روزهاى معمولى سال ، به 400 نفر در روز مىرسد .\r\nتكيه داراى يك بازرس و يك معاون و تعدادى كاتب است و همگى در خدمت فقرا به انجام وظيفه مشغولند . تكيه يك آسياب دارد كه به صورت متناوب از نيروى چهار قاطر جهت به حركت درآوردن آن و آرد كردن گندم‌ها استفاده مىشود و نيز داراى آشپزخانه وسيعى است كه در آن 8 جايگاه مخصوص جهت قرار دادن ديگهاى بزرگ در آن در نظر گرفته شده است .\r\nو نيز نانوايى در آن داير است كه دو درب دارد . همچنين داراى اتاقهايى جهت سكونت مستخدمان و كاركنان تكيه و نيز انبار بزرگى است . اين اتاقها گاه در موسم حج به وسيلهء بعضى از همراهان كاروان محمل ؛ همچون پزشك ، داروساز و كارپرداز بخش نظامى و نيز بعضى از زنبوركچىها و سقاها و نيز كارگران بسته‌بندى ، اشغال مىشود و نيز هنگامى كه كاروان به سوى عرفات به حركت درمىآيد ، بعضى از اثاثيه و وسائل امير الحاج و خزانه‌دار و كارمندان كاروان را در آن‌ها قرار مىدهند . تكيه داراى\r\n\r\n\r\n","description":"","footnote":"\r\n( 1 ) - 4 / 3 2 رطل مصرى .\r\n( 2 ) - أردب - پيمانه مصرى براى حبوبات ( 980 / 1 هكتوليتر ) « مترجم » .\r\n","page_name":" 156 ","page_number":156},
  {"content":"\r\n\r\nآبريزگاههاى متعددى است كه همگى داراى آب لوله‌كشى است .\r\nدر قسمتى از تكيه ، حوض آب زيبايى به همراه فوارهء مخصوص كه آب را بر روى آن مىگسترد ، قرار دارد . امير الحاج و خزانه‌دار و منشىها در هنگام پرداخت حقوق ، در كنار آن مىنشستند .\r\n[ تصوير 
  ]\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nبر روى درب تكيه با خط زيباى ثلث دو بيت زير نقش بسته است :\r\n لعباس مولانا الخديوى فضائل * عليها دليل كل يوم مجدّد \r\n رأيناه قد احيا تكية جده * فقلنا أعباس بنى أو محمد \r\n( سال 1238 هجرى و 1319 هجرى )\r\nدر صورتى كه دعاهاى برآمده از قلب فقرا را كه براى بنيانگذار اين محل به آسمان بلند بود ، مىشنيدى به عظمت كار شخص به وجود آورندهء آن بيشتر آگاهى مىيافتى و اگر توانايى مالى داشته باشى ، آرزوى به وجود آوردن چنين مراكزى را در سر مىپرورانى .\r\nاز تكيه‌هاى ديگر مكه ، به علت عدم مراجعهء فقرا بدان ، بازديد نكردم . ليكن بر كتيبهء بالاى درب تكيه حضرت فاطمه عليها السّلام اين آيه شريفه نوشته شده است :  وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً  « 1 » اين تكيه در زمان سلطان غازى محمد خان چهارم در سال 1086 هجرى ، تأسيس گرديده است .\r\n\r\nمحل تولد پيامبر صلّى اللّه عليه و إله\r\nجايگاه ولادت پيامبر در شعب بنى عامر در مشرق مكه است . اين مكان يك متر و نيم از سطح زمين پايين‌تر قرار گرفته كه به وسيلهء پله‌اى سنگى ، به درب آن كه به سوى شمال باز مىگردد ، مىرسيم ، نخست به فضاى بازى به طول 12 متر و عرض 6 متر وارد مىشويم . بر ديوار سمت راست ( غربى ) دربى قرار دارد كه پس از گذر از آن ، به فضايى مىرسيم كه بر روى آن گنبدى قرار گرفته است . در وسط اين فضا و در زير گنبدى كه كمى متمايل به ديوار سمت راست است ، مقصورهء چوبى كوچكى قرار دارد كه درون آن سنگ مقعر مرمرينى است كه وسط آن كمى فرو رفته است . اين جايگاه نشان دهندهء محل تولد پيامبر صلّى اللّه عليه و إله مىباشد . اين گنبد و فضاى ياد شده منزلى است كه پيامبر در آن تولد يافتند . ( سفرنامهء بتانونى ، ص 52 ، چاپ دوم ) ، همچنين در تاريخ مكه ، نوشته ابو الوليد محمد بن عبد اللّه بن احمد ازرقى متوفاى نيمه دوم ، سدهء سوم هجرى در صفحه\r\n\r\n\r\n","description":"","footnote":"\r\n( 1 ) - انسان : 8\r\n","page_name":" 158 ","page_number":158},
  {"content":"\r\n\r\n422 چاپ آلمان آمده است :\r\nخانه‌اى كه پيامبر صلّى اللّه عليه و إله در آن متولد گشتند ، داخل خانهء محمد بن يوسف ثقفى برادر حجاج بوده ؛ زيرا عقيل بن ابى طالب پس از هجرت پيامبر ، خانهء حضرت را در اختيار خود گرفت ؛ به صورتى كه در زمان حجة الوداع از حضرت سؤال شد : يا رسول اللّه ، شما كجا فرود خواهيد آمد ؟ حضرت در جواب فرمودند : « مگر عقيل براى ما سايبانى گذاشته است ؟ » « 1 » و همچنان آن خانه در اختيار عقيل و فرزندش قرار داشت تا آن كه محمد بن يوسف ثقفى آن را از ابن عقيل خريد و ضميمهء منزل خود كرد ، اين وضعيت همچنان ادامه داشت تا آن كه خيزران مادر دو خليفه ؛ موسى و هارون در سال 171 هجرى جهت انجام مراسم حج به مكه سفر نمود و خانهء پيامبر را از خانه ابن يوسف جدا كرد و بر روى آن مسجدى ساخت و كوچهء آن را از ميان خانهء ابن يوسف قرار داد و كوچه به نام « زقاق المولد » شهرت يافت .\r\nابو الوليد مىگويد : از جدّ خود و يوسف بن محمد شنيده است كه محلّ تولد و خانهء حضرت همان محل ياد شده است و در اين مطلب ميان اهل مكه اختلافى وجود ندارد .\r\nليكن در كتاب « المواهب اللدّنيه » ، اختلاف نظرى راجع به محل ولادت حضرت وجود دارد كه در اين مورد آمده است :\r\nحضرت در مكه در خانه‌اى كه محمد بن يوسف ثقفى در آن زندگى مىكند ، به دنيا آمده‌اند و نيز گفته مىشود : در شعب بنى هاشم و نيز گفته شده : در ردم ، همچنين بنا به قولى : در عسفان .\r\nو عياشى در سفرنامه‌اش ( ص 225 ، ج 1 ) پس از آن كه محل تولد پيامبر صلّى اللّه عليه و إله را بر خلاف نظر سيره‌نويسان رد كرده ، مىنويسد :\r\n« عجيب آن كه آنان محلى به اندازه خوابيدن يك نفر در اين خانه را به عنوان محل\r\n\r\n\r\n","description":"","footnote":"\r\n( 1 ) - مورخين سيره پيامبر صلّى اللّه عليه و إله در اين گونه روايات تاريخى كه در دوران بنى اميّه و براى بدنام كردن علويان و بويژه نزديكان امير المؤمنين عليه السّلام ساخته شده با ديده شك و ترديد نگاه مىكنند ، بيشتر اين روايات براى خدشه دار شدن چهره امير المؤمنين از سوى معاويه و ديگر فرومايگان بنى اميه ساخته و در كتابهاى سيره و تاريخ و حديث گنجانده شده است . براى آگاهى از اين‌گونه مجعولات به كتابهاى فراوانى ، از آن جمله كتاب ( الصحيح من سيرة النبى صلّى اللّه عليه و إله ) نوشته استاد جعفر مرتضى عاملى رجوع شود « مترجم » .\r\n","page_name":" 159 ","page_number":159},
  {"content":"\r\n\r\nتولد آن حضرت تعيين نموده و گفته‌اند : اينجا محل و موضع تولد پيامبر صلّى اللّه عليه و إله است !\r\nبه نظر من بسيار بعيد و غير ممكن است كه بتوان محل تولد حضرت را از ميان روايات صحيح و يا ضعيف تعيين نمود ؛ زيرا در اين كه پيامبر در مكه يا بيرون به دنيا آمده ، اختلاف است و در صورتى كه ولادت حضرت درون مكه باشد ، در كدام شعب بوده است و در صورتى كه بتوان شعب آن را تعيين نمود ، در كدامين منزل از اين شعب ، و اگر باز بشود منزل را تعيين كرد .\r\nبسيار سخت مىتوان قبول نمود كه پس از گذشت زمان ساليان دراز ، آن هم تولدى كه در زمان جاهليت صورت گرفته و در ميان مردمانى كه اهميت به حفظ مكان و آثار اين گونه وقايع نداشته‌اند ، جايگاه تولد حضرت مشخص باشد و پس از ظهور اسلام نيز پيروان و صحابهء آن حضرت ، هيچگونه علاقه و اهميتى بدين نقاط نمىداده‌اند بلكه همّت خود را صرف گسترش دين مبين قرار داده و آن را با چنگ و دندان و نيزه و زبان نگاهدارى مىكردند و بدين سبب ، آثار زيادى از وقايع اسلام و مساجد حضرت و مواضع غزوات پيامبر صلّى اللّه عليه و إله و مدفن افراد زيادى از صحابهء پيامبر خدا صلّى اللّه عليه و إله همه ، مجهول باقى مانده و از ياد رفته است . بنابراين دربارهء مكان تولّد آن حضرت كه در زمان جاهليت اتفاق افتاده است و كسى هم بدان توجه خاص نداشته نمىتوان رأى قاطعى صادر كرد ، البته برخى جايگاهها همچون محل تولد حضرت على عليه السّلام و عمر و فاطمه عليها السّلام را بىترديد نمىتوان به قطع و يقين تعيين نمود ؛ زيرا اين اماكنى كه نزد اهل مكه مشهور بوده و مىگويند اين مكان مولد فلان است و آن مكان مولد فلان ترديدى ، در خطا و باطل بودن آن نمىباشد ، البته از سوى ديگر شايد بتوان جايگاه تولد پيامبر را تأييد كرد ؛ زيرا تولد آن حضرت با علامتها و وقايعى همراه بوده كه برخى از مردمان و عربهاى جاهلى ساكن مكه بدان آگاهى يافته‌اند و همين ، سبب شهرت آن خانه و جايگاه گرديده است . اما ديگر محلهاى تولد را به سختى مىتوان قبول كرد ؛ زيرا عادت بر فراموش شدن آن است مگر آن كه به علتى همچون گفتهء خود شخص ، در يادها باقى بماند . . . )\r\nاين سخن عياشى در سفرنامه حج خود ، كه در سالهاى 1059 و 1064 ه . رخ داده ، آمده است .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nهمچنين در كتاب « شفاء الغرام في اخبار البلد الحرام » نوشته تقى فاسى كه در دههء دوم سدهء نهم هجرى به نگارش درآمده ، در مورد مكان تولد پيامبر صلّى اللّه عليه و إله پس از توضيحاتى آمده :\r\n« مقدار زيادى از كيفيت و چگونگى ساختمان آن براى ما مجهول و مخفى مانده است ، ليكن آنچه از آن آگاه شدم اين است كه ناصر عباسى در سال 576 هجرى محل تولد حضرت را تعمير نموده ، سپس توسط الملك المظفر پادشاه يمن در سال 666 هجرى نيز مجددا مرمت شده است و نيز نوهء او مجاهد در سال 740 ه . باز تغييراتى در آن صورت داده است . همچنين از سوى امير شيخون ، يكى از بزرگان دولتى مصر در سال 758 ه . مجددا بازسازى شد و نيز از سوى الملك الاشرف شعبان ، پادشاه مصر و به نظارت رييس دربار خود ، يلبغا خاسكى در سال 766 ه . ترميماتى در آن صورت گرفت .\r\nدر اواخر سال 801 ه . و آغاز سال 802 ه . از پولى كه ملك الظاهر بر قوق پادشاه مصر جهت ساختن و تعمير مسجد الحرام و ديگر جاهاى مكه فرستاده شده بود ، مقدارى نيز جهت تجديد بناى اين مكان صرف گرديد كه اين تجديد بنا پس از درگذشت نامبرده صورت گرفت . همچنين در زمان سلطان سليمان خان [ عثمانى 
  ] در سال 935 ه . بناى گنبدى بر روى محل تولد حضرت انجام گرفت . در سال 963 ه . مجددا نامبرده سه قنديل طلايى كه دو عدد از آن قنديلها را براى كعبه و سومى را جهت آويزان نمودن بر روى محلّ تولّد پيامبر صلّى اللّه عليه و إله بود اختصاص داد كه اين قنديلها ، با دستان شريف ابونمى آويزان گرديد .\r\nدر سال 1009 ه . به دستور سلطان محمد خان فرزند سلطان مراد خان [ عثمانى 
  ] ساختمان محل تولد پيامبر صلّى اللّه عليه و إله تجديد بنا گرديد كه براى بالاى آن گنبد و گلدسته‌اى به وجود آورد و موقوفه‌اى را در سرزمين عثمانى وقف آن مكان كرد . همچنين مؤذن و خادم و امام جماعت براى نماز گزاردن در مولد پيامبر تعيين نمود و حقوقى براى آنان قرار داد كه همه ساله فرستاده مىشد . سپس دولت عثمانى ، مدرّسى را براى آموزش و تدريس روزانه در آن تعيين كرد و حقوقى معين همانند ديگران براى وى در نظر گرفته شد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nخانه [ حضرت 
  ] خديجه بنت خويلد يا محل تولد [ حضرت 
  ] فاطمه عليهما السّلام\r\nاين خانه در كوچه حجر ، در مكه واقع شده است . همچنين بنا به گفتهء ازرقى ، بدان كوچه « عطارين » نيز گفته مىشود ، و به « مولد فاطمه » نيز مشهور است ؛ زيرا اين خانه محل تولّد ( حضرت ) فاطمه و ديگر خواهرهاى او از اولاد ( حضرت ) خديجه و پيامبر صلّى اللّه عليه و إله به شمار مىآيد . بنا به گفتهء ازرقى : پيامبر صلّى اللّه عليه و إله در اين خانه با خديجه ازدواج كرد و سپس خديجه در همين خانه درگذشت و پيامبر پس از وفات او ، تا آغاز هجرت خود ، در آن زندگى كرد . پس از آن عقيل بن ابيطالب اين خانه را در اختيار داشت تا اين كه معاويه در زمان خلافتش آن را از عقيل خريد و خانه را مبدل به مسجدى براى نمازگزاران كرد .\r\nليكن در جاى ديگر مىگويد : معتب فرزند ابو لهب آن را در اختيار گرفت و سپس به مبلغ صد هزار درهم آن را به معاويه فروخت كه اين مطلب با گفتهء قبلى او كه خانه در اختيار عقيل بوده و سپس آن را به معاويه فروخت ، تناقض دارد ، و اللّه اعلم .\r\nاين خانه اينك از سطح زمين كمى پايين‌تر قرار گرفته كه با چند پله مىتوان بدان راه يافت ، پس از ورود به داخل ، در دست چپ به فضاى مسطح بلندتر از زمين مىرسيد كه ارتفاع آن حدود 30 سانتيمتر مىباشد . ابعاد اين فضا حدود ده متر طول و 4 متر عرض است كه در آن مكتب خانه‌اى براى آموزش قرآن كريم به كودكان ايجاد شده است . در سمت راست آن ، درب كوچكى است كه با دو پله به فضاى باريك و تنگى به عرض دو متر راه پيدا مىشود كه داراى سه درب مىباشد . دربى كه در سمت چپ قرار گرفته به اتاقى كه مساحت آن سه متر در سه متر است باز مىشود كه محل عبادت حضرت و جايگاه نزول وحى بوده است . در سمت راست درون همين اتاق ، گودال يا فرورفتگى قرار دارد كه گفته مىشود محل وضوى پيامبر صلّى اللّه عليه و إله بوده است . دربى كه در مقابل اين فضاى باريك قرار گرفته به فضاى بزرگترى كه طول آن 6 متر و عرضش 4 متر است ، باز مىگردد . اين محل مكان زندگى پيامبر صلّى اللّه عليه و إله و همسر خود ( حضرت ) خديجه عليها السّلام بوده است . اما دربى كه در سمت راست قرار گرفته به فضايى مستطيل شكل به عرض 4 متر و طول 5 / 7 متر باز مىشود كه در وسط آن مقصورهء كوچكى قرار گرفته است . اين محل تولدگاه ( حضرت ) فاطمه عليها السّلام به شمار مىآيد .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبر روى ديوار اتاق شرقى ، طاقچهء كوچكى قرار گرفته است و بر روى آن قطعه‌اى از سنگ آسياب قرار دارد كه گفته مىشود : اين سنگ قطعه‌اى از سنگ آسيابى است كه ( حضرت ) فاطمه عليها السّلام در دوران زندگانى خود از آن استفاده مىكرده است . در طول اين خانه و در قسمت خارجى اين دالان ، سكويى در سمت شمال قرار دارد كه سطح آن از اتاقهاى ياد شده حدود يك متر و نيم بلندتر بوده و ابعاد آن 16 متر و در عرض 7 متر مىباشد . احتمالا اين جايگاه انبار كالاى تجارتى ( حضرت ) خديجه بوده است . ( نقشه صفحهء 162 را ملاحظه نماييد ) .\r\nآنچه گفته شد ، بنابر نوشتهء بتانونى است ، در سفرنامه‌اش ص 53 كه مىگويد : اين چيزى بود كه ما ديديم و سپس اضافه مىكند : اين مكان ، محل زندگى پيامبر صلّى اللّه عليه و إله در هنگام بعثت آن حضرت بر تمامى مخلوقات خود بوده است و بدين سبب تمامى گوشه و كنار آن را برايتان شرح دادم تا سادگى زندگى حضرت را در خانه‌اى كه فقط چهار اتاق داشته ، سه اتاق آن اندرونى بوده ؛ يعنى يكى از آنها اختصاص به دخترانش داشته ، دومى براى خود و همسرش بوده ، سومى براى خود و خدايش و چهارمى جداى از آنها براى خود و ساير افراد مردم .\r\nشما را به خدا ، چه نظم و ترتيب زيبا و چه معمارى جالبى را براى زندگى خود فراهم كرده بوده است !\r\nفاسى در كتاب « شفاء الغرام » ، دربارهء مشاهدات خود از خانهء حضرت خديجه كه بر خلاف مشاهدات كنونى ما است ، چنين مىنويسد :\r\nبيشتر فضاى اين خانه تبديل به مسجد گرديده است ؛ زيرا از رواقى تشكيل شده كه سقف آن با 7 كنگره بر روى 8 ستون قرار گرفته و در روى ديوار سمت قبله سه محراب قرار دارد كه در آن بيست و شش جايگاه در دو رديف قرار داده شده است . در برابر آن رواقى است كه سقف آن با 4 كنگره بر 5 ستون قرار داده شده است . در بين دو رواق ياد شده صحنى قرار دارد و رواق دوم كوتاهتر از رواق نخستين مىباشد ؛ زيرا در نزديكى آن جايگاههايى قرار دارد كه مردم براى زيارت و تبرّك جستن از آنها ، بدين خانه رو مىآورند ، اين سه جايگاه عبارتند از : جايگاه تولد حضرت فاطمه عليها السّلام و محل ديگرى\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nدر كنار نخستين جايگاه كه به « قبّه الوحى » شهرت يافته و سومين بنام « مختبأ » است كه در كنار قبّه الوحى قرار دارد و آن محلى است كه گفته مىشود پيامبر صلّى اللّه عليه و إله از سنگهاى پرتاب شده توسط مشركين بدان پناه مىبرده‌اند . و اللّه اعلم .\r\nطول فضاى مختبأ ، 3 / 1 4 ذراع مىباشد و آغاز آن از ديوارى است كه در آن محراب قرار دارد كه تا به ديوار روبرو - به طرف ديوار قبّه الوحى ، در سمت غربى - و عرض آن 3 / 1 3 ذراع است - كه مبدأ آن از ديوارى است كه در آن درب ورودى قرار دارد تا ديوار روبروى آن و طول محل قبة الوّحى از ديوارى كه در آن درب قرار دارد تا ديوار روبرو 3 / 2 8 ذرع و عرض آن 2 / 1 8 ذراع مىباشد .\r\nاما طول محلى كه بدان جايگاه تولد حضرت فاطمه عليها السّلام گفته مىشود 8 / 1 كمتر از پنج ذراع و عرضش از وسط ديوار آن سه هشتم ذراع مىباشد . در اين موضع ، حوض گرد كوچكى قرار دارد كه وسعت طول آن از داخل ديوار احاطه شده بر آن ، يك ذراع در يك ذراع مىباشد ، در ميانهء آن سنگ سياهى قرار دارد كه گفته مىشود همو جايگاه به دنيا آمدن حضرت است . اما طول نخستين رواق اين خانه ، بدون در نظر گرفتن خميدگيهاى آن ، 38 ذراع و عرض آن 4 / 1 7 ذراع مىباشد كه فاصلهء ميان هر يك از ستونها 4 / 1 5 ذراع است .\r\nطول رواق بعدى ، از فاصلهء ديوار قبّة الوحى تا ديوار روبروى آن ، بيست و سه ذراع و عرض آن ده ذراع مىباشد . لازم به تذكر است كه اين شمارش بر مبناى ذرع آهنى است كه طول آن پنجاه و هفت سانتىمتر بوده و در حضور من شمارش گرديد . بر روى درب اين خانه نوشته شده است : « اين خانه در دوران خلافت ناصر عباسى و نيز در هنگام سلطنت الملك الأشرف ابن شعبان بن حسين بن الملك الناصر محمد بن قلاوون ، سلطان مصر تعمير گرديده است . » در رواق نخستين اين خانه آمده است كه : « به دستور المقتداى عباسى ساخته شده است » همچنين برخى از قسمتهاى اين خانه در آغاز فرمانروايى الملك الناصر فرج بن الملك الظاهر برقوق ، با پولى كه پدرش براى ساختمان مسجد الحرام و پيرامون آن قرار داد ، تعمير گرديد كه اين تعمير پس از مرگ نامبرده در اواخر سال 801 يا 802 هجرى صورت گرفته است .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nدر همين سال ، قبّة الوحى كه بر اثر فرسودگى ، سقوط كرده بود ، مجددا تعمير و بنا گرديد و آن‌گونه كه به من گفته شد ، اين گنبد از ساخته‌هاى الملك المظفر پادشاه يمن بوده است .\r\nدر كنار اين خانه ، چهار ديوارى وسيعى قرار دارد كه بر روى سنگى كه بر درب آن قرار گرفته اين جمله نقش بسته است : اين مكان انبار خرماى تولدگاه حضرت فاطمه عليها السّلام مىباشد كه خليفه ، الناصر باللّه عباسى ، آن را تعمير نموده و عايدات آن را وقف خانهء حضرت خديجه كه در مجاورت آن مىباشد قرار داده است .\r\nاين توصيف متعلق به نيمهء دوم سدهء نهم پس از هجرت مىباشد و هم اكنون نوشته‌اى خوانا و برجسته بر روى لوحى از مرمر كه در سمت چپ ديوار راهرو قرار دارد ، ديده مىشود كه اين جملات بر آن نقش بسته است :\r\n« بسم اللّه الرحمن الرحيم ، أمر بعمارة مربد مولد الزهراء البتول ، فاطمة سيدة نساء العالمين ، بنت الرسول محمد المصطفى المختار صلّى اللّه عليه و على آله و سلم ، سيدنا و مولانا الإمام المفترض للطاعة على الخلق أجمعين ، الناصر لدين اللّه أمير المؤمنين أعزّ اللّه أنصاره ، و ضاعف اقتداره ، و جعل منافعه و مستغلاته و أجره عائدا على مصالحه ثم على مصالح هذا المقام الشريف المقدس الطاهر النبوي ، على ما يرى الناظر المتولى له في ذلك من الحظّ الوافر و المصلحة ، لهذا المربد و المولد المقدس المذكور بعد ذلك ، ابتغاء وجه اللّه تعالى ، و طلبا لثواب الدار الآخرة . تقبّل اللّه ذلك منه و جزاه عليه أجر المحسنين ، و ذلك على يد العبد الفقير إلى رحمة اللّه تعالى على بن أبي البركات الذوراني الأنباري في سنة أربع و ستمائة ، و من غيّر ذلك أو بدّله عليه لعنة اللّه و لعنة اللاعنين إلى يوم الدين ، و صلّى اللّه على سيدنا محمد خاتم النبيين و على آله الطاهرين » .\r\nاين خانه در سال 935 هجرى ، توسط سلطان سليمان تعمير گرديد . در اين خانه قطعه‌اى سنگ پهن وجود دارد كه در ديوار خانهء مسكونى پيامبر گرامى صلّى اللّه عليه و إله قرار گرفته و در مقابل اين قطعه سنگ ، مسجدى بنا شده است ، ارتفاع اين قطعه سنگ از زمين به اندازه‌اى است كه يك شخص مىتواند به راحتى در زير آن قرار گيرد ، ابعاد آن يك ذراع\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nدر يك ذراع و يك وجب مىباشد . گفته مىشود اين سنگ سپرى بوده است كه پيامبر صلّى اللّه عليه و إله هنگام پرتاب سنگ از خانهء ابو لهب و خانهء عدى بن حمراء خود را در پناه آن حفظ مىكرده‌اند كه البته اين گفته از كسى كه مورد اطمينان باشد ، شنيده نشده است و خبر صحيح‌تر در اين مورد اين است كه مردمان مكه همواره در خانه‌هاى خود از تخته سنگهايى شبيه به طاقچه جهت قرار دادن متاع و اشياء خانگى خود استفاده مىكرده‌اند و كمتر خانه‌اى بدون طاقچه وجود داشته است ، بنابراين اين قطعه سنگ مذكور در داخل خانهء ( حضرت ) خديجه از اين نوع به شمار مىآيد . « 1 »\r\n\r\nخانه ارقم معروف به خانه خيزران\r\nاين خانه در سمت چپ كوچه‌اى است كه به سوى صفا بالا مىرويم . درب آن به سوى مشرق باز شده و در پس درب ، فضاى بازى به طول 8 متر و عرض 4 متر قرار دارد .\r\nدر سمت چپ آن ، ايوانى سقف‌دار به عرض 3 متر وجود دارد كه در ميانهء ديوار سمت راست آن دربى است كه از آن به اتاقى به طول 8 متر و عرض 4 متر كه توسط حصيرى مفروش شده است وارد مىگرديم . در گوشهء جنوب شرقى اين اتاق دو سنگ زمخت چخماقى است كه يكى بر ديگرى قرار گرفته بر روى نخستين سنگ نوشته‌اى با حروف مشخص به اين مضمون آمده است :\r\n« بسم اللّه الرحمن الرحيم  فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ وَ الْآصالِ  هذا مختبأ رسول اللّه و دار الخيزران ، و فيها مبتدأ الإسلام ، أمر بتجديده الفقير إلى مولاه ، أمين الملك مصلح ، إبتغاء ثواب اللّه و رسوله ، و لا يضيع أجر المحسنين »\r\nو بر روى دومين سنگ اين نوشته ديده مىشود :\r\n« بسم اللّه الرحمن الرحيم ، هذا مختبأ رسول اللّه المعروف بدار الخيزران ، أمر بعمله و إنشائه العبد الفقير لرحمة اللّه تعالى ، جمال الدين شرف الإسلام ، أبو\r\n\r\n\r\n","description":"","footnote":"\r\n( 1 ) - ازرقى : ص 423\r\n","page_name":" 167 ","page_number":167},
  {"content":"\r\n\r\nجعفر محمد بن علي ابن أبي منصور الإصفهاني وزير الشام و الموصل الطالب الوصول إلى اللّه تعالى ، الراجي لرحمته ، أطال اللّه في الطاعة بقاه ، و أنا له في الدارين مناه في سنة خمس و خمسين و خمسمائة » . « 1 »\r\nدر « شفاء الغرام » فاسى آمده است :\r\nطول مسجد ( حجره‌اى كه در سمت راست قرار دارد ) كه در اين خانه واقع است .\r\nهشت ذراع دو قيراط كم و عرض آن هفت و يك سوم ذراع كه در آن نوشته‌اى بيادگار نقش بسته است :\r\n فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ وَ الْآصالِ  هذا مختبأ رسول اللّه صلى اللّه عليه و سلم دار الخيزران ، و فيه مبتدأ الإسلام ، أمر بتجديده الفقيرة إلى اللّه مولاة أمير الملك مفلح ، سنة ست . . . كه بقيهء تاريخ آن پاك شده است . » .\r\nدر اينجا اختلافى ميان اين نوشته و نوشتهء پيشين به چشم مىخورد . فاسى پس از آن مىنويسد :\r\nهمچنين وزير الجواد آن را تعمير نموده و نيز زنى از مجاوران در مكه به نام « مرة العصمة » نيز اقدام به مرمت و تعمير آن كرده است ، در سال 821 هجرى مجدّدا تعميراتى در آن صورت گرفته است و كسى كه به دستور او اين تعمير صورت گرفته است نشناختم ، لكن ناظر بر آن شخصى به نام علاء الدين على بن ناصر محمد بن الصارم معروف به « قائد » بوده است .\r\nخانه ارقم بن ابى ارقم مخزومى ، محل تجمع محرمانهء نخستين مسلمانان براى آموختن احكام اسلام و اقامه شعائر دينى در صدر اسلام به شمار مىآمده است . در اين خانه مسلمانان به انجام مراسم مذهبى خود ؛ از قبيل نماز و ياد گرفتن دستورات دين اسلام مىپرداختند تا آن كه به دستور خداوند تبليغ اسلام علنى و آشكار گرديد و بنا به روايت ابن هشام ، عمر بن خطاب در همين خانه پس از رخدادهايى اسلام آورد .\r\n\r\n\r\n","description":"","footnote":"\r\n( 1 ) - سفرنامه بتانونى : ص 55\r\n","page_name":" 168 ","page_number":168},
  {"content":"\r\n\r\n\r\nباغ شريف مكه\r\nباغچه‌اى است دل باز كه در محله جرول قرار گرفته است ، اين باغ مستطيل شكل و داراى ابعادى به طول 270 متر از سمت شمال و 180 متر از سوى غرب است كه با ديوارى به ارتفاع دو متر احاطه گرديده است . در وسط اين باغ ، منبع آبى به شكل مربع و به طول 61 متر بنا گرديده كه ضخامت اين ديوار از بالا سه متر و ربع و ارتفاع آن 4 متر است كه از سنگ آبى ساخته شده . ديوارهاى داخلى و خارجى آن آغشته به مخلوطى از قير و پودر آجر مىباشد . جهت صعود به منبع ، ابتدا توسط چهار پله از سمت شمالى بالا رفته و سپس 16 پله به طرف راست و بعد از آن 16 پله به طرف چپ منحرف شده كه بعد از چهار پلهء اول داراى دو نرده مىگردد . در انتهاى نرده و در بالاى منبع ، شمارشگر بزرگى ( درجه ) قرار داده شده است . نرده‌ها از سنگ زيبايى ساخته شده كه كيفيت ساخت آن خود رونق و زيبايى خاصى بدان داده است . در چهار گوشهء منبع از داخل ، داراى پله‌هايى منظم به شكل مربع دايره بوده كه در هر گوشهء آن توسط 14 پله به كف منبع راه پيدا مىكند . طول پله بالايى يك متر و انتهايى شش متر و نيم مىباشد . در وسط ديوار هر طرف از منبعهاى زمينى دو دريچه است كه هر يك از دريچه‌ها به ارتفاع 4 / 3 متر و عرضى نصف آن بوده كه به وسيلهء آن ، آب به سوى باغ روان مىگردد . نظير اين منبع آب در منطقه حجاز وجود ندارد . بدين سبب شرح كاملى از آن را براى شما بازگو كرديم .\r\nهمچنين در اين باغ دو منبع آب ديگرى به فاصله چهار متر از يكديگر قرار دارد كه ارتفاع هر يك از آنها 6 متر است و در بالاى هر يك دو دريچه قرار گرفته كه به وسيلهء اين دريچه‌ها آب از بالا به داخل حوضى كه در زير اين منبع‌ها قرار دارد ، سرازير مىگردد .\r\nاين حالت منظرهء زيبايى را به وجود مىآورد و رنگ سفيد آب سرازير شده همانند قطعات نقره به هم پيوسته ، خودنمايى مىكند كه در اين سرزمين خشك و كم آب ، ديدگاه زيبايى را به وجود مىآورد .\r\nمردم از آب آن براى نوشيدن و شستن ظروف و لباسها و گاه شستشوى خود استفاده مىكردند .\r\n4 / 1 زمينهاى اين باغ به كشت برخى صيفىجات و ميوه‌ها اختصاص داده شده است\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nكه عبارتند از : درخت جوافه و درختان نارگيل و پرتقال و ليمو و خرما و انگور و بوته‌هاى گل و كلم و خرفه و تره و بادمجان و گوجه‌فرنگى و جز اينها . علاوه بر آن در اين باغ تعدادى درخت‌كارى كه از آن عطر خوشبويى گرفته مىشود ، كاشته شده . همچنين در باغ تعدادى درخت كاكتوس هست كه ارتفاعى بيش از دو متر با ريشه‌هاى فراوان و تيغهاى بر آمده و برگهاى پهن و بلند به بلندى برگ خرما دارد .\r\nجناب شريف اجازه صادر كرد كه وارد باغ شويم و ساعاتى ، پيش از ظهر در سايهء درختى خواب قيلوله كنيم و پادگان ما در كنار اين باغ بود ، به طورى كه طناب بعضى از چادرها به ديوار بسته شده بود . تا زمانى كه در مكه مستقر بوديم از ميوهء برخى درختان موجود در آن نيز خورديم .\r\n[ تصوير 
  ] مردم را مىبينى كه خود را شستشو مىدهند و از آب برمىدارند . اخيرا به من اطلاع\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nداده شد كه اين باغ پس از مرگ شريف عون رفيق پاشا كه بنيان باغ را نهاده بود ، از بين رفته است و اينجا بود كه ضرب المثل « الجزاء من جنس العمل » ؛ « پاداش از جنس رفتار است » تحقق يافت ، زيرا والى عادل مكه ارتشبد عثمان نورى پاشا « 1 » در نزديكى محل اردوگاه محمل باغ بسيار مصفّايى احداث كرد كه در آن درختانى زيبا با بهترين ميوه‌ها به عمل آورده بود تفريحگاهى براى مردم مكه به شمار مىآمد كه مردم در سايه اين درختان ، لحظاتى از عمر خود را به خوشى مىگذراندند ، نامبرده اول شخصى بود كه در مكه فضاى سبز بوجود آورد . در اين هنگام شريف از او نزد سلطان سعايت نموده و سبب عزل او گرديد و پس از عزل نامبرده به دستور شريف ، باغى كه هزاران ليره طلا در آن خرج شده بود منهدم گرديد .\r\n\r\nتاثير سيل‌ها در ساختمانهاى مكه\r\nمكه در دره‌اى قرار گرفته كه با كوههايى در اطراف احاطه گرديده است و در صورتى كه باران شديدى باريده شود ، آب در اين دامنه‌ها جمع شده ، سپس به شدت به سوى درون مكه سرازير مىگردد . در اين حال در اكثر نقاط ، درياچه‌هايى از آب به وجود آمده و خانه‌ها همچون جزيره‌هايى در وسط آن خودنمايى مىكند و با توجه به اين كه مسجد الحرام چيزى حدود 3 متر پايين‌تر از سطح خيابانها و در گودترين نقطه اين منطقه قرار گرفته ، به درياچه‌اى عميق از آب مبدّل مىگردد ، بنابر اين مكيها سعى داشته‌اند كه در\r\n\r\n\r\n","description":"","footnote":"\r\n( 1 ) - وى براى نخستين بار در سال 1299 ه . ولايت مكه را عهده‌دار شد ، او مرد زيرك و سياستمدار باكفايتى بود .\r\nوى توانست با زيركى شريف عبد المطلب را كه قصد طغيان و سرپيچى از دولت را داشت دستگير و از منصب شرافت عزل نمايد و پس از وى عون الرفيق پاشا را به جاى وى برگزيند . ليكن عون توانست با سعايت وى را از ميان برداشته و پس از 5 سال ولايت معزول كند ، او سپس والى يمن گرديد ولى مجددا به ولايت مكه بازگردانده شد ، در اين دوران ترميم قضات زبيده ، ساختمان ديوان حميديه ، پست خانه ، پادگانهاى نظامى مكه و جده ، برج و باروى ينبع ، و باغ باصفاى ياد شده از كارهاى نيك اوست و در دوره ولايت دوم خود بر مكه عرصه را بر عون الرفيق پاشا تنگ نمود از اين رو شريف به همراه گروهى از علما و شرفاى مكه به مدينه رفته و گروهى از شرفا و علماى آنجا را با خود همنوا نموده و نامه‌اى به خليفه عثمانى در نكوهش از والى فرستادند و در آن او را متهم به بدرفتارى با شريفان و علما و تحقير مردم مكه و منهدم نمودن قبرستان آنان نمودند و در اين نامه خليفه اين والى عادل و خدمتگزار را عزل نمود .\r\n","page_name":" 171 ","page_number":171},
  {"content":"\r\n\r\nهنگام ساختن خانه‌هاى خود ، آن را در مناطقى به وجود آورند كه از مسير سيل خارج باشد . سيل‌ها در مكه حوادث عجيبى را به وجود آورده و اين حوادث ما را بر آن داشت كه بعضى از آنها را براى شما بازگو نماييم .\r\nدر دوران فرمانروايى جرهم به خانه كعبه ، سيل شديدى آمد كه در نتيجهء آن ، كعبه فرو ريخت ، جرهميان بار ديگر آن را بر همان پايه‌هاى اوليهء اسماعيل بنا نهادند . بانى آن مردى أزدى معروف به « ابا جارود » بود .\r\nدر زمان خزاعه ، سيل عظيم ديگرى آمد به طورى كه وارد مسجد الحرام شد و كعبه را در برگرفت . اين سيل چند درخت ، جنازهء يك مرد و زن را به همراه خود آورد . زن كه از ساكنان مناطق مرتفع مكه بود شناسايى شد ، نام او « قاره » بود كه اين سيل نيز به همين نام معروف گرديد ، اما مرد شناخته نشد . خزاعه پس از آن ديوارى به دور خانهء خدا كشيدند و حجر اسماعيل را نيز جهت استحكام بدان ضميمه كردند ، اين ساختمان تا دوران قريش بر قرار بود . در سال 80 هجرى ، بار ديگر سيل مهيبى به يكباره سرازير شد كه حجاج و اثاثيهء آنها و نيز شتران را به همراه بارشان از مردان و زنان و اثاثيه ، به حركت درآورد و به داخل مسجد سرازير نمود و كعبه و ركن را دربرگرفت . در اين سيل خانه‌هاى زيادى منهدم گرديد و گروهى از مردمان جان باختند . اهالى مكه ناگزير از كوهها بالا رفته و بدان پناه آوردند ، بدين خاطر اين سيل ، به « سيل جحاف » معروف گرديد . عبد اللّه بن عماره در اين باره مىگويد :\r\n لم تر عيني مثل يوم الإثنين * أكثر محزونا و أبكى للعين \r\n إذ خرج المخبيات يسعين * شواردا إلى الجبال يرقين « 1 » \r\nدر سال 104 هجرى سيل ديگرى به نام « مخبل » آمد و چون پس از اين سيل ، مردم گرفتار لكنت زبان و سستى اندام گرديدند و نيز نوعى بيمارى ظاهر شد كه همراه با اختلال حواس بود ، به « مخبل » معروف گرديد ، همچنين سيل ديگرى در همين سال\r\n\r\n\r\n","description":"","footnote":"\r\n( 1 ) -\r\n ديدگانم همچو روز دوشنبه نديده * بيش از اين گريان و غمگين \r\n آسودگان در پس پرده را ديدم * كه به سوى كوهها مىگريختند \r\n","page_name":" 172 ","page_number":172},
  {"content":"\r\n\r\nسرازير گرديد .\r\nدر سال 208 هجرى سيل عظيم ديگرى آمد آنچنان كه كعبه را دربرگرفت و تا بالاى درب كعبه و حجر الأسود رسيد . در اين سيل بيش از هزار خانه تخريب شد و نيز بيش از هزار نفر در آن جان باختند . تمامى مسجد و درهء مكه از گل و لاى پوشانده شد ، همچنين شدّت سيل ، كليهء صندوق‌هاى كالافروشى مردم را با خود به حركت درآورد و همه را به منطقه مسفله برد ، در اين باره عبيد اللّه بن حسن نامه‌اى بدين عبارت به مأمون نوشت و از او كمك طلبيد :\r\n« يا امير المؤمنين ، إنّ أهل حرم اللّه تعالى و جيران بيته و ألّاف مسجده و عمرة بلاده قد استجاروا بعزّ معروفك من سيل تراكمت جرياته فى هدم البنيان ، و قتل الرجال و النسوان ، و اجتياح الأموال ، و جرف الأثقال ، حتى ما ترك طارفا و لا تالدا للراجع اليها فى مطعم و لا ملبس فقد شغلهم طلب الغذاء عن الإستراحة الى البكاء على الأمهات و الأولاد و الآباء و الأجداد ، فأجرهم يا امير المؤمنين بعطفك عليهم و إحسانك اليهم تجد اللّه مكافئك عنهم ، و مثيبك على الشكر منهم » .\r\nپس مأمون اموال فراوانى براى آنان گسيل داشت و سپس در پاسخ آن نامه ، چنين گفت :\r\n« أما بعد ، فقد وصلت شكيتك لأهل حرم اللّه الى امير المؤمنين فبكاهم به عين رحمته ، و أنجدهم بصيب نعمته و هو متبع لما أسلف اليهم بما يخلفه عليهم عاجلا و آجلا إن اذن اللّه في تثبيت نيته على عزمه » .\r\nگفته شده كه شادمانى مردم مكه از اين پاسخ بيش از دريافت كمكهاى او بود .\r\nدر سال 253 هجرى ، سيل مهيب ديگرى وارد مكه شد و كعبه را دربرگرفت ، در اين سيل آب به نزديكى حجر الأسود رسيد و خانه‌هاى بسيارى را ويران نمود و تمامى مسجد از گل و لاى انباشته شد آن چنان كه براى بيرون بردن آن از گارى استفاده كردند .\r\nدر سال 349 هجرى ، در هنگام نمايان شدن حاجيان ، سيل آمد و تمامى آنان را به همراه خود برد و به دريا ريخت . در اين سال هيچ يك از حاجيان به مصر باز نگشتند . از\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nخداوند صحّت و سلامتى طلب مىنماييم .\r\nهمچنين در سالهاى 559 و 573 و 650 و 669 ه . سيل‌هايى سرازير گرديد . در سال 733 ه . در روزهاى پايانى ماه ذى الحجه ، بارانها و صاعقه‌هايى پياپى آمد ؛ صاعقه‌اى به كوه ابو قبيس اصابت كرد و يك تن را كشت و ديگرى در مسجد خيف دو مرد را از پاى درآورد و سوّمين صاعقه در جعرانه ، موجب از بين رفتن دو مرد گرديد .\r\nدر سال 738 هجرى ، سيل‌هاى زيادى آمد كه قسمت اعظم آن ، از وادى ابراهيم سرازير شد و داخل مسجد الحرام گرديد . ارتفاع آب به دو وجب بالاتر از چهارچوبهء درب كعبه رسيد و آب باران وارد قنديل‌هاى مطاف شد . اين سيل حدود 800 خانه را ويران كرد . در نتيجه تعدادى غرق شدند و نيز عده‌اى در زير آوار از بين رفتند .\r\nدر سال 750 ه . باران و صاعقه و طوفانى سياه آمد كه در نتيجهء آن ، كليهء ستونهاى تازه ساخته شده در اطراف مطاف كه در سال 749 ه . توسط فارس المدين بازسازى شده بود از بين رفت . از ستونهاى ياد شده ، تنها دو تاى آن باقى ماند .\r\nدر سال 802 هجرى باران شديد ديگرى همانند مشك كه آب از دهانه‌اش خارج شود ، از آسمان سرازير و مبدل به سيل عظيمى گرديد و به مسجد الحرام وارد شد كه در نتيجهء آن ، درياچه‌اى از آب به عمق 5 ذراع در اطراف كعبه جمع گرديد . آب پس از شكافتن درب كعبه ، وارد آن شده و دو ستون از ستونهاى داخل بيت به همراه آنچه كه بر روى آن قرار داشت منهدم ساخت . در اين سيل خانه‌هاى زيادى ويران و در حدود 60 نفر غرق شدند و يا در نتيجهء ماندن زير آوار ، جان خود را از دست دادند .\r\nدر سال 825 هجرى باران شديدى به همراه صاعقه‌اى قوى ، موجب از بين رفتن چهار نفر گرديد .\r\nدر سال‌هاى 971 و 983 و 1021 و 1024 و 1033 ه . سيل‌هايى پديد آمد و در سال 1039 ه . باران شديدى باريدن گرفت كه در نتيجهء آن ، ظرف يك شبانه‌روز ، در حدود هزار نفر جان باختند . آب داخل مسجد الحرام شده و ارتفاع آب تا زير قنديل‌هاى مسجد الحرام رسيد . ركن شامى و ديوار آن فرو ريخت و مقدارى از ديوار شرقى هم تا نزديكى درب كعبه خراب گرديد و حدود يك ششم از دو سوى ديوار غربى هم فرو ريخت . سيل\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nوارد خانه‌ها شد و آنچه كه در داخل آنها بود با خود به مسفله برد .\r\nدر سال 1073 ه . مجددا باران شديدى باريدن گرفت و در پى آن سيل بزرگى راه افتاد كه به مسجد الحرام هجوم آورد و آب تا حد قنديلها رسيد .\r\nدر سال 1091 ه . آسمان بارشى را شروع كرد كه شبيه آن را كسى نديده بود در اثر آن خانه‌هاى زيادى ويران گرديد آنچه را كه در سوق الليل و مسفله و نواحى كم ارتفاع بود ، منهدم ساخت و آب داخل مسجد الحرام شد و نيمى از كعبه را در برگرفت . آن روز روز بيرون رفتن حاجيان مصرى از مكه بود كه سيلاب ، تمامى مسافران را از هم پراكنده ساخت و از اتفاقات نادرى كه به وقوع پيوست ، اينكه شترى جهاز دار را آب به همراه خود به داخل مسجد كشاند و همچنان آن را مىچرخانيد تا آن كه پس از جدا شدن جهاز از وى ، شتر را بر روى منبر خطابه افكنده و آن حيوان تا روز بعد بر روى آن باقى بود ! تاريخ‌نگاران اين سيل را به نام « طغى الماء » يا طغيان آب ناميدند . در سال 1903 ه . آبراه بزرگى در منطقهء مسفله ( پايين‌ترين محله مكه ) احداث گرديد تا بدين وسيله سيلابها به سوى بركهء ماجن منحرف و رانده شود .\r\nدر روز شنبه ، 21 ذى الحجه سال 1325 ه . ( - 25 ژانويه سال 1908 م ) در چهارمين سفر حج خود ، باران شديدى باريدن گرفت كه منجر به سيل مهيبى گرديد كه در 33 سال اخير ، بنابر آنچه كه به من اطلاع دادند ، بىسابقه بود . سيل همچون آب خروشان نيل ، با عرضى در حدود 50 متر كه از كوههاى جياد سرازير گرديد ، به جريان افتاد . در اين لحظه صداى رعدى از بالاى كوههاى ياد شده همانند صداى تعدادى از توپها كه همزمان شليك نمايند برخاست . تمامى خيابانها ، مملو از آب گرديد ، چنان كه در خيابان وادى ابراهيم ژرفاى آن حدود دو متر بود . آب از دروازه‌هاى مسجد الحرام وارد مسجد گرديد و آن را غرق در آب نمود و تنها راه فرار از درون مسجد ، شنا بود . در اين حال جهاز و بار شتران را شناور و سرگردان بر روى آب مىديدى و صداى خروش آب را همانند آن كه در كنار كانالهاى پل‌هاى خيريه ، در حالى كه دريچه‌هاى آن را باز كرده باشند ، مىشنيدى .\r\nهمچنانكه در تصوير ص 176 مىبينيد ، مردم در حال بيرون آمدن از مسجد الحرام از باب الرحمه هستند در حالى كه ساق پا را عريان نموده و لباسها را تا روى زانو يا بالاتر از\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nآن ، بالا زده‌اند .\r\n[ تصوير 
  ]\r\n\r\nجمعيت مكه\r\nخداوند فرموده است :  وَ إِذْ جَعَلْنَا الْبَيْتَ مَثابَةً لِلنَّاسِ وَ أَمْناً  « 1 » و نيز فرموده است  سَواءً الْعاكِفُ فِيهِ وَ الْبادِ  « 2 » بدين جهت مسلمانان از كشورهاى خود جهت اقامت در مكهء مكرمه و پناه گرفتن در حرم امن الهى و به اميد فضل خداوند و آمرزش گناهان خود ، همچنين به قصد تجارت دنيا و آخرت ، از اطراف و اكناف سرزمينهاى معموره به سوى آن هجوم آورده‌اند كه در نتيجهء اين هجرتها ، ساكنان مكه مخلوطى از نژادهاى مختلف و\r\n\r\n\r\n","description":"","footnote":"\r\n( 1 ) - بقره : 125\r\n( 2 ) - حج : 25\r\n","page_name":" 176 ","page_number":176},
  {"content":"\r\n\r\nمليت‌هاى گوناگون شده است . بنابراين ساكنان آن از مكيهاى اصيل و نيز از اعراب باديه نشين كه به مكه مهاجرت نموده و در آن زندگى مىكنند و نيز از يمنيها و حضرموتىها و حجازيها و نجديها تشكيل گرديده است . از نژادهاى غير عرب مىتوان از هندىها ، جاوه‌ايها ، بخارىها ، افغانيها ، ايرانيان ، شاميها ، تركها ، مصريها ، سودانيها ، مغربىها و تعداد زيادى از ملّيت‌هاى گوناگون ديگر اسلامى را در اين شهر نام برد .\r\nو چون مهاجرت و تنهايى خود تأثير به سزايى در سعى و كوشش آنان گذاشته ، از اين رو تجارت‌هاى مهم و سودآور ؛ از قبيل تجارت چيزهاى گران قيمت و تجارتخانه‌هاى مهم ، همگى در اختيار اين قبيل افراد قرار گرفته است .\r\nدوست دانشمند ما لبيب بك بتانونى در سفرنامهء خود مىگويد :\r\n« آميزش اين نژادهاى مختلف با هم ، از راه ازدواج و دوستى و معاشرت ، تأثير فراوانى بر خلق و خوى مردم مكه گذارده ، به طورى كه در روحيهء آنان الفت اناتولىها « 1 » و عظمت تركها ، آرامش جاوىها ، بزرگ منشى ايرانيان ، نرمى مصريها ، سختى چركسىها ، سكون چينىها ، تندى مغربىها ، سادگى هنديها ، حيله و مكر يمنىها ، جنب و جوش سورىها ، تنبلى زنگىها و رنگ حبشىها را مىتوانى احساس كنى ؛ به طورى كه لطافت و نرمى متمدنان و سادگى و خشونت بدوىها در هم آميخته است . اين درهم آميختگى فرهنگها بگونه‌اى است كه يك مكّى در حالى كه متواضعانه و به نرمى با تو سخن مىگويد ، ناگاه طبيعت بدوى و سركش او بر فرهنگ شهرىاش غلبه كرده و چهرهء او دگرگون مىگردد و با تو به خشونت مىپردازد ، اين آميختگى بر كيفيت لباس آنان نيز تأثير كرده ، به طورى كه لباس ساكنان اين شهر ، مجموعه‌اى از لباس‌هاى كشورهاى اسلامى شده است : عمامهء هندى و كلاه مصرى و جبّه شامى و كمربند تركى كه بر آن خنجرى بوده و به خصوص بر كمربند اشراف كه خنجرى نقره‌اى يا طلا كه به صورت بسيار زيبايى ساخته شده و تعدادى نيز با سنگهاى قيمتى مرصع گرديده است ، قرار دارد . گاه يك پيشه‌ور فقير را مىبينى كه پيراهنى با كناره‌هاى حرير بر تن دارد و يا مردى را كه شروالى گرانقيمت از جنس ركامه در بركرده است و در همان حال با پاى برهنه راه\r\n\r\n\r\n","description":"","footnote":"\r\n( 1 ) - منطقه آسيائى تركيه . « مترجم »\r\n","page_name":" 177 ","page_number":177},
  {"content":"\r\n\r\nمىرود ! ليكن اين تنوع و مخلوط عجيب و قريب را كمتر مىتوان در ميان طبقهء اشراف يافت ؛ زيرا آنان خود را پايبند ميراث فرهنگى مىدانند كه از پدرانشان به ارث برده‌اند و اين‌گونه نوآورىها در آنان بىتأثير است .\r\nوى سپس مىگويد : آنچه كه موجب تأسف است اين كه اين درهم آميختگى ، در زبان اصيل افراد اين ديار نيز تأثير به سزايى گذارده است ، به طورى كه به هنگام صحبت با آنان ، ملاحظه مىكنيد كه كلمات خارجى نامفهومى را از فارسى يا تركى به كار برده و نيز از حروف آنان استفاده مىكنند كه گاه قاف را مبدل به جيم مصرى نموده و يا حروف نون دار را به صورت كشيده‌اى به كار مىبرند و مىگويد : « هذا حقوق فلان » يا كلمهء حق را مؤنث كرده و مىگويد « حقة فلان » و در حقيقت سخن گفتن آنان با زبانى است آميخته از كلمات غير عربى و يا با زير پا نهادن و نادرست استفاده كردن از دستور زبان عربى در گفتار و نوشتار خود است كه اين گونه سخن گفتن شايستهء مردمان شهرى كه زادگاه عربيت و نمونهء فصاحت و بلاغت و رعايت دستور زبان است ، نمىباشد و بهتر آن بود كه همانند نياكان خود در جاهليت و صدر اسلام با زبان زيبا و شيواى عربى فصيح سخن گويند ، ليكن بىتوجهى سبب از ميان رفتن آن مجد و عظمت بارور مىگردد . بيشتر مردمان مكه به زبان تركى آشنايى داشته و تعدادى از مطوّفين مىتوانند به زبانهاى ديگرى همانند هندى ، اردو ، جاوى ، چينى ، فارسى ، تكلم نمايند .\r\nمردمان باديه‌نشين داراى زبان عربى فصيح و خالص ليكن بالهجه هستند ، چنان كه مفهوم صحبت آنان را نمىتوان درك نمود . هر قومى داراى لهجهء خاص خود است ؛ زيرا گروهى « قاف » را به « زاء » مبدل مىكنند كه به عنوان مثال به قربه ، مىگويد زربه و نيز عده‌اى « كاف » را به « سين » تبديل مىنمايند ؛ مثلا كواكب را سواسب و كبد را سبد گويند و . . .\r\nجمعيت مكه افزون بر يكصد و بيست هزار نفر است كه تمامى آنان را مسلمانان تشكيل مىدهند ؛ زيرا اسلام نزديك شدن مشركان به مكه را حرام نموده است .\r\n يا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا \r\n\r\n","description":"","footnote":"","page_name":" 178 ","page_number":178},
  {"content":"\r\n\r\n وَ إِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِنْ فَضْلِهِ إِنْ شاءَ إِنَّ اللَّهَ عَلِيمٌ حَكِيمٌ  « 1 »\r\nاز آن زمان ، ديگر هيچ مشركى در آن سكونت نكرده است ؛ زيرا كه جايگاه بعثت و نخستين پرتو گاه نور اسلام بتواند آسوده از دسيسه‌ها و فتنه‌هاى آنان قرار داشته باشد و عمر در زمان خلافت خود اين جديت را به خرج داد تا توانست تمامى جزيرة العرب را از غير مسلمانان پاك كند و آنجا را دژ محكم و استوارى در مقابل فتنه‌ها و دسيسه‌هاى رياكاران و فتنه‌گران و هوسبازان قرار دهد .\r\n\r\nعادات مكّيها\r\nدر سفرنامهء دوست ما لبيب بك آمده است : رسم بر اين بوده كه اشراف مكه فرزندان خود را در سالهاى كودكى به باديه و به ويژه نزد اعراب قبيلهء عدوان كه در شرق طائف و در نزديكى ( قبيلهء ) سعد هستند و در آنجا پيامبر صلّى اللّه عليه و إله دوران شيرخوارگى خود را گذراند ، مىفرستند . اين كودكان در آنجا با روحيهء بدويان صحراگرد و در نهايت سادگى و در بى سوادى صرف ، نشو و نما مىكنند و پس از آن كه بزرگ شدند به مكه باز مىگردند ، در حالى كه زبان و لهجه قبايل را آموخته و اشعار آنان را حفظ كرده و به اخلاق و عادات آنان كه بهترين آن اسب‌سوارى و آزادى در بيان و گفتار و كردار است ، خو مىگيرند .\r\nطبق رسم و عادت اين منطقه ، شريف همه روزه از ساعت 5 زوالى تا نزديكى عصر در دار الاماره حضور مىيابد و به مسائل روزمرهء مراجعان رسيدگى مىكند .\r\nو نيز طبق عادت ، روزهاى جمعه در دار الإماره ، والى و بزرگان دولتى و اشراف و اعيان شهر را به حضور مىپذيرد و زمانى را با آنان مىگذراند .\r\nاز عادتهاى ديگر مكيها ، تنوع آنان در خورد و خوراك و توجه به لباسهاى خود است كه در لباسهاى خود از رنگهاى شاد و زيبا ، به خصوص از رنگهاى سبز و قرمز و آبى و ارغوانى بيشتر استفاده مىكنند . همچنين در خانه‌هاى خود از صنايع دستى گرانبهايى كه از سنگ‌هاى قيمتى و زينتى تزيين گرديده استفاده مىنمايند و نيز از\r\n\r\n\r\n","description":"","footnote":"\r\n( 1 ) - توبه : 28\r\n","page_name":" 179 ","page_number":179},
  {"content":"\r\n\r\nفرش‌هاى قيمتى به خصوص از قالىهاى كمياب ايرانى منازل خود را تزيين مىكنند . از عادات ديگر آنان ، پذيرايى مهمانان خود به وسيلهء چايى در هر زمان مىباشد . مكيان مهمانىهاى مخصوصى بنام « قيله » دارند كه در اين مجالس با دادن غذاهاى متنوع ، بر يكديگر فخر مىفروشند . در اين مجالس ، عرضهء غذاهاى متنوع داراى نظام خاصى نبوده و مهمانان پس از نشستن گرد سفرهء بلندى كه بر روى زمين گسترده شده ، از آنان توسط غذاهاى هندى ، مغربى ، شامى ، تركى و مصرى ، پذيرايى مىكنند ، سپس همگى گاه به داستان‌سرايى و صحبت با هم نشسته و گاه به شنيدن آهنگها و سرودها ، اوقات خود را سپرى مىكنند در اين بزم‌ها از دستگاههاى موسيقى ؛ مانند عود و قانون و كمانچه استفاده كرده و پس از آن از هم جدا مىشوند . اين جشن‌ها بيشتر در مناطق حومهء مكه ؛ مانند زاهر يا شهدا تشكيل شده و يك روز خود را از صبح تا شام در خوشى و بازيهاى ورزشى ؛ مانند دويدن و توپ‌بازى و يا بازى نرد و شطرنج سپرى مىكنند .\r\nساكنين هر محله از محلات مكه ، همه ساله به افتخار شريف در يكى از تفريح‌گاههاى خارج مكه ميهمانى برپا نموده و شريف به همراه خواص خود در هيأت كاروانى به آنجا عزيمت مىكند . پس از خوردن غذا ، برنامه‌ها و بازيها شروع مىشود و تا پايان روز ادامه مىيابد . سپس شريف و هيأت همراهش پس از گذشتن پاسى از شب به مكه باز مىگردند . يكى ديگر از عادات اين مردم ، زمان غذا خوردن آنان مىباشد ، اينان معمولا در روز دو وعده غذا مىخورند ؛ يكى پيش از ظهر و ديگرى پس از نماز عصر .\r\nمكيان تظاهر به شجاعت و كرم مىكنند كه اين خصلت در ماه رمضان بيشتر نمايان مىشود ، به طورى كه سفره‌هاى متنوع خود را پس از نماز مغرب در مسجد الحرام پهن كرده و همگان را بر آن دعوت مىكنند ، اين سنت را بعدها عون رفيق پاشا منسوخ نمود ؛ زيرا اين رفتار موجب آلودگى مسجد مىشود در صورتى كه شرع ، ما را به نظافت و خوشبو كردن مساجد توصيه كرده است . از ديگر سنتهاى مكيان بوسيدن كودكان است كه بر هر گونه سه بوسه مىزنند . زنان مكّى غالبا عادت به كشيدن قليان دارند و با صداى بلند صحبت مىكنند و هنگام رفتن به بازارها پيراهنهاى بلند ، گشاد و سياه بر تن كرده بر روى صورت خود پوششى كلفت و ضخيم ، با دو سوراخ در برابر چشمان ، مىآويزند . بيشتر زنان\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nكفش‌هاى كلفت و پاشنه‌دار و زرد رنگ بر پاى دارند و از عادات ديگر آنان در مجالس عروسى اين است كه از زنان و مردان فاميل و دوستان خود دعوت كرده و مردان در جايگاهى بيرون خانه همگى گرد سفره‌اى كه بر روى زمين پهن شده است ، نشسته و در يك زمان از همه با غذا پذيرايى مىگردد و پس از صرف آن همگى متفرق مىشوند اما زنان به درون خانه رفته و در درگاه سالن خانه ، سينى چوبى بزرگى مملو از خمير حنا قرار دارد كه هر زن يكى از دستان خود را با حنا رنگ كرده و سپس به سالن نشيمن وارد مىگردد و پس از سلام و تعارفات در كنار ديگر زنان نشسته و تا ساعاتى از نيمه‌هاى شب به قصه و گفتگو با همديگر مىپردازند . سپس در آن هنگام پس از دست به دست دادن عروس و داماد و آويختن دسته‌هاى گل ياس و سيب ( كه هر گل به اندازه يك فندق است ) بر گردن عروس آنها را تا حجله‌گاه همراهى مىكنند و آنگاه به سوى خانه‌هاى خود باز مىگردند .\r\nسنت مكيان در سوگوارى اين گونه است كه وقتى روح از كالبد انسانى خارج شود ، نزديكترين زن به شخص مرده ، يك بار و گاه دو بار فريادى كشيده كه بدين وسيله مصيبت را به همه اعلام مىدارد . در اين حال زنان به سوى آن خانه روى آورده و پيش از رفتن به درون اتاق نشيمن يكى از دستان خود را با خمير حنا كه درون ظرفى چوبى در ورودى اتاق قرار دارد رنگ نموده و سپس وارد سالن مىشوند و همدردى و تسليت خود را به صاحب عزا ، ابلاغ مىكنند و به ديگر زنان حاضر مىپيوندند . در اين حال ، زنان مدتى را به گفتگو با هم گذرانده و سپس مجلس را ترك مىنمايند . شخص مرده را عده‌اى از بستگان به سوى محلى كه بنام « شر شوره » ( - غسالخانه ) است برده و در آنجا غسل مىدهند سپس او را به سرعت به سوى محل دفن برده و بدون هيچ‌گونه تشريفاتى به خاك مىسپارند و پس از دفن وى ، هيچگونه مراسم يادبودى براى او برگزار نمىگردد ، تنها مردان پس از دفن مرده به خانوادهء متوفا تسليت گفته و باز مىگردند .\r\nديگر از سنت‌هاى اين مردم ، جشن ختم قرآن فرزندانشان مىباشد كه آنان را در ميان كاروانهايى در خيابانهاى مكه به گردش درمىآورند .\r\nهمچنين در نيمهء ماه صفر هر سال ، به مناسبت تولد ميمونه ، همسر پيامبر صلّى اللّه عليه و إله در كنار\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nقبر او در « سرف » كه سه ساعت در راه مدينه ، از مكه فاصله دارد ، جمع شده و در آن صحرا [ تصوير 
  ] چادرهايى برپا مىكنند و با عرضهء انواع خوراكيها و آشاميدنيها به همديگر فخر مىفروشند ، همچنين همزمان با تولد پيامبر صلّى اللّه عليه و إله در ماه ربيع الأول نيز جشن گرفته و جشن تولد را « حول » تعبير كرده و بدان « حول النبىّ » يا « حول ميمونه » مىگويند . مكيان براى خوش‌گذرانى و تغيير آب و هوا غالبا شهر طائف را انتخاب كرده و در آن كوه « هده » كه در سلسله جبال « كرا » قرار دارد را به علت خوشى هواى آن و طراوت و فراوانى باغهايش\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nبرمىگزينند .\r\nارتفاع طائف از درياى جده 1545 متر و ارتفاع « هدة » از آن 1758 متر و « كرا » داراى ارتفاعى به مقدار 822 « 1 » متر مىباشد .\r\nمعروفترين ييلاق طائف ، « شبرا » نام دارد كه از آن اشراف خانواده عون است كه شريف عبد اللّه پاشا آن را به وجود آورده و نام « شبراى » مصر را بر آن نهاد . ديگر از ييلاق‌هاى طائف ، « باغهاى مثنات » است كه به خانوادهء شريف غالب تعلق دارد و از بهترين باغهاى طائف به شمار آمده كه هلو و انگور و نيز آب آن از گواراترين آبهاى آن منطقه بوده و شهرت به سزايى دارد .\r\n\r\nآب و هواى مكه\r\nاين شهر داراى آب و هواى خشك و گرمى است كه درجهء حرارت آن در ماه‌هاى مختلف با يكديگر اختلاف دارد ؛ در ژانويه 18 ، در فوريه 20 ، در مارس 23 ، در آوريل 24 ، در مى 27 ، در يونيو 29 ، در آگوست 30 ، در سپتامبر 28 ، در اكتبر 25 ، در نوامبر 24 و در دسامبر 20 بوده كه البته درجه حرارتهاى ياد شده به صورت معمول بوده كه گاه نيز به 39 « 2 » مىرسد .\r\nباران در مكه كم مىبارد ليكن بر اثر باريدنهاى شديد به ويژه بارانهايى كه بر روى كوههاى اطراف طائف مىآيد سيلاب آن به سوى شهر مكه كه در پستى قرار دارد سرازير مىشود و آن بارانها به سيل‌هاى مهم و عظيمى مبدل مىگردد و مكه را مبدل به درياچه‌اى مىكند . همچنانكه پيشتر سيل سال 1325 هجرى را شرح داديم .\r\nبادها در مكه از جهات مختلف مىوزد ، گاهى بادها از شمال و گاه از غرب و زمانى از جنوب و يا از مشرق شروع به وزيدن مىنمايد . علت آن اين است كه كوهها در اطراف مكه بوده و باد در آن ، همانند گرداب در آنها مىچرخد ، بنابراين هوا از تمام جهات مىوزد و خنك‌ترين و بهترين هواى آن ، بادى است كه از سوى درياى سرخ مىآيد ، پس از آن\r\n\r\n\r\n","description":"","footnote":"\r\n( 1 ) - بنا به گفتهء راهنماى حجّ نوشتهء صادق پاشا ، ليكن در تقويم حجاز ارتفاع طائف 1775 متر قيد شده است .\r\n( 2 ) - سالنامه 1305 ص 149\r\n","page_name":" 183 ","page_number":183},
  {"content":"\r\n\r\nهوايى است كه از سوى شام مىوزد ، اما آنچه كه از شرق يا جنوب مىآيد بادى گرم و سوزان است .\r\n\r\nتجارت مكه\r\nبيشترين كالاى تجارتى اين شهر ، از بيرون سرزمين عربستان ، همانند بصره و مصر و بمبئى و يمن و شام و ديگر شهرها وارد مىشود همچنين بيشتر سوداگران مكه خارجىهايى هستند كه در مكه سكونت گزيده‌اند . مال التجاره اين سوداگران معمولا عبارت است از انواع عطر ، تسبيح‌ها و سجاده‌ها ، لباس‌هاى ابريشمى هندى و شامى و انواع لوازم آرايش و نيز از سبزيجات و ميوه‌هايى مانند انگور و موز و بادام و گلابى و غير آن كه از طائف و بركهء ماجن كه در فاصلهء حدود نيم ساعتى مكه قرار دارد همچنين از كشتزارهاى جنوبى كوه ثور كه فاصله‌اى حدود 2 ساعت از مكه دارد . همچنين از باغهاى وادى فاطمه كه در 5 ساعتى مكه قرار گرفته و نيز از « سوله » و « وادى ليمون » كه حدود ده ساعت با مكه فاصله دارند به اين شهر ، آورده مىشود .\r\nمهمترين بازار سبزيجات و گوشت مكه ، سوق الصغير است كه در مغرب مسجد الحرام و در برابر باب ابراهيم قرار دارد . جواهرات و اشياى گران قيمت در سوق الشاميه مىباشد و لوازم مورد احتياج حجاج در سوق الليل در شرق مسجد الحرام قرار گرفته است . جدول زير پولهاى رايج در مكه و جده با قيمت برابرى آن با قروش عثمانى را كه در موسم حج و پس از آن ، در دست مردم داد و ستد مىشده است ، را از سفرنامه مرحوم محمد صادق پاشا نقل مىكنيم :\r\n[ تصوير 
  ]\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nرايج‌ترين پول ، پول عثمانى بوده و پول‌هاى ديگر در موسم حج بر مبناى قيمت آن محاسبه مىگرديد .\r\n\r\nآبهاى آشاميدنى در مكه\r\nپيش از اين دربارهء منبعها و مخازن آب موجود در مكه به طور فشرده صحبت كرديم ليكن از سرچشمه‌هاى اين مخزنها سخنى به ميان نيامد ، از اين رو شما را از يكى از ارزشمندترين و سخت‌ترين كارها كه شايد نمونه آن را در اين دوران به سختى بتوان ارائه داد آگاه مىكنيم ، اين كار سخت ، نتيجه و ثمرهء پشت كار و عزم و اراده و خلوص نيت سازندگان آن مىباشد .\r\nدر فاصله چهل كيلومترى مكه ، در راه طائف كوههايى بنام « ثقبه » قرار دارد كه از اين ناحيه ، چشمه‌اى خارج گرديده و به وسيله قناتى كه براى آن ساخته شده است ، آب را از محل اصلى خود به سوى عرفات و مزدلفه و منا و سپس به مكه مىرساند . اين چشمه معروف به « عين زبيده » مىباشد . عرض قنات ياد شده از مبدأ يك متر و گاهى بيشتر بوده و در پايان 50 تا 60 سانتيمتر مىباشد و عمق آن يك متر و نيم است كه ارتفاع آب در كف آن معمولا هفتاد سانتيمتر بوده كه مقدار آب در فصلهاى مختلف كم و زياد مىگردد .\r\nسطح بيرونى قنات ياد شده ، به وسيله پوششى از سنگ مفروش گرديده كه در مسير آن به فاصله‌هاى مختلف ، دريچه‌هايى به عرض شصت سانتيمتر ، كمى بيشتر يا كمتر ، براى برداشتن آب تصفيه شده است .\r\nدر كنار اين دريچه‌ها حوض‌هايى ساخته شده است كه بعضى از آنها جهت استفاده مردم و بعضى ديگر براى استفاده چهارپايان مىباشد . قنات ، گاه همسطح زمين جريان دارد و گاهى بلندتر از آن ، به طورى كه در برخى قسمتها بلندى آن در حدود هفت متر بر روى زمين قرار مىگيرد همچنين هر از گاهى به درون زمين با عمقهاى متفاوت قرار گرفته و عبور مىنمايد . تمامى منبعها و مخازن ذخيره آب در مكه به وسيله اين قنات پر مىشود و سپس مردم از آن مىآشامند .\r\nهمچنان كه در نقشهء صفحهء 191 ملاحظه مىفرماييد ، قنات زبيده ، دامنه كوه\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nعرفات را از سه جهت در برگرفته است . در اين منطقه دريچه‌هاى فراوانى به فاصلهء چهار متر و پنجاه و پنج سانتيمتر از هم ساخته شده كه عرض هر دريچه 80 در 68 سانتيمتر مىباشد و گاهى اين طول و عرض به يك متر نيز مىرسد . در اين ناحيه عمق قنات يك متر و سى و دو سانتيمتر و عرض آن از بالا يك متر و چهل و شش سانتيمتر مىباشد كه به وسيلهء پانزده پله به دريچه‌هاى فوقانى اين قنات راه مىيابد .\r\nارتفاع هر پله بيست و پنج تا سى و پنج سانتيمتر در عرض سى سانتيمتر مىباشد .\r\nاين ابعاد فقط مربوط به مجراى جنوبى جبل الرّحمه است .\r\nاين حوض‌ها همه ساله اندكى قبل از مراسم حج ترميم و پاكسازى مىگردد .\r\nحوض‌هاى عرفه را آن‌چنان كه ديدم در شأن حجاج و چهارپايانشان نبود ؛ زيرا تعداد حجاج حدود يكصد و پنجاه هزار نفر بود كه به همراه آنان حداقل سى هزار چهارپا وجود داشت . بنابراين همواره در اطراف حوض‌هاى ياد شده ، جمعيت انبوهى گرد آمده و به علت نبودن سربازانى براى حفظ نظم و ترتيب آن ، افراد بدون توجه ، موجب آلودگى آبها مىگردند تا بدان درجه كه اين آبها براى حيوانات هم غير قابل استفاده مىشود . در اين ميان و به علت ازدحام و شلوغى ، برخى از حاجيان از پله بالا رفته و خود را به دريچه‌هاى منبع رسانده ، وضو مىگيرند و يا غسل مىكنند و گاه لباسها و ظروف و حتى پاى خود را شستشو مىدهند كه اين كارها سبب آلودگى آب مىشود و در حوضى كه آب جريان ندارد اين كارها مىتواند به صحت و سلامتى حجاج ، لطمهء شديدى وارد نمايد .\r\nبهتر آن بود كه دولت در چهار روزى كه حجاج در اين صحرا ساعتها و لحظات خود را سپرى مىكنند ، حوض‌ها را هر روز تميز كرده و نگهبانانى نيز جهت حفظ نظم و ترتيب و نيز جهت جلوگيرى از آلودگى آن مىگماشتند . با توجه به اين كه كاروان شريف و والى نگهبانان زيادى را در عرفات به همراه خود داشتند ، چه مىشد كه تعدادى از آنان را براى نگهبانى به اين حوض‌ها مىگماردند ؟\r\nعلاوه بر اين چه زيانى بر دولت است كه سربازانى را در صحراى عرفات براى حفظ نظم و امنيت قرار نمىدهد تا حجاج در اين صحرا از دزدانى كه هر لحظه در كمين افراد و اثاثيه آنها بودند در امان باشند ؟ از كارهايى كه سبب راحتى و آسايش و رفاه حجاج\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nرا فراهم مىكند ، اين است كه اين فضاى وسيع را به خيابانها و مناطقى تقسيم نموده و بر هر قسمت تابلو يا راهنمايى قرار دهند كه به وسيلهء آن حجاج بتوانند بدون سردرگمى و ناراحتى ، چادرهاى خود را بيابند ؛ زيرا چادرها در فضايى به مساحت يك مايل در دو مايل برپا شده است كه در اين صورت تقسيم‌بندى آن و قرار دادن علامتهايى بر سر خيابانها بر دولت ، كار طاقت‌فرسايى نمىباشد .\r\nو نيز آن‌چنان كه ملاحظه كردم ، در اين فضاى وسيع ، آبريزگاه ساخته نشده بود ، بنا بر اين حجاج براى قضاى حاجت خود مجبور به رفتن به نقاط اطراف و دور از چادرهاى خود هستند كه اين كار موجب آلودگى زمين و هوا و انتشار بوى نامطبوع در فضا مىگرديد و هر آنگاه دولت آبريزگاههايى به همراه آب براى مردم در مكانى دور از چادرها احداث مىكرد ، موجب راحتى حجاج مىشد ، همچنان كه در سلامتى افراد نيز تأثير به سزايى مىگذاشت . همچنين به نظر مىرسد يكى ديگر از كارهاى نيكو و ضرورى ، پوشاندن روى حوض‌هاى ياد شده با ورقى از آهن و نصب شيرهاى آب در اطراف حوضچه‌ها مىباشد كه اين دو كار علاوه بر پيشگيرى از آلوده شدن آب ، از تغيير آب به هنگام ماندن آن در زمان طولانى نيز جلوگيرى مىكند و نيز ضرورى به نظر مىرسد كه بر روى دريچه‌هاى اين قنات ، پوشش‌هايى قرار داده شود كه علاوه بر پيشگيرى از ورود گرد و غبار به داخل آن ، افراد نتوانند بدان دسترسى پيدا كرده و كارهايى را كه پيش از اين يادآور شديم ، همانند غسل كردن و يا شستن ظروف و لباس را در آن انجام دهند . به نظر مىرسد كه دولت جهت ترميم و پاكسازى اين قنات ، همه ساله هزينه‌اى را صرف مىكند در صورتى كه هزينهء دو سال آن را صرف ايجاد پوشش‌هايى بر روى حوض‌ها و قرار دادن شير آب در اطراف آن نمايد ، مىتواند از هزينه‌هاى فراوانى كه همه ساله براى ترميم و پاكسازى در آن خرج مىكنند ، جلوگيرى نمايد .\r\n\r\nاهميت چشمه زبيده\r\nاز آنجايى كه اين چشمه همانند رودخانه‌اى به طول چهل كيلومتر در جريان است و ساكنان شهر حرام و واردين از حجاج به آن ، از كشورهاى گوناگون را سيراب مىكند ،\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nعلاوه بر آن به مصارف كشت و زراعت نيز رسيده و تمامى اين منطقه از آن سيراب مىگردند ، ضرورى است كه فرازهايى از تاريخ اين چشمه همچنين آبهاى مكه را براى شما بازگو نماييم . تا بدانيد كه اسلام لانه محبتى را در دل مسلمان كاشته كه توسط آن ، همه به هميارى هم قيام مىكنند و در راه كمك به هم ، گام برمىدارند كه در نتيجه اين هميارى ، امتى را كه در صحرايى خشك و دورافتاده زندگى مىكردند نجات داده و با همه مسلمانان در كشورهاى مختلف ارتباط دهد .\r\n سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ الْعَلِيمُ الْحَكِيمُ  « 1 »\r\n[ تصوير 
  ]\r\n\r\nتاريخ آب در مكه و حومهء آن\r\nمردم مكه در دورانهاى دور ، همواره آب آشاميدنى خود را از چاههاى درون يا\r\n\r\n\r\n","description":"","footnote":"\r\n( 1 ) - بقره آيه 32\r\n","page_name":" 189 ","page_number":189},
  {"content":"\r\n\r\nبيرون شهر تأمين مىكردند تا اين كه در زمان خلافت معاويه ده چشمه آب حفر گرديد و آب آن با كانالهاى ايجاد شده به شهر مكه آورده شد .\r\nهنگامى كه عبد اللّه بن عامر به قصد حج به اين ديار آمد ، تمامى چشمه‌هاى فرعى را به يك سرچشمهء اصلى سرازير نموده و حوض‌هايى را در صحراى عرفات ساخت و آب چشمه را بدان باز كرد و از اين پس ، مردم در مكه و عرفات آسايش بيشترى در تهيه آب به دست آوردند .\r\nدر سالهاى پايانى دولت بنى اميه - سال 132 هجرى - در اثر تخريب چشمه‌هايى كه آب خود را به چشمهء بزرگ و اصلى مىرساند ، آب قطع گرديد و مكه به همراه حجاج ، دچار گرفتاريهاى زيادى شد ، به طورى كه قيمت هر مشك آب به ده درهم ( 25 قرش مصرى ) و يا بيشتر افزايش يافت و ناگزير مردم مجددا به سوى چاهها رو آورده و از آب آن استفاده نمودند . اين وضعيت تا زمان خلافت هارون الرشيد ( 170 - 193 ) هجرى ادامه داشت . در دوران خلافت هارون و به دستور وى ، چشمه‌هاى منهدم شده بار ديگر اصلاح و ترميم گرديد . ليكن اين شرايط باز مدت زيادى ادامه نيافت و مجددا مردم دچار بىآبى شدند . هنگامى كه اين وضعيت با ام جعفر زبيده همسر هارون كه زنى خيرخواه و پيش قدم در كارهاى خير بود ، در ميان گذاشته شد ، پس از اجازه از هارون ، دستور ساختمان چشمه حنين - چشمه زبيده - را صادر نمود .\r\nسرچشمه آن ، از كنارهء كوه بلندى به نام « طاد » است كه ميان كوههاى سياه رنگ بلندى در راه مكه به طائف قرار دارد كه بدان كوههاى « ثقبه » گفته مىشود .\r\nچشمهء حنين به نخلستانها و مزارع مردم در اين ناحيه ختم شده و زمينهاى ياد شده از آن سيراب مىگشت . اين قسمت به نام « حايط حنين » معروف بوده كه در اين مكان يكى از غزوات پيامبر صلّى اللّه عليه و إله به نام غزوهء حنين رخ داد . زبيده تمامى اين زمينها را خريد و نخلستانها و مزارع آن را از ميان برداشت و در آن قناتى كشيد كه گاه كوههايى را نيز شكاف داده و مسير قنات را از آن عبور دادند . همچنين جهت جمع شدن آب در پاى كوهها آبگيرهايى بنا نمود كه بدين ترتيب در زير هر كوهى آبگيرى قرار داده شد كه به وسيلهء آب باران پر مىگرديد ، سپس توسط مجرايى به قنات نامبرده اتصال داشت . بنابراين ،\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nهر آبگير خود چشمه‌اى كمكى براى چشمه حنين بود . اين آبگيرها شامل هفت عدد بود كه بستگى به بارندگى هوا داشت گاه پر آب بوده و گاهى كم آب ، سپس اين قنات را ادامه دادند و به مكه رساندند . همچنين به دستور زبيده ، قنات ديگرى هم از وادى نعمان كه بالاتر از عرفات بود ، جارى ساختند كه اين قنات از زير كوه « كرا » كه در انتهاى وادى نعمان است سرچشمه مىگيرد . اين كوه ، يكى از كوههاى بلند اين منطقه است كه بالا رفتن از آن به سختى ممكن مىشود . حركت از پايين به قلّهء آن حدود نصف روز طول مىكشيد كه در پس اين كوه سرزمين طائف قرار دارد . قنات نعمان از زير كوه بيرون آمده و سپس به قنات ديگرى در منطقه‌اى به نام « اوجر » كه در وادى نعمان است مىريزد و از آنجا به جاى بلندى كه ميان دو كوه و بالاى عرفات است و باغهايى در آن وجود دارد مىرسد . در اين مورد گوينده مىسرايد :\r\n أيا جبلى نعمان باللّه خليا * نسيم الصبا يخلص الىّ نسيمها « 1 » \r\n[ تصوير 
  ]\r\n\r\n\r\n","description":"","footnote":"\r\n( 1 ) - هان اى دو كوه نعمان ! شما را به خدا اجازه دهيد كه نسيم صبحگاهى به سوى من آيد .\r\n","page_name":" 191 ","page_number":191},
  {"content":"\r\n\r\nسپس آب را به وسيله قنات‌هايى به سوى عرفات كشانيده و آن را به چشمهء نعمان اتصال داده‌اند و سپس مسير قنات‌ها را در كنار كوه عرفات همچنانكه در نقشهء زير مىبينيد آبگيرهايى كه در زمين عرفات ساخته بودند ، پيوند دادند . اين آبگيرها از آب انباشته مىگرديد و حاجيان در روز عرفه از آن استفاده مىكردند . سپس مسير قنات را به سوى شمال ادامه داده و در فاصله هزار و سيصد و هفتاد و هشت مترى از آن ( بازان ) بنا نمود - چاهى در زمين كه كف آن مجراى چشمه قرار داشت و به وسيله پله به پايين آن راه داشت - كه بر اساس عمق مجراى قنات از زمين گاهى عميق و گاهى كم عمق ساخته شد اين چاهها را براى استفادهء مردم از آب مىساختند . اين بازان معروف به « فقير الذئب الأعلى » بود . چهار صد و پنج متر پس از اين ، بازان ديگرى به نام « فقير الذئب الثانى » ، قرار گرفته بود .\r\n[ تصوير 
  ] سپس قنات به سوى غرب و به درون صحراى مغمس تغيير جهت داده و به\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n« حوض البقر » منتهى مىگرديد . اين حوض در فاصله 1420 مترى از بازان دوم قرار گرفته است . اين حوض از 25 آب انبار كه به نام « خرزه » شهرت دارد تشكيل شده بود ، سپس قنات در دل كوه پيش رفت و به منطقه‌اى به نام « خاصره » كه در نزديكى زمينهاى زراعتى به نام « همدانيه » است مىرسد ، سپس از راست آن به سوى « بازان حقابه » برمىگردد . اين بازان در سمت راست شخصى است كه از عرفات باز مىگردد ، چشمه مجددا به سوى راست ادامه پيدا كرده و به « بازان المعترضه » مىرسد .\r\nپس از آن قنات از كنار گذرگاه « مأزمه » در سمت چپ شخصى كه از عرفات مىآيد گذشته و سپس به مزدلفه ( - مشعر ) مىرسد . از آنجا مجددا مسير اين قنات به سوى « وادى نار » پيش رفته كه در قلّهء كوهى كه در سمت چپ شخصى كه به سوى مكه روان است قرار مىگيرد . در اين محل بازان ديگرى قرار دارد كه بدان « فم الوبر » گويند ، از آنجا مجراى آب بر روى كوه قرار گرفته و به صورت آبشارى به سوى « المفجر » در پشت منا مىريزد . در اين نقطه كه در مكان بالايى قرار گرفته است امروزه به وسيله دستگاههايى كه [ تصوير 
  ]\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nبا نيروى بخار كار مىكند آب را به درون لوله‌هايى آهنى برده و به سوى آبگيرهايى كه در اين سالها توسط اعلى حضرت فؤاد اول ، پادشاه مصر ساخته شده است ، جارى مىكند كه حاجيان از اين آبگيرها استفاده مىكنند كه اگر در عكس دقت كنيد مجرا و لوله‌ها را خواهيد ديد . سپس مجراى آب به پشت كوه منا سرازير شده و آب به درون فضاهايى كه به صورت موازى هم و پله‌اى ساخته شده مىريزد . در كنار اين منطقه مسجد و حوضى جهت استفاده چهارپايان قرار دارد كه به « حوض البقر الثانى » موسوم است . در اين نقطه قنات به زيرزمين رفته و به چاهى بزرگ كه توسط سنگ‌هاى بسيار بزرگى پوشيده است مىرسد . اين چاه بنام « چاه زبيده » معروف مىباشد . در اينجا قنات پايان مىپذيرد . اين چاه از ساختمانى عظيم و مستحكمى بنا گرديده است . ممكن است تصميم بر آن بوده كه باز از اين نقطه قنات را ادامه دهند و در مكه با مجراى چشمه حنين يكى سازند ، ليكن احتمالا موانعى از ادامهء كار جلوگيرى نموده و امروزه به همين صورت باقى مانده است . فاصلهء ميان اين چاه و منبع چشمه زبيده 33000 متر مىباشد . ( سفرنامه صادق پاشا ، ص 61 )\r\n[ تصوير 
  ]\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nميان چاه تا منا را در يك ساعت سواره مىتوان پيمود . هم اكنون آب اين چاه مورد استفادهء شريف و والى و كارمندان محمل مصرى و شامى و حجاج توانگر مىباشد كه آب را به وسيلهء مشكهايى كه بر پشت حيوانات و چهارپايان قرار دارد به جايگاههاى خود حمل مىكنند و اين چنين ، چشمه نعمان در آن تاريخ ، ويژه عرفات و منا گرديد و زبيده براى رساندن اين آب مبلغ يك ميليون و هفتصد هزار دينار طلا هزينه كرد .\r\nگفته مىشود ، چون اين كار تمام شد مباشران و دست‌اندركاران براى ارائه گزارش هزينه و پيشرفت كار و گرفتن دستمزد خود و تسويه با خزانه‌دارى خلافت ، نزد زبيده آمده و دفترهايى كه حساب هزينه‌ها را در آن ثبت نموده بودند ارائه دادند ، در آن هنگام زبيده در كاخ برافراشته و مشرف خود بر دجله به استراحت مىپرداخت . به فرمان او تمامى دفاتر را در دجله انداختند و گفت : « اين حساب را براى روز حساب درافكنديم .\r\nنزد هر كس چيزى از پول باقى مانده است از آن اوست و هر كس طلبى دارد به دو خواهم پرداخت و فرمان داد به آنان جامه‌ها و هدايايى گرانبها بخشيده شود » خداوند سعى و كوشش او را قبول كند و او را در رحمت وسيع خويش قرار دهد .\r\nآب چشمهء مكه به علت كاهش بارندگى به تدريج رو به كاهش گذاشت و بعضى از قسمتهاى قنات آن بر اثر طغيان آب و سيلابها منهدم گرديد ، در سال 210 هجرى به فرمان صالح بن عباس ، آبگيرهايى در قسمتهاى مختلف مكه ساخته شد و مسير آنها را به قنات پيوند داد كه آب اضافى به بركه ماجن در پايين مكه سرازير مىگشت . در اين فاصله هر يك از خلفا و پادشاهان قسمتهايى از چشمه يا قنات‌هاى تخريب شده را به وسيلهء افرادى كه گسيل مىداشتند ، اصلاح و ترميم مىكردند ؛ از آن جمله 1 - جعفر بن معتصم ( متوكّل على اللّه عباسى ) ، صد هزار دينار طلا به مكه فرستاد براى ترميم و جارى كردن آب چشمه به عرفات و اين هنگامى بود كه پس از زلزله‌هاى سال 241 هجرى ، تعدادى از چشمه‌هاى مكه پنهان گرديد . همچنين ابراهيم بن خلكان چشمهء زبيده را در سال 500 هجرى تعمير نمود . اين نوشته را بر لوحى در جبل الرحمه در طرف راست شخصى كه از آن بالا مىرود ديدم :\r\n« بسم اللّه الرحمن الرحيم و صلّى اللّه على سيدنا محمد و على امام اللّه ظلّ مولانا\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nالإمام الناصر لدين اللّه امير المؤمنين اعز اللّه انصاره ؛ أمر الإمام الاصفهتيلار الكبير نصير الدين بن زين الدين صاحب اربل ، - چند سطر ناخوانا - سنة 500 ه . لأبى جعفر المنصور المستنصر باللّه امير المؤمنين اعز اللّه تعالى ببقائه الإسلام » .\r\nهمچنين لوح ديگرى را كه نشان دهندهء تاريخ تعمير قنات توسط ابو العباس احمد الناصر لدين اللّه امير المؤمنين سال 584 هجرى بود مشاهده كردم . متن لوح چنين است :\r\n« بسم اللّه الرحمن الرحيم أمر سيّدنا و مولانا الإمام خليفة اللّه على كافة أهل الإسلام أبو العباس أحمد الناصر لدين اللّه امير المؤمنين أعز اللّه أنصاره و ضاعف اقتداره لعمارة عين عرفه و المصانع لحجاج بيت اللّه الحرام ، اجزل اللّه ثوابه آمنين و ذلك على يد الأمير الأصفهتيلار الكبير مجير الدين أمير الحاج و الحرمين طاستكين نصر أمير المؤمنين ادام اللّه توفيقه و ذلك فى سنة أربع و ثمانين و خمسمائة » .\r\nهمچنين در آنجا لوح سوّمى نيز وجود داشت كه تعميرات خليفهء سابق را يادآورى مىكرد متن آن چنين است :\r\n« بسم اللّه الرحمن الرحيم و صلّى اللّه على سيّدنا محمد النّبى و آله ، أمر بعمارة عين عرفة و المصانع التى بها ملتفة مولانا أمير المؤمنين أعز اللّه أنصاره و ضاعف اقتداره و بلغه سؤله و مناه و أمله و مبتغاه فى سلالته الطاهرة و عترته الزاهرة أمير الأمراء الأجل السيد الاصفهتيلار الكبير مظفر الدين بكيرى بن على صاحب اربل سيف أمير المؤمنين أيد اللّه سلطانه و أعلى أبدا شانه سنة 594 ه . تقبّل اللّه عن يد عبد الرحمن بن أبى جرمى عفا اللّه عنه » .\r\nو نيز لوح چهارمى را كه نوشتارى همانند لوح سوم داشت با همان تاريخ ديدم .\r\nچشمهء عرفات در سال 625 ه . مجددا توسط مستنصر عباسى تعمير گرديد . در جبل الرحمه نوشته‌اى است كه نشان دهندهء اين تعمير است كه متن آن بدين قرار است :\r\n« بسم اللّه الرحمن الرحيم ،  لِلَّذِينَ أَحْسَنُوا الْحُسْنى وَ زِيادَةٌ  شرع لعمارة هذه\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nالبركة لوجه اللّه تعالى و اضيافه المباهى بهم الملائكة صلّى اللّه تعالى و رجاء عفوه  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً  بالاربل الأشرف النّبوى الإمامى المستنصرى زاده اللّه تعالى شرفا و قد شاده حلالا المطوع بعمارة عين عرفة و البرك التى بها ملتفة بعد عطلها خرابا عشرين سنة ، المولى الأمير الكبير السيد المؤيد المظفر المجاهد شرف الدين جلال الدولة عبد الخلافة المعظم محيى الإمامة المكرمة ملك الملك و مليك المعالى زعيم الجيوش ملك الملك الإمام الأعز ابو الفضائل و المكارم اقنال الخاص النبوى المستنصرى خاص أمير المؤمنين مملوك سيدنا و مولانا الامام الأعظم المفتقر الى الطاعة على جميع الأمم عبد اللّه خليفة اللّه فى أرضه المستنصر باللّه أمير المؤمنين » .\r\nهمچنين در سال 725 ه . امير چوپان امير العراقين ، به نمايندگى از سوى سلطان ابو سعيد بن خربنده سلطان مغول به فرستاده خود امير بازان ، دستور تعمير چشمه عرفه را داده و جهت هزينه آن مبلغ پنجاه هزار دينار ، ارسال نمود .\r\nپس از پايان موسم حج در سال 725 ه . در مكه ندا داده شد كه در ازاى كار در چشمه ، روزانه مبلغ سه درهم مزد داده مىشود . كارگران همه رو به سوى آن نهاده كه پس از چهار ماه تلاش ، آب به سوى مكه روان گرديد به طوريكه در دهم جمادى الاول از سال 726 ه . آب در صفا و مروه ظاهر شد و آنچنان بود كه علاوه بر استفاده مردم از آن براى كشت سبزيجات نيز استفاده گرديد . هزينه اين بازسازى بالغ بر يكصد و پنجاه هزار درهم شد . فاسى مىگويد : « بدين سبب اين مبلغ براى تعمير قنات‌ها كفايت نمود زيرا كه بيش از يك سوم آن و كمتر از نيمى از آبروها از زمان قديم ساخته شده بود و نياز به ساختمان مجددى نداشت » از اينجا متوجه مىگرديم كه بازان اسم مردى بوده كه آبگيرها و چاه‌هاى در مسير اين چشمه را اصلاح و تعمير نموده است . در سال 728 ه . سلطان ناصر محمد بن قلاوون چشمه‌اى را به سوى مكه جارى نمود كه اين چشمه در مجراى چشمه‌بازان قرار مىگرفت . در سال 744 ه . نايب السلطنه در مصر چشمه‌اى از منى به سوى « بركة السّلم » كه در راه منى قرار دارد جارى نمود كه بارها اين چشمه تعمير گرديد .\r\nدر سال 818 ه . چشمه‌بازان - حنين - پس از تعمير ، مجددا آب آن ، كه پس از مدتها قطع\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nشده بود به مكه جارى گرديد .\r\nدر سال 820 ه . مجددا آب قطع گرديد كه در سال 821 ملك مؤيد پادشاه مصر و شام و حرمين ، فرمانده خود علاء الدين را جهت تعمير چشمه به همراه هزار مثقال طلا به مكه اعزام نمود . نامبرده ساختمان چشمه را در جمادى الآخر آغاز نموده و در شعبان در حالى كه آب به مكه رسيده بود به پايان برد . پس از موسم حج همان سال ، مجددا آب كاهش پيدا كرد و قيمت آن افزايش پيدا نمود . علاء الدين براى بار دوم در سال 822 ه .\r\nمأموريت يافت كه آن را تعمير نمايد . نامبرده توسط كارگران و مهندسين قسمتهايى كه تعمير نشده و نيز قسمتهايى كه مجددا پس از تعمير اخير ، ويران گرديده بود ، از نو بنا نمود كه در آخر صفر آب به مكه رسيد . همچنين در سال 852 هجرى چشمه حنين به كارگردانى بيرم خواجه ، بازرس و ناظر حرمين شريفين ، مجددا تعمير گشت . ليكن پس از آن چشمه‌ها منهدم شده و مردم بار ديگر دچار گرفتارى شديدى شدند . تا اينكه وضعيت بىآبى مردم به گوش ملك اشرف قايتباى رسيد . نامبرده در سال 875 ه . دستور داد چشمه مكه و چشمه عرفات را تعمير نمايند ، ساختمان در چشمه عرفات از جبل الرحمه تا وادى لقمان آغاز گرديد . در اين هنگام به آب فراوانى دسترسى پيدا كردند و عاقبت مردم پس از يكصد و پنجاه سال كه از قطع آن مىگذشت در عرفات به رفاه دست يافتند .\r\nدر عرفات آبگيرها را نيز اصلاح نموده و آنها را از آب پر ساختند همچنين چشمه حنين را نيز تعمير كردند به طورى كه آب آن را به مكه رسانيدند و نيز چشمه خليص را تعمير كرده و آب آن را به جريان درآوردند و گنبد آن را نيز بنا نمودند .\r\nاز شريف قايتباى سخنانى را كه بر لوحى از سنگ در قسمتى از جبل الرحمه و در نزديكى قنات بود ديدم كه اين مشاهده در تاريخ 9 ذى الحجه سال 1318 هجرى بود .\r\nاينجانب با مدادى كه در دست داشتم حدود چهار ساعت به علت سختى قرائت و شلوغى جمعيت كه وجود داشت با وجود آن كه شخصى در كنار من سعى مىكرد كه مزاحمت ديگران را رفع نمايد ، اين نوشته‌ها را جهت ثبت در كتاب برداشتم و در 9 ذى الحجه سال 1320 هجرى عكسى از اين لوح برداشتم و مطالب روى سنگ را با خط زيباى شيخ على بدوى بازنويسى كردم و توانستم نوشته‌ها را به صورت آشكارى از لوح\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nاصلى كه به وسيله خون ، آلوده شده بود ، براى شما بازنويسى كنم .\r\n[ تصوير 
  ] در سال 916 هجرى قانصوه غورى ، آخرين پادشاه چركسى در مصر ، مجددا چشمهء حنين را تعمير كرد و آب را در آن به جريان درآورد . در نتيجه آبگيرهاى معلى و ماجن بر دروازهء يمن در جنوب مكه مملو از آب گرديد كه موجب آسايش و راحتى مردم شد .\r\nدر آغاز تسلط عثمانيها بر سرزمينهاى حجاز ، به علت كمبود باران ، چشمه‌ها يكى پس از ديگرى كم آب شد و در نتيجه قنات‌ها منهدم گرديد . در اين حال آب چشمه حنين\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nقطع شد و به مكه نرسيد . مردم مكه ناگزير رو به سوى چاههايى در اطراف مكه بنام « عسيلات » آوردند . اين چاهها در بالاى مكه و نزديك به منطقه منحنى قرار داشت همچنين از چاههاى پايين مكه ، در راه تنعيم كه بنام « زاهر » بود استفاده مىكردند .\r\nهمچنين در همين هنگام چشمه عرفات نيز قطع شد ، به صورتى كه حجاج آب را از مناطق بسيار دورى با خود به عرفات مىآوردند و حجاج فقير در اين روز و در صحراى عرفات ، جز آب چيز ديگرى طلب نمىكردند .\r\nبعضى از قدرتمندان ، در روز عرفه آب را از نقاط دوردستى تهيه كرده و به اين منطقه مىآوردند و با قيمت گزافى آن را به حجاج مىفروختند . علّامه قطب الدين حنفى در اين مورد مىگويد : در آن ايام به همراه پدرم - رحمة اللّه عليه - به مكه رفته بودم ، آبى كه از مكه به همراه خود به عرفات برده بوديم به پايان رسيد ، مشك بسيار كوچكى را كه هر شخصى مىتوانست با دو انگشت آن را بلند كند به مبلغ يك دينار طلا خريدم .\r\nفقرا در آن روز شريف ، دهانها را باز كرده و همه نالهء عطش را سر داده بودند . همهء خانواده ما از آن مشك آشاميديم و مقدارى از باقىماندهء آن را به فقرا بخشيديم . سپس بار ديگر تشنه شديم در اين هنگام زمان وقوف در عرفات رسيده بوده ، در حالى كه تمامى حجاج فرياد از تشنگى و عطش داشتند ، ناگهان باران باريدن گرفت به طورى كه آب همانند سيل از جانب رحمت الهى سرازير شد . در اين حال كه مردم همه در زير جبل الرحمه ايستاده بودند آب را از اطراف پاى خود نوشيده و به چارپايان نيز نوشانيدند كه اين وضعيت حاجيان را به گريه شوق و اميدوارى به رحمت پروردگار واداشت .\r\nسپس سلطان سليمان طى فرمانى دستور تعمير چشمه مكه ( چشمه حنين ) و چشمهء عرفات را صادر كرد . ناظرى بنام مصلح الدين مصطفى كه در مكه زندگى مىكرد ، از سوى سلطان براى نظارت بر همين چشمه‌ها تعيين گرديد . نامبرده كوشش فراوانى كرد تا اينكه آب چشمهء مكه جريان پيدا كند و از پايين آن به آبگير ماجن رسيد . همچنين با تعميرى كه از چشمه عرفات به عمل آورد ، تمامى آبگيرهاى آن مملو از آب شد كه اين در سال 931 هجرى بود . سپس مصلح الدين ، تعدادى غلام سياه خريد و خوراك آنان را از خزانهء سلطنتى مىپرداخت ، در ازاى آن ، همگى را در چشمه و قنات‌ها و نهرها به كار گرفت و\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nآنان مأمور پاكسازى و خارج كردن گل و لاى آن شدند .\r\nسپس از سال 965 هجرى به بعد ، به علت كمى باران ، چشمه‌ها خشك شد و آب چاهها رو به كاهش نهاد . نزديك به هفت سال بدين منوال گذشت . از چشمه‌ها فقط چشمهء عرفات باقى مانده بود كه آن هم جريان آبش بسيار اندك شده بود ، چون چگونگى را به سلطان سليمان ( عثمانى ) گزارش كردند ، دستور اصلاح آن را صادر نمود و بدين منظور قاضى مكه عبد الباقى مغربى و حاكم جده خير الدين به همراه گروهى ديگر از بزرگان شهر تشكيل جلسه دادند و در مورد تعمير و اصلاح آن به مشورت پرداختند .\r\nنتيجهء نظر همگى بر آن شد كه قوىترين چشمه در اين منطقه همانا چشمه عرفات بوده و بدين منظور آب چاه زبيده را كه در پشت منا قرار دارد به مكه برسانند ، با توجه به آن كه مجراى قديمى زيرزمينى آن تا مكه منهدم شده بود ، از اين رو در سال 969 هجرى مبلغ سى هزار دينار را از دربار عثمانى جهت انجام اين پروژه خواستار شدند .\r\nشاهزاده فاطمه خانم دختر سلطان سليمان كه خانمى خيرخواه بود ، از پدر خويش كسب اجازه نمود تا به خرج خود براى اصلاح قناتها اقدام نمايد و نامبرده پس از كسب اجازه و مشورت با وزيران ، امير ابراهيم بن تكرين خزانه‌دار ديوان مصر را براى نظارت بر اين امر تعيين نموده و مبلغ پنجاه هزار دينار را در اختيار وى قرار داد . امير در تاريخ 22 ذى القعده سال 969 هجرى وارد جده شد و سپس به سوى مكه حركت نمود . شريف مكه محمد بن نمى به استقبال او شتافت و با عزت و احترام وى را تا مكه همراهى نمود .\r\nقاضى مكه حسين حسنى به ديدار او آمد . امير مقصود از مسافرت خود با آنان را در ميان گذاشت شريف و قاضى نتيجهء بررسيها و نظرات خود را دربارهء چشمه عرفه با او در ميان گذاشتند و خود وى نيز به بررسى چشمه عرفه پرداخت و از نزديك با وضعيت آن آشنا شد .\r\nامير از مصر و شام و حلب و آستانه ( پايتخت عثمانى اسلامبول ) و يمن ، گروهى از مهندسان و صاحبنظران در چشمه و چاه و آهنگران و بناها و سنگ‌چينها و سنگ‌شكنها و نجارها و ديگر افرادى را كه براى انجام اين كار نياز داشت احضار نمود . وسايل و دستگاههاى لازم را نيز مصر حاضر نمود و عمليات ساختمانى خود را به كمك افراد ياد\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nشده و نيز به همراه چهار صد بنده‌اى كه در اختيار داشت ، از منطقهء اوجر شروع كردند تا اين كه به چاه زبيده رسيدند . در اينجا به مشكلى برخورد نمودند كه هيچگاه در محاسبات بدان فكر نكرده بودند ؛ زيرا اين منطقه جايگاه پايان مسير قناتها بود و به علت وجود سنگهاى سخت ، امكان ادامهء عمليات وجود نداشت و در اين هنگام متوجه شدند كه زبيده پس از رسيدن به اين منطقه ، مجبور شده است كه به علت سنگى بودن زمين از ادامهء مسير قنات صرفنظر نمايد . بنابراين ناگزير بودند راهى را كه حدود دو هزار ذرع بنّاها « 1 » بود برگزينند .\r\nاز ميان سنگهاى سخت و محكم در زيرزمين باز نمودند تا اين كه راه قنات را به راه چشمه حنين رسانده و در نتيجه چشمه عرفه به مكه اتصال پيدا كرد و كندن اين آبرو محال مىنمود ؛ زيرا براى شروع كار نخست مىبايست پنجاه ذراع به درون زمين پايين رفته و سپس عمليات ايجاد راه را از عمق پنجاه مترى در سنگ شروع نمايند و اين امرى غير ممكن مىنمود . در اينجا دو عامل يأس و اميدوارى در امير به وجود آمده بود ليكن همت و استقامت او در انجام كار بر عامل يأس چيره شد ، بنابراين دستور داد حفارى را از سطح زمين آغاز كردند تا اين كه به قسمت سنگى آن رسيدند . به دستور او بيش از يكصد بار هيزم آوردند و آنها را در مساحتى به طول هفت ذرع و عرض پنج ذرع از روى سنگهاى سخت و محكم قرار دادند و هيزمها را در تمامى شب افروختند . آتش هيزمها ، سبب سستى سنگها گرديد سپس به وسيلهء كلنگ‌زن‌ها نيم ذرع پايين رفتند و مجددا به سنگ سخت رسيدند و با آتش افروخته شد و اين كار همچنان ادامه يافت تا به عمق پنجاه ذراعى رسيدند . در اينجا به همان شكل ياد شده پنج ذرع از دو هزار ذرع قنات را حفر نمودند و به همين ترتيب پيش رفتند تا اين كه هزار و پانصد ذراع را به پايان رساندند . هيزم را از مناطق بسيار دور دست توسط خدمتكاران و فرزندان خود و نيز بندگانى كه در اختيار داشت حاضر مىنمود . تا اينجا مبلغ پانصد هزار دينار طلا از خزانهء سلطنتى خرج گرديده بود كه ناگاه در رجب سال 974 هجرى مرگ او را در ربود . از جنازهء او تشييع باشكوهى به عمل آمد و با آه و ناله در قبرستان معلاة در سمت راست شخصى\r\n\r\n\r\n","description":"","footnote":"\r\n( 1 ) - هر ذرع بناها معادل هفتاد و پنج سانتيمتر است .\r\n","page_name":" 202 ","page_number":202},
  {"content":"\r\n\r\nكه به ابطح بالا مىرود دفن گرديد . پس از او قاسم بك امير جده ، عهده‌دار كار شد ليكن به علت فهم اندك و دست درازى به پولها و عدم ثبات رأى نتوانست كار فوق العاده‌اى را پيش ببرد تا اين كه او نيز وفات نمود . بعد از او امير محمد بك عهده‌دار كار قنات شد ليكن وى نيز به زودى در رجب سال 979 ه . درگذشت .\r\nسپس كار در دست قاضى القضات و بازرس مسجد الحرام سيد حسين حسنى قرار گرفت . وى با جديّت و كوشش بىنظيرى عمليات قنات را در حالى كه مدت ده سال توسط اميران قبلى به تعويق افتاده بود و در زمانى حدود پنج ماه به اتمام رساند . آب چشمهء عرفات به سوى مكه روان شد و از سرچشمه‌هاى آن در محله‌هاى مختلف مكه ، در بيستم ذى القعده سال 979 هجرى فوران نمود .\r\nاين روز ، روز بزرگى براى مردم مكه بود كه در آن روز مردم جشن گرفتند و توسط بزرگان سفره‌ها انداخته شد و بخشش‌ها و هدايايى سنگين به مهندسان و بناها داده شد .\r\nهمچنين به فقرا و تنگدستان صدقه دادند و مژده رسانانى را به حضور سلطان سليم ( جانشين سلطان سليمان ) و شاهزاده فاطمه خانم گسيل داشتند . در آستانه ( اسلامبول ) جشن‌ها به پا گرديد و هدايا و تكريم‌هاى زيادى از قاضى القضات كه به دست تواناى او اين پروژهء مهم به پايان رسيد ، اعطا شد .\r\nاين عمل باعث احياى مجدد ام القرى به آب حيات گرديد ، همچنانكه پيش از اين با بعثت پيامبر و ظهور نور نبوت و آمدن مردم از اطراف و اكناف آن ، براى انجام مناسك حج زنده شده بود و همواره زنده باقى خواهد ماند و اين اثرى فراموش نشدنى و بيادماندنى از سلطان سليم بود كه همواره با دعاى خير براى او به همراه مىباشد و در پروندهء اعمال او با كلماتى از نور اين چنين نقش مىبندد\r\n«  وَ لَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُونَ  » . « 1 »\r\nپس از آن در چشمه و مجارى آن تعميراتى در سالهاى 1019 و 1020 و 1025 هجرى صورت گرفت كه اين تعميرات بر سنگ نوشته‌اى اين گونه ثبت شده است :\r\n\r\n\r\n","description":"","footnote":"\r\n( 1 ) - نحل : 97\r\n","page_name":" 203 ","page_number":203},
  {"content":"\r\n\r\n« أمر به تعمير عين عرفات مولانا السلطان الأعظم و الخاقان الأفخم خادم الحرمين الشريفين السلطان أحمد خان ابن السلطان محمد خان أيّد اللّه سلطنته الى آخر الزّمان سنة 1025 ه . به مباشرة الفقير اليه سبحانه ، حسن باشا عفى عنه » .\r\nهمچنين در سالهاى 1066 و 1083 و 1084 هجرى نيز تعميراتى صورت گرفت .\r\nنوشته‌اى را بر روى سنگ مرمرى كه در كنار جبل الرحمه در سمت راست شخص بالارونده ملاحظه كردم كه عبارت آن چنين بود :\r\n« يا محمدبسم اللّه الرحمن الرحيم ، الحمد للّه حق حمده على افضاله و الصلاة و السلام على سيّدنا محمد و آله ، أمر حضرة السلطان الأعظم و الخاقان الأفخم مولى ملوك العرب و العجم السلطان الغازى محمد خان ابن السلطان ابراهيم خان عزّ نصره أجرى عين عرفات و تعمير ابنتيها و اتصاله الى الحرم المنيف بفضله ، تعمرت سنة أربع و ثمانين و ألف 1084 من هجرة من له العزّ و الشرف على يد عمدة اعيان الدولة الحاج على اغابن مصلّى قهوجى باشا السلطان كان اللّه له و وفقه لمرضاة اللّه ( كه در آخر دو كلمه بود نتوانستم آنها را بخوانم ) » .\r\nو در سال 1089 و 1092 هجرى نيز تعميراتى در آن شد و مجددا در سال 1093 هجرى اصلاحاتى اساسى به دستور سلطان محمد خان در آن صورت پذيرفت .\r\nدر اين اصلاحات آبگيرهاى معلى پاكسازى شد و به اندازهء يك قامت ، به ارتفاع آن افزوده شد و نيز در دشت نعمان سدّ بزرگى براى جلوگيرى از سيل و خراب شدن آب رودها احداث گرديد و بر بالاى قناتها موانعى به نام « خرزه » ساخته شد . تعداد اين موانع بيست عدد بود و قناتى نيز در پايين مكه بنا گرديد . اين قنات آب سيل را به بركه ماجن انتقال مىداد . در روز دوشنبه سيزدهم ربيع الأول سال 1099 ه . حدود سى ذرع از قناتهاى چشمه شكسته شد كه مهندسان به دستور شريف ، بلافاصله حاضر شده و نقاط شكسته شده را اصلاح كردند .\r\nهمچنين در سال 1143 هجرى آب كليهء اين قناتها قطع شد و مردم ناگزير رو به چاههاى عسيلات و زاهر و ديگر چاهها آوردند و از آن استفاده نمودند ، ليكن پس از\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nمدت كوتاهى از سوى دربار سلطنتى قنات مجددا اصلاح گرديد .\r\nدر سال 1181 هجرى نيز تعميراتى در آن صورت گرفت .\r\nدر سال 1219 هجرى ، پس از آن كه وهابيها مكه را محاصره كردند و آب را بر مردم بستند ، بعضى از قنات‌ها ويران گرديد كه مجددا توسط دولت عثمانى اصلاح و تعمير شد . همچنين سلطان محمود در سال 1235 هجرى نيز تعميراتى در آن انجام داد . در سال 1242 هجرى ، به علت سيلى كه آمد ، تعدادى از قناتها ويران شد و آب قطع گرديد ، محمد على پاشا والى مصر افرادى را براى تعمير و اصلاح قناتها گسيل داشت .\r\nپس از آن آب چشمه‌هاى مكه با باريدن باران ، زياد شد و كاهش باران موجب كمبود آب در آنها مىگرديد تا اين كه در سال 1278 هجرى ، بر اثر جريان سيلى عظيم تعدادى از آبروهاى قنات‌ها تخريب گرديد كه بلافاصله تعمير و بازسازى شد .\r\nدر سال 1291 هجرى آب قنات نزديك به قطع شدن بود كه سيد محمد شروانى پاشا والى حجاز از سوى مقام سلطنت به همراه عده‌اى از افراد نيكوكار تمامى آبروها را اصلاح و تعمير نمود .\r\nدر سال 1295 ه . كميته‌اى به كوشش بعضى از هنديها جهت جمع‌آورى كمك از كليه كشورهاى اسلامى ، به ويژه كشورهاى مصر و هند ، براى اصلاح و تعمير چشمه‌ها تشكيل گرديد . در اين كميته شيخ رحمة اللّه هندى نويسندهء كتاب « اظهار الحق » نيز عضويت داشت و بر اثر تلاش اين گروه پول فراوانى جمع گرديد . سپس از هند مهندسان و صنعتگرانى به مكه آورده شدند و آنان را به سوى عرفات بردند ، آنان مسير ميان مكه و دهانهء چشمهء زبيده در دشت نعمان را محاسبه كرده كه بالغ بر هفده هزار متر بود . تصميم مهندسان بر اين شد كه آغاز كارشان از چشمه زبيده باشد ، از اين رو كار را از چشمهء زبيده به سوى عرفات آغاز كردند و 600 ذراع از آبروها در فاصله ميان عرفات و دشت نعمان را تعمير نمودند . تعدادى موانع كه موسوم به خرزه بود بر روى آن بنا كردند كه بعضى از آنها را پوشانده و بعضى ديگر را آشكار قرار دادند تا اعراب بيابانگرد بتوانند از آب آن استفاده كنند . اين گروه سپس عمليات خود را به سمت مكه با پاكسازى راهها و تعمير خرابيها در مسير آب قنات شروع كردند تا اين كه به سرچشمهء آن در « المفجر » رسيدند و\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nدر آنجا با قرار دادن دستگاهى بخارى ، آب را به منا رساندند و بدين منظور تعدادى از [ تصوير 
  ] [ تصوير 
  ] كوهها را شكافتند تا اين كه به عرفات رسيدند . در اين عمليات تعدادى خرزه [ موانع 
  ] در\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nراه مكه و بازان‌هايى در داخل شهر مكه بنا نمودند ، از آن جمله : بازان « الشعب » و بازان « سوق الليل » و بازان « القشاشيه » و بازان « جياد » و دو بازان در منطقهء مسفله و بازان « حارة الباب » و بازان « الشبيكه » و بازان « الشاميه » و بازان « التمّاره » در بازار معلىّ ، مىتوان نامبرد .\r\nآنچه كه خرابى وجود داشت ساختند و كوهى بلند در ابتداى مكه را بدين منظور قطع كرده و منبع و مجرايى در آن ساختند كه به وسيلهء اين مجرا آب به منطقهء « جرول » مىرسيد . در جرول دو بازان بزرگ بنا نمودند تا با جمع شدن آب در آن ، مردم از آب آن استفاده كنند . « 1 »\r\nهمچنين تعميراتى در چشمه اصلى « چشمه حنين » نيز انجام دادند ؛ زيرا اين چشمه از هنگامى كه آب آن به مكه رسانده شد ، هرگز تعمير نگرديده بود . در سال 1297 ه . به دست يكى از معاونان وزارت كشور مصر مبلغ 25000 ليره طلا به همراه يك مهندس به كميتهء ياد شده براى ادامهء تعميرات قنات رسيد . كميته مزبور به مدت سه سال به رياست حاج عبد الواحد ميمنى فعاليت خود را ادامه داد پس از آن به علت سستى اعضاى آن و دست‌اندازى حكومت مكه به مقدارى از اموال آن و خرج كردن آن در راههاى ديگر ، موجب از هم پاشيدگى آن گرديد كه اين رفتارها سبب نارضايتى مردم هند گرديد و كمك‌هاى خود را قطع نمودند . بنابراين كميته ، كار خود را متوقف كرد و رييس و بيشتر اعضا استعفا دادند . پس از آن كميته ديگرى تشكيل شده و باقىماندهء پولها را كه گفته\r\n\r\n\r\n","description":"","footnote":"\r\n( 1 ) - اين مطلبى است كه در كتاب زواوى نوشته شده است كه البته با گفتهء صادق پاشا در سفرنامه خود مغايرت دارد . زيرا طول مسير ميان سرچشمه و چاه زبيده را 33 كيلومتر آورده است بنابراين ميان مكه و سرچشمه بيش از 33 كيلومتر بايد باشد كه صحيح همين است . صادق پاشا هنگام بازگشت از طائف ، به آغاز آبروى قنات رفته و فاصله ميان آن و ميان دو ستون آغاز حرم از سوى عرفات را در دو ساعت و 16 دقيقه و مسير ميان دو ستون ياد شده و مكه را در يك ساعت و پنجاه دقيقه طى نموده است . اگر فرض كنيم كه مجراى آب معمولا در اكثر نقاط از كنار مسير جاده حركت مىنموده و فاصله ميان مكه و دو ستون حرم هيجده كيلومتر و ميان دو ستون و مبدأ مجرا 22 كيلومتر بوده است و به عبارت ديگر تمام طول مسير ياد شده از آغاز مجرا تا مكه 40 كيلومتر بايد باشد و اين فاصله با آنچه كه زواوى در كتاب خود به مهندسين هندى نسبت داده است ، مطابقت نداشته و بر خلاف حقيقت است .\r\n","page_name":" 207 ","page_number":207},
  {"content":"\r\n\r\nمىشد مبلغ 57000 ليره طلا بود ، زير نظر آنان قرار گرفت . اين كميته كارهاى كميتهء پيشين را ادامه داد ليكن بيشترين توجه خود را به چشمه حنين مبذول نمود ؛ زيرا آنان آن را چشمه اصلى مكه مىپنداشتند . ليكن پس از چندى كارهاى آنان در دو چشمه حنين و زبيده متوقف گرديد و در اثر آن آب چشمهء حنين قطع شد و آب چشمهء زبيده نيز كاهش يافت ، بگونه‌اى كه در سال 1324 ه . نزديك به قطع شدن رسيد . در اين هنگام كميتهء ديگرى به رياست شريف تشكيل شد و از مردم مكه و طائف و جده اعانه‌هاى اجبارى جمع‌آورى كردند و همچنين طى نامه‌اى از دولت تقاضاى كمك نمودند و در اثر اين تلاشها هزاران ليره جمع‌آورى شد و از آستانه ( اسلامبول ) مهندسانى فرستاده شدند و عمليات ساختمانى و تعمير ، به ويژه در دهانهء چشمه‌ها از سوى دشت نعمان آغاز گرديد و در سال 1326 ه . مهندسى به همراه بازرسى از سوى دولت براى نظارت و بررسى اوضاع چشمهء زبيده گسيل شد . آنان پس از بررسى ، نقشه‌اى از منبع آب تا مكه تهيه كردند كه يكى از نسخه‌هاى آن نقشه را در كميته و ديگرى را به آستانه ( اسلامبول ) فرستادند . در آغاز ماه محرم سال 1327 ه . امير مكه ، شريف حسين پاشا بن على هيأت تازه‌اى را براى اصلاح و تعمير چشمه‌ها تشكيل داد .\r\nاعضاى اين هيأت از نژادهاى مختلفى بودند كه شريف اختيارات كاملى براى تعمير و اصلاح مناطق ياد شده به آنان داده بود . مسلمانان در كشورهاى مختلف ، بسيج شدند و كمك‌هاى مالى فراوانى به ويژه از سوى مردم هند و مصر و جاوه ارسال شد . با اين آمادگى ، عمليات تعمير آغاز گرديد ليكن پس از سيلى كه در سال 1328 ه . در اين منطقه جارى شد ، كليهء آبروها بسته و يا منهدم شد كه در نتيجه آب كاهش پيدا كرد و مردم ناگزير به سوى چاههاى قديمى كه تعداد آنها نسبتا زياد بود ، روى آوردند . در اين هنگام شريف مكه به همراه فرزندانش و ساير مردم مكه با باقيماندهء پولهايى كه در صندوق كميته باقى مانده بود ، به تعمير آبروهاى آسيب ديده پرداختند تا اين كه مجددا آب به سوى مكه سرازير شد .\r\nدر هيجدهم محرم سال 1330 ه . سيل شديدى از دشت نعمان و هجان جريان پيدا كرد كه در نتيجهء آن ، تمامى آبروهاى چشمه زبيده مملو از گل و لاى شد و آب عرفات از\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nجريان باز ايستاد . كميته مجددا به تعمير قسمتهاى خراب شده همت گماشت تا اين كه مجددا آب در مجراى اصلى خود جريان يافت . اين كميته به مدت سه سال به فعاليت خود ادامه داد و در اين مدت سعى و كوشش زيادى در تميز كردن آبروهاى چشمه‌ها و قنات‌ها نمود و چشمه‌هاى ديگرى را نيز كشف كرد . همچنين خرزه‌هاى زيادى را بنا كرد و تعدادى از بازان‌ها را مرمّت نمود و نيز موقوفه‌هاى وابسته به چشمه زبيده را تعمير و مرمت و احيا كرد و موقوفه‌هاى تازه‌اى بدان اضافه نمود كه در اينجا از زحمات آنان كمال تشكر و قدردانى مىشود .\r\nبا اين كه سعى در شرح مختصر داشتيم ، ليكن افراد و اعمال نيكوى آنان را مىبايست همواره در نظر داشت و بر صفحات تاريخ نگاشت كه ضمن آن كه آيندگان از آن پيروى كردند ، خود ياد اين افراد موجب ثواب و خير بيشتر در نزد درگاه الهى تا روز قيامت مىباشد .\r\nدر اينجا به تمامى مسلمانان توصيه مىشود كه با پول و نيروى انسانى خود ، در پايدارى و نگهدارى چشمه‌هايى كه به آبشخور ساكنان بيت اللّه و مهمانان و حاجيان است كمال جديت و سعى و كوشش را بنمايند و فداكاريها و از خودگذشتگىهاى پيشينيان را در به وجود آوردن و نگهدارى و احياى آنها فراموش نكرده و در پس آنان همت نمايند تا چشمه‌هاى ديگرى در اين ديار امن الهى به وجود آيد و از هجوم سيل‌ها و ديگر صدمات طبيعى جلوگيرى شود و مردمان مكه و حجاج آن را مطمئن و آسوده خاطر از آب مورد استفاده‌شان سازيم كه زندگى هر چيزى به وجود آب بستگى دارد همچنان كه خداوند مىفرمايد :\r\n وَ جَعَلْنا مِنَ الْماءِ كُلَّ شَيْءٍ حَيٍّ  . « 1 »\r\n مَنْ ذَا الَّذِي يُقْرِضُ اللَّهَ قَرْضاً حَسَناً فَيُضاعِفَهُ لَهُ أَضْعافاً كَثِيرَةً وَ اللَّهُ يَقْبِضُ وَ يَبْصُطُ وَ إِلَيْهِ تُرْجَعُونَ  « 2 »\r\n\r\n\r\n","description":"","footnote":"\r\n( 1 ) - انبياء : 30\r\n( 2 ) - بقره : 245\r\n","page_name":" 209 ","page_number":209},
  {"content":"\r\n\r\n\r\nحرم\r\nخداوند مىفرمايد :  أَ وَ لَمْ يَرَوْا أَنَّا جَعَلْنا حَرَماً آمِناً وَ يُتَخَطَّفُ النَّاسُ مِنْ حَوْلِهِمْ  « 1 »\r\nبدان كه كعبه را سه دايره دربر گرفته است :\r\nنخست : دايرهء مسجد ، دوم : دايرهء حرم ، سوم : دايرهء ميقاتها و هر شخصى از دايرهء سوم عبور كند و قصد ورود به مكه را داشته باشد بايد محرم شود و مقصود از « احرام » ، پوشيدن لباسهاى احرام و گفتن تكبير و تلبيه و دورى جستن از ممنوعات و محرمات دورهء احرام است . ميقات‌ها شامل ذو الحليفه براى مردم مدينه و جحفه براى اهل شام و قرن براى نجد و يلملم از آن يمنيها و ذات عرق براى مردم عراق است .\r\nذو الحليفه تا مكه شامل ده منزلگاه است و جحفه سه منزلگاه كه كمى پيش از آن رابغ قرار دارد و ذات عرق و قرن المنازل و يلملم داراى دو منزلگاه تا مكه مىباشند .\r\nدايرهء دوم ، دايرهء حرم است كه در چهار سوى آن ستونهايى جهت تعيين موقعيت دقيق آن قرار داده شده است .\r\nفاسى در كتاب « شفاء الغرام » خود ، فاصلهء ميان نقاط ياد شده تا مسجد الحرام را ذكر نموده كه در اينجا ما آنها را بر حسب متر « 2 » بيان مىكنيم : « حد حرم در راه طائف ، در مسير عرفات از بطن عرنه 7 / 2 37210 ذراع از ذرع دستى است ؛ يعنى برابر با 18333 متر كه از ديوارهاى باب بنى شيبه تا نشانه‌هاى حد حرم ( دو علم ) در راه عرفات محاسبه شده است .\r\nحد آن به سوى عراق از ديوارهاى باب بنى شيبه تا نشانه‌هاى حد حرم در راه عراق كه در مسير وادى نخله قرار گرفته است 27252 ذراع دستى كه برابر با 5 / 13353 متر مىباشد و حد حرم از سوى تنعيم كه در راه مدينه است چيزى نزديك به 12420 ذراع به ذراع دستى بوده كه معادل 6148 متر است كه اين شمارش از ديوارهاى باب العمره تا نشانه‌هاى حرم مىباشد كه بر روى زمين ( و نه نشانهاى بر روى كوه ) در اين راه قرار دارد\r\n\r\n\r\n","description":"","footnote":"\r\n( 1 ) - عنكبوت : 67\r\n( 2 ) - ذرع آهنى برابر با 7 / 1 56 سانتيمتر است همچنانكه در اندازه‌گيرى ديوارهاى كعبه به متر پيشتر آورديم و مقايسهء آن با اندازه فاسى قبلا بيان شد و ذرع دستى 49 سانتيمتر - تقريبا - بوده كه آن را در اندازه‌گيرى بعضى از مكان‌ها توسط ذراع آهنى و دستى به دست آوردم .\r\n","page_name":" 210 ","page_number":210},
  {"content":"\r\n\r\nو حد حرم از سوى يمن از ديوارهاى باب ابراهيم تا نشانه‌هاى حد حرم در اين سو 7 / 4 24509 ذراع به ذراع دستى بوده كه برابر با 75 / 12009 متر است . در حد حرم ، در سمت جنوب ، منطقه‌اى است كه بدان « أضاة » گفته مىشود كه در يك مايلى مغرب آن به سمت شمال دهكدهء حديبيه قرار گرفته است ؛ اين دهكده جايگاهى است كه بيعت رضوان در آن صورت گرفت و در سمت مشرق در راه طائف ، در حد حرم منطقه‌اى است كه بدان جعرانه گفته مىشود . پيامبر صلّى اللّه عليه و إله پس از فتح مكّه در مراجعت از طائف ، در اين سرزمين محرم شدند .\r\n[ تصوير 
  ]\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nخداوند اين دايره را وعده‌گاه خود با بندگانش قرار داد و اين منطقه را جايگاه امنى براى تمام مخلوقات خود از انسان و حيوان و گياه ساخت و شكار حيوانات و جدا ساختن شاخه و برگ درختان و روييدنيها و حتى تيغ‌هايشان را حرام كرد .\r\nابن عباس روايت كرده كه حضرت ابراهيم عليه السّلام نخستين كسى بود كه به راهنمايى جبرييل اين علامت را جهت تعظيم و تكريم خانهء خدا در مرز حرم نصب كرد ، سپس قصىّ بن كلاب اين علامت‌ها را تجديد نمود و نيز گويند كه قبل از او حضرت اسماعيل عليه السّلام اين كار را انجام داده است .\r\nهمچنين گفته شده كه : عدنان بن ادّ نخستين فردى بود كه حدود حرم را مشخص نمود ، آنگاه قريشيان مجدّدا علامتها را بازسازى كردند ، سپس پيامبر صلّى اللّه عليه و إله پيش از هجرت خود و همچنان پس از هجرت و در سال فتح به بازسازى علامتها پرداخت و سپس عمر ابن خطاب در سال 17 ه . و سپس عثمان بن عفان در سال 26 ه . و سپس معاويه و بعد از او عبد الملك بن مروان و سپس مهدى عباسى ، حدود حرم را ترميم كردند .\r\nدر سال 325 ه . به دستور آل راضى عباس دو ستون بلند حرم در تنعيم ساخته شد .\r\nفاسى مىگويد : اسم او بر ستون نوشته شده است .\r\nسپس به دستور امير مظفّر حاكم إربل در سال 616 ه . دو ستون آغاز مرز حرم در سمت عرفات بنا گرديد كه پس از آن به دستور امير مظفّر حاكم يمن در سال 683 ه . « 1 » تعميراتى در آن دو انجام داده شد .\r\n\r\nمسجد الحرام\r\nموقعيت مسجد - دربهاى مسجد - مناره‌ها - تاريخ توسعه و ساختمانهاى آن ، جايگاه امام جماعت‌ها در مسجد الحرام ، چگونگى نماز خواندن در آن ، مقام ابراهيم عليه السّلام ، منبر مسجد الحرام و تاريخ آن ، چاه زمزم ، سقاخانه عباس ، پياده‌روهاى چهارگانه ، ساعتهاى\r\n\r\n\r\n","description":"","footnote":"\r\n( 1 ) - با كوششى كه در هنگام وقوف در عرفات داشتم تاريخى را بر روى ستونهاى ياد شده نديدم با آن كه حتما پس از تاريخ ذكر شده مجددا تجديد بنا گرديده است ؛ زيرا اين دو ستون نمىتواند مربوط به هفت قرن قبل يا بيشتر بوده باشد .\r\n","page_name":" 212 ","page_number":212},
  {"content":"\r\n\r\nآفتابى مسجد ، قنديل‌ها ، خدمتگزاران مسجد و ستونهاى مطاف .\r\n\r\nموقعيت و توصيف كلّى مسجد الحرام\r\nجايگاهى است در ميانهء مكه و شكلى همانند مربع دارد . ضلع شمالى آن كه در برابر حطيم واقع است 164 متر و طول ضلع جنوبى آن كه برابر ضلع شمالى است 166 متر و ضلع شرقى كه در آن باب السلام قرار گرفته 108 متر و طول ضلع غربى آن 109 متر مىباشد .\r\nدرون مسجد الحرام داراى سطحى صاف و هموار است و مساحت آن 17902 متر يعنى تقريبا چهار فدان « 1 » و ربع مىباشد .\r\nاما بيرون مسجد الحرام ، ميانگين طول آن ، حدود 192 متر و عرض آن 132 متر است .\r\nدر ميانهء مسجد الحرام ، با كمى تمايل به جنوب ، خانهء خدا يا كعبهء مكرمه قرار گرفته است .\r\nچهار گوشهء مسجد الحرام را 3 رواق در بر گرفته كه فاصلهء ميان هر رواق با ديگرى يك رديف ستون است كه به موازات ديوار مسجد الحرام قرار گرفته و ميان هر دو ستون نيم‌طاقهايى با بناى استوار و مستحكم ساخته شده كه بر روى هر چهار ستون يك گنبد زيبا و استوارى بنا گرديده است كه مجموع اين گنبدهاى نزديك به هم ، سقف رواقهاى ياد شده را تشكيل مىدهد . شماره نيم طاقها در سمت شمال از ديوار شرقى به غربى 42 عدد است كه همگى در يك رديف و در يك ارتفاع بنا شده است . اما نيم طاق‌هاى عرضى در اين سمت همگى - بجز دو سمت آن - سه تا سه تا قرار گرفته‌اند .\r\nتعداد نيم طاقها در طولانىترين سمت جنوبى ؛ يعنى از ديوار مشرق تا مغرب 40 عدد است كه در برابر هر نيم طاقى طولى سه يا چهار نيم‌طاقى عرضى در وسط و يك يا دو تا ، در دو گوشهء آن سمت قرار گرفته‌اند . اما در سمت مشرق كه برابر با طول صحن مسجد الحرام است ، در هر رديف 24 نيم طاقى ساخته شده كه در برابر هر نيم طاق طولى 3 نيم طاقى عرضى قرار دارد ، بجز سمت جنوبى آن كه به علّت انحراف ديوار دو تايى\r\n\r\n\r\n","description":"","footnote":"\r\n( 1 ) - فدان ؛ يك جريب زمين « مترجم » .\r\n","page_name":" 213 ","page_number":213},
  {"content":"\r\n\r\nمىباشد . در سمت مغرب و برابر صحن مسجد الحرام 24 نيم طاق در طول هر رديف قرار دارد كه نيم طاق‌هاى عرضى چهار تا چهار تا و تعدادى سه تا سه تا ساخته شده است . نيم طاقهاى ديگرى در سمت شمالى ، در قسمت ورودى باب الزياده قرار دارد ، همچنين در سمت غربى در قسمت ورودى باب ابراهيم نيز نيم طاق‌هايى قرار دارد .\r\nتعداد ستونهايى كه اين نيم طاق‌ها بر آنها استوار گرديد 545 عدد است كه 301 ستون از سنگ مرمر و ديگر ستونها ؛ يعنى 244 عدد از آنها ، از سنگ شميسى قرمز ساخته شده است . ميان هر دو ستون 5 قنديل بزرگ آويزان شده كه درون آنها روشنايى قرار مىدهند . در ميانه هر گنبد نيز يك قنديل آويزان گرديده است و آن هنگام كه تمامى اين قنديل‌ها - كه در اطراف كعبه قرار گرفته - روشن شود ، منظرهء بس زيبايى را به وجود مىآورد و دل هر بيننده‌اى را مجذوب مىكند .\r\n[ تصوير 
  ]\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nدر سمت شمالى شكل باب الزياده و در سمت شرقى ، باب النبى صلّى اللّه عليه و إله و . . . ديده مىشود . نيم طاق‌ها را در عكس زير ملاحظه مىكنيد كه در عرض آنها چوبهايى قرار دارد كه بر روى آنها ميخهايى براى جلوگيرى از نشستن ، فضله كردن گنجشكها و كبوتران كوبيده شده است .\r\n[ تصوير 
  ] [ تصوير 
  ]\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nعلاوه بر اين رواقها ، در عكس پايين ص 215 ، صحن وسيعى را كه در وسط آن كعبه قرار گرفته مىتوان ديد .\r\nدر اطراف كعبه مطاف قرار دارد كه با سنگهاى مرمر سنگفرش شده است و گرداگرد مطاف بر روى سنگها ، ستونهاى مسى زردرنگى قرار دارد كه با ميله‌هاى آهنى به هم متصل گشته و قنديلها بدانها آويزان مىگردند . در بيرون مطاف و در برابر هر يك از ديوارهاى كعبه - بجز ضلع شرقى - سقفى بر چهار ستون مرمرى بنا گرديده كه اين جايگاهها محراب يكى از امامان فرقه‌هاى اسلامى است . در جايگاه شمالى كه دو طبقه مىباشد امام حنفى نماز مىخواند و در جايگاه غربى امام مالكى و در جايگاه جنوبى امام حنبلى نماز مىگزارد . اما امام شافعى در پشت مقام ابراهيم در شرق كعبه و يا بر بالاى ساختمانى كه بر روى چاه زمزم احداث شده ، نماز اقامه مىكند . در كنار مطاف در سمت شرقى منبر قرار دارد و در سمت جنوبى گنبدى بر روى چاه زمزم ساخته شده است . در شمال چاه ، درب بنى شيبه قرار دارد كه اين درب به صورت طاقى نيم دايره بر دو ستون از سنگ مرمر ساخته شده است كه در زير هلال بالاى درب بنى شيبه ، اين آيه نوشته ديده مىشود ؛ «  ادْخُلُوها بِسَلامٍ آمِنِينَ  » « 1 » و بر روى طاق نيم دايره ، اين آيات با آب طلا نوشته شده است :\r\n رَبِّ أَدْخِلْنِي مُدْخَلَ صِدْقٍ وَ أَخْرِجْنِي مُخْرَجَ صِدْقٍ وَ اجْعَلْ لِي مِنْ لَدُنْكَ سُلْطاناً نَصِيراً  « 2 »\r\nو بر روى ديوار روبروى مقام ابراهيم و كعبه اين نوشته را مىبينيم :\r\n« اللّه جلّ جلاله » « سلام عليكم طبتم فأدخلوها خالدين » ، « محمد عليه السّلام » .\r\n( درب بنى شيبه را در شكل ص 217 هنگامى كه حجاج در سال 1325 ه . براى اداى نماز جمعه جمع شده‌اند را ملاحظه مىكنيد ) . سطح زمين مسجد نسبت به زمينهاى اطراف حدود سه متر پايين‌تر قرار دارد ، به طورى كه براى بيرون آمدن از مسجد و رسيدن به دربها بايد از پله‌ها استفاده كرد . خانهء كعبه نيز در طول دورانها ، حدود يك متر پايين از\r\n\r\n\r\n","description":"","footnote":"\r\n( 1 ) - حجر : 46\r\n( 2 ) - اسراء : 80\r\n","page_name":" 216 ","page_number":216},
  {"content":"\r\n\r\nاطراف خود ، قرار گرفته است . صحن مسجد را آسمان در برگرفته و زمين آن از سنگريزه پوشيده شده است . البته راهروهايى كه ميان دربها و رواقها قرار دارد از سويى و مطاف و اطراف كعبه از سوى ديگر با سنگ پوشيده شده و رواقها نيز با سنگ و گچ ، سنگفرش [ تصوير 
  ] شده است تا حاجيان بتوانند به راحتى و با دور شدن از ريگ‌ها كه معمولا به وسيلهء آب وضو خيس مىباشند ، گام بردارند و مطوّفين به هنگام نماز عصر ، فرشها و سجاده‌ها را به روى اين ريگ‌ها پهن كرده تا حجاج بتوانند بر آن بنشينند و بيشتر مردم دو تا سه ساعت پيش از شروع نماز سجاده‌هاى خود را بر روى ريگها پهن كرده و در انتظار نماز مىنشينند . اين وضعيت در روزهاى جمعه شديدتر است ؛ به طورى كه عده‌اى براى شنيدن خطبهء نماز جمعه ، از اولين ساعات بامداد سجاده‌هاى خود را پهن كرده و تا ظهر در زير اشعه‌هاى سوزان آفتاب مىنشينند . عرض راهروهاى مطاف حدود يك متر است كه زنهاى فقيرى در كنار آن مىنشينند . اين زنها دانه براى كبوتران پناهنده به حرم را به\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nحجاج مىفروشند . تعداد اين كبوتران بسيار است كه به رنگ آبى تيره ، با نقاطى خاكسترى و خطوطى سياه هستند و بر روى گردن آنها طوقى سبز طلايى كشيده شده است و گربه‌ها همواره براى صيد آنان منتظر فرصت مىباشند . همچنين در مسجد پرندگان ابابيل ( - پرستو ) همچنانكه مكيان آن را بدين نام مىشناسند وجود دارد - به گفتهء ما گنجشك بهشت - اين پرندگان از حجاج نمىگريزند ؛ زيرا كه خداوند آنان و ديگر مردمان را در حرم خود امن قرار داده است . در تصوير ص 218 كبوتران را در حال خوردن دانه مىبينيد .\r\n[ تصوير 
  ] مسجد داراى بيست و پنج درب است . در قسمت شمال ، داراى هشت درب و در شرق پنج درب و در جنوب هفت درب و در غرب پنج درب مىباشد . از دربهاى ياد شده شش تاى آن كوچك است ( - دريچه ) و ساير دربها ، بزرگ مىباشند كه از ميان آنها تعدادى داراى يك لنگه و تعدادى دو لنگه‌اى و يا سه لنگه‌اى يا پنج لنگه‌اى است .\r\nمسجد داراى هفت مناره است كه در هر ركن از مسجد يك مناره و در شمال آن دو مناره و يك مناره نيز در شرق قرار دارد .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nنام و توصيف درب‌هاى مسجد الحرام\r\n\r\nدر سمت شرق :\r\n\r\n1 ) باب السلام ؛\r\nكه به « باب بنى شيبه » و « باب بنى عبد شمس » نيز مشهور است و از سه لنگه تشكيل شده و اين نوشته بر بالاى آن ديده مىشود :\r\n« أمر بإنشاء هذا البيت الشريف السلطان الملك المظفّر سليمان خان بن السلطان سليم خان ابن السلطان بايزيد خان بن السلطان محمود خان بن السلطان مراد خان بن السلطان محمد خان بن السلطان بايزيد خان بن السلطان مراد خان ابن السلطان أرخان بن السلطان عثمان خان »\r\nاين نوشته به سال 931 ه . مىباشد كه بر روى سنگ سفيدى نقش بسته است . از اين [ تصوير 
  ]\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nدرب حاجيان هنگام انجام طواف تحيّت وارد مىشوند .\r\n\r\n2 ) باب قايتباى ؛\r\nدريچه‌اى است كوچك و داراى پله نمىباشد .\r\n\r\n3 ) باب الجنائز ؛\r\nبه اين نام شهرت يافت چون بيشتر جنازه‌ها را از اين درب به سوى قبرستان معلّى مىبرند .\r\nبه گفتهء ازرقى : اين درب همان دربى است كه پيامبر صلّى اللّه عليه و إله از آن مىگذشت و به خانهء همسرش خديجه عليها السّلام در بازار عطرفروشان مىرفت .\r\nاين درب داراى دو لنگه است كه با سيزده پله به كف مسجد راه دارد ، ارتفاع هر پله بيست و پنج سانتىمتر مىباشد .\r\n\r\n4 ) باب العباس بن عبد المطلب ؛\r\nبه علّت آن كه مقابل خانهء عباس در مسعى بوده ، بدين نام خوانده شده است .\r\nابن الحاج در مناسك خود آن را باب الجنائز ناميده است . شايد بدان جهت باشد كه در اين محل بر جنازه‌ها نماز مىگزارده‌اند . اين درب داراى سه لنگه است كه با يازده پله به مسجد الحرام راه دارد .\r\nبر روى ديوار و در سمت چپ شخصى كه به درون مسجد مىرود ، با خط زيباى ثلث ، اين كلمات نوشته شده است :\r\n« اللّه ، محمد ، ابو بكر ، عمر ، عثمان » به سال 1299 ه .\r\nو در بالاى اين نوشته با خط ثلث ظريفى اين جمله نوشته شده است :\r\n« قد وقع هذا الإنشاء الشريف بإشارة السلطان الأعظم السلطان مراد خان بن السلطان سليم خان ايّد اللّه ملكه ، سنة 988 ه . »\r\n\r\n5 ) باب علّى ؛ كه معروف به « باب بنى هاشم » نيز مىباشد .\r\nبه گفتهء ازرقى « باب بطحاء » نيز گفته مىشود . داراى سه لنگه است كه با 13 پله به بلندى حدود 28 سانتىمتر به مسجد الحرام راه دارد . نوشته زيبايى از آن سلطان مراد خان به سال 984 ه . بر بالاى آن ديده مىشود .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n( اين تصوير را از خليل افندى قازانلى عكاس در مدينه گرفتم ) .\r\n[ تصوير 
  ]\r\n\r\nدر سمت جنوب :\r\n\r\n1 ) باب بازان ؛\r\nاين در چون در كنار چشمهء مكه معروف به بازان قرار دارد ، بدين نام مشهور شده است . گفتنى است هر جايى كه مستطيل بوده و توسط پله به آن وارد شوند ، بازان گفته مىشود . اين گفته را جمال الدين محمد بن محمد نور الدين در كتاب جامع خود كه در فضل مكه و مردمان آن و ساختمان خانه شريف نوشته ، آورده است .\r\nازرقى بدان باب « بنى عايد » گفته و اكنون به « باب القره قول » ( - كشيكخانه ) كه روبروى آن قرار دارد ، مشهور است ، اين درب از دو لنگه تشكيل شده و با 13 پله به كف مسجد الحرام راه دارد . بر آستانه آن اين نوشته ديده مىشود .\r\n« بسم اللّه الرحمن الرحيم    عَيْناً يَشْرَبُ بِها عِبادُ اللَّهِ يُفَجِّرُونَها تَفْجِيراً يُوفُونَ بِالنَّذْرِ وَ يَخافُونَ يَوْماً كانَ شَرُّهُ مُسْتَطِيراً وَ يُطْعِمُونَ الطَّعامَ عَلى حُبِّهِ مِسْكِيناً   \r\n\r\n","description":"","footnote":"","page_name":" 221 ","page_number":221},
  {"content":"\r\n\r\n   وَ يَتِيماً وَ أَسِيراً    « 1 » سنة 984 ه . للسلطان مراد بن السلطان سليم خان » .\r\n\r\n2 ) باب البغلة ؛\r\nداراى دو لنگه مىباشد . فاسى گويد : نمىدانم چرا آن را بدين نام خوانده‌اند . ازرقى از آن به باب « بنى سفيان » نام برده است . اين درب با يازده پله به كف مسجد الحرام راه مىيابد . در آستانهء آن ، اين نوشته به خط ثلث آمده است :\r\n« بسم اللّه الرّحمن الرّحيم  فَانْظُرْ إِلى آثارِ رَحْمَتِ اللَّهِ كَيْفَ يُحْيِ الْأَرْضَ بَعْدَ مَوْتِها إِنَّ ذلِكَ لَمُحْيِ الْمَوْتى وَ هُوَ عَلى كُلِّ شَيْءٍ قَدِيرٌ  صدق اللّه العظيم .\r\nو الحمد للّه رب العالمين . »\r\n\r\n3 ) باب الصفا ؛\r\nاز آن جهت به اين نام خوانده شده كه موازى صفا است . فقها در مناسك خود از آن بنام « باب بنى مخزوم » ياد كرده‌اند . ازرقى نيز آن را به همين نام ياد [ تصوير 
  ]\r\n\r\n\r\n","description":"","footnote":"\r\n( 1 ) - انسان : 8 - 6\r\n","page_name":" 222 ","page_number":222},
  {"content":"\r\n\r\nكرده است اين درب داراى پنج لنگه است و با چهارده پله به كف مسجد الحرام راه پيدا مىكند . بر آستانهء اين درب اين نوشته ديده مىشود :\r\n« بسم اللّه الرحمن الرحيم  إِنَّ الصَّفا وَ الْمَرْوَةَ مِنْ شَعائِرِ اللَّهِ فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما وَ مَنْ تَطَوَّعَ خَيْراً فَإِنَّ اللَّهَ شاكِرٌ عَلِيمٌ  « 1 » »\r\nدر تصوير قبل جايگاه كفش واردين به مسجد را ملاحظه مىكنيد .\r\n\r\n4 ) باب اجياد الصغير ؛\r\nابن جبير آن را بدين نام و نيز به « باب الخلفيين » ناميده است كه علت تسميهء آن معلوم نيست . ازرقى از آن به « باب بنى مخزوم » نيز ياد كرده است . اين درب داراى دو لنگه بوده و با 9 پله به مسجد راه مىيابد .\r\n\r\n5 ) باب المجاهديه ؛\r\nاز آن جهت بدين نام آمده كه به گفتهء فاسى ، در كنار آن مدرسهء ملك مجاهد امير يمن قرار گرفته است . همچنين به باب الرحمه نيز معروف است كه علت تسميه آن مشخص نيست . ( نگاه كنيد به عكس صفحهء 176 ) .\r\nازرقى مىگويد : اين درب يكى از سه درب نزديك به هم است كه همگى به نام « بنى مخزوم » شهرت دارند ؛ زيرا كه « بنى مخزوم » در اين منطقه ساكن بوده‌اند .\r\n\r\n6 ) باب مدرسة الشريف عجلان ؛\r\nبدين نام خوانده‌اند زيرا كه در كنار آن قرار دارد كه فاسى هم آن را بدين نام آورده است . همچنين فاسى از آن به « باب بنى تيم » نيز ياد كرده است و بدان « باب التكيه » نيز گفته مىشود ؛ زيرا مقابل آن تكيهء مصرى قرار گرفته است .\r\nاين درب داراى سه لنگه است كه با يازده پله به كف مسجد الحرام راه پيدا مىكند بر آستانهء آن ، اين نوشته به چشم مىخورد :\r\n« بسم اللّه الرحمن الرحيم    وَ وَهَبْنا لِداوُدَ سُلَيْمانَ نِعْمَ الْعَبْدُ إِنَّهُ أَوَّابٌ إِذْ عُرِضَ عَلَيْهِ بِالْعَشِيِّ الصَّافِناتُ الْجِيادُ فَقالَ إِنِّي أَحْبَبْتُ حُبَّ الْخَيْرِ عَنْ ذِكْرِ رَبِّي حَتَّى تَوارَتْ بِالْحِجابِ    « 2 » »\r\n« بسم اللّه الرحمن الرحيم  وَ سارِعُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُهَا \r\n\r\n\r\n","description":"","footnote":"\r\n( 1 ) - بقره : 158\r\n( 2 ) - ص : 30\r\n","page_name":" 223 ","page_number":223},
  {"content":"\r\n\r\n  السَّماواتُ وَ الْأَرْضُ أُعِدَّتْ لِلْمُتَّقِينَ الَّذِينَ يُنْفِقُونَ فِي السَّرَّاءِ وَ الضَّرَّاءِ وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ   « 1 » »\r\n\r\n7 ) باب امّ هانى ؛\r\nدختر حضرت ابو طالب كه ازرقى بدين نام از آن ياد كرده است .\r\nفاسى از آن بنام « باب الملاعبه » ياد كرده است ؛ زيرا در دورهء فاسى در كنار آن خانه فرمانده ملاعبه قرار داشته است . اقشهرى از آن به « باب الفرج » ياد كرده كه اكنون به آن « باب الحميديه » نيز گفته مىشود ( - عمارت حكومتى عثمانى ) زيرا اين ساختمان در برابر اين درب قرار دارد البته معروفترين اسم آن همان « باب امّ هانى » مىباشد ؛ زيرا خانهء امّ هانى همسر هبيرة بن عمرو محزومى در كنار اين درب قرار داشته است . اين خانه داراى چاهى در زمان جاهليت بوده كه خانه به همراه چاه در توسعهء دوم مهدى عباسى ، جزو مسجد شد و آنگاه مهدى عباسى در برابر آن چاه و در كنار باب الوداع ، چاهى را احداث نمود . اين درب داراى دو لنگه است كه با دوازده پله به كف مسجد الحرام راه مىيابد . بر روى آن به خط ثلث زيبايى با آب طلا نوشته‌اند :\r\n    إِنَّا فَتَحْنا لَكَ فَتْحاً مُبِيناً لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ وَ يُتِمَّ نِعْمَتَهُ عَلَيْكَ وَ يَهْدِيَكَ صِراطاً مُسْتَقِيماً وَ يَنْصُرَكَ اللَّهُ نَصْراً عَزِيزاً     . « 2 »\r\n\r\nو در سمت غرب :\r\n\r\n1 ) باب الحزوره ؛\r\nبه گفتهء فاسى هم اكنون به اشتباه اين درب به « باب عزوره » شهرت دارد و الحزوره نام بازارى در جاهليت بوده كه در اين منطقه قرار داشته است كه در هنگام توسعهء مسجد الحرام جزء آن شده است . همچنين به « باب البقّاليه » نيز معروف است .\r\nازرقى مىگويد : به اين باب ، « باب بنى حكيم بن حزام » و « بنى الزبير بن عوام » نيز گفته مىشود . مشهورترين آنها « باب الخزاميه » مىباشد ؛ زيرا اين درب در موازات خزاميه قرار دارد . ولى هم اكنون بدان « باب الوداع » نيز گويند زيرا مردم هنگام سفر از آن بيرون مىروند . اين درب داراى دو لنگه است كه با ده پله به كف مسجد الحرام راه مىيابد . در\r\n\r\n\r\n","description":"","footnote":"\r\n( 1 ) - آل عمران : 133\r\n( 2 ) - فتح : 3 - 1\r\n","page_name":" 224 ","page_number":224},
  {"content":"\r\n\r\nوسط دو درب تاريخ نوشته‌اى مربوط به ملك ناصر فرج بن سلطان شهيد ظاهر ابو سعيد برقوق قرار دارد كه تاريخ آن 804 ه . مىباشد . بر روى آستانهء درب ، اين نوشته‌ها نيز ديده مىشود : يا مبدئ يا معيد .  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  ، « 1 »  إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ  . « 2 »\r\n\r\n2 ) باب ابراهيم ؛\r\nفاسى گويد : ابراهيمى كه اين درب بدان منسوب گشته ، خياط بوده و در كنار اين درب مىنشسته است . همچنين بكرى در كتاب « المسالك و الممالك » به اين خياط اشاره كرده و گفته است : عوام اين درب را به دو نسبت داده‌اند ، ليكن بعدها در افرادى همچون ابو القاسم بن عساكر و ابن جبير و ديگران اين پندار را به وجود آورده است كه مقصود از اين نام حضرت ابراهيم خليل عليه السّلام است در صورتى كه اين مطلب دور از حقيقت بوده و مبناى قابل اطمينانى ندارد .\r\n[ تصوير 
  ]\r\n\r\n\r\n","description":"","footnote":"\r\n( 1 ) - قصص : 85\r\n( 2 ) - توبه : 18\r\n","page_name":" 225 ","page_number":225},
  {"content":"\r\n\r\nاين درب در قسمتى از برآمدگى ديوار كه در اين ناحيه وجود دارد ، قرار گرفته و از يك لنگه درب بزرگ تشكيل شده و بزرگترين درب مسجد الحرام به شمار مىآيد . در سمت راست اين درب اين نوشته ديده مىشود :  وَ عَلَى اللَّهِ فَتَوَكَّلُوا إِنْ كُنْتُمْ مُؤْمِنِينَ  « 1 » و در سمت چپ : « أمر بعمارة هذا الباب المعظم السلطان الملك الأشرف ابو النصر قانصوه الغورى » . اين نوشته بدون تاريخ است . ( در شكل ص 225 ) درون مسجد الحرام را از سوى باب ابراهيم ملاحظه نماييد . در اين قسمت گنبدهاى مسجد و ساختمانهاى اطراف آن را مىبينيد .\r\n\r\n3 ) باب صغير ؛\r\nدر كنار مدرسه شريف عبد المطلب قرار دارد .\r\n\r\n4 ) باب الداوديه ؛\r\nدرب كوچكى است كه داراى سيزده پله مىباشد .\r\n\r\n5 ) باب العمره ؛\r\nافرادى كه از مسجد تنعيم براى انجام عمره به حرم آمد و شد دارند از اين درب مىگذرند ، به همين منظور بدين نام شهرت يافته است . ازرقى آن را « باب بنى سهم » ناميده است . اين درب داراى يك لنگه است و با دوازده پله به كف مسجد الحرام راه دارد .\r\n\r\nدر سمت شمال :\r\n\r\n1 ) باب عمرو بن العاص ؛\r\nهمچنين به آن « باب السدّه » نيز مىگويند ؛ زيرا پيشتر بسته شده و مجددا باز گرديده است ، همچنين بدان « باب العتيق » نيز گفته‌اند . اين درب از يك لنگه درب كوچك تشكيل شده و با پانزده پله به مسجد راه پيدا مىكند .\r\n\r\n2 ) باب الزماميه ؛\r\nدرب كوچكى است با يك لنگه كه با نه پلّه به كف مسجد الحرام راه پيدا مىكند .\r\n\r\n3 ) باب العجله ؛\r\nبدان جهت به اين نام خوانده‌اند كه مجاور خانهء العجله است ليكن نمىدانيم كه اين عجله چه بوده است . همچنين به جهت مجاور بودن اين درب با مدرسه عبد الباسط ، معروف به « باب الباسطيه » نيز مىباشد . داراى يك لنگه و دوازده پله است .\r\n\r\n4 ) باب القطبى ؛\r\nهمچنين « باب الزياده » نيز ناميده مىشود ؛ زيرا اين درب در برآمدگى شمال غربى مسجد ساخته شده و داراى يك لنگه و سيزده پله مىباشد .\r\n\r\n\r\n","description":"","footnote":"\r\n( 1 ) - مائده : 23\r\n","page_name":" 226 ","page_number":226},
  {"content":"\r\n\r\n\r\n5 ) باب سويقه ؛\r\nدر سمت شمال و در ميانهء برآمدگى دار الندوه قرار گرفته است كه هم اكنون معروف به « باب الزياده » مىباشد كه اين مطلب در مورد باب القطبى نيز گفته مىشده است . اين درب داراى سه لنگه و سيزده پله است كه با پله‌هاى ياد شده مىتوان به كف مسجد الحرام راه يافت .\r\n\r\n6 ) باب المحكمه ؛\r\nدرب كوچكى با يك لنگه است و پله نيز ندارد .\r\n\r\n7 ) باب الكتبخانه ؛\r\nكه بدان « باب المدرسه » نيز گفته مىشود و داراى يك لنگه درب مىباشد .\r\n\r\n8 ) باب دريبه ؛\r\nكه در سمت شمال شرقى قرار گرفته و داراى يك لنگه مىباشد .\r\n\r\nمناره‌هاى مسجد الحرام\r\nمسجد الحرام داراى هفت مناره مىباشد كه عبارتند از :\r\n* منارهء باب العمره ؛ كه در ركن شمال غربى مسجد قرار گرفته و به دستور منصور عباسى به هنگام تجديد ساختمان مسجد الحرام در سال 139 ه . بنا گرديده است . اين مناره را وزير امير موصل در سال 551 ه . تجديد بنا كرد و در سال 843 ه . به هنگام ولايت سلطان چقمق نيز تعميراتى در آن صورت گرفت . در سال 931 ه . به دستور سلطان سليمان ( عثمانى ) اين مناره تخريب شد و از نو به صورت استوارى بنا گرديد .\r\n* مناره باب السلام ؛ كه توسط مهدى خليفهء عباسى در سال 168 ه . بنا شد .\r\n* منارهء باب على ؛ كه آن نيز در همان تاريخ به وسيلهء مهدى ، خليفهء عباسى ، ساخته شد و بعدها هنگام تجديد عمارت مسجد ، به وسيلهء سلطان سليمان ( عثمانى ) اين مناره از سنگ زرد پوشانده شد .\r\n* منارهء باب الحزوره ( باب الوداع ) ؛ اين مناره توسط مهدى ساخته شد و اين مناره در سال 771 ه . فرو ريخت كه از سوى اشرف شعبان والى مصر در سال 772 ه . بار ديگر ساخته شد .\r\n* منارهء باب الزياده ؛ كه معتضد خليفه عباسى آن را به هنگام توسعهء مسجد الحرام در سال 284 ه . ساخت سپس در سال 826 ه . به وسيلهء اشرف بر سباى تجديد بنا گرديد .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n* منارهء قايتباى ؛ كه در مدرسهء قايتباى در مجاورت باب السلام و در سمت چپ شخصى كه به مسجد وارد مىشود ، قرار گرفته است . اين مناره در نزديكى سال 880 ه .\r\nساخته شده است .\r\n* منارهء سليمانيه ؛ كه در مدرسهء سليمانيه قرار گرفته است .\r\nدر تمامى مناره‌هاى ياد شده ، هنگام ساختمان بزرگ مسجد الحرام كه به وسيلهء سلطان سليم دوم و پدرش صورت گرفت ، تغييرات و ترميم‌هايى بوجود آمد . همچنين در سال 1072 ه . تمامى گلدسته‌ها از سوى سليمان بك والى جده و حرم به نمايندگى از سلطان محمد كزلار آغا ترميم گرديد و هم اكنون بر بالاى تمامى اين مناره‌ها در اوقات پنجگانهء روز ، اذان گفته مىشود . نخست بزرگ و شيخ مؤذنين كه بنام ميقاتى است ، بر روى گنبد زمزم اذان مىگويد و سپس ديگر مؤذنان بر روى مناره‌ها نداى اذان را سر مىدهند . بر روى ديوار جنوبى اين گنبد ، ساعت آفتابى قرار گرفته كه از سوى مردى مراكشى به مسجد اهدا گرديده است . اين ساعت در نهايت دقت و نظم است و همگى در تنظيم زمان بدان اعتماد مىكنند .\r\n[ تصوير 
  ]\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nتاريخ توسعه و عمارت مسجد الحرام\r\nهمچنانكه ازرقى و امام ابو الحسن ماوردى و ديگران نقل كرده‌اند ، در زمان پيامبر صلّى اللّه عليه و إله و ابو بكر ، مسجد الحرام فاقد ديوارى بوده كه آن را احاطه نمايد و خانه‌ها از هر سو مسجد را در بر گرفته بود . در ميان خانه‌ها كوچه‌هايى قرار داشته و مردم از آن رفت و آمد مىكرده‌اند و محدودهء حرم در آن دوره ، محدودهء مطاف كنونى بود كه اين وضعيت از زمان حضرت ابراهيم عليه السّلام بوده است . هنگامى كه عمر به خلافت رسيد ، خانه‌هاى اطراف را خريد و مسجد را توسعه داد . اين اولين توسعه مسجد الحرام به شمار مىآيد . گروهى از صاحبان خانه‌ها ، حاضر به فروش خانه‌هاى خود نبودند و از گرفتن بهاى آن نيز خوددارى نمودند كه ناگزير به دستور عمر ، بهاى فروش آن خانه‌ها را در خزانهء كعبه قرار دادند كه پس از مدتى صاحبان خانه‌ها پول خود را دريافت داشتند . عمر در اين باره بدانان گفت : « انّما نزلتم على الكعبة فهو فناؤها و لم تنزل الكعبة عليكم » « 1 » سپس عمر ديوار كوتاهى در اطراف آن كشيد كه ارتفاع آن كمتر از قامت يك انسان بود و بر روى آن قنديلهايى قرار داشت . بنا بر اين اولين شخصى كه براى مسجد ديوار كشيده و روشنايى قرار داد عمر بود . قاضى در « جامعه » خود مىگويد : نخستين شخصى كه روشنايى براى مسجد قرار داد « عتبة بن الازرق » بود ؛ زيرا خانهء او متصل به مسجد بود ، وى به روى ديوار خانهء خود چراغ بزرگى را قرار مىداد كه طواف‌كنندگان خانهء كعبه از روشنايى آن استفاده نمايند . عثمان به هنگام خلافت كه بر جمعيت افزوده شده بود ، خانه‌هاى ديگر اطراف را خريد و ضميمهء مسجد كرد ، گروهى در فروش خانه‌هاى خود مخالفت كردند و سر و صدا راه انداختند امّا عثمان خانه بر سر آنان خراب كرد و بدانان گفت : « بردبارى من شما را جسور كرده است ؛ زيرا عمر با شما همين عمل را انجام داد و كسى نتوانست دمى بزند ! » سپس فرمان داد مخالفان را به زندان افكنند كه در اين ميان عبد اللّه بن خالد بن اسيد شفاعت نمود و آنان را از زندان رهانيد . عثمان براى مسجد رواقهايى بنا كرد و او اولين كسى بود كه رواق را در مسجد به وجود آورد . توسعه عمر در سال 17 ه . و توسعه عثمان\r\n\r\n\r\n","description":"","footnote":"\r\n( 1 ) - شما به حياط كعبه تجاوز كرديد نه كعبه به حريم خانه‌هاى شما .\r\n","page_name":" 229 ","page_number":229},
  {"content":"\r\n\r\nدر سال 26 ه . صورت پذيرفت . در سال 64 ه . عبد اللّه بن زبير خانه‌هاى اطراف را مجددا خريدارى كرد و مسجد را از دو سمت شرقى و جنوبى توسعه فراوان داد ؛ از جمله خانه‌هايى كه در اين هنگام خريدارى گرديد ، خانهء ازرق جدّ ازرقى نويسندهء كتاب تاريخ مكه بود كه اين خانه در شرق مسجد الحرام قرار داشت . وى قسمتى از اين خانه‌ها را به چندين ده هزار دينار خريدارى كرد . در سال 75 ه . هنگامى كه عبد الملك بن مروان براى انجام حج به مكه سفر كرد ، بدون آن كه توسعه‌اى به مسجد دهد ، تعميراتى در آن صورت داد ؛ از جمله تعميرات او بلندتر ساختن ديوار مسجد و قرار دادن سقفى از چوپ ساج بر روى آن بود و مطلّا نمودن سر ستونهاى مسجد با 50 مثقال طلا بود . سپس فرزندش وليد نيز مسجد الحرام را مرمّت كرد . به اين منظور آنچه را كه پدر انجام داده بود خراب نمود و سپس ساختمانى استوار بنا كرد . وليد نخستين كسى است كه ستونهاى مرمر را به مسجد الحرام آورد و بر آن سقفى از چوب ساج آراسته به نقش و نگار و زيور شده بنا نمود و بر سر ستون‌ها صفحه‌هاى مسى زراندود نصب نمود و سطح مسجد را از سنگ مرمر پوشاند و براى مسجد ايوان ساخت و پيشانى طاقها را كاشىكارى كرد و او نخستين كسى است كه كاشى را به مسجد الحرام وارد كرد و به كار برد . در زمان ولايت زياد بن عبد اللّه حارثى بر مكه و به دستور ابو جعفر منصور دوّمين خليفه از خلفاى عباسى ، بر مسجد الحرام توسعه ديگرى داده شد ، اين توسعه از سوى شمال و غرب صورت گرفت و با تلاشى كه نمود نتوانست از دو سمت ياد شده بيشتر از يك رواق به وجود آورد . آغاز عمليات توسعه در محرم سال 137 ه . بوده و پايان آن در ذى الحجه 140 ه . صورت گرفت . اين توسعه يك برابر بيشتر از فضاى پيشين مسجد بود . در اين بازسازى مسجد را با طلا و انواع نقشهاى زينتى آراستند و گلدسته‌اى به نام « منارهء بنى سهم » احداث كردند .\r\nهنگامى كه منصور عباسى در سال 140 ه . حج گزارد ، ديوار حجر را فرسوده يافت ، از اين رو به نمايندهء خود « زياد » دستور داد كه شبانه ديوار را با مرمر بپوشاند ، بگونه‌اى كه بامدادان ديوار را پوشيده از مرمر يابد . زياد به وسيلهء چراغهايى كه شب هنگام بر افروخت ، ديوار را پيش از سپيده‌دم به اتمام رسانيد . سپس مهدى فرزند ابو جعفر عباسى پس از مرگ پدر ، توسعهء مسجد را از منطقه جنوب و شمال و از سمت يمانى آغاز كرد .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nاين مناطقى بود كه كار پدرش بدانجا ختم گرديده بود ، توسعهء مهدى عباسى ، مسجد الحرام را به وضعيت كنونى درآورد . ( البته به جز دو توسعه‌اى كه پس از آن صورت گرفته كه در اين مورد در آينده خواهيم نوشت ) . برنامهء توسعهء مهدى در دو مرحله انجام گرفت ؛ نخست در سال 161 ه . كه در اين توسعه دو رواق بر اضافات پدر خود افزود و ديگرى در سال 167 ه . در هنگام دومين حج خود كه كعبه را نه در ميانه مسجد بلكه در قسمتى از آن ديد ، اين وضعيت را خوش نديد و به نظر آمد كه اگر كعبه در ميانهء مسجد قرار گيرد زيباتر است . مهندسان را فرا خواند و با آنان در اين مورد مشورت كرد . آنان پس از اندازه‌گيرى به اين نتيجه رسيدند كه به علت وجود مسيل و آبرو و سيلاب در يك سمت مسجد ، امكان توسعه وجود ندارد به مهدى گفتند : درهء مكه داراى سيلابهاى تند و خروشانى است و بيم داريم اگر اين دره را تغيير مسير دهيم عواقب ناخوشايندى روى دهد ، مهدى گفت : در اين مورد چاره‌اى نيست و بايد مسجد را توسعه داده ، كعبه را در ميان مسجد قرار دهيد . هر چند لازم باشد كه تمام اندوخته‌هاى بيت المال را در اين راه خرج نمايم . نيت مهدى در اين مورد استوار و رغبت او بسيار بود . مهندسان در حضور مهدى شروع به اندازه‌گيرى كردند ، بدين منظور بر بالاى تمامى خانه‌ها در مسير دره و مسيل از اول تا آخر دره را با نيزه علامت‌گذارى كردند و فاصله را از بالاى نيزه‌ها اندازه گرفتند ، تا بدانند چه مقدار از مسيل ضميمه مسجد گرديده و چه مقدار بيرون باقى خواهد ماند . سپس مهدى به عراق بازگشت و اموال زيادى را براى آنان قرار داد كه با آن ، خانه‌هاى مردم را بخرند و مسجد را توسعه دهند ، ليكن به علّت مرگ مهدى ، عمليات ساختمانى در زمان خلافت فرزندش موسى الهادى در بعضى از قسمت‌هاى يمانى و نيز قسمتهايى از سمت غربى به پايان رسيد . مهدى اموال فراوانى را در اين راه خرج كرد . به طورى كه بهاى هر ذراع مربع كه ضميمهء مسجد الحرام مىشد ، بيست و پنج دينار - دوازده و نيم ليره طلا - بود و بهاى آنچه كه در دره باقى مىماند پانزده دينار پرداخت مىشد .\r\nستونهاى مرمرى را از مصر و ديگر كشورها توسط كشتى به جده و از جده با عرّابه به مكه آورده و به داخل مسجد الحرام انتقال دادند .\r\nازرقى مىگويد : مهندسان توسعهء خود را از باب بنى هاشم كه روبروى دره و سيلگاه\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nقرار داشت ، آغاز كردند و در مقابل آن در بخش پايين مسجد الحرام دروازه‌اى ساختند كه به محله الخزاميه گشوده مىشد . - اين همان باب الحزوره يا باب البقّالين مىباشد - و گفتند اگر سيل بزرگى بيايد و داخل مسجد شود مىتواند از آن درب روبرو بيرون رود . در زمان خلافت هارون الرشيد ، امير مكه عبد اللّه بن محمد بن عمران طلحى ، سايبانى جهت مؤذنان بر بام مسجد الحرام ساخت كه در روز جمعه در زير آن اذان گويند . مؤذنان بيشتر در روزهاى جمعه در زمستان و تابستان بر بام مسجد اذان مىگفتند .\r\nپس از ساختمان و توسعهء مسجد الحرام توسط مهدى عباسى ، توسعهء ديگرى در مسجد داده نشد ، مگر توسعهء دار الندوه در سمت شامى ( - شمالى ) و توسعهء باب ابراهيم در سمت غربى . علّت توسعهء اوّلى ، چنان كه فاسى از اسحاق خزاعى آن را نقل كرده ، چنين بوده است كه عده‌اى از نيكان و اهل خير به وزير « 1 » خليفهء زمان ، معتضد عباسى نامه‌اى نوشته و متذكر شدند كه دار الندوه ويران شده و ( به محل رفتگران تبديل گرديده است ) ، ملحق نمودن آن به مسجد ، كار پسنديده و شريفى است كه براى هيچ يك از خلفاى پس از مهدى فراهم نشده است و سبب پاداش اخروى و باقى ماندن نام او خواهد بود . هنگامى كه معتضد در جريان مطلب قرار گرفت ، اين درخواست در ذهن او تقويت گرديد و نسبت به انجام آن تمايل شديدى پيدا كرد . بنابراين پول زيادى را جهت انجام آن ارسال نموده و انبوه زباله‌ها را از دار الندوه خارج كرد و آن را ويران ساخت و از نو مسجدى در آن بنياد گذارد و آن را به مسجد الحرام ملحق نمود اين مسجد داراى ستونها و طاق‌ها و رواق‌هايى بود كه سقف آن از چوب ساج زينتى آراسته شده و زراندود گرديده بود و سپس ديوار مسجد الحرام را شكافته و دروازه‌اى با 6 لنگه در زير 6 نيم طاقى قرار داد ، پهناى هر درب پنج ذراع و ارتفاع آن يازده ذراع بود . در زير نيم‌طاق‌هاى بزرگ شش نيم طاق كوچك ساخته شد كه در زير هر يك از آنها دربى به وسعت دو ذراع و نيم و ارتفاع هشت ذراع و ثلث قرار داده شد . در اين توسعه سه درب از دار الندوه به خيابانهاى اطراف آن گشوده و دو درب دو لنگه و يك درب يك لنگه در آن قرار داد و\r\n\r\n\r\n","description":"","footnote":"\r\n( 1 ) - عبيد اللّه بن سليمان بن وهب بوده است « مترجم » .\r\n","page_name":" 232 ","page_number":232},
  {"content":"\r\n\r\nبراى آنها سقفى در رديف سقف مسجد الحرام قرار داد و بر آن مناره و سايبانى ساخت .\r\nاين توسعه سه سال طول كشيد كه اندازهء اين توسعه به طول شصت و چهار ذراع از شمال به جنوب و عرض آن از نيمهء ديوار شرقى تا وسط ديوار غربى هفتاد ذراع به ذرع آهنى بود . البته اسحاق خزاعى سال پايان اين ساختمان را ذكر نكرده است ، ليكن احتمال مىرود در سال 284 ه . بوده است ؛ زيرا بنا به گفتهء او در سال 281 ه . نامه‌اى دربارهء اين توسعه به المعتضد عباسى نوشته شده است .\r\nابو الحسن خزاعى مىگويد : هنگامى كه قاضى محمد بن موسى امير مكه بود ، دربهايى كه در ديوار مسجد بزرگ قرار داشت را تغيير داده و سپس آنها را به وسيلهء ستونهاى استوانه‌اى سنگى كه در انتهاى هر يك از ستونها و ابتداى نيم‌طاق‌ها قسمتى چوبى از ساج ساخته شده و نيم‌طاق‌هايى از آجر و گچ سفيد بر آن بنا كرده و آن را به مسجد بزرگ متصل نمود . اين اتصال از اتصال گذشته بهتر بود چنان كه نمازگزاران و اشخاصى كه در دار الندوه بودند ، روبروى كعبه قرار گرفته و آن را مىديدند . اين كار در سال 306 هجرى صورت گرفت . دار الندوه پيش از اين همواره منزلگاه خلفا و امراى حج‌گزار در صدر اسلام بوده است ، ليكن در نيمه‌هاى قرن سوم به علت عدم رسيدگى به آن ، ساختمانش دچار فرسودگى شد تا آنجا كه برخى قسمت‌هاى آن منهدم گرديد و به تدريج به زباله‌دانى تبديل گرديد و سرانجام در توسعهء اخير ضميمهء مسجد الحرام شد .\r\nتوسعهء ديگرى كه در سمت غربى مسجد صورت گرفت ، معروف به توسعهء باب ابراهيم بود كه بنا به گفتهء فاسى ، اين توسعه در دوران جعفر المقتدر باللّه عباسى صورت پذيرفت .\r\nنامبرده دستور داد اين محل را به مسجد ضميمه كردند كه هم‌اكنون نيز به همان حالت باقى است . اين توسعه موجب گشايشى براى مردم شد و در آن نماز مىگزاردند . اين توسعه در سال 376 هجرى صورت گرفت . سقاخانه‌اى كه در اين توسعه قرار دارد از كارهايى است كه به وسيلهء ناصر حسن بن ناصر محمد بن قلاوون در تاريخ 759 هجرى يا 760 هجرى صورت گرفته است . طول توسعهء ياد شده ، پنجاه و شش ذراع و سه چهارم ذراع و عرض آن پنجاه و دو ذراع و ربع بود . در سال 641 هجرى على ابن عمر امير يمن ساختمانى در داخل باب السلام بنا نمود و در آن كتاب‌هاى زيادى را بر مسجد الحرام\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nوقف كرد . در سال 781 هجرى امير زين الدين عثمانى از مصر بندهء خود سودون پاشا را براى مرمت مسجد الحرام به مكه گسيل داشت . يكى از كارهايى كه به وسيلهء نام برده صورت گرفت زينت دادن درب كعبه و ناودان آن و نيز سفيد كردن سطح كعبه بود .\r\nدر شب شنبه بيست و هفتم شوال سال 802 هجرى در كاروان سراى رامشت ( كه هم اكنون معروف به كاروان سراى ناظر خاص در كنار باب الحزوره كه موسوم به باب العزوره در سمت غربى مسجد الحرام است ) شعله‌اى از آتش ظاهر گشت كه در يك لحظه به سقف مسجد سرايت نمود . آتش تمامى بخش غربى و بعضى از قسمت‌هاى دو رواق نخستين از سمت شامى را دربرگرفت . اين آتش همچنان پيش روى كرده و تمامى سقف‌ها و ستون‌هاى مرمرين را پوشاند و همه را از هم جدا نمود . اين آتش تا نزديكىهاى باب العجله پيش رفت به طورى كه قسمت‌هاى سوخته شده از مسجد ، به صورت انباشته‌هاى خاكستر درآمده و مانع از نماز خواندن مردم در آن مىگرديد و ديدن كعبه از پس آن ميسر نبود . خداوند منت نهاد و در مدت كوتاهى به وسيلهء امير بيسق ظاهرى در سال 803 هجرى ، قسمت‌هاى سوخته شده بازسازى و مرمت گرديد . نامبرده پس از خارج شدن حجاج از مكه ، عمليات خود را با جمع‌آورى تپه‌هاى خاكسترى جمع شده در مسجد آغاز كرد و سپس ساختمان مسجد را از نو آغاز نمود . تا آن كه آن را همانند قبل از آتش‌سوزى درآورد . پايان اين مرمت در اواخر شعبان سال 804 هجرى بود . سرعت بازسازى سبب تعجب مردم گشت ؛ زيرا آنان تصور مىكردند كه همانند گذشته اين ترميم حدود دو سال به طول خواهد انجاميد . خداوند كارها را سهل و آسان نمود . ستون‌هاى سمت غربى را به وسيلهء سنگ‌هاى تراشيده شده بنا نمود ، همچنين در رديف اول سمت شامى ، آنچه كه از ستون‌هاى مرمر شكسته وجود داشت به وسيلهء حلقه‌هاى آهنى آنها را به هم اتصال داده و مجددا از نو بنا كرد . تمامى اين قسمت‌هاى مرمت شده به حالت اوليه برگردانده شد . در اين ميان تنها سقف سمت غربى مسجد الحرام به علت كمبود چوب ساج به صورت نيمه تمام باقى ماند و در صورتى كه چوب لازم را در اختيار داشتند آن را پيش از موسم حج سال 804 هجرى به اتمام مىرساندند . در محرم سال 807 هجرى كه آغاز سال هجرى بود ، مجددا امير بيسق به\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nمكه آمده و چوب‌هايى را از عرعر به طائف و سپس به مكه حمل نمود و با سرعت تمام ، چوب‌ها را همانند اول ساخت و سقف را همانند پيش از آتش‌سوزى بنا نمود . در همان سال قسمت‌هايى از ساختمان مسجد به همراه سقف آن را كه مقدارى ترك برداشته بود مجددا مرمت كرد و در آن نقش و نگارهايى به وجود آورد . اين تعميرات در دوران سلطان ناصر فرج بن برقوق صورت گرفت . همچنين در همين سال به وسيلهء جواد اصفهانى وزير امير موصل ، سقاخانه عباس كه با چوب ساخته شده بود ، از نو بازسازى و با سنگ پوشانيده شد . در سال 815 هجرى قسمت‌هايى از مسجد الحرام و سقف آن به وسيلهء قاضى مكه ، جمال الدين محمد بن ظهره از اموالى كه به وسيلهء نيكوكاران اهدا گرديده بود تعمير و مرمت شد ، پس از آن ، مجددا ترك‌ها و فرسودگىهايى در ديوارهاى مسجد و ستون‌ها و درب‌ها و سقف‌هاى آن به وجود آمد كه خداوند آن‌ها را به وسيلهء امير زين الدين مقبلا القديدى كه از سوى پادشاه مصر اشرف بر سباى مأمور اصلاح گرديده بود ، به انجام رسانيد . نام برده به ترميم و ساختمان تمامى مسجد الحرام همت گماشت و ده‌ها نيم طاق در آن به وجود آورد و تعدادى از درب‌ها را تجديد نمود و نيز سقف‌ها را مجددا نوسازى كرد و به وسيلهء آهك آن‌ها را سفيد كرد . اين تعميرات در سالهاى 825 و 826 هجرى صورت گرفت . در سال 842 هجرى سقف مسجد به وسيله امير سيدوم تعمير گرديد . همچنين در سال 852 هجرى بيرم خواجه ناظر حرمين از سوى سلطان چقمق قسمت‌هايى از مسجد الحرام را مرمت كرد . در سال 778 هجرى باب ابراهيم به وسيله سلطان غورى تعمير شد . نامبرده نيم‌طاق‌هايى بر آن به وجود آورد ، در صورتى كه قبل از آن وجود نداشت و نيز بر بالاى آن كاخى بنا نمود كه در دو طرف آن دو ساختمان و خانه‌هايى جهت اجاره دادن ساخت و نيز در خارج باب ابراهيم وضوخانه‌اى بنا كرد . در سال 979 هجرى فرمانى از سوى خليفه سليم خان ( عثمانى ) صادر گرديد كه به موجب آن ساختمان مسجد الحرام به سبك جديد و استوارى تجديد بنا گردد و سقف آن را به گنبدهاى دايره‌اى شكل تغيير دهند . اين فرمان از سوى خليفه به نام سنان پاشا والى مصر صادر شد تا او از بزرگان كسى را براى انجام اين كار تعيين نمايد . نامبرده ، احمد بك را براى انجام اين فرمان تعيين نمود . انتخابى بسيار شايسته و بجا بود ؛ زيرا\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nاحمد بك داراى طبعى نيكوكار و كم اهميت نسبت به اموال دنيا و داراى روح ترحم و نوازش نسبت به فقرا بود . احمد بك در پايان ذى الحجه سال 979 هجرى به همراه حكم و فرمان‌هاى خليفه براى سرپرستى عمليات ساختمانى كه با نظارت و صلاحديد قاضى حسين ( كارپرداز كشور حسنى و سفير منطقه حجاز ) صورت مىگرفت به مكه وارد شد .\r\nنامبرده بزرگ مهندسان مصر آقاى محمد المصرى را به همراه خود داشت . عمليات ساختمانى هم زمان به صورت تخريب و بنا نخست از باب السلام در چهاردهم ربيع الأول سال 980 هجرى آغاز گرديد . در اين هنگام سلطان سليم خان درگذشت و فرزند او سلطان مراد جانشين وى گرديد . وى با فرمانى ديگر مجددا احمد بك را مأمور ادامهء ساختمان مسجد و به پايان رساندن آن گردانيد . بنابراين احمد بك كوشش فراوانى در پيش برد عمليات ساختمانى كرد تا اين كه در ماه‌هاى پايانى سال 984 هجرى كليه كارهاى ساختمانى مسجد الحرام به پايان رسيد . در اين حال مسجد الحرام منظرهء باشكوه و چشم‌نواز دل‌پذيرى را در برابر بينندگان به خود گرفته بود . هزينه‌اى كه در اين تجديد بنا صرف گرديد ، مبلغى حدود يكصد و ده هزار دينار ( پنجاه و پنج هزار ليره طلا تقريبا ) به همراه يكصد هزار طلاى ناب بود . هزينهء ياد شده ، جداى از هزينهء لوازم ساختمانى ؛ مانند چوب و آهن و هلال‌هاى گنبدها كه پوششى از طلا بر روى آن بود ، به شمار مىآيد و بدين گونه مسجد الحرام كنونى ساخته و پرداخته شد كه همچنان پاى برجاست . در اين نوسازى ، كارگران ارتفاع سطح زمين خيابان مسيل سيلاب‌هاى مكه را آنچنان پايين بردند كه سطح منطقهء مسفله در پايين مسجد الحرام قرار گرفت . اين كار براى جلوگيرى از نفوذ سيلاب‌ها به درون مسجد كه موجب انهدام اركان و ساختمان مسجد مىشد ، انجام گرفت . به طورى كه پس از آن اگر سيلى به راه مىافتاد از درون مسيل بيرون مسجد الحرام به سوى مسفله هدايت مىشد . مجددا مسجد الحرام در سال 1072 هجرى از سوى سليمان بك والى جده و شيخ مسجد الحرام با پولى كه محمد كزلار آغا ، سلطان مصر براى او فرستاده بود ترميم گرديد . در تمامى اين توسعه‌ها قسمت‌هاى بىاستفادهء خانه‌هاى اطراف كه براى مربع كردن مسجد خراب مىشد به مدرسه طلاب علوم دينى يا رواق و كاروانسرا براى سكونت فقيران اختصاص داده مىشد . اين مركز داراى\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nموقوفه‌هاى كلانى بود كه با گذشت زمان اين موقوفه‌ها تغيير كرد و گاه دست به دست گشته و از دست شخص موقوف عليهم بيرون آمده و به دستان ديگر قدرتمندان مىرسيد ؛ به عنوان مثال مىتوان از مدرسهء قايتباى كه هم‌اكنون در باب السلام در سمت چپ شخصى كه به داخل مىرود قرار دارد . اين مدرسه جايگاه تدريس علوم دينى بوده و موقوفه‌هايى در مصر داشته كه به تدريج بر اثر تصرف‌هايى كه در موقوفه‌هاى آن گرديد ، رو به نابودى رفت و مدرسهء علوم دينى به مركز پذيرايى از اميران كاروان حج مصرى تغيير يافت و در پايان بعضى از اشراف بنى غالب در آن سكونت مىگزيدند .\r\n\r\nمقام ابراهيم عليه السّلام\r\n1 - مقام چيست و كجاست ؟\r\nخداوند مىفرمايد :   إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ فِيهِ آياتٌ بَيِّناتٌ مَقامُ إِبْراهِيمَ   « 1 » و نيز مىفرمايد :  وَ اتَّخِذُوا مِنْ مَقامِ إِبْراهِيمَ مُصَلًّى  « 2 » شيخ المفسرين ابن جرير طبرى در تفسير خود در اين باره چنين مىگويد :\r\nمفسران در تفسير مقام ابراهيم اختلاف نظر دارند ، عده‌اى از آنان ؛ مانند ابن عباس ، مجاهد و عطاء گفته‌اند : مقام يعنى تمامى مناسك حج و مشاعر آن . گروهى ديگر گفته‌اند :\r\nمقام ابراهيم شامل عرفات ، مزدلفه و جمرات است كه اين مطلب مورد تأييد ابن عباس ، مجاهد و عطاء نيز مىباشد . ابن عباس مىگويد : مقام ابراهيم همان سنگى است كه وقتى ساختمان كعبه بالا مىرفت ، حضرت براى بالا بردن سنگ بر روى ديوارهاى بيت ، مجبور به ايستادن بر روى آن گرديد .\r\nگروه چهارمى در اين باره مىگويند : مقام ابراهيم همان مقام معروف در مسجد الحرام است . گويندهء اين مطلب قتاده و عمار و سدى مىباشند .\r\nسپس ابن جرير مىگويد : بهترين تفسير نزد ما اين است كه منظور از مقام ابراهيم ، همان مقام مشهورى است بدين نام كه در مسجد الحرام قرار دارد ؛ زيرا از عمر بن خطاب\r\n\r\n\r\n","description":"","footnote":"\r\n( 1 ) - آل عمران : 96\r\n( 2 ) - بقره : 125\r\n","page_name":" 237 ","page_number":237},
  {"content":"\r\n\r\nروايت شده است كه گفت : عرض كردم : « يا رسول اللّه ! لو اتخذت المقام مصلى » ؛ « چه نيكوست كه مقام را مصلاى خود قرار دهى » پس خداوند اين آيه را نازل كرد :  وَ اتَّخِذُوا مِنْ مَقامِ إِبْراهِيمَ مُصَلًّى  . همچنين از يوسف بن سليمان روايت شده كه گفت : حاتم بن اسماعيل گفت : جعفر ابن محمد امام صادق عليه السّلام از پدرش از جابر نقل كرده كه فرمود :\r\nپيامبر صلّى اللّه عليه و إله ركن را استلام كرد سپس سه طواف را با حركت تند و چهار طواف ديگر را به طور معمولى طى نمود و آنگاه به سوى مقام ابراهيم آمد و اين آيه را تلاوت نمود :\r\n وَ اتَّخِذُوا مِنْ مَقامِ إِبْراهِيمَ مُصَلًّى  سپس مقام را ميان خود و كعبه قرار داد و دو ركعت نماز بجاى آورد . بنابراين ، طبق اين دو روايت ، خواستهء خداوند از بجا آوردن نماز در كنار مقام ، همين جايگاه مشهور مىباشد ، با توجه به اين گفتار ، درستى نظر ما ثابت مىشود ؛ زيرا علاوه بر روايتى كه از پيامبر صلّى اللّه عليه و إله نقل شده و تأييدى است بر اين نظر ، ظاهر آيهء قرآن خود دلالت بر اين گفتار دارد و نيازى به تأويل آن نمىباشد و تا هنگامى كه دليلى بر نادرستى ظاهر در دست نباشد ، نمىتوانيم از آن دست برداشته و به تأويل باطنى مبهمى اعتماد كنيم و بدون ترديد آنچه كه نزد مردم به عنوان مقام مشهور است ، همين مقام ابراهيم بوده كه خداوند در اين باره مىفرمايد :  وَ اتَّخِذُوا مِنْ مَقامِ إِبْراهِيمَ مُصَلًّى  .\r\nدو روايتى را كه طبرى در تفسير خود آورده ، بخارى نيز در صحيح خود ؛ يكى را در كتاب تفسير و ديگرى را در كتاب حج نقل كرده است و همچنان كه مىبينيم تصريح آيه در اين است كه جايگاه نماز قسمتى از محدودهء مقام ، يعنى اطراف جايگاه مقام است ؛ زيرا خود جايگاه سنگ به علت كوچكيش نمىتواند محل نماز قرار گيرد ، بنابراين مقام جايگاهى بزرگتر و جز آن سنگ مىباشد و شايد سنگ مشهور در مقام ابراهيم علامت و نشانه‌اى از براى مقام باشد نه جايگاهى كه بايد بر روى آن نماز گزارد .\r\n\r\nاندازهء مقام « 1 »\r\nقاضى عزّ الدين بن جماعه مىگويد : هنگامى كه در سال 753 ه . در مكه مجاور\r\n\r\n\r\n","description":"","footnote":"\r\n( 1 ) - مقصود سنگ مقام ابراهيم و تزيينات آن است « مترجم » .\r\n","page_name":" 238 ","page_number":238},
  {"content":"\r\n\r\nبودم ، بلندى مقام از زمين 8 / 7 ذراع و سطح بالاى آن مربع و اندازهء هر ضلع آن 4 / 3 ذراع بود و موضعى كه نقش دو پا در آن موجود است ، توسط پوششى نقره‌اى پوشانده شده كه گودى جاى پا از روى نقره هفت قيراط و نيم به مقياس پارچه‌اى مصرى مىباشد .\r\nنخستين بار در زمان خلافت مهدى عباسى مقام زينت داده شد ؛ زيرا در هنگام برداشتن سنگ به علت سستى آن شكاف برداشت ، حاجيان كعبه از بيم از هم پاشيدن سنگ ، موضوع را به مهدى عباسى نوشته و جريان را به اطلاع او رساندند . وى در سال 161 ه .\r\nمبلغ هزار دينار يا بيشتر را براى ترميم آن فرستاد و آنان بالا و پايين سنگ را مستحكم نمودند . اين وضعيت تا زمان خلافت متوكل عباسى به همين صورت باقى بود تا در سال 236 ه . متوكل ( خليفهء عباسى ) مبلغ هفتاد هزار درهم نقره و هشت هزار مثقال طلا براى طلاكارى و زراندود نمودن مقام فرستاد كه بر روى طلاى پيشين نصب گرديد .\r\nسپس جعفر بن فضل امير مكه به همراه محمد بن حاتم طلاكارىهاى متوكّل بر روى مقام را كنده و با آن سكه ضرب نمودند ، بنابر آنچه كه گفته شده ، از آن براى جنگ با اسماعيل بن يوسف علوى كه در مكه و حجاز ، در سال 251 هجرى خروج كرده و فساد مىكردند ، استفاده نمودند . در اين دوره طلاكارى مهدى عباسى بر روى مقام همچنان باقى بود تا اين كه در محرم سال 256 ه . حاجبان مقام ، به على بن حسن عباسى امير مكه اطلاع دادند كه مقام سست گشته و قطعاتى از سنگ‌هاى آن فرو ريخته است و ترس فرو ريختن كامل آن مىرود و از او تقاضاى كمك در بازسازى نمودند . امير موافقت كرد و مقدارى طلا و نقره در اختيار آنان قرار داد تا بر روى طلاهاى پيشين قرار گيرد . بدين منظور ، دو طوق طلايى به وزن 1992 مثقال و يك طوق از نقره ساخته شد و سپس سنگ مقام را به دار الاماره منتقل نمودند و به وسيلهء معجونى از داروهاى گياهى و جيوه ، قطعات جدا شده از سنگ مقام را ( كه در اثر بيرون آوردن آن در سال 255 و 256 ه . به 7 قطعه درآمده بود ) به يكديگر پيوند زدند و مستحكم نمودند . شخصى كه در اين سال با دست خود اين قطعات را با يكديگر پيوند داد ، بشر خادم ، يكى از بندگان امير المؤمنين ( ! ) معتمد عباسى بود . پس از پيوند و قرار دادن پوشش زينتى آن ، در تاريخ دوشنبه هشتم ربيع الأول سال 256 هجرى آن را براى قرار دادن در جايگاه اصلى خود به مسجد الحرام\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nعودت دادند .\r\n\r\nجايگاه مقام ابراهيم و نمازخانهء پشت آن\r\nتقى الدين فاسى مىگويد : ازرقى ( متوفاى سال 217 ه . ) از ابن ابى مليكه روايت كرده كه جايگاه كنونى مقام همان محلى است كه از زمان جاهليت و نيز در زمان پيامبر صلّى اللّه عليه و إله و دو خليفهء بعد از او قرار داشته است . پس از سيلى كه در سال 17 ه . مشهور به « سيل ام نهشل » جريان پيدا كرد ، آن را از جايگاه اصلى خود كند و به كنار كعبه آورد . در كنار ديوار شرقى كه درب كعبه در آن سمت قرار دارد . اين سيل در زمان خلافت عمر جارى شد .\r\nعمر به مكه آمد و در حضور جمعى از صحابه ، آن را به جايگاه اوليهء خود باز گرداند .\r\nهمچنين محب طبرى از قول مالك در كتاب خود اين چنين نقل مىكند : مقام در دوران ابراهيم عليه السّلام در جايگاه كنونى خود بوده است ، ليكن در دوران جاهليت از ترس سيل ، آن را به كنار خانه آوردند . اين وضعيت در دوران پيامبر صلّى اللّه عليه و إله و ابو بكر به همين شكل باقى بود تا اين كه در دوران خلافت عمر پس از تعيين دقيق محل مقام كه به وسيلهء نخ‌هاى قديمى اندازه‌گيرى شد ، مقام را از خانه دور كردند و به جايگاه اوليه برگرداندند .\r\nتقى فاسى مىگويد : اين روايت گفته ازرقى است و با روايت صحيح جابر نيز مخالفت دارد وى پس از شرح زيادى در اين باره مىگويد : هم‌اكنون - يعنى سال 812 هجرى - در اين كه چه كسى مقام را به جايگاه اصلى كنونى آورده است ، سه نظريه وجود دارد : نخست پيامبر صلّى اللّه عليه و إله ، دوم عمر ، سوم ، يكى غير از دو نفر ياد شده . سپس گفته است :\r\nجايگاه كنونى مقام همان مكانى است كه در دوران خليل عليه السّلام بود و در اين نظر ترديد و شكى براى كسى وجود ندارد . اما اختلاف در اين است كه آيا مقام در دوران پيامبر صلّى اللّه عليه و إله در همين جايگاه بوده است همچنانكه ابن ابى مليكه گفته است و يا چنان كه مالك گفته جاى آن تفاوت داشته است ؟ سپس مىگويد : آنچه را كه عمر انجام داد آن بود كه مقام را كه سيل سال 17 ه . از جاى خود كنده بود به جايگاه پيشين خود باز گرداند .\r\nتقى فاسى در ادامهء سخن خود مىگويد : مقام هم‌اكنون در زير گنبدى فراز و چوبين كه بر روى چهار ستون سنگى تراشيده شده ، قرار گرفته است و اطراف آن را چهار پنجرهء\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nآهنى كه ميان هر دو ستون يك پنجره قرار دارد ، فرا گرفته است . ورودى مقام از سمت شرق است و درون گنبد آن با نقش و نگارهايى از طلا زينت داده شده و از بيرون ، آنچه كه در زير آسمان قرار دارد با آهك سفيد شده است . اما مصلايى كه در پشت مقام قرار گرفته داراى سايبانى است با چهار ستون كه دو ستون آن ، ستون‌هاى مقام و تكيه‌گاه گنبد آن است . درون سقف سايبان با نقش و نگارهاى طلايى مزين گرديده و سطح بيرونى آن با آهك سفيد شده است . اين ساختمان بنابر نوشته‌اى كه بر روى آن در هنگام ساختمان قرار داده شده در تاريخ رجب سال 810 ه . از سوى ملك ناصر فرج امير سرزمين مصر و شام ساخته شده است ، همچنين نام ملك ناصر محمد بن قلاوون امير مصر بر روى پنجره شرقى مقام با تاريخ سال 728 ه . نوشته شده است .\r\nمقام ابراهيم در بخش ميانى زير گنبد و در ميان چهار پنجرهء آهنى قرار داده شده است . مقام داراى گنبدهاى آهنين است ، مقصوره كه پايه‌هاى آن با مس مذاب بر روى زمين محكم و استوار شده ؛ آن‌گونه كه گنبد روى آن را فقط با كلنگ يا وسايلى شبيه به آن مىتوان از جا درآورد . احتمالا آن‌گونه كه ابن جبير در سفرنامه خود ، در سال 579 ه .\r\nمىگويد : اين گنبد آهنى را هنگام آمدن حجاج براى نگهدارى از مقام بر روى آن مىگذاشته‌اند ؛ زيرا اين پوشش آهنين قدرت تحمل فشار حاجيان زيارت‌كنندهء مقام را دارا بوده است . اين گفته بدين معنا است كه مقام در جايگاه خود ثابت نبوده و گاهى آن را به درون كعبه مىبرده‌اند و گاه همانند اكنون آن را در زير گنبدى چوبى قرار مىداده‌اند كه در موسم حج ، گنبد چوبين آن را به گنبد آهنى تبديل مىكرده‌اند .\r\nتقى فاسى مىگويد : نمىدانم چه زمانى مقام را همانند دوران فعلى در جايگاه ثابت خود قرار داده و بر روى آن گنبد آهنين گذاشته‌اند ، اما به نظرم نخستين كسى كه گنبدى بر روى گنبد آهنى كه در ميانهء آن مقام قرار دارد را ساخت ، ملك مسعود امير يمن و مكه بوده است . گنبد مقام در سال 900 و 1049 ه . تجديد بنا گرديد و طلاكارى آن را سليمان بك والى جده و مكه در سال 1072 ه . از سوى پادشاه مصر محمد كزلار انجام داده است .\r\nنوشته‌اى در سمت جنوبى گنبد قرار دارد كه در آن آمده است :\r\n« امر بتجديد هذا المقام الشريف مولانا العبد الفقير الى اللّه تعالى سلطان\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nالإسلام و المسلمين قاتل الكفرة و المشركين ملك البرّين و البحرين ، خادم الحرمين الشريفين السلطان المالك الملك الأشرف ابو النصر قانصوه الغورى عز نصره فى 15 شهر رجب الفرد سنة 900 ه . »\r\nهمچنين نوشته‌اى ديگر بر روى گنبد ، در سمت غربى مقابل درب كعبه است : « امر بتجديد هذا المقام المعظم سيدنا و مولانا السلطان المظفر سليم خان بن سلطان بايزيد خان - كه بر روى سمت شمالى گنبد نام تمامى نياكان خود را نوشته است - سال 1049 هجرى » . فاصله ميان ضريحى كه بر روى مقام قرار دارد تا ديوار درب كعبه را اندازه گرفتم كه 40 / 15 متر بود . با مطوّف خود در سفر حج سال 1318 ه . به درون پنجره‌اى كه بر روى مقام قرار داشت رفتم . وى مقدارى از آب زمزم را بر روى اثر دو پا ريخت كه آن را نوشيدم . در سال 1325 ه . هنگام حج ، عكس ص 69 را از مقام گرفتم . در عكس ، مقام را در كنار كعبه و منبر ملاحظه مىكنيد . اگر دقت كنيد در هر سمت دو پنجره ديده مىشود كه بر ميانهء مقام است ، گنبد را نيز مىبينيد . پردهء مقام را كه در مصر بافته شده ، ملاحظه مىكنيد .\r\n[ تصوير 
  ]\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nدر جدول زير نوشته‌هاى روى پرده مقام را آورده‌ام . [ تصوير 
  ]\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n\r\nمقام‌هاى چهارگانه يا مصلاى امامان در نمازهاى يوميهء واجب\r\nتقى فاسى در كتاب « شفاء الغرام » خود اين‌گونه آورده است :\r\nمقام شافعى در پشت مقام ابراهيم است و فاصلهء آن تا ديوار شرقى كعبه 2 / 1 39 ذراع آهنى مىباشد و ميان مقام شافعى تا دو ستون پيشين گنبد مقام ابراهيم 2 / 1 9 ذراع است كه البته اين مقام اكنون ديگر وجود ندارد و امام شافعيان در مقام ابراهيم و يا بر روى بام جايگاهى كه بر روى چاه زمزم ساخته شده است نماز مىگزارد .\r\nاما مقام حنفى كه فاصله آن از ديوار محراب تا ميانهء ديوار حجر 6 / 5 31 ذراع و از ديوار محراب آن تا لبهء حاشيه مطاف 2 / 1 10 ذراع پايى است كه عرض هر عتبه پايى نيم ذراع و دو قيراط مىباشد . اما مقام مالكى كه فاصلهء آن از ديوار محراب آن تا ميانهء ديوار غربى كعبه 3 / 2 37 ذراع و از ديوار محراب تا حاشيهء مطاف 3 / 1 10 ذراع پايى مىباشد .\r\nو اما مقام حنبلى كه فاصله آن از ديوار محراب تا حجر الأسود در جنوب مسجد الحرام 3 / 2 27 ذراع به ذرع پا مىباشد . ( ذراع آهنى برابر با 7 / 1 56 سانتيمتر است كه در اين باره صحبت خواهد شد ) .\r\n1 - مقام حنفى : تقى فاسى مىگويد : در اواخر سال 801 هجرى و آغاز سال 802 ه .\r\nمقام حنفيان ساخته شد . اين مقام بر روى چهار ستون سنگى با سقفى كه در آن تزيينات روغنى به كار رفته ، قرار گرفته است . سطح بالاى سقف كه در زير آسمان است ، با آهك سفيد شده است . در ميان دو ستون پيشين مقام ، محرابى مرمرين قرار داده شده است .\r\nفاسى مىگويد : عده‌اى از علما ؛ از آن جمله علامهء بزرگوار زين الدين فارسكوى شافعى اين عمل را مردود شناخت و كتاب جالبى در اين مورد تأليف نمود و نيز شيخ سراج الدين بلقينى و فرزندش جلال الدين ، قاضى القضاة مصر ، همچنين قضاة ديگر اين عمل را رد كرده و بر انهدام آن فتوا دادند و بر كسى كه فتوا بر چنين ساختمانى داده است حكم تعزير صادر نمودند . ولىّ امر نيز فرمانى دربارهء انهدام اين ساختمان صادر نمود ، ليكن با مخالفتهايى كه افراد ذى نفع در آن نمودند ، حكم به مرحلهء اجرا در نيامد . علت مخالفت با چنين ساختمانى ، اشغال بخشى از فضاى مسجد الحرام است كه استفادهء اندكى از آن مىشود . همچنين به جهت پوشيده بودن آن ، ترس از فساد در آن مىرفت ليكن از\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nسوى ديگر ، برخى از علماى حنفيه با خراب كردن آن مخالفت كرده و مىگفتند : اين سايبان ، حاجيان را از گزند آفتاب و گرما و باران و سرما پناه مىدهد و در حكم رواق‌ها و ستون‌هاى مسجد الحرام است . در سال 836 ه . امير سودون محمدى به منظور تعمير سقف ، مقام ياد شده را برداشته و سپس با نقش و نگارهاى زيبايى كه بهتر از قبل بود تزيين نمود و بر روى آن گنبد چوبى سفيدى قرار داد كه از درون مقام اثرى از آن گنبد ديده نمىشد . كف درون مقام را نيز با سنگهاى لاشهء قرمز رنگ ، سنگ فرش كرد كه بعدها نيز بارها تجديد گرديد . آخرين بار در سال 917 ه . بود كه به همان منوال تا سال 924 ه .\r\nباقى ماند . هنگامى كه امير مصلح الدين رومى در موسم حج سال 923 ه . براى انجام حج به مكه آمد تصميم گرفت كه آن را خراب كرده و مجددا به طرز مجلل‌ترى آن را بنا نمايد .\r\nبدين منظور در آغاز سال 924 ه . آن را خراب كرد و سپس گنبد بلند و بزرگى كه بر چهار پايهء پهن به همراه چهار نيم طاق بود بنا نمود . تمامى اين قسمت‌ها توسط سنگ‌هاى لاشهء تراشيده شده ، از رنگ قرمز و زرد ساخته شد . اين سنگ‌ها را از سمت حديبيه و از منطقه‌اى بنام شميسى مىآوردند . همچنين وى بر طول و عرض مقام افزود و محراب آن را در كنار لبه حاشيه مطاف قرار داد . اين گنبد تا سال 949 ه . باقى بود تا اين كه در سال ياد شده ، به دستور پادشاه و به علت اشغال فضاى زيادى از مسجد الحرام تخريب گرديد . اين دستور به وسيلهء امير خشقلدى نيابت پادشاه در جده و مباشر ساختمان‌سازىهاى سلطنتى به مرحله اجرا درآمد و در روزهاى آغازين ماه رجب سال 939 ه . اين گنبد منهدم گرديد . وى سپس اقدام به ساختمان مجللى براى مقام حنفيان نمود ، چهار ديوارى كه 4 ركن آن را با قطعات ستون‌هاى سنگى باقى مانده از گنبد پيشين ساخت كه از سنگهاى لاشه تشكيل شده بود با 6 ستون گران‌بهاى يك پارچه از سنگ چخماق كه دو ستون آن در ميان 2 ركن و دو ستون ديگر در ميان دو ركن پسين قرار داد و يك ستون نيز ميان دو ركن برابر در سمت باب العمره و ستون آخر ميان ركن برابر با سمت باب السلام به موازات ستون نخستين ساخت . بر بالاى اين ستون‌ها ، ده نيم طاق زيبا قرار داده شد كه بر آن سقفى از چوب ساج با شكل بسيار ظريف و جالبى ساخته شده است . اين سقف با نقش و نگارهاى چشم‌نوازى تزيين شده است . بر روى اين سقف سايبانى چهار گوش بر روى\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n6 ستون ، براى اذان‌گويان ساخته شد . اين ستون‌ها ظريف‌تر از ستونهاى زيرين جايگاه مىباشد و بر روى آنها نيز قرار دارد . بر روى تمام اين مجموعه حفاظى پوشيده از سرب قرار دارد كه نمازگزاران را از گزند باران حفظ مىكند . در ميان سقف اول پنجره‌اى است كه مبلّغ يا اقامه‌گو ، امام را از آنجا مىبيند . اين مقام داراى پله‌هاى زيبايى به سوى ايوان است كه در هنگام نماز اذان‌گو از آن بالا مىرود . اين ساختمان در سيزدهم رمضان سال 939 هجرى به پايان رسيد . در سال 974 هجرى به فرمان سلطان احمد خان ، مقام حنفيان با سنگ مرمر سفيد پوشيده شد و در سال 1010 هجرى محراب آن با مرمر تزيين گرديد .\r\nدر سال 1072 هجرى سليمان بك والى جده و شيخ حرم و ناظر ساختمانهاى آن از سوى سلطان محمد كزلار آغا بار ديگر مقام حنفى را با سنگ چخماق تراشيده شده و سنگ زرد ترميم نمود و بالاترين سقف آن را با سرب و روكشى از طلا پوشانيد و در برابر و بالاى آن چندين كنارهء پوشيده با آب طلا ساخت و در قسمتهايى از آن نقش و نگارهاى زيبايى به وسيلهء آب طلا و روغن ايجاد نمود . در تصوير ص 246 سمت شمال و شرق مسجد را در حالى كه كعبه در ميان صحن قرار دارد ، ملاحظه مىنماييد .\r\n[ تصوير 
  ]\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nدر سمت چپ عكس مقام دو طبقه‌اى حنفى و مقام مالكى سپس ميله‌هاى مطاف سپس حجر را به شكل نيمدايره در كنار كعبه مىبينيد . در سمت راست عكس ، مقام ابراهيم و گنبد و باب بنى شيبه و زمزم كه بر روى آن گنبدى نيز قرار دارد و در كنار آن سقّاخانه عباس را ملاحظه مىكنيد . مقام حنبلى را در جنوب سقاخانه مىبينيد .\r\nشماره‌هاى ( 2 و 3 و 4 ) مقامهاى شافعى و مالكى و حنبلى هستند . اين مقامهاى سه‌گانه به وسيلهء امير بيسق در سال 807 ه . مرمت گرديد .\r\n\r\nچگونگى خواندن نماز در مقامهاى چهارگانه\r\nابن ظهيره در كتاب خود « جامع اللطيف » مىنويسد : اما چگونگى نمازگزارى آنان در دوران ما ( نيمه‌هاى قرن دهم ) بدين گونه است كه نخست امام شافعى در مقام خليل عليه السّلام . پس از آن امام حنفيان ، بعد از او امام مالكيان و آنگاه امام حنبليان هر يك در مقام خود نماز مىگزارند . اين ترتيب ويژهء نماز صبح ، ظهر ، عصر و عشا بوده اما در نماز مغرب به صورتى كه ما تازگى آن را ديديم ؛ بدين‌گونه است كه امام حنفى و شافعى همزمان نماز را شروع مىكنند كه به علّت درهم آميختن صداى تكبيرگويان آنها ، موجب بر هم خوردن نظم و ترتيب نماز افراد دو گروه مىشود . اين مطلب به نظر مولاى ما سلطان سليمان رسيد ، نامبرده دستور داد كه در اين مسأله دو گروه اجتماع كرده و براى حل آن با هم به مشورت بپردازند . بدين منظور قضات به همراه امير على بك نايب خليفه در جده ، در حطيم اجتماع نموده و پس از گفتگو بدين نتيجه رسيدند كه نخست امام حنفى نماز مغرب را اقامه كند و سپس هنگام تشهد گروه نخست ، امام شافعى نماز خود را آغاز نمايد . اين وضعيت در سالهاى 931 ه . اتفاق افتاد و تاكنون ( 949 ه . ) نيز ادامه پيدا كرده است خداوند به همت‌كننده آن جزاى خير عطا نمايد .\r\nمالكىها و حنبلىها همچنانكه ديديم ، نماز مغرب را در پشت امام خود نمىخواندند .\r\nاما چگونگى نماز خواندن پيش از سالهاى ياد شده ، به همان ترتيبى بوده است كه گذشت ، با اين تفاوت كه امام مالكى پيش از حنفى آغاز به نماز مىكرده است . ليكن از سال 790 هجرى نماز امام حنفى بر مالكى پيشى گرفت . فاسى مىگويد ابن جبير هنگام\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nتوصيف چگونگى نمازگزارى ، دچار اشتباه شده و گفتار او نشان‌دهنده پيشى گرفتن هر يك از دو امام حنفى و مالكى بر يكديگر است .\r\nاما نماز مغرب را ائمه چهارگانه همگى در يك زمان شروع مىكردند كه اين رفتار موجب اشتباه و بىنظمى در نماز افراد به علّت درهم آميخته شدن صداى تكبيرگويان مىشده است . عده‌اى از افراد نيكوكار و اهل خير در نزد ولى امر كه در آن زمان ناصر فرج ابن برقوق چركسى امير مصر بود ، گفتگو كردند كه اين وضع را تغيير دهد . به دستور نامبرده در موسم حج سال 811 ه . امام شافعيان به تنهايى نماز مغرب را در مسجد الحرام به پا داشت . اين كيفيت همچنان ادامه داشت تا اين كه ملك مؤيد امير مصر گرديد . نامبرده دستور داد كه ائمه سه‌گانه ، نماز مغرب را به همان صورت پيشين برپا نمايند و بدين ترتيب در شب ششم ذى الحجه سال 816 هجرى اين دستور عملى گرديد . همچنين ائمه سه‌گانه بجز شافعى ، نماز عشا را در رمضان و ائمه چهارگانه و نيز امام جماعت‌هاى ديگرى در نماز تراويح در مسجد الحرام همگى همزمان نماز را شروع مىكردند كه اين وضعيت همواره موجب شك و بىنظمى در صف نمازگزاران مىگرديد . اين وضعيت بيشتر در نماز مغرب به علت تعدد امامان جماعت رخ مىداد .\r\nبا توجه به اين وضعيت بود كه بيشتر علما از تمامى مذاهب تعدد امام جماعت را در نمازهاى پنجگانه ، به ويژه نماز مغرب كه همگى همزمان شروع مىكردند ، محكوم و مردود شمردند . به « شفاء الغرام » مراجعه نماييد .\r\nاما در زمان ما ( سال 1318 ه . ) همه نمازهاى پنجگانه به امامت امام حنفى آغاز مىگردد و بعد از آن مالكى و سپس شافعى و در پايان حنبلى نماز مىگزارند البته به جز نماز صبح كه نخست امام شافعى به نماز مىايستد و آخرين آنها حنفى مىباشد .\r\n\r\nمنبر مسجد الحرام\r\nبيشتر خلفا و حكام در روزهاى جمعه در مسجد الحرام بر روى زمين و به طرف كعبه و داخل حجر مىايستادند و خطبه مىخواندند .\r\nاين وضعيت تا سال 44 هجرى ادامه داشت تا اين كه معاوية بن ابو سفيان از شام به\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nقصد حج به مكه آمد . او همراه خود منبرى چوبين با 3 پله آورد و بر آن در مسجد الحرام خطبه خواند . اين منبر همچنان در مسجد الحرام باقى بود و پيوسته بر آن خطبه مىخواندند و هر گاه قسمتى از آن خراب مىشد ، مجددا مرمت مىگرديد . زمانى كه هارون الرشيد حج مىگزارد از سوى كارگزارش در مصر موسى بن عيسى منبرى از چوب با نه پله كه نقش و نگارهاى زيبايى بر آن بود ، به مسجد اهدا گرديد . در اين حال منبر نخستين را به عرفات بردند . سپس به دستور واثق عباسى منبرى براى مسجد و منبر ديگرى براى مسجد منا و منبر سومى هم براى عرفات ساختند .\r\nمنتصر بن متوكل عباسى هم وقتى در زمان خلافت پدر ، حج گزارد ، منبر بزرگى در مسجد الحرام قرار داد و بر آن خطبه خواند . سپس از مكه بيرون رفت و منبر را در مسجد باقى گذارد . از آن پس منبرهاى فراوانى در مسجد قرار دادند ؛ از آن جمله منبرى كه توسط وزير مقتداى عباسى ساخته شد . اين منبر كه بر روى آن نوشته « لا إله الا اللّه ، محمد رسول اللّه ، الامام المقتدى باللّه امير المؤمنين » با طلا نقش بسته بود ، از بغداد به آنجا فرستاده شد .\r\nهزينهء ساختن اين منبر حدود هزار دينار طلا ( 500 جنيه ) بود ، چون منبر به مكه رسيد مصريها آن را سوزاندند و در اين حال امير مكه محمد بن جعفر هيچگونه اعتراضى نكرد وى اوّلين شخصى بود كه نام پادشاهان مصر را از خطبه حذف نمود و نام خلفاى بنى العباس را در خطبه جايگزين كرد . اين مطلب هنگامى رخ داد كه يكصد سال خطبه به نام خلفاى مصر خوانده مىشد . مردمان مصر مخالفت كرده و او را مجبور نمودند كه براى پادشاه مصر مستنصر عبيدى خطبه بخواند كه او نيز چنين كرد .\r\nسپس خطبه بر مبناى پولى كه از سوى خلفاى مصر يا بنى العباس فرستاده مىشد ( گاه به نام اين و گاه به نام آن ) خوانده مىشد . عادت سخنرانان و خطبا در مكه چنين بود كه مدح و ثناى فراوانى براى پادشاه مىنمودند ، به عنوان نمونه در خطبه از الملك الصالح اين‌گونه تمجيد مىشد : « صاحب مكة و عبيدها و اليمن و زبيدها و مصر و سعيدها و الشام و صناديدها و الجزائر و وليدها ، سلطان القبلتين و رب العلامتين و خادم الحرمين الشريفين ، الملك الكامل خليل امير المؤمنين » .\r\nباز از جمله منبرهايى كه به مسجد الحرام ارسال گرديد ، در زمان حكومت اشرف\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nشعبان امير مصر به سال 766 هجرى بود ، اين منبر همچنان باقى بود و بارها ترميم گرديد كه به گفته تقى فاسى : تاكنون ( 815 ه ) باقى مانده و بر آن خطبه مىخوانند و منبر زيبايى هم ملك المؤيد امير مصر در موسم حج سال 818 هجرى به مكه فرستاد كه در هفتم ذى الحجه بر آن خطبه خوانده شد و مجددا خطبه‌ها پس از آن بر روى منبر پيشين خوانده مىشد ، سپس منبرى هم از چوب ، از سوى شيخو امير مصر به مكه فرستاده شد كه در روز ترويه ( - هشتم ذى حجه ) بر آن خطبه خواندند .\r\nملك ناصر « خوشقدم » امير مصر نيز در سال 866 هجرى منبرى از چوب به مسجد الحرام فرستاد كه در دوم ذى الحجه همان سال بر روى آن خطبه خواندند .\r\nهمچنين ملك قايتباى ظاهرى هم منبرى چوبى در سال 877 هجرى به مكه فرستاد كه در اول ذى الحجه همان سال بر آن خطبه خوانده شد .\r\nسپس در سال 966 هجرى سلطان سليمان خان ( عثمانى ) منبرى از مرمر كه در حال حاضر پشت مسجد الحرام قرار داده شده است و نمونه‌اى از استحكام و ظرافت است ، به مسجد فرستاد . در تصوير زير آن را به صورت كامل مىبينيد .\r\n[ تصوير 
  ]\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nاگر در عكس همين صفحه دقت كنيد سخنران را بر روى منبر در حالى كه قبا و عبا پوشيده و بر كمر و سر خود شالى بسته است ، مىبينيد .\r\n[ تصوير 
  ] بر روى منبر از سوى كعبه اين كلمات نوشته شده است : « الحمد للّه رب العالمين قد بنى سليمان منبرا لبلد أمين » و در سمت مقابل آن اين نوشته‌ها به چشم مىخورد : « انّه من سليمان و انه‌بسم اللّه صدق اللّه جلّ اسمه سنة 966 ه . »\r\nقاضى صلاح الدين بن ظهيرهء قرشى مكى ، به سال ورود منبر ياد شده ، اين ابيات را\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nسروده است :\r\n شيّد اللّه ملك من * اسبغ اللّه ظله \r\n و بأم القرى لقد * ضاعف اللّه نزله \r\n إنّ ذا المنبر الذي * قد حوى الحسن كلّه \r\n هاك تاريخه الذي * شهد الخلق فضله \r\n لسليمان منبر * بالدعا شاهد له \r\nسال 966 ه .\r\nنخستين خطبه توسط ابو حامد بخارى در روز عيد فطر بر آن خوانده شد . در بيست و دوم ذى الحجه سال 1020 ه . هلال آجرى كه در بالاى منبر قرار داشت تخريب و با هلال نقره‌اى مطلّايى جايگزين گرديد .\r\nسخنران در هنگام خطبه ، منبر را به ديوار كعبه ميان ركن حجر الأسود و ركن يمانى تكيه داد و در هنگام شروع خطبه نخست حجر الأسود را استلام كرد و دعا مىكرد و سپس بر فراز منبر مىرفت و پس از پايان خطبه منبر را به جايگاه پيشين در كنار زمزم باز مىگرداندند .\r\nاين منبر همچنان در مسجد الحرام باقى مانده و تاكنون پيوسته بر آن خطبه مىخوانند .\r\n[ تصوير 
  ]\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nهم‌اكنون عادت چنين است البته از قديم هم اين گونه بوده است كه خطيب نماز جمعه ، در حالى كه ميان دو نفر از خواجه‌هاى حرم قرار گرفته ، وارد مسجد الحرام مىگردد و دو خواجهء ياد شده هر يك بيرقى در دست خود بلند نموده و خطيب را به سوى حجر الأسود راهنمايى مىكنند ، نامبرده پس از بوسيدن آن به سوى منبر حركت نمود و اين در حالى است كه شخصى در برابر او با حركت دادن چوبى كه داراى پوست ظريفى است و صداى تندى را در فضاى مسجد مىپراكند حركت مىكند ، صدا بگونه‌اى است كه تمامى افراد درون مسجد و بيرون آن صداى چوب ياد شده را مىشنوند و اين صدا حركت خطيب به سوى منبر را به اطلاع همه مىرساند .\r\nدر كنار منبر شخصى يك قبضه شمشير در اختيار او گذاشته و سپس دو پرچم ( - بيرق ) ياد شده در كنار منبر قرار داده مىشود .\r\nخطيب در هر پله توسط شمشير خود ضربه‌اى بدان وارد مىكند كه صداى آن را همه مىشنوند و اين كار را تا بالاترين پله انجام مىدهد . پس از آن در لب دعايى زمزمه مىكند و به جمع حاضر مردم در سمت چپ و راست سلام مىدهد و مردم همگى پاسخ مىدهند . در اين هنگام موذنان بر روى ساختمان زمزم ، اذان دوم را ندا داده و پس از اتمام آن خطبه شروع مىگردد ؛ از آن جمله در خطبه‌هاى خود اين كلمات را مىگويد :\r\n« أللّهمّ صلّ على محمد و على آل محمد ما طاف بهذا البيت طائف » .\r\nو با انگشتان خود اشاره به كعبه كرد و دعا براى خلفاى چهارگانه و عموى پيامبر صلّى اللّه عليه و إله و دو سبط او ( حضرت امام حسن و حسين عليهما السّلام ) و مادرشان ( حضرت زهرا عليها السّلام ) و مادر بزرگشان ( حضرت خديجه عليها السّلام ) كرد آنگاه به خليفه و امير مكه دعا نمود . هنگامى كه نماز به پايان رسيد پايين آمد و در حالى كه دو طرفش دو خواجهء پرچم به دست و در برابرش نقاره‌زن قرار داشت حركت مىكرد ، اين علامتى است كه نشان مىدهد خطبه و نماز به پايان رسيده است . در تصوير مردم را در حال خواندن نماز جمعه در مسجد الحرام به تاريخ ذى الحجه سال 1320 ه . ملاحظه مىكنيد و در سمت راست عكس مقام ابراهيم و باب بنى شيبه و زمزم و سقاخانه را مىبينيد . سقاخانه اكنون انبار وسائل مسجد است .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n[ تصوير 
  ] عكس زير نمايى است از اقامهء نماز جمعه در ذى الحجه سال 1325 .\r\n[ تصوير 
  ]\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nچاه زمزم\r\nاين چاه در جنوب مقام ابراهيم ، به طورى كه ركن شمال غربى ساختمانى كه بر روى آن ساخته شده ، به موازات حجر الأسود و به فاصلهء 18 متر از آن است ، قرار دارد . آب آن داراى طعم سنگينى است و ساختمانى كه بر روى آن ساخته شده ، به شكل مربع بوده كه طول ضلع درونى آن 25 / 5 متر و زمين آن با مرمر پوشيده شده است . اين ساختمان داراى دو طبقه بوده كه طبقهء اول آن ويژهء خدمتگزاران چاه و طبقه دوم مخصوص خواجه‌هاى حرم مىباشد . افرادى كه قصد شستشوى خود و استحمام را دارند به وسيلهء پله‌هاى چوبى به بالا مىروند . در تصوير 92 ساختمان زمزم در قسمت مشرق درون مسجد الحرام را ملاحظه مىكنيد . همچنين در تصوير زير ساختمان زمزم را در حالى كه حجاج براى نوشيدن آب به درون آن مىروند مىبينيد .\r\n[ تصوير 
  ]\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nاين چاه مربوط به دورانهاى قبل از زمان حضرت اسماعيل عليه السّلام بوده ، بدين صورت هنگامى كه هاجر در كنار بيت سكنى گزيد ، فرزندش اسماعيل تشنه شد ولى آبى نيافت ، در اين لحظه جبرئيل نازل شد و با پاشنهء پايش زمين را كند و در روايتى ديگر آمده كه با ضربه پاى خود آن را ظاهر نمود - هر دو روايت در كتاب بخارى آمده است - و آب بر روى زمين جوشيد . اين شروع زمزم بود . همچنانكه در روايات آمده ، هاجر چون از تشنگى مىترسيد به محض ديدن آب ، از ترس فرو رفتن آب در زمين ، چاله‌اى در ريگزار اطراف آن ساخت و مشك خود را از آن پر نمود . فاكهى عقيده دارد كه حضرت ابراهيم عليه السّلام چاه زمزم را پس از جوشيدن آب از آن ، حفر نمود .\r\nاز اين پس ساختمانهايى در مكه به وجود آمد كه پيش از آن كسى در اطراف بيت سكونت نمىكرد ، به علت وجود آب در اين منطقه ابتدا قبيلهء جرهم در آن سكونت گزيد و نيز گفته شده كه ذو القرنين قبل از حضرت ابراهيم عليه السّلام به زمانى طولانى و دراز در كنار زمزم آمده است . آب زمزم همچنان وجود داشت و ساكنان مكه از آن استفاده مىكردند تا اين كه جرهميان بىاحتراميهاى زيادى به مقام كعبه و قداست آن كردند . در اين هنگام دهانهء چاه بسته شد به طورى كه هيچكس از محل آن اطلاعى نداشت و نيز گفته شده كه جرهميان به هنگام تبعيدشان از مكه ، چاه را پر كردند و روى آن را پوشانيدند . تا اينكه دوران سرورى به عبد المطلب بن هاشم ، جد پيامبر صلّى اللّه عليه و إله رسيد . وى محل چاه زمزم را در خواب ديد و سپس آن را حفر كرد و به آب رسيد و اين حادثه پيش از تولد پيامبر صلّى اللّه عليه و إله بود . سرانجام پس از ساليان دراز ، آب چاه رو به كاهش گذاشت و در سال 223 ه . به علت خراب شدن ديوارهاى آن ، نزديك به قطع شدن رسيد . تا اين كه مردى از اهل طائف بنام محمد بن بشير « 1 » به ترميم آن پرداخت . ازرقى مىگويد : من در بن اين چاه رفته و در آن نماز گزاردم و در آن سه چشمه جوشان آب يافتم ؛ نخست چشمه‌اى مقابل ركن اسود و ديگرى مقابل كوه ابو قبيس و صفا و سومى مقابل كوه مروه .\r\nگودى زمزم از ابتدا تا انتهاى آن ، 69 ذراع بود كه 40 ذراع آن با ديوارى سنگ چنين ساخته شده و 29 ذراع باقى مانده در كوه كنده شده است .\r\n\r\n\r\n","description":"","footnote":"\r\n( 1 ) - ازرقى در كتاب خود اخبار مكه اين شخص را بنام محمد بن مشير ذكر كرده است « مترجم » .\r\n","page_name":" 256 ","page_number":256},
  {"content":"\r\n\r\nتقى فاسى مىگويد : در حضور من ارتفاع بلند چاه از روى زمين و قطر و محيط آن شمارش گرديد . ارتفاع لبهء چاه زمزم از روى زمين 4 / 13 ذراع و قطر دهانهء آن چهار و نيم ذراع و محيط دهانهء آن پانزده ذراع دو قيراط كم بود . ( كه اين ذراع بر حسب ذراع آهنى 7 / 1 56 سانتيمتر شمارش گرديده است )\r\nتقى فاسى در سالهاى آغازين قرن نهم گفته است : چاه زمزم داخل خانه‌اى مربع قرار گرفته است و در ديوارهاى آن 9 حوض وجود دارد كه از آب چاه زمزم پر مىشود و مردم با آن وضو مىسازند . در آن ديوارى كه روبروى كعبه است ، پنجره‌هايى وجود دارد و در بالاى اين خانه سايبانى براى مؤذنان ساخته شده است ، ليكن نمىدانم چه كسى اين ساختمان را بدين شكل بنا كرده است .\r\nوى سپس گفته است : در سال 822 هجرى اصلاحات و تغييرات اساسى در اين خانه انجام شد ، حوضها و سايبان مؤذنان بر بالاى آن مرمت گرديد كه هزينهء اين تعميرات را جناب مستطاب عالى شيخ على بن محمد بن عبد الكريم گيلانى كه در آن زمان در مكه زندگى مىكرد ، پرداخت نمود . در سال 933 ه . در اطراف ساختمان زمزم كتيبه‌اى از طلا ساخته شد كه در آن نام « مولانا السلطان الملك المظفر سليمان نخبة آل عثمان » نوشته شده بود و نيز در سال 948 ه . ساختمان زمزم به دست امير خشقلدى تجديد بنا گرديد . به طورى كه زمين آن را با مرمر فرش كردند و بر آن سقفى نهادند و بر روى آن سايبانى از چوب كنده‌كارى شده به وجود آوردند . روى اين سايبان ، شيروانى قرار دادند كه در وسط آن گنبدى قرار داشت و سطح بيرونى آن ، با يك لايه سرب پوشيده شده بود . در سال 1020 ه . به دستور سلطان احمد خان ( عثمانى ) پنجره‌اى آهنى در داخل چاه زمزم قرار دادند ، به طورى كه يك متر از آب چاه روى آن قرار گرفته بود ؛ زيرا بعضى از ديوانگان بر حسب تصوراتشان خود را جهت فدا كردن به داخل چاه مىانداختند . اين پنجره هنوز - 1318 ه . - باقى است . بر پنجرهء اطراف زمزم در سمت شمالى درب آن ، اين نوشته ديده مىشود :\r\n« ماء زمزم شفاء من كلّ داء » ، « آية ما بيننا و بين المنافقين أنّهم لا يتضلعون من زمزم » السلطان عبد الحميد خان سنة 1201 ه . »\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nبر درب آن ساختمان اين شعر ديده مىشود :\r\n سرور لسلطان البسيطة و الورا * عبد الحميد البر بحر المكارم \r\n و نصر له أيضا و فتح و رفعة * به تعمير هذا المأثر المتقادم \r\n حفيرة ابراهيم يوم ابن هاجر * و ركضه جبريل على عهد آدم \r\nبر روى پنجرهء پيشين اين خانه ، اين نوشته‌ها به چشم مىخورد :\r\n« ماء زمزم لما شرب له . لا يجمع ماء زمزم و نار جهنّم في جوف عبد » ( السلطان عبد الحميد خان سنه 1201 ه . )\r\nاحاديث بسيارى در فضل و برترى آب زمزم آمده كه از آن جمله طبرانى در معجم خود ، به نقل از افراد مورد اعتماد و ثقه ، رواياتى را دربارهء زمزم آورده است و نيز صحيح ابن حبان از ابن عباس و او از پيامبر صلّى اللّه عليه و إله نقل كرده ، كه : « خير ماء على وجه الأرض ماء زمزم » ؛ « آب زمزم برترين آبها بر روى زمين است » .\r\nبخارى نيز در كتاب خود نقل كرده است : « هنگامى كه سينهء پيامبر صلّى اللّه عليه و إله شكافته شد ، آن را با آب زمزم غسل دادند » . همچنين ابن قيم جوزى در كتاب « زاد المعاد » در باب طب آورده است : « آب زمزم برترين آبها و گرامىترين و ارجمندترين آنها است و مردم آن را دوست دارند و ارزش والايى در نظر آنان دارد و آن گودى است كه به وسيلهء جبرئيل به وجود آمد و سيراب كنندهء اسماعيل است » .\r\nحجاج در زمان ما با خود پارچه‌هاى سفيدى را مىآورند و با آب زمزم آنها را شسته ، در صحن مسجد الحرام خشك مىكنند سپس آنها را تا كرده ، به ديار خود برمىگردانند تا پس از مرگ ، از آن به عنوان كفن براى خود استفاده كنند . عكس ص 255 هم‌اكنون نيز توسط سبوهايى چينى كه « دورق » ناميده مىشود ، از اين آب پر كرده و به كشورهاى خود براى تبرّك و شفا مىبرند .\r\n\r\nسقاخانهء عباس\r\nاين سقاخانه اتاق بزرگى است كه در مشرق كعبه و جنوب زمزم واقع شده . اين\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nجايگاه پنجره‌هايى در اطراف و سقفى آهنين و برجسته و جداى از اصل ساختمان دارد كه مردم از آن به عنوان سايبان استفاده كنند .\r\nفاسى آن را اين چنين توصيف مىكند : خانه‌اى است مربع كه بر بالاى آن گنبد بزرگى قرار دارد و در چهار سمت آن ، به جز سمت جنوب ، پنجره‌هايى آهنين نصب گرديده كه در سمت شمالى آن ، از خارج ، دو حوض وجود دارد و ميان دو حوض ياد شده ، درب سقاخانه قرار گرفته است .\r\nدر وسط خانه ، حوض بزرگى است كه به وسيله لوله‌اى هوايى ابتدا از زمزم به ديوارهاى خانه آمده و سپس از مجراى زمينى به حوض متصل مىگردد ، به طورى كه آب به صورت فوران از وسط آن به داخل حوض ريخته مىشود . فاسى در دنبالهء سخن خود مىگويد : اين سقاخانه در سال 807 ه . تعمير گرديده است .\r\nگويند اين سقاخانه جايى بوده است كه عباس بن عبد المطلب حاجيان را آب مىداده است . فاسى آورده است كه :\r\nفاصلهء ميان اين سقاخانه تا حجر الأسود هشتاد ذراع با ذراع آهنى است . ( 7 / 1 56 سانتيمتر ) . ( عكس صفحهء 246 را ملاحظه نماييد . )\r\n\r\nديگر قسمتهاى مسجد الحرام\r\n1 - راهروهاى چهارگانه : علامه شيخ عبد الرحمن در بعضى از نوشتارهاى خود آورده است : راهروهايى كه از مطاف به بيرون مسجد ساخته‌اند ، شامل چهار قسمت بود ؛ نخستين راهرو به سوى باب السلام ، ديگرى به سوى باب الصفا و سوّمى به سوى باب العمره و چهارمى به طرف باب الحزوره بوده است . اين راهروها پس از پوشيده شدن مطاف با مرمر در سال 1003 ه . ايجاد گرديد .\r\n2 - ساعتهاى آفتابى مسجد : ابن ظهيره مىگويد : بر سايبانى كه روى خانهء زمزم ساخته شده ، ساعت آفتابى قرار دارد كه به وسيلهء آن ساعات گذشته و باقىمانده از روز نشان داده مىشود . در ششم ذى الحجه سال 1079 ه . شيخ محمد بن سليمان مغربى ساعت آفتابى در سوى باب السلام قرار داد كه اين ساعت آفتابى بر روى پايه‌هايى به ارتفاع\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nقامت يك انسان قرار داده شده بود ، به طورى كه اگر شخصى در كنار ركن شرقى در راهروى باب السلام قرار مىگرفت علامتهاى آن را مىتوانست ببيند . در اين مكان ، همانطور كه پيشتر گفته شد ، ساعتى آفتابى قرار داشت كه به وسيله وزير جواد اصفهانى ساخته شده بود .\r\n3 - قنديل‌هاى مسجد : در سمت شرقى مسجد 167 عدد و در سمت غربى 147 عدد و در شمال 330 عدد و در جنوب 187 و ميان ستونهاى مطاف 257 عدد قنديل قرار دارد كه مجموع آنها 1088 عدد مىباشد ، اين تعداد بجز قنديل‌هايى است كه در دار الندوه و مقام ابراهيم هست . اين شمارش در سال 1320 ه . توسط اينجانب به عمل آمد .\r\n4 - كارمندان مسجد الحرام : مسجد الحرام داراى شيخى است كه معمولا والى مكه بوده و داراى يك جانشين و نمايندهء جانشين و مديرى براى رسيدگى به كارها و وظايف كارمندان است . كارمندان آن حدود هفتصد نفر مىباشند كه از ميان آنها يكصد و هفت نفر مدرس بوده كه چهل و چهار نفر از مدرسين داراى حقوق ماهانه‌اى ميان 500 و 100 قرش و باقى آنان به صورت رايگان تدريس مىنمايند . همچنين هفتاد و نه امام جماعت و خطيب از حنفيان بوده كه تعداد سى و چهار نفر از آنان به رايگان و چهل و پنج نفر باقى مانده داراى حقوق مىباشند .\r\nشافعيان داراى بيست و چهار امام جماعت و خطيب هستند كه شانزده نفر آنان رايگان و بقيه داراى حقوق هستند . امام جماعت‌هاى مالكيان و خطيب‌هاى آنها 14 نفر هستند كه هشت نفر از آنان به رايگان انجام وظيفه مىكنند .\r\nو حنبليان پنج نفر مىباشند كه دو نفر از آنان به رايگان به انجام وظيفه مشغولند .\r\nامام جماعت‌ها و خطيب‌ها هر كدام حقوقى ميان 40 و 100 و 200 قرش دريافت مىدارند و نيز 52 نفر خواجه ( - آغا ) وجود دارند كه از ميان آنها رئيس و نقيب انتخاب مىشوند .\r\nهمچنين 41 مؤذن و هشت زنبوركچى ( مسؤول سوخت ) و دوازده فراش و ده نفر مسؤول انتظامات و 20 رفتگر و سى نفر دربان و يازده نفر مسؤول كشيدن آب و 181 نفر شويندهء قنديل‌هاى مسجد و هيجده خدمتگزار سيار هستند كه از ميان آنها بيست نفر از\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nقديم داراى حقوق مىباشند و نيز پانزده نفر كارمند سقاخانه زمزم و . . . اما توليت كعبه و كليددارى آن همواره در بنى شيبه مىباشد . اما شغل خدمتگزاران مسجد الحرام معمولا به صورت ارثى پس از خود به فرزندانشان مىرسد .\r\nاولين شخصى كه خواجه‌ها را مأمور به خدمت در مسجد الحرام و كارهاى گوناگون نمود ، ابو جعفر منصور ( عباسى ) بود ، خدمت در مسجد الحرام جزو مهمترين پيشه‌ها به شمار آمده كه خلفا و سلاطين از قديم بدان مباهات مىورزيدند و بالاترين لقب در دولت ( عثمانى ) رتبهء « خادم الحرمين الشريفين » بود . دوست ما محمّد لبيب بك بتانونى گفته است : در مسجد الحرام برخى از علوم عربى و تفسير به روش عقيم و بىثمر قديم تدريس مىگردد كه اين شاگردان به چند صد نفر مىرسند .\r\nاين گروه معمولا از پناهندگان جاوى بوده كه به علت ظلم و ستمى كه بر آنان در آنجا روا مىگردد فرار كرده و بدين منطقه مىآيند .\r\nاينان در وقت درس ، مشغول به فراگيرى علم بوده و در ساعتهاى فراغت خود جهت گذران زندگى ، به كارهايى اشتغال مىورزند .\r\n5 - ستون‌هاى مطاف : در سال 232 ه . به دستور واثق باللّه ( عباسى ) ده ستون چوبى در اطراف مطاف قرار داده شد . اين پايه‌ها از چوب‌هاى بلندى تشكيل شده بود كه هشت آويز و قنديل بر آنها قرار داده بودند تا طواف‌كنندگان از نور آن استفاده كنند . در هر ركن از كعبه دو قنديل وجود داشت . پس از آن ، بر تعداد اين ستون‌ها ، افزودند تا آن كه به سى و دو ستون چوبى رسيد . سپس ستونهاى چوبى را به ستونهاى سنگى و آجرى تغيير دادند ؛ بدين صورت كه هيجده ستون از آجر و گچ و چهارده ستون ديگر با سنگهاى تراشيده شده ساخته شد .\r\nميان ستونهاى ياد شده ، به وسيلهء چوب اتصالاتى قرار دادند كه بدان قنديل‌هايى را آويزان مىنمودند . پس از آن مجددا تغييراتى در ستون‌هاى ياد شده به وجود آمد ، به صورتى كه در اين اواخر آنها را از مس ساخته و اتصالات بين آنها را توسط آهن قرار دادند و بر روى هر اتصالى كه داراى دوسر بود و ستونى به ستون ديگر را ربط مىداد ، هفت قنديل آويزان كرده بودند . تعداد اين ستونها سى و هشت عدد بود .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n[ تصوير 
  ]\r\n\r\nمصلاى بانوان در مسجد الحرام\r\nهمواره بانوان به همراه مردان در مسجد نماز بجاى مىآوردند ؛ يعنى بنابر سنت پيامبر صلّى اللّه عليه و إله نخست مردان ، در پس آنها بانوان و بعد از آنان كودكان قرار مىگرفتند .\r\nبنابراين فاصله‌اى ميان اين سه گروه وجود نداشت و در طواف نيز مرد و زن با هم طواف مىكردند و هنگامى كه سرودهء شاعرى به خالد بن عبد اللّه رسيد كه مىگفت :\r\n يا حبذا الموسم من موفد * و حبذا الكعبة من مشهد \r\n و حبذا اللاتى يزاحمننا * عند استلام الحجر الأسود « 1 » \r\n\r\n\r\n","description":"","footnote":"\r\n( 1 ) -\r\n چه خوش گروههايى كه به حج مىآيند * و چه خوش است منظرهء كعبه \r\n و چه خوش زنان تنگاتنگ ما * در هنگام بوسيدن حجر الأسود \r\n","page_name":" 262 ","page_number":262},
  {"content":"\r\n\r\nخالد گفت : پس از اين ديگر آنان مزاحمتى براى تو ايجاد نخواهند كرد و دستور داد تعدادى نگهبان با چوبدستىهايى در دست در هر ركن نشسته و زنان را از مردان جدا مىكردند . اين مطلب را زمخشرى نيز دربارهء خالد آورده است كه وقتى سرودهء يكى از بزرگان انصار به خالد رسيد :\r\n ليتنى فى المؤذنين نهارى * إنهم يبصرون ما فى السطوح \r\n فيشيرون أو يشير إليهم * بالهوى كلّ ذات دل مليح « 1 » \r\nخالد دستور داد كه مناره‌ها را منهدم كنند و فرزدق در اين باره چنين سرود :\r\n ألا قبح الرحمن ظهر مطية * أتت تتهادى من دمشق بخالد \r\n و كيف يؤم الناس من أمه * تدين بأنّ اللّه ليس بواحد \r\n بنى بيعة فيها الصليب لأمه * و يهدم من كفر منار المساجد « 2 » \r\nنخستين شخصى كه جايگاهى براى نماز مردان و بانوان به وجود آورد ، على بن حسين هاشمى بود . به دستور نامبرده طنابهايى به ستونهاى محل نشستن بانوان بسته شد و آنان را بدين وسيله از مردان جدا كردند .\r\nدر سال 1320 ه . قسمتى از مسجد الحرام را به وسيلهء ستونهاى چوبى به ارتفاع دو متر از ساير قسمتها جدا نمودند كه اين قسمت به بانوان اختصاص يافت . ( عكس ص 264 بانوان را در قسمت ياد شده در حال ايستاده و نشسته و ركوع و سجود ملاحظه مىكنيد كه پس از مدتى به وسيلهء شريف عون رفيق پاشا اين قسمت برچيده شد ، به طورى كه در سفر حج سال 1325 ه . آنها را نديدم ) .\r\n\r\n\r\n","description":"","footnote":"\r\n( 1 ) -\r\n اى كاش با اذان‌گويان روز بودم * آنان بر آنچه در بامها است چشم دارند \r\n اينان يا آنان به يكديگر اشارات * عاشقانه با زيبارويان مىكنند \r\n( 2 ) -\r\n خدا مرگ دهد چهارپايى را * كه در پشت خود خالد را از دمشق آورد \r\n چگونه امامى براى مردم است كه مادرش * معتقد است كه خدا يكى نيست \r\n او كليسايى با صليب براى مادرش ساخت * ولى از روى كفر ، منارهء مساجد را منهدم مىكند \r\n","page_name":" 263 ","page_number":263},
  {"content":"\r\n\r\n[ تصوير 
  ]\r\n\r\n« كعبه مشرفه »\r\nنامهاى كعبه - اوصاف كعبه و اندازه‌هاى آن - ساختمان كعبه و تعميرات آن - زينتهاى آن - آويزها و هداياى اهدا شده به آن - پوشش كعبه - توضيح در مورد قسمتهاى مختلف پردهء كعبه - هزينه‌هاى پرده - رياست و كليددارى كعبه - خوشبو كردن كعبه - نماز پيامبر صلّى اللّه عليه و إله در داخل آن - حجر الأسود - حطيم و حجر - حج در جاهليت - عقب انداختن ماهها .\r\n\r\nنامهاى كعبه\r\nكعبه داراى نامهاى بسيار است ؛ از آن جمله است كعبه كه آن را به علّت مكعب بودن ساختمانش ، « كعبه » ناميدند . قاضى عياض گفته است : به اين جهت بدين نام خوانده شد كه به شكل مكعب يا مربع است و هر ساختمان بلند مربعى را كعبه گويند .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nيكى ديگر از نامها ، « بيت العتيق » است ؛ زيرا خداوند آن را از تسلط و چيرگى ستمگران بر آن ، در امان قرار داد .\r\nو نيز از نامهاى آن ، « مسجد الحرام » است كه خداوند مىفرمايد : «  فَوَلِّ وَجْهَكَ شَطْرَ الْمَسْجِدِ الْحَرامِ  » « 1 » كه مراد از آيه همان كعبه است . يكى ديگر از نامهاى آن « البنيّة » ( - ساختمان ) است ، به طورى كه از جمله قسم ياد كردن عربها چنين بوده است : « به خداى اين بنية » . از نامهاى ديگر آن مىتوان « نادر » و « القرية القديمه » و « قادس » و « الدّوار » را نام برد\r\n\r\nاوصاف كنونى كعبه و اندازه‌هاى آن\r\nدر ميان مسجد الحرام اتاق بزرگ ، باشكوه و بلندى به شكل تقريبى مربع ، با بنايى استوار و مستحكم قرار دارد كه بدان كعبه يا بيت الحرام گويند . در تصوير زير ، دو ديوار [ تصوير 
  ]\r\n\r\n\r\n","description":"","footnote":"\r\n( 1 ) - بقره ، آيه 144\r\n","page_name":" 265 ","page_number":265},
  {"content":"\r\n\r\nشرقى و جنوبى كعبه همچنين ، پردهء كعبه ، به همراه كمربند زردوزى شدهء آن و پوشش سفيد كعبه و نيز پردهء پيچيده شدهء درب كعبه را ملاحظه مىكنيد . حاجيان در كنار حجر الأسود براى بوسيدن آن ، به همديگر فشار مىآورند . سمت راست كعبه ، سقاخانهء حجاج و زمزم قرار دارد .\r\nديوار شرقى كعبه به اندازهء 20 درجه تمايل به شمال دارد و نيز ديوار شمالى 20 درجه به سوى شرق تمايل پيدا كرده است . ارتفاع كعبه 15 متر و طول ضلع شمالى آن 92 / 9 متر و ضلع غربى 15 / 12 متر و ضلع جنوبى 25 / 10 متر و ضلع شرقى 88 / 11 متر مىباشد . درب خانهء كعبه در ضلع شرقى ، به ارتفاع دو متر از زمين قرار گرفته است و ارتفاع خود درب كعبه دو متر بوده كه عتبه و لنگه‌هاى درب آن ، به وسيلهء صفحه‌هاى نقره‌اى پوشانيده شده كه بر روى صفحه‌هاى نقره‌اى درب كعبه ، قسمتهايى به وسيلهء طلا آذين گرديده است . همچنين قفل درب نيز به همان صورت تزيين شده كه از زمان خلافت سلطان سليمان قانونى در سال 959 ه .\r\nتاكنون باقى مانده است . بر روى درب كعبه پوشش زردوزى شده‌اى قرار دارد كه خود آيه‌اى از زيبايى و جمال به شمار مىرود . اين پرده جزو پرده‌هايى است كه از مصر براى كعبه ارسال مىگردد .\r\n[ تصوير 
  ]\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nاين درب داراى پلكانى چوبين است كه به وسيلهء لايه‌هايى از نقره پوشانيده شده . بن ديوار كعبه را سنگهاى مرمرين پوشانده كه اين قسمت معروف به « شاذروان » است . بناى ياد شده جهت استحكام ديوارهاى كعبه ساخته شده است . اين قسمت در چهار طرف ديوار كعبه قرار دارد .\r\nدر سمت شمالى ارتفاع پنجاه سانتيمتر و عرض 39 سانتيمتر ، در سمت غربى ارتفاع 27 سانتيمتر در عرض هشتاد سانتيمتر ، در سمت جنوبى ارتفاع 24 سانتيمتر در عرض 87 سانتيمتر و در سمت شرقى ارتفاع 22 سانتيمتر در عرض 66 سانتيمتر مىباشد . اين اندازه‌ها را در چهار سفر حج خود به دست آوردم .\r\nابو حامد اسفرايينى و ابن الصلاح و نووى و ديگران چنين گفته‌اند كه : شاذروان قسمتى از كعبهء نخستين به شمار آمده و آن قسمتى است كه قريش به هنگام تجديد بناى كعبه عرض ديوارها را كم كردند و اين عادتى است كه در ساختمان‌سازىها ، معمولا اجرا مىشود . بنابراين شاذروان نزد شافعيان و مالكيان جزئى از بيت به شمار آمده و مطاف بعد از آن شروع مىشود ، در صورتى كه نزد حنفيان و حنبليان جزو كعبه به شمار نيامده است . البته در هنگام طواف ، احتراز از آن نزد آنان مطلوب بوده است ليكن در صورت عدم احتراز از آن ، موجب بطلان طواف نمىگردد .\r\nتاريخ ساختن شاذروان روشن نيست ، ليكن بارها شاذروان تعمير و مرمّت گرديده است كه از آن ميان مىتوان از تعميرات سالهاى 542 ه . و 636 ه . و 660 ه . و 670 ه . و 1010 ه . و پيش و پس از آن را نام برد .\r\nبر بيرون ركن جنوب شرقى كعبه ، حجر الأسود قرار گرفته است . ( تصوير در ص 268 ) ركن حجر الأسود نقطهء آغازين طواف به شمار مىآيد .\r\nحجر الأسود كه به رنگ سياه مىباشد ، يك متر و نيم از سطح زمين بلندتر است و در وسط فرورفتگىاى همانند كاسهء آب قرار گرفته . اين سنگ هم اكنون از هم جدا شده است . در سال 1290 ه . پوششى از نقره در اطراف آن به وجود آوردند كه اين پوشش نقره‌اى از وسط داراى منفذى دايره‌اى شكل به قطر 27 سانتيمتر است كه معادل يك وجب و سه انگشت مىباشد و به وسيلهء اين شكاف حجر الأسود ديده مىشود و مردم به\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nآن دست كشيده يا آن را مىبوسند .\r\n[ تصوير 
  ] ركن حجر الأسود در مقابل كشورهايى قرار دارد كه در جنوب حجاز مىباشند كه عبارتند از عدن و هرر و ماداگاسكار و استراليا و جنوب هند و چين .\r\nركن شمال شرقى كعبه كه معروف به ركن شامى يا عراقى است در برابر بخشهاى بزرگى از حجاز و ايران و تركمنستان و عراق و شمال هند و سند و چين و سيبرى قرار گرفته است .\r\nركن شمال غربى كعبه كه معروف به ركن غربى است در مقابل غرب روسيه و تمامى اروپا و استانبول و كشور مغرب و مصر تا قسمت آبشارها قرار گرفته است .\r\nو ركن جنوب غربى كعبه كه معروف به ركن يمانى است در مقابل قسمتى از جنوب آفريقا از سواكن در كنار درياى سرخ و رأس الأخضر در كنار اقيانوس اطلس تا دماغهء اميد نيك ، قرار گرفته است . بنابراين هر قسمتى از جهان در برابر يكى از اركان قرار گرفته است\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nخداوند مىفرمايد : «  وَ مِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ  » . « 1 »\r\nكعبه به وسيلهء قطعات سنگهاى بزرگ ، از جنس سنگ خارا و سخت ساخته شده كه به رنگ سبز مىباشد . در درون كعبه سه ستون چوبى از جنس چوب عود ماوردى گرانقيمت قرار گرفته كه قطر هر يك از ستونها بيست و پنج سانتيمتر است و ستونهاى ياد شده در يك رديف از شمال به جنوب قرار گرفته‌اند . هنگام ورود به كعبه ، در سمت راست ، در زاويهء ركن شمال شرقى ، دربى قرار گرفته است كه از اين درب با پلكانى به بام كعبه راه دارد . اين درب معروف به « باب التوبه » است كه بر روى آن پرده‌اى از ابريشم زردوزى شده قرار دارد .\r\n[ تصوير 
  ] سقف كعبه توسط نقش و نگارهاى اسلامى ، بگونهء زيبايى آذين گرديده و هداياى\r\n\r\n\r\n","description":"","footnote":"\r\n( 1 ) - بقره : 150\r\n","page_name":" 269 ","page_number":269},
  {"content":"\r\n\r\nگرانبهايى كه پادشاهان و سلاطين در دورانهاى مختلف به كعبه اهدا كرده‌اند ، بدان آويزان شده است .\r\nدر سال 1295 ه . بام كعبه با مرمر سنگفرش گرديد و در اطراف چهارگانهء آن حلقه‌هايى قرار دادند كه به وسيلهء آن ، پوشش كعبه بر روى ديوارهاى كعبه آويز مىگرديد .\r\nهمچنين حلقه‌هايى نيز بر روى شاذروان از جنس مس به رنگ زرد قرار داده شد كه پردهء كعبه از پايين بدان بسته مىشد .\r\nتعداد حلقه‌هاى ياد شده بر روى شاذروان را شمردم . اين حلقه‌ها 14 عدد در سمت غربى و 12 عدد در جنوب و 14 عدد در سمت شمال و 8 عدد در سمت شرق قرار داشت كه به احتمال زياد اين تعداد نيز در قرينه آن بالاى كعبه قرار دارد .\r\nپرده كعبه پارچه‌اى است از ابريشم سياه بافته مصر كه در تمام اجزاء زمينه آن ، اين نوشته‌ها نقش بسته است : « اللّه جلّ جلاله ، لا إله إلّا اللّه ، محمّد رسول اللّه » .\r\n[ تصوير 
  ]\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاين پرده به همراه پرده مقام ابراهيم همه ساله با آوردن پردهء ديگرى از مصر ، روز دهم ذى الحجه هنگامى كه مردم به منا رفته‌اند ، تعويض مىگردد . همه ساله در روز 27 ذى القعده ، پارچه‌اى سفيد به عرض دو متر در قسمت پايين ، گرداگرد كعبه قرار مىدهند ( عكس ص 265 ) و چنين تصور مىكردند كه كعبه نيز در حال احرام است در حالى كه حقيقت اين است كه شيبى ، كليددار كعبه دو متر از پايين پرده كعبه را قطع كرده و پارچه سفيد را جايگزين آن مىنمود . سپس پردهء كعبه را قطعه قطعه كرده و به حجاج كه قبل از روز عرفه و يا بعد از آن به مكه وارد مىشدند به فروش مىرساند و مردم تصور مىكنند كه اين پارچهء سفيد براى محافظت از پرده از دست حجاج و مردمى كه گاه به قصد تبرك ، قطعه‌اى را از آن جدا مىساختند قرار داده شده است . ( تصوير صفحهء 265 را ملاحظه نماييد . )\r\nديوارهاى درون كعبه با پارچه اطلس قرمزرنگى كه نوشتهء « اللّه جلّ جلاله » به شكل مثلث و نيز بعضى آيات قرآنى توسط سلطان عثمانى به كعبه اهدا گرديده ، پوشيده شده است . در زير پرده‌هاى ياد شده بر روى ديوار ، سنگ نبشته‌هايى به صورت يادگارى قرار دارد كه در آن لوح‌ها ، تاريخ و نام افرادى كه كعبه يا قسمتى از مسجد را مرمّت نموده‌اند ، قرار داده شده است .\r\nاز آن لوح‌ها سنگى است در سمت شمالى ديوار ، درون بيت كه اين سروده روى آن نقش بسته است :\r\n قد بدا التعمير فى بيت الإله * قبلة الاسلام و البيت الحرام \r\n أمّ خاقان الورى مصطفى خان * دام بالنصر العزيز المستدام \r\n بادرت صدقا الى التعمير ذا * انما كان بالهام السلام \r\n و ارتجت من فضله سبحانه * أن يجازيها به يوم القيام \r\n قال تاريخا له قاضى البلد * فعمر تدام سلطان الأنام \r\nاحمد بك شيخ الحرم المكى سنه 1109 ه .\r\nو نيز بر لوحه‌اى در سمت غربى ديوار اين نوشته آمده است :\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n« بسم اللّه الرحمن الرحيم ، أمر بعمارة البيت المعظم الإمام الأعظم أبو جعفر المنصور المستنصر باللّه ( هكذا ) أمير المؤمنين بلغه اللّه أقصى آماله و تقبل منه صالح أعماله فى شهور سنة 626 ه . و صلّى اللّه على سيدنا محمد و آله و سلم » .\r\nهمچنين سنگ نبشته‌اى است مربوط به اشرف قايتباى كه در سال 884 ه . نوشته شده و نيز لوحى ديگر وجود دارد كه در آن اين جملات ديده مىشود :\r\n« أمر بتجديد هذا البيت المعظم العبد المفتقر إلى رحمة ربّه ، يوسف بن عمر بن على بن رسول ، أللّهمّ أيّده بعزيز نصرك و اغفر له ذنوبه برحمتك يا كريم يا غفار سنة 680 ه . » .\r\nبر روى ديوار داخل كعبه سنگ نبشتهء ديگرى است كه بر آن اين جملات نوشته شده :\r\n« بسم اللّه الرحمن الرحيم  رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ  « 1 » امر بتجديد هذا البيت المعظم العتيق الى اللّه سبحانه و تعالى خادم الحرمين المحترمين السلطان بن السلطان مراد خان بن السلطان احمد خان بن السلطان محمد خان خلد اللّه تعالى ملكه و أيد سلطنته فى آخر شهر رمضان المبارك المعظم سنة .\r\n1040 ه . من الهجرة النبوية ( على صاحبها أفضل التحية ) . »\r\nو نيز بر لوح ديگرى اين كلمات را نوشته‌اند :\r\n« بسم اللّه الرحمن الرحيم أمر بتجديد سقف البيت الشريف و جميع داخل الحرم و خارجه مولانا السلطان ابن السلطان محمد خان سنة 1070 ه ) .\r\nو نيز در لوحى ديگر آمده است :\r\n« و تاريخ للسلطان الأشرفى أبى النصر بر سباى خادم الحرمين الشريفين بلغه اللّه آماله سنة 826 ه . »\r\n\r\n\r\n","description":"","footnote":"\r\n( 1 ) - بقره : 127\r\n","page_name":" 272 ","page_number":272},
  {"content":"\r\n\r\nحطيم : در شمال كعبه قرار دارد « 1 » - و آن قسمتى از كعبه است كه شكسته و جدا شده .\r\nحطيم بنايى است به شكل نيمدايره كه ارتفاع آن 31 / 1 متر و عرض ديوار آن از بالا 52 / 1 متر ولى از طرف پايين 44 / 1 متر مىباشد . اين بنا به وسيلهء مرمر پوشيده شده كه يك طرف آن مقابل ركن شامى قرار گرفته و طرف ديگر آن در مقابل ركن غربى مىباشد . گشادى ورودى آن در سمت شرقى تا انتهاى شاذروان 30 / 2 متر و گشادى قسمت ديگر آن كه در سمت غربى تا انتهاى شاذروان است ، 23 / 2 متر و اندازه ميان دو طرف نيم دايره هشت متر مىباشد . در پشت حطيم به فاصلهء دوازده مترى مطاف واقع شده است . زمينى كه ميان ديوار شمالى كعبه و حطيم قرار گرفته ، به حجر معروف است كه توسط دو ورودى كه دربارهء آن سخن گفتيم ، مىتوان به حجر راه يافت .\r\nزمين حجر توسط سنگ مرمر پوشيده شده است كه از وسط ديوار شمالى كعبه تا وسط دو نيمدايره حطيم 44 / 8 متر مىباشد .\r\nدر ميانهء بالاى ديوار شمالى كعبه ناودانى طلا جاى گرفته كه به وسيله آن آب باران بام كعبه رانده مىشود . اين ناودان را سلطان عبد المجيد ( عثمانى ) در سال 1270 ه . به كعبه اهدا كرده است .\r\n[ تصوير 
  ]\r\n\r\n\r\n","description":"","footnote":"\r\n( 1 ) - در تعيين جايگاه حقيقى حطيم ميان مكه‌شناسان اختلاف نظر وجود دارد ؛ گروهى آن را در شمال دانسته‌اند و گروهى ديگر در ركن جنوب غربى و جز اينها « مترجم » .\r\n","page_name":" 273 ","page_number":273},
  {"content":"\r\n\r\nفاصلهء ميان حجر الأسود و درب كعبه را « ملتزم » نامند . زيرا حجاج بدان مكان پناه برده و در آن به دعا و راز و نياز مىپردازند . پيامبر خدا صلّى اللّه عليه و إله نيز در اين مكان دعا كرده‌اند . در نزديكى شاذروان و ميان درب كعبه و ركن عراقى حفره‌اى قرار دارد كه بدان « المعجنه » گفته مىشود . گويند كه حضرت ابراهيم عليه السّلام در اين نقطه ملاط بنّايى خود را مخلوط مىكرده است . عمق اين گودال 30 سانتيمتر و عرض تقريبى آن يك متر و نيم و طولش دو متر مىباشد . گفته مىشود : جبرئيل عليه السّلام نمازهاى پنجگانه را هنگامى كه خداوند بر امت خود واجب نمود ، در اين جايگاه براى پيامبر صلّى اللّه عليه و إله بجاى آورد .\r\nدر اين جايگاه لوحى قرار گرفته كه بر آن اين نوشته ديده مىشود :\r\n« لأبى جعفر المنصور المستنصر باللّه أمير المؤمنين بلغه اللّه تعالى آماله و زين بالصالحات اعماله و ذلك فى شهور اثنين و ثلاثين و ستمائة 632 ه . و صلى اللّه على سيدنا محمد .\r\nدر معجنه دو ركعت نماز بجاى آوردم و پس از آن ، در حالى كه مقابل معجنه بر روى شاذروان نشسته بودم لوحى از مرمر را ديدم كه اين نوشته‌ها بر آن قرار داشت :\r\n« بسم اللّه الرحمن الرحيم  إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ وَ أَقامَ الصَّلاةَ وَ آتَى الزَّكاةَ وَ لَمْ يَخْشَ إِلَّا اللَّهَ فَعَسى أُولئِكَ أَنْ يَكُونُوا مِنَ الْمُهْتَدِينَ  « 1 » أمر بعمارة سقف البيت الشريف و تجديد ميزاب الرحمة و تقوية جدار بيت اللّه الحرام و تجديدا بحرمه و طرقه من ذهب و فضّة و جلبار بخبر القرآن العظيم أسس بنيانه على تقوى من اللّه العبد المفتقر الى رحمة ربّه ملك البرين و البحرين سلطان الروم و العراق خادم الحرمين الشريفين السلطان أحمد خان خلد اللّه ملكه الى آخر الزمان رسم فى محرم سنة 1031 ه . »\r\nدر برابر ديوار شرقى كعبه ، مقام ابراهيم عليه السّلام و كمى نزديك به شمال مقام منبر مرمرين و كمى به سوى جنوب مقام ، چاه زمزم و در شرق مقام ، مصلاى شافعيان قرار گرفته است . اما مطاف ، همچنانكه قبل از اين تذكر داديم ، در اطراف كعبه قرار گرفته\r\n\r\n\r\n","description":"","footnote":"\r\n( 1 ) - توبه : 18\r\n","page_name":" 274 ","page_number":274},
  {"content":"\r\n\r\nاست . مسافت ميان مطاف و ديوارهاى كعبه را بر اساس اندازه‌گيرى كه انجام دادم چنين بود : سمت شرقى 25 / 13 متر و سمت شمالى 44 / 20 متر و سمت غربى 15 / 16 و سمت جنوبى 75 / 14 متر است .\r\n\r\nبناى كعبه و ساختمانهاى پى در پى آن\r\nخداوند فرموده است :   إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ فِيهِ آياتٌ بَيِّناتٌ مَقامُ إِبْراهِيمَ وَ مَنْ دَخَلَهُ كانَ آمِناً وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ   . « 1 » ابن جرير طبرى در تفسير آيه  إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ  آورده است كه مفسران در تفسير اين آيه اختلاف نظر دارند ؛ بعضى از آنان در اين باره مىگويند : منظور از اين آيه اين نبوده است كه كعبه اولين خانه و بيت اللّه بر روى زمين بوده ؛ زيرا قبل از آنها خانه‌هاى زيادى بر روى زمين ساخته شده بوده است .\r\nبعضى ديگر گفته‌اند : مراد از اين آيه اين است كه كعبه اولين خانه بر روى زمين است . سپس طبرى مىگويد : بهترين گفته و تفسير اين است كه كعبه اولين خانه‌اى است كه براى عبادت خداوند در اين نقطه به وجود آمده تا مردم به سوى آن رفته و به دورش طواف كنند و عبادت و بندگى خدا را در آن انجام دهند ؛ زيرا در اين باره روايت صحيحى از پيامبر نقل شده است :\r\nمحمد بن مثنّى از ابن ابى عدى ، از شعبه از سليمان از ابراهيم تيمى از پدرش از ابوذر روايت كرده‌اند كه گفت : گفتم : اى رسول خدا ، اوّلين مسجد كدام است ؟ فرمود :\r\nمسجد الحرام . گفت بعد از آن كدام ؟ فرمود : مسجد الأقصى ، گفت فاصلهء زمانى آنها چقدر بوده است ؟ فرمود : چهل سال .\r\nبنابر فرمودهء رسول خدا صلّى اللّه عليه و إله اولين مسجد ساخته شده بر روى زمين ، مسجد الحرام است .\r\n\r\n\r\n","description":"","footnote":"\r\n( 1 ) - آل عمران : 97\r\n","page_name":" 275 ","page_number":275},
  {"content":"\r\n\r\nتقى فاسى در كتاب « شفاء الغرام » در اين باره سخن گفته كه خلاصهء آن اين است :\r\nترديدى نيست كه كعبهء معظمه چندين بار ساخته شده كه البته در تعداد آن ، ميان صاحب نظران اختلاف است . از مجموع گفته‌ها اين چنين برمىآيد كه كعبه ده بار تجديد بنا شده ، ساختمان فرشتگان ، ساختمان آدم عليه السّلام ، ساختمان فرزندان آدم ، ساختمان ابراهيم خليل عليه السّلام ، ساختمان عمالقه ، ساختمان جرهم ، ساختمان قصّى بن كلاب ، ساختمان قريش ، ساختمان عبد اللّه بن زبير و ساختمان حجّاج بن يوسف ثقفى . در اينجا اگر كلمهء « ساختمان » به كار مىرود ، به اين دليل است كه نامبردگان هر كدام جزئى از كعبه را ساخته‌اند كه به طور مشروح ذكر آن به ميان خواهد آمد . لازم به تذكر است كه از ساختمانهاى فرشتگان و آدم و فرزندان او خبر دقيقى در دست نيست ليكن از ساختمان ابراهيم خليل عليه السّلام در قرآن و سنت ، آيات و رواياتى در دست داريم ؛ از آن جمله خداوند مىفرمايد :\r\n وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ  « 1 » و فاكهى از حضرت على عليه السّلام روايت كرده است : ابراهيم اولين شخصى است كه كعبه را ساخت و شيخ عماد الدين ابن كثير نيز آن را تأييد نموده و گفته است : از هيچ معصومى در مورد ساخته شدن كعبه پيش از ابراهيم خليل عليه السّلام خبرى بدست ما نرسيده است . ازرقى از ابن اسحاق اندازه‌هاى ساختمان ابراهيم را نقل كرده است : ارتفاع بيت 9 ذراع ، طول ديوار شرقى آن 32 ذراع ، ديوار شمالى 22 ذراع ، ديوار غربى 31 ذراع و ديوار جنوبى 20 ذراع بوده و درب خانه بر روى زمين قرار داشته است ، هنگام ساختمان ، ابراهيم بنا مىكرد و اسماعيل بر شانهء خود به دو سنگ مىرساند . اما ساختمان عمالقه و جرهم را ازرقى از حضرت على بن ابيطالب عليه السّلام نقل مىنمايد . مسعودى نقل كرده است :\r\nشخصى از جرهم بنام حارث بن مضاض الاصفر خانه را بنا كرده است كه پس از عمالقه ، قصى بن كلاب آن را ساخته و سقف خانه را از چوب دوم « 2 » اعلا و ساقه‌هاى درخت خرما بنا نمود . حلبى گفته است : كعبه در واقع سه بار در طول تاريخ ساخته شده است :\r\n\r\n\r\n","description":"","footnote":"\r\n( 1 ) - بقره : 127\r\n( 2 ) - درختى همانند درخت خرما است « مترجم » .\r\n","page_name":" 276 ","page_number":276},
  {"content":"\r\n\r\nنخست ساختمان ابراهيم عليه السّلام و دوم ساختمان قريش كه ميان اين دو ساختمان 1657 سال فاصله بوده است و سوم ساختمان عبد اللّه بن زبير كه ميان فاصلهء اين دو ساختمان 82 سال است . اما ساختمان فرشتگان و آدم و شيث صحت نداشته ، ليكن ساختمان جرهم و عمالقه و قصى تنها مرمّت بوده است .\r\nاما ساختن كعبه به وسيلهء قريش با سنت صحيحى كه از پيامبر روايت شده ثابت است ؛ زيرا حضرت در حالى كه جوانى سى و پنج ساله بوده ، در آن حضور داشته است .\r\nموسى بن عقبه در كتاب « غزوه‌هاى پيامبر » و ابن جماعه در كتاب « مناسك » خود حضرت را بيست و پنج ساله گفته‌اند ، اما دربارهء چگونگى ساختمان كعبه توسط قريش اين چنين آمده است كه : بر اثر شرارهء آتشى ، پرده‌هاى كعبه آتش گرفت « 1 » آتش بر ديوارها اثر كرد و آنها را سست نمود كه در نتيجه موجب به وجود آمدن شكاف در ديوارها گرديد . از سوى ديگر سيلى بزرگ وارد كعبه شد و ديوارها را درهم فرو ريخت . قريش پس از مشورت تصميم به ساختن كعبه گرفتند ، در اين حال درب خانه را بالاتر از زمين قرار دادند تا هيچ غير قريشى نتواند وارد آن گردد .\r\nدست تقدير اين چنين قرار گرفت كه طوفان ، كشتى بازرگانى رومى بنام « باقوم » را به بندرگاه جده آورد و درهم شكست . وليد بن مغيره براى خريدن چوب رو به سوى جده نهاد . هنگامى كه باقوم از قصد وليد باخبر شد ، به دو گفت كه از درودگرى و بنّايى سررشته دارد . بنابراين وليد او را با خود به سوى مكه آورد .\r\nهنگامى كه تصميم به خراب كردن كعبه گرفتند ، عائذ بن عمران پيش آمد و سنگى را از كعبه جدا نمود . ناگاه سنگ از دست او جدا شد و به جايگاه اوليه خود بازگشت . فرياد برآورد : اى قريشيان « در هزينهء ساختن اين خانه ، چيزى جز اموال پاكيزه و حلال خود وارد نكنيد و از اموال آميخته با ربا و قمار و درآمد زناكارى و اموال حرام در آن خرج مكنيد » ليكن مردم از ويران كردن آن بيمناك بودند وليد بن مغيره گفت من اين كار را آغاز مىكنم و تيشه‌اى در دست گرفت و بر بالاى آن رفت و شروع به خراب كردن آن كرد ، در\r\n\r\n\r\n","description":"","footnote":"\r\n( 1 ) - در آن هنگام رسم اين چنين بوده است كه پرده‌هاى هديه شده به كعبه ، يكى پس از ديگرى بر روى كعبه آويزان مىگرديده است « مترجم » .\r\n","page_name":" 277 ","page_number":277},
  {"content":"\r\n\r\nحالى كه مىگفت : « پروردگارا ! بيم مكن » و روايت كرده‌اند كه مىگفت : « پروردگارا ! كافر نگرديده‌ايم بلكه قصد ما جز خير و اصلاح چيزى نيست » و آن را خراب كرد و مردم هم همراه او شروع به خراب كردن كعبه نمودند . تا به پايه‌هاى نخستينى كه ابراهيم نهاده بود رسيدند ، سنگى بزرگ به رنگ سبز و دندانه‌دار همانند دانه‌هاى شانه پيوسته و به هم جوش خورده را يافتند . بنابراين ساختمان تازهء خود را بر آن نهاده و ساختمان را آغاز كردند ، پيامبر در اين حال به همراه آنان سنگ حمل مىنمود ، بخارى در كتاب خود از جابر بن عبد اللّه اين چنين نقل مىكند :\r\nهنگامى كه ساختمان كعبه آغاز گرديد ، پيامبر صلّى اللّه عليه و إله به همراه عباس براى آوردن سنگ حركت كردند . عباس به پيامبر صلّى اللّه عليه و إله گفت : « اگر دامن پيراهن خود را بر گردن نهى از رنج سنگها در امان مىمانى » در اين حال پيامبر از پشت به زمين افتاده و چشمانش به سياهى رفت پس از آن به هوش آمد و گفت : دامن پيراهنم ، دامن پيراهنم ، آنگاه دامن پيراهنش را بر او بستند . ابن اسحق مىگويد : قبائل قريش هر كدام سنگهايى براى ساختن خانه جمع آورى كردند . به طورى كه هر قبيله مقدارى سنگ در يك نقطه جمع كرده سپس شروع به ساختمان كردند تا به جايگاه نصب حجر الأسود رسيدند . براى نصب آن اختلاف كردند و سخن بسيار شد . هر قبيله قصد آن داشت كه خود به تنهايى سنگ را در جايگاه اصلى قرار دهد ، تا آنجا كه به گفتگو و مخاصمه رسيده و آماده جنگ و خونريزى با هم شدند .\r\nبنى عبد الدّار ، ظرفى از خون قرار دادند و با بنى عدى بن كعب بن لؤى بر مرگ هم‌پيمان شدند و دستان خود را در خون آن كاسه فرو بردند كه معروف به « پيمان خون » « 1 » گرديد . قريش چهار شب و يا پنج شب را در انتظار گذراندند ، سپس همه در مسجد جمع گشته ، به مشورت پرداختند . ابا امية بن مغيرة بن عبد اللّه كه در آن هنگام كهنسال‌ترين مرد قريش بود گفت : اى جماعت قريش ، نيت ما انجام كار پسنديده است پس نخستين كسى را كه از راه برسد داور قرار دهيد . همگى راضى شدند و قبول كردند ، در همين هنگام پيامبر صلّى اللّه عليه و إله سر رسيد ، گفتند اين امين است به حكم او راضى هستيم ، هنگامى كه به آنان\r\n\r\n\r\n","description":"","footnote":"\r\n( 1 ) - لعقة الدّم\r\n","page_name":" 278 ","page_number":278},
  {"content":"\r\n\r\nرسيد واقعه را با او در ميان گذاشتند ، حضرت فرمودند : پيراهنى بياوريد ، آنگاه پيراهنى به دو دادند . وى حجر الأسود را با دستان خويش بر روى آن نهاد و فرمود : از هر قبيله شخصى بيايد و گوشه‌اى از لباس را بگيرد . همگى پيراهن را تا محل ركن بالا بردند . آن حضرت در اين حال حجر الأسود را به دست خود گرفت و در محل آن نصب كرد .\r\nهبيرة بن وهب در اين باره چنين سروده است :\r\n تشاجرت الأحياء فى عضل حطه * جرت طيرهم بالنحس من بعد أسعد \r\n تلاقوا بها البغضاء بعد مودّة * و أوقد نارا بينهم شر موقد \r\n فلما رأينا الأمر قد جدّ جدّه * و لم يبق شىء غير سل المهند \r\n رضينا و قلنا العدل أوّل طالع * يجىء من البطحاء من غير موعد \r\n فقد جاءنا هذا الأمين محمد * فقلنا رضينا بالأمين محمد \r\n بخير قريش كلها أمس شيمة * و فى اليوم مهما يحدث اللّه فى غد \r\n فجاء بأمر لم ير الناس مثله * أعمّ و أرضى فى العواقب و اليد \r\n أخذنا بأطراف الرداء و كلّنا * له حقه من رفعه قبضة اليد \r\n و قال ارفعوا حتى اذا ما علت به * اكفهم وافى به خير مسند \r\n و كلّ رضينا فعله و صنيعه * فأعظم به من رأى هاد و مهتد \r\n و تلك يد منه علينا عظيمة * نروح بها مدى الزمان و نغتدى \r\nهمچنان به ساختمان كعبه ادامه دادند تا اين كه آن را به پايانش رسانيدند . ارتفاع آن از بيرون ، هيجده ذراع شد كه نه ذراع از ارتفاع ساختمان خليل بيشتر بود و به علّت كمبود هزينهء حلالى كه براى اين ساختمان در نظر گرفته شده بود ، مجبور گرديدند كه چند ذرع از عرض خانه را كاسته و آن را در حجر قرار دهند و درب خانه را از زمين بالا بردند كه بتوانند هر كسى را كه مايلند بدان راه دهند .\r\nدرب را به وسيلهء سنگ به ديوار محكم نمودند . در داخل خانه شش ستون در دو رديف كه در هر رديف سه ستون از شمال به جنوب بود قرار دادند . درون كعبه و در ركن عراقى پله‌اى قرار دادند كه به بام كعبه راه داشت و در ميانهء بالاى ديوار كعبه ، ناودانى به\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nسوى حجر قرار دادند .\r\nاما ساختمان كعبه از سوى ابن زبير ثابت و مشهور است و علّت اين ساختمان ، سستى به وجود آمده در كعبه ، در اثر پرتاب سنگهاى منجنيق به هنگام محاصرهء مكه در سال 64 ه . بود . اين محاصره به علّت مخالفت او با يزيد بن معاويه صورت گرفت ، علاوه بر سنگهاى منجنيق يزيد بر كعبه ، مردى از ياران ابن زبير نيز آتشى در يكى از خيمه‌ها بر افروخت كه شراره‌اى از آن خيمه را مشتعل نمود و باد آن را به پردهء كعبه رساند و پرده و رديف‌هاى چوب ساج در آن آتش سوخت ديوارهاى كعبه چنان سست شد و ترك برداشت كه چون پرنده‌اى بر آن مىنشست سنگهايى فرو مىريخت . هنگامى كه حصار از ابن زبير برداشته شد و حصين بن نمير پس از شنيدن مرگ يزيد بن معاويه مكه را ترك نمود ، ابن زبير تصميم به خرابى كعبه و ساختمان آن از نو گرفت . گروهى كه اندك بودند با رأى او موافقت كردند ولى بيشتر مردم با اين كار مخالف بودند از آن ميان ابن عباس با ويران كردن آن موافق نبود و هنگامى كه شروع به خرابى كعبه نمودند جمع زيادى از اهل مكه از ترس آمدن عذاب ، به منا گريختند ، ابن زبير گروهى از بردگان حبشى را انتخاب كرد كه در خراب كردن شركت كنند ، به اين اميد كه ميان آنان كسى باشد كه مصداق گفتار رسول خدا صلّى اللّه عليه و إله باشد كه فرموده بود شخصى حبشى كعبه را خراب خواهد كرد ، پس همهء كعبه را تا زمين خراب كرد . اين واقعه در تاريخ شنبه نيمه جمادى الثانى سال 64 ه . اتفاق افتاد . سپس مشغول به ساختمان گرديد . و آن را بر پايه‌هاى ابراهيم بنا نمود و آنچه كه از بيت در ساختمان قريش از خانه كاسته شده و به حجر افزوده شده بود ، مجددا به خانه اضافه نمود . ارتفاع خانه را 9 ذراع بيش از ارتفاع ساختمان قريش قرار داد بنابراين ارتفاع آن به 27 ذراع رسيد . براى كعبه دو درب چسبيده به كف زمين قرار داد . نخست همين دربى است كه اكنون موجود است و ديگرى در مقابل آن بود كه اكنون پوشيده است . در داخل خانه سه ستون در يك رديف قرار داده شد و از درون كعبه در كنار ركن عراقى پلكانى ساخته شد كه به وسيلهء آن مىشد به بام كعبه راه يافت و ناودان كعبه را هم‌چنان قرار داد كه آب آن در حجر اسماعيل فرو مىريخت و روزنه‌هايى در آن ايجاد نمود كه با چراغ ، گرداگرد كعبه را روشن مىساخت . « چون ابن زبير از ساختمان كعبه آسوده گشت\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nاز داخل و خارج بر آن خلوق و عطرهاى خوشبو نهاد و همه روزه به اندازهء يك رطل مصرى و در روزهاى جمعه دو رطل « 1 » عود مىسوزانيد . ابن زبير با تعدادى از سنگهاى باقيمانده مطاف را سنگفرش نمود .\r\nاما ساختمان كعبه از سوى حجاج نيز ثابت و مشهور است ، پس از محاصرهء ابن زبير و كشته شدن او ، حجاج وارد مكه شد و نامه‌اى براى عبد الملك بن مروان نوشت كه در آن به او خبر داده بود ابن زبير قسمتى را كه از كعبه نبوده به آن افزوده و درب ديگرى نيز بدان اضافه كرده است ، نامبرده از عبد الملك اجازه گرفت كه كعبه را به همان حال خود در دوران جاهلى برگرداند . عبد الملك بر او نوشت درب غربى را ببندد و آن مقدارى را كه از حجر اسماعيل بر كعبه افزوده خراب كند و ديوار آن را در همان جايى كه بوده بگذارد .\r\nحجاج قسمت‌هاى ياد شده را انجام داد ، بنابراين ساختهء وى در كعبه ، فقط بازسازى ديوار شمالى و بستن درب غربى و بالا بردن درب خانه در ديوار شرقى بوده كه به اندازهء 4 ذراع و يك وجب بود . اما ديگر قسمتهاى كعبه را به همان حال كه ابن زبير ساخته بود باقى گذارد . اين تعميرات در سال 74 ه . صورت گرفت . سپس عبد الملك بن مروان از كردهء خود در كعبه پشيمان گرديد و گفت به خدا دوست مىداشتم ابن زبير را به حال خود بگذارم و كارى را كه كرده است بپذيرم و اين در حالى بود كه حارث بن عبد اللّه بن ابى ربيعه مخزومى به او گفت كه من از عايشه حديثى را كه از رسول خدا صلّى اللّه عليه و إله نقل مىكرد شنيدم كه ابن زبير هم بر اساس همان روايت بناى كعبه را تغيير داد . ابو داود طيالسى حديث عايشه را اين چنين روايت مىكند كه گفت : سليم بن حبان از سعيد بن مثنى از عبد اللّه بن زبير روايت مىكند كه گفت : عايشه به من خبر داد كه رسول خدا اين چنين به من فرمودند : قوم تو در ساختن كعبه مقدارى از طول آن را كاستند و اگر نه اين است كه ايشان به تازگى كافر بوده‌اند ، كعبه را خراب مىكردم و شش ذراع از حجر را به خانه مىافزودم و براى آن دو درب يكى شرقى و ديگرى غربى بر روى زمين قرار مىدادم .\r\nپس از ساختمان ابن زبير و حجاج ، تا سال 1039 ه . به جز در ناودان و درب كعبه و بعضى از ستون پايه‌هاى آن ، تغييرى در ساختمان آن داده نشد . البته مرمّت‌هاى جزئى آن\r\n\r\n\r\n","description":"","footnote":"\r\n( 1 ) - رطل مصرى معادل 453 گرم است . « مترجم » .\r\n","page_name":" 281 ","page_number":281},
  {"content":"\r\n\r\nهم به هنگام ضرورت در ساختمان و ديوارها و سقف و ديوار پله‌هايى كه از آن به بام كعبه مىرفتند و آستانهء درب و سنگ مرمرها داده شد .\r\nسليمان بن عبد الملك قصد داشت كه ساختمان كعبه را به كيفيت ساختمان ابن زبير برگرداند و در اين باره نظر خود را با خليفه عمر بن عبد العزيز بن مروان در ميان نهاد ليكن خليفه او را از اين كار بازداشت . گفته مىشود كه خليفه هارون الرشيد - و به گفته‌اى - پدرش مهدى و نيز به گفته‌اى ديگر جدش منصور قصد داشت كه ساخته حجاج را به كيفيت ساختمان ابن زبير برگرداند ليكن مالك بن انس او را نهى كرد و به دو گفت : به خدا قسم تو را راهنمايى مىكنم كه خانهء خدا را بازيچهء دست پادشاهان قرار مده ؛ زيرا اين كار موجب از بين رفتن شكوه آن در دل مردم مىگردد .\r\nظاهرا فتواى مالك قاعدهء مشهور را مورد توجه داشته است كه : دفع مفاسد ، اولى از جلب منافع است .\r\nاز تغييراتى كه در ساختمان كعبه ابن زبير و حجاج داده شد ، مىتوان تغيير سنگفرشهاى آن را ذكر نمود . سنگهاى مرمر قرمز و سبز و سفيد توسط وليد بن عبد الملك از شام به مكه ارسال گرديد و به وسيلهء آن ، درون كعبه و ديوارها توسط آن پوشيده شد . همچنين ديوار شمالى كعبه كه توسط حجاج ساخته شده بود ، به اندازهء نيم انگشت شكاف برداشته بود كه به وسيلهء گچ سفيد مرمّت گرديد . در سال 200 ه . به علّت جمع شدن آب در سقف كعبه و نفوذ آن به داخل خانه ، تمامى پوشش سنگهاى تكه تكه شدهء روى سقف برداشته شد و سطح آن مجددا به وسيلهء مرمر پخته و گچ پوشيده شد . در سال 241 ه . كه دوران خلافت متوكل عباسى بود درگاه پايين درب كعبه را كه سالها از قدمت آن مىگذشت و با چوب ساج ساخته شده بود ، مجددا با دو قطعه چوب ساج با پوششى از نقره ترميم گرديد . همچنين به وسيلهء نامبرده ، سنگ مرمر درون كعبه تعويض شد و با مرمرهايى تازه كه اطرافش مزين به نقره بود ، پوشانيده شد . همچنين در قسمتهايى از ساير ديوارها و سقف آن ، طلا به كار رفت . در سال 542 ه . سقف خانه و پله‌هاى درون كعبه نيز مرمت گرديد .\r\nهمچنين مرمرهاى آن در سال 550 ه . از سوى جمال الدين معروف به جواد وزير\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nامير موصل ترميم گرديد . در همين سال بر اثر زلزله‌اى كه اتفاق افتاد ، در ركن يمانى سستى پديدار گشت . مستنصر عباسى نيز در سال 629 ه . كعبه را تعمير و مرمت نمود و در سال 680 ه . مرمرهاى آن به وسيلهء ملك مظفر امير يمن تجديد گرديد . در رمضان سال 814 ه . قسمتهايى از سقف و روزنه‌هاى آن و آستانه درب كعبه مرمت شد . اين تعميرات پس از باران شديدى بود كه آب از درب كعبه همچون دهانهء مشك به سوى مطاف سرازير گرديده بود .\r\nدر سال 825 و 826 ه . به دستور اشرف بر سباى پادشاه مصر و شام و حرمين ، اصلاحاتى جزئى در روزنه‌ها و سقف و مرمرها و چوب‌ها كه حلقه‌هاى پرده به آن متصل مىشد ، صورت گرفت . همچنانكه در سال 959 در دوران خلافت سلطان سليمان ( عثمانى ) مجددا در كعبه تعميراتى صورت پذيرفت . در دوران خلافت سلطان احمد ( عثمانى ) ( 1012 - 1022 ) شكافهايى در ديوار سمت شرقى و غربى همچنين در ديوارهاى حجر به وجود آمد ، نخست خليفه قصد تخريب و نوسازى كعبه را داشت ليكن علما او را از اين كار منصرف كردند و با راهنمايى آنان دو كمربند از مس زراندود شده ساخت كه بر روى قسمتهايى از كمربند ياد شده اين كلمات نوشته شده بود : « لا إله الّا اللّه ، محمّد رسول اللّه » « لا إله الّا اللّه ، محمّد حبيب اللّه » و همچنين كلمات و آيات با خط زيبايى همانند «  حَسْبُنَا اللَّهُ وَ نِعْمَ الْوَكِيلُ  » بر آن نقش بسته بود . كمربند زيرين در شب شنبه 12 محرم سال 1022 ه . به جهت ايجاد استحكام در ديوارهاى كعبه ، بر آن بسته شد .\r\nاين كمربند به وسيلهء پايه‌هايى سربى بر روى شاذروان مستحكم گرديد . در شب يكشنبه كمربند بالاى ديوار كعبه را نصب نمودند . در سال 1039 ه . بارانهاى شديدى مكه و مناطق آن را در بر گرفت ، به طورى كه ارتفاع آب دو ذرع از قفل درب كعبه بالاتر رفت ! پس از دو روز ناگاه ( به جز سمت يمانى ) ، كعبه فرو ريخت . خليفه سلطان مراد خان چهارم نمايندگانى از آستانه ( اسلامبول ) و مهندسان از مصر براى ساختمان كعبه فرستاد كه اين تعميرات و نوسازى در سال 1040 ه . با صرف هزينه‌هاى بسيارى به پايان رسيد .\r\nدر سال 1295 ه . سطح بام كعبه به وسيلهء مرمر سنگفرش گرديد .\r\nاز ناودانهايى كه براى كعبه ساخته شد مىتوان به ناودانى اشاره كرد كه توسط شيخ\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nابو القاسم را مشت بنيانگذار نوانخانه معروف مكه ساخته شد . اين ناودان در سال 537 ه .\r\nپس از مرگ او توسط پيشكارش به مكه رسيد .\r\nناودانى نيز توسط خليفه مقتفى عباسى در سال 541 ارسال گرديد كه جايگزين ناودان قبلى شد .\r\nهمچنين ناودانى به دستور ناصر عباسى از چوب ساخته شد . مجراى اين ناودان به وسيلهء سرب پوشيده شده و اطراف خارجىاش با پوششى از نقره مزيّن گرديده بود به طورى كه ظاهر آن ناودانى نقره‌اى بود . اين ناودان در سال 781 ه . در جايگاه خود نصب گرديد .\r\nپس از آن ناودانى از سرب بجاى آن قرار دادند ، سپس در سال 959 ه . سلطان سليمان قانونى ناودانى از نقره را جايگزين آن نمود .\r\nدر سال 962 ه . ناودانى طلا از مصر ارسال گرديد كه جايگزين ناودان نقره‌اى شد و ناودان نقره‌اى را با پرداخت دويست اشرفى ، از بنى شيبه پرده‌داران كعبه دريافت داشتند و به عنوان تبرك به سوى خزانهء سلطنتى در استانبول ارسال كردند . در سال 1021 ه .\r\nسلطان احمد عثمانى ناودان كعبه را با ناودان ديگرى از نقره كه با نقش و نگارهاى طلايى و مزيّن به ميناكارى نيلگونى بود ، تعويض نمود و نيز در سال 1273 ه . ناودانى از طلا كه بر آن نوشته‌هايى وجود داشت ، به وسيلهء سلطان عبد المجيد عثمانى ارسال گرديد كه هم اكنون اين ناودان در محل خود باقى است و اولين شخصى كه ناودان را مزيّن به طلا كرد وليد بن عبد الملك در سال 455 ه . بود . خاندان بنى طيب ناودان ياد شده را به همراه خود به يمن بردند كه در همان سال امير يمن كه فرمانرواى مكه نيز به شمار مىآمد ، ناودان را از آنان خريدارى نموده و به جايگاه اوليهء خود باز گرداند .\r\nاز دربهايى كه براى كعبه ساخته شد ، مىتوان از دربى كه به دستور جواد وزير امير موصل در سال 550 هجرى ساخته شد ياد كرد . اين درب به سبك بسيار زيبايى ساخته شد و آذين گرديد ، به طورى كه چشم هر بيننده‌اى را به خود جذب مىكرد . بر روى درب ياد شده نام خليفه عباسى المقتفى به چشم مىخورد . اين درب در سال 551\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nهجرى در جايگاه اصلى خود قرار داده شد . همچنين درب ديگرى را ملك مظفر امير يمن در سال 659 هجرى ، هنگامى كه براى اداى مناسك حج به مكه آمد ، به همراه خويش آورد و به كعبه اهدا نمود . درب ياد شده به وسيلهء ورقه‌هايى از نقره به وزن شصت رطل « 1 » مزيّن شده بود كه از آن بنى شيبه گرديد و نيز درب ديگرى از چوب اقاقيا به دستور ملك ناصر محمد بن قلاوون والى مصر ساخته شد . اين درب داراى نقره‌اى به ارزش 35300 درهم بود كه جايگزين درب كعبهء ساخته مظفر گرديد . درب چهارم ديگرى نيز به دستور ملك ناصر حسن در سال 761 ه . ساخته شد . بعدها در سال 776 ه .\r\nبر روى اين درب كه از چوب ساج ساخته شده بود ، زينتهايى به ارزش تقريبى سى هزار درهم نصب گرديد . بر روى درب ياد شده نام ملك ناصر محمد بن قلاوون و نام نوه او اشرف شعبان و همچنين نام ملك مؤيد كه به وسيله بعضى از اطرافيانش در سال 816 ه .\r\nزينتهايى به ارزش دويست درهم به آن افزوده و پوششى از طلا بر روى آن قرار داده بودند ، به چشم مىخورد . در سال 781 ه . زين الدين عثمانى درب كعبه و ناودان آن را تزيين نمود . اين كار به اشارهء پيشكار وى سودون پاشا ، در حالى كه او را براى ساختمان مسجد الحرام به مكه گسيل مىداشت ، صورت گرفت . همچنين درب كعبه در سال 961 هجرى به دستور سلطان سليمان ( عثمانى ) به وسيله ورقه‌اى از نقره تزيين گرديد . سپس به فرمان نامبرده مجددا در سال 964 ه . بر روى آن ، قطعه‌هايى از چوب آس سياه كه پوششى از نقره و طلا بر آن بود ، قرار داده شد . طلاى تزيين شده به روى درب كعبه ، به ارزش 2710 اشرفى و نقرهء آن ، حدود چهار قنطار « 2 » بود . اين نقره‌ها بر روى درب اصلى قديمى كه از چوب ساج ساخته شده بود ، قرار گرفت و مبلغ هزار اشرفى به عنوان نقرهء قديمى كه از روى درب برداشته شده بود ، به بنى شيبه داده شد . بر روى آن اين نوشته‌ها نقش بسته بود : « بسم اللّه الرّحمن الرّحيم  رَبِّ أَدْخِلْنِي مُدْخَلَ صِدْقٍ وَ أَخْرِجْنِي مُخْرَجَ صِدْقٍ وَ اجْعَلْ لِي مِنْ لَدُنْكَ سُلْطاناً نَصِيراً  » « 3 » و تاريخ تجديد اين درب نيز نوشته شده\r\n\r\n\r\n","description":"","footnote":"\r\n( 1 ) - رطل مصرى معادل 453 گرم مىباشد « مترجم » .\r\n( 2 ) - هر قنطار برابر با 112 رطل مصرى ؛ يعنى برابر با 93 / 44 كيلوگرم مىباشد .\r\n( 3 ) - اسراء : 80\r\n","page_name":" 285 ","page_number":285},
  {"content":"\r\n\r\nبود كه ماده تاريخ آن اين جمله بود : « بقوله زين الباب »\r\nدر دوران خلافت سلطان مراد چهارم ، به سال 1045 ه . درب ديگرى كه بر روى آن پوششى از نقره به وزن 166 رطل « 1 » و طلايى ( بندقى ) « 2 » با عيار 24 ، به ارزش هزار دينار بود ساخته و بر كعبه قرار داده شد .\r\nدرب كعبه داراى پرده‌اى زردوزى شده است كه همواره بر آن آويزان است . اين پرده را در عكس 109 مىبينيد . نقش و نگارها و نوشته‌هاى بر روى آن را در اين عكسها ملاحظه نماييد .\r\n[ تصوير 
  ]\r\n\r\n\r\n","description":"","footnote":"\r\n( 1 ) - هر رطل معادل 453 گرم .\r\n( 2 ) - طلاى 24 عيار .\r\n","page_name":" 286 ","page_number":286},
  {"content":"\r\n\r\n[ تصوير 
  ] [ تصوير 
  ]\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n[ تصوير 
  ]\r\n\r\nزينتهاى كعبه\r\nگفته مىشود اولين شخصى كه در جاهليت كعبه را زينت نمود ، عبد المطلب جد پيامبر صلّى اللّه عليه و إله بوده است . وى دو آهوى طلايى را كه به هنگام حفر چاه زمزم در آن يافته بود ، در كعبه قرار داد . وليد بن عبد الملك اولين كسى است پس از اسلام كه خانه را با طلا و زينت كرد و نيز گفته مىشود پدرش به وسيلهء پوشش‌هايى از طلا كه بر روى ستون ميانى داخل بيت قرار داد ، اولين شخصى است كه در اسلام كعبه را به طلا زينت داد همچنان كه گفته مىشود ابن زبير به وسيلهء طلايى كه در كعبه و پوشش طلايى كه بر روى ستونها قرار داد و كليد درب آن را از طلا ساخت ، اولين شخصى است كه در اسلام كعبه را به طلا مزين نمود .\r\nزينتهايى را كه وليد در كعبه قرار داد ، عبارتند از : پوششهايى از طلا بر روى درب كعبه و ناودان و ستونها و اركان كعبه از داخل كه طلاى زينت داده شده به ارزش هزار\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nدينار بوده است . همچنين امين محمد بن هارون الرشيد مبلغ هيجده هزار دينار جهت نمايندهء خود در مكه فرستاد تا به وسيلهء آن پوششهايى از طلا بر روى دربهاى كعبه قرار دهد - درب دوم احتمالا باب التوبه در داخل كعبه بوده است - نامبرده روى دربها را به وسيلهء ورقه‌هايى از طلا پوشانيده و نيز ميخهايى طلايى براى استحكام آن بر روى درب به كار برد همچنين دو حلقه طلايى بر روى درب قرار داد .\r\nمتوكل عباسى نيز زرگرى به نام اسحاق بن سلمه را به مكه فرستاد و دو زاويه از زاويه‌هاى كعبه را كه پيشتر توسط نقره پوشانيده شده بود ، از طلا پوشانيد و طلاى دو ركن ديگر را برداشت و آنها را بر روى نقره قرار داد و مجددا دو ركن را با آنها پوشانيد .\r\nبدين ترتيب هر چهار زاويه همانند يكديگر گرديدند . همچنين كمربندى از نقره ساخت و آن را بر روى پرده كعبه قرار داد . اين كمربند كه 4 / 3 ذراع عرض داشت داراى نقش‌هايى بود كه به وسيلهء طوقى نقش‌دار از طلا در اين منطقه اتصال مىيافت . در بالاى اين منطقه مرمرى نقش‌دار وجود داشت كه به وسيلهء ورقه‌اى از طلاى رقيق آنجا را پوشانيد و نيز گيرهء درب كعبه را هنگامى كه درب باز بود و بدان بسته مىشد تغيير داد و آن را از مس به نقره مبدل نمود . همچنين درگاه درب كعبه را نيز تغيير داد كه پيشتر در اين مورد صحبت به ميان آمد .\r\nبه گفته اسحاق : مقدار طلايى كه در زاويه‌ها و طوق به كار رفته بود ، معادل 8000 مثقال بود و نقره‌اى كه در كمربند و درگاه درب كعبه و صندلى مقام به كار رفت ، حدود هفتاد هزار درهم بود و نيز طلايى كه بر روى ديوارهاى كعبه و سقف آن استفاده شده در حدود دويست « حق » بوده كه هر حق معادل 5 مثقال ؛ يعنى هزار مثقال طلا به كار رفت .\r\nاين تزيينات در سال 241 ه . صورت گرفت .\r\nهمچنين به دستور معتضد عباسى پس از درخواست عده‌اى از پرده‌داران كعبه ، دو بازوى درب كعبه را كه به وسيلهء كارگزاران مكه كنده شده و به عنوان پشتوانهء مالى براى جنگ با عدوى خارجى در سال 251 ه . خرج گرديده بود ، مجددا به طلا آراست .\r\nو نيز به فرمان او قسمت زيرين درب كعبه از طلا پوشانيده شد . طلاى اين قسمت نيز قبلا به وسيلهء كارگزاران مكه براى خاموش كردن فتنه خياطها و قصابها ، در\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nسال 268 ه . به كار رفته بود .\r\nدر سال 310 ه . مادر مقتدر عباسى غلام خود لؤلؤ را فرمان داد كه ستون مقابل درب كعبه را از پايين تا بالا توسط پوششى از طلا زيور نمايد ، قسمتهايى از اين ستون پيشتر با طلا و قسمتهايى ديگر با آب طلا زينت داده شده بود .\r\nدر سال 549 ه . مبلغ پنج هزار دينار از سوى وزير جواد به مكه ارسال گرديد كه به وسيلهء آن قسمتهايى از كعبه و اركان آن با ورقه‌هايى از طلا و نقره پوشانيده شد . همچنين درب كعبه از سوى ملك مظفر امير يمن و نوهء او ملك مجاهد و ملك ناصر قلاوون والى مصر و نوهء او ملك اشرف شعبان در سال 766 ه . و تعداد زيادى ديگر از اميران و حكام زينت داده شد .\r\n\r\nآويزها و جواهرات اهدايى به كعبه\r\nساسان بن بابك از پادشاهان ايران دو آهوى طلايى و مقدارى جواهرآلات و تعدادى شمشير و طلاى بسيارى به كعبه اهدا نمود كه آنها را در چاه زمزم پنهان كرده بودند .\r\nگفته‌اند : كلاب بن مرّه ، اوّل شخصى بود كه در كعبه شمشيرهايى با پوشش طلا و نقره به عنوان ذخيره و پشتوانه قرار داد . هنگامى كه در دوران عمر بن خطاب مدائن فتح گرديد ، دو هلال زرين براى او ارسال شد كه آنها را به كعبه آويزان نمود و عبد الملك بن مروان نيز ده خورشيد و دو كاسهء بلورين به كعبه هديه نمود .\r\nفرزندش وليد نيز دو كاسه بزرگ به مكه فرستاد . وليد بن يزيد هم دو تخت كه بر روى هر كدام دو هلال نصب گرديده بود ، به كعبه هديه كرد . ابو العباس همچنين سفّاح پوششى سبزرنگ به مكه فرستاد و برادرش منصور ، كوزه بلورينى كه معروف به كوزهء فرعونى بود به كعبه هديه نمود . مأمون عباسى هم ياقوت گرانبهايى را براى كعبه ارسال كرد و جعفر متوكل ، خورشيدى كه از طلا ساخته شده و درهاى گرانبهايى به همراه ياقوتى پرارزش و زبرجد كه در زمينهء آن قرار گرفته بود و زنجيرى بر آن بود ، به كعبه هديه نمود كه همه ساله در جلوى كعبه آويزان مىگرديد .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nهنگامى كه يكى از پادشاهان تبّت اسلام آورد بتى از طلا به صورت انسان كه آن را مىپرستيد و بر سر آن تاجى از طلا كه در زمينهء آن جواهرات و ياقوتهاى سرخ و سبز و زبرجد به كار رفته بود كه آن بت بر صندلى مربع با پايه‌اى بلند از نقره قرار گرفته بود و بر روى صندلى فرشى ديبا و در اطراف صندلى پرده‌اى از طلا و نقره آويخته شده بود ، به كعبه هديه نمود . معتصم عباسى هم قفلى به كعبه هديه كرد كه ارزش آن برابر با هزار دينار بود . يكى از پادشاهان سند هنگامى كه مسلمان شد طوقى از طلا را كه به زمرد و الماس و ياقوت سبز رنگى مزين شده و همهء آنها معادل 24 مثقال وزن داشت به كعبه هديه نمود .\r\nاين طوق در سال 259 ه . بر كعبه آويخته شد .\r\nو جعفر بن معتمد ( عباسى ) هم محفظه‌اى از نقره كه درون آن نوشته‌اى دربارهء بيعتش و بيعت ابو احمد موفق بود به كعبه اهدا نمود كه در صفر سال 262 ه . در كعبه آويخته شد و مطيع عباسى نيز در سال 359 هجرى ، قنديلهايى كه تمامى آنها از نقره ساخته شده بود ( بجز يكى از آنها كه از طلا به وزن 600 مثقال بود ) به مكه فرستاد و امير عمان بعد از سال 420 ه . محرابهاى ساخته‌شده‌اى را كه وزن هر يك از آنها بيش از يك قنطار « 1 » بود و نيز قنديلهايى در نهايت استحكام به كعبه اهدا نمود . محرابها در داخل كعبه بر روى ديوار مقابل درب آن كوبيده شدند .\r\nملك منصور امير يمن نيز در سال 362 هجرى قنديلهايى از طلا و نقره به كعبه هديه نمود و ظاهر بيبرس نيز قفل و كليدى براى كعبه ارسال كرد . على شاه ، وزير سلطان ابو سعيد پادشاه تاتار در سال 718 هجرى دو حلقهء طلايى مرصع به لؤلؤ بلخش كه وزن هر حلقه هزار مثقال بود و در هر يك 6 لؤلؤ گرانبها و ميان آنها 6 قطعه لؤلؤ بلخش بود به كعبه اهدا نمود كه مدت كوتاهى در كعبه آويخته شد پس از آن امير مكه ، رميثة بن ابى نمى آن را از آن خود كرد . همچنين سلطان شيخ اويس امير بغداد در دههء 770 هجرى چهار قنديل كه دو قنديل آن از طلا و دو قنديل ديگر از نقره بود ، به كعبه هديه نمود . اين قنديل‌ها مدت كوتاهى در كعبه آويزان بود تا اين كه عجلان بن رميثه ، امير مكه آنها را تصاحب كرد . تقى فاسى مىنويسد : بعد از آن ، قنديلهاى بسيارى از سوى مردم به كعبه\r\n\r\n\r\n","description":"","footnote":"\r\n( 1 ) - قنطار - معادل 93 / 44 كيلوگرم است .\r\n","page_name":" 291 ","page_number":291},
  {"content":"\r\n\r\nاهدا گرديد و اكنون كه سال 812 هجرى است - آويزهاى كعبه 16 قنديل است كه از آن جمله سه قنديل نقره‌اى و يكى طلا و ديگرى بلورى و دو عدد مسى و بقيه آنها كه 9 عدد مىباشد ، از بلورهاى حلبى است و هم اكنون - سال 812 هجرى - هيچيك از آن هداياى گرانبها بجز قنديل‌هاى ياد شده در كعبه ديده نمىشود و اين در نتيجهء دست‌اندازى حكام و فرمانداران آن بر هداياى خانه بوده است .\r\nازرقى مىگويد : برداشتن زينت‌ها و هداياى كعبه تحت هيچ شرايطى ، چه به عنوان نياز و چه به عنوان تبرك جايز نمىباشد ؛ زيرا آنچه كه براى كعبه مىآيد در حكم موقوفات است و نمىتوان در وضعيت آنها تغيير داد . زيرا اين موقوفه‌ها براى تعظيم و بزرگى اسلام و خوار و ذليل كردن دشمنان است .\r\nمحب طبرى نيز بدين مطلب اشاره نموده است . پس از آن هداياى گرانبهاى ديگرى نيز به كعبه اهدا گرديد كه تاكنون بخشى از آن باقى مانده و بخشى ديگر توسط افراد از ميان رفته است .\r\n\r\nپردهء كعبه ، مقام ابراهيم و . . .\r\nاولين شخصى كه پوشش بر كعبه نهاد اسعد ابو كرب پادشاه حمير بود كه دو قرن پيش از هجرت ، كعبه را نخست با پارچه ضخيمى پوشاند ، سپس با پارچه‌اى بنام « معافر » « 1 » و بعد از آن با پارچهء لطيف و نرمى كه معروف به « ريطه » است و سپس به وسيلهء پارچهء قرمز راه راه يمنى و سپس با برد يمانى مخصوصى بر كعبه پوشش نهاد ، پس از آن باز به وسيلهء پارچه‌اى ضخيم از پشم كه معروف به پلاس بود پوشانيده شد و باز با چرم و بعد از آن با پارچهء برد راه راهى كعبه را پوشش داد و نيز بر كعبه دربى قرار داد و كليدى بر آن نهاد .\r\nآنگاه براى تفاخر شعرى سرود :\r\n ورد الملك تبع و بنوه * ورّثوهم جدودهم و الجدودا \r\n\r\n\r\n","description":"","footnote":"\r\n( 1 ) - اسم مكانى است كه پارچه‌اى به همين نام مىبافد .\r\n","page_name":" 292 ","page_number":292},
  {"content":"\r\n\r\n اذ جبينا جيادنا من ظفار * ثم سرنا بها مسيرا بعيدا \r\n فاستبحنا بالخيل ملك قباذ * و ابن اقلود جاءنا مصفودا \r\n فكسونا البيت الذى حرّم اللّه * ملاء معصبا و برودا \r\n و اقمنا به من الشهر عشرا * و جعلنا لبابه اقليدا \r\n ثم طفنا بالبيت سبعا و سبعا * و سجدنا عند المقام سجودا \r\n و خرجنا منه الى حيث كنا * و رفعنا لواءنا معقودا \r\nهنگامى كه قريش كعبه را تجديد بنا كردند ، از آنان خواسته شد كه كعبه را بپوشانند ؛ از اين رو پوششى از پارچه‌هاى گوناگون بر آن آويختند و پيوسته كعبه را مىپوشاندند و هر گاه پرده‌اى بدان هديه مىشد آن را بر روى پردهء پيشين قرار مىدادند . اين وضعيت همچنان ادامه داشت تا اين كه ابو ربيعة ابن مغيره مخزومى كه فردى ثروتمند بود گفت :\r\nپوشش كعبه را امسال از مال من و سال ديگر از مال خود قرار دهيد . از اين رو از آن هنگام ابو ربيعه به نام « عدل قريش » مشهور شد . اين روش تا زمان پيامبر صلّى اللّه عليه و إله ادامه داشت كه از آن پس كعبه را با پارچه‌هاى بافته شده از پشم خز به رنگ سبز و زرد يا قطعات دراز پارچهء پشمى و يا با پارچه‌هاى بافته شده از موى شتر و يا با قطعه‌هايى از پارچه‌هاى به هم دوخته شده و يا با پوشش‌هايى از چرم و يا با پارچه‌هاى نمارق عراقى و يا با حبرها و بردهاى يمانى مىپوشاندند .\r\nاولين زنى كه در جاهليت پوششى براى كعبه قرار داد نبيله دختر حباب مادر عباس ابن عبد المطلب بود كه كعبه را با حرير و ديبا پوشانيد . وى به علّت گم شدن فرزندش نذر كرد كه در صورت پيدا شدن او بر كعبه پرده‌اى بياويزد .\r\nپس از اسلام نيز كعبه از سوى پيامبر صلّى اللّه عليه و إله پوشيده شد . پس از آن ابو بكر آن را با پارچهء راه راه يمنى ( برد ) پوشانيد و عمر نيز بر كعبه پرده آويخت . عثمان آن را با پارچهء لطيف و نرم سفيدرنگى كه موسوم به « قباطى » « 1 » بود پوشانيد و همچنين بار ديگر با برد يمانى پوشش داد .\r\n\r\n\r\n","description":"","footnote":"\r\n( 1 ) - قباطى : جمع قبطيه پيراهنى نازك و سفيد بوده است كه منسوب به قبط يكى از شهرهاى مصر مىباشد .\r\n","page_name":" 293 ","page_number":293},
  {"content":"\r\n\r\nعثمان اوّل كسى بود كه دو پوشش بر كعبه قرار داد . گويند عمر هر ساله پوشش كعبه را برمىداشت و پوشش جديدى بر آن قرار مىداد . وى پردهء اولى را ميان حجاج تقسيم كرد . عبد الله بن عمر نيز پوششى از قباطى و حبر يمانى راه راه و قطعه‌هاى چرم بر آن قرار داد . معاويه نيز پوششى بر كعبه آويخت .\r\nگفته مىشود در روز عاشورا كعبه را با ديبا مىپوشانيدند و بار ديگر در 29 رمضان نيز آن را با پوشش قباطى مىآراستند . يزيد بن معاويه و ابن زبير و عبد الملك بن مروان هم بر كعبه پارچه‌هاى ديبا آويختند .\r\nدر سال 160 ه . هنگامى كه مهدى عباسى حج گزارد ، پرده‌دار كعبه به او يادآورى كرد كه پوششهاى كعبه بر آن فراوان شده و چون ساختمان كعبه ضعيف است ترس آن دارد كه سنگينى پرده‌ها بر آن صدمه وارد نمايد . بدين منظور نامبرده فرمان داد كه به استثناى يك پرده ، همه پوشش‌ها را از روى آن بردارند كه اين رسم تاكنون ادامه يافته است .\r\nمأمون عباسى هم سه پوشش ديبا بر كعبه نهاد ، نخست پوششى از ديباى سرخ در روز ترويه ( روز هشتم ذى حجه ) و ديگرى پوششى از پارچه قباطى به هنگام رؤيت هلال ماه رجب و سومى ديباى سفيدرنگى بود كه در روز 27 رمضان به هنگام عيد فطر بر كعبه قرار مىداد .\r\nحسين افطس نيز به دستور ابو السرايا دو پوشش از خز نرم كه يكى از آنها به رنگ زرد و ديگرى به رنگ سفيد بود بر كعبه پوشانيد . پس از آن بسيارى از پادشاهان و اميران ، انواع مختلفى از ديباهاى سفيدرنگ و قرمزرنگ خراسانى را به كعبه پوشانيدند .\r\nابو نصر استرآبادى نيز در سال 466 هجرى پوشش سفيد رنگى كه ساختهء هند بود ، بر كعبه پوشانيد . شيخ ابو القاسم رامشت بنيانگذار نوانخانهء معروف در مسجد الحرام ، در سال 532 ه . پوششى بر كعبه قرار داد .\r\nطبق گفتهء ابن اثير اين پرده به ارزش هيجده هزار دينار مصرى بوده است و نيز گفته شده كه ارزش آن چهار هزار دينار بوده است . همچنين در آغاز خلافت ناصر عباسى پردهء سبزرنگى بر كعبه قرار داده شد ، سپس در دوران خلافت نامبرده وى براى اولين بار\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nپرده سياه بر كعبه قرار داد كه به گفتهء فاسى رنگ پرده تاكنون - سال 812 ه . - به همين رنگ ادامه يافته است . در سال 643 ه . منصور بن ربيعه شيخ مسجد الحرام ، كعبه را با پارچه پنبه‌اى سياه رنگى پوشانيد .\r\nدر سال 751 هجرى ملك مجاهد تصميم گرفت پوشش كعبه را كه به نام مصريها بود ، برداشته و پوششى از سوى خود بر كعبه قرار دهد . ولى امير مكه مصريها را از تصميم او آگاه ساخت و آنها او را دستگير كردند .\r\nبه همين مناسبت مؤذن مسجد الحرام بنام جلال در اين باره اين چنين سروده است :\r\n يا راقد الليل مسرورا بأوّله * انّ الحوادث قد يطرقن أسحارا \r\n فان أمنت بليل طاب أوّله * فربّ آخر ليل أججّ النارا \r\nدر سال 810 هجرى پوشش سمت شرقى كعبه با پارچهء نقش‌دار حرير سفيد تجديد گرديد كه تا چهار سال پس از آن اين وضع همواره تجديد مىگرديد ، ليكن در سالهاى 816 و 817 و 818 رها شد .\r\nدر سال 819 هجرى سمت شرقى كعبه با پوششى كه در حاشيه آن طرازى از پارچه حرير سفيد بود پوشيده شد كه هم اكنون آن را با پارچه كتانى مطلّا مىسازند .\r\nدر همين سال پرده‌اى بسيار زيبا و بىنظير براى درب كعبه ساخته شد و درون تابلوهاى ياد شده جمله « لا إله الّا اللّه ، محمّد رسول اللّه » به رنگ سفيد دايره‌اى شكل نقش بسته بود .\r\nاين كيفيت به مدت 5 سال متوالى ادامه داشت و سپس در سال 825 اين تابلوها در زمينه‌اى سياه بافته شد .\r\nدر پردهء كعبه حاشيه‌اى گلدوزى شده از ابريشم زرد قرار دارد كه پيش از آن به رنگ سفيد بود .\r\nحدود سال 800 هجرى بود كه رنگ سفيد به رنگ زرد تغيير يافت . در قسمت گلدوزى شده تعدادى آيات قرآن شبيه به آياتى كه هم اكنون بر آن نوشته شده است - ليكن با اندك تفاوتى در جا - مكتوب است .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nمهلهل دمياطى دربارهء سياهى پردهء كعبه اين چنين سروده است :\r\n يروق لى منظر البيت العتيق اذا * بدا لطرفى فى الإصباح و الطفل \r\n كأنّ حلته السوداء قد نسجت * من حبّة القلب أو من أسود المقل \r\nپرده كعبه از سال 750 ه . توسط موقوفه‌اى كه به وسيلهء ملك صالح اسماعيل فرزند ملك ناصر بن قلاوون قرار داده شده بود ، همه ساله تغيير داده مىشد و هر 5 سال يك بار پوشش روى قبر مبارك پيامبر صلّى اللّه عليه و إله و منبر نبوى تعويض مىگرديد .\r\nاين موقوفه عبارت از سه دهكده « سوس » و « سندبيس » و « ابى الغيط » از دهكده‌هاى منطقهء مصرى قليوبيه است كه آنها را از سهم بيت المال خريده و بر اين امر وقف نمود .\r\nسلطان سليمان فرزند سلطان سليم خان ( عثمانى ) نيز دهكده‌هاى ديگرى را براى اين كار خريد و طى متن وقفنامهء طولانى « 1 » به موقوفه ياد شده اضافه نمود .\r\nاين دهكده‌ها عبارتند از 1 - سلكه 2 - سرو بجنجه 3 - قريش الحجر 4 - منايل و كوم رحان 5 - بجام 6 - منية النصارى 7 - بطاليا .\r\nاين موقوفه تا اوائل قرن سيزدهم برقرار بود تا اين كه در اين زمان توسط محمد على پاشا منحل گرديده و دولت خود تعهد نمود كه از اموال عمومى همه ساله پرده‌هاى ياد شده را تهيه كند كه تاكنون به همين صورت انجام مىپذيرد .\r\nتقى فاسى مىگويد : در دوران ما همه ساله پردهء كعبه در روز عيد قربان تغيير مىيابد كه در اين روز تنها نيمى از پرده بر كعبه آويخته شده و نيم ديگر آن در اواخر ذى الحجه بر روى كعبه پوشانيده مىشود و از قديم بنى شيبه اين عادت را داشته‌اند كه پردهء قديمى را در هنگام ورود پرده نو از آن خود دانسته و سپس قطعه‌هاى آن را به حجاج مىفروختند .\r\nقاضى در كتاب جامعهء خود مىگويد : واليان مكه پوشش درب كعبه را به همراه قسمت زيادى از پرده در اختيار خود قرار مىدادند كه گاه آن را در مقابل 6000 درهم در اختيار ديگرى مىگذاشتند . تا اين كه اين عادت از سوى شريف عنان بن مغامس هنگامى\r\n\r\n\r\n","description":"","footnote":"\r\n( 1 ) - جهت آگاهى از متن وقفنامه به كتاب « مرآة مكه » نوشتهء امير سرلشكر دريايى عثمانى ، ايوب صبرى پاشا مراجعه شود .\r\n","page_name":" 298 ","page_number":298},
  {"content":"\r\n\r\nكه در سال 788 ه . والى مكه گرديد برانداخته شد . ديگر واليان مكه نيز پس از آن از او پيروى كردند تا اينكه در دوران حسن بن عجلان مجددا تغيير نمود . نامبرده پرده درب كعبه و پرده مقام را در اختيار خود قرار داد و آن را به پادشاهان و امرايى كه اراده مىكرد هديه مىنمود . اين سنت در بين واليان مكه تاكنون - دهه دوم پس از هشتصد هجرى - ادامه دارد .\r\nبه گفتهء فاسى ، هيچيك از پادشاهان پس از ملك صالح اسماعيل و برادرش ملك ناصر حسن بن قلاوون پوششى درون خانهء كعبه قرار ندادند و اين پوشش كه به سال 761 ه . فرستاده شد ، هم‌اكنون - يعنى دورهء فاسى - نيز هنوز درون كعبه قرار دارد .\r\nقبل از آن پوششى از سوى ملك مظفر امير يمن بر آن قرار داده شده بود . نامبرده در سال 659 اولين پادشاه پس از انقراض دولت بنى العباس در بغداد بوده كه پوششى را داخل كعبه قرار مىداد .\r\nچندين سال اين پرده به وسيلهء پادشاهان مصر تغيير نمود و نيز در بعضى سالها اين رسم كنار گذاشته شد .\r\nاولين پادشاه مصر پس از بنى عباس ملك ظاهر بيبرس بود كه پوشش براى درون كعبه ارسال نمود .\r\nدر سال 825 ه . برسباى پادشاه مصر پوششى سرخ رنگ براى داخل خانه ارسال كرد و هر گاه پادشاه يا خليفه‌اى به حكومت مىرسيد پوششى از ابريشم سرخ براى داخل خانه و پوششى از ابريشم سبز جهت قبر مبارك پيامبر صلّى اللّه عليه و إله مىفرستاد . هنگامى كه دولت عثمانى در سال 923 ه . بر مصر سلطه يافت ، ساختن پوشش پردهء قبر مبارك پيامبر صلّى اللّه عليه و إله و پوشش داخل خانهء كعبه را خود به عهده گرفت و پوشش خارجى كعبه را به مصر اختصاص داد كه همه ساله به مكه فرستاده مىشد و تاكنون نيز اين رسم برقرار است .\r\nمصر نيز همه ساله پوشش خارجى كعبه و پردهء درب آن را و پرده ديگرى براى باب التوبه ( دربى كه بر پله‌هاى داخلى كعبه قرار گرفته است ) و پرده‌اى بر درب منبر ( صفحهء 252 ) و پردهء مقام ابراهيم خليل عليه السّلام و كيسهء كليد كعبه را همچنان كه در صفحه‌هاى 7 ، 8 و 9 شرح داده شد ، به مكه ارسال مىدارد .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nدر اينجا توضيح كاملترى به وسيلهء عبد اللّه فائق بك ، مأمور پرده در تاريخ 19 دسامبر سال 1907 ، براى ما فرستاده شد كه به شرح زير است :\r\n\r\nشرح قسمتهاى مختلف پردهء كعبه كه از مصر ارسال مىگردد\r\n« در سال 1325 ه . برابر با سال 1908 ميلادى و پرده مقام ابراهيم و جز اينها » قسمتهاى مختلف پردهء كعبه عبارت است از :\r\nقسمت اول : شصت و دو قطعه پارچهء ابريشم سياه نوشته‌دار ، طول هر يك از اين قطعات ، بيست و شش ذراع ( هر ذرع معادل 57 سانتيمتر ) و عرض آنها نود سانتيمتر مىباشد و مساحت كلى آنها يك هزار و ششصد و دوازده ذراع است كه همگى بوسيله نخهاى ابريشمى سياه رنگ و مفتول ، بافته شده است .\r\nقسمت دوم : از هجده قطعه پارچه كه مجموع مساحت آنها ، چهارصد و شصت و هشت ذراع مىباشد ، تشكيل شده است .\r\nقسمت سوم : از شانزده قطعه پارچه كه مجموع مساحت آنها ، چهار صد و شانزده ذراع مىباشد ، تشكيل شده است .\r\nقسمت چهارم : از سيزده قطعه پارچه كه مجموع مساحت آنها ، سيصد و سى و هشت ذراع مىباشد ، تشكيل شده است .\r\nعلاوه بر اين قطعات ابريشمى ، قطعات ديگرى كه عبارتند از دويست و يازده ذراع پارچه اطلس سياه و ساده ، بافت مصر و پارچه ابريشم و اطلس قرمز و سبز بافت خارجه كه بر روى قسمتهايى از آن تارهاى نقره‌اى سفيدرنگ و تارهايى از طلاى زرد و نيز با عيار 99 % تنيده شده است . همچنين پردهء كعبه ، داراى پارچه‌هاى كمربندى با طول و عرضهاى متفاوت است كه مجموع وزن تارهاى طلايى و نقره‌اى تنيده در ميان آن ، ( 3 / 1 7513 ) مثقال مىباشد .\r\nدر ميان محمولهء پردهء كعبه ، چهار قطعه پارچهء ابريشمى كه در ميان آن تارهاى نقره و طلا تنيده شده است ، قرار دارد و طول هر يك شش ذراع و وزن تارهاى تنيده شده 405 مثقال مىباشد . اين قطعات چهارگانه در قسمت پيشين كعبه قرار داده مىشود . همچنين\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nكعبه داراى چهار قطعه پرده جهت پوشش برخى قسمتهاى كعبه نظير درگاه و روى آن مىباشد كه قسمتى از آن از پارچهء ابريشم و اطلس سياه و ساده به مساحت چهل و شش ذراع و ربع و قسمتى ديگر از آن پارچه اطلس خارجى به رنگ قرمز و سبز بافته شده است كه همگى به يكديگر پيوسته و بر روى آن با تارهاى نقره‌اى و طلايى ونيزى خالص ، نقش و نگارهاى زيبايى تنيده شده و همگى بر روى آسترى پنبه‌اى به رنگ سفيد قرار گرفته‌اند . مجموع مساحت اين قطعات چهل و چهار ذراع و وزن نخهاى طلا و نقره‌اى آنها ( 3 / 1 461 ) مثقال مىباشد .\r\n\r\nپرده مقام حضرت ابراهيم عليه السّلام\r\nاين پرده از پنج قطعه براى چهار سمت و سقف مقام بافته شده است كه همگى از پارچهء ابريشم و اطلس سياه به مساحت سى ذراع مىباشد و همگى همانند ديگر قطعات پوششى با نخهاى نقره و طلا تنيده شده ، با اين تفاوت كه فاقد آستر پنبه‌اى مىباشند .\r\nمجموع وزن تارهاى طلايى و نقره‌اى آن ( 2588 ) مثقال مىباشد .\r\n\r\nپرده درگاه مقام حضرت ابراهيم عليه السّلام\r\nاين پرده از دو قطعه تشكيل شده است كه عرض هر قطعه ، ده ذراع بوده و وزن تارهاى طلايى و نقره‌اى تنيده شده بر روى قطعهء نخست ، ( 3 / 2 915 ) مثقال و بر روى قطعهء دوم ( 3 / 1 906 ) مثقال و بر روى پارچهء رابط ميان آن دو 48 مثقال مىباشد كه مجموع وزن هر دو ( 1870 ) مثقال است .\r\n\r\nپردهء باب التوبه\r\nاين پرده هم‌جنس ديگر قطعات ، از ابريشم سياه بافته شده است و مساحت آن يازده و نيم ذراع و وزن تارهاى طلايى و نقره‌اى تنيده شده در آن ( 3 / 2 1024 ) مثقال مىباشد .\r\n\r\nپردهء دروازهء منبر مسجد الحرام\r\nاين پرده نيز هم‌جنس ديگر قطعات پردهء كعبه ، از ابريشم سياه ساده بافته شده است و\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nمساحت آن شش و ربع ذراع و وزن تارهاى طلايى و نقره‌اى به كار رفته در آن ( 397 ) مثقال مىباشد .\r\n\r\nكيسه جايگاه كليدهاى كعبه\r\nاين كيسه از پارچهء اطلس زرد به مساحت يك ذراع و يك هشتم ذراع و تارهاى طلايى و نقره‌اى به وزن 45 مثقال بر آن دوخته شده و در ميانه بالايى آن دو سوراخ با لب دوزيهاى نقره‌اى در نظر گرفته شده است .\r\n\r\n« ابزارآلات پرده كعبه »\r\nاين ابزارها عبارتند از :\r\nسه حلقه تناب ضخيم به وزن يكصد و هشتاد رطل .\r\nچهل و يك حلقه تناب نازك به وزن هشتاد و دو رطل .\r\nسى و شش ذراع از پارچه‌هاى نازك سبز تيره كه براى به هم پيوستن قطعات پرده به كار مىرود .\r\nكليهء قطعات پردهء كعبه به همراه ابزارآلات آن ، هنگام رسيدن محمل به مكه ، طى مراسمى و با حضور علما و بزرگان ، به بزرگ خانوادهء بنى شيبه - كه كليددار كعبه مىباشد - تحويل داده مىشود و وى آنها را در خانهء خود كه در نزديكى صفا است ، قرار داده و در بامداد روز عيد قربان ، هنگامى كه حاجيان در قربانگاه منا مىباشند ، پرده‌ها را بر روى كعبه مىآويزد . اين پرده‌ها به وسيله حلقه‌هايى كه از مس زرد ساخته شده و بر روى بام كعبه و شاذروان قرار دارند ، مستحكم مىگردد . آنگاه بر روى بخش زيرين 3 / 1 بالاى پردهء كعبه ، كمربندهايى گرداگرد آن مىآويزند .\r\nاما قطعات طلايى و نوشته‌دار پردهء پيشين كعبه ، جمع‌آورى و به حضور شريف فرستاده مىشود و هر گاه روز عيد قربان ، مصادف با روز جمعه باشد اين قطعات براى خليفه ارسال مىگردد .\r\nديگر قطعات پردهء كعبه ، همواره از آن بزرگ خاندان بنى شيبه بوده كه وى آنها را\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nبه حاجيان مىفروشد و در نزديكى باب السلام مغازه‌هايى قرار دارند كه به فروش قطعات كوچك پرده مىپردازند .\r\nگفته مىشود كه عمر همه ساله قطعات پردهء پيشين را ميان حاجيان تقسيم مىكرده است .\r\nو پس از او عثمان نيز از رفتار او پيروى نمود تا آنكه قطعاتى از پرده كعبه را در بر بانويى حائض يافت ، از اين رو دستور داد ، حفره‌اى كنده شده و پرده كعبه را درون آن قرار دادند و روى آن را با خاك پوشانيدند . اين رفتار او براى ممانعت از پوشيدن پارچه كعبه از سوى زنان حائض و مردان ناپاك و جنب بود ، ليكن عايشه به دو گفت ، هر آنگاه كعبه پايين آورده شود ، به تن كردن آن به وسيلهء حائض يا جنب ضررى ندارد ، از اين رو عثمان توصيه كرد كه قطعات را فروخته و عايدات آن را در راه خدا و مردم و ابن السبيل ، صرف نمايند . پس از آن سنت فروش قطعات پردهء كعبه برقرار گرديد . ليكن هم‌اكنون بنى شيبه عايدات فروش آن را براى خود برمىدارند . ميان فقها دربارهء شرعيت فروش آن اختلاف نظر وجود دارد ، از ابن عباس و عايشه ، شرعيت آن روايت شده است و گروهى از فقيهان شافعى نيز بر اين رأى مىباشند ، ليكن گروهى ديگر فروش آن را جايز نمىدانند .\r\nپرده كعبه همه ساله در مصر در كارگاهى كه در خانه‌اى دلگشا و بزرگ در محله ( خرنفش ) قرار دارد ، بافته مىشود . اداره اين كارگاه به عهده عبد الله بك فائق مىباشد .\r\nهزينه بافت اين پرده در سال 1318 ه . - 1901 م ، معادل ( 4143 ) ليره طلا گرديد .\r\nدر زمينه سرتاسر پارچه كعبه عبارت « لا إله ألّا اللّه محمّد رسول اللّه » نقش بسته است همچنين بر روى پردهء درب كعبه ، تعدادى از آيات قرآن و نوشته‌هاى ديگرى بافته شده است .\r\nبر روى كمربندهاى بالاى كعبه و در چهار سوى پرده كعبه ، برخى آيات قرآن كه دربارهء عظمت كعبه مىباشد ، قرار دارد . همچنين بر روى قطعه‌اى نام پادشاهى كه در دورهء او پرده بافته شده است ، قرار دارد .\r\nهمچنين عكس‌هايى از پردهء كعبه در صفحهء بعد مىآيد . عكس 3 نيز در ص 25 آمد .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nدر اين عكس‌ها ، خطوط و نوشته‌هاى زيبايى كه ديده مىشود همگى از آن خط نگار ماهر و مشهور مصرى ، عبد اللّه بك زهدى است كه اين نوشته‌ها را بر روى پرده كعبه در دوران اسماعيل پاشا خديوى ، پدر تاجدار فؤاد اول پادشاه كنونى مصر ، ابداع نموده است .\r\n\r\nكليددارى و پرده‌دارى كعبه\r\nپرده‌دارى كعبه شامل خدمت به آن و انجام كارهايى است كه موجب عظمت و شأن آن مىشود و نيز باز و بسته كردن درب آن است .\r\nپرده‌دارى ابتدا در خانواده طسم كه قبيله‌اى از عاد بود قرار داشت تا آن كه كعبه را خوار شمرده و به آن هتك حرمت نمودند . خداوند آنان را هلاك كرد . پس از آن جرهميان آن را در اختيار گرفته و راه پيشنيان خود را در پيش گرفتند سپس پرده‌دارى و رياست كعبه به خزاعيان رسيد ، آنان نيز راه گذشتگان خود را طى كردند كه خداوند آن را از دست آنان خارج نمود و در اختيار قصى قرار داد . بدين ترتيب كه ابو غبشان آخرين شخص از خزاعه بود كه رياست كعبه را در دست داشت .\r\nقصى در مجلس بزمى كه با او در طائف داشت ، پس از خوراندن شراب به او ، در حال مستى كليدهاى كعبه را در ازاى مقدارى شراب از او خريد و به وسيلهء فرزندش عبد الدار آن را به مكه فرستاد ابو غبشان پس از خارج شدن از مستى ، از كردهء خود پشيمان گرديد ليكن ديگر سودى نداشت و در اين باره برخى از شاعران در هجو ابو غبشان شعرهايى سرودند .\r\nكليد كعبه پس از عبد الدار در اختيار فرزندش عثمان قرار گرفت . پس از آن به عثمان بن طلحة بن ابى طلحة بن عبد الله بن عبد العزى بن عثمان بن عبد الدار بن قصى رسيد .\r\nهنگامى كه عثمان درگذشت ، چون فرزندى نداشت به پسر عمويش شيبة بن عثمان رسيد و تاكنون در دست فرزندان او قرار دارد و پيامبر صلّى اللّه عليه و إله پس از فتح مكه كليد را به عثمان بن طلحه پس داد و فرمود : « اى پسران ابى طلحه اين كليد را جاودانه و براى هميشه بگيريد و هيچكس مگر ستمگر آن را از دست شما بيرون خواهد كشيد »\r\nو به همين مناسبت اين آيه نازل گرديد : «  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ \r\n\r\n","description":"","footnote":"","page_name":" 306 ","page_number":306},
  {"content":"\r\n\r\n إِلى أَهْلِها  » « 1 » و در روايتى ديگر دارد كه پيامبر صلّى اللّه عليه و إله فرمودند :\r\n« اى پسران شيبه ، كليد را بگيريد و به نيكى رفتار كنيد »\r\nفقها در اين باره مىگويند كه اين ولايتى بوده است كه پيامبر صلّى اللّه عليه و إله بدانان تفويض كرد و هيچكس حق گرفتن آن را ندارد . محب طبرى گفته است : اين تا بدان حد است كه آنان حرمت خانه را پاس دارند و در صورتى كه آن را كوچك شمارند ، ممكن است كسى بر آنان مسلط شده و آنها را از ظلم و ستم باز دارد .\r\nطبق عادت همه ساله در روز 27 رمضان سال 996 ه . درب كعبه بر روى بانوان توسط شيخ عبد الواحد شيبى گشوده شد ليكن در اين هنگام كليد كعبه را از دامن او ربودند .\r\nاين كليد به وسيلهء روپوشى از طلا پوشيده شده بود . هياهويى در مردم به وجود آمد دربهاى مسجد الحرام را بسته و مردم را بازرسى نمودند . ليكن سودى نبخشيد تا اين كه سنان پاشا در يمن مطلّع گرديد كه در خانهء شخصى عجمى اين كليد ديده شده است .\r\nنامبرده خانهء او را محاصره نمود و كليد كعبه به همراه اموال دزدى ديگرى در آنجا يافت شد . وى پس از گردن زدن دزد ، كليد را براى شيخ عبد الواحد باز فرستاد .\r\nاز قديم رسم بر اين بوده است كه به همراه پردهء كعبه ، كيسه‌اى جهت كليد درب كعبه ساخته مىشد كه اين كيسه به همراه كليد درب كعبه نزد بزرگ خاندان بنى شيبه قرار مىگرفت . ( عكس آن را كه در صفحهء 24 آمده است ، ببينيد ) . در ميانهء يك روى اين كيسه اين آيه نقش بسته است : «  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  » « 2 » و در بالا و زير آيهء ياد شده اين نوشته آمده است : « أمر به عمل هذا الكيس المبارك مولانا السلطان محمد الخامس » .\r\nو بر ميانه روى ديگر كيسه ، اين آيه نقش بسته است : «  إِنَّهُ مِنْ سُلَيْمانَ وَ إِنَّهُ بِسْمِ اللَّهِ الرَّحْمنِ الرَّحِيمِ  » « 3 » و بالا و زير اين آيه ، اين نوشته قرار دارد : جدد هذا الكيس افندينا عباس\r\n\r\n\r\n","description":"","footnote":"\r\n( 1 ) - نساء : 58\r\n( 2 ) - همان .\r\n( 3 ) - نمل : 30\r\n","page_name":" 307 ","page_number":307},
  {"content":"\r\n\r\nحلمى پاشا خديو مصر سنة 1327 ه .\r\n\r\nعطرآگين نمودن كعبه\r\nگفته شده است كه معاوية بن ابى سفيان براى خوشبو كردن و عطر زدن به كعبه غلامى را تعيين كرده بود كه براى هر نماز كعبه را خوشبو نمايد كه پس از آن ديگر حكام نيز از او پيروى نمودند .\r\nعبد الله بن زبير همه روزه معادل يك رطل « 1 » از عود و عنبر را در اطراف كعبه آتش مىزد كه در روزهاى جمعه اين مقدار به دو رطل مىرسيد .\r\nو نيز رسم بر اين بود كه همه ساله ، به همراه پردهء كعبه دو ظرف بزرگ مسى مملو از گلاب براى شستشوى كعبه ارسال مىگشت .\r\n\r\nنماز پيامبر صلّى اللّه عليه و إله در كعبه\r\nمسلم در كتاب خود از ابن عمر نقل مىكند كه : رسول خدا صلّى اللّه عليه و إله در روز فتح مكه وارد فضاى مسجد الحرام شد و فرستاده‌اى را به سوى عثمان بن طلحه گسيل داشت نامبرده با كليد كعبه خدمت پيامبر رسيد و درب كعبه را براى ايشان باز كرد . رسول خدا به همراه عثمان بن طلحه و اسامه و بلال به داخل رفتند . پس از آن كه از كعبه خارج شدند ، مردم به دور آنان جمع گرديدند . من مردم را شكافته نزديك بلال رفتم و به دو گفتم : رسول خدا در كعبه نماز گزارد ؟ گفت : بلى ، پرسيدم : كجا ؟ گفت : ميان آن دو ستون روبرو كه در برابر رويش قرار داشت و نيز در روايت ديگرى شيخين از ابن عمر نقل كرده‌اند كه گفت :\r\nهنگامى كه بلال از كعبه خارج شد از او سؤال كردم رسول خدا صلّى اللّه عليه و إله در كعبه چه كردند ؟\r\nگفت : ستونى را در راست و ستونى ديگر را در چپ خود و سه ستون را در پشت خود قرار داده و نماز بجاى آوردند . كعبه در آن هنگام بر شش ستون استوار بود .\r\nبخارى نيز از ابن عمر نقل مىكند كه هر گاه وارد كعبه مىشد ، به سوى ديوار مقابل\r\n\r\n\r\n","description":"","footnote":"\r\n( 1 ) - رطل مصرى معادل 453 گرم بوده است . ( مترجم ) .\r\n","page_name":" 308 ","page_number":308},
  {"content":"\r\n\r\nپيش مىرفت و درب كعبه را پشت سر خود قرار مىداد و چنان پيش مىرفت كه فاصله‌اش با ديوار مقابل نزديك سه ذراع بود و آنجا نماز مىگزارد و تقريبا همان محلى بود كه بلال گفته بود پيامبر نماز گزارده‌اند . هر كس وارد كعبه شود ، اشكالى ندارد به هر سو كه بخواهد نماز بگزارد . بر طبق گفته بسيارى از صحابه ، پيامبر هنگام ورود به كعبه دو ركعت نماز گزارده‌اند .\r\nنسائى و مسلم از اسامة بن زيد و ابن سعد در كتاب طبقات خود و احمد در مسند خود و طبرانى در معجم خود از فضل بن عباس و شيخان و نسائى از ابن عباس كه هر سه آنان گفته‌اند : پيامبر هنگامى كه وارد كعبه شدند ، دعا خوانده ، سپس دو ركعت نماز در بيرون كعبه در كنار درب آن بجاى آوردند .\r\nپيامبر صلّى اللّه عليه و إله پس از هجرت چهار بار وارد كعبه شدند ؛ نخست در روز فتح مكه و روز بعد از آن و در حجة الوداع و در عمرة القضاء كه البته در بين اين روزها به جز در روز فتح ميان صاحبنظران اختلاف نظر وجود دارد . همچنين در اين باره كه حضرت در داخل كعبه نماز گزارده‌اند يا خارج آن ، ميان آنان اختلاف نظر وجود دارد .\r\nدر نزد تمام علما نماز خواندن درون كعبه ، پس از به اثبات رسيدن نمازگزارى پيامبر در آن ، مستحب است . گفتنى است كه گروهى از علما ، مانند ابن عباس و محمد بن جرير و اصبغ مالكى و برخى از ظاهريان ، نماز گزاردن در داخل كعبه را جايز نمىدانند . مذهب مالكى ، نماز واجب را در كعبه مردود مىشمارد . در نزد حنبليان نماز نافله در درون كعبه مورد قبول است ليكن نماز واجب را صحيح نمىدانند . اما حنفيان و شافعيان هر دو نماز را در داخل كعبه صحيح شمرده‌اند . هر شخصى در داخل كعبه مىتواند به هر سو كه مايل باشد نماز بگزارد .\r\n\r\nحجر الأسود\r\nپيشتر دربارهء حجر الأسود سخن گفتيم و در اينجا از اخبار و احاديثى كه دربارهء آن نقل شده است ، جملات و عباراتى را مىآوريم ، همچنان كه تصوير آن را در صفحهء 268 مىبينيد .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\n1 - تاريخ حجر الأسود\r\nازرقى از ابن عباس روايت مىكند كه : خداوند تبارك و تعالى آن را به همراه آدم عليه السّلام فرود آورد كه با آن انس گيرد . ابن اسحاق روايت كرده است كه خداوند حجر الأسود را به هنگام طوفان نوح در كوه ابو قبيس به وديعت نهاد و هنگامى كه ابراهيم خليل ، ساختمان بيت را آغاز كرد به وسيلهء جبرئيل آن سنگ را در جاى خود در ركن قرار داد . هنگامى كه بنى بكر بن عبد منات و غبشان بن خزاعه ، جرهميان را وادار به خروج از مكه نمودند ، عمر بن حارث بن مضاض جرهمى ، حجر الأسود را در زمزم پنهان كرد و به همراه قبيله خود جرهم ، از مكه به سوى يمن خارج شدند ليكن بعدها حجر الأسود را يافته و از زمزم خارج نمودند و در جاى خود قرار دادند .\r\nتا آن كه در زمان ابن زبير كعبه آتش گرفت و حجر الاسود بر اثر اين آتش‌سوزى از هم شكافت و سه قطعه گرديد كه يك قطعه از آن در نزد بنى شيبه قرار داشت .\r\nابن زبير ، قطعات حجر الأسود شكافته شده را ، به جز آن قطعه‌اى كه نزد بنى شيبه قرار داشت ، به وسيلهء نقره مهار كرد . بعدها اين نقره سست گرديد چنان كه بيم آن مىرفت كه حجر الأسود كنده شود . هنگامى كه هارون الرشيد در سال 189 هجرى عمره گزارد ، دستور داد سنگى را كه حجر الأسود بر آن نصب شده بود ، از بالا و پايين با الماس سوراخ كردند و نقرهء مذاب در آن ريختند .\r\nتا اين كه ابو طاهر قرمطى در هفتم ذى الحجه سال 219 ه . به همراه سپاه خونخوار خود به مكه حمله كردند و بسيارى از طواف‌كنندگان و نمازگزاران در مكه و شعب‌هاى آن را به قتل رساندند كه اين تعداد نزديك به سى هزار نفر بوده است . « 1 » بيشتر آنان درون چاه زمزم و در مسجد الحرام بدون غسل و كفن و نماز دفن شدند و اموال حاجيان و ساكنان مكه را به تاراج بردند . ابو طاهر سوار بر اسب خود ، با شمشيرى كشيده ، در حالى كه مست بود وارد مطاف شد و به سوى درب كعبه قدم گذارد در حالى كه مىگفت :\r\n أنا باللّه و باللّه أنا * يخلق الخلق و أفنيهم أنا \r\n\r\n\r\n","description":"","footnote":"\r\n( 1 ) - به گفتهء كتاب الخميس .\r\n","page_name":" 310 ","page_number":310},
  {"content":"\r\n\r\nابو طاهر مدت يازده روز در مكه ماند و در روز چهاردهم ذى الحجه ، حجر الأسود را از جايگاه خود كند و آن را به همراه خود به بحرين برد . جايگاه حجر الأسود سالها خالى ماند و مردم براى تبرك ، دستان خود را در آن مىنهادند .\r\nدر روز نحر ( عيد قربان ) سال 339 ه . سنبر بن حسن قرمطى به همراه حجر الأسود به مكه آمد و به علت شكافهايى كه بر سنگ ، پس از كندن آن ، بوجود آمده بود ، نوارى از نقره به دور آن قرار داده و با دستان خود آن را در جايگاه اوّليه‌اش قرار داد . سپس بنّايى كه به همراه او آمده بود ، با گچ اطراف آن را مستحكم نمود . در اينجا سنبر گفت : با قدرت الهى آن را برديم و به مشيت او آن را باز گردانيديم .\r\nاين سنگ پيش از بازگشت حاجيان از منا در جايگاه خود قرار گرفت .\r\nحجر الأسود مدت بيست و دو سال ، چهار روز كم ، در اختيار قرامطه بود .\r\nخليفهء بغداد كوشش كرد كه حجر الأسود را در ازاى پنجاه هزار دينار از آنان پس گيرد ليكن حاضر نشدند و گفتند با فرمانى آن را برديم و بدون فرمان آن را باز نمىگردانيم .\r\nديگر از اعمالى كه اين گروه انجام دادند ، درب كعبه را از جاى كنده و به همراه پردهء كعبه آن را به ديار خود بردند . « 1 »\r\nدر سال 340 ه . پرده‌داران ، حجر الأسود را از جاى خود كندند و از ترس ربوده شدن ، آن را در داخل كعبه قرار دادند . سپس طوقى از نقره بر آن قرار دادند و آن را در جايگاه خود نهادند .\r\nگفته مىشود اين نقره به ارزش 5 / 3097 درهم بوده است .\r\nدر روز يازدهم ذى حجه سال 413 ه . مردى با يك پتك سه ضربه بر حجر الأسود زد و به صورت آن آسيب رساند كه در اثر آن تكه‌هايى از سنگ به اندازه ناخنها ، از آن جدا گرديد . بنى شيبه آن تكه‌ها را جمع‌آورى كردند و به وسيلهء خميرى از مشك و لاك آنها را\r\n\r\n\r\n","description":"","footnote":"\r\n( 1 ) - در زمان خلافت معتمد عباسى ( سال 256 - 279 ه . ) شخصى در سواد كوفه ظهور كرده كه به او قرمط گفته مىشد . نامبرده مردمان سواد و دهكده‌هاى آن را كه داراى دين و عقل نبودند به سوى مذهب خود فرا خواند .\r\nآنان نيز دعوت او را پذيرفتند . وى سالها با خلفاى عباسى و سپاهيان آنان جنگيد و كشتار فراوانى در ميان مسلمانان راه انداخت .\r\n","page_name":" 311 ","page_number":311},
  {"content":"\r\n\r\nدر جاى خود قرار داده و چسبانيدند و سپس اطراف آن را با طلا محكم كردند .\r\nامير مكه داود بن عيسى حسنى قبل از عزل خود در سال 585 ه . ، طوقى را به دور حجر الأسود قرار داد و نيز در سال 781 ه . حجر الأسود را از محل خود خارج كرد و به وسيلهء زينتهايى كه امير سودون پاشا ارسال نموده بود آن را تزيين نمودند .\r\n\r\n2 - استلام حجر الأسود : ( - دست كشيدن ) و بوسيدن آن\r\nبخارى و مسلم از عبد اللّه بن عمر نقل كرده‌اند كه از او دربارهء استلام حجر پرسيدند پاسخ داد : خودم ديدم كه رسول خدا صلّى اللّه عليه و إله آن را استلام مىكرد و مىبوسيد . همچنين اين روايت از جابر و عمر و ديگران نيز نقل شده است .\r\nدر سنن ترمذى از ابن عباس نقل شده است كه پيامبر صلّى اللّه عليه و إله پيشانى بر حجر الأسود نهاد . بيهقى از ابن عباس نيز نقل كرده است كه گفت : عمر بن خطاب را ديدم كه حجر الأسود را بوسيد و بر آن پيشانى نهاد . سپس گفت : ديدم پيامبر صلّى اللّه عليه و إله اين چنين انجام دادند . شافعى در مسند خود از ابن عباس روايت مىكند كه او ركن - حجر الأسود - را بوسيد و سپس سه مرتبه پيشانى بر آن ماليد . مالك سجده كردند بر آن را جايز ندانسته و اين عمل را بدعت مىداند كه همه با او در اين نظر مخالفت كرده‌اند .\r\nترمذى از عبد الله بن عمر روايت كرد : استلام به آن دو ركن - حجر الأسود و ركن يمانى - را رها نمىكرد به طورى كه گاه در زحمت مىافتاد . از او در اين مورد پرسيدند و او جواب داد : اين كار را بدين جهت انجام مىدهم كه از رسول خدا صلّى اللّه عليه و إله شنيدم كه مىفرمود : استلام دو ركن ، كفارهء گناهان است .\r\nاحمد بن حنبل و ابن حبان در كتابهاى خود از ابن عمر و او از رسول خدا صلّى اللّه عليه و إله نقل كرده‌اند كه فرمود : استلام حجر الأسود و ركن يمانى سبب از بين رفتن گناهان است .\r\nسعيد بن منصور نقل كرده است كه عايشه به زنى گفت : در كنار حجر الأسود به خود آزار مرسان ، اگر آن را خلوت ديدى استلام كن و اگر ديدى شلوغ است همين كه به مقابل آن رسيدى تكبير بگو و به كسى آزار مرسان .\r\nبخارى نيز از عايشه نقل كرده است كه زنان را حقى براى استلام حجر نيست .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nبخارى و مسلم و ابو داود و نسائى و ترمذى و مالك از عباس بن ربيعه نقل كرده‌اند كه گفت : ديدم عمر حجر الأسود را مىبوسيد و مىگفت : مىدانم كه تو سنگى بيش نيستى و سود و زيانى نمىرسانى و اگر نديده بودم كه رسول خدا تو را مىبوسيد ، نمىبوسيدم مسلم و نسائى در روايت خود اين را اضافه نموده‌اند كه ديدم رسول خدا در كنار تو پاى را برهنه مىكردند و بوسيدن را نياورده است .\r\n\r\nحطيم و حجر\r\nبه گفته ابن عباس حطيم به ديوارى گويند كه بر حجر كشيده شده است .\r\nازرقى از ابن جريج نقل كرده است كه حطيم ميان حجر الأسود و مقام ابراهيم و زمزم و حجر اسماعيل قرار دارد ؛ يعنى جايگاهى است محصور ميان مغرب كعبه و حجر و مشرق مقام و زمزم ، در كتابهاى حنفيه ، حطيم را به قسمتى كه ناودان در آن قرار گرفته است گويند ؛ زيرا اين منطقه قسمتى بوده كه از كعبه جدا شده است .\r\nحجر ديوارى است كه حطيم بدان احاطه شده است . ازرقى گفته است : ابراهيم عليه السّلام حجر را در كنار خانه ساخت و سقفى از چوب بوته‌هاى اراك بر آن نهاد كه پناهگاه بزان و آغل گوسفندان بود .\r\nهمچنانكه گفتيم هنگامى كه قريش ساختمان كعبه را تجديد نمودند ، به علت كمى پول مقدارى از فضاى كعبه را به حجر اضافه كردند و پس از آن ابن زبير در هنگام تعمير خانه ، مجددا آن را به كعبه افزود . در صحيحين از عايشه نقل شده است كه رسول خدا صلّى اللّه عليه و إله به عايشه فرموده است : اى عايشه ، اگر نه اين است كه قوم تو به تازگى كافر بوده‌اند ، كعبه را ويران مىكردم و آن مقدارى را كه از طول آن كاستند به مقدار 6 ذرع بدان مىافزودم و براى آن دو درب بر روى زمين قرار مىدادم ؛ يكى درب شرقى و ديگرى درب غربى و در روايت ديگرى آمده است كه : اگر قوم تو تصميم گرفتند كعبه را از نو بسازند بيا تا نشانت دهم كه چه اندازه از آن كاسته‌اند و حدود هفت ذراع را به او نشان داد .\r\nدر كتاب مسلم از عطاء نقل مىكند كه رسول خدا صلّى اللّه عليه و إله فرمود : اگر مردم به تازگى كافر نبودند ، هر آنچه پول در اختيار داشتم نسبت به تقويت ساختمان كعبه خرج مىكردم و از\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nحجر 5 ذراع به خانه مىافزودم و ابن عطاء مىگويد كه ابن زبير بر همين اساس در تعمير خود 5 ذراع را بدان افزود .\r\nاما آنچه كه بخارى و مسلم از حديث عايشه نقل مىكنند ، اين چنين است :\r\nاز رسول خدا صلّى اللّه عليه و إله پرسيدم : آيا حجر از خانه به شمار مىآيد ؟ در جواب فرمود : بلى .\r\nگفتم : چرا آن را به خانه اضافه نكردند ؟ فرمود : قوم تو هزينهء آن را نداشتند . . . در اينجا ميان علماء اختلاف نظر وجود دارد كه آيا در هنگام طواف مىتوان پس از هفت ذراع از خانه طواف كرد ؟ كه در جواب گفته مىشود : طواف بايد در پس حطيم ، همچنانكه سنت پيامبر صلّى اللّه عليه و إله است ، انجام گيرد . منصور عباسى به هنگام حج خود در سال 140 ه . زياد بن عبيد اللّه حارثى امير مكه را احضار نمود و به دو گفت : سنگهاى ديوار حجر را فرسوده ديدم و تا فردا صبح بايد ديوار آن را از سنگ مرمر بپوشانى ، بدين جهت زياد ، كارگران را احضار كرد و شبانه در زير روشنائى چراغها ديوار را آنطور كه منصور عباسى خواسته بود تعمير نمود .\r\nسپس مهدى عباسى در سال 161 ه . مرمرهاى آن را تجديد كرد و همچنان باقى بود تا اين كه با گذشت زمان كهنه شد و در دوران متوكل عباسى در سال 241 ه . مجددا به وسيلهء مرمر زيبائى مرمّت گرديد .\r\nو نيز در سال 283 ه . به وسيلهء معتضد عباسى ديوار حجر ترميم گرديد و وزير جمال دين معروف به جواد در قرن پنجم هجرى پس از سال 500 ه . آن را تعمير كرد همچنين پيش از وى در زمان ناصر عباسى در سال 576 ه . نيز ترميم نشده بود .\r\nمستنصر عباسى و ملك مظفر امير يمن و ملك ناصر محمد بن قلاوون نيز در سال 720 ه . آن را ترميم كردند . اشرف شعبان نيز در سال 781 ه . به وسيلهء دو وزير دولت خود بركه و برقوق حجر را مرمت نمود .\r\nظاهر برقوق ، در سال 801 ه . آن را تعمير كرد . در سمت غربى حجر تاريخ 780 نوشته شده است . در سال 822 ه . نيز تعداد زيادى از مرمرهاى آن به وسيلهء گچ مستحكم گرديد . در سال 826 ه . به دستور امير زين الدين مقبل قديرى قسمت زيادى از مرمرهاى ديوار و زمين حجر مرمت گرديد .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nسلطان چقمق در سال 842 ه و قايتباى در سال 880 ه . و سلطان سليمان ( عثمانى ) در سال 940 ه . و نيز سلطان محمد خان در سال 1073 هجرى از امرايى بودند كه به تعمير و مرمت آن همت گماشتند . اندازه‌هاى حجر و چگونگى آن را پيشتر گفتيم و در اينجا اضافه مىكنيم كه در زير ناودان درون حجر ، مرمر سبزى قرار گرفته است كه گفته مىشود جايگاه دفن حضرت اسماعيل عليه السّلام است و با آن كه نماز خواندن بر كنار قبور يا بر روى آن نهى گرديده است ليكن مردم در نماز خواندن بر آن بر هم سبقت مىگيرند .\r\nبيشتر تاريخ‌نگاران عقيده دارند كه حضرت اسماعيل در حجر مدفون است كه سروده ضرار بن خطاب تأييدى بر آن است :\r\n لم يحط بالحجر فيما قد مضى أحد * من البرية لا عرب و لا عجم \r\n بعد ابن هاجر انّ اللّه فضله * الّا زهير له التفضيل و الكرم \r\nكه منظور ، زهير بن حارث بن اسد است .\r\nدر سمت شرقى ديوار حجر تاريخ نبشته‌هايى از محمد بن قلاوون و برقوق و چقمق و قايتباى را كه پيش از اين دربارهء آنان صحبت كرديم ، مشاهده نمودم . در قسمت بالاى ديوار حجر در برابر ناودان اين نوشته ديده مىشود .\r\n نعم المطاف ترابه * فى عين أرمد إثمد \r\n و يطوف بالليل و الأسحار قوم هجد \r\n اللّه بارك فرشه * مع من بناه يخلد \r\n زان المطاف بمرمر * ملك الأنام محمد \r\nسپس تاريخ 940 ه . كه مربوط به سلطان سليمان ( عثمانى ) است قرار گرفته است و پس از آن اين ابيات ديده مىشود :\r\n لا سيما من نسلهم * سلطاننا المستمجد \r\n بزلال صارم سيفه * للظى الصلال محمد \r\n اللّه خلد ملكه * و العدل فيه مؤيد \r\n\r\n","description":"","footnote":"","page_name":" 315 ","page_number":315},
  {"content":"\r\n\r\n كالبدر يشرق نوره * اذ جنّ ليل أسود \r\nو تاريخ 1073 ه . كه مربوط به سلطان محمد خان است بر آن نوشته شده است در ابتداى ديوار حجر از سمت شرقى در بالا اين نوشته به چشم مىخورد :\r\n الحمد لله الذى * جعل المطاف منوّرا \r\n بضيا جبينه زين * كالشمس أضحى \r\n\r\nحج در جاهليت\r\nعربها از زمانهاى دور در دوران جاهليت ، مراسم حج بيت الله الحرام را انجام مىداده‌اند . آنان بر دو آيين بودند : حلّه و حمس ، حمس آيين قريش و همپيمانان آنان از كنانه و خزاعه و اوس و خزرج و قضاعه و جديله و غطفان و عدوان و ديگر قبائل عرب بود . احمس ؛ يعنى كسى كه بر آيين خود استوار و پاىبند است . قبيلهء قريش هر گاه به مردى از اعراب دختر ، به همسرى مىدادند با آن مرد شرط مىكردند كه همه فرزندانى كه از او متولد مىشوند بايد به آيين حمس درآيند يا به گفتهء آنان احمسى باشند .\r\nعربها داراى خصوصيتى بودند كه هيچيك از غير عربها آن را در خود نداشتند . آنان همپيمانانى بودند استوار كه اعتقاد ، به بسيارى از سنتهاى ابراهيمى داشتند و بدان عمل مىكردند . آنان به اعراب فرومايه و بىدين و بىادب شباهتى نداشتند . فرزندان خود را ختنه كرده و حج خانه و مناسك آن را بجاى مىآوردند .\r\nمردگان خود را كفن كرده و غسل جنابت مىدادند و با وقار و سكينه گام برداشته و از ازدواج با دختر و دختر دختر و خواهر و دختر خواهر و ديگر محارم ، پرهيز مىكردند و از زرتشتيان و آتش‌پرستان دورى مىگزيدند . آنان در ازدواج‌هاى خود مهريه قرار داده و بر آن شاهد اختيار مىكردند و سه بار طلاق داشته‌اند كه قرآن اين سنتها و كارهاى آنان را تأييد نموده است و بدين جهت عبد الله بن عباس هنگامى كه شخصى در مورد طلاق عرب از او سؤال مىپرسد ، در جواب مىگويد : هنگامى كه مردى براى نخستين بار همسر خود را طلاق مىگفت ، مىتوانست با بازگشت به دو وى را همسر خود كند و اگر براى بار\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nدوم او را طلاق گفت باز مىتوانست به او رجوع نمايد ليكن پس از طلاق سوم ديگر حق رجوع نداشت .\r\nكسانى كه بر آيين حمس بودند ، هر گاه محرم مىشدند كشك نمىساييدند و از روغن و چربى و كره دورى جسته و آن را ذوب نمىكردند . شير را براى ماست مايه نمىزدند و جامه‌هاى پشمين و مويين نمىپوشيدند و تا هنگامى كه محرم بودند ، زير خيمه‌هاى مويين و پشمين نمىرفتند . از ريسيدن پشم و موى دورى كرده و پارچه نمىبافتند و چيزى از رستنىهاى منطقه حرم را نمىخوردند . آنان ماه‌هاى حرام را احترام داشتند و هيچگونه عهد و پيمانى را در آن نمىشكستند و ستمى روا نمىداشتند و در حالى كه جامه بر تن داشتند گرد خانهء كعبه طواف مىكردند . در دوره جاهلى و سال‌هاى نخستين ظهور اسلام ، هرگاه مردى از آنان محرم مىشد ، هر چند كه از اهل مكه بود ، در پشت خانهء خود نقبى مىزد و از آن آمد و شد مىكرد و اين گونه عمل مىكردند تا آن كه خداوند پيامبر خود محمد صلّى اللّه عليه و إله را مبعوث نمود . ايشان در سال حديبيه محرم شده و در حال احرام وارد خانه خود گرديدند . مردى از انصار كه همراه او بود بر درب خانه ايستاد .\r\nپيامبر فرمودند : چرا وارد خانه نمىشوى ؟ مرد انصارى گفت : من بر آيين احمسى هستم .\r\nپيامبر فرمود : من هم بر آيين احمسى هستم و آيين من و تو يكى است . آن مرد انصارى با رسول خدا صلّى اللّه عليه و إله از درب خانه وارد شدند و خداى عز و جل در اين باره آيه زير را نازل فرمود :\r\n«  وَ لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَ لكِنَّ الْبِرَّ مَنِ اتَّقى وَ أْتُوا الْبُيُوتَ مِنْ أَبْوابِها وَ اتَّقُوا اللَّهَ لَعَلَّكُمْ تُفْلِحُونَ  » « 1 »\r\nحمسىها به خود مىگفتند : جايى غير از منطقهء حرم را تعظيم و بزرگ ننمايند و اگر چنين كرديد عرب حرمت حرم شما را رعايت نمىكند و مىگويند كه شما منطقه غير حرم را مانند حرم احترام مىگذاريد . بدين مناسبت وقوف در عرفات را انجام نمىدادند و به جاى آن بر كناره حرم از سوى نمره وقوف كرده و شب عرفه را آنجا مىگذرانيدند و\r\n\r\n\r\n","description":"","footnote":"\r\n( 1 ) - بقره : 189\r\n","page_name":" 317 ","page_number":317},
  {"content":"\r\n\r\nسپس از آنجا به سوى مزدلفه حركت كرده و تا تابيدن آفتاب بر قلّهء كوهها انتظار مىكشيدند و مىگفتند : ما اهل و ساكنين حرم هستيم و از منطقهء حرم بيرون نمىرويم و ما حمسى هستيم .\r\nولى پس از آن ، وقوف در عرفات را نيز ترك كرده گفتند كه ديگر اعراب ، بايد در عرفات وقوف و از آنجا حركت كنند حال آن كه اقرار داشتند كه عرفات از مشاعر است و از سنتهاى ابراهيمى است كه بايد انجام گيرد به همين مناسبت در آيين خود بدعتهايى به وجود آوردند كه آغاز اين تفكر از حملهء ابرهه به كعبه بود چون خداوند متعال لشكر ابرههء حبشى ، صاحب فيل را نابود و پرنده ابابيل را بر آنان چيره نمود . همهء اعراب ، قريش و ساكنان مكه را بزرگ مىداشتند و تعظيم مىكردند و مىگفتند اين گروه اهل خدايند كه خداوند به دفاع از آنان پرداخته و شرّ دشمن را از ايشان رهانيده است . به همين سبب در بزرگداشت حرم و مشاعر و ماه‌هاى حرام دقت بيشترى مىكردند و چنين مىپنداشتند كه آئين ايشان در پيشگاه خداوند بهترين و محبوب‌ترين آيين‌ها است . قريش و ساكنان مكه هم مىگفتند ما اهل خدا و فرزندان ابراهيم خليل و حاكمان بيت الحرام و ساكنان حرم خداونديم و هيچيك از اعراب باحق و منزلت ما برابرى نمىكند و عرب هم براى هيچكس اين حق را ، چنان كه براى ما مىشناسد و قائل است ، نمىشناسد . به همين مناسبت در آيين خود كارهاى تازه و بدعت‌هايى به وجود آوردند كه از آن ميان گفتند هر كسى كه آيين او حله است - غير احمسىها - هر گاه براى نخستين بار به حج بيايد بايد جامه‌اى از احمسيان بخرد يا كرايه كند و يا عاريه بگيرد ، آنگاه به طواف كعبه رود و هر گاه شخصى از ايشان بر در مسجد مىرسيد ، حال چه مرد باشد چه زن ، مىگفت : چه كسى جامه و پوششى عاريه مىدهد ؟ اگر كسى از ايشان جامه‌اى به او عاريت مىداد در آن جامه طواف مىكرد و در غير اين صورت جامهء خود را بر در مسجد افكنده و برهنه براى طواف وارد مسجد مىشد .\r\nنخست كنار بت اساف رفته و بر آن دست مىكشيد و سپس حجر الأسود را استلام مىكرد و آنگاه طواف خود را در حالى كه آنها و كعبه را در سمت راست خود قرار مىداد ، آغاز مىنمود و چون هفت دور طواف خود را به پايان مىرساند باز حجر الأسود را\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nاستلام مىكرد و آنگاه به بت نائله دست مىكشيد و طواف او به پايان مىرسيد و چون از مطاف خارج مىشد ، جامهء خود را به همان حال پيدا مىكرد و مىپوشيد . پس از آن ديگر برهنه طواف نمىكرد . بعضى از زنان گاه زرهى كه از جلو و عقب باز بود به تن مىكردند و برخى از زنان ايشان تكه‌هايى بر شرمگاه و تهيگاه خود آويخته و با اين پوشش طواف مىكردند و مىگفتند :\r\n اليوم يبدو بعضه أو كلّه * فما بدا منه فلا أحله « 1 » \r\nو عادت اين چنين بود كه مردان برهنه در روز طواف كرده و زنان برهنه شب را اختيار مىكردند : مردان و زنان محرم غير احمسى اگر جامه عاريه پيدا نمىكردند در صورتى كه جامه ديگرى همراه داشتند با همان جامه كه بيرون از حرم به تن داشتند طواف مىكردند و چون طواف ايشان به پايان مىرسيد جامه‌اى را كه بر تن داشتند ، بيرون آورده و در ميان بت اساف و نائله مىانداختند . آن جامه‌ها همچنان آنجا مىماند و كسى به آن دست نمىزد و از آن بهره نمىگرفت تا اين كه در زير پاها و در اثر اشعهء آفتاب و باد و باران فرسوده مىگشت . ورقة بن نوفل در اين باره اين گونه سروده است :\r\n كفى حزنا كرّى عليه كأنّه * لقابين أيدى الطائفين حريم « 2 » \r\nو در اين باره روايتى از طواف زنى زيبا اين چنين نقل شده كه : روزى بانويى زيبا براى طواف آمد . جامهء عاريه‌اى مىخواست و كسى پيدا نشد كه به او جامه به عاريه بدهد . ناچار جامهء خويش را درآورد و بر كنار درب مسجد انداخت و برهنه در حالى كه دو دست خود را بر شرمگاه خويش نهاده بود ، برهنه وارد مسجد گرديد و به طوف كعبه پرداخت . وى در آن هنگام چنين مىخواند :\r\n اليوم يبدو بعضه أو كلّه * و ما بدا منه فلا أحله \r\n أخثم مثل القعب بالظله * كأن حمى خيبر تمله \r\n\r\n\r\n","description":"","footnote":"\r\n( 1 ) - امروز قسمتى يا همه‌اش آشكار است و آنچه از آن آشكار است روا نمىدارم .\r\n( 2 ) - همين اندوه براى او بس است كه همچون جامه‌اى مطرود ميان دست و پاى طواف‌كنندگان حرم افتاده باشد .\r\n","page_name":" 319 ","page_number":319},
  {"content":"\r\n\r\nجوانان مكه نگاههاى خود را به سويش انداختند و او سرانجام با يكى از قريشيان ازدواج نمود .\r\nهمچنين زن ديگرى كه از زيبايى بهرهء بسيار داشت ، برهنه به طواف پرداخت ، مردى او را ديد و شيفته‌اش گرديده او خود را وارد مطاف كرد و در كنار آن زن به طواف پرداخت كه شايد دستى به او برساند ! پس بازوى خود را به بازوى او زد كه ناگاه بازوان آن دو به يكديگر چسبيد و هر دو ترسان و خجل از سوى محلهء بنى سهم از مسجد بيرون رفتند در حالى كه از عقوبت اين كار هراسان بودند . پيرمردى از قريش آن دو را خارج از مسجد ديد و از داستان ايشان پرسيد . چون موضوع را گفتند ، بدانان گفت : به محل طواف برگردند و دعا كنند و خالصانه تصميم بگيرند كه ديگر دست به چنين گناهى نزنند . چنان كردند و بازوان آن دو از يكديگر جدا شد و هر كدام به راه خود رفتند .\r\nاين رسم زشت و پليد را اسلام از ميان برداشت . رسول خدا چون در سال نهم هجرى حضرت على بن ابيطالب عليه السّلام را به سوى ابو بكر كه در آن زمان امير الحاج از سوى پيامبر بود فرستاد و پس از عزل وى ، خود حامل پيام پيامبر بود شد تا در ميان مردم و حجاج ، اين چهار فرمان را ندا دهد : 1 - هيچكس برهنه بر گرد كعبه طواف نكند 2 - هيچكس بدون اين كه ايمان آورد به بهشت وارد نخواهد شد 3 - پس از اين سال ، مشركان حق ندارند به همراه مسلمانان وارد حرم شوند 4 - هر كسى از مشركان با پيامبر صلّى اللّه عليه و إله عهد و پيمانى دارد مدت اعتبار آن فقط چهار ماه خواهد بود و هر كسى عهد و پيمانى با پيامبر صلّى اللّه عليه و إله نداشته است فقط چهار ماه مهلت دارد .\r\nاين مطلب برگرفته از اين آيات مىباشد :\r\n  يا بَنِي آدَمَ خُذُوا زِينَتَكُمْ - عِنْدَ كُلِّ مَسْجِدٍ وَ كُلُوا وَ اشْرَبُوا وَ لا تُسْرِفُوا إِنَّهُ لا يُحِبُّ الْمُسْرِفِينَ ، قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ قُلْ هِيَ لِلَّذِينَ آمَنُوا فِي الْحَياةِ الدُّنْيا خالِصَةً يَوْمَ الْقِيامَةِ كَذلِكَ نُفَصِّلُ الْآياتِ لِقَوْمٍ يَعْلَمُونَ   « 1 »\r\n\r\n\r\n","description":"","footnote":"\r\n( 1 ) - اعراف : 31 و 32\r\n","page_name":" 320 ","page_number":320},
  {"content":"\r\n\r\nو در آيهء ديگر مىفرمايد :\r\n  بَراءَةٌ مِنَ اللَّهِ وَ رَسُولِهِ إِلَى الَّذِينَ عاهَدْتُمْ مِنَ الْمُشْرِكِينَ فَسِيحُوا فِي الْأَرْضِ أَرْبَعَةَ أَشْهُرٍ وَ اعْلَمُوا أَنَّكُمْ غَيْرُ مُعْجِزِي اللَّهِ وَ أَنَّ اللَّهَ مُخْزِي الْكافِرِينَ   « 1 »\r\nتا آنجا كه مىفرمايد :\r\n إِلَّا الَّذِينَ عاهَدْتُمْ مِنَ الْمُشْرِكِينَ ثُمَّ لَمْ يَنْقُصُوكُمْ شَيْئاً وَ لَمْ يُظاهِرُوا عَلَيْكُمْ أَحَداً فَأَتِمُّوا إِلَيْهِمْ عَهْدَهُمْ إِلى مُدَّتِهِمْ إِنَّ اللَّهَ يُحِبُّ الْمُتَّقِينَ  « 2 »\r\nو نيز :\r\n يا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا وَ إِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِنْ فَضْلِهِ إِنْ شاءَ إِنَّ اللَّهَ عَلِيمٌ حَكِيمٌ  « 3 »\r\nو در سوره مائده مىفرمايد :\r\n إِنَّهُ مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ وَ ما لِلظَّالِمِينَ مِنْ أَنْصارٍ  . « 4 »\r\nو از ديگر عادات جاهليت اين بود كه به هنگام ورود آنان به كعبه با كفش‌هاى خود بدان وارد مىگشتند تا اين كه وليد بن مغيره ، اين عادت را برچيد و دستور داد كه هر كس وارد كعبه شود ، كفش خود را از پاى درآورد كه اين رسم پس از آن در موقع تشرف به داخل كعبه ، جهت بزرگداشت آن معمول گرديد .\r\nديگر از عادات آنان اين بود : هنگامى كه موسم حج نزديك مىشد ، مردم براى حضور در آن بيرون مىآمدند و روز اول ماه ذى القعده در بازار « عكّاظ » حاضر مىشدند و هر كس مال التجارهء خود را به عكّاظ مىآورد و بيست شب آنجا اقامت مىكردند و بازار\r\n\r\n\r\n","description":"","footnote":"\r\n( 1 ) - توبه : 2 - 1\r\n( 2 ) - توبه : 4\r\n( 3 ) - توبه : 28\r\n( 4 ) - مائده : 72\r\n","page_name":" 321 ","page_number":321},
  {"content":"\r\n\r\nدر آنجا برپا مىگشت و مردم در كنار كالاهاى خود بودند و پرچم‌هايى را بر خيمه‌هاى خود برمىافراشتند كه در آن سالار و رهبران آنان اقامت مىگزيد و از افراد در آن پذيرايى گرمى مىكردند و افراد قبائل گوناگون در اين بازار با يكديگر اجتماع نموده ، به خريد و فروش و شعرخوانى مشغول مىگشتند . چون آن بيست روز سپرى مىشد به بازار « مجنّه » رفته و ده روز در آنجا اقامت مىكردند كه در اين ايام بازار برپا بود و تجارت و شعرخوانى ميان آنان برقرار و چون هلال ذى الحجه را مىديدند به بازار « ذو المجاز » رفته ، هشت شب هم در آنجا اقامت مىگزيدند كه در اين ايام نيز همچنان بازار خريد و فروش و شعر و شاعرى گرم بود . آنگاه در روز ترويه ( روز هشتم ذى الحجه ) از آنجا به سوى عرفات حركت مىكردند . در آن روز از ذو المجاز آب فراوانى را براى خود فراهم مىكردند و منادياتى ميان ايشان ندا مىداد كه آب فراوان برداريد چون در عرفات و مزدلفه آب وجود ندارد و به همين سبب روز هشتم ذى الحجه را به روز « ترويه » يا آب گرفتن نامگذارى كرده‌اند .\r\nدر اين بازارها هر كس كه قصد تجارت به همراه حج داشت ، شركت مىنمود و افرادى كه فقط قصد حج داشتند هر گاه مىخواستند از شهر خود بيرون مىآمدند .\r\nساكنان مكه در روز هشتم ذى الحجه پس از آن كه آب با خود برمىداشتند از مكه خارج مىشدند . احمسىها در اطراف حرم و حدود نمره در روز عرفات وقوف مىكردند و كسانى كه داراى آئين حله بوده ، در صحراى عرفات وقوف مىكردند .\r\nپيامبر صلّى اللّه عليه و إله قبل از هجرت به همراه حله در عرفات وقوف مىكرد .\r\nمعمولا آنان روز عرفه و روزهايى كه در منا بودند ، خريد و فروش انجام نمىدادند .\r\nولى پس از آمدن دين حنيف اسلام ، خريد و فروش در آن روزها را براى ايشان حلال نمود چنان كه خداوند مىفرمايد : «  لَيْسَ عَلَيْكُمْ جُناحٌ أَنْ تَبْتَغُوا فَضْلًا مِنْ رَبِّكُمْ  » « 1 » پيروان آيين حله تا شامگاه در صحراى عرفات وقوف مىكردند و در يك زمان حلىها از عرفات و احمسىها هم از كنار حرم حركت مىكردند و همگان در مزدلفه به يكديگر مىپيوستند . شب را در آنجا مىگذراندند و هنگام فجر و آنگاه كه سفيدى روز با سياهى\r\n\r\n\r\n","description":"","footnote":"\r\n( 1 ) - بقره : 198\r\n","page_name":" 322 ","page_number":322},
  {"content":"\r\n\r\nشب مخلوط مىگشت ، همگى بر قزح جمع مىشدند تا اينكه آفتاب بر قله‌هاى كوه نمايان شود و اشعهء آن همانند عمامه‌هاى مردان ، بر قلّهء كوهها مىافتاد . در اين هنگام از مزدلفه به سوى منا حركت مىكردند .\r\nدر اين حال مىگفتند : اى كوه ثبير ، آفتاب را زودتر بر خود ظاهر نما كه ما حركت كنيم . خداوند در افاضهء احمسىها فرموده است : «  ثُمَّ أَفِيضُوا مِنْ حَيْثُ أَفاضَ النَّاسُ وَ اسْتَغْفِرُوا اللَّهَ إِنَّ اللَّهَ غَفُورٌ رَحِيمٌ  » « 1 » يعنى شما هم بايد در عرفات وقوف كنيد و سپس به مزدلفه حركت نماييد . چون پيامبر در حجة الوداع در صحراى عرفات براى مردم سخنرانى كرد و فرمود : « ما از عرفات حركت نخواهيم كرد تا آن كه آفتاب غروب نمايد و آن هنگامى است كه روزه‌دار ، روزهء خود را مىگشايد و به خواست خداوند فردا هم پيش از طلوع آفتاب از مزدلفه حركت مىكنيم و روش ما مخالف با روش مشركان و بت پرستان است » .\r\nو نيز اعراب جاهليت معتقد بودند كه بدترين گناهان ، انجام عمره در ماه‌هاى حج است و مىگفتند : هر گاه زخم پشت چهارپايان بهبود يابد و موى پشم آنان زياد شود و ماه صفر درآيد ، در آن حال عمره براى عمره‌گزار حلال مىگردد و منظور آنها اين بود كه زخم پشت شترانى كه در موسم حج شركت كرده‌اند بهبود يابد و بر آن پشم و مو برويد و حال آن كه رسول خدا صلّى اللّه عليه و إله در اين باره فرمودند : در اسلام تا روز قيامت عمره با حج همراه است . چنان كه خود ايشان تمام عمره‌هاى خويش را كه عمرهء حديبيه و عمرة القضاء و عمره‌اى كه از جعرانه انجام دادند در ماه ذى القعده بوده است .\r\nاز ديگر سنتهاى اعراب اين بود كه حرمت ماه‌هاى حرام را پاس داشته و به هيچ كس ستم روا نمىداشتند ، حتّى اگر قاتل برادر يا پدرشان بود بر او تعرضى نمىكردند و اگر مردى در ماه‌هاى حرام مرتكب گناهى مىگرديد و مردى را مىكشت يا سيلى به چهرهء مردى مىزد و يا او را مضروب مىساخت ، قطعه‌اى از پوست درختان حرم را به صورت گردنبندى بر گردن خود مىبست و مىگفت : « أنا ضروره » و مردم به دو كارى نداشتند و\r\n\r\n\r\n","description":"","footnote":"\r\n( 1 ) - بقره : 199\r\n","page_name":" 323 ","page_number":323},
  {"content":"\r\n\r\nاو را قصاص نمىكردند . اسلام اين رسم را باطل ساخت چنان كه رسول خدا صلّى اللّه عليه و إله فرمود :\r\nاين رسم در اسلام نيست و هر كس مرتكب جرم يا گناهى شود ، قصاص آن را بايد پس دهد .\r\nگفته مىشود عمرو بن لحىّ بن حارثة بن عمرو بن عامر خزاعى همان كسى كه آيين دين حنيف ابراهيمى را تغيير داد ، اين سنت‌ها و رسم‌هاى جاهلى و غلط را نيز در ميان اعراب رواج داد . او در ميان مردم محترم و شريف بود و همه از وى اطاعت مىكردند . به مردم خوراك مىداد و پرداخت وام وامداران را به عهده مىگرفت . پس هر فرمانى كه مىداد همانند دين اجرا مىشد و كسى از اجراى آن سرپيچى نمىكرد . او همان كسى است كه بت هبل را از سرزمين جزيره آورد و در كعبه نهاد و كنار آن ده چوبهء تير قرار داد كه با آنها قرعه مىكشيدند و بر هر چوبهء تير ، چيزى نوشته شده بود كه بدان عمل مىنمودند ؛ بر يكى نوشته شده بود : خداى من مرا به اين كار فرمان مىدهد و بر ديگرى نوشته بود : خداى من مرا از اين كار باز مىدارد و بر چوبهء تير سوم چيزى نوشته نشده بود و هر گاه شخصى تصميم به انجام كارى يا سفرى مىگرفت ، سه چوبهء تير را برمىداشت و ميان آنها قرعه مىانداخت ، اگر چوبهء اول درمىآمد ، كار را انجام مىداد و اگر دومى درمىآمد ، آن كار را انجام نمىداد و اگر سومى كه پوچ بود بيرون مىآمد قرعه كشى را آنقدر تكرار مىنمود تا امر و يا نهى از آن بيرون آيد و بر هفت چوبهء تير باقى مانده ، بر هر يك از آنها يكى از اين كلمات نوشته شده بود : در اوّلى - « انجام داده شود » - در دوّمى « آرى » و بر ديگرى « نه » و در چهارمى « از شما » و در پنجمى « از غير شما » و در ششمى « پيوسته به شما » و در هفتمى « آبها » نوشته شده بود و اگر مىخواستند پسر بچه‌اى را ختنه كنند يا دخترى را نوعروس كرده ، به خانهء بخت بفرستند و يا مرده‌اى را دفن نمايند ، نخست به سوى هبل رفته و قربانى به همراه صد درهم را براى او مىبردند و سپس به غاضرة بن حبشية بن سلول بن كعب بن عمرو خزاعى كه چوبه‌ها در اختيار او بود ، مىگفتند : اين صد درهم و قربانى را بگيرد و تصميم خود را با او در ميان مىگذاشتند و از او مىخواستند براى آنها دربارهء فلان بن فلان قرعه بزند و اگر همانگونه كه گفته شد قرعه‌هاى « فعل » يا « آرى » يا « از شما » درمىآمد ، كارى را كه مىخواستند انجام مىدادند و\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nاگر قرعهء « نه » بيرون مىآمد ، دوباره قرعه‌كشى مىكردند ؛ اگر قرعه « از شما » بيرون مىآمد از خود ايشان شمرده مىشد و اگر قرعه « از غير شما » بيرون مىآمد همپيمان ايشان شمرده مىشد و اگر قرعه - « پيوسته به شما » - بيرون مىآمد او را پسر خوانده خود مىدانستند و روزگارى دراز را اين چنين مىگذرانيدند و با يكديگر معاشرت مىكردند . تا اين كه اسلام ظهور نمود و تمامى اين رسوم باطل را تحريم كرد ، چنان كه قرآن در اين باره مىفرمايد : «  حُرِّمَتْ عَلَيْكُمُ الْمَيْتَةُ وَ الدَّمُ  » تا آنجا كه مىفرمايد : «  وَ أَنْ تَسْتَقْسِمُوا بِالْأَزْلامِ ذلِكُمْ فِسْقٌ  » « 1 » و نيز مىفرمايد : «  يا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ  « 2 »  وَ الْأَزْلامُ رِجْسٌ  « 3 »  مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ  » « 4 »\r\nعمرو بن لحىّ همان كسى است كه تلبيه ( لبيك گفتن ) ابراهيم عليه السّلام را نيز تغيير داد و در يكى از موسم‌هاى حج ، در حالى كه بر شتر خويش سوار بود و تلبيه مىگفت ، ابليس به صورت پيرمردى نجدى كه سوار بر شترى سرخ و سفيد بود بر او ظاهر گشت و ساعتى را به همراه او راه پيمود ، آنگاه ابليس شروع به گفتن تلبيه كرد و گفت : « لبّيك ألّلهم لبيّك » عمرو بن لحىّ نيز آن را گفت سپس ابليس گفت : « لبيّك لا شريك لك لبّيك » عمرو هم آن را گفت ، ابليس گفت « الّا شريك هو لك » ؛ « مگر شريكى كه او براى تو است ! » عمرو با گفتن آن مخالفت كرد ، ابليس پس از اصلاح آن گفت : « الّا شريك هو لك تملكه و ما ملك » ؛ « او و هر چه دارد از آن تو است » عمرو گفت در اين صورت اشكالى در آن نمىبينم و همانگونه تلبيه گفت و همواره همه همينگونه تلبيه مىگفتند تا آن كه اسلام آن را به همانگونه كه در شريعت ابراهيم عليه السّلام بود برگرداند و به اين صورت ادا فرمود :\r\n« لبّيك أللّهمّ لبّيك ، لبّيك لا شريك لبّيك ، انّ الحمد و النّعمة لك و الملك ، لا شريك لك » .\r\nديگر از عادات عرب در جاهليت - همچنانكه فاكهى گفته است - هر دخترى كه به\r\n\r\n\r\n","description":"","footnote":"\r\n( 1 ) - مائده : 3\r\n( 2 ) - انصاب : سنگى بوده است كه در دوران جاهليت قربانىهاى خود را در برابر بتان قربانى مىكرده‌اند .\r\n( 3 ) - نجس .\r\n( 4 ) - مائده : 90\r\n","page_name":" 325 ","page_number":325},
  {"content":"\r\n\r\nسن بلوغ مىرسيد ، بهترين و زيباترين لباسها را بر تن او كرده و او را به زيورها زينت مىدادند و او را در جايى كه هيچگونه حجابى بر خود نداشت ، براى طواف به مسجد الحرام مىآوردند . در اين حال او را طواف مىدادند در حالى كه چشمان مردم نظاره‌گر ، در اطراف او را مىديد و از يكديگر سؤال مىكردند : اين دختر كيست ؟ در صورتى كه دخترى آزاد بود ، مىگفتند دختر فلان بن فلان است و اگر دختر كنيزى بود ، مىگفتند : متولد شدهء فلان است كه آمده است طواف كند و پس از آن خانه‌نشين شود پس از پايان طواف در حالى كه چشمان عفيف حاضران او را بدرقه مىكرد به سوى خانهء خود مىرفت و در آنجا باقى مىماند تا آن كه به سوى خانهء شوهر و يا جايگاه ارباب خود برود ، در اين حال مردمى كه او را ديده بودند در صورتى كه دختر آزادى بود ، در فكر ازدواج با او مىافتادند و يا اگر زادهء كنيزى بود او را مىخريدند . هنگامى كه قصد ازدواج با او را داشتند فرصتى را به داماد مىدادند تا در كنار خانهء او ، از زيبايى او مطمئن شود ، بدون آن كه كسى ديگر بتواند او را ببيند .\r\nهمچنين فرمان حركت از عرفات به روزگار جاهليت در دست صوفة اخزم بن عاص بود . او داراى پسرى بود كه او را خادم كعبه كرد تا تمام عمر خدمتگزار آن باشد .\r\nحبشيه به سلول بن كعب كه در آن هنگام پرده‌دار كعبه و امير مكه بود ، صدور اجازهء حركت از عرفات را به صوفه واگذار نمود و معمولا حجاج در عرفات مىايستادند و حبشيّه خطاب به صوفه مىگفت اجازهء حركت بده و او مىگفت اى مردم حركت كنيد ، سپس همه حركت مىكردند . اين اجازه پس از صوفه به فرزندش اخزم كه او را وقف بر خدمتگزارى كعبه كرده بود ، رسيد و او همراه دايىهاى خود كه از جرهميان بودند به خدمتگزارى كعبه مشغول شد . پس از او فرزند اخزم عهده‌دار اين كار بود و پس از او فرزندانش بروزگار جرهميان و خزاعه ، همچنان عهده‌دار اجازهء حركت از عرفات بودند كه پس از انقراض آنان بروزگار خويش و اميرى قصى اين كار بر عهدهء عدوان بن عمرو بن قيس بن غيلان بن مضر قرار گرفت كه پس از آن به شكل موروثى در خاندان زيد بن عدوان قرار گرفت كه اين منصب در فرزندان او همچنان به ارث مىرسيد و در هنگام ظهور اسلام ابو سيارهء عدوانى عهده‌دار اين منصب بود و اجازهء حركت را در سال هشتم\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nهجرى به مشركين داد و عتّاب بن اسيد امير مكه اجازه حركت را به مسلمانان داد .\r\nاز ديگر مناصب عربهاى جاهلى ميزبانى بود كه آنان حجاج را در زمان جاهليت گرامى مىداشتند . از هاشم بن عبد مناف نقل شده است كه چون موسم حج فرا مىرسيد به قريش مىگفت : اى گروه قريش شما همسايگان خدا و ساكنان خانه او هستيد ، خداوند خود شما را گرامى داشته و بدين كار اختصاص داده است و بهتر از هر همسايه‌اى حقوق شما را حفظ و رعايت كرده است . اكنون شما مهمانان او را كه از همه سرزمين‌ها ، خاك آلود و ژوليده پيش شما مىرسند گرامى داريد .\r\nدرباره قصى بن كلاب بن مره نيز همانند هاشم نقل گرديده است كه پس از دستور او ، همه ساله از ثروت خود پول فراوانى را به اين كار اختصاص مىدادند و در اختيار رفاده « 1 » قرار مىدادند كه به وسيلهء آن در موسم حج به حجاج در مكه و منا غذا داده شود كه پس از ظهور اسلام تا مدتى اين رسم برقرار بود .\r\n\r\nعقب انداختن ماهها\r\nكه مقصود تأخير انداختن ماه از جاى اصلى خود بود . در دوره جاهلى برخى از ماهها را به فراموشى سپرده و تأخير مىانداختند و اين بنا به خواسته‌اى بود كه آنان در صدد بودند در يكى از ماه‌هاى حرام آن را انجام دهند . اگر كسى قصد جنگ در ماه محرّم را داشت در كنار كعبه مىايستاد و مىگفت : اى مردم ماه محرم من صفر است ! يعنى محرم را تأخير انداخته و به فراموشى سپردم و اعراب آن ماه را به حساب نمىآوردند و بدان صفر المحرم مىگفتند و در واقع از شمار ماهها مىكاستند . به ماه صفر و ربيع الأول ، صفر اول و دوم مىگفتند و ربيع الثانى و جمادى الأول ، ربيع الأول و ربيع الثانى مىخواندند و به جمادى الثانى و رجب ، جمادى الاول و ثانى مىگفتند و شعبان را رمضان و رمضان را شعبان و شوال را رمضان و ذى القعده را شوال و ذى الحجه را ذى القعده مىناميدند و به محرم ، ذى الحجه مىگفتند . اين كار را يك سال در ميان ، انجام مىدادند كه ذى الحجه پس از بيست و چهار سال به جاى اوليهء خود برمىگشت و در نتيجه مراسم حج در عمل\r\n\r\n\r\n","description":"","footnote":"\r\n( 1 ) - رفاده سنتى بوده كه عرب از حاجيان و مهمانان خدا به وسيلهء غذا پذيرايى مىكرده است . « مترجم » .\r\n","page_name":" 327 ","page_number":327},
  {"content":"\r\n\r\nثابت نبود و در تمام ماهها اتفاق مىافتاد . انجام اين عادت اين گونه بود كه شخصى كه مسؤول اين كار بود در مسجد الحرام ، در كنار كعبه ، در روز جمعه مىايستاد و مردم بر گرد او جمع مىشدند و او اگر قصد داشت كه حرام را حلال نكند فرياد برمىآورد : اى مردم ، ماه‌هاى حرام خود را حلال نكنيد و شعائر خود را تعظيم و بزرگ داريد . سخنى مىگويم كه نبايد بر من و سخنم خرده بگيريد . بدين ترتيب محرم آن سال را جزو ماه‌هاى حرام به شمار آورده و آن را تغيير نمىدادند . نخستين كسى كه از قبيله مضر به فراموشى سپردن ماهها را معمول ساخت ، مالك بن كنانه بود ، سپس فرزندش ثعلبه و پس از او برادرش حارث بن مالك معروف به « قلمس » بود و سپس فرزندش سرير بن حارث اين كار را انجام مىداد . پس از او اين رسم ميان خاندان فقيم كه از قبيله بنى ثعلبه بودند رايج گرديد . تا آن كه اسلام ظهور كرد . آخرين شخصى كه اين كار را انجام داد ابو ثمامه خبّارة بن عوف بن امية بن عبد بن فقيم بود . او همان شخصى است كه در زمان خلافت عمر بن خطاب بر كنار حجر الاسود آمد و همين كه ديد مردم در كنار آن ازدحام كرده‌اند گفت : اى مردم ، من پناهنده به كعبه‌ام . عمر تازيانه‌اى به او زد و گفت : اى سبك سر ستمگر ، خداوند عزت و بزرگى تو را با اسلام از بين برد . اين وضع تا سال هشتم هجرى ادامه داشت .\r\nمراسم حج در ماه ذى القعده بود مسلمانان و مشركان با يكديگر حج گزاردند ، مسلمانان در منطقه‌اى بودند كه عتّاب بن اسيد با ايشان بود و در مواقف با آنان وقوف كرد . نامبرده از سوى پيامبر صلّى اللّه عليه و إله امير مكه گرديده بود . مشركان هم ، چه آنانى كه عهد و پيمان داشتند و چه آنان كه نداشتند در قسمت ديگرى وقوف كردند . ابو سياره عدوانى در حالى كه بر ماده الاغى برهنه كه لگام از ليف خرما داشت سوار شده بود ، آنان را سرپرستى مىنمود .\r\nچون سال نهم هجرت فرا رسيد و در آن سال حج در ماه ذى الحجه قرار گرفته بود ، پيامبر صلّى اللّه عليه و إله ابو بكر را پس از آن كه مناسك و احكام حج و وقوف در عرفات را به او آموخت به عنوان امير الحاج به سوى مكه گسيل داشت پس از حركت ابو بكر ، سورهء برائت نازل شد و پيامبر صلّى اللّه عليه و إله آن را به همراه على بن ابى طالب عليه السّلام به سوى او فرستاد و به دو دستور داد تا ابو بكر را عزل و خود سورهء برائت را به حاجيان ابلاغ نمايد و بدين وسيله عهد و پيمان خود با مشركان را لغو نمود . - همچنانكه پيشتر يادآورى كرديم - و سپس\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nپيامبر فرمودند : پس از امسال هرگز نبايد مسلمانان همراه مشركان در مواقف حج وقوف كنند از سنتهايى كه سورهء برائت لغو و باطل نمود ، رسم فراموشى ماهها بود چنان كه خداوند مىفرمايد :\r\n«   إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ يَوْمَ خَلَقَ السَّماواتِ وَ الْأَرْضَ مِنْها أَرْبَعَةٌ حُرُمٌ ذلِكَ الدِّينُ الْقَيِّمُ فَلا تَظْلِمُوا فِيهِنَّ أَنْفُسَكُمْ وَ قاتِلُوا الْمُشْرِكِينَ كَافَّةً كَما يُقاتِلُونَكُمْ كَافَّةً وَ اعْلَمُوا أَنَّ اللَّهَ مَعَ الْمُتَّقِينَ . إِنَّمَا النَّسِيءُ زِيادَةٌ فِي الْكُفْرِ يُضَلُّ بِهِ الَّذِينَ كَفَرُوا يُحِلُّونَهُ عاماً وَ يُحَرِّمُونَهُ عاماً لِيُواطِؤُا عِدَّةَ ما حَرَّمَ اللَّهُ فَيُحِلُّوا ما حَرَّمَ اللَّهُ زُيِّنَ لَهُمْ سُوءُ أَعْمالِهِمْ وَ اللَّهُ لا يَهْدِي الْقَوْمَ الْكافِرِينَ   » « 1 »\r\nچون سال دهم هجرى فرا رسيد خداوند عز و جل به پيامبر صلّى اللّه عليه و إله اجازه فرمود حج بگزارد و پيامبر صلّى اللّه عليه و إله حجه الوداع را كه مراسم حج كاملى بود انجام داد و در عرفات . خطبهء معروف خود را خواند و در آن فراموشى ماهها را باطل ساخت و نيز در آن خطبه شريعت حج را به مردم آموخت و پند و اندرزهاى گران سنگى را به مردم داد كه در اينجا خطبهء پيامبر صلّى اللّه عليه و إله را به روايت ابن هشام در سيرهء خود مىآوريم : آن حضرت فرمود :\r\n« ألحمد للّه نحمده و نستعينه و نستغفره و نتوب اليه و نعوذ به من شرور أنفسنا و من سيّئات أعمالنا من يهد اللّه فلا مضلّ له و من يضلل فلا هادى له و أشهد أن لا إله الّا اللّه وحده لا شريك له و أشهد أنّ محمّدا عبده و رسوله . أوصيكم عباد اللّه بتقوى اللّه و أحثّكم على طاعته و أستفتح بالّذي هو خير ، أيّها النّاس اسمعوا قولي فإنّي لا أدري لعلّي لا ألقاكم بعد عامي هذا بهذا الموقف أبدا . أيّها النّاس إنّ دماءكم و اموالكم عليكم حرام إلى أن تلقوا ربّكم كحرمة يومكم هذا و كحرمة شهركم هذا و إنّكم ستلقون ربّكم فيسألكم عن أعمالكم و قد بلّغت ، فمن كانت عنده أمانة فليؤدّها الى من ائتمنه عليها و انّ كلّ ربا موضوع و لكن لكم رؤوس أموالكم لا تظلمون و لا تظلمون ، قضى اللّه إنّه لا ربا و إنّ ربا عبّاس بن عبد المطّلب موضوع كلّه و أنّ كلّ دم كان في الجاهليّة موضوع و انّ اوّل دمائكم أضع دم ابن ربيعة بن الحارث بن عبد المطّلب ( و كان\r\n\r\n\r\n","description":"","footnote":"\r\n( 1 ) - توبه : 36 و 37\r\n","page_name":" 329 ","page_number":329},
  {"content":"\r\n\r\nمستوضعا فى بنى ليث فقتله هذيل ) فهو اوّل ما أبدا من دماء الجاهليّة ، أمّا بعد :\r\nأيّها النّاس فانّ الشّيطان قد يئس أن يعبد بارضكم هذه أبدا و لكنّه أن يطع فيما سوى ذلك فقد رضى به ممّا تحقّرون من أعمالكم فأحذروه على دينكم ، أيّها النّاس أنّ النّسىء زيادة في الكفر يضلّ به الّذين كفروا يحلّونه عاما و يحرّمونه عاما ليواطئوا عدّة ما حرّم اللّه فيحلّوا ما حرّم اللّه و يحرّموا ما أحلّ اللّه و إنّ الزّمان قد استدار كهيئة يوم خلق السّموات و الأرض و  إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً  ، منها أربعة حرم ثلاث متوالية و رجب مضر الذى بين جمادي و شعبان ، أمّا بعد : أيّها النّاس فانّ لكم على نسائكم حقّا و لهنّ عليكم حقّا لكم عليهنّ أن لا يوطئنّ فرشكم أحدا تكرهونه و عليهنّ أن لا يأتينّ بفاحشة مبيّنة فان فعلن فانّ اللّه قد أذن لكم أن تهجروهنّ في المضاجع و تضربوهنّ ضربا غير مبرح فان انتهين فلهنّ رزقهنّ و كسوتهنّ بالمعروف ، و استوصوا بالنّساء خيرا فانّهنّ عندكم عوان لا يملكن لأنفسهنّ شيئا و انّكم انّما أخذتموهنّ بأمانة اللّه و استحللتم فروجهنّ بكلمة اللّه ، فاعقلوا أيّها النّاس قولي فانّي قد بلّغت و قد تركت فيكم ما ان اعتصمتم به فلن تضلّوا أبدا أمرا بين كتاب اللّه و سنّة نبيّه ، أيّها النّاس اسمعوا قولي و اعقلوه تعلمن انّ كلّ مسلم أخ للمسلم و انّ المسلمين اخوة فلا يحلّ لأمرء من أخيه الّا ما أعطاه عن طيب نفس منه فلا تظلمن أنفسكم ، أللّهمّ هل بلّغت ؟ مردم در اينجا گفتند : أللّهمّ نعم ، فقال رسول اللّه صلّى اللّه عليه و إله أللّهمّ اشهد . » « 1 »\r\n\r\n\r\n","description":"","footnote":"\r\n( 1 ) - ستايش ويژهء پروردگار است كه او را ستايش مىكنيم و در كارها از او يارى مىجوييم و از او طلب آمرزش مىكنيم . به درگاه او باز مىگرديم از آزارهاى نفسى و كردار ناستودهء خود ، به وى پناه مىبريم . آن را كه خدا هدايت كند گمراه كننده‌اى ندارد و هر كه را پروردگار گمراه سازد ، در جهان عاملى نيروى ارشاد وى نخواهد شد گواهى مىدهم معبودى به جز خداى يكتاى بىهمتا وجود ندارد . گواهى مىدهم كه محمد بنده و فرستادهء اوست . شما بندگان خدا را به پرهيزگارى توصيه مىكنم و به فرمانبردارى از خداوند تحريص مىنمايم و از پروردگار خواهان خير و نيكى هستم . اى مردم ، به گفتارم گوش فرا دهيد تا براى شما بيان كنم ، شايد بعد از امسال ديگر شما را در اين سرزمين ملاقات نكنم !\r\nاى مردم ، عموم سودهايى كه از زمان جاهليت بر ذمّهء افراد من بود الغاء كردم و در رأس آنها مطالباتى كه مربوط به عمويم عباس بن عبد المطلب است و تمام خونهايى كه در زمان جاهليت ريخته شده خونخواهيش را\r\n","page_name":" 330 ","page_number":330},
  {"content":"\r\n\r\nابن اسحاق « مىگويد : ليث بن ابى سليم از شهر بن حوشب اشعرى و او از عمرو بن خارجه نقل مىكند كه : عتّاب بن اسيد مرا جهت كارى نزد رسول خدا صلّى اللّه عليه و إله كه در آن هنگام در عرفات وقوف كرده بودند ، فرستاد . نزد حضرت رفته و پيغام را به دو رساندم ، سپس در زير شتر رسول خدا ايستادم به طورى كه زنگوله‌هاى شتر بر روى سر من قرار داشت و در اين حال شنيدم كه پيامبر صلّى اللّه عليه و إله فرمودند :\r\n« أيّها النّاس انّ اللّه قد أدّى الى كلّ ذي حقّ حقّه و انّه لا تجوز وصيّة لوارث و الولد للفراش و للعاهر ألحجر ، و من ادّعى الى غير أبيه أو تولّى غير مواليه فعليه لعنة اللّه و الملائكة و النّاس أجمعين لا يقبل اللّه منه صرفا و لا عدلا » و در اين روز بود كه آيه شريفه  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  « 1 » نازل گرديد .\r\nدر اينجا با پايان گرفتن بخش حج و تاريخ آن به تفصيل درباره مشاعر مكه سخن خواهيم گفت .\r\n\r\n\r\n","description":"","footnote":"\r\nاز بين بردم كه از جمله خون بناحق ريختهء پسر عمويم حارث بن ربيعه است . اما بعد ، اى مردم ، شيطان نااميد است از اين كه در اين سرزمين مورد پرستش قرار گيرد ليكن به همين اندازه كه شما در اين جايگاه به عنوان فرمانبردار وى ، اعمال خود را ناچيز سازيد خوشنود و راضى است . اى مردم ، « نسىء » كفر است و افراد كافر به همين مطلب گمراه شده‌اند كه يك سال ماه حرام را حلال مىدانستند و در سال ديگر آن را حرام . زمان دور مىزند و امروز از نظر كيفيت مانند همان روزى است كه خدا آسمان و زمين را آفريد . عدد ماه‌هاى در كتاب خدا دوازده است كه چهار ماه از آنها ماه‌هاى حرام و سه ماه متوالى و يك ماه آن جدا و فرد است ، آن چهار ماه عبارتند از ذى القعده ، ذى الحجه ، محرم ، رجب كه بين ماه جمادى و ماه شعبان واقع شده . اى مردم براى زنهايتان بر شما حقى است و نيز براى شما بر آنان حقوقى ثابت است . بر زنانتان واجب است كه زندگى و ناموس شما را پايمال دگران قرار ندهند و آن كه را كه شما راضى نيستيد بدون اجازه شما در منزلتان داخل نسازند ، خود را به كردار شنيع و فحشا نيالايند و در غير اين صورت از همبسترى آنان كناره گيريد و آنها را بزنيد و اگر از اين كارهاى زشت خوددارى كردند و فرمانبردار شما بودند بر شما لازم است كه خوراك و پوشاك آنها را به بهترين وجه تأمين كنيد . همسران شما ياوران شما هستند كه در مقابل محبت و خدمت به شما ، خود را مالك چيزى نبايد بدانند . شما آنها را به عنوان امانت خدايى دريافت داشته‌ايد و به دستور و قانون الهى بهره‌بردارى از آنها را براى خود حلال ساخته‌ايد ، اى مردم ، افراد با ايمان برادران يكديگرند . براى هيچ فردى مال برادرش حلال نيست مگر اين كه با طيب خاطر به او بدهد . آگاه باشيد آيا تبليغ رسالت كردم ؟\r\nگفتند : بلى ، گفت بار خدايا ! تو گواه باش .\r\n( 1 ) - مائده : 3\r\n","page_name":" 331 ","page_number":331},
  {"content":"\r\n\r\n\r\nصفا و مروه\r\nخداوند مىفرمايد : «  إِنَّ الصَّفا وَ الْمَرْوَةَ مِنْ شَعائِرِ اللَّهِ فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما وَ مَنْ تَطَوَّعَ خَيْراً فَإِنَّ اللَّهَ شاكِرٌ عَلِيمٌ  » . « 1 »\r\n\r\nصفا\r\nصفا كه نقطه آغازين سعى است و آن در اصل جايگاهى بلند بر كوه ابو قبيس مىباشد و كوه ابو قبيس در جنوب مسجد الحرام و در نزديكى دربى است كه معروف به باب الصفا است . اين جايگاه همانند مصلايى است كه طول آن 6 متر و عرضش سه متر است و در ارتفاع دو مترى از سطح زمين قرار دارد . با چهار پله بدان بالا مىروند . در قسمت جنوب اين فضا ؛ يعنى در پشت آن نيز چهار پله ساخته شده كه بر آن سه نيم طاق در يك رديف از شرق به غرب به وجود آورده‌اند . كوه ابو قبيس در واقع در پس اين چهار پلهء پسين قرار دارد . بر دور صفا ، به استثناى سمت شمالى آن كه از آن بالا مىروند ، ديوارى كشيده شده است كه بر طبق گفته فاسى در وصف صفا ، پله‌اى ديگر نيز وجود داشته است كه با بالا آمدن سطح خيابان ، آن پله از ميان رفته است .\r\nو اينك خلاصه‌اى از گفتهء فاسى در اين باره : صفا جايگاهى بلند از كوه است كه در آن پله و سه نيم طاق قرار دارد و پله‌ها در بالا و پايين نيم‌طاق‌ها قرار گرفته است كه تعدادى از اين پله‌كانها در زير نيم‌طاق‌ها مدفون گرديده است . اين تعداد ، هشت پله بوده و پس از آن فضايى هموار قرار داشته ، همانند فضاهايى كه در برابر نيم‌طاق‌ها ديده مىشود . سپس داراى دو پله بوده و غير از آنچه كه فعلا ديده مىشود ، يك پله در زير نيم طاق قرار دارد و سپس سطح وسيعى بوده و پس از آن سه پلهء ديگر ، باز سطح وسيعى قرار داشته كه اين سطح در پايين‌ترين نقطه و به زمين چسبيده است كه ممكن است بر روى خاكهاى زمين هم اين چنين بوده است كه در طول زمان در زير آن مدفون شده است ؛ همچنانكه در سال 804 ه . به وسيلهء عمليات خاك‌بردارى كه در اين نقطه صورت گرفت ، پله‌هايى در زير آن ديده شد .\r\n\r\n\r\n","description":"","footnote":"\r\n( 1 ) - بقره : 138\r\n","page_name":" 332 ","page_number":332},
  {"content":"\r\n\r\n\r\nمروه\r\nاين كوه در شمال شرقى مسجد الحرام با اندكى فاصله قرار گرفته و نقطهء پايان سعى حاجيان است . مروه بر روى كوه قعيقعان كه مكان مرتفعى همانند صفا است قرار دارد .\r\nمروه به وسيلهء پنج پله بالا مىرود و در آن جايگاه مسطحى قرار دارد كه طول آن چهار متر و عرض آن دو متر مىباشد و پس از آن ، جايگاه مسطح ديگرى به عرض يك متر وجود دارد كه به ديوار شمالى مروه متصل مىباشد . در شمال و مشرق و مغرب مروه ، ديوارى كشيده شده كه پس از اين ديوارها ، خانه‌ها قرار گرفته است . كمى پايين‌تر از پنج پلهء بالا برنده به مروه ، نيم‌طاقى بلند ميان دو ديوار ساخته شده كه اين ساخته در فاصلهء دو مترى از آغاز پله‌ها قرار گرفته است . خيابانى كه ميان صفا و مروه است ، همان مسعى مىباشد كه طول آن 405 متر و عرض آن گاه ده و گاهى به دوازده متر مىرسد . اين راه به سه قسمت تقسيم شده كه سعىكنندگان در دو سوى آن قرار مىگيرند و در قسمت ميانهء آن حاجيان هروله مىكنند ( آرام مىدوند ) .\r\nقسمت اول از كوه صفا تا جايگاه قرار گرفتن دو ميلهء سبز عبارتند از دو پايهء سبز رنگ كه يكى از آنها در ديوار مقابل مسجد و ديگرى به موازات آن در كنار درب مسجد الحرام معروف به - « باب البغله » - قرار گرفته است . طول اين مسير از صفا تا اين دو ميلهء سبز ، هفتاد و پنج متر مىباشد . قسمت ميانى ، از اين دو ميله آغاز شده و به دو ميلهء بعدى پايان مىيابد . يكى از دو ميلهء پسين ، در كنار درب مسجد معروف به - « باب على » - و ديگرى در ديوارهاى سمت مقابل ديوارهاى مسجد الحرام در قسمت ديگر مسعى قرار گرفته است . طول اين قسمت ( بين دو ميله ) از مسعى هفتاد متر است . بخش سوم از اين دو ميلهء ميانى تا مروه مىباشد كه طول آن 260 متر است .\r\nعبد الصمد بن على ( بن عبد اللّه بن عباس ) در زمان خلافت ابو جعفر منصور عباسى ، اولين شخصى بود كه در صفا و مروه پله قرار داد و آن را پرداخت و تكميل نمود كه پس از آن ، در زمان خلافت مأمون عباسى ، ساختمان و پله‌هاى آن با آهك سفيد مرمّت گرديد .\r\nصفا در لغت به معناى سنگهاى صاف و پهن و عريض است و مروه نيز كه واحد آن « مرو » است به معناى سنگ سفيد آتش‌زنه‌اى است كه نه سرخ است و نه سياه .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n\r\nمنا\r\nهمان جايگاهى است كه حجاج در شب عرفه در آنجا مىمانند تا اين كه آفتاب بر كوه ثبير طلوع كند . همچنين در روز نحر و روزهاى تشريق و شبهاى آن ، در آن بيتوته كرده و به ستونهاى شيطان سنگ‌ريزه پرتاب مىكنند . مسير ميان مكه و اين دشت را در دو ساعت و 45 دقيقه طى كرديم . به طورى كه ابتدا از اردوگاه خود در جرول كه در جنوب غرب مكه قرار گرفته بود ، حركت كرديم ، مسير ميان معلاة در شمال مكه تا منا 6 كيلومتر است كه تقريبا با حركت معمولى شتر ، در دو ساعت طى مىشود . ابتداى منا از سوى مكه از جمرهء عقبه آغاز مىگردد . جمرهء عقبه همان محلى است كه انصار با رسول خدا صلّى اللّه عليه و إله بيعت كردند كه از سوى مزدلفه از وادى محسّر شروع مىگردد . بر طبق گفتهء شافعى و نووى ، عقبه جزو منا نيست . منا هم اكنون شهر كوچكى است كه كاروان محمل آن را در 20 دقيقه طى مىكند . در دو طرف اين راه ، خانه‌هايى ساخته شده كه اين جاده ، خانه‌ها را به دو قسمت تقسيم كرده است .\r\nشخصى كه از مكه به سوى عرفات حركت مىكند ، در جاده‌اى قدم برمىدارد كه [ تصوير 
  ]\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nعرض آن ، گاه ده متر و گاه 20 متر در نوسان است . در دو طرف جاده خانه‌هايى كه بيشتر دو طبقه بوده و به وسيلهء سنگ خارا ساخته شده ، ديده مىشود . اين خانه‌ها فقط در موسم حج مسكونى است و آب و هواى آن به علت آن كه منطقهء دشت است و اطرافش به وسيلهء كوههاى بلند ، پوشيده شده ، گرم است و در موسم حج به علت حضور هزاران حاجى در يك زمان ، گرمتر مىشود .\r\nدر منا ؛ جمرات سه‌گانه ، مسجد خيف ، مسجد كوثر ، غار مرسلات و صخره‌اى - كه بدان مسجد كبش نيز گفته مىشود - قرار دارد . مسجد كبش جايگاهى است كه حضرت ابراهيم عليه السّلام قصد داشت ، فرزند خود حضرت اسماعيل عليه السّلام را در آنجا قربانى كند . اين مساجد و اماكن را صبحگاه روز 12 ذى الحجه سال 1318 ه . زيارت كردم و اينك شرحى از ديده‌هاى خود را براى شما بازگو مىكنم .\r\n\r\nمسجد خيف\r\nاين مسجد در منا ، در سمت جنوبى شخصى كه از عرفات و در سمت راست شخصى كه از مكه بدانجا وارد مىشود ، قرار گرفته است . ( نقشه صفحهء قبل را ببينيد ) مسجد منا ، مسجدى وسيع با بنايى محكم و مستطيل شكل است كه طول ضلع شمالى آن 130 متر و ضلع غربى آن صد متر است كه بزرگترين درب آن در ديوار ضلع شمالى قرار گرفته و بر بالاى آن مناره‌اى به ارتفاع 14 متر كه با آجر سرخ بنا گرديده ، قرار دارد . در سمت چپ كسى كه بدان وارد مىشود ، قبرستانى است كه بر روى گورهاى آن و بر بالاى نيم‌طاقها گنبدهايى ساخته شده است . در سمت غربى مسجد ، چهار شبستان ساخته شده كه هر شبستان از شمال مسجد تا جنوب آن امتداد دارد . عرض اين چهار شبستان از صحن مسجد تا ديوار غربى آن 37 متر است . در هر يك از ديوارهاى شبستان ، از شمال تا جنوب ، 21 و نيم طاق زده شده است . سقف شبستانها به وسيلهء گنبدهايى پوشيده شده كه اين گنبدها از درون شبستان ديده مىشود ليكن در بالاى بام مسجد ، هيچگونه برآمدگى نيست و سطح آن صاف مىباشد . عرض هر شبستان چهار متر و نيم است كه با احتساب ضخامت ديوارها اين عرض به 9 متر مىرسد . پهناى ديوارهايى كه گنبدهاى شبستان بر\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nآن بنا گرديده ، يك متر و پنجاه و پنج سانتيمتر است . در وسط شبستان متصل به ديوار غربى ، منبر و محرابى است كه بر روى آنها گنبد مجللى بنا گرديده است . در صحن مسجد نزديك به ديوار شرقى آن گنبد بزرگ ديگرى قرار دارد كه اين گنبد بر روى هشت نيم طاق بنا شده است . در زير اين گنبد محرابى قرار دارد كه اين محل ، جايگاه چادر پيامبر صلّى اللّه عليه و إله در حجة الوداع بوده است . پيامبر در اين محل پنج نماز گزارده كه نخستين آن نماز ظهر و آخرين آن نماز صبحگاهى بوده ؛ زيرا رسول خدا صلّى اللّه عليه و إله در روز هشتم ذى الحجه از مكه حركت كرد و ظهرگاه به منا رسيد و شب نهم را در آن بيتوته كرد و پس از خواندن نماز صبح به سوى عرفات حركت كرد . در سمت شرقى گنبد ، مناره‌اى به ارتفاع چهارده متر و شصت سانتيمتر بنا گرديده كه اين مناره به وسيلهء آجرهاى سرخ ساخته شده است . اين مناره داراى درب كوچكى در خارج از گنبد است كه به وسيلهء هفتاد و سه پله به بالاى آن راه دارد . هر پله داراى بيست سانتىمتر ارتفاع است . مسجد داراى چهار مخزن آب است كه ميان گنبد و ضلع شمالى مسجد قرار گرفته . اين منبع‌ها به وسيلهء آب باران پر مىشود و حاجيان در موسم حج از آب آن استفاده مىكنند . ليكن در سالى كه ما بوديم اين مخازن [ تصوير 
  ]\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n[ تصوير 
  ] خشك و از آب تهى بود . مسجد ، به استثناى سمت شمالى و غربى آن ، روباز است و\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nديوارهايش داراى تكيه‌گاهى است از داخل و خارج كه ارتفاع هر يك از آنها پنج متر و بر بالاى اين ديوارها ، همانند ديوارهاى مساجد ما در مصر ، داراى كنگره‌هايى است . اين مسجد داراى سه درب است ؛ شمالى ، غربى و شرقى ( دو تصوير پيشين را ببينيد . )\r\nهمچنين شبستانهاى مسجد را در تصوير زير ملاحظه كنيد كه در آن دوست ما محمّد افندى على با لباس عربها ديده مىشود .\r\n[ تصوير 
  ] در مشرق مناره شرقى و در ارتفاع چهار مترى ، اين نوشته ديده مىشود :\r\n« بسم اللّه الرحمن الرحيم ، و صلّى اللّه على سيّدنا محمّد و على آله و سلم جدّد للّه الملك المعظم ملك الملوك الملك المنصور عمر بن على بن رسول صاحب اليمن مسجد الخيف سنة 674 ه . » .\r\nو بر روى درب شمالى مسجد اين نوشته وجود دارد :\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n« عمّر مسجد الخيف السلطان الأشرف أبو النصر قايتباى سنة 894 ه . » .\r\nاين مسجد تاريخى بزرگ را حجاج مغربى و سياهان دكارنه ( منطقه‌اى در ميانهء غرب آفريقا ) به عنوان محل سكونت خود اختيار كرده و در آن چادرهاى خود را برافراشته‌اند و كارهاى روزمرهء زندگى خود ، همچون پخت و پز و شستشو را در آن انجام مىدهند . همچنين بر روى نخهايى كه به ديوارهاى مسجد بسته‌اند ، گوشت‌هاى رشته شده را براى خشكاندن در روزهاى متوالى ، آويزان كرده‌اند . همچنين قسمتهايى از سمت شمالى مسجد را مكانى براى قضاى حاجت خود قرار داده ، آلوده و نجس كرده‌اند ، به طورى كه موجب آزار و اذيت ديگران مىگردد . اين عمل با دستورات شرع مقدس منافات دارد ؛ زيرا در آن تأكيد بر پاكى و پاكيزگى مساجد شده است ليكن متأسفانه جهل مردم ، آنان را وادار مىكند كه به اين مسائل توجهى نداشته باشند و بر حكومت حجاز است كه توجه خاصى بدان مبذول نموده و افرادى را به عنوان خدمتگزار در آن معيّن كند كه در امر پاكيزگى و نظافت آن كوشيده و از آلودگى آن توسط اين افراد جلوگيرى به عمل آورند .\r\nاين مسجد به سال 256 ه . توسط خليفه معتمد احمد بن متوكّل عباسى تعمير گرديد . سپس در سال 559 ه . بار ديگر به وسيلهء وزير محمد بن على معروف به جواد اصفهانى تعمير شد . همچنين به وسيلهء مادر خليفه عباسى ، ناصر لدين اللّه نيز مرمّت گرديد . امير يمن ملك مظفر نيز در آن ساختمانى بنا كرده و منارهء نزديك به گنبد را همچنانكه پيشتر يادآورى كرديم ساخت .\r\nبعد از آن به سال 720 ه . احمد بن عمر معروف به ابن المرجانى ، بازرگان دمشقى مسجد را تعمير كرد و حدود بيست هزار درهم در آن خرج نمود و در سال 820 ه . شيخ على بغدادى آن را تعمير كرد ليكن كسى كه مخارج اين تعمير را پرداخت كرده مشخص نيست . نيز در سال 874 ه . ملك اشرف قايتباى هم مسجد مزبور را تعمير كرد و در آن ساختمان مستحكمى بنا نموده و بر آن گنبدى مجلل ساخت كه تاكنون اين گنبد بر جايگاه نماز پيامبر صلّى اللّه عليه و إله برقرار مىباشد و نيز در كنار آن مناره‌اى بنا نمود كه بر روى آن سه دايره قرار داشت . همچنين مناره‌اى بر روى درب شمالى مسجد بنا كرد . در كنار اين درب ،\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nخانه‌اى ساخت كه در آن اميران حج سكونت مىكردند و نيز در سمت شرقى مسجد دربى بنا نمود و دريچه‌اى به سوى كوه جنوبى كه در آن غار مرسلات قرار دارد باز كرد .\r\nدر سال 1072 هجرى سلطان محمد قزلار آغا به وسيلهء والى جده و بزرگ حرم ، سليمان بك ، اين مسجد را تعمير نمود . به گفتهء بخارى ، تاريخ اين ساختمان به همراه ديگر ساختمانهايى كه توسط او بنا گرديده بر روى لوحى سنگى نوشته شده و بر ديوار مقام حنفى قرار داده‌اند . مجددا مسجد مزبور توسط شخصى بنام سليمان آغا فرستادهء سلطان محمد خان ( عثمانى ) در سال 1092 ه . تعمير گرديد .\r\n\r\nمسجد كوثر\r\nدر ميانهء منا در سمت راست شخصى كه به سوى عرفات مىرود ، مسجد كوچكى به فاصله 40 متر از جاده قرار دارد كه بدان « مسجد كوثر » گويند ، آنگونه كه ادعا مىشود سورهء كوثر در اين مكان بر پيامبر صلّى اللّه عليه و إله نازل گرديده است .\r\n[ تصوير 
  ]\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nدر تصويرى كه گذشت ، تيرهاى برق - تلگراف - نيز ديده مىشود . در اين مسجد سنگ نبشته‌اى با خط مغربى وجود داشت كه به استثناى كلمهء « وقفيّة للّه » كلمات ديگر را نتوانستم بخوانم . در كنار اين مسجد چاه آبى وجود دارد كه آب آن آشاميدنى است . تعداد بسيارى از حجاج به قصد تبرك به زيارت اين مسجد مىآمدند .\r\n\r\nمسجد كبش\r\nاين مسجد در منا و در سمت چپ شخصى است كه به سوى عرفات مىرود .\r\nمسجد كبش در سيصد مترى جمرهء عقبه ، در دامنه كوه ثبير واقع شده است . كبش همان قربانى بوده كه از سوى پروردگار به جانب ابراهيم خليل عليه السّلام فرستاده شد تا به جاى فرزندش اسماعيل عليه السّلام آن را قربانى كند . در كنار اين مسجد قطعه سنگ بزرگى قرار دارد كه اين قربانى را بر روى آن ذبح نموده است .\r\nفاكهى از حضرت على بن ابيطالب عليه السّلام نقل مىكند كه قربانى در مكانى غير از اين جايگاه صورت گرفته و آن محلى ميان جمره اوّل و جمرهء وسطى است كه در دامنه كوه ، روبروى كوه ثبير قرار دارد . روايت محبّ طبرى از ابن عباس نيز اين گفته را تأييد مىكند .\r\nروايت چنين است : رسول خدا صلّى اللّه عليه و إله قربانى خود را در جايگاهى كه حضرت ابراهيم عليه السّلام در آن كبش را نحر كرده بود ، ذبح نمودند و پس از آن ، همهء آن مكان را قربانگاه قرار دادند و تمام منا قربانگاه به شمار مىآيد و محلى كه پيامبر قربانى كردند ميان دو جمره بوده ( زاد المعاد ابن قيم ) حجاج براى زيارت اين مسجد و اين سنگ ، رنج فراوانى را متحمل مىشدند . ( گنبد كبش را در نقاشى صفحهء 342 ملاحظه نماييد ) اين سنگ در داخل كوه قرار دارد و علفهاى زيادى بر روى آن روييده است . گفته مىشود هنگامى كه حضرت ابراهيم عليه السّلام قصد كرد فرزندش اسماعيل را ذبح كند ، كارد به عنوان ترحّم بر اسماعيل ، از دست ابراهيم عليه السّلام رها گرديد و بر اين سنگ افتاد و آن را حاصلخيز نمود . در كنار اين سنگ غارى قرار دارد كه مىگويند حضرت ابراهيم عليه السّلام به همراه هاجر در آن زندگى كرده‌اند ، طول اين غار چهار متر و عرض آن دو متر و نيم بود و در سمت راست شخصى كه بدان وارد مىگردد ، غارى ديگر در دل سنگ ديده مىشود .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n[ تصوير 
  ]\r\n\r\nغار المرسلات\r\nاين غار در دامنه كوه صفائح در جنوب مسجد خيف قرار گرفته است . غار كوچكى بود كه حدود 300 متر از جاده فاصله دارد . در اين غار جايگاهى دايره‌اى وجود دارد كه گفته مىشود جايگاه سر مبارك پيامبر صلّى اللّه عليه و إله در هنگامى كه حضرت در سايهء كوه استراحت مىكرده‌اند ، مىباشد و نيز ادعا مىكنند كه سورهء مرسلات در اين جايگاه بر پيامبر صلّى اللّه عليه و إله نازل گرديده است . جمعيت فراوانى از حاجيان جهت زيارت بدين مكان هجوم آورده بودند .\r\nاز مساجد ديگرى كه در منا وجود دارد ، مىتوان مسجد البيعه و مسجد منا را نام برد كه نتوانستم آنها را زيارت كنم . فاسى از اين دو مسجد اين چنين توصيف نموده است :\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n« مسجد البيعه ؛ در نزديكى عقبه در آغاز مرز منا از سوى مكه بوده و نسبت به شخصى كه به سوى مكه در حركت است ، در پشت عقبه قرار دارد و در گردنه‌اى در سمت چپ شخصى است كه به سوى منا در حركت است . به گفتهء جمعى از تاريخ‌نگاران ، بدين مناسبت به آن « مسجد البيعه » گفته‌اند كه در آن انصار در حضور عباس بن عبد المطلب عموى پيامبر به خدمت رسول خدا صلّى اللّه عليه و إله رسيدند و با ايشان بيعت نمودند . »\r\nتقى فاسى مىگويد : طول اين مسجد 6 / 1 38 ذراع به ذرع آهنى است و داراى دو شبستان است كه هر يك از شبستانها سه گنبد دارد و اين گنبدها ، بر چهار نيم طاق بنا گرديده است . داراى دو درب يكى در سمت شمال و ديگرى در سمت جنوب مىباشد و بر طبق گفتهء فاسى : ساختمان مسجد فرسوده و خراب است ، در آن دو سنگ نبشته وجود دارد كه بر يكى از آنها نوشته شده است :\r\n« امر عبد اللّه أمير المؤمنين أكرمه اللّه ببنيان هذا المسجد البيعة التى كانت أوّل بيعة بايع فيها رسول اللّه صلّى اللّه عليه و سلم عقد عقده له ( ؟ ) العباس بن عبد المطلب رضى اللّه عنه »\r\nو بر روى لوح ديگرى ، مسجد البيعه را تعريف نموده كه تاريخ بناى آن 244 ه . بوده است و مراد از امير المؤمنين ياد شده همان ابو جعفر منصور عباسى است . همچنين اين مسجد از سوى مستنصر عباسى نيز تعمير گرديده ؛ زيرا فاسى مىگويد : به علّت خرابى مسجد ، سنگى را در كنار اين مسجد افتاده بر زمين ديدم كه نام مستنصر عباسى و تاريخ 629 ه . بر آن نوشته شده بود .\r\n\r\nمسجد منا\r\nكه بدان « مسجد المنحر » نيز گفته مىشود . فاسى آن را اين چنين ناميده و گفته است :\r\nاين مسجد در مجاورت خانهء معروف به « دار المنحر » ميان جمرهء اولى و جمرهء وسطى ، در سمت راست شخصى كه به سوى عرفات مىرود ، قرار گرفته است و در آن لوح سنگى وجود دارد كه بر آن نوشته شده : « ان الملك قطب الدين ابا بكر بن الملك المنصور عمر بن\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nعلى بن رسول صاحب اليمن أمر بتجديد عمارته بعد زيارته فى سنة 645 ه . »\r\nطول اين مسجد از محراب تا انتهاى آن ، هشت ذراع و عرض آن هفت ذراع به ذرع آهنى است . ( ذرع آهنى 7 / 1 56 سانتيمتر )\r\n\r\nجمرات\r\nجمرات مكانهايى است كه حاجيان در ضمن انجام مناسك حج خود ، به آنها سنگريزه پرتاب مىكنند . اين جمرات در منا قرار دارد كه جمرهء اولى پس از مسجد خيف است و جمرهء وسطى در ميان آن و جمرهء عقبه قرار گرفته و آخرين آن جمره مىباشد .\r\nكه نزديكترين آنها به مكه به شمار مىآيد . ( موقعيت قرار گرفتن جمرات را در صفحات 345 و 346 ملاحظه نماييد )\r\nجمرهء عقبه ديوارى سنگى است به ارتفاع حدود سه متر و عرض حدود دو متر كه بر روى قطعه سنگ بلندى به ارتفاع يك متر و نيم از روى زمين بنا گرديده است . در پايين اين ديوار حوضى است كه تجمّع‌گاه سنگ‌هاى پرتاب شده به جمره است . فاصلهء ميان جمرهء عقبه و جمرهء وسطى 77 / 116 متر و فاصلهء ميان جمره اول و جمره وسط 40 / 156 متر مىباشد . پيش از اين در صفحه 96 از سفرنامه ، چگونگى قرار گرفتن تيرهاى راهنما بر روى جمرات و توضيح حدود هر جمره را بنا بر گفته محب طبرى براى شما بازگو كرديم و در اينجا اضافه مىكنم كه بنا به گفتهء ازرقى در كتاب خود ، مردم نادان به وسيلهء پرتاب سنگهاى خود ، جمرهء عقبه را از جاى خود كندند و در جاى ديگرى انداختند كه پس از آن به وسيلهء اسحاق بن سلمهء زرگر ( الصائغ ) كه از سوى متوكل ( عباسى ) مأمور به زينت و مرمت كعبه و امور وابسته به آن گرديد . اين جمره را به جايگاه اصلى خود مراجعت داد و در پشت آن ديوارى بنا كرد كه ارتفاع آن را بالاتر از جمره قرار داد و نيز در مجاورت ديوار ، مسجدى ساخت تا افراد نتوانند از بالاى آن به سوى جمره ، ريگ پرتاب كنند ؛ زيرا سنت اين چنين بوده كه شخص ، در ميان دره به نحوى قرار گيرد كه مكه را در سمت چپ و منا را در سمت راست خود قرار دهد و سپس رمى به سوى جمره نمايد . همچنانكه رسول خدا صلّى اللّه عليه و إله انجام دادند .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n[ تصوير 
  ] [ تصوير 
  ]\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n[ تصوير 
  ] به گفته ابن كلبى : بدين جهت بدان « جمرات » گويند كه حضرت آدم عليه السّلام هنگامى كه به سوى ابليس ريگ پرتاب مىكرد ، او با شتاب از پيش آدم عليه السّلام مىگريخت و اجمار به معناى شتاب كردن است . لبيد در سرودهء خود مىگويد :\r\n و اذا حركت غرزى أجمرت * أو قرابى عدو جون قد أبل « 1 » \r\nو احتمال ديگر آن است كه اين نام برگرفته از خود پرتاب شونده باشد ؛ زيرا جمره يعنى سنگريزه .\r\n\r\nقربانگاه در منا\r\nرسول خدا صلّى اللّه عليه و إله فرموده : تمامى منا قربانگاه است و حجاج در سالهاى گذشته ،\r\n\r\n\r\n","description":"","footnote":"\r\n( 1 ) - « چون نيام شمشير خود را حركت دهم ، ناقهء من همچون شترى سياه كه گياهان تازه را چريده باشد ، به تاخت درمىآيد »\r\n","page_name":" 346 ","page_number":346},
  {"content":"\r\n\r\nقربانىهاى خود را در كنار چادرهايشان و در گودالهايى كه بدين مناسبت حفر گرديده بود ، ذبح كردند . اما امسال اين گودالها در محلى به فاصلهء حدود هزار متر دور تر از چادرها كنده شده است كه حجاج همگى قربانىها و فديه‌هاى خود را در يك زمان ، در روز نحر ، در آنها سر مىبريدند .\r\nمعمولا حجاج از گوشت قربانىهاى خود استفاده نكرده ، لاشه‌هاى آنها را در سمت شرقى منا رها مىكنند . در اين هنگام فقرا و مستمندان از سياهان دكارنه و مغربىها ، گوشت‌ها را از استخوانها جدا مىكنند و به شكل ريسمان درمىآورند و در آفتاب مىخشكانند كه به وسيلهء آن تا رسيدن به مدينهء منوره ، شكم خود را سير مىكنند لاشهء قربانىهايى كه بر روى زمين رها گرديده بود ، به جهت دفن نكردن آنها ، بوهاى نامطبوعى را در فضا منتشر مىكرد تا اين كه در سالهاى بعد توسط مأموران بهداشتى ، كليهء لاشه‌هاى باقيماندهء قربانىها در گودالهاى عميقى كه بدين منظور ايجاد گرديده بود ، دفن مىشد .\r\n\r\nمفجر در منا\r\nجايگاهى است در پشت كوهى كه در برابر كوه ثبير است . در اين مكان جنگ سختى به علت پيشى گرفتن قصى و همراهانش بر قبيله بنى غوث بن ادّبن طابخه كه معروف به صوفه بودند ، براى رمى جمرهء عقبه درگرفت و خونهاى فراوان بر زمين ريخت كه به همين علت بدان « المفجر » گويند . مجراى قنات چشمهء زبيده نيز از اين مكان سرچشمه گرفته كه بر آن پمپى بخارى به قدرت هشت اسب قرار داده شده كه به وسيلهء آن ، آب را به درون لوله‌هايى كه پس از دور زدن كوه از اين نقطه به فضاى منا كشيده شده است مىريزد . اين آب ابتدا به وسيلهء لوله‌ها ، به بالاى كوه رفته و سپس به دره منا سرازير گشته و در حوضهايى كه براى استفادهء حجاج و نوشيدن آنان ساخته شده است مىريزد .\r\nاين دستگاه ( پمپ ) به وسيلهء يكى از ثروتمندان هند بدين نقطه آورده شد و تمامى امكانات آن از قبيل سوخت و روغن و كارگر را براى آن مهيا نمود ، ليكن متأسفانه دست طمع‌كاران موجب بر هم زدن آن امكانات گرديد و آن را از كار انداخت كه در نتيجه ، آب كمياب و قيمت آن افزايش يافت به طورى كه در سال 1321 ه . ارزش هر مشك آب به\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nسه قروش و نيم رسيد . عربهاى فروشندهء آب در حالى كه اين سرود را زمزمه مىكردند ، آب را مىفروختند :\r\n رأيت الماء * في سوق منا * بيعا و شرا * حتى ان اللاش * ما يرد الماء « 1 » \r\nدر تصوير صفحهء 193 دستگاه بخار و مسير لوله‌ها به آن و به كوه مجاورش و نيز مجراى قنات را ملاحظه مىنماييد .\r\n\r\nمنا جايگاه توحيد\r\nدر دورانهاى گذشته ، بتهايى در منا قرار داشته است ، گفته مىشود . عمر بن لحى هفت بت در آن نصب نمود ، بتى در كنار راه ، ميان مسجد منا و جمرهء وسطى و بتى را بر روى ( جمرهء اولى ) و سومى را در ( مدعى ) و چهارمى را بر روى جمرهء وسطى و پنجمى را بر دهانه دره و ششمى و هفتمى را بر روى جمرهء بزرگ ( جمره عقبه ) . او سنگ‌هاى رمى را كه بيست و يك عدد ، بود چنان تقسيم كرد كه به هر يك از اين بتان ، سه سنگ زده مىشد و در هنگام سنگ زدن به هر بت مىگفتند ، تو از آن بت كه پيش از تو بود بزرگترى ، هنگامى كه اسلام ظهور كرد ، پرستش بتان را باطل نموده و بر عبادت پروردگار يگانه تاكيد در حج گرديد ، چنان كه مىفرمايد :\r\n«  وَ اذْكُرُوا اللَّهَ فِي أَيَّامٍ مَعْدُوداتٍ فَمَنْ تَعَجَّلَ فِي يَوْمَيْنِ فَلا إِثْمَ عَلَيْهِ وَ مَنْ تَأَخَّرَ فَلا إِثْمَ عَلَيْهِ لِمَنِ اتَّقى وَ اتَّقُوا اللَّهَ وَ اعْلَمُوا أَنَّكُمْ إِلَيْهِ تُحْشَرُونَ  » . « 2 »\r\n\r\nحكم ساختمان در منا\r\nاحمد بن حنبل در مسند خويش از قول عايشه نقل مىكند كه او گفت : گفتم اى رسول خدا ، چرا خانه و سايبانى كه تو را از آفتاب مصون دارد ، در منا براى خود\r\n\r\n\r\n","description":"","footnote":"\r\n( 1 ) - ديدم آب را در بازار منا خريد و فروش مىكردند ، بگونه‌اى كه بخيل هم كه آب را مىخريد .\r\n( 2 ) - بقره : 203\r\n","page_name":" 348 ","page_number":348},
  {"content":"\r\n\r\nنمىسازى ؟ فرمود : زيرا اين جايگاه از سابق چنين بوده است . ابو داود نيز اين حديث را از احمد بن حنبل و ترمذى نقل كرده است . ابن عساكر پس از نقل اين روايت اين چنين گفته است : مفهوم اين حديث آن است كه احياى هيچ قسمت از اين سرزمين موات ، جايز نبوده و هيچ قسمتى از سرزمين آن نمىتواند به ملكيت شخصى درآيد ؛ زيرا از آن همهء مردم مىباشد و گفتهء خداوند در آيهء «  سَواءً الْعاكِفُ فِيهِ وَ الْبادِ  » « 1 » به همين منظور است كه ضمير اين گفته به حرم برمىگردد .\r\n\r\nريگها در منا و چگونگى جمع كردن آنها\r\nازرقى در تاريخ خود از جدش نقل كرده است كه گفت : روايت كرده است يحيى بن سليم از ابن خيثم از ابو طفيل كه من از ابو طفيل پرسيدم : اين همه ريگ كه در دوره جاهلى و اسلام به اين جمره‌ها زده‌اند و مىزنند ، چگونه به صورت تپه‌هايى در نيامده است كه راه را ببندد ؟ گفت : من در اين باره از ابن عباس پرسيدم و او گفت : خداوند متعال فرشته‌اى بر اين كار گمارده است و از هر كس پذيرفته شود ، ريگهاى او را به آسمان مىبرند و آنچه قبول نشده باشد ، در آنجا مىماند . ازرقى از ابن عمر و ابى سعيد خدرى نيز در مورد قبولى و بالا بردن ريگها روايت نقل كرده است . محب طبرى از استاد خود شيخ حرم و مفتى آن روايت كرده است كه او توده ريگها را در اطراف جمره‌ها مشاهده كرده است .\r\nبنابراين چون اين گفته‌ها از سوى افرادى كه معصوم نبوده‌اند ، روايت شده ، نمىتوان بدانها اعتقاد داشت و در اين باره به كتابهاى راويان حديث مراجعه كرده و در آن تفحص كردم ليكن راويان اين روايات را مردمانى راستگو نيافتم .\r\n\r\nمزدلفه\r\nمزدلفه جايگاهى است كه حاجيان پس از حركت از عرفات ، بايد بدان دشت بيايند\r\n\r\n\r\n","description":"","footnote":"\r\n( 1 ) - حج : 25\r\n","page_name":" 349 ","page_number":349},
  {"content":"\r\n\r\nو شب را در آن بيتوته كنند ، مزدلفه از سوى عرفات به تنگه مأزمه و از سوى منا به وادى محسّر محدود شده است . مأزمهء عرفه نيز به تنگه معروف است . گفته‌اند نام « مزدلفه » را بدين سبب بدانجا نهاده‌اند كه مردم به صورت تنگاتنگ در آن جمع مىشوند . و نيز گفته شده است كه به علت آمدن جمع زيادى از مردم در ساعاتى از شب ، بدين نام خوانده شده . علاوه بر اين ، به مزدلفه نام - « جمع » - هم مىگويند كه برگرفته از اجتماع مردم است و نيز گفته مىشود بدان جهت گفته‌اند كه آدم و حوا در اين منطقه به هم رسيده‌اند ، همچنين به جهت جمع دو نماز در آن نيز گفته شده است .\r\nطول مزدلفه از سمت منا كه در آغاز وادى محسّر است ، تا مرز اين دشت از سمت عرفات و آغاز تنگهء مأزمين كه در مرز مزدلفه قرار دارد 4370 متر است . در وسط مزدلفه ، مشعر الحرام قرار گرفته است كه مستحب است حجاج در بامداد روز عيد قربان در آن وقوف كرده و به دعا و ذكر پروردگار مشغول شوند ، به پيروى از فرموده خداوند :\r\n«  فَإِذا أَفَضْتُمْ مِنْ عَرَفاتٍ فَاذْكُرُوا اللَّهَ عِنْدَ الْمَشْعَرِ الْحَرامِ وَ اذْكُرُوهُ كَما هَداكُمْ  » « 1 »\r\nو به پيروى از پيامبرمان صلّى اللّه عليه و إله هنگامى كه در جمعى قرار گرفتند ، به قزح آمده و بر آن ايستادند و سپس فرمودند : « اين قزح است كه موقف است و همهء آن موقف به شمار مىآيد » ابو داود و ترمذى نيز اين حديث را آورده‌اند و گفته‌اند كه صحيح و نيكو است .\r\nمشعر را به « قزح » نيز ناميده‌اند . ابن عمر در اين باره گفته است : مشعر الحرام به تمامى مزدلفه گفته مىشود كه اين گفته در بيشتر تفاسير نيز آمده است .\r\nتقى فاسى در كتاب خود « شفاء الغرام » در مورد چگونگى ساختمان قزح در سال 811 ه . آورده است : ساختمانى مربع ، شبيه به مناره است كه طول هر ضلع آن دوازده ذراع و نيم از ذراع آهنى است كه ضلع سمت شرقى آن 3 / 1 ذراع كمتر مىباشد ( ذراع آهنى 7 / 1 56 سانتيمتر است ) و در بالاى آن بيست و دو كنگره وجود دارد و داراى پله‌اى از بيرون و درون مىباشد . تعداد پله‌هايى كه از روى آن بنا گرديده 24 عدد و تعداد پله‌هاى درونى آن 20 عدد مىباشد . ارتفاع اين ساختمان در فضا سيزده ذراع مىباشد و گفته\r\n\r\n\r\n","description":"","footnote":"\r\n( 1 ) - بقره : 198\r\n","page_name":" 350 ","page_number":350},
  {"content":"\r\n\r\nاست : هر كس كه بتواند بر روى اين ساختمان وقوف مىكند و هر آن كس كه نتواند بر كنار آن و مردم بر حسب عادت ، از پلهء بيرونى آن بالا رفته و از پلهء درونىاش پايين مىآيند .\r\nاما اكنون در دو طرف راه ، دو ديوار ساخته‌اند كه ارتفاع هر يك از آنها چهار متر و به عرض سه متر مىباشد و فاصله ميان آن دو 60 متر است . فضاى ميان اين دو ديوار در زبان مردم به مشعر الحرام معروف گرديده است ( مزدلفه را در نقاشى صفحهء 351 ملاحظه نماييد ) « 1 » در زير اين نقاشى دو كجاوه را با شماره « 2 » و « 3 » مىبينيد .\r\n[ تصوير 
  ]\r\n\r\n\r\n","description":"","footnote":"\r\n( 1 ) - اين نقشه را از كتاب « مرآة مكّة » ايوب صبرى پاشا كه آن را به تركى نوشته است ، آورده‌ايم .\r\n","page_name":" 351 ","page_number":351},
  {"content":"\r\n\r\nدر مزدلفه و در كنار قزح ، مسجد كوچكى قرار دارد كه فاسى گفته است : اين مسجد داراى ديوارهاى كوتاهى بوده و طول آن تا به سوى قبله از بيست و شش ذراع يك ثلث ذراع كمتر و مقابل آن بيست و يك ذراع يك ثلث كمتر است و عرض آن بيست و دو ذراع است . در قبلهء اين مسجد ، محرابى است كه در آن لوحى سنگى قرار دارد و بر آن نوشته شده است : « امير يلبغا خاصكى » اين جايگاه را در تاريخ ذى القعده سال 760 ه .\r\nتجديد بنا نموده است . در سال 842 ه . امير سيدون به دستور سلطان چقمق اين مسجد را تعمير كرد و در سال 874 ه . امير مكه شريف محمد بن بركات اين مسجد را به دستور سلطان قايتباى سفيد نمود و نيز در سال 1072 ه . سليمان بك والى مكه آن را از سوى سلطان محمد ( عثمانى ) تعمير نمود .\r\nبرخى از ديوارهاى اين مسجد هم‌اكنون منهدم شده و امام جماعت بر روى زمينى بلند از آن مىايستد و خطبه‌اى را كه مربوط به صدها سال قبل بوده است ، براى حجاج مىخواند . اين خطبه هيچ تناسبى با دوران فعلى ما ندارد و همانند خطبه عرفه و غير آن ، تأثيرى بر دلها نمىگذارد و اگر اين خطبه را با خطبه‌هايى كه پيامبر صلّى اللّه عليه و إله در عرفات و مزدلفه و منا ايراد فرمودند و احكام و دستورها و موعظه و نصيحت‌هايى را كه در برداشت ، مقايسه نمايند متوجه مىشويد كه دليل عقب‌افتادگى ما اين است كه از فرصت‌ها استفاده نكرده‌ايم و در اين تجمعها كه از نژادهاى گوناگون دور هم جمع گشته‌اند ، بايد در ضمن خطبه ، دستورها و احكام و نصيحت‌هايى به آنان داده شود و آنها اين مطالب را با خود به ارمغان برند و اين بر سردمداران و بزرگان دين است كه سخنرانان را به اين مسائل آگاهى دهند و نيز براى هر سخنرانى ، مترجمى بگذارند تا همهء مردم با زبانهاى مختلف ، آنها را فهميده و به تذكرات و پند و اندرزها گوش فرا دهند و مردمانى را كه قلبهايشان مالامال از عشق به دين است آگاهى دينى و مذهبى بيشترى دهند . ليكن متأسفانه زمانى كه اين خطبه‌ها را گوش فرا دهيد متوجه مىشويد كه به استثناى تعداد اندكى از آنان ، جاهل‌ترين افراد نسبت به دين و اوضاع و احوال مسلمانان مىباشند ، پس چگونه دوايى را تجويز مىنمايند در صورتى كه بيمارى را خود نمىدانند . خداوند ما را به راه راست هدايت فرمايد !\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n\r\nعرفات\r\n\r\nوسعت و كوههاى آن\r\nدر فاصلهء 21476 مترى از باب المعلاة در مكه به سوى طائف ، دو ميل قرار گرفته است كه حدود عرفات از سوى مكه بدان وسيله تعيين مىگردد و در پس اين دو ميل و در فاصله 25 دقيقه از آن دو ، حرم پايان مىيابد .\r\nعرفات دشتى است صاف به طول دو ميل و عرضى مشابه آن كه سلسله كوههايى كمانى شكل گرداگرد اين دشت را فرا گرفته است . اين كوهها از سوى جنوب در راه طائف و از شمال به جبل الرحمه كه در نزد مردم به « جبل عرفات » معروف است محدود مىگردد . در صورتى كه جبل عرفات به كوههايى كه اين فضا را دربر گرفته است ، اطلاق مىگردد و « جبل الرحمه » كوچكترين جزء از اين كوهها است ، به طورى كه ارتفاع آن سى متر و طول آن حدود 300 متر مىباشد .\r\nدر نيمه‌هاى اين كوه فضاى هموارى به طول پانزده متر و عرض ده متر قرار دارد كه بدان مسجد ابراهيم مىگويند . در بالاى كوه ، فضاى وسيع هموارى قرار دارد كه زمين آن سنگفرش شده و در وسط آن تخته سنگى است . در ركن غربى اين بلندى ، ستونى سنگى همانند ميل‌هاى حرم بنا گرديده كه بر روى آن روشنايى قرار دارد تا راهنمايى براى حجاج در شب باشد .\r\nشرح بعضى از قسمتهاى آن در صفحه 87 و 88 اين سفرنامه بيان گرديد . حجاج در روزهاى عرفه ، در صحراى عرفات چادرهاى خود را به پا مىكنند . در اين دشت تعدادى مسجد و حوض و بازار نيز وجود دارد .\r\nمجراى چشمهء زبيده نيز همانند كوهها گرداگرد اين دشت را دور زده است كه پيش از اين دربارهء حوضها و اندازهء آنها و چگونگى بناى آنها در صفحه‌هاى 185 تا 189 و در شكل ص 186 مطالبى را عنوان نموديم . همچنانكه دربارهء كانالهاى چشمه زبيده در عرفات و تاريخ تعمير و مرمّت‌هاى آن كه بر روى سنگ نبشته‌هايى بر جبل الرحمه قرار داشت پيشتر ذكر كرديم و تذكراتى در اين باره داده شد كه ديگر نيازى به تكرار آن نيست .\r\nدر صورت لزوم مىتوانيد به صفحه‌هاى ياد شده مراجعه نماييد .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n\r\nموقف عرفات\r\nحج بر وقوف در روز عرفه ؛ يعنى روز نهم ذى الحجه تا پس از غروب آفتاب ، استوار است . تمامى صحراى عرفات ، به استثناى ميل بطن عرنه ، موقف به شمار مىآيد همچنانكه پيامبر صلّى اللّه عليه و إله فرمود : « بطن عرنه در ميان دو ميل حد حرم و دو ميل حد عرفات از سوى مكه قرار گرفته است . » و نام عرفات گاهى به همراه بطن عرنه اطلاق شده و گاه فقط به محلى كه به عنوان وقوف به شمار مىآيد ، گفته مىشود كه در گفتهء اول استثناى بطن عرنه از عرفات بر طبق حديث لازم است . قاضى عز الدين بن جماعه در مناسك خود نسبت به وقوف پيامبر صلّى اللّه عليه و إله در عرفات آورده است : پدرم رحمة اللّه عليه ؛ دربارهء حدود دشت عرفات تحقيق كرده و روايات زيادى را در اين باره بررسى نموده و اين گونه مىنويسد : توقفگاه پيامبر صلّى اللّه عليه و إله در سمت راست سر بالايى پشت گشادى برآمده در ميان دشت عرفات كه بر اين دشت مسلط است بوده ، در اين جايگاه دو قطعه سنگ قرار دارد كه اين سنگها به سنگ كوهى كه موسوم به جبل الرحمه است متصل مىباشد . اين گشادى ميان كوه ياد شده و ساختمان مربع شكل در چپ كه به كوه نزديكتر است ، به گونه‌اى است كه شخصى اگر رو به سوى قبله بايستد ، يك سمت كوه در مقابل صورت او و ساختمان مربع با فاصلهء كمى ، در سمت چپ او قرار مىگيرد . تقى فاسى پس از نقل آن از ابن جماعه مىنويسد گفته مىشود كه اين ساختمان مربع ياد شده خانهء آدم عليه السّلام در عرفات بوده است كه به دستور مادر مقتدر عباسى ، سقاخانه‌اى براى حجاج در آن محل ساخته شد . اين مطلب بر روى سنگى كه بر ديوار سمت قبلهء آن قرار دارد ، نوشته شده است .\r\n\r\nمسجد نمره « 1 »\r\nپس از طى مسير از جبل الرحمه به فاصلهء 20 دقيقه ، دو ميل ديگرى قرار گرفته است كه حجاج از ميان آن دو عبور مىكنند . اين دو ميل نشان‌دهنده حدود عرفه از سوى مكه است كه با فاصله‌اى نسبتا زياد از هم قرار گرفته‌اند . ارتفاع هر يك از اين ميل‌ها پنج متر و\r\n\r\n\r\n","description":"","footnote":"\r\n( 1 ) - امروزه ساختمان اين مسجد در بيرون محدودهء مزدلفه ساخته شده از اين رو بنابر فتواى فقها رفتن به درون آن در هنگام احرام حج ، ممنوع است . « مترجم » .\r\n","page_name":" 354 ","page_number":354},
  {"content":"\r\n\r\nعرض آنها سه متر مىباشد .\r\nدر فاصلهء 15 دقيقه‌اى جنوب ، دو ميل ياد شده همچنانكه در نقشهء صفحهء 191 ملاحظه مىكنيد ، مسجد نمره كه به مسجد عرنه و مسجد ابراهيم و مصلّاى عرفه نيز نامبردار است ، قرار گرفته . اين مسجد داراى وسعت زيادى است ، به طورى كه طول آن نود متر و عرض آن حدود هشتاد متر است در چهار طرف آن شبستانهاى زيادى قرار دارد . اين مسجد داراى محرابى به ارتفاع سه متر و عرض يك متر و نيم و عمق يك متر است . همچنين منبرى به ارتفاع دو متر و نيم با ده پله در كنار آن است .\r\nدر ايام عرفه آب به وسيلهء مجراى چشمهء زبيده بدان وارد مىگردد . حجاج در روز عرفه در اين مسجد گرد هم مىآيند و نماز ظهر و عصر را به پيروى سنت از پيامبر صلّى اللّه عليه و إله كه در حجة الوداع در بطن عرنه نماز را جمع خواندند ، برگزار مىكنند .\r\nساختمان اين مسجد به سدهء پنجم بعد از هجرت باز برمىگردد كه پس از آن در دورانهاى مختلف ، مجددا تعمير گرديده است ؛ كه از آن جمله مىتوان از ساختمان آن كه به دستور سلطان چقمق و به وسيلهء امير سيدون در سال 843 ه . ساخته شده ياد كرد و نيز تعمير آن به وسيلهء سلطان قايتباى ( عثمانى ) در سال 874 ه . كه در آن دو شبستان به وجود آورد . همچنين در سال 1072 ه .\r\nدر دوران خلافت سلطان محمد ( عثمانى ) به دست سليمان بك والى جده نيز تعمير و مرمت گرديد . در ( تصوير 43 ) مسجد و شبستانهاى آن را ، در حالى كه زن و مرد در لباس احرام هستند ، ديده مىشود .\r\n\r\nمسجد الصخرات\r\nاين مسجد در پايين جبل الرحمه قرار دارد كه مسجدى است كوچك و گفته مىشود كه پيامبر صلّى اللّه عليه و إله در اين مكان نماز خوانده‌اند و چون در روى زمين آن ، قطعه سنگها در كنار هم قرار گرفته‌اند ، آن را بدين نام مىخوانند .\r\n( در شكل صفحهء 89 ) ديوارهاى منهدم شده آن را در جنوب شرقى عكس ملاحظه مىنماييد .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\nبازار عرفات\r\nدر عرفات بازار بسيار بزرگى وجود دارد كه در آن غذاها و خوردنيهاى گوناگونى عرضه مىشود اين بازار نزديك جبل الرحمه كه مشهور به جبل عرفات است ، قرار گرفته در تصوير زير بازار ديده مىشود كه در آن قصابها را در حالى كه گوشت‌هاى خود را به وسيلهء طنابى ميان دو شاخه از چوب درختان آويزان كرده‌اند مىبينيد . خط سفيد در شمال ، عكس مسجد نمره مىباشد .\r\n[ تصوير 
  ]\r\n\r\nمنظرهء حجاج در عرفات\r\n( در شكل 44 ) حجاج را در روز نهم ذى الحجه سال 1321 ه . بر روى جبل الرحمه مىبينيد . اين عكس را در حالى كه در پايين جبل الرحمه ايستاده بودم ، تهيه كردم . پرچم بالاى محمل را در عكس مىبينيد در حالى كه نشان بالاى پرچم شباهت به فردى دارد كه در بالاى كوه ايستاده است و خطيب را در حالى كه با لباس سفيد ، كتابى را در دست دارد و مشغول خواندن خطبه مىباشد ، مشاهده مىكنيد . صورت شخصى كه در عكس ديده\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nمىشود مربوط به شيخ محمد ابى نور فرزند شيخ طموم داماد ما است كه دستگاه عكاسى را حمل مىنمود و تعداد حجاج بر كوه ، آنچنان است كه يك قدم جاى خالى در آن ديده نمىشود . اين حجاج از نژادهاى گوناگون ، با زبانهاى مختلف هستند كه همگى به درگاه خدا روى آورده و از او بر گذشتهء خود طلب مغفرت و آمرزش نموده و سعادت خود و فرزندان خويش را از درگاه او خواستارند .\r\n[ تصوير 
  ] چادرهاى حجاج را در كنار سنگهايى كه مجاور جبل الرحمه قرار گرفته ، در عكس همين صفحه ملاحظه مىنماييد . همچنين عكس مردى كه بدون بالاپوش به ركوع رفته ديده مىشود . چادرهايى كه در بالاى تصوير ديده مىشود ، مربوط به سربازان دولتى است كه وظيفهء نگهبانى از شريف و والى را به عهده دارند .\r\nچادرهاى حجاج در فضاى عرفات را در عكس صفحهء بعد كه در سال 1320 ه .\r\nگرفته شده است ، مىبينيد .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n[ تصوير 
  ] همچنين در عكس ص 189 يكى از حوضهاى صحراى عرفات كه ويژهء كاروان محمل شامى است ، ديده مىشود كه پيش از اين در بخش چشمهء زبيده از آن سخن به ميان آمد .\r\n\r\nمسير مكه به سوى عرفات و مناسك حج آن\r\nراه ميان مكه و عرفات ، در دشتى كه به وسيلهء دو رشته كوه از دو طرف محدود گشته ، قرار دارد كه اين كوهها گاهى از هم دور شده و گاه به هم نزديك مىگردند . در اين دشت نقاط و مكانهاى گوناگونى است كه تعداد زيادى از اين نقاط به مناسك و اعمال حج ارتباط دارد .\r\nهنگامى كه از سمت معلّاة از مكه خارج مىشويد ، در سمت راست ، كوهى قرار دارد كه بدان « حجون » گويند . اين كوه مشرف بر قبرستان معلاة است كه در آن قبر عبد اللّه ابن عمر بن خطاب قرار دارد . به عبارت ديگر حجون در مجاورت اين قبرستان قرار\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nگرفته است كه به قول شاعر :\r\n كأن لم يكن بين الحجون الى الصفا * أنيس و لم يسمر بمكة سامر \r\nمحصّب از سوى مكه به وسيلهء حجون و از سوى منا به وسيلهء سقاخانه‌اى كه معروف به « سقاخانه ست » است محدود مىگردد ، محصّب قسمتى از راه منا است كه اين منطقه مسير سيلاب بوده و چون سيل موجب جمع شدن ريگهاى ريزى در آن مىگردد ، بدين نام معروف شده است .\r\nپيامبر صلّى اللّه عليه و إله پس از خروج از منا در محصّب توقف كردند و بدين جهت مستحب است به پيروى از سنت پيامبر خدا صلّى اللّه عليه و إله حجاج در آن توقف نمايند . فاصلهء ميان باب بنى شيبه تا سقاخانهء ست كه در مرز محصّب از سوى منا قرار دارد با اندازه‌گيرى كه فاسى كرده است 7500 ذراع دستى است ، بنابراين با توجه به اين كه هر ذرع 49 سانتيمتر است ، اين مسافت معادل 3675 متر مىگردد . همچنين با احتساب به اين كه فاصلهء ميان باب بنى شيبه تا مقبرهء معلاة 2127 ذراع به ذراع دستى ؛ يعنى - تقريبا - 1042 متر است . بنابراين فاصلهء ميان باب المعلاة و سقاخانه ست 2387 متر است كه به عبارتى اين مقدار ، طول دشت وسيع معروف به محصّب مىباشد .\r\nمحصّب به مكانى گفته مىشود كه در آن جمره‌ها رمى مىگردد ؛ زيرا در آن سنگ ريزه‌ها را به سوى جمره‌ها پرتاب مىكنند .\r\nعمر بن ربيعه در سروده خود گفته است :\r\n نظرت اليها بالمحصب من منى * ولى نظر لولا التحرج عازم \r\n فقلت أ شمس أم مصابيح بيعة * بدت لك تحت السجف أم أنت حالم \r\n بعيدة مهوى القرط إما لنوفل * أبوها و إما عبد شمس و هاشم \r\n و مدّ عليها السجف يوم لقيتها * على عجل تباعها و الخوادم \r\n فلم أستطعها غير أن قد بدا لنا * عشية رحنا وجهها و المعاصم \r\n اذا ما دعت اترابها فاكتنفنها * تمايلن أو مالت بهن المآكم \r\n طلبن الصبى حتى اذا ما أصبنها * نزعن و هن المسلمات الظوالم \r\n\r\n","description":"","footnote":"","page_name":" 359 ","page_number":359},
  {"content":"\r\n\r\nپس از سقاخانهء ست دشت ، رو به باريكى گذاشته و در فاصلهء 3120 مترى از سقاخانه در سمت چپ خود جمرهء عقبه را كه در منتهى اليه مرز منا از سوى مكه است ديده مىشود فاصلهء ميان باب معلاة در مكه و آغاز منا 5407 متر مىباشد .\r\nدر نزديكى جمرهء عقبه ، در سمت چپ گردنه‌اى است كه مسجد البيعه در آن قرار گرفته است . اين مسجد محلى است كه در آن انصار با حضور عباس بن عبد المطلب ، عموى پيامبر ، با رسول خدا صلّى اللّه عليه و إله بيعت كردند . اين دشت از برابر جمرهء عقبه وسعت فراوانى به خود گرفته ، به طورى كه فضاى پهناورى را كه عرض آن از قسمت انتهايى مسجد خيف كه در كنار كوه است تا كوه مقابل آن در قسمت ديگر بوده و برابر با 637 متر مىباشد كه گاهى از آن باريكتر شده و گاه پهن‌تر مىگردد و طول آن از جمره عقبه تا پايان دشت محسّر از سوى مزدلفه 3528 متر مىباشد . اين فضاى پهناور معروف به منا است كه به وسيلهء راهى از غرب به شرق شكافته مىشود .\r\nدر ابتداى اين راه جمره عقبه قرار دارد كه حجاج در روز نحر و روزهاى تشريق ( روزهاى 11 و 12 و 13 ) آن را رمى مىكنند . سپس در ادامهء آن ، به فاصلهء 17 / 116 متر جمره وسطى و سپس جمره نخست در فاصله 40 / 156 مترى از جمره دوم قرار گرفته است كه دو جمرهء اخير در ميان راه بوده كه فقط در ايام تشريق ، به وسيلهء ريگ رمى مىگردد . جمره‌ها چيزى شبيه به ستون براى نشان دادن محل رمى ساخته شده است كه پيش از اين در بخش منا شكل و چگونگى آن را بيان نموديم .\r\nخانه‌هاى منا در دو طرف جاده و در كنار اين جمره‌ها قرار گرفته است . در منا ، قربانيها ذبح شده و حجاج شب‌هاى تشريق را در آن مىگذرانند كه پس از قربانى در روز عيد قربان و تراشيدن سر و يا تقصير ، از احرام خارج مىگردند كه پيش از اين نيز در اين باره به صورتى مشروح صحبت به ميان آورديم .\r\nدر انتهاى منا دشت ، باريك شده و تنگه‌اى را به وجود مىآورد كه بدان « تنگه وادى محسّر » يا « تنگه دشت محسّر » گويند . مستحب است در اين مكان حجاج در حركت خود شتاب كنند و در آن توقفى ننمايند و محسّر - با صيغهء اسم فاعل به همراه تشديد سين - از حسر گرفته شده كه به معناى غم و اندوه است .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nپس از اين منطقه ، يعنى در پايان دشت محسّر مجددا دشت به فاصله 3812 متر وسيع گشته و به تنگه مأذمه مىرسد كه در اين ناحيه دشت ، موسوم به مزدلفه مىباشد كه در فاصله 2548 مترى از ابتداى آن از سوى محسر ، مشعر الحرام يا قزح قرار دارد كه حجاج فرداى روز نحر را در آن ، جهت دعا و راز و نياز وقوف مىنمايند و علامت آن دو ، ديوارى است كه يكى بر سمت راست و ديگرى در چپ قرار گرفته است .\r\nدر مزدلفه ، حجاج شب عيد قربان را ، پس از بيرون رفتن از عرفات ، در آن گذرانيده و نماز مغرب و عشا را جمع برگزار مىكنند ( به بخش مزدلفه رجوع شود ) در انتهاى مزدلفه ، دشت باريك مىشود و عرض آن به پنجاه متر مىرسد كه پس از طى مسافت 4372 متر به دو ميل حد حرم از سوى عرفه مىرسند . اين دو ستون شبيه به ستونهاى مشعر است ليكن كوچكتر از آن مىباشد و فاصلهء ميان آن دو ، صد متر است . دشت در اين مسير موسوم به مأزمين يا راه مأزمين و يا تنگه بين مزدلفه و عرفات است . و چون دو كوهى كه دشت در ميان آنها قرار گرفته ، معروف به مأزم است ، بدان مأزمين گفته مىشود .\r\nلغت‌دانان در اين باره مىگويند : مأزم به راه باريك ميان دو كوه گفته مىشود . در آغاز مأزمين و در سمت راست شخصى كه به سوى عرفات رهسپار است راه كوتاهترى از راه مأزمين وجود دارد كه معروف به راه ضب است . مستحب است اگر شخصى در روز عرفه به عرفات رهسپار است ، از آن راه برود . همچنانكه مستحب است شخصى كه از عرفات خارج مىشود ، از راه مأزمين عبور نمايد .\r\nدر انتهاى مأزمين ، حرم از سوى شرق به پايان مىرسد و دشت عرفه از آن آغاز مىگردد كه حجاج در روز عرفه از وقوف در آن اجتناب مىكنند . اين مسير در آغاز باريك است و سپس وسيع مىگردد ، به طورى كه طول اين دشت از دو ميل حد حرم تا دو ميل ديگرى كه در حد عرفه از سوى مزدلفه قرار داده شده 1553 متر مىباشد . اين دو ميل به فاصلهء زيادى از هم ساخته شده‌اند كه ارتفاع هر يك از آنها پنج متر و عرض آنها سه متر مىباشد .\r\nدر فاصلهء يك ربع ساعت از جنوب اين دو ميل ، مسجد نمره قرار دارد كه پيش از\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nاين در مورد آن توضيح داديم ، همچنانكه اندازه‌هاى عرفات و آثارى كه در آن وجود دارد را در بخش ويژهء خود شرح داديم كه نيازى به توضيح دوباره ديده نمىشود . بنابراين فاصلهء جايگاههايى كه در اين مسير وجود دارد بدين ترتيب است :\r\n1042 متر از باب بنى شيبه تا دروازهء قبرستان معلاة .\r\n2387 متر از باب معلاة تا سقاخانه ست ؛ به عبارتى ديگر طول محصّب .\r\n3120 متر از سقاخانه ست تا جمرهء عقبه .\r\n3528 متر از جمره عقبه تا وادى محسّر و به عبارتى ديگر طول منا .\r\n3812 متر از انتهاى وادى محسّر تا ابتداى مأزمين ؛ به عبارتى طول مزدلفه .\r\n4372 متر از ابتداى مأزمين تا دو ميل حد حرم ؛ يعنى طول مأزمين .\r\n1553 متر ابتداى دو ميل حد حرم تا دو ميل حد اول ، عرفات از سوى مكه ؛ يعنى طول وادى عرفه .\r\n1553 متر از آغاز دو ميل عرفات تا كنار جبل الرحمه كه اين اندازه بر خلاف اندازه‌هاى قبلى ، به صورت تقريبى تعيين شده است .\r\n21367 متر طول راه بين باب بنى شيبه در شرق مسجد الحرام تا جبل الرحمه در عرفات . « 1 »\r\nاين مسافت را در پنج ساعت و سى و پنج دقيقه طى كرديم و در هر ساعت حدود چهار كيلومتر راه پيموديم .\r\nبراى آشنايى با مشاعر ، نقشهء صفحهء 363 را ببينيد .\r\n\r\n\r\n","description":"","footnote":"\r\n( 1 ) - طول راهها بر طبق گفته تقى فاسى در كتاب خود « شفاء الغرام » و ازرقى كه در كتاب « تاريخ مكه » آورده اندازهء اين مسيرها بر اساس ذرع دستى و گاه ذرع آهنى كه جهت اندازه‌گيرى پارچه در مصر در دوران فاسى در قرن هشتم استفاده مىشده ، تعيين گرديده است و اندازه‌گيرى فاسى از ديوارهاى كعبه كه با ذراع آهنى بوده با اندازه‌گيرى ما از ديوارها ، تفاوتى ندارد ؛ زيرا كه ذراع آهنى 7 / 1 56 سانتيمتر بوده است . همچنين ملاحظه كرديم كه فاسى برخى از اندازه‌گيرىهاى خود از اماكن را با ذراع آهنى و دستى انجام داده است كه پس از محاسبه ، اندازهء ذراع دستى را طولى نزديك به 49 سانتيمتر يافتيم و مخفى نماند كه اندازه طول راههاى ذكر شده ، به علت پستى و بلندى زمين در اين قسمتها ممكن است با آنچه كه شما به دست آوريد ، مقدارى تفاوت داشته باشد .\r\n","page_name":" 362 ","page_number":362},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\nتنعيم و مسجدهاى عايشه\r\nتنعيم حد حرم از سوى مدينه به شمار مىآيد . اين مسجد در شمال غربى مكه واقع است و همچنانكه پيش از اين آورديم ، فاصله آن تا باب العمره 6148 متر است كه اين راه را از اردوگاه خود ، در شيخ محمود تا اين مكان با حركت عادى چهارپايان در 40 دقيقه طى نموديم ( 4 ميل در ساعت ) كه شخص پياده ، اين مسير را در يك ساعت طى مىكند و به علت كثرت حجاجى كه از طلوع آفتاب تا غروب آن ، در اين مسير رفت و آمد مىكنند ، نياز به راهنمايى نمىباشد . همچنين در اين مسير ، ميل‌هايى جهت راهنمايى حجاج قرار داده شده است و آنها بسيار شبيه به ميل‌هايى است كه در حدود حرم نهاده شده است . راه آن هموار و صاف است كه به وسيلهء شن و ماسه پوشيده شده و دو طرف مسير به وسيلهء كوهها احاطه گرديده و در آن چاههاى بسيارى قرار دارد . در ميان راه خوراكيها و قهوه و چاى به مسافران فروخته مىشود .\r\nدر كنار منطقهء تنعيم ، دو ميل قرار داده شده است كه منطقهء حرم از بيرون حرم ( حل ) را از هم جدا مىكند . ارتفاع هر يك از ميل‌ها شش متر و عرض آنها سه متر است كه اين دو ميل به وسيلهء سنگ و ملاط استوار و مستحكم بنا گرديده است . سازندهء آن محمد و يا احمد بن مقتدر راضى باللّه در سال 315 ه . است . ( شكل آن را در عكس صفحهء 365 ملاحظه نماييد ) .\r\nدر كنار دو ميل ياد شده ، مسجد عايشه قرار دارد . اين مسجد در محلى بنا شده كه عايشه در حجة الوداع به همراه پيامبر صلّى اللّه عليه و إله ، عمره بجاى آورد . طول اين مسجد 16 متر و عرض آن 15 متر است و 4 متر ارتفاع دارد . در محراب آن اين نوشته ، به چشم مىخورد :\r\nبسم اللّه الرّحمن الرّحيم ، «  إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ وَ أَقامَ الصَّلاةَ وَ آتَى الزَّكاةَ وَ لَمْ يَخْشَ إِلَّا اللَّهَ فَعَسى أُولئِكَ أَنْ يَكُونُوا مِنَ الْمُهْتَدِينَ  » « 1 »\r\nهذا مسجد السيدة عايشة رضى اللّه عنها مجدّده السلطان محمود فى أوّل جمادى الثانية سنة 1011 ه . »\r\n\r\n\r\n","description":"","footnote":"\r\n( 1 ) - توبه : 18\r\n","page_name":" 364 ","page_number":364},
  {"content":"\r\n\r\n[ تصوير 
  ] از ديگر افرادى كه اين مسجد را تعمير نموده ، عبد اللّه بن محمد بن داود عباسى ، امير مكه سپس مادر پير مقتدر عباسى و نيز همسر ملك منصور ، امير يمن ، در سال 645 ه . را ( بنا به گفتهء تقى فاسى ) مىتوان نام برد . همچنين محمود بك والى جده آن را به صورت بناى مرتفعى در سال 1012 ه . ساخت كه اين بنا ( به گفته سنجارى ) تاكنون باقى است .\r\n( غرب عكس ص 366 را ملاحظه نماييد ) در پشت مسجد عايشه ، حوضى جهت ذخيرهء آب قرار دارد كه طول آن 24 متر و عرضش 19 متر و به عمق سه متر مىباشد . كف آن هم سطح زمين بوده كه اين حوض به وسيلهء سنگ ساخته شده و سفيد گرديده است . در دو سوى شمال و جنوب اين حوض ، پله‌هايى قرار دارد كه به وسيلهء هفت پله مىتوان به كف اين حوض راه يافت . در بالاترين نقطه سمت شرقى اين حوض ، سنگى قرار داشت كه تاريخ بناى حوض بر روى آن نوشته شده بود ليكن به علت آن كه سنگ وارونه افتاده بود نتوانستم آن را بخوانم . در اطراف اين حوض ، آثار ساختمان قديمى وجود دارد . در آنجا آب انبار قديمى ديگرى نيز هست كه به وسيلهء آب سيل‌ها پر مىگرديد و عمره‌گزاران از آب آن براى وضو استفاده مىكنند . اين آب انبار از قديم بوده ، تا اين كه در سال 978 ه .\r\nسنان پاشا وزير مجاهد حج گزارد . وى هنگامى كه از تنعيم عمره گزارد ، آب انبار ياد شده\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nرا خالى ديد و وقتى ديد كه عمره‌كنندگان با چه سختى و مشقتى آب را از نقاط دور ، جهت آشاميدن و وضو گرفتن با خود حمل مىكنند . دلش به رحم آمد و دستور داد چاه قديمى را كه در صدمترى حوض قرار داشت و به وسيلهء خاك پر شده بود ، مجددا حفر كنند و آن را تعمير و اصلاح نمايند . همچنين براى آن چرخى قرار داد تا به وسيلهء چهار پا ، آب بكشند و در كانالى كه ارتفاع آن از سطح زمين به اندازهء قامتى بود بريزند و به سوى آب انبار ياد شده كه به وسيلهء وزير همين وزير ساخته شده و نيز به سوى حوضى كه آن را بنا نمود و از آن ياد كرديم جارى سازند . نامبرده موقوفه‌اى در مصر قرار داد براى كسى كه اقدام به بالا آوردن آب از چاه مىكرد . اين اقدامات در سال 981 ه . صورت پذيرفت .\r\n[ تصوير 
  ] تمامى مردم از حجاج و ساقيان از آب اين آب انبار و آن حوض بهره‌مند شدند ليكن\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nبر اثر بىتوجهى دست‌اندركاران آن ، آب آن تهى گشت و دست روزگار آن را به ويرانى كشانيد . در غرب اين آب انبار ، مصلّاى كوچكى قرار دارد . ارتفاع ديوارهاى آن هشتاد سانتيمتر است و در آن محرابى قرار دارد كه در سمت راست و چپ آن دو لوح سنگى است كه بر روى يكى از آنها تاريخ سال 531 ه . و آنچه كه بر اين مسجد وقف گرديده با خط كوفى حك شده است و در ديگرى نيز نوشته‌اى با خط عربى حفر شده كه نتوانستم آن را بخوانم . تا اين كه به وسيلهء دانشمند باستان‌شناس جناب يوسف افندى احمد ، تاريخ آن را كه 301 ه . بود به دست آوردم .\r\n\r\nطائف\r\nمايل بودم به ديدار شهر طائف بروم و راهها و ديدنيهاى آن شهر را از نزديك مشاهده كنم و ديده‌هاى خود را ، تا آنجا كه ممكن است ، بقلم درآورم ، ليكن اين خواسته برايم ميسّر نگرديد . از آنجا كه محمد صادق پاشا نويسندهء نيكو اثر كه يكى از افسران ستاد جنگ و از مهندسان صاحب نظر آن بود ، موفق شد از مسيرى به شهر طائف برود و از راهى ديگر مراجعت نمايد و سپس شرح سفر خود را در كتابش « دليل الحج للوارد الى مكة و المدينة من كلّ فجّ » به قلم آورد . بنابراين با تغييراتى كه در كلمات و جملات اين بخش دادم ، با اضافاتى آن را براى شما نقل مىكنم . جنّت مكان و خلد آشيان ، محمد صادق پاشا گفته است :\r\nدر ماه شعبان سال 1304 ه . جهت نظارت بر عايدات صدقات ، به مكه وارد شدم ، در آنجا جناب و الا مقام شريف عون رفيق پاشا و جناب والى ، صفوت پاشا را كه به علّت گرماى فوق العادهء مكه ، در آخر ماه عازم به سوى طائف بود ديدم . از من دعوت نمودند و من نيز دعوت آنان را پذيرفتم و به سوى طائف به حركت درآمدم .\r\nدر روز سوم ماه رمضان برابر با 24 مه سال 1883 م . نيم ساعت قبل از غروب از مكه ، به سوى طائف به حركت درآمديم . درجهء حرارت 39 درجه سانتيگراد بود . شهر طائف در جنوب شرقى مكه قرار دارد و به وسيلهء دو راه كه كوتاهترين آن 18 ساعت است ، راه طولانىتر را به علّت آسان‌تر بودن آن اختيار كرديم و پس از 20 دقيقه مسيرى\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nرا كه به سوى شمال شرقى كوه حراء ( معروف به جبل النور ) است طى كرديم و در كنار جويبارى توقف نموديم . پس از غروب بار ديگر حركت خود را آغاز كرده ، پس از عبور از جبل النور مسير خود را به سمت چپ تغيير داديم در حالى كه منا را در سمت راست خود قرار داده بوديم در مسيل « يمانيه » حركت نموديم تا اين كه به چاه برود ( بئر البرود ) رسيديم و در آنجا زمانى را به استراحت پرداختيم . سپس در هنگام طلوع آفتاب در راهى دايره‌اى شكل ، حركت كرده و به منطقهء كوهستانى « السوله » وارد شديم و در آن مسافتى را به مدت نيم ساعت طى نموديم ، آنگاه در فضاى بازى ميان كوهها به استراحت پرداختيم .\r\nدر ساعت ده و چهل و پنج دقيقه از شب چهارشنبه ، به سمت شرق ، مقدارى از كوه را بالا رفته و در ساعت 11 و سى دقيقه به بالاترين نقطه كوه رسيديم . در اين حال شريف ، گاه بر كالسكهء خود سوار بود و گاه بر تخت روان نشسته و گاهى نيز بر اسب خود سوار بود . در اين محل به علّت سختى راه و سنگلاخى بودن آن و نيز قرار داشتن قطعه سنگهاى بزرگ ، كالسكه خود را به مكه بازگرداند . سپس در مسيرى كه مملو از سنگها بود سرازير گشته ، به فضاى وسيعى كه در آن كشت‌زارها و باغهاى خرّمى قرار داشت و به وسيلهء حصارهايى اطراف آن پوشيده شده بود ، رسيديم . در اين باغها درختان خرما و ليموى زيادى دو تا دو تا كاشته شده بود كه بعضى از ميوه‌هاى آن هنوز نرسيده بود .\r\nچشمه‌اى نيز در دامنه كوه قرار داشت كه آب سرازير شده آن را « نهر » مىناميدند . اين مكان « وادى اليمانيه » ناميده مىشد . كاروان به يكى از اين باغها وارد شد و ما در زير درختان آن چادرهاى خود را بر پا كرديم ، سپس نهار خورده ، روز را در آن جا به استراحت پرداختيم . نغمهء پرندگانى چون از قمرى ، توكا ، كبوتر و سار ، رنج و سختى سفر را از ما دور ساخت . در اين هنگام درجه حرارت هوا 37 بود . پس از غروب آفتاب ، حدود دو ساعت و نيم راه طى نموديم و از « سوله » عبور كرديم . در ساعت دوازده شب در محل وسيعى توقف نموديم و در كنار آبهاى جارى آن ، در زير چادرى شب را به صبح رسانيديم . روز پنجشنبه سوم رمضان در ساعت ده آنجا را ترك كرده ، از ميان قطعه سنگهاى مرتفع و تنگه‌هاى صعب العبور گذشتيم و حركت خود را تا ساعت 5 / 3 از شب\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nجمعه ادامه داديم . در اين هنگام به مكانى كه بدان « نبيه » يا « كوچك دره » مىگفتند ، رسيديم و در آنجا توقف نموديم . چاه آبى موسوم به « بئر عابد » در آن قرار داشت .\r\nحرارت هوا 31 درجه بود . در ساعت ده روز جمعه بار ديگر به حركت خود ادامه داديم و پس از نيم ساعت از تنگه‌اى سنگى بالا رفتيم كه به فضاى بلند و وسيعى كه در آن درختانى قرار داشت ، منتهى گرديد . پس از آن به سوى جنوب به حركت خود ادامه داديم و در ساعت دو از « جديره » عبور كرده و در ساعت چهار از « امّ حمص » و در ساعت شش از مكانى موسوم به « جيم » گذشتيم . در ساعت 7 و 40 دقيقه به طائف رسيديم . اين شهر با زمينى ناهموار در ميان صحرايى است كه اطراف آن را كوههاى كوچكى احاطه نموده است و به علّت گلى و ماسه‌اى بودن ، زمين آن قابل كشت مىباشد . به شهر طائف « وادى عباس » نيز گفته مىشود .\r\nمدت 36 ساعت مسير مكه تا طائف را ، در حالى كه بر پشت شتران سوار بوديم ، طى كرديم . بر اطراف شهر طائف ، ديوارى از خشت خام كشيده شده است كه اين ديوار به وسيلهء شريف غالب در سال 1214 ه . بنا گرديده است . اين ديوار را شريف براى حفاظت خود از ترس پيمان‌شكنى و خيانت سعود بن عبد العزيز كه براى دومين بار در سال 1215 حج گزارد ، بنا نمود . در داخل اين بارو چهار صد خانه و دويست مغازه و شش مسجد جامع قرار داشت كه مشهورترين آنها مسجد جامع عبد اللّه بن عباس ، پسر عموى پيامبر صلّى اللّه عليه و إله و مفسّر قرآن است كه در سال 68 ه . در حالى كه هفتاد و يك ساله داشت درگذشت و در كنار قبر طيب و طاهر دو فرزند رسول خدا صلّى اللّه عليه و إله دفن گرديد . همچنين اين شهر داراى هفت مسجد و يك ساختمان حكومتى است و خانهء مدير و بيمارستانى ويژهء سربازان و كشتارگاه و حمام و قلعه‌اى براى حبس مجرمان دارد . در اين قلعه مدحت پاشاى معروف و دوستانش زندانى شدند و در آن درگذشتند . تعداد جمعيت آن دو هزار نفر است كه بيشتر خانه‌هاى آن ، در ماه‌هاى سال به استثناى ماه‌هاى تابستان ، خالى از سكنه است . در تابستان ، مكّيان به علّت گرماى طاقت‌فرساى شهرشان بدان پناه مىآورند .\r\nدر اطراف شهر طائف باغهاى پربار و چشمه‌سارهاى جارى و دهكده‌هاى مسكونى و پررونقى دارد كه حومهء آن از ديوار باروى شهر نزديك به 25 منزل دور بود و اين منازل\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nهر يك از ديگرى فاصله دارد . درون باروى شهر به وسيلهء درختان احاطه شده و خانه‌هاى آن از دو طبقه تشكيل گرديده است . در هر طبقه سه اتاق قرار دارد كه اين اتاقها به وسيلهء دريچه‌هايى به هم راه دارد . اين خانه‌ها از آن ثروتمندان مكّه است ، به ويژه امير مكه و شيخ عمر شيبى ، سهم به سزايى را از آنها دارا مىباشند . آب و هواى طائف بسيار خشك و در حوالى عصر و گاه صبح باد شروع به وزيدن مىكند . گرماى آن ، در روز به 29 درجه و در هنگام غروب به 30 درجه و در شب به 24 درجه مىرسد و هنگامى كه باد شروع به وزيدن مىكند ، اندكى از درجهء حرارت كاسته مىشود و قبل از ظهر تا هنگام عصر حركت در خارج از خانه حتى در زير سايبان ، بسيار سخت است . زيرا گرماى سوزانى همانند گرماى آتش به بدن برخورد مىكند و موجب تنگى نفس مىگردد كه اين وضعيت تأثير شديدى بر تازه واردين دارد . اما مكيان بر اثر شدت گرماى شهرشان ، در صورت حركت در ظهر شهر طائف ، ناراحتى زيادى را احساس نمىكنند ؛ زيرا آنان به هواى مسموم مكه عادت كرده‌اند ، تا آنجا كه بدن آنان لاغر و روح آنان افسرده گشته و در اين حال خود را در طائف نسبت به آب و هواى آتشين شهر خود ، در بهشتى برين مىبينند ! در حالى كه مردمان طائف در حركت روزانه خود ، از گرماى آن شكايت دارند .\r\nاما كسانى كه به خانه‌هاى خود در روز پناه مىبرند ، از باد گرم آن درامانند ؛ زيرا چگونگى ساختمان خانه‌هاى آنان موجب جلوگيرى از ورود گرما به داخل آن مىگردد . مردم طائف پس از عصر ، مدّت كوتاهى را در باغها و زير درختان مىگذرانند كه مشهورترين اين مناطق ، « الهدة » است كه در سه ساعتى غرب طائف قرار گرفته و به جهت منظم بودن دائمى درجهء حرارت شهر طائف ، ميوه‌هاى آن به آهستگى بارور مىگردد ، به طورى كه در پايان بر خلاف ساير مناطق حجاز ، بسيار خوش طعم و لذيذ مىگردد ، بدين جهت طائف را به بلاد روم تشبيه نموده‌اند كه البته اين تشبيه دربارهء ميوه‌ها صحيح است اما دربارهء هواى آن خير . از ميوه‌هاى خوب طائف مىتوان از انگور نام برد ، به ويژه نوع معروف كه آن انگور جاووش است و هلو و انار ، به ويژه نوع ملليسى و انجير علبى و برشومى و توت شامى و آلو و خرما و ليمو و انواع ميوه‌هاى ديگر در اين شهر وجود دارد و انواع سبزيجات در آن موجود است . شيخ عمر شيبى چندين بار براى صرف افطار مرا به منزل\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nخود دعوت كرد كه حسن خلق او و برخورد بزرگمنشانه و بشاشيت صورتش و كرم نفس او موجب رضايت خاطر و سرورم مىگرديد . خانهء او در خارج از باروى شهر ، قرار داشت در حالى كه تعداد زيادى درختان و گلها و انگورهاى مختلف و قناتى جارى كه از كوهى در نزديكى خود سرچشمه گرفته و به حوضى كه در اطراف خانه‌اش به وجود آورده بود مىريخت . آن هنگام كه آفتاب بالهاى خود را به سوى غروب به پرواز در مىآورد ، منظرهء دلگشايى را به وجود مىآيد . - نامبرده در سال 1306 ه . درگذشت .\r\nخدايش او را در رحمت بىپايان خود قرار دهد .\r\nعمق كانالهاى آب اين شهر ، با توجه به سختى زمين ، ميان 6 و 9 يا رد در نوسان بود .\r\nدر آب آن مواد گوگرددار بود به طورى كه صابون آنگونه كه بايد كف نمىكرد و به سرعت در نتيجهء عبور هوا ، سرد مىشد و گفته مىشود كه در زمستان اگر حتّى برف نبارد ، آب منجمد مىگردد . درجه هواى طائف همانند درجه هواى جده بود ليكن هواى اولى خشك و دومى مرطوب است . طائف 1545 متر از سطح دريا و حدود 1266 متر از مكه بالاتر است . تمامى اعراب طائف مطيع جناب شريف امير مكه و حكومت آن هستند و بيشتر آنان در سرزمين « سفيان » و « ثقيف » اقامت دارند .\r\nبرخى از مردم طائف به عادات وحشيانه‌اى خو گرفته‌اند كه آنها را از سنن دينى خود به شمار مىآورند ؛ از آن جمله فرزندان ذكور خود را تا پس از پانزده سالگى ختنه نمىكنند و ختنه نزد آنان ، چنين است كه پوست زير ناف پسر بعرض شكم تا 3 / 1 ران وى را به همراه تمام پوست آلت مردانگى مىكنند و اين كار در بيشتر اوقات موجب مرگ آنان مىگردد آنان قبل از ختنه ، نامزدى براى ختنه‌شونده انتخاب مىكنند تا در هنگام ختنه كردن و كندن پوست شوهر خود ، در مراسم حاضر شود و با خواندن اشعار و زدن طبل او را تحريك و تشجيع كند و پسر جوان در حالى كه خنجرى در دست دارد ، همچنان استوار ايستاده و با بلندترين صداى خود بدون آن كه ناله‌اى سر دهد با خوشحالى نام خود و القاب و نسب خويش را بر زبان مىآورد تا اين كه ختنه كردن به پايان رسد و اگر ناله‌اى سر دهد ، باعث عار او شده و موجب نارضايتى نامزد او مىگردد . براى از بين بردن اين رسم ناپسند اقدامات بسيارى به عمل آمده است . در طائف زنان ختنه نمىشوند .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nمراسم عقد نكاح نزد طائفيان اين چنين است كه يكى از نزديكان دختر به او مىگويد : فلان را به ازدواج تو درآوردم ، بدون آن كه فقيهى را حاضر كنند يا مهرى را تعيين نمايند .\r\nزنان آنها خود را در حجاب و پوشش از مردان قرار نمىدهند .\r\nجناب احمد فيضى پاشا فرمانده نظاميان سرتاسر حجاز كه پيش از آن سابقهء خدمت در يمن را داشت ، مىگويد : قبيله‌هايى در عسير وجود دارند كه دختران خود را در ميان مردان رها نموده‌اند تا با آنان مخلوط شوند ، آميزش كنند و حامله شوند ، آنگاه دختر را به ازدواج كسى كه از او حامله شده است درمىآورند . و اگر حامله نمىشد ، در نزد آنان سرافكندگى به شمار مىآمد .\r\nدر مسقط ، ازدواج دو مرد با يكديگر مرسوم است و همانند زنان در خانه‌هايشان پوششى بر آنان قرار مىدهند و دستان آنان را به حنا آغشته مىكنند و چشمانشان را سرمه كشيده ، موهاى صورت آنها را مىتراشند . « 1 » طائف در آغاز محل سكونت عمالقه بوده\r\n\r\n\r\n","description":"","footnote":"\r\n( 1 ) - اين رسم مرا به ياد رسومات مردمان سواكن در سودان و مربوط و سيوه در غرب كشور مصر انداخت . در سواكن اين چنين مرسوم است كه هر گاه مردى قصد ازدواج كند در مجلسى او و نامزدش به همراه دوستان هم سن و سالشان را گرد هم آورده آنگاه نيم تنه بالاى مرد را لخت نموده و چندين ضربه تازيانه بر پشت و بين دو شانه او وارد مىكنند ، هر آنگاه اظهار بىتابى نمود و يا سخنى به عجز و لابه به زبان آورد ، زن از او روى بر تافته و او را به همسرى نمىپذيرد و اگر تحمل تازيانه‌ها را داشت ، او را همسرى لايق براى خود به شمار مىآورد . در اين حال هم سن و سالهاى او را « اخ البنات » يا برادر خود مىنامند و سپس در شب زفاف ، عروس به همراه هفت تن از دوستانش ، همگى لباس عروسى به تن مىكنند ، سپس داماد در حالى بر آنان وارد مىگردد كه همگى چهره خود را از او پوشانيده‌اند و هر گاه داماد نتواند همسر خود را از ميان آنان تشخيص دهد ، مدت هفت روز مىبايست از آنان پذيرايى كند و پس از هفت روز مجددا ، اين مراسم تكرار مىگردد و همچنان اين مراسم تا هفت بار تكرار شده و در بار هفتم خانوادهء داماد با آرايشگر عروس براى شناسايى عروس تبانى مىكنند تا داماد بتواند او را از ميان دوستانش تشخيص دهد آنگاه مراسم عروسى برگزار مىگردد .\r\nاز ديگر عادات اهل سواكن آن است كه هر گاه زن پردهء اتاق خود را بياويزد ، شوهر اجازهء ورود به اتاق را ندارد مگر آن كه شوهر پرده را كنار زند ، همچنين اگر دختر باكره‌اى از زنا باردار شود ، مورد ملامت خانواده خود قرار نمىگيرد بلكه مىگويند : « اين روزى است كه ما در پى آن بوديم » و هر آنگاه حامله نشود گفته مىشود : « اى واى ، كس ديگرى به تو نظر نمىافكند ! » و از ديگر عادات آنان ختنهء زنان است .\r\n","page_name":" 372 ","page_number":372},
  {"content":"\r\n\r\nسپس آل ثمود و پس از آن بنى ثقيف در آن زندگى كرده‌اند و در دوران جاهليت بت « لات » در آن قرار داشته و ثقيفيان به جاى پروردگار ، آن را مىپرستيدند . اين بت در هيئت مردى قرار داشت كه در حال خوراندن حاجيان از سويق « 1 » روغن مال بود .\r\nو بنابر روايات تاريخى درباره ارتباط ثقيف با رسول خدا صلّى اللّه عليه و إله آمده است كه پيامبر صلّى اللّه عليه و إله در سال هشتم به قصد تسخير آن سرزمين ، عازم آن ديار گرديد و آنان را در محاصره قرار داد و هنگامى كه خداوند پيروزى را براى او تقدير نفرمود ، از محاصرهء آنان دست كشيد و فرمود : « ألّلهمّ اهد ثقيفا و ائت بهم » « 2 » خداوند دعاى او را اجابت نمود و در سال نهم ، ثقيف هيأت شش نفرى را به خدمت پيامبر صلّى اللّه عليه و إله فرستادند و شرط اسلام خود را آن قرار دادند كه سه سال بت « لات » را عبادت كنند و با امتناع پيامبر ، زمان را كوتاهتر كرده و تقاضاى مهلت دو ساله و يك ساله و عاقبت به يك ماه بسنده كردند كه مورد قبول پيامبر صلّى اللّه عليه و إله قرار نگرفت و به نظر مىآيد كه هدف آنان از اين شرط اين بود كه قوم خود را به تدريج آمادهء پذيرش اسلام نمايند ، ليكن پيامبر صلّى اللّه عليه و إله با ردّ خواستهء آنان ، اصرار بر منهدم نمودن بت به وسيلهء ابو سفيان و مغيرة بن شعبه را داشت و از ديگر شرطهاى هيأت ياد شده ، اين بود كه پيامبر آنان را از خواندن نماز و شكستن بت لات معذور دارد ، پيامبر شرط دوم آنان را پذيرفت ليكن از پذيرفتن شرط اولشان سرباز زد و فرمود :\r\n« لا خير في دين لا صلاة فيه » ؛ « دينى كه نماز نداشته باشد رستگارى در آن وجود ندارد » و بدين ترتيب ثقيف در جرگه مسلمانان وارد شد .\r\n\r\nاميران مكه\r\nامارت مكه تا سال 358 ه . در اختيار فرستادگان خلفا قرار داشت پس از آن در اختيار اشراف حسنى قرار گرفت و اين منصب تا زمان ما - 1343 ه . در ميان آنان باقى است .\r\nسپس مكه به وسيلهء وهابيها ، همچنانكه مردم آنها را چنين نامند و يا « إخوان » بنا به گفتهء خودشان تصرف گرديد .\r\n\r\n\r\n","description":"","footnote":"\r\n( 1 ) - سويق - خوراكى است كه از خرما و آرد به دست مىآيد .\r\n( 2 ) - « خداوندا ! ثقيف را هدايت فرما و آنان را به سوى من بفرست . »\r\n","page_name":" 373 ","page_number":373},
  {"content":"\r\n\r\nاشراف از چهار گروه ؛ « موسويها » يا « بنى موسى » و « سليمانيها » و « هاشميها » بودند .\r\nسه گروه آخر مدت 240 سال ؛ يعنى از سال 358 تا 598 ه . امارت مكه را در اختيار داشتند و گروه چهارم قتاده و فرزندانش بودند كه مدت 745 سال ، يعنى از سال 598 تا 1343 ه .\r\nبر مكه حكومت كردند و هم اكنون نيز در جنگ و جدال با اخوان هستند و خدا مىداند كه امر در كدامين گروه استقرار مىيابد .\r\nاولين شخصى كه از اشراف حكومت مكه را از آن خود ساخت جعفر بن محمد بن حسين بن محمد ثائر بن موسى الثانى بن عبد اللّه بن موسى الجون بن عبد اللّه المحصن بن الحسن المثنى بن الحسن السبط بن على بن ابو طالب بوده است .\r\nهمچنانكه در اطلاعاتى كه در جدول صفحات آينده به شما داده مىشود ، ميان اشراف به ندرت مصلحى وجود داشته است و همواره ميان آنان دربارهء حكومت مكه جنگ و خونريزى وجود داشت تا آنجا كه برخى برادر خود را كشته و گوشت پختهء او را به خورد ديگر برادران باقى ماندهء مقتول مىدادند و آنان را ، در حالى كه دو شمشير زن بر سر هر كدام مىايستاند تا از نافرمانى آنها جلوگيرى كنند ، به خوردن آن گوشت وا مىداشتند و گاه با كمك حكام مجاور خود ، دست به قتل و خونريزى زده و به برادركشى مىپرداختند .\r\nاينان تيره‌بخت‌ترين خانواده‌اى بودند كه ميان آنها رابطهء خشونت و برادركشى و خيانت حاكم بود ، در صورتى كه حكام اين شهر حرام و افرادى كه به جوار بيت اللّه مشرف شده‌اند لازم است ضرب المثل و الگويى از خوبى و نيكى در حكومت و ولايت باشند ليكن بنابر گفتهء مشهور : « الملك عقيم » ، به ويژه آن كه اين حكومت در دست مردمان نادانى قرار گيرد كه اينان صرف انتساب و وابستگى به پيامبر صلّى اللّه عليه و إله را ، بدون دارا بودن اخلاق و سنت ، صرف ارزش و شرافتى براى خود مىدانند ! بلكه اخلاق و كردار خوب و انجام دستورات دينى پيامبر است كه عزت و شرف مىآورد . آنان بر خود نام شريف را قرار داده‌اند در صورتى كه خداوند مىداند كه بيشتر آنان از آن شرف بدور بوده‌اند .\r\nاينك اطلاعاتى را در جدول مىآورديم و تاريخ ولايت و مدت آن را طبق آنچه كه\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nبه دست آورديم ، خدمت شما ارائه مىكنيم :\r\n\r\nاميران مكّه از زمان فتح آن تاكنون\r\n[ تصوير 
  ]\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n\r\nراهنماى فاصله ميان مكه و شهرهاى مهم كشورهاى اسلامى\r\n[ تصوير 
  ]\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n[ تصوير 
  ]\r\nملاحظه : اين جدول را از كتاب درر الفوائد كه در قرن دهم تأليف گرديده است ، براى شما نقل كرديم .\r\nدر اينجا به پايان سفر خود در مكه رسيديم و همچنانكه ملاحظه كرديد مكه و تمامى خصوصيات آن را از مسجد الحرام و كعبه و آثارى كه در اين شهر قرار داشت و نيز كليهء ناحيه‌ها و ويژگىهاى آن را همراه با عكس و نقشه و مسافت ميان آن و ساير شهرهاى مهم دنيا را براى شما شرح داديم . از اين پس حركت خود را به سوى شهر پيامبر ، مدينه ، پايتخت دوم حجاز و مهد دوم اسلام و جايگاه ابدى خاتم پيامبران حضرت ختمى مرتبت محمد بن عبد اللّه صلّى اللّه عليه و إله آغاز مىكنيم .\r\n\r\nجشن حركت كاروان محمل از مكه\r\nدر ساعت دوازده و نيم زوالى ، از صبح روز دوشنبه 25 ذى الحجه ، سال 1318 ه .\r\nنيروى نظامى كاروان از اردوگاه خود در شيخ محمود به سوى مسجد الحرام به حركت در آمد و پس از نيم ساعت بدان جايگاه وارد شد . در آنجا در قسمت شرقى ، سربازان سلطنتى در مقابل باب على عليه السّلام صف كشيده بودند . نگهبانان ما نيز در مقابل آنها در كنار\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nمسجد در حالى كه پردهء زردوزى شده مخصوص را بر روى محمل انداخته بودند ، صف كشيدند .\r\nهمچنين كارمندان حكومتى حجاز در مكه با نشان‌ها و لباس‌هاى رسمى خود صف كشيده بودند . پس از مدت كوتاهى جناب والى و هيأت همراهش وارد شدند و در ميان اين جمعيت انبوه ايستادند . در اين لحظه امير محمل شامى ، عبد الرحمن پاشا در حالى كه افسار شتر خود را در دست داشت پيش آمد و آن را به دست والى سپرد . نامبرده محمل را پنج بار گرداند ، سپس افسار آن را پس از آن كه بدان تبرّك جست ، به دست امير الحاج شامى سپرد . در اين هنگام گروه موزيك سلطنتى سلام اعليحضرت خليفه را نواختند و سربازان و جمعيت حاضر ، براى سلامتى خليفه سه بار دعا كردند ، آنگاه امير محمل مصرى در حالى كه زمام محمل خويش را به دست داشت ، پيش آمد و آن را به والى تسليم كرد . والى نيز زمام محمل مصرى را به دست گرفت و به شكلى كه بيان گرديد ، مجددا عمل نمود و سپس آن را تسليم امير محمل كرد . در اينجا گروه موزيك ، سلام پادشاهى را نواخت سپس شيخ سنباطى خطبه‌اى ايراد كرد و در آن دعا براى اعليحضرت خليفه و دولت شريف و والى نمود و با دعا براى حضرت خديو ، خطبهء خود را به پايان رسانيد . پس از آن ، دو محمل به همراه نگهبانان آن ، هر يك به سوى اردوگاه خويش به حركت درآمدند .\r\n\r\nحركت از مكه به سوى مدينه\r\nروز اول در ساعت دو و نيم روز پنجشنبه 28 ذى الحجه سال 1318 ه . كاروان ما مكه را به سوى مدينه ترك كرد و در مدار 30 دقيقهء شمال غربى به حركت درآمد و سپس در 30 دقيقه شمال شرقى قرار گرفت . آنگاه وارد مدار 45 دقيقه شد و به سوى جنوب شرقى در حدود يك ساعت و نيم به حركت خود ادامه داد تا اين كه به نخستين اقامتگاه به نام « بئر البرود » رسيديم .\r\nدر آن هنگام ساعت نه و پانزده دقيقه بود كه شش ساعت را حركت كرديم و سه و چهل و پنج دقيقه را صرف اصلاح بار و بنه خود در طول راه نموديم ؛ زيرا شتربان تعداد\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nزيادى شتر در اختيار ما قرار داده بود كه تا به حال بر آن بارى حمل نكرده و نيز شترها عادت به ديدن لباس‌ها و پوشش‌هاى نظامى ما نكرده بودند . همچنين تعداد بسيارى از شترها پشم پشت آنها نخوابيده و هر لحظه بر اثر لغزش كجاوه بر روى اين پشم‌ها ، بارها از روى آن مىافتاد و شترها هروله‌كنان به هر سو مىدويدند و اضافه بر آن ساربانان جهت تهيه لوازم سفر به خانه‌هاى خود رفته و براى هر پنجاه شتر يك ساربان قرار داده بودند كه روز بسيار پر رنج و زحمتى را گذرانديم ، ليكن اين سختىها در راه خدا رنج به شمار نمىآيد . اين راه دشتى است كه از دو سوى آن به وسيلهء كوهها احاطه گرديده و در آغاز آن ريگزار و سپس تا كنار جبل النور ( حراء ) سنگى و در پايان تا بئر البرود - به جز برخى قطعات سنگلاخى آن - خالى بود .\r\nكوهها گاه آنچنان به هم نزديك مىشد كه دشت باريك شده و به عرض 60 متر مىرسيد و گاه از هم دور مىگشت و به عرض 300 تا هزار متر مىرسيد كه در مسير ياد شده اين مقدار كم و زياد مىشد . هنگامى كه به بئر البرود ( چاه برود ) رسيديم ، مشاهده كرديم كه كاروان محمل شامى از ما پيشى گرفته و قبل از ما بدان رسيده است . ازدحام فراوانى در اطراف آن وجود داشت به طورى كه تا پس از ساعت 5 زوالى از شب نتوانستيم از آب چاه استفاده كنيم و اگر از مكه به همراه خود آب كافى به همراه نياورده بوديم ، دچار گرفتارى و ضرر فراوان مىشديم . اين در حالى بود كه به همراه كاروان شامى ، كاروانى از حجاج و اتباع ابن الرشيد بود كه تعداد آنان به دوازده هزار نفر مىرسيد و تعداد هزاران چهار پا را نيز به همراه داشتند . با توجه به تعداد اندك ما و تعداد بىشمار آنان و پيشى گرفتن آنان از ما بر چاههاى اين مسير ، تصميم خود را مبنى بر تأخير يك روزه از آنان با امير و خزانه‌دار در ميان گذاشتيم و آنان نيز با من هم نظر بودند ، بنابراين جهت استفاده از آب چاههاى راه پس از وادى الليمون ، يك روز حركت خود را از آنها عقب انداختيم .\r\nبئر البرود ، چاه عظيمى است كه به وسيلهء سنگهاى تراشيده شده سنگ چين گرديده است . قطر آن 6 متر و عمق آن 12 متر است كه آب گوارايى دارد و ارتفاع آب در كف چاه به پنجاه سانتيمتر مىرسيد .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nدرخت افرايى در چاه روييده بود ؛ به طورى كه ريشهء آن ، ديوار شرقى چاه را دربر گرفته و شاخ و برگهايش بر روى چاه و اطرافش سايبانى به وجود آورده بود . مردم براى آب گرفتن ، بر روى شاخه‌هاى آن مىنشستند . زمانى كه آب چاه كم بود به وسيلهء ظرفى به نام « كيزان » آب مىگرفتند و به هنگام وفور با دلو آب را از آن خارج مىنمودند . در اطراف اين چاه از بيرون پله‌اى است كه به وسيلهء دهليزى به كف آن راه دارد ليكن درب بالايى آن پر شده بود . اين چاه بسيار شبيه به چاه « بردويل » در مريوط مصر به نظر مىآيد . در كنار آن ، چاه ديگرى وجود دارد كه بسته شده است . در اطراف اين چاه ، در مكانهايى ، ديوارهايى به عرض سه متر قرار داشت . اين ديوارها از سنگ ضخيم و سختى كه داراى نقاط سياه و سفيد بود ، ساخته شده است . اين ديوارها نشان‌دهندهء آن است كه در دوران كهن در اين مكان شهرى بزرگ و پررونق وجود داشته است . گفتهء شاعر نيز گواه بر اين مطلب است :\r\n غشيت لليلى بالبرود منازلا * تقاد من و أستنت بهنّ الأعاصر \r\n و اوحشن بعد الحىّ الّا معالما * يرين حديثات و هن دواثر \r\nبنا به گفتهء ساربان ، از كنار اين چاه راه آسانى به سوى طائف وجود داشته است كه به وسيلهء خراش بن امية خزاعى كعبى به وجود آمده است كه شاعر در اين مورد سروده است :\r\n بين البرود و بين بلدح نلتقى \r\nروز دوم ، در آغاز ساعت يك ، از روز جمعه 29 ذى الحجه ، سال 1318 ه . از بئر البرود به سوى شمال شرقى به حركت درآمديم و در ساعت چهار و ربع به « وادى فاطمه » رسيديم . اين مسير ، دشت سرسبزى بود كه درختان بلندى بر دو سوى كنارهء آن داشت و كوهها از دو طرف ، آن را در بر گرفته بودند . از آغاز وادى فاطمه مسير حركت ما به سوى شرق تغيير يافت . وادى فاطمه دشتى وسيع و حاصلخيز است كه زمينهاى زراعتى آن سه متر بلندتر از سطح زمين قرار دارد و در آن نوعى گياه خودرو به نام\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n« العترى » در اثر آب باران مىرويد كه اين علف‌ها بهترين غذا براى چارپايان مىباشد . در اطراف اين كشتزارها ، خانه‌هايى قرار گرفته كه در آن اعراب از اين گياهان محافظت مىكنند و از راه فروش آن در مكه ، زندگى خود را مىگذرانند .\r\nتا ساعت پنج و نيم در اين دشت به حركت خود ادامه داديم و به دشت ديگرى كه پر از درختان خرما و جز آن بود وارد شديم . در دو طرف مسير حركت ما خانه‌هايى قرار داشت و همچنان در اين مسير بالا و پايين مىرفتيم تا اين كه در ساعت هفت و پانزده دقيقه به « وادى الليمون » رسيديم كه در خلال اين حركت فقط پانزده دقيقه استراحت كرديم . در اين دشت ، خانه‌هايى در دامنهء كوهها ساخته شده بود و در اطراف آن باغهاى بسيار باصفايى قرار داشت كه در اين باغها درختان خرما و ليمو و خربزه و خيار و باميه و پنبه ، كشت شده بود و ساقه‌هاى پنبهء آن حدود دو متر ارتفاع داشت . رشته‌هاى آن همانند ابريشم ، نرم و لطيف بود . در اطراف بعضى از باغهاى ياد شده ديوارهايى از سنگ بزرگ و سخت به رنگ بنفش ساخته شده بود كه بر اثر گذشت زمان منهدم گرديده بود . همچنين در اطراف آن ساختمانهاى قديمى قرار داشت كه نشان‌دهندهء آثارى از زندگى و تمدّن مردمان در زمانهاى دور در اين بخش بود . در اين دشت قناتى وجود دارد كه\r\nبه وسيلهء سنگ و گچ سفتى به عمق يك چهارم متر و عرض شش دهم متر ساخته‌اند كه عمق آب در كف آن پنجاه سانتيمتر مىباشد . آب آن گوارا و همانند آب مقطر صاف و زلال مىباشد . اين آب شب و روز و تابستان و زمستان در آن جريان داشته كه در پايان بدون آن كه به گياهان سودى رساند ، وارد صحرا مىگردد . اگر مجراى اين قنات را تغيير مىدادند و به سوى درختان و باغها منحرف مىساختند ، سود فراوانى را دربر مىداشت .\r\nاين قنات از كنار كوه ، به مسافت زيادى در سمت شرق ادامه داشت و قسمتهاى فراوانى از ساختمان آن منهدم شده بود . مسافت ياد شده را در نيم ساعت طى كرديم .\r\nاز پيرى فرتوت در اين مسير ، سرچشمه قنات را پرسيدم كه گفت : اين قنات از چاهى عميق در زمينى سخت به عمق 20 قامت سرچشمه گرفته و روى آن با سنگ و خاك به ارتفاع سه قامت پوشيده شده است . اين چشمه را نمىتوان ديد مگر آن كه قصد ترميم و ساختمان آن را داشته باشيم . چشمهء ياد شده در سمت راست شخصى است كه به\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nسوى يثرب در حركت است .\r\nدر وادى الليمون بازارى وجود دارد كه اجناس آن از مكه وارد مىشود . در اين بازار ، گوشت ، برنج پخته و خام و نيز خيار و خيار چنبر و هندوانه و تره و پنير و پياز سبز و پياز خشك و شتر و گوسفند و غير از آن به مقدار زياد به فروش مىرسد .\r\nروز سوم ، در ساعت هفت از ظهر روز شنبه ، اول محرم سال 1319 ه . كاروان ما حركت خود را از « وادى الليمون » به سوى شمال آغاز كرد و دو ساعت و 20 دقيقه در آن مسير حركت كرديم ، سپس ساعتى را سوى شمال شرقى و پس از آن در سمت شرق به مدت چهار ساعت و ثلث راه پيموديم . در اين مكان رحل اقامت افكنده ، استراحت نموديم . دشتى را كه پيموديم ، هموار و سطح آن به وسيلهء ريگ فراوانى پوشيده شده بود .\r\nكوههاى بلندى نيز در حاشيهء اين دشت به چشم مىخورد . در اين مسير پس از پيمودن سه ساعت و نيم از راه ، به چاهى سنگى در سمت راست خود رسيديم كه آب آن كمى شور است ليكن در ايام بارندگى ، آبش گوارا مىشود .\r\nروز چهارم ، در ساعت يازده شب ، از بامداد يكشنبه ، دوم محرم سال 1319 ه .\r\nكاروان ما حركت خود را به مدت هشت ساعت و 17 دقيقه اين چنين طى نمود :\r\nيك ساعت و نيم در مدار پنجاه و پنج دقيقهء شمال شرقى و دو ساعت و نيم در مدار نيم درجهء شرقى و 37 دقيقهء غربى ادامه داد و سپس يك ساعت و ربع در جنوب شرقى و آنگاه يك ساعت در شمال شرقى راه پيموديم ، در آغاز مسير از گردنه صعب العبورى به مدت يكساعت و نيم عبور كرديم و پس از سه ساعت و نيم به جنگلى از درختان پراكنده رسيديم .\r\nپس از دو ساعت و نيم عبور از جنگل ، به دشت فراخى كه در سمت راست آن كوههاى كم ارتفاع و سمت چپ آن تپه‌هاى پراكنده قرار داشت ، رسيديم پس از آن ، دشت به تدريج باريك شد و به تنگه‌اى در پايان ختم گرديد . در آغاز تنگه ، در قسمتهاى شنى آن گودالهاى متعددى قرار داشت كه با كنار زدن شن‌هاى روى آن ، آب شيرين و گوارايى را همچون آب نيل به دست آورديم . آب گودالها بسيار فراوان بود ، بگونه‌اى كه هزاران نفر از مردم و چهارپايان و همچنين نخلستانها از آن سيراب گرديدند . هشت ساعت و نيم پس\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nاز طلوع آفتاب به اقامتگاهى به نام « حفائر » يا « ضريبه » رسيديم . آب در گودالهايى به عمق پنجاه سانتيمتر وجود داشت كه گوارا و فراوان بود ، مزهء اين آب در سالهايى كه بارش كم شود تلخ مىگردد . هوا در اين روز خشك و معتدل بود و آب به هنگام ظهر همانند يخ سرد بود و شبها نيز هوا كاملا سرد مىشد . در اين منطقه دزدانى را مشاهده نمودم كه نخست با زيركى ، سنگريزهايى را به سوى حاجيان پرتاب مىكردند و هر گاه بدان پاسخ داده مىشد ، دزدى خود را به تأخير مىانداختند تا هنگامى كه خواب چشمان نگهبانان كاروان را بربايد ، آنگاه بر روى دست و پا پيش مىآمدند و هر آنچه كه در دسترس آنان بود مىربودند . اين دزدان را بامداد بر روى شتران تيزرو سواره ديدم كه در پى كاروان محمل به راه افتادند و در انتظار عقب ماندن يكى از كاروانيان ماندند تا مال و اثاثيه‌اش را بربايند . ليكن به يارى پروردگار ، سوء قصدى به كاروان ما نرسيد و چيزى را از ما ندزديدند . به جز آنچه از پوست و سر و دست و باقىماندهء حيوانات كه از حجاج به جاى مانده بود ، به دست آنان نرسيد .\r\nبه همراه كاروان ، سه تن از اعراب بدوى را به مبلغ ده جنيه اجير كرده بوديم كه محل آب‌هاى گوارا و همچنين جايگاه دزدان را در مسير به ما راهنمايى كنند و آنان نيز كمال همكارى را داشتند و همواره با نگهبانان كاروان محمل ، به ويژه در شبها حركت مىكردند .\r\nروز پنجم ، در روز دوشنبه ، سوم محرم ، در ساعت يازده و پانزده دقيقهء بعد از ظهر ، از محل ضريبه حركت خود را به سوى شمال شرقى ، در دشتى كه با درختان فراوانى در آن قرار داشت و زمين آن ، گاهى بلند و گاه پايين مىرفت ، آغاز كرديم . اين منطقه را در يك ساعت و چهل و پنج دقيقه طى نموديم و سپس وارد دشت فراخ و عظيمى شديم و يك ساعت و پانزده دقيقه را در مسيرى سنگى و صعب العبور پيموديم . پس از آن وارد دشت هموارى شديم كه كوهها در آن ناپديد گشتند . در ساعت ده مسير ما به سوى شمال تغيير كرد و پس از نيم ساعت به استراحتگاهى به نام « محطة البركه » رسيديم . تا اينجا مقدار يازده ساعت و پانزده دقيقه حركت كرده بوديم كه در ضمن آن يك ساعت به استراحت پرداخته بوديم .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nدر اين استراحتگاه ، حوضى قرار داشت كه بدان « بركه زبيده » مىگفتند . اين حوض داراى ساختمان محكم و استوارى به شكل مربع بود كه طول ضلع آن پنجاه متر و عمقى حدود سه متر داشت و در كنار اين حوض بركه‌هايى قرار داشت كه به وسيلهء آب باران پر مىگرديد . اين بركه‌ها آنچنان به هم اتصال داشت كه شباهتى به جوى آب پيدا كرده بودند . در اطراف بركه‌ها ، درختان فراوانى از نوع اقاقيا و سدر روييده بود .\r\nدر اين منطقه دزدانى از اعراب عتيبه وجود داشتند كه خداوند ما را از شرّ آنان محفوظ نگاه داشت و چيزى از ما را نربودند . بعد از ظهر ، گرماى هوا شدت يافت ؛ به طورى كه از چهارپايان ما ، اسبى خفه شد و از پاى درآمد .\r\nروز ششم ، در روز سه‌شنبه ، چهارم محرم ، در ساعت يازده بعد از ظهر ، بركه را به سوى شمال غربى ترك نمود و در دشتى هموار به حركت درآمديم . در اين مسير از سه تنگهء سنگى سخت عبور كرديم كه هر يك از آنها را در مدت يك ربع ساعت طى نموديم .\r\nسپس در ساعت يازده و بيست دقيقهء ظهر به استراحتگاه « الغدير » و يا « المكر و المكير » رسيديم . در اين استراحتگاه به وقت ظهر ، ساعتى را استراحت كرديم و پس از آن گرماى شديدى آغاز گرديد . در اين استراحتگاه آب فراوانى وجود داشت كه از آب باران به وجود مىآمد و نيز در آن علوفه و كاه و كره و گوسفندان و هيزم به فروش مىرسيد .\r\nزمينهاى آن حاصلخيز بود كه اين استراحتگاه يك ساعت و نيم با استراحتگاه « حاذا » فاصله داشت .\r\nروز هفتم ، در ساعت دوازده و نيم بعد از ظهر ، از روز چهارشنبه پنجم محرم از منطقهء « غدير » يا « مكر و المكير » حركت كرديم و دو ساعت و نيم در سمت شرق ، راه طى نموديم . آنگاه يك ساعت و نيم در سمت شمال شرقى رفتيم و سپس شش ساعت را به سوى شمال به حركت ادامه داديم . در ساعت يازده و نيم ظهر به استراحتگاه « الهضاب » رسيديم . در ميان راه به هنگام ظهر ساعتى استراحت كرديم . بنابراين مسير در ده ساعت طى گرديد كه پنج ساعت نخستين آن را در دشتى نمكى پيموديم كه اگر بارانى مىباريد ، بر اثر سستى زمين ، گام برداشتن در آن سخت مىگرديد و در پنج ساعت دوّم زمين هموار گشت و كوهها در اطراف دشت وسيعى قرار گرفت . در استراحتگاه « هضاب » شترهايى به\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nمعرض فروش گذاشته شده بود ليكن در آن آب وجود نداشت و نيز هيزم كمياب بود .\r\nروز هشتم ، شب پنجشنبه ، ششم محرم ، در ساعت هشت و پانزده دقيقه ، حركت خود را از هضاب آغاز و پنج ساعت و نيم به سوى شمال حركت كرديم . آنگاه هفت ساعت و نيم را به سوى شمال غربى طى نموديم و در ساعت يازده و نيم ظهر به « صفينه » رسيديم .\r\nدر ميان راه ، تا اين نقطه يك ساعت و پانزده دقيقه استراحت كرده بوديم . پس از دو ساعت و چهل و پنج دقيقه حركت ما از هضاب در سمت چپ خود به نمكزارى وسيع و سفيد رسيديم كه تمامى سطح زمين پوشيده از نمك بود . اين قسمت را در چهار ساعت طى كرديم و يك ساعت قبل از آن كه به صفينه برسيم ، به تنگهء سنگلاخى مرتفعى رسيديم كه به مدت يك ساعت از آن بالا رفته و سپس در پشت سر خود قرارش داديم .\r\nابتداى اين تنگه و پايان آن صعب العبور بود كه در پنج دقيقه مبدأ و به همان مقدار انتهاى آن را پيموديم . در ميان دو قسمت ياد شده بر اثر تردد كاروانها ، راههاى فراوانى به وجود آمده بود . صفينه دهكده‌اى كوچك است كه زادگاه امير كنونى مكه ؛ يعنى شريف عون رفيق پاشا به شمار مىآيد . ساختمانهاى اين دهكده به وسيلهء گل‌هاى فشرده به هم ، يكى پس از ديگرى ساخته شده است . در اين دهكده حدود چهار صد نفر زندگى مىكردند و حدود يكصد درخت خرماى كوچك و بزرگ و نيز تعدادى درخت ليمو و گز در آن قرار داشت . اين منطقه 36 چاه سنگى داشت كه عمق هر يك از آنها حدود سه قامت بود . آب آنها هرگز تهى نمىشد و نيز تميز بود . زمينهاى اين دهكده همانند زمينهاى مريوط ( در مصر ) زرد بود و در آن جو و گندم و برخى سبزيجات كاشته مىشود . در اين دهكده دو شب را گذرانديم . در شب اول اسبى كه به علت بيمارى حنجره و بيرون آمدن مخاط از آن و براى جلوگيرى از واگيرى ديگر چهارپايان در خارج از اردوگاه بسته شده بود ، به وسيلهء دزدانى ربوده شد . در ساعت هشت شب افسر نگهبان ربوده شدن اسب را به اينجانب اطلاع داد . در همان هنگام كدخداى دهكده را احضار نموده ، خبر سرقت را به دو دادم و تأكيد كردم كه در اولين فرصت اقدامات لازم را جهت استرداد اسب به عمل آورد .\r\nنامبرده به همراه بعضى از نزديكان خود ، در حالى كه بر شتر تيزپا سوار شده بودند ، به\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nدنبال اثر پاى دزدان حركت نمودند تا اين كه در ساعت چهار از شب بعد ، اسب ربوده شده را در حالى كه از خستگى ، توان خود را از دست داده بود ، به اردوگاه آوردند . همگى خوشحال و مسرور بوديم .\r\nامير الحاج در ازاى اين كمك ، به عنوان مژدگانى مبلغ دو جنيهء انگليسى معادل حقوق ساليانه او به همراه جبه‌اى سرخ و شهادت نامه‌اى كه نامبرده را جزو افراد امين محمل قرار مىداد به وى داد كه موجب شادى فراوان نامبرده گرديد . در شب اول نيز تعدادى راهزن ، در حالى كه چهار دست و پا خود را بر روى زمين مىكشانيدند در حال نزديك شدن به اردوگاه ما ديده شدند . ليكن سرباز ديده‌بان با شليك گلوله‌اى يكى از راهزنان را از ناحيه ران ، زخمى نمود كه ناچار همگى مبادرت به فرار كردند . به اينجانب اطلاع داده شد كه ممكن است راهزنان به قصد گرفتن انتقام در شب بعد مبادرت به حمله نمايند .\r\nبنابراين اقدامات امنيتى لازم را پيش‌بينى كرده ، دستور دادم هنگام غروب ، در لحظه‌اى كه حدس مىزدم راهزنان به كاروان نزديك مىگردند با شيپورى كه در موارد اضطرارى زده مىشد در يك لحظه تمام سربازان به شكل مربع و تنگاتنگ يكديگر ايستاده و تمامى حجاج و شترها را در ميان خود قرار دهند . هر رديف زير نظر افسرى انجام وظيفه مىنمود و نيز دو توپ را به سوى دهكده قرار داده و به دستور گروهبان همه سربازان در حال آماده‌باش قرار گرفتند . در اين لحظه پس از عبور از بين آنها و دادن دستورات لازم ، شيپور زن ، صداى شيپور خود را به معناى دستور به صدا درآورد . به من گفته شد كه راهزنان با ديدن اين وضعيت و آمادگى سربازان به وسيلهء توپ و تفنگ‌هاى خود ، ترسيده و از اردوگاه ما دور شدند . بدين ترتيب شب دوم را با اطمينان و امنيت گذرانديم و حادثه‌اى كه موجب ناراحتى و سلب آسايش ما گردد به وجود نيامد . حمد و سپاس خداى را به جاى مىآوريم . خداوند ما را از شر آنان محفوظ داشت و گم شدهء ما را نيز باز ستاند و تاكنون قبل از آن نشنيده بودم كه اعراب چيزى را بدزدند و باز آن را پس دهند و اين از لطف و مرحمت پروردگار است .\r\nروز نهم ، روز جمعه هفتم محرم را در صفينه به علّت كثرت آب در آن ، به استراحت و استحمام گذرانديم .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nروز دهم ، در ساعت دوازده و نيم بامداد روز شنبه ، هشتم محرم صفينه را ترك كرده و در مسير شمال شرقى سه ساعت و نيم و به سوى شمال غربى شش ساعت و نيم كه جمعا ده ساعت بود حركت كرديم . در اين فاصله به هنگام ظهر در ساعت يازده و نيم ساعتى را در مقابل « سويرجيه » كه در سمت چپ و در فاصلهء 6 ساعتى از ما قرار داشت اطراق كرديم و به علّت آن كه آب كافى را به همراه برداشته بوديم ، به سوى سويرجيه نرفتيم . راه ميان صفينه تا روبروى سويرجيه ، به جز در بعضى از قسمتهاى آن ، از دشتى شنى تشكيل شده بود . در اين مسير درختان زيادى بود و هوا به شدت گرم . چهارپايان خود را از بركه‌هايى كه در اين مسير وجود داشت و به وسيلهء آب باران پر مىشد ، سيراب كرديم . در اين هنگام شيخ - « بريكة الشويب » - بزرگ قبله مطير نزد ما آمد و حقوق ساليانهء خود را كه همه ساله به هنگام عبور كاروان محمل در ازاى محافظت از آن ، از خزانه‌دار دريافت مىداشت و مقدار آن 60 ريال بود ، طلب نمود . نامبرده حقوق سال گذشتهء خود را نيز كه به جهت عبور نكردن كاروان محمل از اين راه شرقى نگرفته بود ، از امير تقاضا نمود . ( دربارهء راه شرقى توضيح خواهيم داد ) .\r\nانجام هر كار در نزد اعراب با يك مرتبه عادت مىشود ! بنابراين امير خواستهء او را رد كرد ، شيخ ناراحت شد و اين ناراحتى را به دل گرفت و اتفاقا در هنگامى كه شيخ بريكه به سوى اردوگاه ما آمد ، به همراه او سى شتر سوار مسلح بودند كه شتران خود را در مقابل سراپردهء امير بر زمين نشاندند ، امير با لحن شديدى دستور داد كه جايگاه خود را تغيير دهند . شيخ و همراهانشان از بيان امير ناراحت شدند و آثار ناراحتى و غضب در صورت آنان نمايان گرديد . در اين هنگام براى از ميان بردن اين ناراحتى ، آنان را به چادر خود دعوت كردم و گوسفندى را براى آنان ذبح نمودم ، سپس آب گوشتى تهيه و بر روى آن برنج قرار دادم ، اين كار موجب خوشنودى و رضايت آنان گرديد . غذا را خوردند و تشكر نمودند ، در اين لحظه با تقديم چاى و قهوه بدانان ، خوشحالى آنان را دو چندان كرديم .\r\nآنان نيز در مقابل چادر آتشى افروخته و قهوهء عربى درست كردند به من تعارف نمودند كه اجابت كردم . شيخ بريكه از رفتار پاشا با وى اظهار ناراحتى كرد و گفت : مگر ما سگ هستيم كه به ما مىگويند برو برو ! ليكن پس از پذيرايى من ، ناراحتى از دل او بيرون رفت\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nو از من تقاضا كرد كه با امير مجددا در مورد حقوق سال گذشته‌اش صحبتى كنم و من بار ديگر صحبت كردم و امير و خزانه‌دار به همراه منشى اول توافق كردند كه نيمى از حقوق را به دو بدهند . شيخ قبول كرد و مجددا از امير تقاضا نمود كه با وزير ماليه در مورد نيم ديگر حقوق صحبت نمايد ، امير قبول كرد و وعده كمك به دو داد كه در اين جا امير نيم كله قند و در حدود نيم رطل قهوه و تعدادى كماج دو آتشه در اختيار او گذارد . اينجانب نيز مقدارى قهوه و شكر در اختيارش قرار دادم كه موجب خوشحالى و سرور او گشت .\r\nنامبرده پس از اقامت يك روز در ميان ما و همراهى كردن كاروان تا پس از مرزهاى سرزمين خود ، خوشحال و رضايتمند به سوى قبيله‌اش بازگشت .\r\nروز يازدهم ، در ساعت ده و نيم شب از سويرجيه راهى شديم و مدت نه ساعت و نيم به سوى شمال غربى و دو ساعت و نيم به سوى غرب حركت كرديم كه يك ساعت را نيز هنگام ظهر به استراحت گذرانديم ، بنابراين پس از سيزده ساعت ؛ يعنى يك ساعت و نيم قبل از غروب آفتاب به اقامتگاه « حجريه » رسيديم .\r\nمسيرى را كه در اين ساعتها طى كرديم ، با اين كه در برخى قسمتهاى آن فراز و نشيب داشت ليكن در مجموع يكسان بود و در طول مسير درختان كهنسالى قرار داشت و كوهها نزديك به هم واقع شده بودند .\r\nدو ساعت و نيم قبل از حجريه به گردنهء كوتاهى رسيديم كه در آغاز ، به چندين راه منشعب مىگرديد . عرض هر كدام از راههاى ياد شده به مقدار عبور يك شتر بود . در وسط گردنهء ياد شده ، درهء عميقى قرار داشت ، به طورى كه شترى در پى شتر ديگر حركت مىكرد و سه نفر ؛ يكى افسار او را مىكشيد و ديگرى در كنار كجاوهء آن قرار داشت و سومى از پشت ، شتر را وادار به پايين رفتن مىنمود . تمامى كاروان بدين ترتيب از گردنه عبور كردند و همگى به سلامت از گردنه گذشتيم . در اين هنگام پيرمردى كهنسال بنام « ابا حلاوه » كه همه ساله در حالى كه تازيانه‌اى به دست داشت و راه را بر كاروانيان باز مىنمود ، از روى شتر به پايين افتاد و دچار ضرب‌ديدگى شد . اين وضع تا مصر به همراه او باقى بود . پايان گردنه به تنگه‌اى كه بين كوههاى بلند قرار داشت منتهى مىگرديد . بر روى اين كوهها ، درختان انبوهى قرار داشت و آب باران فراوانى نيز بر روى آن جمع\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nشده بود . در حجريه شش چاه قرار دارد كه اين چاهها داراى آب گوارايى بودند و عمق هر يك از آنها هفت متر بود . در اين منطقه علوفهء فراوانى جهت چهارپايان وجود داشت كه به قيمت گزافى فروخته مىشد .\r\nدر اين استراحتگاه به شخصى مغربى برخورد كرديم كه مبتلا به آبله شده بود .\r\nنامبرده بر اثر اين بيمارى قدرت حركت را از دست داده و دوستانش او را بر روى تختى چوبى ميان درختان اقاقيا رها كرده بودند . دل ما بر او به رحم آمد و شترى براى او كرايه كرديم و او را بر آن سوار نموديم ، در حالى كه مردى را نيز مأمور خدمت او نموديم نامبرده در صد مترى انتهاى كاروان از بيم آن كه مبادا ميكروب بيمارى او به ما سرايت كند ، به حركت درآمد . كم كم آثار بهبودى بر اثر توجه ما و خوشحالى او در سيمايش نمودار گرديد و چنان كه به ما گفته شد ، اين مرد هزينهء شتران و افرادى را كه با او بودند پيشتر پرداخت كرده بوده است و پس از اين كه مبتلا به اين بيمارى شده ياران او مبلغ چهل جنيه باقىمانده‌اش را كه همراه او بوده است برداشته‌اند و او را در جنگلى كه فقط حيوانات درنده به او نزديك مىشوند ، رها نموده‌اند !\r\nطبق اطلاعى كه از اهالى مدينه به من داده شد ، نامبرده شفا يافته و همسفران خود را پيدا كرده و پولهاى خود را از آنان پس گرفته است .\r\nروز دوازدهم ، در ساعت يازده بامداد روز دوشنبه دهم محرم از حجريه خارج شديم و يك ساعت و نيم به سوى شمال غربى و دو ساعت به سمت شمال شرقى سپس هشت ساعت و نيم به سوى شمال غربى راه پيموديم و در راه از ساعت پنج صبح تا ساعت يازده استراحت كرديم سپس به مسير خود ادامه داديم تا اين كه در ساعت 5 شب به موازات استراحتگاه « غرابه » رسيديم و شام را در آنجا صرف نموديم . اين مسير راهى هموار بود كه در آن كوهها از هم دور و زمين آن صاف و قابل كشت بود . نيم ساعت پس از حركت ما از حجريه ، باد شديدى وزيدن گرفت به طورى كه گرد و غبار و خاكها آنچنان در هوا پخش گرديد كه هر شخص ، همراه خود را نمىتوانست ببينند . اين باد موجب كندى حركت شتران گرديد . در اين حال بود كه دستان نياز خود را به سوى پروردگار بلند كرديم و براى رفع باد به درگاهش استغاثه نموديم . نيم ساعت پس از غروب ، وزش باد\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nآهسته آهسته كندتر شد و آنچنان گرديد كه حركت شتران در نور ماه دو برابر حركت آنها در روز گرديد . در ابتداى حركت از حجريه ، وارد جنگل انبوهى گشتيم كه در آن ، راههاى متعددى وجود داشت . در اين راهها حجاج باقى مانده‌اى را كه از كاروان محمل شامى باقى مانده بودند همانند ديگر حجاجى كه در استراحتگاههاى پيشين به ما برخورد مىنمودند ، به همراه خود به سوى مدينه برديم . در نقطه‌اى كه شب را گذرانديم آب وجود نداشت .\r\nروز سيزدهم ، در ساعت يازده بامداد روز سه‌شنبه غرابه را ترك كرده ، به مدت شش ساعت و ده دقيقه به سوى شمال غربى و سپس يك ساعت و نيم در سمت غرب راه پيموديم تا اين كه در ساعت هشت و چهل دقيقهء روز به استراحتگاه « غدير » رسيديم .\r\nبيشتر اين مسير از دشتى وسيع و صاف و قابل كشت تشكيل شده بود .\r\nدر انتهاى آن گردنه‌اى بود كه ابتدا به بالا و سپس به سراشيبى راه داشت و در راه پستى و بلندى زيادى بود و نيز كوهها به هم نزديك مىگرديد . اين گردنه را در يك ساعت و نيم طى نموديم . در راه نيز به چاهى كه توسط آب باران پر شده بود برخورد نموديم . اما در استراحتگاه غدير ، آبگيرى ساخته شده به طول صد متر و عرض ده متر و به عمق دو متر يا بيشتر كه در كنار كوه بود و در كنار آن حوضچه‌هاى ديگرى نيز قرار داشت .\r\nيكى از عربهاى بدوى به وسيلهء تفنگش تيرى به سوى يكى از خدمتكاران پادشاه مكله و شحر كه در حال برداشتن آب از آبگير بود ، شليك نمود كه خوشبختانه تيرش به خطا رفت و ما به دنبال اين شخص جنايتكار مدتى گشتيم ، ليكن اثرى از او نيافتيم .\r\nدر اين استراحتگاه كره و ماست ترش و گوسفند و علوفه براى چهارپايان وجود داشت كه راهزنانى نيز در كمين حجاج در آن به چشم مىخوردند .\r\nروز چهاردهم ، در ساعت ده شب چهارشنبه ، دوازدهم محرم ، استراحتگاه غدير را به سوى شمال غربى ترك كرديم و مدت هفت ساعت و نيم در جهت ياد شده راه پيموديم .\r\nيك ساعت و نيم به سوى غرب و سه ساعت به سمت جنوب غربى حركت كرديم . در اين لحظه بود كه به مدينه منوره كه بر صاحبش بهترين سلام و درود باد ، وارد شديم .\r\nورود ما بدين شهر در ساعت يازده و نيم ظهر صورت گرفت . در مسير ياد شده نيم\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nساعت استراحت كرديم . راه غدير به سوى مدينه مسيرى سنگلاخى و صعب العبور بود و مسيرى كه در آن هفت ساعت را طى كرديم گاه بلندى بود و گاه سراشيبى .\r\nسه ساعت قبل از رسيدن ما به مدينه ، در مسير به غديرى ( آبگيرى ) رسيديم كه وسعت آن به هنگام بالا آمدن آبش همانند قسمتى از رود نيل مىگرديد كه بدان « غدير الاغوات » گفته مىشد . همچنين در خارج از مدينه از كنار چاههايى عبور كرديم كه آب بيشتر آنها شور و قابل استفاده نبود . بيشتر اين چاهها ويران شده و بدان اعتنايى نمىشد .\r\nگفتنى است هنگامى كه از مكه حركت كرديم ، ما دويست شتر به همراه داشتيم و نيز شترى كه بر آن سيم‌ها و وسائل اطراف ستونهاى تلگراف بسته مىشد . اين ستونها در مسير مشرق ، ميان مكه و مدينه در نظر گرفته شده بود و قرار بود كه خط تلگراف از اين مسير عبور نمايد . بنابراين اين شتران با خيالى آسوده به همراه كاروان ما به حركت در آمده بودند .\r\nبار شتران هر كدام در ايستگاههاى مخصوصى كه به وسيلهء شريف انتخاب گرديده بود ، تقسيم مىشد گاهى عده‌اى از اعراب در مورد اين سيم‌ها و تلگراف از من سؤال مىكردند كه من هم در جواب ، جنبه‌هاى استفادهء عمومى و خصوصى آن را بدانها يادآورى مىنمودم و نيز متذكر مىشدم كه جهت محافظت آنها ، حقوقى براى افراد نيز در نظر گرفته شده است . در مقابل توضيحات من چهره خشمناكى به خود گرفته و در ميان خود براى از بين بردن آن به گفتگو مىپرداختند . اين مطلب دو روز پس از ورود ما به مدينه به تحقق پيوست ؛ زيرا به ما اطلاع داده شد كه اعراب ، تمامى سيمها را قطع كرده و 1200 ستونى كه به وسيلهء سيصد شتر از جده حمل مىگرديد به آتش كشيده و بعضى از ساربانان آنها را كشته و افراد باقىمانده همگى به كوهها پناه برده‌اند . يك هفته پس از آن ، سرلشكر صادق پاشا العظم به همراه سران سپاه خود و بعضى از خدمتكارانش پس از نجات از سوء قصدى كه اعراب به جان او كرده بودند از جاده ساحلى نخست به ينبع آمده و سپس از كوره راهى بنام « بويطه » كه به دو منزلى شمال مدينه ختم مىگرديد ،\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nحركت كرده و هنگامى كه به استراحتگاه « ملاليح » در شمال مدينه رسيد به وسيلهء تلگرافى حادثه را به دولت اطلاع داد كه پس از آگاهى از واقعه ، وى را از مقامش عزل نمودند و سرلشكر ديگرى را جايگزين او كردند .\r\nعزل وى جهت رضايت خاطر شريف عون رفيق پاشا انجام گرفت ، همواره اين چنين با افرادى كه در كار خود صادقانه عمل مىكردند ، برخورد مىشود ؛ زيرا شريف از كارمندانى كه مطابق ميل و خواسته او عمل نكنند رنجيده و بلافاصله با دادن گزارشى به دولت ، عزل او را خواستار مىشود كه اين خواسته وى بلافاصله تحقق مىيابد و فرد ديگرى جايگزين او مىگردد .\r\nدر ديدارهايى كه با صادق پاشا داشتم او را مردى عاقل و زيرك و كاردان يافتم كه كارهاى واگذار شده را با شهامت و مخلصانه به انجام مىرسانيد و اين صداقت با خواسته شريف منافات داشت ، زيرا او همواره به افرادى نياز دارد كه مطيع خواسته‌هايش باشند و اوامر او را بىمهابا اطاعت كنند . ريشهء اختلاف شريف و صادق پاشا از اينجا شروع شد كه وقتى خط تلگراف ميان شام و مدينه را به پايان مىبرد و عمليات ساختمان آن را از مدينه به مكه آغاز مىكند ، به خدمت شريف مىرود و شريف مسير خط را از او مىپرسد و نامبرده راه سلطانى را ذكر مىكند . شريف راه شرقى را انتخاب كرده و در اين مورد با باب عالى در اسلامبول صحبت مىكند و نظر موافقت آنان را مىگيرد بنابراين دستور ، اين كار از پايتخت به صادق پاشا ابلاغ مىگردد و نامبرده كه چاره‌اى جز تسليم در مقابل آن دستور نداشت كار خود را در آن آغاز مىنمايد . با توجه به اين كه راه سلطانى ، راهى امن و مطمئن و آباد بود و چاهها و عماراتى داشت ، ليكن خواستهء قلبى شريف اين بود كه خط تلگراف از زادگاهش شهر « صفينه » كه در مسير شرقى قرار داشت عبور كند ، از اين رو به گفته‌هاى كارشناسانهء صادق پادشا وقعى ننهاد و خط تلگراف و كارمندان آن در زمان كوتاهى مورد تجاوز و دست‌اندازى و خرابكارى دزدان قرار گرفت و من يقين دارم كه اين خرابكارى نيز به دستور شريف و تحريك او انجام شد تا بهانه‌اى براى فرستادن سربازان خود به آن نواحى ، به منظور سركوبى اعراب داشته باشد و پس از آن طى نامه‌اى به استانبول خدمات خود را در نگهدارى از خط تلگراف به اطلاع آنان برساند و تقاضاى\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nپاداش نمايد و اين گونه هم شد و خليفه 1500 ريال و 60 طاقه پارچه براى او و فرماندهانش فرستاد . از ديگر علل مخالفت شريف با اين خط تلگراف آن بود كه وى ترجيح مىداد اخبار حجاز و بالعكس به كندى و نه به سرعت تلگراف ، به دربار دولت برسد ؛ زيرا از عواقب وخيم مخالفت خود با اوامر دولت كه سبب سرازير شدن سربازان و لشكريان دولتى به سوى او مىشد آگاه بود . دليل بر صحّت اين مطالب آن است كه من در سال 1325 ه . به حج مشرف شدم و از جادهء سلطانى گذر كردم و در اين مسير بزرگان اعراب را ديدم ، آنان گفتند كه شريف خطرات كشيده شدن راه‌آهن را به آنان گوشزد كرده و گفته است اين خط سبب دستيابى آلمانها به سرزمين حجاز و انتشار افكار آزاديخواهانه و تغيير رفتار بندگان و كنيزان با اربابان خود خواهد شد و آنان خود را با صاحبانشان برابر خواهند دانست و از همه مهمتر آن كه خط آهن سبب محروميت آنان از درآمد حاجيانى كه راه‌آهن را بر سفر با چهارپايان ترجيح مىدهند خواهد شد و تمامى اين وقايع در نزد اعراب ناخوشايند و غير قابل تحمل است پس با توجه به اين طبيعت است كه مىتوان نيات قلبى و رفتارهاى شريف را در تحريك اعراب به قطع خط تلگراف و سوزاندن ستونهاى آن درك نمود .\r\nبار ديگر نگارش وضعيت سفر خود را پى مىگيريم :\r\nهمواره عادت بر اين بود هنگامى كه كاروان محمل به مدينه نزديك مىشد ابتدا در كنار مزار شريف حضرت حمزه عليه السّلام عموى پيامبر صلّى اللّه عليه و إله و شهداى احد كه يك ساعت با مدينه فاصله داشت ، اقامت مىكرد ليكن در اين حج ، رسم همه ساله را تغيير داديم و نخست وارد مدينه شديم و در روز بعد همچنانكه شرح آن خواهد آمد به زيارت اين جايگاه رفتيم .\r\nدر نقطه‌اى كه سه ساعت با مدينه فاصله داشتيم ، گنبد سبز ساخته شده بر روى قبر مبارك پيامبر صلّى اللّه عليه و إله را مشاهده كرديم . آسمان صاف بود و در بيرون از مدينه ، به فاصلهء حدود يك ساعت ، تعداد بسيارى از خواجه‌هاى مسجد نبوى به استقبال كاروان ما آمده بودند .\r\nاين استقبال در نتيجهء شايعاتى بود كه بر اثر تأخير كاروان ما از كاروان محمل شامى در شهر پخش شده بود . در مدينه شايع گرديده بود كه اعراب به كاروان محمل ما حمله\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nكرده‌اند به طورى كه هيچيك از افراد ما موفق به فرار نشده‌اند ! اما به حمد اللّه با ورود ما به مدينه همهء شايعات از ميان رفت . هشتاد و پنج حاجى باقىمانده از كاروان محمل شامى نيز به همراه ما بودند كه به كمك پادشاه مكله و شحر با كرايهء بيست شتر از مال شخصى خود موفق شديم آنها را به مدينه منتقل كنيم . در اين هنگام دو نماينده از سوى شيخ مسجد نبوى براى عرض خير مقدم به كاروان ما و نيز به سلطان و همراهانش به سوى ما آمدند و ورود ما را به سلامتى تبريك گفتند . اين دو فرستاده به همراه ما به اردوگاه همه‌ساله‌مان در جنوب غربى مدينه آمدند و در كنار باب الحميديه كه به وسيلهء سلطان كنونى ما عبد الحميد دوم بنا گرديده و معروف به « باب العنبريه » است جاى گرفتند . اين دو بيت بر روى درب نقش بسته است :\r\n باب لطيبة شاده ملك الورى * خاقاننا الغازى الحميد ثناه \r\n يا سعد أرّخ باب سعد ناجح * سلطاننا عبد الحميد بناه \r\n1305 هجرى\r\nاين دو درب به وسيلهء مفتى شافعيان جعفر برزنجى ساخته شده است . اردوگاه و درب را در عكس زير ملاحظه نماييد .\r\n[ تصوير 
  ]\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n\r\nورود به مدينه منوره\r\nدر روز پنج‌شنبه ، سيزدهم محرم سال 1319 ه . پس از شستشو و غسل و پوشيدن لباسهاى سفيد براى زيارت پيامبر صلّى اللّه عليه و إله به سوى مسجد النبى رهسپار شديم . نخست وارد مسجد شده ، در برابر آرامگاه رسول گرامى خدا صلّى اللّه عليه و إله ايستاديم و سلام داديم . قدمى به سوى راست آن برداشته و سلام بر نخستين خليفهء بعد از او داديم سپس قدمى ديگر برداشتيم و سلامى بر دومين خليفه داديم . پس از آن از مكانى كه گفته مىشود جايگاه نزول وحى بوده است ، بازديد كرديم و نيز از مكانى كه مردم ادعا مىكنند جايگاهى است كه براى دفن حضرت عيسى عليه السّلام در نظر گرفته شده است ، ديدار نموديم و جايگاه سومى كه گفته مىشود قبر حضرت زهرا عليها السّلام است زيارت كرديم كه البته اين گفته صحيح نيست ؛ زيرا واقدى گفته است : به عبد الرحمن بن ابى الموالى گفتم : مردم مىگويند قبر فاطمه عليها السّلام در بقيع است ، جواب داد ، در گوشه‌اى از خانهء عقيل دفن گرديد كه ميان قبر او و راه هفت ذراع فاصله است . تمامى اين جايگاهها در شمال خانهء حضرت رسول صلّى اللّه عليه و إله قرار گرفته است . پس از آن از درب جبرائيل از مسجد خارج شديم و به سوى قبرستان بقيع رفتيم . نخست به زيارت خليفهء سوم رفته و آنگاه مزار همسران پيامبر صلّى اللّه عليه و إله و فرزندان و وابستگان او را زيارت كرديم ، بعد از آن به زيارت شهداى بقيع رفتيم ، همچنين بر مزار مالك بن انس رفته ، او را زيارت نموديم و نيز بر سر قبر امام نافع يكى از قاريان مشهور قرآن حاضر شديم و سپس بر سر قبور ساير افراد و بزرگان مدفون در بقيع رفتيم و همه را زيارت كرديم ، خداوند همگى آنان را قرين رحمت خويش نمايد !\r\nدر همين روز نيز از سرلشكر عثمان پاشا فريد ، استاندار مدينه و شيخ مسجد نبوى ديدن كرديم . نامبرده كامل مردى متواضع و بسيار خوشرو بود . از ما پذيرايى كاملى كرد و بسيار مهربانى نمود . مراتب سلام و درود خديو را به او رسانديم و نامبرده نيز ضمن تشكر ، به او دعا كرد و گفت : مدتى است كه از حضرتش نامه‌اى نداشته‌ايم ؟ ! به دو گفتم كه حضرت خديو قصد انجام حج را دارند ، بسيار خوشحال شد و در حالى كه دو انگشت سبابه و ابهام خود را حركت مىداد اظهار نمود كه دوست دارد از دست خديو انعام دريافت دارد . به او جواب دادم : در صورتى كه خديو حج بگزارد احسان و انعام زيادى را\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nخواهد بخشيد . اين گفته موجب خوشحالى و سرور او گرديد و گفت : زيبايى گفتار و حاضر جوابى شما موجب خوشوقتى من گرديد . « 1 »\r\n[ تصوير 
  ]\r\n\r\nمهمانى استاندار\r\nدر روز جمعه ، چهاردهم محرم ضيافت شامى را جناب استاندار برگزار نمود ، در اين ضيافت پادشاه مكله و شحر و فرزند و نوهء او و امير الحاج مصرى و خزانه‌دار او و رييس نگهبانان و افسران و كارمندان محمل همچنين بزرگانى از مدينه را كه در جمع در حدود شصت نفر بوديم ، دعوت نمود . از مهمانان به يكباره توسط سيزده نوع غذا ، پذيرايى گرديد . كيفيت دادن شام به سبك تركى بود . بدين ترتيب كه غذاها بر روى ميزهاى كوتاهى كه در اطراف آن به وسيلهء فرشهاى قيمتى و نرم و زيبايى پهن گرديده\r\n\r\n\r\n","description":"","footnote":"\r\n( 1 ) - عثمان پاشا فريد در اصل چركسى بود و تا سال 1908 ميلادى به عنوان شيخ حرم در مدينه باقى بود تا اين كه در سال ياد شده به وسيلهء فرمانى كه صادر گرديد ، از اين مقام عزل شد . وى مرد كار و همّت و سياست و شدت در عمل بود و از آثار او در مدينه مىتوان « باب العنبريه » و قلعه‌اى در وادى عقيق در نزديكى مسجد سيد عبد المحسن اسعد را نام برد . همچنين درختانى در مناخه را بريد و سايبانى براى مسافران در آن نقطه به وجود آورد .\r\n","page_name":" 413 ","page_number":413},
  {"content":"\r\n\r\nبود ، قرار داده شده بود . در اطراف اين ميزها نشسته سپس غذاهاى لذيذ و خوش تركيبى كه به طرز زيبايى پخته شده بود ، در اختيار ما قرار گرفت . اين شكل پذيرايى ما را به ياد مهمانىهاى پادشاهان و اميران انداخت . شام را در فضايى بسيار زيبا ، در حالى كه نغمه‌هاى موزيك سلطنتى و مصرى و نىلبك‌هاى محلى نواخته مىشد ، صرف نموديم .\r\nفضا به وسيلهء روشنايىهايى كه به صورت منظم بر روى ديوارها و درختان خرمايى كه در فضاى خانه وجود داشت قرار داده بودند ، روشن شده بود . شب زيبا و فراموش‌نشدنى را با گفتگو در همه زمينه‌ها با يكديگر گذرانديم .\r\nدر اين مجلس استاندار هر لحظه در ميان گروهى و گاه در كنار شخصى ، لحظاتى را گذراند و بدين ترتيب از همگى مهمانان پذيرايى كرد و خير مقدم مىگفت . اين ضيافت به احترام پادشاه مكله و شحر عوض بن عمر قعيطى برگزار گرديده بود . در پايان ضيافت گروه موزيك سلام پادشاهى را نواخت و سه بار براى سلامتى سلطان فرياد دعا برآوردند . همچنين خطبه‌هايى به زبان عربى و تركى خوانده شد و نيز تعدادى از شاعران اشعارى را بالبداهه سرودند و براى حاضران خواندند و سپس همگى شاد و خوشحال مجلس را ترك كرديم .\r\n\r\nجشن ورود محمل به مسجد نبوى\r\nدر بامداد روز شنبه پانزدهم محرم ، كاروان محمل در حالى كه پردهء زردوزى شدهء مخصوص آن ، بر روى محمل افتاده و آن را بر روى شتر مخصوص قرار داده بودند ، از اردوگاه خود به سوى مسجد النبى به حركت درآمد . در پيشاپيش كاروان امير الحاج و خزانه‌دار و گروهى از سربازان سلطنتى به همراه افسران و گروه موزيك آنها در حركت بودند . در دو طرف آن نگهبانان و اسب سواران قرار داشتند و كاروان بدين شكل از دروازهء عنبريه وارد شهر شد و در خيابانهاى آن به حركت درآمد . پس از عبور از مناخه ، هنگامى كه كاروان به باب المصرى ( ص 413 ) كه بسيار شبيه به باب زويله و معروف به « بوابة المتولى » در قاهره بود ، رسيد . همهء افراد سواره به عنوان احترام به مقام مبارك پيامبر صلّى اللّه عليه و إله از چهارپايان خود پياده شديم و راهى پيچ‌دار را كه به عرض چهار متر بود ، پياده\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nطى نموديم تا اين كه به باب السلام رسيديم . ( شكل ص 416 ) اين درب يكى از دربهاى مسجد النبى است كه در گوشهء جنوب غربى مسجد قرار دارد . در كنار اين درب ، استاندار مدينه و شيخ مسجد نبوى و سرلشكر عثمان پاشا فريد به انتظار كاروان ايستاده بودند . وى در اين هنگام افسار شتر محمل را از دست امير الحاج گرفت و شتر را بر زمين نشاند .\r\nسپس محمل را به داخل مسجد در كنار منبر نبوى هدايت كرديم و همانند سالهاى گذشته آن را در آن محل قرار داديم . سپس استاندار و امير الحاج و خزانه‌دار در كنار آن نشستند .\r\nساير كارمندان نيز در اطراف آن بر روى زمين نشستند . در اين حال پردهء محمل را كنار زديم قطعه‌هاى پردهء محمل را يكى يكى باز كرديم و در ميان جمع حاضر بر روى زمين قرار داديم تا در دست افراد قرار داده شود و همگى آماده انتقال آنها به درون قبر پيامبر صلّى اللّه عليه و إله باشيم .\r\n[ تصوير 
  ]\r\n\r\n","description":"","footnote":"","page_name":" 415 ","page_number":415},
  {"content":"\r\n\r\n[ تصوير 
  ] هر يك از ما قطعه‌اى را حمل كرد و استاندار به همراه امير الحاج پرچم بزرگ ( بيرق ) را حمل نمود و همگى در حالى كه لباسها و عمامه‌هاى سفيد بر تن داشتيم و استاندار و امير الحاج در پيشاپيش جمعيت در حركت بودند ، به سوى حجرهء مبارك به حركت درآمديم .\r\nجمعيت زيادى در اين هنگام پيش آمدند و در حمل قطعه‌هاى ياد شده با ما شريك شدند ، به طورى كه تعداد آنان زياد گرديد و با دخالت خواجه‌ها افراد اضافى را از كنار ضريح دور ساختند و سپس به درون حجرهء مبارك قدم گذاشتيم و مشغول دعا گشتيم .\r\nاينجانب توانستم به همراه خواجه‌ها جهت روشن كردن چراغ‌ها دوبار وارد ضريح شوم .\r\nمدت دوازده روز در مدينه اقامت نموديم كه بيشتر اوقات خود را به ذكر صلوات بر پيامبر صلّى اللّه عليه و إله و تلاوت آياتى از قرآن كه با خط هنرمندان ترك تزيين گرديده بود ، مىگذراندم .\r\nزيبايى خط و سبك هنرمندان آن موجب آن مىگرديد كه شخص از خواندن آيات خسته نشده بلكه چشمان از ديدن آن بهره‌مند گردد در آن جايگاه روحانى ، زبان ثناگو و قلب و\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nعقل در حال تفكر و تدبر به عظمت و بزرگى آن مقام است ، وه كه چه لحظات و ساعاتى را گذرانديم ! كه اثر آن بر روى آدمى را نمىتوان به وصف آورد .\r\nدر مسجد كتابخانه‌اى قرار داشت كه مملو از قرآنهاى خطى و كتاب « دلائل الخيرات » كه با خطى بسيار زيبا به نگارش درآمده بود . اين كتابخانه رييس و كارمندانى داشت كه قرآنها و كتاب دلائل را به هنگام نماز از ميان دستان مردم جمع مىكردند و سپس بعد از نماز بار ديگر آنها را ميان افرادى كه مايل به تلاوت و خواندن آن بودند ، پخش مىنمودند .\r\n\r\nزيارت شهداى احد\r\nدر روز پنجشنبه 20 محرم سال 1319 ه . براى زيارت شهداى احد و ديدار ساختمانهاى آن ، رو به سمت شمال غربى مدينه نهاديم و راهى شنى و هموار را پشت سر گذاشتيم . در سمت راست و چپ اين راه ، باغها و كشتزارهايى قرار داشت كه در آن خرما و ليمو و مقدار زيادى سبزيجات كاشته شده بود . همچنين چشمه‌ها و چاهها و جويبارهاى فراوانى در آن قرار داشت كه بيشتر آنها در اثر وزش باد به وسيلهء خاك پر شده بود . در سمت چپ خود « قبة السبق » يا گنبد مسابقه را ديديم . گفته مىشود در اين مكان صحابه با اسبان خود با يكديگر مسابقه مىگذاشته‌اند .\r\n[ تصوير 
  ]\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nدر سمت چپ خود نيز به مسجدى كه داراى دو گنبد بود برخورد نموديم ، طبق ادعاى مردم ، پيامبر صلّى اللّه عليه و إله در روز احد لباس جنگى خود را در اين مكان به تن كرده‌اند . اين گفته بر خلاف گفته‌اى است كه حضرت زره خود را در منزل خويش به تن كرده و با آن در ميدان جنگ كه در فضاى ميان دو كوه بود ، ظاهر گشت . در راه مسجد ديگرى نيز قرار داشت كه طبق گفتهء مردم ، پيامبر صلّى اللّه عليه و إله هنگام بازگشت خود از احد ، در اين جايگاه استراحت كرده‌اند . در كنار آن علامتى قرار داشت كه نوشته شده بود : دعا كنيد كه اين جايگاه محل كمر پيامبر صلّى اللّه عليه و إله است .\r\n و الدعاوى اذا لم تقيموا عليها * بينات أبناؤها أدعياء \r\nپس از سه ربع ساعت ، از كنار كوه سلع گذشتيم و در محرم سال 1326 ه . به همراه شيخ ابراهيم حمدى خربوطى ، رييس كتابخانه شيخ الاسلام عارف حكمت بك به ديدار اين كوه رفتيم كه نوشته‌اى به خط كوفى بر روى لوحى سنگى حك گرديده بود .\r\nمتن اين نوشته آنچنان كه دوستم برايم خواند اين چنين بود :\r\n« أمسى و أصبح عمر و أبو بكر يشكوان الى اللّه من كلّ ما يكره »\r\nنوشته را در تصوير صفحهء 419 ، در صفحهء بعد ، ببينيد . اين نوشته در 17 مه سال 1924 م . به نظر باستانشناس وزارت اوقاف ، حضرت استاد يوسف افندى احمد رسيد كه مورد تأييد نامبرده قرار گرفت . همچنين نوشته ديگرى وجود داشت به اين مضمون :\r\n« يقبل اللّه عمر - اللّه يعامل عمر بالمغفرة » ( در شكل صفحهء 420 ، عكسى از من و دوستم را در حالى كه بر روى كوه سلع نشسته‌ايم ملاحظه مىكنيد . ) اين كوه در سمت چپ مسير ما به احد قرار داشت . از كوه گذشتيم و به سمت راست به حركت درآمديم ، در حالى كه كوه در پشت سر و احد در برابر چشمانمان قرار گرفت . اين مسير را در 4 / 3 ساعت از مدينه طى نموديم ( تصوير صفحهء 421 را ملاحظه كنيد . ) در وسط اين تصوير مسجد حضرت حمزه عليه السّلام و باغهايى در شمال و جنوب آن و راههايى به سوى مدينه را مىبينيد . گودالهايى كه در تصوير ملاحظه مىكنيد محلهايى است كه از آن آهك براى\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nساختن آجر برداشته مىشود .\r\n[ تصوير 
  ]\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n[ تصوير 
  ]\r\n\r\nمسجد حضرت حمزة بن عبد المطلب عموى پيامبر صلّى اللّه عليه و إله و شهيد احد\r\nاين مسجد داراى بناى محكم و استوارى است كه بدون هيچگونه تزيينى ساخته شده است . مسجد داراى گنبدى است و بر روى اتاقى قرار دارد كه به عنوان قبر حضرت حمزه ساخته شده است . بر روى اين اتاقك كوچك پرده زردوزى شده‌اى است كه در اصل از پرده‌هاى درب كعبه بوده در مصر ساخته مىشود . بر روى يكى از قسمتهاى اين پرده ، اين نوشته ديده مىشود :\r\nبسم اللّه الرحمن الرحيم  قُلْ كُلٌّ يَعْمَلُ عَلى شاكِلَتِهِ فَرَبُّكُمْ أَعْلَمُ بِمَنْ هُوَ أَهْدى سَبِيلًا  « 1 »\r\nو در قسمت ديگرى از اين پرده اين نوشته ديده مىشود :\r\nبسم اللّه الرحمن الرحيم  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ كَفى بِاللَّهِ شَهِيداً  ( در تصوير صفحهء 423 ، اين نوشته ملاحظه مىكنيد . )\r\n\r\n\r\n","description":"","footnote":"\r\n( 1 ) - اسراء : 84\r\n","page_name":" 421 ","page_number":421},
  {"content":"\r\n\r\n( شكل اين اتاق را در تصوير همين صفحه مىبينيد ) اين تصوير به وسيلهء محمد افندى على سعودى در حجى كه با ما در سال 1325 ه . بجاى آورد ، گرفته شده است .\r\n[ تصوير 
  ] افراد نشسته در اين عكس از راست به چپ عبارتند از : مسؤول ضريح سعودى افندى ، امير الحاج ابراهيم افندى حمدى ، مدير و مسؤول كتابخانه شيخ الاسلام عارف حكمت بك ديده مىشوند .\r\nدر تصوير ص 423 مسجد را در سمت چپ مىبينيد . در مقابل آن دو حوض آب قرار دارد كه با بناى محكم و استوارى ساخته شده و داراى دو درب آهنى است . اين دو حوض از آب چشمه‌اى كه در چهار ساعتى مدينه قرار دارد پر مىشود ، اين آب به وسيلهء قنات ساخته‌شده‌اى كه شباهت به مجراى چشمه زبيده دارد از آبگير ياد شده به سوى اين دو حوض ، جريان پيدا مىكند . سازندهء اين مجرا على بك ، رييس دربانان سلطان عبد الحميد عثمانى است . اين دو را در سمت راست مسجد در تصوير ملاحظه مىنماييد كه بر روى هر كدام ، پنجره‌هايى قرار دارد . قسمت اول از ساختمان كه پس از درخت خرما واقع شده مسكن خادم مقبره است . قسمت دومى كه داراى ساختمان بلندى است . بر\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nروى محلى است كه حضرت حمزه در آنجا شهيد و مدفون شده است اين وضع تا سال سيصد و اندى از هجرت برقرار بود تا اين كه سيل عظيمى از سوى طائف سرازير گشت و گور را شكافت ، سپس آن را به روى تپه‌اى انتقال داد كه هم اكنون بر روى جايگاه پيشين آن مسجدى ساخته‌اند . همانطور كه در تصوير زير نيز ملاحظه مىكنيد .\r\n[ تصوير 
  ] [ تصوير 
  ]\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nليكن در تعداد زيادى از كتابهاى سيره آمده است كه حضرت حمزه در زير جبل الرماة كه همان كوه عينين است شهيد شده‌اند و سپس به دستور پيامبر صلّى اللّه عليه و إله جسد او را از وسط دشت به روى تپه‌اى آورده و دفن كرده‌اند . بنابراين محل دفن وى با محل شهادت يكى نبوده است و تپه‌اى كه در هنگام جنگ ، جسد او را بر روى آن قرار داده‌اند ، با تپه‌اى كه پس از قرن سوم او را بر روى آن قرار داده و مسجدى بر مزارش بنا كرده‌اند نيز يكى نيست و خداوند به حقيقت امر داناتر است . در قتلگاه ضريحى را مشاهده مىكنيد كه بر روى آن اين ابيات كه نشان دهنده تغييرات و ساختمان زامر پاشا است ديده مىشود :\r\n أعظم بمشهد ليث اللّه حمزة من * بيوم أحد لخير الخلق قد نصرا \r\n وفل فيه جيوش الشرك فانهزمت * و باع للّه نفسا و الجنان شرى \r\n فيا له مشهد يزهو برونقه * حسنا و يزرى بهاه الشمس و القمرا \r\n قد فاز زامرباشا حين عمره * بأعظم الأجر و المولى له شكرا \r\n و قال يمن له وافى يؤرّخه * بجنب أكرم عم قد بنى أثرا \r\nسال 1287 ه .\r\nهمچنين لوح ديگرى نيز در آنجا قرار دارد كه نشان‌دهندهء تاريخ تغيير سليم بك در سال 1265 ه . مىباشد . متن اين لوح بدين قرار است :\r\n مسجد حاز كلّ فخر و سؤدد * و بدا نوره الى العرش يصعد \r\n فيه صلّى النبي بالصحب صبحا * و سما اذ غدا لحمزة مشهد \r\n مسجد منه روح خير شهيد * رجعت بالرضا لفوز مؤبد \r\n و به بقعة حوته و نفس * اطمأنت بجنة و بمقعد \r\n اسد اللّه عم طه المرجى * من أتاه لا شك بالخير يرفد \r\n سيد الشافعين حمزة ترى * من يكشف الكروب قد صار يقصد \r\n هو ذخر الورى لكلّ مسلم * من به لاذ فى البريّة يسعد \r\n هو بحر يفيض برا وجودا * من رجاه أنا له خير مقصد \r\n و هو للملتجى به خير حصن * و هو درع لخائف جاء ملهد \r\n\r\n","description":"","footnote":"","page_name":" 424 ","page_number":424},
  {"content":"\r\n\r\n هو منجى الغريق هادى الحيارى * فبه اللّه كم أغاث و أنجد \r\n مسجد الراية الشريفة هذا * للذى شاده قصور تشيد \r\n و يوم التمام ارّخه البرى * ببيت يفوق درا منضد \r\n ياله مشهد بهى تسامى * قد بناه سليم بك وجدد \r\nسال 1265 ه .\r\nهمچنين لوح ديگرى بر روى قبرى كه در اين مسجد قرار دارد ديده مىشود كه اين دو بيت بر روى آن نوشته شده است :\r\n قف على أبوابنا فى كلّ ضيق * و اطلب الحاجات و ابشر بالمنى \r\n فحمانا ملجأ للطالبين * و بنا تجلى الكروب و العنا \r\nديگر از افرادى كه مسجد حضرت حمزه را بنا كرده‌اند مادر خليفه ناصر عباسى در سال 590 ه . است . شاهين الجمالى به دستور قايتباى نيز سمت مغرب مسجد را توسعه داد و در آن چاه و آبريزگاهى در سال 893 ه . بساخت . در شمال مسجد ، آرامگاه شهداى احد قرار دارد كه بر دروازهء آن بر روى سنگى سال 275 ه . كه تاريخ ساختمان آن به شمار مىآيد ، نقش بسته است . در نزديكى قبور شهدا چشمهء آبى است به نام « عين الثنايا » كه آب گوارايى داشته و با چند پله بدان مىتوان دست يافت . بر روى اين چشمه گنبدى قرار دارد كه آن را در عكس صفحهء 426 مىتوان ديد و در عكس ، همچنين در حالى كه زنان كاروان محمل پيرامون آن ايستاده‌اند ، سربازان كاروان به همراه شيخ محمد تخه راهنماى آثار و محمود رياض فرمانده سربازان و افسرى ديگر در ميان آنان ديده مىشوند .\r\nاين گنبد بر روى جايى است كه گفته مىشود دندان پيامبر صلّى اللّه عليه و إله در جنگ احد در اين محل شكسته شد . البته اين گفته مبناى تاريخى ندارد ليكن در ميان مردم مدينه مشهور است . در اين محل ، مصلاى كوچكى به ابعاد چهار متر در سه متر نيز وجود دارد كه گفته مىشود حضرت حمزه به هنگام جنگ در اين مكان مورد اصابت قرار گرفته است كه اين گفته نيز از نظر تاريخى به اثبات نرسيده است . ميان اين مصلا و محلى كه حمزه بر روى\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n[ تصوير 
  ] [ تصوير 
  ] زمين افتاده ، حدود هشتاد متر فاصله است . در كنار محل افتادن حضرت حمزه بر روى زمين ، چاه آبى وجود دارد كه عمق آن پانزده متر و داراى آبى شور است . در چهار صد مترى محل افتادن حضرت ، كوه احد قرار گرفته است . اين كوه سرخ رنگ و داراى\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nقله‌هاى متعددى مىباشد . در تصاوير صفحات 421 ، 423 و 427 كوه احد را ملاحظه مىكنيد .\r\n[ تصوير 
  ] احد از سوى ديگر مقابل كوه عينين و دشتى كه ميان آنها قرار دارد ، واقع شده است .\r\nدر اين مكان ، نقطه‌اى را مشاهده كردم كه مىگويند پيامبر پس از فرار اصحابش ، در اين محل بر روى زمين نشسته‌اند كه خداوند بر نشستن پيامبر در اين مكان داناتر است . مسجدى در مجاورت كوه قرار دارد كه به نام « مسجد الفسح » است . گفته مىشود اين آيه در اين مكان نازل گرديده است :\r\n يا أَيُّهَا الَّذِينَ آمَنُوا إِذا قِيلَ لَكُمْ تَفَسَّحُوا فِي الْمَجالِسِ فَافْسَحُوا يَفْسَحِ اللَّهُ لَكُمْ وَ إِذا قِيلَ انْشُزُوا فَانْشُزُوا يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ وَ اللَّهُ بِما تَعْمَلُونَ خَبِيرٌ  . « 1 »\r\n\r\n\r\n","description":"","footnote":"\r\n( 1 ) . مجادله : 11\r\n","page_name":" 427 ","page_number":427},
  {"content":"\r\n\r\nسيد نور الدين على بن عبد اللّه در كتاب خود « وفاء الوفا بأخبار دار المصطفى » پس از آوردن اين آيه كه در اين مكان وارد شده ، گفته است : به مبناى تاريخى بر نزول اين آيه در اين مكان دسترسى پيدا نكردم و مضمون آيه مىرساند كه در اين محل نازل نشده است .\r\nروايتى از مقاتل در دست است كه وى گفته است : پيامبر صلّى اللّه عليه و إله روز جمعه‌اى بر روى صفه در محلى تنگ نشسته بودند ، حضرت همواره مهاجرين و انصار بدر را گرامى مىداشتند ، در اين هنگام گروهى از بدريان وارد شدند و در اطراف پيامبر در انتظار نشستن بر گرداگرد او ايستادند . هيچ يك از افرادى كه در اطراف پيامبر صلّى اللّه عليه و إله نشسته بودند ، حركتى نكردند و براى آنان جايى ندادند . اين مطلب بر پيامبر گران آمد و به اطرافيان خود كه از اهل بدر نبودند فرمود :\r\nبلند شو فلان و تو نيز اى فلان ! در اين حال به تعداد افراد اهل بدر از اطراف پيامبر بلند شدند و جاى خود را بدانان دادند . اين حركت موجب ناراحتى افرادى شد كه جاى خود را به دستور پيامبر صلّى اللّه عليه و إله در اختيار ديگران قرار داده بودند ، به طورى كه پيامبر صلّى اللّه عليه و إله ناراحتى را در چهرهء آنان ديد .\r\nمنافقان به مسلمانان گفتند : فكر مىكنيد كه دوست شما ( پيامبر ) در بين مردم با عدالت رفتار مىكند ؟ ! در صورتى كه به خدا قسم او با افرادى كه او را دوست دارند و جايى را براى خود انتخاب كرده‌اند به عدالت رفتار نكرد ! و آنان را از جايشان بلند كرد و به ديگرانى كه در پس آنها آمده‌اند ، داد ! در اين حال بود كه آيهء ياد شده ، در صفه ، در كنار مسجدش بر وى نازل گرديد . ليكن افرادى از اهل مكه و مدينه كه در پى گرفتن پول از مردم هستند اين محل‌ها را خلق كرده و به صورتهاى گوناگونى از افراد و اشخاص پولهايى را دريافت مىدارند .\r\n\r\nزيارت مسجد قبا\r\nخداوند در سورهء توبه مىفرمايد :\r\n    وَ الَّذِينَ اتَّخَذُوا مَسْجِداً ضِراراً وَ كُفْراً وَ تَفْرِيقاً بَيْنَ الْمُؤْمِنِينَ وَ إِرْصاداً لِمَنْ حارَبَ اللَّهَ وَ رَسُولَهُ مِنْ قَبْلُ وَ لَيَحْلِفُنَّ إِنْ أَرَدْنا إِلَّا الْحُسْنى وَ اللَّهُ يَشْهَدُ إِنَّهُمْ    \r\n\r\n","description":"","footnote":"","page_name":" 428 ","page_number":428},
  {"content":"\r\n\r\n    لَكاذِبُونَ لا تَقُمْ فِيهِ أَبَداً لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ فِيهِ رِجالٌ يُحِبُّونَ أَنْ يَتَطَهَّرُوا وَ اللَّهُ يُحِبُّ الْمُطَّهِّرِينَ أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَ رِضْوانٍ خَيْرٌ أَمْ مَنْ أَسَّسَ بُنْيانَهُ عَلى شَفا جُرُفٍ هارٍ فَانْهارَ بِهِ فِي نارِ جَهَنَّمَ وَ اللَّهُ لا يَهْدِي الْقَوْمَ الظَّالِمِينَ لا يَزالُ بُنْيانُهُمُ الَّذِي بَنَوْا رِيبَةً فِي قُلُوبِهِمْ إِلَّا أَنْ تَقَطَّعَ قُلُوبُهُمْ وَ اللَّهُ عَلِيمٌ حَكِيمٌ     . « 1 »\r\nابن حجر در كتاب خود « فتح البارى » در شرح صحيح بخارى گفته است : در مورد آيه  لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ  اختلاف نظر وجود دارد .\r\nبيشتر صاحبنظران بر اين عقيده‌اند كه آيهء ياد شده در شأن مسجد قبا نازل گرديده است . در مورد برترى مسجد پيامبر صلّى اللّه عليه و إله حديثى از ابو سعيد خدرى در كتاب مسلم روايت گرديده كه او از پيامبر صلّى اللّه عليه و إله دربارهء مسجدى كه بر اساس تقوا بنياد نهاده شده ، پرسيد ، حضرت در پاسخ فرمودند : منظور همين مسجد ( مسجد النبى صلّى اللّه عليه و إله ) است و روايت ديگرى نيز از احمد و ترمذى از رسول خدا صلّى اللّه عليه و إله نقل مىكنند كه دو مرد دربارهء آيهء  لَمَسْجِدٌ أُسِّسَ عَلَى التَّقْوى  اختلاف كردند ، يكى از آنان گفت : مراد مسجد مدينه است . در اين باره از پيامبر سؤال كردند و حضرت جواب دادند : در شأن اين مسجد است و در آن - يعنى مسجد قبا - خير فراوانى نهفته است و همچنانكه پيشتر گفتيم مراد از آيه ، هر دو مسجد است كه از آغاز بر اساس تقوا بنا گرديده است و علّت آن كه پيامبر صلّى اللّه عليه و إله مسجد مدينه را هم ذكر كرده‌اند ، اين بوده است كه حضرت اختصاص اين آيه را به مسجد قبا از ذهن مردم خارج سازند .\r\nبيهقى در كتاب « دلائل » خود در مورد آيهء  وَ الَّذِينَ اتَّخَذُوا مَسْجِداً ضِراراً  از ابن عباس اين چنين نقل كرده است كه : گروهى از انصار مسجدى را بنا كردند ، ابو عامر بدانان گفت : مسجد خود را بسازيد و از آنچه كه قدرت و ساز و برگ داريد بدان مسلح شويد ؛ زيرا من به سوى قيصر روم رهسپارم تا اين كه سپاهى را از سوى او براى اخراج محمد و يارانش بياورم .\r\nهنگامى كه از ساختمان مسجد فارغ گشتند به خدمت پيامبر صلّى اللّه عليه و إله آمده ، گفتند : ما ساختمان مسجد خود را به پايان برده‌ايم و دوست داريم كه شما در آن نمازى گزارده ،\r\n\r\n\r\n","description":"","footnote":"\r\n( 1 ) - توبه : 107 - 109\r\n","page_name":" 429 ","page_number":429},
  {"content":"\r\n\r\nبراى خير و بركت ما دعا كنى ، خداوند - عزّ و جلّ - اين آيه را نازل فرمود كه  لا تَقُمْ فِيهِ . . .  و هم اكنون هيچ اثرى از اين مسجد باقى نمانده ، زيرا از زمانهاى دور ويران گرديده است .\r\nهنگامى كه مسلمانان مدينه از حركت پيامبر صلّى اللّه عليه و إله به سوى مدينه مطلع شدند ، همه روزه از بامداد به سوى حرّه آمده و انتظار او را مىكشيدند و تنها گرماى آفتاب بود كه آنان را وادار به بازگشت مىكرد . پس از آن كه روزى همهء مسلمانان به مدينه بازگشتند ، مردى از يهوديان براى انجام كارى به سوى خانه‌اى سنگى در اين محل آمد . ناگاه رسول خدا و اصحاب او را ، در حالى كه لباس سفيد بر تن داشتند ، ديد ، با صداى بلند فرياد زد : « اى فرزندان قيله - يعنى انصار - اين خواسته و آرزوى شما است كه انتظار او را مىكشيديد . » مسلمانان با جوش و خروش ، سلاح‌هاى خود را برداشته ، بدان سوى به حركت درآمدند و رسول خدا صلّى اللّه عليه و إله را در كنار حرّه يافتند ، پس با وى به سمت راست حركت كرده و در قبيله بنو عمرو بن عوف و در منزل كلثوم بن هدم بن امرىء القيس در قبا توقف نمودند .\r\nكلثوم بن هدم در كنار منزل خود جايگاهى براى خشكاندن خرماهاى خود داشت ، رسول خدا صلّى اللّه عليه و إله آن را اختصاص به مسجد داد و در آن محل با كمك ديگران مسجدى به پا كردند .\r\nو حضرت تا پايان زندگى همواره بدان مسجد مىآمد و اهل قبا نيز به امامت معاذ بن جبل در آن نماز اقامه مىكردند . پس از رحلت پيامبر صلّى اللّه عليه و إله نيز صحابه بدان مسجد مىآمدند و آن را گرامى مىداشتند . در كتاب بخارى نيز آمده است كه سالم غلام ابو حذيفه در ميان مهاجران اوليه از اصحاب رسول خدا صلّى اللّه عليه و إله در مسجد قبا نماز به پا مىداشت كه در ميان آنان ابو بكر و عمر نيز بودند . هنگامى كه عبد الملك بن مروان به حكومت رسيد ، بر وسعت اين مسجد افزود ، همچنين پس از آن كه عمر بن عبد العزيز مسجد النبى صلّى اللّه عليه و إله را ساخت ، مسجد قبا را نيز توسعه داد و آن را به وسيلهء سنگ و گچ بنا نمود و در آن ستونهايى از سنگ كه درون آن آهن و سرب به كار رفته بود ، ساخت . همچنين مسجد را به وسيلهء كاشىكارى تزيين نمود و شبستانهايى در آن ساخت و سقفى از چوب ساج بر آن قرار داد\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nو نيز رواقهايى در اطراف آن به وجود آورد كه در وسطش حياط قرار داشت . كم كم با گذشت زمان ، اين مسجد رو به ويرانى گذاشت تا اين كه بار ديگر به وسيلهء جمال الدين اصفهانى وزير زنگيان موصل در سال 555 ه . تعمير گرديد . همچنين در سال 671 ه . نيز مجددا مرمت گرديد . قسمتى از مسجد در سال 733 ه . به وسيلهء ناصر بن قلاوون تعمير گرديد . در سال 840 ه . بيشتر سقف مسجد به وسيلهء اشرف برسباى تجديد گرديد .\r\nدر سال 877 ه . مناره مسجد سقوط كرد كه در سال 881 ه . باز هم ساخته شد .\r\nهمچنين در همين سال بعضى از ديوارهاى مسجد و سقف آن تعمير گرديد و سقاخانه و حوضى در مقابل مسجد احداث نمودند . در دوران عثمانيان چندين بار تعمير شد كه آخرين آن در دوران سلطان محمود دوم و فرزندش سلطان عبد المجيد ( عثمانى ) صورت گرفت كه تاريخ تجديد بناى نخستين ؛ يعنى در دوران سلطان محمود دوم ، بر روى سنگى در بالاى درب مسجد نوشته شده است . على بن عبد اللّه صاحب كتاب « وفاء الوفا » اين مسجد را در زمان خود كه در اواخر قرن نهم بوده ، اين چنين توصيف نموده است : مسجد داراى هفت شبستان است كه سه شبستان در سمت قبله قرار گرفته و هر رواق داراى هفت ستون از شرق به غرب است و در سمت شمال مسجد دو شبستان و در شرق يك شبستان و در غرب نيز يك شبستان وجود دارد كه در هر كدام دو ستون قرار داده شده است . صحن نيز ميان اين شبستانها قرار گرفته است . فاصلهء هر ستون از ديگرى هفت ذراع و طول ديوار شمالى شصت و هشت ذراع و نيم و جنوبى يا ديوار قبلهء آن بيش از هفتاد ذراع و طول آن از شمال به جنوب هفتاد و نه ذراع مىباشد . صحن مسجد از شرق به غرب پنجاه و يك ذراع و عرض آن از شمال به جنوب بيست و شش ذراع و ربع بوده است و ارتفاع مسجد از زمين تا سقف نوزده ذراع است . ارتفاع آن در خارج از مسجد از زمين تا بالاترين شيروانى آن ، 24 ذراع مىباشد .\r\nارتفاع منارهء آن پنجاه ذراع است كه داراى قاعده‌اى مربع به طول نه ذراع مىباشد .\r\nطول مسافت ميان درگاه باب جبرائيل در مسجد النبى و درگاه درب مسجد قبا هفت هزار و دويست ذراع به ذراع دستى بوده كه معادل 3528 متر است .\r\nهر ذرع را تقريبا برابر با 49 سانتىمتر به شمار آورديم . اما مسجد هم‌اكنون -\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nسال 1318 ه . - در جنوب غربى مدينه واقع گرديده است كه مسافت ميان آن و اردوگاه واقع در دروازهء عنبريه را در چهل دقيقه با حركت عادى اسبان طى نموديم .\r\nاين مسجد به شكل مربع است كه طول ضلع آن چهل متر و ارتفاعش 6 متر مىباشد . ( در عكس همين صفحه مسجد را از درون مىبينيد ) اين مسجد داراى بيست و نه ستون است و ساختمان مجلّل و استوارى دارد .\r\n[ تصوير 
  ] همچنين ديوار مسجد از خارج داراى تكيه‌گاههايى است كه جهت استحكام آن بنا شده ، همچنان كه در تصوير صفحهء بعد ملاحظه مىكنيد .\r\nافرادى كه در اين عكس ديده مىشوند ؛ از چپ عبارتند از : قائم مقام على بك اسماعيل فرمانده نگهبانان ، فاضل گرامى ابراهيم بك مصطفى بازرس دار العلوم ، محمد افندى ابو السعود منشى اول خزانه ، تعدادى از سربازان و دو نفر از عربهاى مدينه كه شغل آنان كار بر روى زمين بوده و مسير جويها را تغيير مىدهند .\r\nعكس بالا در حج سال 1321 ه . گرفته شد .\r\nاين مسجد داراى محراب و مناره و منبرى از مرمر است . همچنين داراى چاه آبى\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nاست كه منسوب به ابو ايوب مىباشد . در كنار چاه درخت سرو و خرما و مقدارى پنبه كاشته شده است .\r\n[ تصوير 
  ] مصلاى پيامبر صلّى اللّه عليه و إله نيز در مسجد قرار دارد و نيز محل ديگرى وجود دارد كه گفته مىشود شتر پيامبر صلّى اللّه عليه و إله در اين مكان زانو به زمين زده است و روايت ديگرى نيز هست كه مىگويد : آيهء  لَمَسْجِدٌ أُسِّسَ عَلَى التَّقْوى . . .  در اين مكان بر پيامبر صلّى اللّه عليه و إله نازل گرديده است .\r\nدر حالى كه اين گفته صحيح نيست ؛ زيرا طبرى از زهرى و ديگران نقل مىكند كه رسول گرامى صلّى اللّه عليه و إله به هنگام مراجعت خود از غزوهء تبوك ، در محلى بنام « ذى اوان » « 1 » توقف نمودند ، قبل از آن سازندگان مسجد ضرار ، وقتى كه پيامبر مشغول آمادگى براى حركت به سوى تبوك بود ، نزد وى آمدند و از ايشان تقاضاى خواندن نماز در مسجد را كردند و حضرت فرمودند انشاء اللّه وقتى مراجعت كرديم ، بدان مسجد آمده ، براى شما نماز\r\n\r\n\r\n","description":"","footnote":"\r\n( 1 ) - شهرى است كه فاصله آن تا مدينه يك ساعت راه در روز است .\r\n","page_name":" 433 ","page_number":433},
  {"content":"\r\n\r\nخواهيم خواند ، حضرت در بازگشت در ذى اوان توقف نمود . در اين هنگام آيهء ياد شده در شأن مسجد ضرار نازل گرديد . رسول خدا صلّى اللّه عليه و إله دو نفر از صحابى خود را خواند و فرمود : به سوى اين مسجد كه داراى صاحبان ظالمى است ، حركت كنيد و آن را خراب كرده ، آتش بزنيد . آنان نيز چنين كردند و به وسيلهء برگهاى درخت خرما - سعف - آن را آتش زدند .\r\nپس ذى اوان كجا و اين مكان در مسجد قبا كجا ؟ ! كه ادعا كرده‌اند اين آيه در اين مكان نازل گرديده است .\r\nدر مسجد ، محل ديگرى نيز هست كه بدان « طاقة الكشف » مىگويند كه مردم آن را زيارت مىكنند ولى نمىدانم كشف چه چيزى بوده است . همچنانكه بر بالاى درب مسجد در سنگ نبشته‌اى آمده ؛ اين مسجد آخرين بار در سال 1245 ه . تجديد بنا گرديده است . مسجد به وسيلهء حصيرى بسيار تميز فرش شده است . در غرب مسجد ، مسجد ديگرى قرار گرفته كه به « مسجد فاطمه زهرا عليها السّلام » معروف است . بر روى اين مسجد گنبدى قرار دارد كه گفته مىشود در اين مكان حضرت گندم را آرد مىكرد و خمير مىساخت . در كنار مسجد فاطمه ، مسجد ديگرى بنام « مسجد الشمس » قرار دارد .\r\n[ تصوير 
  ]\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n( همچنين در شكل زير ) موقعيت مسجد الشمس را نسبت به مسجد قبا مىتوانيد ببينيد .\r\n[ تصوير 
  ] در تصوير صفحهء پيش همچنين كوه عير را ملاحظه مىكنيد . در شمال غربى مسجد قبا به فاصلهء دويست متر ، چاهى قرار دارد كه بدان « چاه اريس » يا « چاه خاتم » يا « چاه تفله » گفته مىشود . اين چاه در وسط باغى است و عمق آن دوازده متر مىباشد . در پايين چاه سه دهانه قرار دارد كه دو دهانهء آن آب را به كف چاه مىرساند و دهانهء ديگر ، اين چاه را به مجراى چشمه « الزرقاء » متصل كرده كه مردم مدينه براى آشاميدن خود از اين چشمه استفاده مىكنند . انشاء اللّه در اين مورد توضيح خواهيم داد .\r\nچاه اريس چون مربوط به شخصى يهودى بوده ، بدين نام شهرت يافته است كه به معناى كشاورز در زبان شامى است و چون انگشتر پيامبر صلّى اللّه عليه و إله در اين چاه افتاد ، آن را بدين نام نيز خوانده‌اند . بخارى حديثى از انس نقل كرده كه گفته است : انگشتر رسول خدا صلّى اللّه عليه و إله\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nكه در دست ايشان بود ، پس از رحلتش در دست ابو بكر و سپس در دست عمر بود تا اين كه در زمان عثمان ، روزى در كنار چاه نشسته و با خاتم خود بازى مىكرد كه ناگاه از دست او رها شد و به چاه افتاد . او گفت كه مدت سه روز با عثمان آب چاه را كشيديم ليكن خاتم را پيدا نكرديم كه اين حادثه شش سال پس از خلافت وى بود . مسلم در صحيح خود از ابن عمر روايت كرده كه انگشتر از دست مردى از مهاجران از قبيلهء دوس به نام معيقيب به چاه افتاد . در صحيح بخارى حديث بلندى در اين مورد آمده كه پيامبر صلّى اللّه عليه و إله به سوى چاه رفت و با آب آن وضو ساخت سپس بر بالاى آن نشست و دو ساق پاى خويش را عريان نمود و در چاه آويزان كرد پس از ايشان ابو هريره نيز همين كار را انجام داد . سپس ابو بكر و عمر و عثمان نيز همگى آمدند و با آب آن وضو ساختند و همانند پيامبر صلّى اللّه عليه و إله در كنار آن نشستند . بدين مناسبت بر اين چاه نام « تفله » نهاند ؛ زيرا آب اين چاه شور بود و رسول گرامى صلّى اللّه عليه و إله آب دهان خود را در چاه انداخت و آب آن گوارا شد . غزالى نيز اين روايت را در كتاب احياى خود آورده است . ليكن عراقى در صحت اين حديث شك و ترديد نموده است .\r\nدر سال 714 ه . ابو بكر بن احمد سلامى ، تعميراتى در چاه انجام داد و پله‌هايى تا انتهاى چاه بر آن ساخت تا افراد بتوانند به وسيلهء آن تا پايين رفته و از آب آن وضو سازند و بياشامند . آب اين چاه فراوان است كه به درون حوضى در داخل باغى جارى است و بسيار گوارا و تميز مىباشد . به محض اين كه آن آب را در ظروف گلى مدينه مىريختند ، همانند آب يخ سرد مىشد . به وسيلهء اين آب ، باغى كه معروف به « بستان النبى » است مشروب مىگردد .\r\nاين باغ به وسيلهء صدر اعظم ، مرحوم محمد پاشا عثمانى وقف گرديده است كه هم‌اكنون زير نظر رييس خزانهء نبوى اداره مىشود . در اين باغ انواع ميوه‌ها و درختان كاشته شده كه مردم مدينه براى استراحت و خوش‌گذرانى بدين سو روى مىآوردند . در شكل ص 437 چرخى را مىبينيد كه بر روى چاه قرار گرفته و ساختمانى را ملاحظه مىكنيد كه در دو طرف آن قرار گرفته است . اين چرخ بر خلاف معمول آنچه كه نزد ما است كار مىكند ، در آنجا دو ديوار بر دو طرف چاه ساخته شده است كه ميان اين دو ،\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nميله‌اى چوبى قرار داده‌اند و بر آن دو قرقره قرار گرفته است . طناب روى آن از يك سو به دلو بسته شده و از سوى ديگر به چهارپايى كه آن را مىكشد . زمانى كه چهار پا در كنار چاه قرار مىگيرد ، دلوها از آب پر شده و هنگامى كه حيوان از چاه دور مىگردد . دلوها بالا مىآيد ، به طورى كه آب خود را در قنات مىريزد سپس حيوان به جاى اوليه خود مراجعت مىنمايد و در اين هنگام دلوها در سمت ديگر با آب بالا مىآيد و از آب آن استفاده مىشود و بدين ترتيب همواره در دو سمت چاه آب وجود دارد و حيوان آب كش نيز در طول زمان آموزش ديده و همواره در حال گردش و آب آوردن است و پس از بالا آوردن آب و ريزش آب دلوها با اشارهء كوتاهى مجددا به حركت درمىآيد و كار خود را تكرار مىكند .\r\n[ تصوير 
  ] دو قرقره به همراه طناب آن را « سانيه » گويند كه ممكن است بر روى يك چاه ، يك يا دو و يا سه سانيه و تا هشت سانيه نيز قرار گيرد .\r\nهر سانيه داراى يك حيوان آب‌كش است كه اين چهارپايان گاه شتر و گاه بچه شتر و يا گاو و الاغ مىباشند . ظرفهاى بالابر آب عبارتند از مشكهايى كه از پوست يك گوسفند\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nساخته شده ، البته گاهى مشكها كوچكتر مىباشند و اين هنگامى است كه گوساله يا چهارپاى كم قدرتى به كشيدن آن واداشته شود .\r\nعكسهاى ص 438 و 439 را نگاه كنيد . راه مدينه به قبا به علّت وجود درختان خرماى زياد در دو طرف آن ، جاده ترسناك است ، به طورى كه لازم است هر شخص به هنگام حركت در اين مسير ، علاوه بر سلاح ، رفيقى نيز به همراه داشته باشد ؛ زيرا اعراب شقى در اين راه زيادند و در كمين افراد تنها ايستاده‌اند كه او را گرفته و اموالش را بربايند و گاه نيز او را به قتل رسانند . يكى از افراد كاروان محمل جهت خداحافظى با دوست خود ساعتى از مدينه دور شد كه در حال مراجعت دزدان او را گرفتند و با چوبدستى كه سر آن دايره‌اى است و معروف به « دبسه » است به گردنش زدند و آنچه پول به همراه او بود ربودند و رها كردند . نامبرده پس از آنكه حالش جا آمد با رنگى پريده نزد ما بازگشت و مدت ده روز را در استراحت به سر برد تا اين كه به حال اولش بازگشت .\r\n[ تصوير 
  ]\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n[ تصوير 
  ]\r\n\r\nبيرون آوردن محمل از مسجد نبوى و ديدار والى مدينه از ما\r\nدر روز شنبه ، 22 محرم سال 1319 ه . همگى در مسجد نبوى گرد آمديم و پردهء محمل را ، همچنانكه به درون ضريح مسى برده بوديم ، بيرون آورديم و آن را بر روى محمل قرار داديم و سپس به وسيلهء شتر مخصوص محمل ، آن را به بيرون مسجد برديم .\r\nسربازان سلطنتى و مصرى در دو صف بيرون از باب السلام ، به همراه گروه موزيك قرار گرفته بودند . كاروان ما در حالى كه گروه موزيك نغمه‌هاى شاد و زيبايى را اجرا مىكرد از همان مسيرى كه آمده بوديم ، به حركت درآمد تا اين كه از دروازه عنبريه خارج شديم .\r\nمحمل را در اردوگاه خود ، در برابر سراپردهء امير بر زمين قرار داديم و تعدادى از نگهبانان را مأمور حفاظت از آن نموديم . در اين هنگام جناب سرلشكر عثمان پاشا فريد ، شيخ مسجد و والى مدينه براى ديدار ما به اردوگاه آمد . استقبال باشكوهى از او به عمل\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n[ تصوير 
  ] آورديم به طورى كه سربازان ما در دو طرف راست و چپ از دروازهء عنبريه تا سراپردهء امير ، صف كشيدند و هنگامى كه نامبرده وارد شد ، پس از اداى سلام نظامى ، بيست و يك گلوله توپ شليك كردند . اينجانب به همراه خزانه‌دار و افسران نگهبان و كارمندان محمل در انتظار او بوديم . مدت سه ربع ساعت در مجلس ما گذراند . در هنگام توديع نيز همانند ورود ، تشريفات انجام گرديد . نظم سربازان و حسن برخورد ما موجب خوشوقتى و رضايت او شده بود و هنگامى كه نظم افسران و لباس زيباى آنان را ديد ، زبان به مدح و تعريف آنان گشود . والى به هنگام ورود و خروج خود از اردوگاه ، بر كالسكه‌اى زيبا سوار بود و دو اسب اروپايى كالسكه را به حركت درمىآورد و سورچى آن ، شخصى از اهل مدينه بود . در جلو و پشت كالسكه حدود بيست اسب‌سوار غير نظامى در حركت بودند .\r\nنامبرده عبا و قبايى سفيد بر تن داشت ، در حالى كه عمامه با كلاه تركى بر سر گذاشته بود .\r\nبر چشمانش عينكى بود و ريشى سياه داشت و در چهره‌اش توانستيم تقوا و وقار را\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nمشاهده كنيم . اهل مدينه به خاطر نداشتن طمع و حسن عمل و برخوردش ، او را دوست دارند و محترمش مىشمارند ؛ زيرا وى بيش از يك ريال از شترانى كه از مدينه خارج مىشوند ، دريافت نمىكرد و ( مدعىّ ) هم يك ريال مىگرفت .\r\n\r\nسلطان مكله و شحر\r\nپيش از آن كه دربارهء مدينهء منوره و وصف آن و آثارش و همچنين دربارهء مسجد نبوى و تاريخچهء آن صحبتى به ميان آوريم ، مختصرى دربارهء سلطان مكله و شحر كه به همراه كاروان او در اين مسير حركت كرديم و از علوّ نفس و اخلاق كريمه و نظر بلند او برخوردار بوديم ، سخن به ميان مىآوريم ، مكله و شحر دو بندر در جنوب سرزمين عرب است كه بر ساحل اقيانوس هند قرار گرفته‌اند و ميان اين دو بندر و عدن ، 24 ساعت راه با كشتى فاصله دارد .\r\nنام اين دو شهر بر شخصى كه بر آن سلطنت مىكند ، قرار داده شده است . جمعيت اين دو بندر حدود دويست هزار نفر بوده و طبق اطلاعى كه از فرزند سلطان به دست آوردم ، تعداد شش هزار سرباز در آن وجود دارد و امير داراى سه كشتى تجارى بزرگ است كه در اقيانوس هند به تجارت اشتغال دارد .\r\nما به همراه سلطان مكله و شحر ( عوض بن عمر القعيطى ) مسير مكه تا مدينه را با كاروان او طى كرديم كه فرزند دوّم او ( عمر بن عوض القعيطى ) نيز در خدمت پدر بود اما غالب ، فرزند بزرگتر را پدر جهت ادارهء امور مملكتى به هنگام غيبت خود براى انجام سفر حج ، جانشين قرار داده بود .\r\nفرزند غالب كه بنام محمد به همراه كاروان پدر بزرگ خود آمده بود ، همچنين خانوادهء سلطان و نمايندهء او آقاى حسين محضار الشريف و پزشكى هندى و حدود نود سرباز كه از نژاد سودانى و هندى بودند ، همگى در كاروان سلطان قرار داشتند . اين سربازان اسلحه‌اى به سبك فتيله‌اى قديمى را با خود حمل مىنمودند در صورتى كه در كشور خود از اسلحه‌اى پيشرفته از نوع « هنرى مارتينى » استفاده مىكردند . دولت اجازهء ورود اين نوع سلاحها را به عربستان نمىداد در صورتى كه اينجانب در دست اعراب ،\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nانواع تفنگ‌هاى تازه‌اى از مدلهاى مارتينى و فورد و ليمتفورد انگليسى و نيز مدلهاى ديگر فرانسوى و ايتاليايى و تفنگهاى سربى و جز اينها را ديدم .\r\nاين سلاح‌ها به وسيلهء قايقهاى بادبانى از بندرهايى كه در كنار دريا مانند جيبوتى و مصوع و غير آنان قرار دارد ، آورده شده و با قيمتهاى گزافى كه ارزش هر تفنگ از ده جنيه انگليسى كمتر نيست به فروش مىرسيد .\r\nبهترين هديه‌اى كه به عربها داده مىشد سلاح و مهمات آن است . تعداد زيادى از عربها به وسيلهء ( مقوّم ) از من تقاضاى گلوله مىكردند كه به خواستهء آنان پاسخ رد دادم .\r\nسربازان اين سلطان ، تفنگ‌هاى فتيله‌اى خود را همواره با فتيله‌اى روشن حمل مىنمايند كه باروت و گلوله‌ها را در ظرفهايى كه گاه بعضى از آنها نقره‌اى و گاه مسى و به شكل شاخ حيوان است قرار مىدهند . بر كمر خود كمربندهاى پهنى بسته‌اند كه چاقوى كوچك و بزرگى را در داخل پوشش نقره‌اى كه داراى نقش‌هاى زيبايى است ، قرار داده كه منظره‌اى بسيار زيبا به خود مىگيرند .\r\nاين افراد پيراهن گشادى از پنبه به تن دارند كه بر روى آن ، لباس تنگ بلند ديگرى كه همانند شلوار است به رنگ سفيد پوشيده‌اند . بر سر آنان عمامه‌هاى سفيد بزرگى قرار گرفته و نعال « 1 » به پاى خود دارند . بيشتر غذاى آنان را برنج و خردل و نخود و گوشت تشكيل مىداد و من نديدم كه سبزيجات بخورند و آنچه كه سربازان مىخوردند امير و خانواده‌اش نيز از همان استفاده مىكردند ليكن آنان اضافه بر آن از شيرينىجات مانند حليم و رشته فرنگى نيز در غذاى خود استفاده مىكردند . لباس سلطان همانند لباس فرمانروايان هند بود ، عكس نامه‌اى توسط فرزند سلطان و نوه‌اش برايم ارسال گرديد كه در اين باره خواهيم نوشت .\r\nپس از ديدن عكس ، لباس فرزند سلطان را مانند لباس افسران سوارهء انگليسى يافتم ، با اين تفاوت كه در لباس او زردوزيهاى زيبايى همانند لباس مراسم تشريفات قرار داشت و بر سرش كلاهى شبيه كلاه مصريان بود .\r\n\r\n\r\n","description":"","footnote":"\r\n( 1 ) - نوعى دمپايى بندى كه در بين عرب معمول است . « مترجم » .\r\n","page_name":" 442 ","page_number":442},
  {"content":"\r\n\r\n[ تصوير 
  ] لباس نوهء سلطان همانند لباس امراى سوارهء هندى است كه زردوزى شده بود .\r\nهمچنانكه در تصوير آنان ملاحظه مىكنيد در جشن‌هاى رسمى ، شمشيرها را به خود آويزان مىكنند .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\n[ تصوير 
  ] اما لباس ظاهرى زنان از پيراهنهايى تشكيل شده است كه از سر تا پاى آنان را پوشيده نگاه مىدارد و جز دو شكاف در ناحيهء چشم ، نقطه‌اى از بدن آنان ظاهر\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nنمىباشد . لباس اين خانمها از جنس « تنتنه » ساخته شده اما لباس خدمتكاران زن از حوله‌اى تشكيل شده كه پارچه را از نيمهء بدن تا زير دو پاى خود به بدن پيچيده و بر روى آن پيراهن سفيدى از وال به تن كرده‌اند ، در حالى كه سر و صورت و دستان آنان بيرون است . به هنگام سفر ما از مكه به مدينه ، به خصوص هنگامى كه قبل از طلوع آفتاب به حركت درمىآمديم ، همواره كاروان اثاثيهء آنان به تأخير مىافتاد ، به طورى كه مجبور بوديم تا آماده شدن آنان منتظر بمانيم . بنابراين ديدم بهتر است قسمتى از سربازان خود را به كمك آنان تعيين نمايم كه با اين كار ، كاروان آنان همواره با ما به حركت درآمده و تأخير نمىكردند .\r\n\r\nكمك امير به فقرا\r\nبه هنگام حركت خود ، تعداد زيادى از حجاج را كه به همراه كاروان محمل شامى بودند ، ديديم كه بر اثر ناتوانى در حركت ، از كاروان خود بازمانده و در سرزمينهاى ترسناكى بدون توشه و آب باقى مانده بودند . بنابراين بر اساس برادرى و اخوت اسلامى ، آنان را با خود همراه كرده و هنگامى كه تعداد آنان به چهل نفر رسيد ، امير به آنان لطف نمود و دستور داد كه با هزينهء وى بيست شتر جهت آنان كرايه شود و براى هر دو فقير ، يك شتر قرار داديم . از شانس خوب آنان اين بود كه دويست شتر كه وسائل خط تلگراف را با خود حمل مىكرد ، به همراه كاروان ما در حركت بود كه اين وسائل در نقاط معينى قرار داده مىشد . بنابراين توانستيم شترهاى مورد لزوم خود را از آنان كرايه كنيم . ليكن با ازدياد تعداد افراد جامانده در راه ، مجبور شدند كه به صورت متناوب از شترها استفاده كنند ، به طورى كه ضعيفان را يك در ميان بر روى شتران سوار مىكردند و افراد تواناى آنها پياده راه مىرفتند كه به اين صورت ، به سلامتى وارد مدينه شديم . اين تعداد به هفتاد و پنج نفر رسيده بود . افزون بر اينها ، به تعدادى از افراد در راه برخورد كرديم كه جسد آنان ساكت و آرام بر زمين افتاده بود كه پس از تكفين ، آنان را دفن نموديم . اين وضعيت در نتيجهء حركت تند كاروان شامى صورت گرفته بود . كاروان شامى آنچنان در حركت خود سرعت به خرج داده بود كه در راه به بيش از يكصد شتر جان داده برخورد كرديم و\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nاگر آنان در خود رحمى داشتند بدين صورت به انسان و حيوان ضرر نمىرساندند و در صورتى كه با ملايمت مسير خود را طى مىنمودند هيچ شخصى از كاروان باز نماند و حيوانى هم تلف نمىشد . بنابراين در عجله همواره پشيمانى و در ملايمت ، سلامتى نهفته است .\r\n\r\nهداياى امير به كارمندان محمل\r\nدر طول مسافرت ما از مكه به مدينه ، به علّت روح برادرى و كمك به ديگران كه در نهاد ما قرار داشت ، از هر گونه كمك و هميارى نسبت به كاروان سلطان و ديگر افراد غريب و بازمانده دريغ نكرديم . اين وضع سلطان را بر آن داشت كه هداياى گرانقيمتى را به عنوان پاداش براى ما در نظر گيرد . اين هدايا عبارتند از : شمشير و انگشترى از الماس به امير الحاج اسماعيل پاشا صبرى توپچى .\r\nشمشير و انگشترى الماس به رييس نگهبانان ابراهيم بك رفعت - نويسندهء سفرنامه - شمشير را در سمت راست تصوير زير ملاحظه مىكنيد .\r\n[ تصوير 
  ]\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nساعت نقره‌اى بسيار زيبايى به سرگروهبان نگهبانان مردان ، عبد الوهاب حبيب افندى .\r\nجعبه سيگارى از نقرهء روسى به افسر سواره ستوان يكم احمد كامل افندى .\r\nجعبه سيگارى از نقرهء روسى به سر گروهبان پزشك احمد كامل افندى .\r\nجعبه سيگارى از نقرهء روسى به ستوان دوم پياده محمد كامل افندى .\r\nساعت نقره‌اى كوچك به افسر توپخانه ستوان يكم اسماعيل كامل افندى .\r\nساعتى از جنس نيكل به ستوان يكم پياده ، ابراهيم احمد افندى .\r\nسنجاق طلا و دو النگوى كوچك از طلا براى دو دختر رييس نگهبانان ابراهيم بك رفعت .\r\nمبلغ 25 جنيه « وينتيا » را ميان نگهبانان توزيع نمود .\r\nهنگامى كه هداياى قيمتى را دريافت مىداشتيم ، مراتب تشكر و رضايتمندى خود را از تمام كمكهايى كه انجام داده بوديم به ما ابلاغ نمود و ما نيز متقابلا مراتب تشكر و امتنان را به دو اعلام كرديم .\r\n\r\nامير و اعراب ينبع البحر\r\nهنگامى كه امير تصميم به حركت از مدينه به ينبع را گرفت تا كشتىهاى بزرگى كه در آنجا بود او و همراهانش را به كشور خود منتقل نمايد ، منظرهء بسيار زيبايى به وجود آمده بود ؛ زيرا بزرگان ينبع و اعراب آن به محض شنيدن خبر ورود امير به مدينه ، همگى به صورت هيأت‌هايى بر او وارد شدند و هر كدام تقاضا مىكردند كه خود عهده‌دار حركت او شده و در خدمت امير باشند و هر گاه با يكى از آنان قرار مىگذاشت ، ديگرى براى فسخ آن مىآمد كه اين حالتها گاه به وسيلهء طعنه زدن به ديگرى و گاهى با كم كردن دستمزد وسائل حركت و گاهى با گرو گذاشتن افراد نزد امير جهت به سلامت رسيدن او به مقصد ، با يكديگر مشاجره مىكردند كه البته منظور همگى اين بود كه در خدمت امير باشند تا بتوانند پول بيشترى را در راه مدينه به دست آورند . اين هيأت‌ها آنچنان ازدحامى را در مقابل منزل امير به وجود آورده بودند كه به نظر مىآمد وى حاكم مدينه است ! بعد از\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nآن همه اصرار يكى از بزرگان اشراف به دو پيشنهاد كرد كه مبلغ دو هزار جنيه ميان بزرگان راه تقسيم كند تا بتواند با اطمينان خاطر مسير خود را طى نمايد و در غير اين صورت بهتر است به همراه محمل مصرى ، همچنانكه با او آمده است ، مراجعت نمايد .\r\nاينجا بود كه از هدايا و اموالى كه در اختيار شريف مكه و والى آن قرار داده بود بسيار پشيمان شد ، زيرا تصوّر مىكرد كه اين بذل و بخشش‌ها مىتواند او را به سلامت به جدّه برساند .\r\nبنابراين با والى مدينه درباره سفر خود صحبت كرد و از او تقاضا نمود كه تعدادى از سربازان خود را در اختيار وى قرار دهد و هزينه رفت و برگشت آنان را نيز خود بر عهده گرفت ليكن او از انجام اين تقاضا سرباز زد و گفت : سربازان خود را در مسيرى كه بيش از سه ساعت باشد نمىتواند به خارج از مدينه اعزام نمايد مگر آن كه دستورى در اين باره از دولت صادر شود و والى به او نصيحت نمود كه به همراه محمل حركت نمايد ؛ زيرا بهترين ضامن و ايجادكنندهء امنيت براى او مىباشد . با خاطرى افسرده و نگران از سوى او مراجعت كرد و دو تلگراف به شريف و والى مكه ارسال نمود كه در آنها از ايشان تقاضا شده بود كه اجازهء خروج سربازان را به همراه او بدهند و نامبرده مدت يك هفته در انتظار جواب تلگراف خود در مدينه ماند ليكن جوابى دريافت ننمود . سپس تلگرافى به شركت كشتيرانى خديوى زد و از آنان درخواست كرايه يك كشتى از شهر وجه به جده و سپس عدن را نمود . باز جوابى نرسيد كه ظاهرا به علّت مغايرت آن خواسته با نظر دولت بوده و يا اين كه كارمندان جواب تلگراف را كه مىبايد عودت دهند كوتاهى نموده و برگشت نزده‌اند . بد نيست بدانيم تلگرافى كه به مكه ارسال مىشود نخست به شام فرستاده شده سپس به سوئز و بعد به سواكن و سپس به جده و در آخر به مكه مخابره مىگردد .\r\nو من كه همواره جهت اطلاع از عيب اعراب و آگاهى از گفتهء آنان و كينه‌اى كه از او در دل گرفته بودند ، نزد امير رفت و آمد داشتم ، به امير گوشزد نمودم كه در چهرهء پيشنهاد دهندگان آثار سوء نيت را احساس مىكنم و از او خواستم كه با كاروان محمل ما حركت كند و جايگزينى براى آن قرار ندهد . امير نيز رأى ما را پسنديد و به جز تعداد اندكى ، كاروان او با ما به راه افتاد . امير شترانى از مكه كرايه كرده بود كه او را ابتدا به مدينه و سپس\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nبه جده انتقال دهند و هزينه آنها را تماما پرداخت نموده بود . هنگامى كه تصميم او تغيير يافت و بنا شد به ينبع يا وجه سفر نمايد ، شتربانان به همراه شتران خود فرار نمودند .\r\nهمچنين در مدينه شترانى را كرايه كرد و با اين كه شيخ محمد ابا حميدى تنظيم و كرايه كنندهء شتران تذكر داده بود كه پولى به شتربانان داده نشود ليكن تعداد بسيارى از آنان پول خود را از امير دريافت داشته و فرار كرده بودند و نامبرده با اين كه متعهد شده بود پولها را برگرداند ، 14 شتر ديگر بر شتران كرايه شده‌اى كه صاحبان آنها فرار نكرده بودند اضافه كرد ليكن اين تعداد ، كاروان امير را كفاف نمىداد و ساربانان مايل بودند كه از راه جده حركت نمايند . بنابراين به علّت كمبود شتر ناگزير تعدادى از خدمتكاران و غلامانش را از راه خشكى به سوى ينبع و سپس از راه دريا به سوى جده فرستاد .\r\nبرخورد عربها با اين امير ، مرا به ياد اشعارى انداخت كه عالمى مغربى درباره عرب حجاز در سفر حج خود در سال 1270 ه . سروده بود . نامبرده گفته است :\r\n من رام أن يلقى تباريح الكرب * فليأت أحلاف العرب \r\n يلقى الجمال و الجلال و الخشب * و الشّعر و الأوتاد حيثما انقلب \r\n هم اسرق الناس عن أم و أب * و اسمج الناس و اخزى من نهب \r\nهنگامى كه اعراب اين ابيات را شنيدند ، كمر همت به قتل او بستند ليكن خداوند او را از آنان مصون نگاه داشت . نامبرده بعدها اشعار خود را در مدح و ثناى شيخ احمد جمل از علماى ازهر تغيير داد و گفت :\r\n من رام أن يلقى تباريح الكرب * فليأت أحلاف العرب \r\n يلقى الجمال و الجلال و الحسب * و الشعر و الأوتار حيثما انقلب \r\n هم أشرف النّاس عن أم و أب * و اسمح الناس و أجزى من يهب \r\n\r\nحقوق امير و خواستهء او\r\nبه من اطلاع داده شد كه امير سالانه مبلغ 105000 روپيه كه معادل هفت هزار لير انگليسى است ، از انگلستان دريافت مىكند و اين حقوق در مقابل احترام به حقوق و\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nمصالح آنان در اين منطقه است . هنگامى كه فرزند امير نظم سربازان و زيبايى گروه ما را ديده از من تقاضا نمود كه جوخه‌اى از افراد موزيك و افسرانى كاردان در توپخانه جهت تعليم سربازان او ارسال نمايم . زمانى كه به مصر رسيدم . نامه‌اى كه عكس آن را در زير مىبينيد ، ارسال نمود . اين نامه را براى آگاهى خوانندگان از زبان و لهجه آنان و چگونگى اداى زبان عربى براى شما منعكس نمودم .\r\n[ تصوير 
  ] نامبرده در نامه‌اش علاوه بر تكرار درخواست خود ، حقوق اين افراد را از اينجانب سؤال كرده بود . در جواب نامه‌اش ، نامه‌اى نوشتم و در آن ضرورت صحبت در اين مورد با شخص خديو را به او گوشزد نمودم ؛ زيرا فرستادن گروههاى تعليم نظامى به كشورهاى خارجى نياز به دستور رسمى از سوى دولت را دارد . به همراه نامه‌ام عكسى از خود براى او و برادرزاده‌اش فرستادم ليكن نامبرده پس از سه نامه‌اى كه براى او فرستادم ، جوابى نداد و ارتباط خود را قطع نمود .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n\r\nمدينهء منوره\r\n\r\nنامها و موقعيت آن\r\nمدينه پايتخت دوم مملكت حجاز است و در شمال مكه قرار دارد . فاصلهء آن با مكه حدود پانصد كيلومتر مىباشد . مسافت ياد شده را ، از راه شرقى ، در صد و بيست و پنج ساعت و پنجاه دقيقه با حركت شتران محمل پيموديم .\r\nاين شهر در مدار طول 39 درجه و 50 دقيقهء شرقى و عرض 24 درجه و 32 دقيقه شمالى قرار گرفته است . مدينه در دشتى مسطح و هموار واقع شده كه اطراف چهارگانهء آن باز است .\r\n[ تصوير 
  ]\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nدر شمال شهر مدينه به فاصله 4 / 3 ساعت از آن ، كوه احد قرار گرفته است و در جنوب غربى آن كوه عير در نزديكى ذو الحليفه به فاصلهء يك ساعت و نيم واقع است . اين كوه صاف و بلند است كه آن را در تصوير 149 مىبينيد . مدينه و اطراف آن در تصوير 157 ديده مىشود . اين شهر داراى نامهاى فراوانى است كه نويسندهء كتاب « وفاء الوفاء » تعداد آن را به نود و چند نام رسانده است . مشهورترين نامهاى مدينه همانها است كه در قرآن آمده .\r\nقرآن آن را « مدينه » ناميده است همچنانكه مىفرمايد :\r\n يَقُولُونَ لَئِنْ رَجَعْنا إِلَى الْمَدِينَةِ لَيُخْرِجَنَّ الْأَعَزُّ مِنْهَا الْأَذَلَّ  « 1 »\r\nو نيز فرموده است :  وَ مِمَّنْ حَوْلَكُمْ مِنَ الْأَعْرابِ مُنافِقُونَ وَ مِنْ أَهْلِ الْمَدِينَةِ  « 2 »\r\nو نيز قرآن از آن به « يثرب » ياد كرده كه نام مشهور آن در پيش از هجرت است ؛\r\n وَ إِذْ قالَتْ طائِفَةٌ مِنْهُمْ يا أَهْلَ يَثْرِبَ لا مُقامَ لَكُمْ فَارْجِعُوا  « 3 »\r\nزجاجى گفته است يثرب نام سازندهء اين شهر است كه او يثرب بن قانية بن مهلاييل بن ارم بن عبيل بن عوص بن ارم بن سام بن نوح بوده است .\r\n« دار » نام ديگر مدينه است كه خداوند مىفرمايد :\r\n وَ الَّذِينَ تَبَوَّؤُا الدَّارَ وَ الْإِيمانَ مِنْ قَبْلِهِمْ يُحِبُّونَ مَنْ هاجَرَ إِلَيْهِمْ  « 4 »\r\nپيامبر صلّى اللّه عليه و إله اين شهر را « طيبه » و « طابه » نيز ناميده است كه از طيب ؛ يعنى نيكو و به معناى بوى خوش گرفته شده است .\r\n\r\nساختمانهاى مدينه\r\nبيشتر ساختمانهاى اين شهر را از سنگهايى مىسازند كه از معادن سنگ نزديك به شهر تهيّه\r\n\r\n\r\n","description":"","footnote":"\r\n( 1 ) - منافقون : 8\r\n( 2 ) - توبه : 101 / 3\r\n( 3 ) - احزاب : 13\r\n( 4 ) - حشر : 9\r\n","page_name":" 452 ","page_number":452},
  {"content":"\r\n\r\nمىشود . خانه‌هاى آن تنگ و غير منظم و غالبا بدون حياط است . ساختمانها نوعا دو طبقه و سه طبقه يا بيشتر بود و به ندرت در آن ساختمان يك طبقه ديده مىشود . بيشتر طبقات همكف آن پر از كالاهاى تجارتى بود و اتاقهاى آنها تنگ شبيه زيرزمينهاى خانه‌هاى ما در مصر مىباشد ، با اين تفاوت كه اتاقهاى مدينه داراى پنجره است .\r\nمغازه‌هاى آن داراى دربى بلند به ارتفاع يك متر از سطح زمين است و خانهء بزرگان و اشراف آن داراى ساختمانى مجلل و استوار مىباشد كه منظرهء بيرونى آن بسيار زيباست [ تصوير 
  ]\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nو نماى آن به وسيلهء آجر سياه با پنجره‌ها و نورگيرهاى چوبى منبت‌كارى شده‌اى ساخته شده است . درب خانه‌ها معمولا از زمين بالاتر بود .\r\nهمچنانكه در تصوير صفحهء قبل بزرگترين مسافرخانهء آن را از روبرو ملاحظه مىكنيد ، اين ساختمان معروف به « دار السرور است » كه هم اكنون - سال 1326 ه . - در اختيار ورثهء سيد عبد اللّه مدنى است كه يكى از اعضاى مجلس اداره كنندهء مدينه مىباشد .\r\nدر تصوير زير دورنمايى از مدينه را از سمت جنوب غربى ملاحظه مىكنيد .\r\n[ تصوير 
  ] كوچه‌هاى مدينه بسيار تنگ است كه عرض هر يك از آنها ، از يك الى دو متر تجاوز نمىكند و عرض خيابانهاى آن نيز از چهار متر بيشتر نيست كه بهترين خيابان آن ، خيابان غرب مسجد النبى است كه آن را « حارة الساحه » مىنامند و طولانىترين خيابان شهر به شمار مىآيد .\r\nدر اين خيابان زيباترين بناها قرار دارد . خانهء والى مدينه نيز در اين خيابان است .\r\nخيابان بعدى « خيابان موصل » است كه كنار مسجد و در سمت باب السلام قرار دارد ، اين\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nخيابان با سنگ مفروش شده ليكن زمين آن ناهموار است . كوچه‌هاى مدينه را به سبب تنگى آنها « أزقه » مىنامند و از آن جمله است در شمال مسجد النبى ، « زقاق البقر » ، « زقاق الخياطين » ، « زقاق الحبس » ، « زقاق عنقينى » ، « زقاق السمهيدى » ، « زقاق البدور » ، « زقاق الأغوات » و « كوچه بقيع » . در كوچهء بقيع ( حارة البقيع ) كاروانسرايى قرار دارد كه سنگ نوشته‌اى بر ديوار آن قرار گرفته و بر روى آن اين جمله نوشته شده است :\r\n« وقف هذا الرباط المبارك لوجه اللّه تعالى العبد الفقير ياقوت المظفّرى المنصورى و الماردانى على الفقراء و المساكين الغرباء الرجال خاصة دون النساء تقبّل اللّه منه و اثابه الجنة برحمته و كرمه بتاريخ ست و سبعمائة » . « 1 »\r\nو در سمت جنوب مسجد ، « زقاق باهو » ، « زقاق الكبريت » ، « زقاق القماشين » ، « زقاق حيدر » ، « زقاق الحجامين » و « زقاق مالك بن انس » قرار گرفته است .\r\nمدينه داراى دو باروى درونى و بيرونى است و نخستين كسى كه براى مدينه حصار قرار داد ، محمد بن اسحاق جعدى بود كه در سال 236 ه . حصارى بلند به دور آن كشيد تا شهر را از حملهء اعراب صحرانشين و جنگهاى بدويان مصون دارد و براى اين حصار چهار درب ؛ يكى در مشرق كه از آنجا به سوى بقيع الغرقد خارج مىشدند و در غرب كه از آن به طرف وادى عقيق و قبا مىرفتند . از درون ، در نزديكى اين دروازه جايگاهى قرار داشت كه پيامبر صلّى اللّه عليه و إله در آنجا نماز عيد مىگزارد و دربى در شمال غربى بوده كه از آن به طرف قبرستان شهدا در احد خارج مىشده‌اند و در سال 372 ه . عضد الدوله فرزند بويه وزير طائع للّه بن مطيع حصار مدينه را تعمير كرد . اين حصار بعدها خراب شد ، به طورى كه جز آثارى از آن باقى نماند . آيا اين حصار در محل حصار ساخته شده به وسيلهء جعدى بوده يا خير ، هيچگونه اطلاعى در دست نيست . تا اين كه به وسيلهء محمد بن منصور معروف به جواد اصفهانى وزير امير موصل ، حصار استوار مستحكمى در اطراف مسجد\r\n\r\n\r\n","description":"","footnote":"\r\n( 1 ) - « اين رباط مبارك به خاطر خداى بزرگ از طرف بندهء فقير ، ياقوت مظفّرى منصورى و ماردانى براى فقرا و مساكين و غريبان مرد ، غير از زنان ، وقف شده است . خداوند آن را قبول نمايد و او را در جهت رحمت خود در بهشت قرار دهد ! » .\r\n","page_name":" 455 ","page_number":455},
  {"content":"\r\n\r\nنبوى در سال 540 ه . بنا گرديد . ابن اثير مىگويد : در مدينه شخصى را ديدم كه نماز جمعه بجاى مىآورد ، چون از نماز فارغ شد جمال الدين را دعا نمود ، از او علّت را جويا شدم ، گفت : بر هر مسلمان ساكن مدينه واجب است كه او را دعا كند ؛ زيرا ما در ضرر و تنگدستى و تنگى معيشت بوديم ، او هرگز ما را رها نكرد و ما را پوشانيد و سيرمان نمود و بر شهر ما حصارى بنا كرد ، چگونه او را دعا نكنيم و خطيب آنان هم در خطبه‌اش مىگفت : « خداوند نگه دارد حرمت كسى را كه حرمت حرم تو را با كشيدن ديوار محفوظ داشت » و چون مردم خارج مدينه زياد شدند ، الملك العادل نور الدين محمود بن زنگى به سال 557 ه . دستور ساختمان حصار ديگرى در بيرون حصار اول داد كه در سال 558 ه .\r\nساخته شد و تاريخ بنا بر لوحى آهنين نوشته شد كه آن را بر باب البقيع آويختند .\r\nطول مسافت آن از دروازهء غربى در جايگاه نماز پيامبر صلّى اللّه عليه و إله تا درگاه باب السلام 645 ذراع بود و ميان باب البقيع و درگاه درب مسجد معروف به « باب جبرائيل » 433 ذراع بود كه احتمالا اين حصار در همان محلى بوده كه عضد الدوله حصارى ساخته و از ميان رفته است ؛ زيرا حصار قبلى در غرب ، در كنار جايگاه نماز پيامبر صلّى اللّه عليه و إله بوده كه اين حصار هم اين چنين بود . اين حصار در سال 755 ه . به وسيلهء ملك صالح بن ملك ناصر محمد بن قلاوون تجديد و تعمير گرديد و باز بعضى از قسمتهاى حصار را در سال 881 ه . سلطان قايتباى تجديد بنا نمود . پس از مدتى حصار خارجى فرو ريخت ولى حصار داخلى را سلطان سليمان بن سلطان سليم به سال 939 ه . تجديد بنا كرد و اساس را بر پايه‌هاى حصار قديمى بنا گذاشت كه در سال 946 ه . به پايان رسيد و مدتى تعميرات حصار تعطيل گرديد ولى بار ديگر آن را تكميل كردند . هزينه‌اى كه در اين تعمير و ترميم مصرف شد بالغ بر يكصد هزار دينار بود . طول ديوارى كه تعمير شد حدود 3072 ذراع معمارى ( برابر با 75 سانتىمتر ) بود . همچنانكه در تصوير ( 160 ) ملاحظه مىكنيد بر اين حصار پنج درب تعبيه گرديد . يك درب كه از آن به سوى بقيع خارج مىشدند و به باب البقيع و يا باب الجمعه معروف بود ، بر روى اين درب اين نوشته قرار دارد :\r\n« جدّده السلطان سليمان سنة 945 ه . ، و السلطان محمد خان بن ابراهيم خان سنة 1078 ه . »\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nو نوشتهء ديگرى است بر لوحى مسى كه در آن آمده است :\r\n« و عمّره السلطان محمود سنة 1162 ه . »\r\nو در كنار اين درب ، در سمت شمال ، درب جديدى كه به نام « باب المجيدى » است و نزديك دار الضيافه واقع شده ، ساخته شد . در سمت شمال غربى ، مقابل كوه سلع دربى قرار دارد كه ميان انتهاى حصار و قلعهء مدينه قرار داشت كه معروف به « باب الشامى » [ تصوير 
  ] مىباشد . زير آن در طرف غرب ، درب كوچكى ساخته شد كه به جنوب غربى قلعه باز مىگردد و سپس « باب المصرى » بود كه در وسط سمت غربى قرار دارد و آن را محمد على پاشا بعد از جنگ با وهابيها و تعمير ديوار داخلى مدينه ساخت . اين حصار توسط سلطان عبد العزيز عثمانى به سال 1285 هجرى مجددا تعمير گرديد . ارتفاع حصار را حدود 25 متر قرار داد و بر آن 40 برج ساخت كه برجها بر تمام اطراف و نواحى مدينه مسلط بودند .\r\nوى اين حصار را براى دفاع از شهر بنا كرد و در آن زاغه‌هايى پر از آلات دفاعى و\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nذخاير جنگى قرار داد ، همچنين روزنه‌هايى در آنها به وجود آورد كه به وسيلهء اين روزنه‌ها با مهاجمان مىجنگيدند . در غرب دروازهء بقيع نيز درب ديگرى بوده به نام « باب الصغير » كه در جنوب غربى قلعه قرار داشته است .\r\nبعدها در قسمت غربى حصار داخلى ، حصار وسيع ديگرى ساخته شد كه خانه‌هاى خارج حصار اول را احاطه مىكرد و از بقيع در جنوب غربى شروع مىشد و به قلعه‌اى كه سلطان سليمان در سال 939 ه . ساخته بود ، منتهى مىگرديد . اين حصار دوم داراى پنج درب بود كه دو درب در نزديك بقيع قرار داشت كه يكى را باب العوالى و ديگرى را باب الكوفه مىناميدند و در جنوب اين دو درب ، درب ديگرى بنام باب السد يا باب قبا قرار داشت كه از آن به قبا مىرفتند .\r\nو در قسمت غرب حصار ، باب العنبريه قرار داشت كه از آن به سوى حرّه و وادى عقيق مىرفتند . اين درب را باب الحميدى نيز مىناميدند ؛ زيرا سلطان عبد الحميد آن را در سال 1305 ه . مجددا تعمير و حصارش را اضافه نمود . اين مطلب را به صورت نوشته‌اى بر روى درب ديدم ( تصوير صفحهء 415 ) .\r\nدرب عنبريه از حصار خارجى و باب المصرى از حصار داخلى درست مقابل هم قرار داشتند كه از آن ، كاروانها داخل و خارج شهر مىشدند . در انتهاى حصار خارجى ، نزديك قلعهء مدينه ، درب ديگرى باز كردند كه امروزه آن را « باب الكومه » مىخوانند . اين درب درست مقابل كوه سلع واقع شده است .\r\nاين حصار به وسيلهء خشت خام و گل و گچ ساخته شده است و ظاهرا در محلى كه به وسيلهء اسحاق بن محمد جعدى حصار ساخته شد ، بنا گرديده است . اين حصار در زمان حملهء وهابيها به مدينه ، طبق آنچه كه ميان مردم اين شهر معروف است ، ساخته شد .\r\nهم‌اكنون قسمتهاى زيادى از اين ديوار منهدم گرديده است .\r\nميان حصار داخلى از غرب و خانه‌هايى كه در غرب آن قرار دارد ، فضاى وسيعى حدود 400 متر قرار دارد كه به وسيلهء يكى از پادشاهان آل عثمان خريدارى و وقف گرديده است . طبق وقفنامه ، اين فضا را جايگاهى براى استقرار حجاج و قافله‌ها قرار داد و بدين مناسبت آن را « مناخه » ناميدند . سپس اين فضا در ميان دو حصار قرار گرفت و\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nقسمتى مستقل درآمد كه در آن نماز جمعه به پا مىگرديد .\r\nمدينه داراى 17 مسجد و 18 كتابخانه و 17 مدرسه است كه در آن دروس ابتدايى تدريس مىشود و نيز مدرسه‌اى پيشرفته و 12 مكتبخانه براى نوجوانان ساخته‌اند كه در هر يك از آنان فقيهى به همراه آموزگارى قرار دارد . تعداد دانش‌آموزان در مكتبخانه‌ها 320 نفر و تعداد دانش‌آموزان در مكتبخانهء پيشرفته 55 نفر مىباشند كه اين تعداد مربوط به سال 1309 ه . است . همچنين اين شهر داراى هشت تكيه و بيست و يك سقاخانه و بيمارستان و يكصد و هشت كاروانسرا براى فقرا و قلعه و پادگان سربازان و ساختمان حكومتى بزرگى است .\r\nاز محل استقرار پليس آن ديدن كردم كه در آن رييس پليس به همراه منشىهاى خود بر روى جايگاههاى بلندى كه ارتفاع آن از سطح زمين چهل سانتيمتر بود نشسته بودند و روى آن به وسيلهء فرش و يا حصير پوشانيده شده بود . مدينه داراى ده پاسگاه پليس و دو حمام است كه يكى از حمامها درون مدينه به وسيلهء سلطان سليمان قانونى بنا گرديده و ديگرى در مناخه قرار دارد . اين دو حمام بسيار شبيه به حمامهاى مصر است و در آن ، ساعت آفتابى براى تعيين وقت نيز قرار دارد . مدينه داراى 4000 خانه و 932 فروشگاه و انبار و 4 شركت تجارتى ( نمايندگى ) و 18 نانوايى و 36 قهوه‌خانه و 4 فروشگاه رنگ‌فروشى و 485 باغ است كه در اين باغها درختان خرما و انگور و ساير ميوه‌ها كاشته شده است .\r\nدر اينجا از شرح مختصر دربارهء ساختمانهاى مدينه فارغ مىشويم و به توضيح بعضى از آثار آن مىپردازيم :\r\n\r\nمساجد مدينه\r\nمسجد پيامبر صلّى اللّه عليه و إله را در فصلى جداگانه به صورت مشروح بيان خواهيم كرد . مسجد حمزه عليه السّلام و مسجد قبا را پيشتر توضيح داديم كه در اينجا باقى مانده از اين مساجد را به نظر شما مىرسانيم :\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n\r\n1 - مسجد قبلتين\r\nاين مسجد را در تاريخ 24 محرم سال 1318 ه . زيارت كردم . مسجد قبلتين در [ تصوير 
  ]\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nشمال غربى مدينه بر روى تپه‌اى در كناره دشت عقيق الصغير ساخته شده است .\r\nفاصلهء ميان اين مسجد و چاه رومه كه در شمال مسجد قرار گرفته است ، حدود 15 دقيقه مىباشد .\r\nاين مسجد هم‌اكنون خرابه‌اى است كه به جز قسمتهايى از ديوارهاى آن ، ساختمانى از آن باقى نمانده است .\r\nاين مسجد در سال 893 ه . به وسيلهء شاهين جمالى ، بزرگ خدمهء حرم پيامبر صلّى اللّه عليه و إله ( شيخ الخدام ) سقف زده شد و در دوران سلطان سليمان در سال 950 ه . نيز تعمير و تجديد بنا گرديد . تاريخ اين ساختمان را بر لوحى در آن ديدم .\r\nدر مناسبت نامگذارى آن به « مسجد القبلتين » گفته‌اند كه يحيى از عثمان بن محمد بن اخنس روايت كرده كه گفت :\r\nرسول خدا صلّى اللّه عليه و إله از زنى بنام امّ بشر بن براء ، از بنى سلمه ديدن كرد . آن زن براى آن حضرت غذايى آماده ساخت و حضرت و يارانش از آن غذا ميل كردند ، هنگامى كه ظهر فرا رسيد ، رسول خدا به همراه اصحاب خود در مسجد قبلتين مشغول نماز شدند هنگامى كه دو ركعت از نماز را به جاى آورد ، به وى دستور داده شد كه رو به كعبه نمايد ، پس رسول خدا و يارانش به طرف كعبه چرخيدند .\r\nزمخشرى گفته است : مردان به جاى زنان و زنان در مكان مردان قرار گرفتند و همگى رو به سوى ناودان ايستادند و اين سمت همان قبله‌اى بود كه خداوند درباره‌اش فرموده :  فَلَنُوَلِّيَنَّكَ قِبْلَةً تَرْضاها  « 1 » از اين رو به آن مسجد القبلتين گفته‌اند .\r\n\r\n2 - مسجد فتح\r\nدر شمال غربى مدينه ، كوهى است كه بدان « سلع » گويند و مسجد فتح بر روى قطعه‌اى از اين كوه بنا گرديده است . اين مسجد به نامهاى « احزاب » و « مسجد الأعلى » نيز خوانده شده و آن در محلى بنا گرديده كه رسول گرامى صلّى اللّه عليه و إله در آن براى پيروزى مسلمانان\r\n\r\n\r\n","description":"","footnote":"\r\n( 1 ) - بقره : 144\r\n","page_name":" 462 ","page_number":462},
  {"content":"\r\n\r\nبر احزاب در جنگ خندق دعا كرد و خداوند دعاى او را اجابت نمود و بادى سخت بر لشكر كفر وزيدن گرفت به طورى كه ديگهاى آنان برگشت و چادرهايشان از جا كنده شد و سربازانى نازل شدند كه به چشم ديده نمىشدند و سرانجام مشركان زبون و ذليل شده و رو به هزيمت نهادند .\r\nاحمد بن حنبل از افراد معتبرى از جابر بن عبد اللّه نقل كرده است كه پيامبر صلّى اللّه عليه و إله در سه روز ؛ يعنى روزهاى دوشنبه ، سه شنبه و چهارشنبه در مسجد فتح دعا كرد و روز چهارشنبه ميان نماز ظهر و عصر دعاى ايشان مستجاب شد ، دعاى حضرت طبق روايتى كه ابن زباله از عمر بن حكم روايت كرده چنين بوده است :\r\n« أللّهمّ لك الحمد هديتني من الضّلالة فلا مكرم لمن اهنت و لا مهين لمن أكرمت ، و لا معزّ لمن أذللت ، و لا مذلّ لمن أعززت ، و لا ناصر لمن خذلت ، و لا خاذل لمن نصرت ، و لا معطي لما منعت و لا مانع لما أعطيت و لا رازق لمن حرمت و لا حارم لمن رزقت و لا رافع لمن خفضت ، و لا خافض لمن رفعت ، و لا خارق لمن سترت و لا ساتر لمن خرقت و لا مقرّب لما باعدت و لا مباعد لما قربت » .\r\nدعاهاى ديگرى نيز از حضرت روايت شده كه بهترين آنها در صحيح از ابن عمر روايت شده است : پيامبر صلّى اللّه عليه و إله به هنگام سختىها ، اين دعا را مىخواندند :\r\n« لا إله إلّا اللّه العظيم الحليم ، لا إله إلّا اللّه ربّ العرش العظيم ، لا إله الّا اللّه ربّ السّماوات و ربّ الأرضين ، ربّ العرش الكريم » .\r\nمسجد فتح به وسيلهء عمر بن عبد العزيز تعمير گرديد و رواقى با سه ستون بر آن نهاده شد . ليكن اين مسجد ، بعدها ويران گرديد تا اين كه در سال 575 ه . به وسيلهء سيف الدين الحسين بن ابى الهيجاء ، يكى از وزيران دورهء عبيديان در مصر ، تجديد و تعمير گرديد .\r\nاين مسجد را به صورت يك رواق و سه ستون بنا كرد و بر آن گنبدى مستحكم قرار داد .\r\nطول آن از شمال به جنوب بيست ذراع و از شرق به غرب هفده ذراع بود .\r\nدر پايين مسجد فتح ، در قسمت جنوب ، دو مسجد ديگر قرار گرفته است كه\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nنخستين آن « مسجد سلمان » است و به ديگرى كه در جنوب آن قرار دارد « مسجد على عليه السّلام » گفته مىشود . اين دو مسجد به وسيلهء امير سيف الدين ياد شده ، در سال 577 ه .\r\nتجديد و تعمير گرديد و در سال 876 ه . مسجد على عليه السّلام به وسيلهء امير مدينه ، زين الدين ضغيم بن حشرم مجددا تعمير گرديد . طول مسجد سلمان از شرق به غرب ، هفده ذراع در عرض 14 ذراع مىباشد و مسجد دوم از شمال به جنوب سيزده ذراع در طول 16 ذراع است .\r\n\r\n3 - مسجد الإجابه\r\nاين مسجد در شمال بقيع ، سمت چپ شخصى كه به سمت « عريض » حركت مىكند ، قرار گرفته و بر روى تپه‌هايى كه از آثار دهكدهء بنى معاوية بن مالك بن عوف از قبيله اوس بوده ، ساخته شده است و اين محل ، مسجد اين قبيله به شمار مىرفته است .\r\nعلت تسميهء آن بدين نام ، اين چنين بوده كه طبق روايت مسلم در صحيح خود از عامر بن سعد از پدرش كه رسول خدا صلّى اللّه عليه و إله روزى از « عاليه » به مسجد بنى معاويه وارد شد و دو ركعت نماز به جاى آورد و همگى با او نماز خوانديم و پس از اقامهء نماز به دعا پرداخت .\r\nدعاى آن حضرت بسيار طولانى شد ، پس از پايان دعا رو به سوى ما كرد و فرمود : از خداوند سه چيز خواستم كه دو خواسته‌ام را عطا كرد و از يكى منعم نمود ، از او خواستم امت مرا با خشكسالى نميراند پس اجابت نمود . از او خواستم امت مرا با غرق شدن نميراند پس اجابت نمود و از او خواستم كه ميان امت من جنگ و ستيز نباشد ، پس اين را از من منع كرد .\r\nنويسندهء كتاب « وفاء الوفا » در قرن نهم اين مسجد را اندازه‌گيرى كرده است كه از شمال به جنوب بيست ذراع كمى كمتر و از شرق به غرب 25 ذراع كمى كمتر بوده است .\r\n\r\n4 - مسجد الرايه\r\nاين مسجد بر روى كوهى است به نام ذباب و در سمت چپ شخصى است كه از راه شام وارد مدينه مىشود . به همين علّت بدان « مسجد ذباب » نيز مىگويند . ابن شبّه از\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nعبد الرحمن اعرج روايت مىكند كه : رسول خدا صلّى اللّه عليه و إله بر فراز كوه ذباب نماز بجاى آورد و نيز از ربيع بن عبد الرحمن بن ابى سعيد خدرى روايت شده كه پيامبر خدا صلّى اللّه عليه و إله در جنگ خندق ، چادرى بر فراز كوه ذباب افراشته بود .\r\nو سبب نام‌گذارى آن به « مسجد الرايه » طبق روايتى كه واقدى نقل مىكند اين است :\r\n[ وقتى كه سپاهيان مدينه براى جنگ حرّه بالاى خندق صف بسته بودند 
  ] يزيد بن هرمز امير موالى ، روى كوه ذباب مىجنگيد ، در حالى كه رييس آنان پرچم مدنىها را بر آن به اهتزاز درآورده بود . ( اين مسجد را در انتهاى عكس صفحهء 421 در قسمت چپ پايين بر بالاى قلّه مىبينيد ) .\r\n\r\n5 - مسجد سقيا\r\nسقيا چاهى در حرّه ، غرب مدينه است و اين مسجد در كنار آن قرار دارد كه هم‌اكنون در اين محل گنبد معروفى است بنام « قبة الروس » در ابتداى باب العنبريه . روايتى است كه ترمذى آن را صحيح دانسته است و به سند معتبر از على بن ابيطالب عليه السّلام چنين نقل مىكند : على بن ابيطالب عليه السّلام فرمود : همراه پيغمبر صلّى اللّه عليه و إله در جنگ بدر ، راهى « حرة السقيا » شديم كه از آن سعد بن ابى وقاص بود . پيغمبر صلّى اللّه عليه و إله فرمود : برايم آب وضو بياوريد ، پس وضو ساخت و به طرف قبله ايستاد و گفت : « پروردگارا ! ابراهيم بنده و خليل تو بود و در دعاى خود از براى اهل مكه بركت خواست ، من هم بنده و رسول تو هستم و از تو مىخواهم كه به ترازوى اهل مدينه بركت دهى ، همانگونه كه به اهل مكه بركت دادى و هر بركتى دو بركت به همراه داشته باشد » . احمد و طبرانى رواياتى را نقل مىكنند كه رسول خدا صلّى اللّه عليه و إله در آن محل نماز گزاردند كه در محل نماز حضرت ، مسجد ساخته شده است . نويسندهء كتاب « وفاء الوفا » اين مسجد را اندازه‌گيرى كرده كه مقدار آن ، هفت ذراع در هفت ذراع بوده است .\r\n\r\n6 - مسجد فضيخ\r\nاين مسجد در شرق مسجد قبا ، در آغاز دشتى است مرتفع كه مسجد كوچكى بوده و\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nنويسندهء كتاب وفاء الوفا گفته است : يازده ذراع طول و يازده ذراع عرض دارد و سبب اين نام‌گذارى روايتى است كه ابن شبه از جابر بن عبد اللّه انصارى نقل كرده است . جابر مىگويد ، پيامبر صلّى اللّه عليه و إله بنى نضير را محاصره كرد و چادر خود را نزديك مسجد فضيخ برپا نمود و شش شبانه‌روز در محل مسجد فضيخ نماز به جاى مىآورد . هنگامى كه نوشيدن خمر تحريم گرديد ، خبر به ابو ايوب كه در جمع انصار بود و در حالى كه شراب انگور مىنوشيدند رسيد ، پس دهانهء مشكها را باز كردند و آنچه در آن بود ريختند و بدين علت مسجد به نام « مسجد فضيخ » خوانده شد . فضيخ در لغت به معناى شراب انگور است و نيز بدان مسجد الشمس هم گفته مىشود ؛ زيرا در منطقه‌اى بلند در شرق مسجد قبا قرار گرفته بنابراين آفتاب ابتدا بر او مىتابد ! « 1 »\r\n\r\n7 - مسجد بنى قريظه\r\nاين مسجد در شرق مسجد فضيخ و دور از آن در حرّهء شرقيه واقع است و ظاهرا روايتى كه در صحيحين از ابى سعد خدرى آمده ، در همين مورد است . اين روايت مىگويد : بنى قريظه در حكميّت سعد بن معاذ كنار آمدند . بنابراين رسول خدا صلّى اللّه عليه و إله به دنبال سعد ، شخصى را فرستاد . سعد در حالى كه بر روى الاغى سوار بود آمد ، هنگامى كه به نزديكى مسجد رسيد رسول خدا صلّى اللّه عليه و إله به انصار فرمود : براى بزرگ خود يا والاترين خود قيام كنيد . سپس به سعد فرمود : اين قوم حكميت تو را پذيرفته‌اند . سعد گفت : « نقتل\r\n\r\n\r\n","description":"","footnote":"\r\n( 1 ) - وجه تسميهء آن به مسجد الشمس چنين است كه رسول خدا صلّى اللّه عليه و إله در اين مكان بر زانوى على عليه السّلام به خواب رفتند .\r\nهنگامى كه بيدار شدند ، خورشيد غروب كرده بود . آن حضرت به على عليه السّلام فرمود : آيا نماز عصر خوانده‌اى ؟\r\nعلى عليه السّلام گفت : خير ، پيامبر صلّى اللّه عليه و إله دست به دعا برداشت و فرمود : « خدايا ! اگر على در طاعت تو و رسول تو است خورشيد را بر او بازگردان » ، اسماء گويد : من ديدم كه خورشيد پس از غروب كردن بر كوهها و زمين نور افشانى نمود و على عليه السّلام نماز عصر را به جاى آورد . البته بعضى گفته‌اند كه اين اتفاق در خيبر رخ داده است .\r\nحديث ردّ الشمس مورد اتّفاق فريقين است و كسانى چون ماوردى در اعلام النبوّه ، صفحهء 79 ، سيوطى در جمع الجوامع صفحهء 277 ، جلد پنجم ، بيهقى در دلائل النبوة ، سيوطى در خصائص الكبرى صفحهء 183 ، جلد دوم ، حافظ القاضى در الشفاء ، ابن سبع در شفاء الصدور ، ابن حجر عسقلانى در فتح البارى صفحهء 168 جلد دوم ، گنجى شافعى در كفاية الطالب صفحهء 237 ، ابن هجر هيثمى در الصواعق المحرقه صفحهء 76 ، آن را صحيح و موثق دانسته‌اند . « مترجم » .\r\n","page_name":" 466 ","page_number":466},
  {"content":"\r\n\r\nمقاتلتهم و تسبي ذرّيتهم » ؛ يعنى مردان آنها كشته شوند و زنان و كودكان آنان اسير گردند .\r\nاين مسجد در قرن نهم به وسيلهء نويسندهء كتاب « وفاء الوفا » اندازه‌گيرى شده كه مقدار آن 4 / 1 44 ذراع از شمال تا جنوب و عرض آن 43 ذراع بوده است و نيز گفته است كه در اطراف آن ديوارى قرار دارد كه ارتفاع آن به اندازهء نيم قامت است .\r\nاين ديوار در سال 893 ه . به وسيلهء شاهين جمالى ، شيخ مسجد نبوى تعمير و تجديد بنا گرديد .\r\n\r\n8 - مسجد بنى ظفر\r\nاين مسجد كه به « مسجد بغله » نيز معروف است در شرق بقيع به سمت حرّهء غربى واقع شده است . طبرانى از افراد موثقى روايت كرده است كه محمّد بن فضالة الظفرى كه يكى از صحابه پيامبر صلّى اللّه عليه و إله بوده ، گفته است : پيامبر صلّى اللّه عليه و إله نزد آنان به مسجد بنى ظفر آمد و بر روى صخره‌اى كه در مسجد بود نشست و به همراه او عبد اللّه بن مسعود و معاذ بن جبل و جمعى از صحابه بودند . پس دستور داد قارى ، قرآن تلاوت كند ، تا به اين آيه رسيد :\r\n فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً  « 1 » ، رسول خدا صلّى اللّه عليه و إله گريست ، به گونه‌اى كه گونه‌ها و محاسن حضرت تر گرديد و در اين هنگام فرمود :\r\n« خدايا ! اين از ميان كسانى است كه من در جمعشان هستم ، پس چگونه خواهد بود كسانى را كه نخواهم ديد ! » .\r\nدر مسجد ، ردّ پاى قاطر پيامبر صلّى اللّه عليه و إله روى سنگى به جاى مانده است . [ كه به همين مناسبت بدان مسجد البغله گويند 
  ] در غرب اين ردّ پا نيز فرورفتگى ديگرى در سنگ به جاى مانده كه گفته مىشود پيامبر صلّى اللّه عليه و إله به اين سنگ تكيه زده و آرنج خود را بر روى آن قرار داده‌اند كه سنگ ، خود را براى پيامبر نرم كرده است . بر روى سنگى ديگر ، اثر انگشت‌هايى قرار دارد كه باز گفته مىشود جاى انگشتان پيامبر صلّى اللّه عليه و إله است .\r\nاين مسجد به وسيلهء نويسندهء كتاب « وفاء الوفا » اندازه‌گيرى شده و آورده است كه طول آن 21 ذراع و عرض آن نيز به همين اندازه بوده است . در سال 630 ه . المستنصر\r\n\r\n\r\n","description":"","footnote":"\r\n( 1 ) - نساء : 41\r\n","page_name":" 467 ","page_number":467},
  {"content":"\r\n\r\nباللّه ابو جعفر منصور اين مسجد را تعمير كرده است .\r\n\r\n9 - مسجد ابىّ بن كعب\r\nكه به « مسجد بنى جديله » نيز معروف است . اين مسجد در غرب مزار عقيل و همسران پيامبر صلّى اللّه عليه و إله و در سمت راست شخصى است كه از درب بقيع خارج مىشود . عمر ابن شبه از يحيى بن سعيد روايت كرده است كه رسول خدا صلّى اللّه عليه و إله زياد به مسجد ابيّ مىرفت و در آن بسيار نماز مىگزارد . ساختمان اين مسجد ويرانه و جايگاه وسائل حفاران بود كه به وسيلهء دولت عثمانى تجديد بنا گرديد و محرابى برايش قرار داد و ساختمانى استوار بر آن ساخت .\r\n\r\n10 - مسجد المائده\r\nاين مسجد در شرق مدينه واقع است كه به همراه دوستان به زيارت آن رفتيم و در مدت 3 / 1 ساعت بدان رسيديم . در آنجا آثار ظرفها و بشقابهايى ديده مىشد كه مىگفتند آثار مائده‌اى است كه خداوند بر عيسى عليه السّلام نازل فرمود و قرآن دربارهء آن مىفرمايد :\r\n  رَبَّنا أَنْزِلْ عَلَيْنا مائِدَةً مِنَ السَّماءِ تَكُونُ لَنا عِيداً لِأَوَّلِنا وَ آخِرِنا وَ آيَةً مِنْكَ وَ ارْزُقْنا وَ أَنْتَ خَيْرُ الرَّازِقِينَ . قالَ اللَّهُ إِنِّي مُنَزِّلُها عَلَيْكُمْ   « 1 » .\r\nليكن ترديدى در بطلان و دروغ اين نسبت و ادعا ندارم ؛ زيرا مائدهء آسمانى در بلاد شام بر حضرت عيسى و يارانش فرود آمد و در هيچ تاريخى نيامده است كه عيسى عليه السّلام به يثرب سفر كرد ! اين گفتارها تراوشات فكر مردمان سودجويى است كه قصد جمع‌آورى پول از مسافران ناآگاه را دارند .\r\nدر مدينه ، مساجد ديگرى علاوه بر آنچه كه گفتيم وجود دارد ؛ از آن جمله « مسجد عروه » است كه در عكس ص 469 كه به وسيلهء خليل افندى قازانى گرفته شد ، ملاحظه مىكنيد و « مسجد جمعه » كه پيامبر صلّى اللّه عليه و إله اولين نماز جمعهء خود در مدينه را در آن\r\n\r\n\r\n","description":"","footnote":"\r\n( 1 ) - مائده : 112\r\n","page_name":" 468 ","page_number":468},
  {"content":"\r\n\r\nمسجد به جاى آوردند .\r\n[ تصوير 
  ]\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nاين در حالى بود كه پيامبر پس از توقف خود در بنى سالم بن عوف از قبا به سوى مدينه حركت كردند و به اين محل كه معروف به « غبيب » بود رسيدند . اين مسجد در صحرايى از سنگهاى زمخت و سخت قرار گرفته است كه اين مسجد را در سمت راست پايين صفحهء 469 مىبينيد .\r\n\r\nمصلاى عيد\r\nكه هم اكنون به « مسجد غمامه » معروف است . رسول خدا صلّى اللّه عليه و إله اولين نماز عيد خود را در سال دوم هجرت در اين محل اقامه نمود . هنگام نماز ميلى در برابر آن حضرت قرار مىدادند كه بدان « عنيزه » گفته مىشد و حضرت به سمت آن نماز مىگزارد ، اين ميل از آن زبير بن عوام بود كه نجاشى آن را به دو داده بود و زبير آن را به پيامبر هديه كرد و در روزهاى عيد در برابر رسول خدا صلّى اللّه عليه و إله قرار داده مىشد .\r\nپيامبر نماز عيد را در مكانهاى مختلفى به جاى آوردند ، ليكن در دو سال آخر عمر خود ، نماز عيد را در مصلايى كه هم اكنون معروف به مناخه در غرب مدينه است ، به جاى مىآوردند كه در نقشهء مدينه در محل شمارهء 14 قرار گرفته است .\r\nدر صفحهء 120 جلد اول « زاد المعاد » آمده است :\r\nحضرت نماز دو عيد را در مصلايى كه بر درب شرقى مدينه قرار داشت به جاى آوردند اين مصلا با مسجد النبى حدود هزار ذراع ؛ يعنى نزديك به نيم كيلومتر فاصله دارد .\r\nدر زمان پيامبر در اين محل بنايى قرار نداشته و فضاى باز و وسيعى بوده است . انس بن مالك از رسول خدا صلّى اللّه عليه و إله نقل مىكند كه حضرت براى نماز استسقا به سوى مصلا از مدينه خارج شدند . در آغاز ، خطبه را شروع كرده سپس نماز را به جاى آوردند و يك بار تكبير گفته و سپس فرمود :\r\nاين جا مجمع ما و محل باران ما و دعاى ما در عيد ما و فطر ما و اضحاى ماست ، پس در آن ساختمانى ساخته نشود .\r\nرسول خدا پس از آن كه نماز خود را مىخواند رو به سوى مردم كرده خطبه‌اش را در حالى كه منبرى وجود نداشت ، آغاز مىكرد .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nآن حضرت همواره هنگامى كه به سوى مصلا حركت مىكردند ، از مسير طريق العظمى ، رفته و در مراجعت از راهى ديگر باز مىگشت ، تا بتواند در مسير ، مردم را ببيند و از محلات آنها آگاه شود و بتواند نيازهاى مردم را برآورده سازد .\r\nطريق العظمى همان درب السويقه است و راه برگشت ، غرب راه بنى زريق بوده كه دو برابر طول راه رفت بوده است . ديوار هم اكنون مانع از حركت در اين مسير است . در اين فضا ، مسجدى به نام « مسجد المصلىّ » يا غمامه ساخته شده است كه در شمال آن مسجد ديگرى به نام « مسجد ابى بكر » ( شكل زير ) و در شمال مسجد ابى بكر مسجدى به نام « مسجد على بن ابى طالب عليه السّلام » ( شكل ص 472 ) قرار دارد كه اين مسجد به وسيلهء زين الدين ضغيم منصورى امير مدينه در سال 881 ه . تعمير گرديده است . بر روى اين مسجد اين ابيات نوشته شده :\r\n[ تصوير 
  ]\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n[ تصوير 
  ]\r\n للّه مسجد للإمام علي * أضحى بأحكامه زاهي البنا علي \r\n تود أن لو غدت هبا ساحته * زهر النجوم و فرق الفضل فيه جلي \r\n دامت صلاة فيه وافية * تنمو لموقف جرى في سابق الأزل \r\n خيرات سلطاننا عبد المجيد نمت * طول الزمان بوصل غير منفصل \r\n جلت دعائمه إذ كان راسمه * مدير حكم لطيف الإسم و العمل \r\n فيا له مسجد دار البهاء به * يفوق شمس الضحى في دارة الحمل \r\n ارّخته سار طول الدهر ناشيه * مليكنا الماجد السامي على الدول \r\nپس از خرابى مسجد مصلى ، به وسيلهء سلطان حسن بن السلطان محمّد بن قلاوون تعمير و تجديد گرديد كه از سال تعمير آن اطلاع به دست نياورديم ليكن سلطان حسن از\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nسال 748 ه . تا سال 762 ه . حكومت كرده است ، بنابراين مسجد در اين دوره ساخته شده است .\r\nامير برديك معمار در سال 861 ه . به هنگام حكومت اينال آن را ترميم كرد و سقفى در خارج از مسجد براى آن ساخت كه تكبيرگويندگان بر روى آن مىنشستند و پله‌هايى بيرون از مسجد در كنار درب و در سمت راست شخصى كه بدان وارد مىگردد بنا نمود كه خطيب بر بالاى آن مىرفت ، اما هم اكنون مسجد داراى هشت گنبد است و ساختمانى استوار و مستحكم دارد كه به وسيلهء آجر سياه بنا گرديده است .\r\nتصوير زير ، مسجد غمامه است و آنچه در كنارش مىبينيد مسجد عثمان است . خانه‌اى كه در سمت راست آن قرار دارد مربوط به امين افندى براى رييس فراشين حجرهء نبوى و برادرش شيخ حسين مىباشد .\r\n[ تصوير 
  ]\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n\r\nكتابخانه‌هاى مدينه\r\nدر مدينه كتابهاى گرانبهاى فراوان و نسخه‌هاى كميابى را مىتوان در مدارس و مكتب‌خانه‌ها يافت . در بين كتابهاى ياد شده ، نسخه‌هاى خطى بسيار زيبا از قرآن ديده مىشود كه خط زيباى آن بيننده را مجذوب خود نموده و به دل صفاى خاصى مىبخشد .\r\nدر اينجا نام كتابخانه‌ها و تعداد كتابها و قرآنهاى خطى را كه وجود دارد را مىآوريم :\r\n[ تصوير 
  ]\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n\r\nتكيه‌هاى مدينه\r\nدر مدينه هشت تكيه وجود دارد كه معروفترين آنها « تكيه مصريها » است و آن در مناخه ، سمت چپ شخصى كه از باب العنبريه وارد مىگردد واقع است . طول آن 89 متر و عرض آن پنجاه متر و داراى ساختمان مجلل با شكل زيبايى است . همچنانكه در تصوير زير ملاحظه مىكنيد .\r\n[ تصوير 
  ] اين ساختمان به وسيلهء ابراهيم پاشا در دوران پدرش محمد على پاشا ، بزرگ خاندان\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nعلويان ساخته شده كه سقف آن را براى جلوگيرى از آتش‌سوزى ، گنبدى شكل بنا نمود .\r\nدر تصوير زير عكسى از شهر مدينه از روى بام تكيه گرفتم كه در آن چهار مناره از مناره‌هاى مسجد النبى ديده مىشود .\r\n[ تصوير 
  ] تكيه ، داراى چندين انبار و نانوايى و آشپزخانه است كه گندم و برنج و آنچه كه مورد نياز باشد از محل اوقاف مصر بر آن ارسال مىگردد .\r\nهمچنين بازرس‌ها و كارمندان آن نيز از سوى دولت مصر تعيين مىگردد و حقوقشان را نيز آنان پرداخت مىكنند . همه روزه فقرا و نيازمندان جهت گرفتن نان و آش به اين تكيه مراجعه مىكنند ، به طورى كه روزانه حدود هشتصد نفر فقير در روزهاى ويژه و عادى سال 1321 ه . بدان مراجعه مىكردند . روزهاى ويژه ، شامل روزهاى ماه رمضان و پنجشنبه‌هاى نيمه دوم شوال و نيمه اول ذى القعده همچنين پنجشنبه‌هاى ماه محرم و ماه رجب مىباشد .\r\nاينك جدول كمك‌هاى روزانهء تكيه را در ايام معمولى و شلوغ به نظر\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nشما مىرسانيم :\r\n[ تصوير 
  ]\r\nبازرس تكيه مردى ترك‌زبان بنام نجيب بك مىباشد كه وظيفهء خود را به خوبى انجام مىدهد و در تكيه اصلاحاتى را ديدم كه آنها را با پرداختن از حقوق خاص خود به وجود آورده است . اين كار از او عجيب نمىنمود ، زيرا شخصى بسيار كريم و متقى بود كه تمامى مردمان مدينه او را دوست داشتند ، همچنين امرا و حكام مدينه به او مهر مىورزيدند . اخلاق و رفتار كارمندان تكيه بسيار نيكو بود و با فقرا خوش برخورد بودند .\r\n\r\nگورستانهاى مدينه\r\nپيش از اين ، دربارهء احد و قبرستان شهداى آن ، مطالبى به ميان آمد و هم اينك از قبرستان بقيع مىنويسيم كه همچنان گورستان مردگان مردم مدينه است .\r\nبقيع زمينى مستطيل شكل در بيرون حصار و در ناحيه شرق مدينه قرار گرفته است .\r\nطول اين قبرستان يكصد و پنجاه متر و عرض آن يكصد متر مىباشد كه به اين مكان « بقيع الغرقد » نيز گفته مىشود ؛ زيرا پيشتر از بوته‌هاى اين گياه در اين مكان زياد بوده و هم‌اكنون تمامى آنها قطع گرديده است . در اين قبرستان ، قبور تعداد بسيارى از صحابه و تابعين و بزرگان مسلمانان دفن گرديده است و به عبارت ديگر ، در آن حدود ده هزار صحابه مدفون است كه باقى از صحابه ، در ساير شهرهاى سرزمينهاى اسلامى مدفونند و چون\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nگذشتگان از بنا و ساختن قبه بر گور اين بزرگان اجتناب مىكرده‌اند ، بنابراين نشانهء اين گورها ، تقريبا همگى از ميان رفته است . بنابراين قبر تعداد زيادى از آنان جز تعداد اندكى كه بر قبر آنان گنبدى قرار داده شده است نامشخص مىباشد . از افرادى كه قبر آنان مشخص است ، مىتوان ابراهيم و رقيه و فاطمه عليهم السّلام فرزندان رسول خدا صلّى اللّه عليه و إله را نام برد ، همچنين قبر فاطمه بنت اسد عليها السّلام مادر گرامى على بن ابيطالب عليه السّلام ، عبد الرحمن بن عوف و عبد الله بن مسعود و سعد بن ابى وقاص و اسعد بن زرارة و خنيس بن حذافهء سهمى و حسن بن على عليه السّلام كه در جوار قبر او است برادرزاده‌اش زين العابدين على بن الحسين و ابو جعفر الباقر محمد بن زين العابدين و جعفر الصادق ابن الباقر عليهم السّلام همگى در بقيع است را نام برد . همچنين از افرادى كه قبر آنان در بقيع مشخص است مىتوان از عباس بن عبد المطلب و خواهرش صفيه و برادرزاده‌شان ابو سفيان بن حارث بن عبد المطلب و عثمان بن عفان و سعد بن معاذ اشهلى و ابو سعيد خدرى ، همچنين همسران رسول خدا صلّى اللّه عليه و إله نام برد ( به جز حضرت خديجه عليها السّلام كه در مكه دفن شده و ميمونه كه در سرف مدفون است ) در اين قبرستان عباس و حسن بن على و افرادى كه با او دفن شده‌اند ، بر قبر همگى آنان گنبد بزرگى قرار گرفته است . همچنان كه گنبدى بر قبر ابراهيم و گنبدى ديگر بر قبر عثمان به وسيلهء سلطان محمود عثمانى در سال 1233 هجرى بنا گرديده است و نيز گنبدهاى ديگرى بر روى مزار همسران پيامبر صلّى اللّه عليه و إله و اسماعيل بن جعفر الصادق عليه السّلام و امام ابن عبد اللّه مالك بن انس اصبحى ، امام دار الهجره و نافع ، شيخ القراء بنا گرديده است و نيز گنبد ديگرى است به نام قبة الأحزان كه گفته مىشود خانه‌اى بوده است كه حضرت فاطمه عليها السّلام دخت گرامى رسول خدا صلّى اللّه عليه و إله در آن پس از وفات پدر خود رسول خدا صلّى اللّه عليه و إله عزادارى و ناله مىكرده است . در بقيع گنبدهاى فراوان ديگرى نيز قرار داشته كه به وسيلهء وهابيها منهدم گرديده است . در تصوير مقابل تعدادى از گنبدهاى ياد شده ديده مىشود . گنبدى كه در سمت راست بيننده قرار دارد ، گنبد ابراهيم است و دومى گنبدى بر روى قبر عقيل [ فرزند ابى طالب و برادر حضرت على بن ابى طالب عليه السّلام 
  ] و سومى گنبدى است كه بر روى مزار همسران پيامبر صلّى اللّه عليه و إله قرار گرفته است و چهارمى گنبدى است كه بر روى قبر دختران رسول خدا صلّى اللّه عليه و إله رقيه و زينب و ام كلثوم ساخته شده است و پنجمين گنبد\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nكه بزرگترين آنها به شمار مىآيد بر روى آرامگاه امامان آل البيت قرار دارد . گنبدى كه در [ تصوير 
  ] سمت راست دو برج ديده مىشود ، مربوط است به مزار عاتكه و صفيه ، عمه‌هاى رسول خدا صلّى اللّه عليه و إله در تصوير زير بقيع را از سمت شرق و جنوب ملاحظه مىكنيد .\r\n[ تصوير 
  ]\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nرسول خدا صلّى اللّه عليه و إله همواره بقيع الغرقد را زيارت كرده و به دستور پروردگار به مردم مدينه سفارش مىكردند كه بقيع را زيارت نمايند . اين گفته بنابر روايتى از عايشه است كه مسلم و نسايى آن را آورده‌اند كه در اين حديث آورده است :\r\nجبرئيل به پيامبر صلّى اللّه عليه و إله گفت : خداوند دستور داده است كه به بقيع رفته ، براى اهل آن استغفار كنى . مردم مدينه در روزهاى پنجشنبه به زيارت بقيع مىروند و بر روى قبور دسته‌هايى از برگ و ريحان معطر و گاه در كنار آن گل‌هايى را قرار مىدهند .\r\nشيعيان براى ورود به مرقد اهل البيت مجبور به پرداخت 5 قروش مىباشند ، همچنانكه هر كس كه مايل به ورود به كعبه باشد يك ريال و از افراد متمكن و ثروتمند بيش از آن دريافت مىكنند . همچنين خواجه‌هاى مسجد النبى - اغوات - كه مأمور به خدمت در خانه و حجرهء پيامبر صلّى اللّه عليه و إله مىباشند ، با گرفتن يك ريال در هنگام روشن كردن شمع‌هاى درون خانه كه يك ساعت قبل از غروب آفتاب است ، اجازه ورود را به افراد مىدهند . از ضريحهايى كه در خارج از بقيع وجود دارد مىتوان ضريح عبد اللّه بن عبد المطلب پدر پيامبر صلّى اللّه عليه و إله را نام برد كه در داخل مدينه قرار دارد . ضريح ديگرى مربوط به شيخ على عريضى « 1 » است كه در فاصله يك ساعتى از مدينه قرار دارد و ضريح ديگرى نيز بر روى قبر ملكه دختر سيد احمد رفاعى است كه در منطقه عشره قرار دارد و ساختمان آن از آثار سلطان محمود خان عثمانى مىباشد .\r\nضريح سيد زكى الدين در بيرون باب الشامى و ضريح ابى شجاع يكى از فقهاى شافعى و ضريح نور الدين شهيد اصفهانى كه هر دو در شرق مسجد النبى در ادامه سنگ فرش‌هاى زمين قرار گرفته است ، را مىتوان ياد كرد .\r\n\r\nزمينها و دشتها و چاهها و گياهان مدينه\r\nزمين مدينه از نظر خاك به دو قسمت تقسيم مىگردد : نخست زمينهايى كه بيشتر از\r\n\r\n\r\n","description":"","footnote":"\r\n( 1 ) - على بن جعفر عريضى از سادات و امام‌زادگان جليل القدر و بزرگوار و از محدثين و الا مقام شيعه است كه در دهكده عريض مدفون است . وى فرزند امام جعفر صادق عليه السّلام مىباشد و از وى روايات فراوانى نقل كرده است .\r\n« مترجم » .\r\n","page_name":" 480 ","page_number":480},
  {"content":"\r\n\r\nماسه‌هاى سفيد بدون املاح تشكيل شده كه در آنها درختان خرما و انگور فراوان به عمل مىآيد . اين زمينها بيشتر در شرق مدينه قرار دارد . ديگرى زمينهايى است كه خاكش سياه رنگ است و در آنها گندم ، غلات ، جو ، پرتقال ، انار ، هلو ، انگور ، موز ، هندوانه ، ليمو شيرين و طالبى به عمل مىآيد ، غير از آنها گل سرخ ، ياسمين ، نعناع ، بادنجان سياه ، لوبيا و انواع سبزيجات و فلفل و گوجه‌فرنگى و باميه و كدو و تربچه و كاهو كه بيشتر در مناطق قبا و عوالى و قربان در جنوب و عقيق در مغرب مدينه كاشت مىگردد . در اين قسمت باغهاى خصوصى فراوانى قرار دارد كه هر شخص يك باغ يا بيشتر دارد . از معروفترين اين باغها كه بسيار دلگشا و زيبا و باطراوت است ، باغ « داوديه » را مىتوان نام برد كه از آن دو بندهء آزاد شدهء داود پاشا و سبيل است . تعدادى نيز از آن بزرگان و سادات خانواده اسعديه و باغ « سواله » كه از آن شريف شحات و برادرش ناصر و « الشدقة » كه قسمت اعظم آن در اختيار آل حماد و « الحمرة » كه مربوط به شريف منصور و « القائم » كه از آن شريف عون امير مكه و « القويم » كه متعلق به زين العابدين مدنى و باغ « بئر النبى صلّى اللّه عليه و إله » كه وقف شهيد محمد پاشا بوده را مىتوان نام برد . اين باغها همگى در جنوب مدينه قرار گرفته‌اند . باغ ابو سعود المفتى و باغ اسعديه و باغ محروس و باغ معتق قاشقچى همگى در اطراف قبرستان حضرت حمزه عليه السّلام در شمال مدينه در كنار چشمه‌هايى كه در آن منطقه وجود دارد ، قرار گرفته است . زمينهاى مدينه به وسيلهء آب چاههايى كه تعدادى از آنها شيرين و برخى ديگر از آنها به شورى مىرود ، مشروب مىگردد . اين چاهها عمقى از دو قامت تا دوازده قامت داشته و به وسيله سانيه‌ها آب را از چاه بيرون مىآورند . به دلو و دستگاهها و شترى كه بر روى چاه قرار گرفته و آب را استخراج مىكند سانيه گفته مىشده است ، ولى هم‌اكنون مردم مدينه سانيه را به آلاتى كه جهت خارج كردن آب از چاه از قبيل دو قرقره كه از روى هر يك از آنها طنابى عبور كرده كه يكطرف آن به سطل يا دلو بسته مىشود و دو طرف ديگر به يك چهارپايى كه آب را از چاه مىكشد بسته شده است ، مىگويند . ممكن است بر روى هر چاه دو قرقره و يا چهار قرقره و يا شش قرقره تا شانزده قرقره قرار گيرد كه در اين حال هشت دلو به درون چاه مىرود پيشتر چگونگى حركت اين سانيه و قرقره‌ها و بيرون آوردن آب را به همراه دو\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nتصوير ، يادآورى كرديم .\r\nمشهورترين چاههاى مدينه عبارتند از :\r\n1 - چاه أريس : در اين باره پيشتر در قسمت قبا توضيحاتى داده شد .\r\n2 - چاه الأعواف : كه يكى از صدقات حضرت رسول صلّى اللّه عليه و إله بود .\r\n3 - چاه أنا : چاهى است كه پيامبر صلّى اللّه عليه و إله آن را به هنگام محاصرهء بنى قريظه حفر نمود\r\nو چادر خود را بر روى آن برپا ساخت . در اين هنگام از آب آن مىنوشيدند . اين چاه در حال حاضر معروف نبوده و شايد در مدينه به اسم ديگرى خوانده مىشود\r\n4 - چاه انس بن مالك بن نضر : چاهى است كه در حديث انس بن مالك ، در صحيح بدان اشاره شده است . اين چاه در حال حاضر « چاه الحضارم » خوانده مىشود كه در كاروانسرايى در شمال باغ معروف به عيينه واقع شده است . نزديك اين چاه گنبدى است كه روى قبرى قرار گرفته و گمان مىبرند كه آرامگاه عبد اللّه پدر پيامبر صلّى اللّه عليه و إله باشد .\r\n5 - چاه بضاعه : و آن در انتهاى ساختمانهاى مدينه در سمت شمال واقع است ؛ چاهى بود كه در آن جسد سگها و مردارها و چيزهاى نجس را مىريختند . از رسول خدا صلّى اللّه عليه و إله پرسيدند : كه با آب آن مىتوان وضو گرفت ؟ حضرت فرمودند : آب آن پاك است و چيزى آن را نجس نمىكند .\r\nدر كتابهاى حديث آمده است كه پيامبر با آب چاه بضاعه وضو مىساخت و وقتى به آن حضرت مىگفتند كه در آن نجاسات مىاندازند ؟ ! مىفرمود : آب اين چاه پاك است و چيزى آن را نجس نمىكند .\r\n6 - چاه بيرحاء : اين چاه در شمال شهر مدينه و در شرق چاه بضاعه قرار گرفته كه در ميان آنها چاه بضيعه واقع است . پيامبر صلّى اللّه عليه و إله آب آن را بسيار گوارا مىدانستند . چاه بيرحاء در باغى قرار داشت كه از آن ابو طلحهء انصارى بود و وى آن را وقف نزديكان و عموزادگان خويش كرده بود .\r\nبخارى در كتاب « الأشربه » در باب « استعذاب الماء » از انس بن مالك روايت كرده كه او گفت : ابو طلحه بيشترين درخت خرما را در ميان انصار مدينه داشت و چاه بيرحاء نزد او از تمامى اموالش عزيزتر بود . مسجد النبى برابر آن بود و رسول خدا صلّى اللّه عليه و إله همواره\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nداخل آن چاه مىشد و از آب گوارايش مىنوشيد به گفتهء انس : هنگامى كه آيهء :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  نازل شد ابو طلحه برخاست و گفت اى رسول خدا ، خداوند مىفرمايد :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  و در نزد من محبوبترين اموالم ، چاه بيرحاء است ، آن را در راه خدا صدقه دادم و اميدوارم ذخيره‌اى براى آخرتم گردد .\r\nپس اى رسول خدا آن را در جايگاهش قرار ده . پيامبر صلّى اللّه عليه و إله فرمود :\r\nخوشا به حالت كه آن مالى است سودآور براى تو . پس گفتهء تو را شنيدم و صلاح مىدانم كه آن را براى خويشاوندان و نزديكانت قرار دهى . ابو طلحه گفت : چنين مىكنم و بدينسان ابو طلحه آن را در ميان نزديكان و عموزادگان خود تقسيم كرد .\r\n7 - چاه رومه : و آن در شمال مدينه ، به فاصلهء يك ساعت از شهر و در مرز دشت عقيق ، در سمت شمال قرار گرفته است . قطر دهانهء چاه چهار متر و عمق آن دوازده متر است . در كنار آن حوض و اتاقكى براى استراحت ساخته‌اند و در اطرافش كشتزارهاى زيادى قرار دارد . در شمال چاه آبگير و چشمه‌هايى است كه اطراف آن را نخلستانهايى احاطه كرده است . اين چاه از آن شخصى يهودى بود كه عثمان بن عفان آن را در زمان رسول خدا صلّى اللّه عليه و إله خريد و وقف كرد .\r\nاين چاه در پايين وادى عقيق ، در نزديكى محل سيلابها ، در زمينى وسيع قرار گرفته است .\r\n8 - چاه غرس : اين چاه در شرق مسجد قبا و در فاصلهء نيم مايلى آن از سوى شمال قرار دارد ابن حبان در كتاب « الثقات » خود از انس روايت كرده است كه او گفت : از آب چاه غرس به من بدهيد ؛ زيرا ديدم كه رسول خدا صلّى اللّه عليه و إله از آن مىآشاميد و با آن وضو مىساخت .\r\nمدينه چاههاى ديگرى داشت ؛ مانند « چاه قويم » كه از بزرگترين چاههاى مدينه بود و « چاه عباسيه » و « چاه صفيه » و « چاه البويره » و « چاه فاطمه » كه تمام آنها در جنوب مدينه قرار داشتند و « چاه عروه » كه در وادى عقيق بوده است . مردم مدينه آب اين چاه را به امراى شام مىفروختند .\r\nمردم مدينه از چاههاى ياد شده بيشتر براى زمينهاى خود و چهارپايانشان استفاده\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nمىكردند و آب مشروبشان از چشمه‌اى بود به نام چشمهء ازرق يا عين الزرقاء . اين چشمه از چاهى در قبا ، در سمت غرب مسجد آن سرچشمه مىگيرد و به « جعفريه » مشهور است . اين چشمه را مروان بن حكم كارگزار معاويه به شهر مدينه و تا جايگاه مصلاى عيد روان ساخت . بعدها بر روى آن گنبدى ساختند كه از سمت شمال و جنوب باز بود و از هر طرف پله‌كانى قرار داده بودند كه مردم از آن پايين رفته و از چشمه آب برمىداشتند .\r\nآب چشمه از شرق گنبد خارج و سپس رو به سوى شمال حركت مىنمود . ابراهيم پاشا كه از سوى پدرش مأمور گرديد براى تعمير و تجديد خرابيهايى كه به وسيلهء وهابيها به وجود آمده بود ، اين گنبد را تعمير نمود . در سال 560 هجرى امير سيف الدين حسين بن ابى الهيجا قسمتى از آب اين چشمه را از دهانه‌اش ، از زير گنبد جدا كرد و به سوى باب المدينه معروف به باب مصرى روان ساخت و آن را به نزديك آستانهء دربى از مسجد النبى كه در سمت باب السلام بود ، رسانيد . در آنجا سقاخانه‌اى بنا كرد و آب را در آن ظاهر ساخت كه مردم مدينه از آن مىنوشيدند . بعدها اميرى از امراى شام كه موسوم به « ابا شامه » بود ، از اين آبشخور مجراى كوچكى جدا كرد و آن را به صحن مسجد النبى برد و در آن حوضى كه داراى پله‌كانى بود و بر روى آن نيم طاق قرار داشت به وجود آورد . در وسط اين حوض فواره‌اى قرار داده بودند تا هر كس مايل به وضو گرفتن بود با آب آن وضو بسازد ليكن اين فواره زمين اطراف را خيس مىكرد و نيز بعضى از نادانان عورت خود را كشف كرده ، پس از قضاى حاجت با آب آن ، خود را مىشستند تا اين كه مجبور به بستن فواره شدند . ليكن هم‌اكنون ( سال 1318 هجرى ) مجددا به حالت اوليه برگردانده‌اند . ابن ابى الهيجا مسير ديگرى از چشمهء زرقاء را ، از آغاز حوضى كه در پايين باب السلام قرار داشت ، به بازار خرازى فروشها برد ، سپس به محل ديگرى كه معروف به « ساحه » است كشانيد كه در اين نقطه آب چشمه بر روى زمين ظاهر مىگشت و از شرق قلعه كه در آن باب الشامى قرار داشت به سوى شمال مدينه جريان پيدا مىنمود . در مدينه آبشخورهاى ديگرى نيز براى آن ساخته شد دو آبشخور در ساحه ، در كنار قلعه و در برابر درب آن و دو آبشخور در درون آن و آبشخورى در خيابان « الاغوات » در شرق مسجد النبى در محلى كه معروف به « حره » است ، ساخته شد . تمامى سقاخانه‌هاى وقف\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nشده در مدينه ، آب خود را از اين چشمه مىگرفته‌اند . همچنين از آب چشمهء مزبور ، حمام وزير اعظم محمد پاشاى شهيد در خيابان دروان و حمام احمد افندى ترجمان مدير حرم - در مناخه - استفاده مىكرده‌اند . همچنين تعدادى باغ درون مدينه از اين آب استفاده مىكرده‌اند كه از آن جمله باغ عيينه ، موقوفهء امام العينى ، شارح صحيح بخارى كه در خيابان باب السلام قرار گرفته و باغ آل برىزاده در مناخه در امتداد مصلاى عيد يا مسجد غمامه و باغ عبد العال در منطقه تاجوريه در مناخه و باغ سادات اسعديه درون باب الشامى و باغ داود پاشا كه بيرون باب الشامى قرار دارد را مىتوان نام برد . داود پاشا همان شخصى است كه در آغاز والى بغداد گرديد و سپس بر عليه دولت مركزى قيام كرد و سكه‌اى به نام خود ضرب نمود كه در آن اين نوشته به چشم مىخورد .  يا داوُدُ إِنَّا جَعَلْناكَ خَلِيفَةً فِي الْأَرْضِ  سپس دولت او را بخشيد و بر طبق عرف مردم مدينه او را شيخ الحرم يا شيخ مسجد النبى قرار داد . در باغ او لوحى از مرمر قرار دارد كه در آن ابياتى از شعر نوشته شده و در پايان آن آمده است ( تاريخ غرسه 1265 ه . )\r\nدر تصوير همين صفحه باغ و ديوار آن را در كنار اردوگاه محمل ، در سال 1326 ه .\r\n[ تصوير 
  ] در وسط و بالاى عكس مسجد عريضى و گنبد آن نيز به چشم مىخورد . كوزه‌هاى زيادى كه در مسجد قرار داده شده ، از آب چشمهء مزبور پر شده و در اختيار مردم قرار داده مىشود و گاه در دست مردم به اطراف مسجد برده مىشود .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nدر تصوير روبرو كوزه سفالى را ملاحظه مىكنيد .\r\n[ تصوير 
  ] پس از آن كه چشمه بر روى زمين ظاهر گشت و به سوى شمال مدينه تا ميان مسجد السبق و قبر نفس زكيه فرزند حضرت جعفر صادق عليه السّلام ادامه يافت ، در آنجا نيز آبشخورى بر آن قرار داده شد و نيز آبشخورى در شرق مسجد السبق در سمت راست شخصى كه به ثنية الوداع حركت مىكند ، بنا گرديد . سپس مسير چشمه به سوى شمال كوه سلع در نزديكى مسجد الرايه جريان مىيابد . در آنجا نيز در نزديكى سطح زمين ، آبشخور ديگرى ساخته كه به وسيلهء سه پله و دربى بدان راه دارد . مجددا مسير آب چشمه به سمت غرب دو كوهى كه در شرق آن مساجد فتح ( مسجد الفتح و مسجد على عليه السّلام و مسجد سلمان ) قرار دارد حركت مىكند تا اين كه به آبگيرى مىرسد و آب چشمه در آن جمع مىگردد در اطراف اين آبگير ، جنگلى انبوه از درختان و باغهاى زيبا و مزارع با طراوت قرار گرفته است . مبدأ اين چشمه از سطح زمين فاصلهء زيادى دارد و هر آنچه كه به سمت شمال ادامه مىيابد ، به سطح زمين نزديكتر مىشود تا اين كه در جنگل ياد شده كه در شرق مسجد رومه قرار دارد ، بر سطح زمين ظاهر مىگردد . اين آبشخورها را چشمه مىناميده‌اند .\r\nچشمه ازرق يا زرقا پيوسته در طول تاريخ اسلام ، مورد توجّه پادشاهان و اميران و بزرگان بود ؛ به طورى كه در زمانهاى مختلف ، آب سه چاه كه يكى چاه آبى منسوب به پيامبر صلّى اللّه عليه و إله در قبا بوده و چاه رباط و چاه عذق را بدان متّصل نمودند . چون در اوايل حكومت عثمانيها ، چشمه‌ها و از جمله چشمه زرقا خراب شد و مدتها مردم مدينه در سختى به سر مىبردند ، سلطان سليمان در سال 923 هجرى چشمهء مزبور را تعمير كرد كه مجددا بر اثر سيل خراب گرديد و سلطان مراد سوم آن را در سال 999 هجرى تعمير نمود و چاه غربال را كه در سال 990 هجرى خريده بود . به منابع چشمهء زرقا اضافه كرد . از اين رو آب آن چندين برابر شد .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nدر سال 1111 ه . سلطان مصطفى عثمانى چاه عقد را خريد و آب آن را به منابع آب چشمهء زرقا اضافه نمود . در سال 1212 هجرى مجراى آن به وسيلهء سلطان سليم سوم تعمير و بنا گرديد ليكن هنوز به پايان نرسيده بود كه در محاصره‌اى كه وهابيان در سال 1224 هجرى از مدينه كردند ، آن را خراب نمودند . در سال 1224 هجرى محمّد على پاشا ، مجراى چشمه زرقا را تعمير نمود و سپس در سال 1300 هجرى مجددا سلطان عبد الحميد عثمانى آن را تجديد بنا كرد و چاه بويره را خريد و آب آن را به منابع چشمهء زرقا افزود و آن را در مجراهاى زيرزمينى به سوى مدينه جارى ساخت كه از آب آن علاوه بر استفادهء مردم و چهارپايان ، جهت آبيارى زراعت و باغها استفاده مىشد . آب اين چشمه را سقاها در خانه‌هاى مدينه توزيع مىكردند ، آب را در مشكهايى كه از لوله‌هاى محكمى كه در كنار مخزن‌ها و يا از آبشخورهايى كه گاه به وسيلهء سى پلهء سنگى به پايين رفته بود پر كرده و به مردم مىرساندند .\r\nچشمهء زرقا داراى موقوفاتى است كه درآمد آن خرج تعميرات و مسير آبهاى آن مىگردد . اين چشمه داراى مديرى است كه بر كارمندان و اعمال آنها نظارت مىكند و درآمد موقوفات را همه ساله جهت لايروبى كانالها و كندن علفهاى هرز صرف مىنمايد .\r\nعلّت وجه تسميهء اين چشمه به « زرقا » آن است كه چون چشمهء مزبور را مروان بن حكم كبود چشم به سوى مدينه روان ساخت ، چشمه را به نام او ازرق يا زرقا ناميده‌اند .\r\n\r\nمردم مدينه\r\nخداوند فرموده است :\r\n وَ الَّذِينَ تَبَوَّؤُا الدَّارَ وَ الْإِيمانَ مِنْ قَبْلِهِمْ يُحِبُّونَ مَنْ هاجَرَ إِلَيْهِمْ وَ لا يَجِدُونَ فِي صُدُورِهِمْ حاجَةً مِمَّا أُوتُوا وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  « 1 »\r\n\r\n\r\n","description":"","footnote":"\r\n( 1 ) - حشر : 9\r\n","page_name":" 487 ","page_number":487},
  {"content":"\r\n\r\nدر مدينه حدود 56 هزار نفر زندگى مىكنند كه در ميان آنان ، شايد از تعداد انگشتان دو دست از اولاد انصارى كه اين آيه در شأن آنان نازل گرديده ، وجود نداشته باشد . بيشتر اين افراد از شاميها ، تركها ، هندىها ، مصريها و مغربىها هستند كه از ديار خود هجرت كرده‌اند به هدف مجاورت در كنار آرامگاه رسول خدا صلّى اللّه عليه و إله و مىخواهند در شهرى زندگى كنند كه اسلام در آن عزت پيدا كرده و نور اسلام به سوى قارّه‌هاى قديم دنيا منتشر گرديده است .\r\nاز خانواده‌هاى ريشه‌دار و معروف اين شهر مىتوان سادات اسعديه و سادات مدينه و آل حماد و آل براده و آل برى و آل الياس و آل كردى و آل رفاعى و آل سفر و آل طيار و آل انصارى و خانوادهء بساطى و خانوادهء داغستانى را نام برد .\r\nمشهورترين خانواده‌هاى مصرى ، عبارتند از خانوادهء دمياطى و خانوادهء اسكندرانى و خانوادهء حجاج الصعيدى و خانوادهء طقوس الصعيدى .\r\nمشهورترين خانوادهء شامى ؛ خانوادهء خطيب و از خانواده‌هاى مشهور مغربى ؛ خانوادهء كتانى و خانوادهء جزائرى و معروفترين خانواده‌هاى هندى ، خانوادهء لمبو و خانوادهء الفتّنى و خانواده عبد الرسول و خانواده السّندى را مىتوان نام برد .\r\nاخلاق فاضله‌اى كه پيوسته در ضمن آيه از مردم ياد شده ، در نهاد مردم مدينه وجود دارد . اخلاقشان پسنديده و مردمى خوش‌برخورد و تكامل يافته‌اند .\r\nروزهايى كه در اين شهر اقامت داشتيم با برخورد بزرگمنشانهء خود و دادن مهمانىهاى مجلّل ، از ما پذيرايى كردند و برابر اين برخورد و پذيرايى ، هيچگونه انتظار پاداشى را از ما خواستار نبودند و تنها براى شنيدن موسيقى كه ولع خاصى نسبت بدان از خود نشان مىدادند ، همه روزه پس از عصر به اردوگاه ما مىآمدند و در حالى كه براى آنان فرش پهن مىكرديم و آنان را بر روى صندلى مىنشانديم ، به وسيلهء چاى و قهوه پذيرايى مىكرديم و به آهنگ گروه موزيك گوش فرا مىدادند .\r\nاز اشخاصى كه از ما دعوت به عمل آورد و دعوت آنان را پذيرفتيم ، مىتوان از شيخ حرم و سيد على زين العابدين حبشى و برادرش كه از بزرگان اشراف مدينه بودند ، ياد كرد .\r\nاين دعوت در سال 1322 ه . صورت گرفت كه در تصوير صفحهء بعد اين ميهمانى را\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nبه همراه افرادى كه با ما بودند ، مىبينيد .\r\n[ تصوير 
  ] و نيز دعوتى از سوى محيى الدين درابزونى صورت گرفت . از محلى كه به وسيلهء عباس پاشاى اول وقف گرديده ، سالانه مبلغى حدود چهار هزار ريال به دو داده مىشود .\r\nهمچنين به افتخار ما ضيافتهايى از سوى بكير بيك ناظر تكيه مصرىها و محمد افندى تركى داده شد . اين ميهمانيها در خانه‌هاى زيبا و باغهاى دلگشايى كه در آن جوىهاى آب روان بود ، انجام گرفت . ديگر از كرم اخلاقى آنان اين است كه به پيشواز واردين شهر و ميهمانان خود كه با آنان رابطهء دوستى و يا آشنايى دارند ، به خارج شهر رفته و آنان را به خانه‌هاى خود دعوت مىكنند و در خانه‌هاى خود به بهترين گونه و در حدّ توانايى خود از آنان پذيرايى مىكنند كه اين برخورد و پذيرايى در مقابل هيچگونه اجر و پاداشى صورت مىپذيرد كه فقط ناشى از خلق كريم و نهاد پاك و نداى وجدان آنان مىباشد .\r\nبيشتر مردم مدينه پوستى سبزه متمايل به سياه دارند كه در ميان آنان سبزه و سفيد نيز ديده مىشود . اينان داراى جثه‌اى لاغر و نحيف و دست و پاهايى نازك و ظريف هستند و\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nزندگىشان از راه تجارت و اندكى كشاورزى و حقوقى كه از اوقاف دريافت مىدارند سپرى مىشود . عدّه‌اى نيز با كار در مسجد النبى و يا راهنمايى مساجد و آثار باقى مانده از پيشينيان و معرفى آرامگاههاى متبركه و كار در كشتزارها و باغها و نگهبانى از آن و چوپانى و كارگرى در خانه‌ها ، زندگى خود را سپرى مىكنند .\r\nگروهى از نسل ايرانيان در اين شهر زندگى مىكنند كه معروف به نخاوله هستند . اين افراد در مدينه شبيه به كشاورزان ما در مصر بوده و كشاورزى مدينه ، بدانان رونق مىگيرد .\r\nاين گروه همگى رافضى بوده و كينهء ابابكر و عمر را در دل دارند . شهردار مدينه براى تحقير و عقوبت كينه و دشمنى آنان با دو خليفه ، آنها را مأمور به دور كردن سگها از اطراف مسجد النبى كرده است . ايرانيان در موسم حج با اين افراد آميزش دارند و خانه‌هاى آنان را با آنچه كه در آن است ، براى خود كرايه مىكنند « 1 »\r\nدر مدينه اصناف زيادى مشغول به تجارتند كه از آن جمله مردم شهر و باديه‌نشينان در خرما و روغن و پنير - كه بسيار ارزان است - تجارت مىكنند . در بازارهاى مدينه عسل و حبوبات ، گندم ، جو ، باقلا ، نخود ، ذرت ، باقلاى مصرى ، عدس و برنج ، خريد و فروش مىشود كه بيشتر حبوبات از مصر و شام و هند وارد مىشود . البته از اطراف مدينه نيز سبزيجات و خرما و ميوه‌جات براى فروش به مدينه آورده مىشود . روغن و پنير به وسيلهء اعراب باديه به مدينه وارد مىگردد كه در مقابل حبوبات ، پارچه و مس خريدارى مىكنند .\r\nشتر و گوسفند و اسبهاى اصيل را از نجد مىآورند و الاغ حساوى را نيز به مدينه آورده و داد و ستد مىكنند . پارچه‌هاى ابريشم گوناگون و پارچه‌هاى پنبه‌اى و پشمى از تركيه و\r\n\r\n\r\n","description":"","footnote":"\r\n( 1 ) - بنا بر گفتار و تحقيق تمامى مدينه‌شناسان ، طايفهء نخاوله از خانواده‌هاى عرب اصيل ساكن مدينه هستند و گروهى از آنها وابسته به خانواده‌هاى سادات حسنى و حسينى مىباشند از اين رو هيچ‌گونه نسبت سببى يا نسبى با ايرانيان ندارند و همگى به كشاورزى و به ويژه پرورش باغهاى خرما و نخلستانها مشغولند و همان‌گونه كه مؤلف بدان اعتراف دارد ، رونق و سامان كشاورزى در مدينه بستگى به اين گروه دارد ، طايفهء نخاوله در ميان مردم مدينه به پاكى و صداقت و درستگويى و عفت و پايبندى به اوامر و نواهى شرع شهره‌اند و فقر و ندارى ظاهرى آنها ناشى از عدم كمك و فشارهايى است كه دولت عثمانى و حاكمان ظالم به جهت دشمنى با اهل بيت بر آنان وارد آورده‌اند ، از اين رو ايرانيان و عربهاى هم كيش آنان همواره به هنگام سفر به مدينه در منازل آنها ساكن شده و از اين راه بدانان كمك نموده‌اند . « مترجم » .\r\n","page_name":" 490 ","page_number":490},
  {"content":"\r\n\r\nمصر و هند به مدينه مىآيد و سجاده‌هاى فارس و بغداد و بصره نيز در مدينه داد و ستد مىگردد . همچنين از بغداد و بصره عبا با قيمت‌هاى مختلف وارد مىشود كه هر يك بر اساس مرغوبيت و نوع بافت آنها ، از نيم جنيه تا بيست جنيه به فروش مىرسد .\r\nهمچنين گليم‌هايى از فارس و تركيه و بغداد و مس از مصر وارد شده و در بازارهاى آن به فروش مىرسد . مهمترين كالاى تجارتى مدينه خرما است كه اين شهر معروفيت به سزايى در داشتن انواع خرما نسبت به شهرهاى ديگر دارد ؛ زيرا خرما در اين شهر به بيش از 172 نوع مىرسد كه هفتاد و دو نوع آن معروف به « حرّه » بوده كه مردم مدينه خود از آن استفاده مىكنند و يا به ديگران هديه مىدهند ، صد نوع ديگر معروف به « لونا » است كه به علّت ارزان بودن ، بيشتر مورد استفادهء عربهاى كوه‌نشين است . از نوع لونا ، خرماهاى برخى بدون هسته و بعضى هسته‌دار مىباشد كه در رنگهاى سفيد و زرد و سرخ و كلفت و باريك ، در اندازه‌هاى بزرگ و كوچك ديده مىشود . اما از انواع « حرّه » كه مهمترين آنها « عنبره » است كه طول هر دانهء خرما حدود ده سانتيمتر و عرض پنج سانتيمتر مىباشد و قيمت آن چهار برابر قيمت انواع ديگر از اين نوع خرما است كه البته اين نوع خرما كمياب است . ديگر خرماى مرغوب ، خرماى « شلبى » است كه به اميران و بزرگان هديه مىشود ، سپس خرماى « حلوه » است كه محبوب‌ترين خرما نزد اهل مدينه به شمار مىرود و مردم اين شهر به رطب و خرماى آن علاقه وافرى دارند . سپس خرماى « البيض » است كه طول آن به اندازه عرض آن است ، سپس خرماى « الشقّرى » و نيز خرماى « السكّره » كه مانند رطب بوده و خرماى آن همانند حبهء قند در دهان آب مىشود . سپس خرماى « الطّبر جلّى » است كه رطب و خرماى آن زرد رنگ است . سپس خرماى « البرنى » و « العجوه » و « الخضريّه » است كه رنگ خرما و رطب آن سبز رنگ مىباشد و خرماى « الرّباعى » و « المكتومى » است كه به سياهى دانه‌هاى قهوه است . سپس خرماى « سكرة الشرق » است و « الجاوى » است كه بيرون و درون آن سياه رنگ است و « اللّبانه » است كه سفيد رنگ بوده و فقط يك دانه از آن را مىتوان خورد و اين نوع خرما هفت شكل مىباشد و سپس خرماى « و الفند » كه رنگ آن سرخ بوده و داراى انواع مختلفى است . خرماى « حرّ » سرد مزاج است به استثناى الشلبى و الجاوى كه گرم مزاج\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nمىباشند ؛ زيرا هر شخص اگر يك دانه از اين دو نوع خرما بخورد ، آب زيادى را مىآشامد . به همين مناسبت مردم مدينه اين نوع خرما را خود استفاده نمىكنند و بيشتر به مناطقى كه آب و هواى آن مناسب خوردن اين نوع خرما است ، هديه مىنمايند .\r\nبيشتر بازرگانان حبوبات و خرما را ، مصرىها و سپس ترك‌ها و مردمان بلاد شام و هنديها و سپس مردم مدينه تشكيل مىدهند . يك أردب « 1 » در نزد مردم مدينه به بيست و چهار مدّ « 2 » تقسيم مىشود كه هر يك مدّ ، پنج أقّه « 3 » از گندم و أقّه همانند أقّهء ما ( مصريها ) 400 درهم مىباشد .\r\nيك كيله در نزد آنان يك چهارم مدّ و شطر ، نصف كيله به شمار مىآيد . از رطل مصرى فقط در ميان عطارها استفاده مىشود ولى أقّه در همه نوع كالاها استفاده مىگردد .\r\nبيشترين داد و ستدهاى پولى به وسيلهء جنيهء عثمانى ( - 75 / 87 قرش مصرى ) و ريال عثمانى ( 25 / 16 ) است ، ليكن با تمامى سكه‌هاى طلا و نقرهء متداول در كشورهاى گوناگون نيز در مدينه مىتوان معامله نمود .\r\nمشهورترين بازارهاى مدينه ، بازار باب السلام است كه از درب مسجد النبى معروف به باب السلام آغاز شده و به باب المصرى در مسيرى تنگ به عرض 4 متر و به طول 400 متر ختم مىگردد . در اين بازار اشياى قيمتى داد و ستد مىگردد كه به دنبال آن بازار « سوق البلاط » كه در سمت چپ شخصى كه به سوى باب السلام روان است ، قرار گرفته است سپس « سوق الساحة » و بعد « سوق المناخة » قرار دارد كه در آن حبوبات و گوشت و سبزيجات و ميوه به فروش مىرسد . در نقطه‌اى از اين بازار كه معروف به « سوق الحراج » است اشياى قديمى و دست دوم به فروش مىرسد .\r\n\r\nعادات مردم مدينه\r\nعادت اهل مدينه در ازدواج چنين است كه وقتى جوانى به ازدواج با دوشيزه‌اى\r\n\r\n\r\n","description":"","footnote":"\r\n( 1 ) - پيمانه مصرى براى حبوبات كه برابر با 980 / 1 هكتو ليتر است .\r\n( 2 ) - مدّ پيمانه غله و خشكبار .\r\n( 3 ) - أقّه - 2 / 1 رطل سورى يا 4 / 3 2 رطل مصرى .\r\n","page_name":" 492 ","page_number":492},
  {"content":"\r\n\r\nتمايل نشان مىدهد ، پس از قرارى كه دو خانواده با هم مىگذارند ، خانوادهء داماد به منزل خانوادهء عروس مىروند و در اين هنگام خطيبى از سوى خانوادهء داماد مىايستد و خطبه‌اى به صورت نثر و شعر مىخواند كه در آن مزايا و برجستگىهاى عروس را بر همگان بر مىشمارد و عروس را مىستايد . سپس خطيبى از سوى خانوادهء عروس مىايستد و مزايا و برجستگىهاى خانواده داماد را بر همه اعلام داشته و مهر را به صورت كامل دريافت مىدارد ، گاهى در خانواده‌هاى بىبضاعت به تأخير انداخته مىشود . مهريه را پيشتر در صندوقى از نقره به همراه نوشته‌اى قرار مىدهند كه بر روى آن مبلغ مهريه و قيمت كنيزى كه بايد پدر داماد آن را بخرد و به عنوان كنيز و خدمتكار عروس در اختيار او قرار دهد ، نوشته شده است . مهر معمولا بيش از صد جنيه نيست و قيمت كنيز نيز سى تا پنجاه جنيه مجيدى مىباشد . همچنين به همراه مهر ، لباسهاى ابريشمى كه داراى تارهاى نقره‌اى است و قيمت هر يك از آنها ميان پنجاه تا صد جنيه مىباشد ، قرار دارد . جشن عروسى معمولا يكسال پس از اين مجلس برپا مىگردد تا پدر عروس بتواند فرش و اثاثيهء آنان را تهيه نمايد . آنان همانند مردم قاهره و شهرهاى ديگر مصرى ، در تهيهء جهاز اسراف مىكنند . در روز انتقال جهيزيه ضيافتى در منزل داماد برپا مىگردد كه در آن نزديكان عروس و داماد و دوستان و تعداد زيادى از افرادى كه مسؤول حمل اثاثيه هستند كه گاه براى بردن هر يك قطعه از اثاثيهء كوچك ، يك نفر مخصوص انتقال آن قرار داده مىشود و بدين ترتيب جمع زيادى از اين افراد به همراه خانواده‌هاى ياد شده در اين ضيافت گرد هم مىآيند كه داماد هزينه باربران را پرداخت مىنمايد . شب عروسى معمولا شب دوشنبه يا شب جمعه مىباشد كه پس از يك هفته از انتقال جهيزيه تعيين مىگردد ، همچنانكه اين عادت در مصر نيز برقرار مىباشد . عروس هنگام سحر در حالى كه بر روى كالسكه‌اى سوار است به منزل داماد برده مىشود . هنگامى كه به منزل رسيد در كنار جمعى از زنان سر برهنه در حالى كه شمع در دستان خود دارند قرار گرفته و آنان عروس و داماد را دست به دست داده و سپس به حجله مىبرند . پس از طلوع آفتاب ، داماد از منزل خود خارج شده و به منزل عروس مىرود و در آنجا نهار خود را صرف كرده و سپس به سوى عروس مراجعت مىكند .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nمعمولا تا يكسال به عروس اجازهء خارج شدن از منزل را نمىدهند كه گاه اين مدت را به شش ماه كاهش مىدهند . ضيافتهايى در شب زفاف براى مردان و زنان تشكيل مىگردد كه اين مجالس معمولا دو شب قبل از شب زفاف و يك شب پس از آن برگزار مىشود و همانند تهيهء جهيزيه و دادن هديه ، اسراف و تبذير فراوانى صورت مىگيرد . در صورتى كه كسى كه نعمت همسايگى رسول خدا صلّى اللّه عليه و إله را دارد بايد از اين گونه اسراف و تبذيرها جلوگيرى كرده و در حدودى كه شرع مقدس تعيين نموده قدم بردارد و از دادن اين گونه ضيافت‌ها و جهيزيه و مهريه‌ها پرهيز نمايد ليكن زرق و برق‌ها و ظاهرپردازىها ، آنان را از رعايت اوامر و نواهى شرعى باز داشته است  وَ زَيَّنَ لَهُمُ الشَّيْطانُ أَعْمالَهُمْ فَصَدَّهُمْ عَنِ السَّبِيلِ *  .\r\nگرچه چنين كارهاى ناپسندى در ميان آنان رايج است امّا صفت پسنديدهء بزرگى در بين ايشان مرسوم است و آن اين كه به هنگام مرگ يكى از افراد آنان ، هنگامى كه روح از كالبد شخصى خارج مىشود و شخص فوت مىكند ، هيچ كس سر و صدايى برنمىآورد و فريادى نمىزند ليكن چشمها گريان شده و قلب محزون مىگردد و در اين حال گفته‌اى كه موجب غضب خداوند شود بر زبان نمىآورند . همچنين هيچ زنى به دنبال جنازه به راه نمىافتد و اين عادات همانند سنتى است كه رسول خدا صلّى اللّه عليه و إله بجاى مىآورده‌اند .\r\nهنگامى كه شخص مرده را دفن كردند ، مردم به صاحبان عزا تسليت مىگويند و هنگامى كه به منزل او مىروند تسليت خود را تكرار كرده ، سه شب متوالى مردم و دوستان به منزل آنها مىروند و در آن براى آمرزش گناهان مرده ، قرآن مىخوانند و ثواب آن را به روح ميت هديه مىكنند . نزديكان ميت به تسليت‌گويان ، پاره‌اى از قرآن را مىدهند تا در صورت دانستن ، مقدارى از آن را تلاوت نمايند . در عزادارى خود ، همانند جشن‌هاى سرور و خوشحالى ، اسراف مىكنند و عزاداريهاى آنان همواره به همراه اطعام است . مردان و زنان در شب دوشنبه و پنجشنبه بر سر مزار مردگان رفته و به همراه خود دسته‌هايى از ريحان را مىبرند و بر سر گورها قرار مىدهند . قاريان قرآن در آنجا براى آنان آياتى از كلام اللّه را تلاوت كرده ، در مقابل آن پولى دريافت مىدارند . بر سر گور مردگان خود همانند ما هيچگونه غذايى را تقسيم نمىكنند و تنها آب را خريدارى كرده ،\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nدر اختيار مردم قرار مىدهند .\r\nهمچنين مراسمى به عنوان جشن ميلاد حضرت حمزه در كنار آرامگاهش ، همه ساله از اول رجب تا نيمهء آن ، در حضور مردان و زنان مردم مدينه و مردم مكه و طائف و جده و رابغ و ميان ساكنان دشتهاى اطراف كه همه ساله مدينه را در ماه رجب زيارت مىكنند ، برگزار مىگردد .\r\nهمچنين در اين جشن ، بزرگان طريقت‌هاى مختلف شركت مىكنند و قربانىها را ذبح نموده ، همه را با آن اطعام مىنمايند . اين جشن نيز در ميلاد سرور ما على العريضى و در كنار آرامگاهش برگزار مىگردد . اين مسجد در شرق مدينه ، به فاصلهء يك ساعت و نيم راه قرار گرفته كه اين جشن ميلاد ، بيشتر در ماه صفر برگزار شده و چهار روز ادامه مىيابد . اين عريضى برادر نفس زكيه فرزند امام جعفر صادق عليه السّلام « 1 » مىباشد .\r\nاز عادات ديگر آنان در ماه رمضان كه تمامى مردمان مدينه از دار و ندار ، در انجام آن يكسانند ، اين است كه در هنگام افطار ، در مسجد النبى با خوراكى بسيار ساده و سبك مانند زيتون و نانهاى روغنى افطار كرده و پس از اقامه نماز مغرب در مسجد النبى به سوى خانه‌هاى خود مىروند و در راه به هر شخصى كه برخورد نمايند او را به همراه خود به ضيافت دعوت مىكنند و پس از خوردن افطار كامل ، مجددا به مسجد مراجعت كرده و نماز عشا و نماز تراويح را بجاى مىآورند . نماز تراويح بيش از پنجاه امام جماعت دارد و هر بزرگى بر خود و پيروانش امام مىباشد و زنان نيز داراى امام جداگانه‌اى مىباشند .\r\nامامان جماعت ، گاه از ميان جوانان حافظ قرآن بوده و گاهى از ميان علما برگزيده مىشوند . در برابر هر امامى ، دو شمعدان قرار مىگيرد كه در هر يك از آنها دو شمع قرار داده شده است كه هزينهء آن به وسيلهء دولت پرداخت مىگردد .\r\nاين ائمهء جماعت ، در پايان ماه رمضان در ازاى امامت خود ، حقوقى از دولت دريافت مىدارند . ثروتمندان شهر ، پس از ماه رمضان لباسهاى سفيدى را ميان فقرا و نيازمندان تقسيم مىكنند . عيد فطر در نزد آنان چهار روز است كه هر روز را به يك سمت شهر اختصاص مىدهند و به ديد و بازديد فاميل و دوستان و نزديكان مىروند . از\r\n\r\n\r\n","description":"","footnote":"\r\n( 1 ) - به پاورقى ص 480 مراجعه شود .\r\n","page_name":" 495 ","page_number":495},
  {"content":"\r\n\r\nمهمانان ، با حلوا پذيرايى كرده و با گلاب خود را خوشبو مىكنند و عود هندى را سوزانيده ، دودش را در فضا پخش مىنمايند .\r\nدر حجرهء نبوى ، در شبهاى رمضان ، از نماز عشا تا پايان نماز تراويح ، چهارده شمعدان طلا روشن مىشود كه وزن هر يك از آنها بنا به گفتهء عبد المحسن اسعد ، يكى از بزرگان مدينه ، هفت أقّه مىباشد .\r\nهر سال در روز 27 ذى القعده هر خانواده ، به تعداد افراد خود ، كيسه‌هايى از پارچهء ململ كه در هر يك از آنها 20 تا 50 درهم از گندم مرغوب قرار دارد ، تقديم مىكنند و كيسه‌هايى را از ميان پنجره ضريح به درون حجره مىآويزند . سپس خواجه‌هاى حرم - اغوات - كه سمت خدمتگزاران به حرم را دارند ، كيسه‌ها را جمع نموده و آنها را به پادشاهان و اميران و بزرگان هديه مىنمايند . مردم مدينه به عنوان صدقه اين عمل را انجام مىدهند و معتقدند كه در پس آن ، بركت زيادى به آنان روى مىآورد ، ليكن اين صدقه براى كيست ؟ متوجه نشدم ! زيرا اين كيسه‌ها به هيچيك از گروههاى هشتگانه‌اى كه طبق فرمودهء قرآن ، صدقه به آنان تعلق مىگيرد ، داده نمىشود .\r\nزمان تصفيهء بدهىهاى اهالى مدينه ، به هنگام حضور محمل شامى يا مصرى است ، ليكن قرار دادن سررسيد به هنگام حضور محمل شامى براى قرض‌دهندگان ، خوشايندتر است ؛ زيرا زودتر به مدينه وارد مىشود ، ليكن قرار دادن سررسيد به هنگام حضور محمل مصرى براى بدهكاران بهتر است چون زمانى ديرتر به مدينه مىرسد .\r\nهمواره عقيقه كودك به دنيا آمده را در همان روز تولد انجام مىدهند و گاهى نيز ثروتمندان در روز هفتم كه هنگام نامگذارى كودك است ، مجددا عقيقه را تكرار مىكنند .\r\nپس از گذشت چهل روز ، لباسهاى زيبايى بر كودك مىپوشانند و زينت‌هايى بر آن مىآويزند ، سپس به همراه مادر و بعضى از نزديكان و دايهء وى ، پيش از غروب به سوى مسجد النبى حركت كرده و پس از پايان نماز ، زنان در جايگاه ويژه خود ، درون چهار ديوارى كه مخصوص آنها قرار دارد يكى از خواجه‌هاى حرم - اغوات - آمده و كودك را كه همراه او مقدارى نان روغنى است ، درون حجرهء پيامبر صلّى اللّه عليه و إله مىبرند و او را در كنار پارچه‌اى كه در بالاى سر رسول خدا صلّى اللّه عليه و إله قرار گرفته است بر زمين مىگذارند و سپس نان\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nروغنى تبرك شده را ميان خانوادهء كودك و نزديكان تقسيم مىنمايند . در پايان ، مقدارى قهوه و شكر و چند درهمى نيز به خواجهء حرم داده مىشود . بيشتر خانه‌ها داراى كنيز بوده و خانم خانه نظم و ادارهء منزل را به عهده دارد .\r\nاز ديگر عادات اين مردم ، پا درميانى در موضوع قصاص است كه هر گاه شخصى پس از مضروب نمودن ديگرى ، به بزرگى پناه برد ، وى او را در حمايت خود قرار مىدهد و به همراه دوستان و نزديكانش به سوى خانوادهء مضروب مىروند و در بين راه به هر يك از افراد خانوادهء او برخورد نمايند ، اطرافش را گرفته ، تقاضاى ضمانت و كفالت مىنمايند كه حكم قصاص را يكسال به تعويق اندازند . در اين صورت با گذشت زمان ، معمول قضيه كمى رو به سردى مىگذارد و معمولا با دادن پول ، ديهء او را مىپردازند كه باز مردم مدينه نوعا از اين هم مىگذرند ، به جز اعراب باديه كه به هيچوجه گذشتى ندارند .\r\nپس از گذشت زمان ياد شده ، معمولا دو خانواده سعى در جلب رضايت همديگر مىكنند .\r\n\r\nآب و هواى مدينه\r\nمدينه در تابستان داراى هواى بسيار گرم است ، به طورى كه قبل از ظهر شدت گرماى آن به حداكثر رسيده و اين گرما تا نزديكيهاى عصر ادامه دارد . در زمان ياد شده ، باد سموم شديدى وزيدن مىگيرد و گاهى زندگى بعضى از مسافران را كه احتياط نكرده باشند ، به خطر مىاندازد . پس از زمان ياد شده ، كم كم از شدت گرماى هوا كاسته مىشود ، به طورى كه از نيمه‌شب تا سپيده دم ، هواى بسيار لطيف و دلكشى وزيدن مىگيرد .\r\nبالاترين درجهء حرارت در اين شهر 28 درجهء سانتيگراد است . مردم اين شهر در تابستانها از ثروتمند گرفته تا فقير ، بر بام خانه‌هاى خود به استراحت مىپردازند و آسمان را روانداز خود قرار مىدهند . در صورتى كه باد سياه جريان نيابد ، آب جوش در كمتر از ده دقيقه يخ مىبندد . اما در زمستان اين شهر داراى سرماى شديدى است ، به طورى كه درجهء حرارت هوا در روز به ده درجه بالاى صفر و شبها به 5 درجه زير صفر پايين مىرود و به طور كلّى آب و هواى مدينه سخت‌تر از آب و هواى مصر در تابستان و زمستان است .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\n\r\nدهكده‌هاى مدينه و حومه آن\r\nقبا و قربان و عوالى كه همگى در جنوب مدينه قرار دارند و همچنين در شمال آن العيون و البركه در كنار مسجد حضرت حمزه عليه السّلام و حناكيه سپس خيبر كه در شمال شرقى مدينه و در فاصله‌اى نسبتا دور از آن قرار گرفته‌اند ، همگى جزو حومهء مدينه هستند . خيبر در صدر اسلام مسكن بنى قريظه و بنى نضير بوده و در آن سموئل بن عاديا ، شاعر مشهور زندگى مىكرده است . خيبر منطقه‌اى آباد و داراى جمعيتى زياد و نخلستانها و باغها و نهرهاى جارى فراوانى است . در نزديكى خيبر ، منطقه‌اى بنام « فدك » كه ساكنان آن ، در سال چهارم هجرى ، نيمى از محصولات ميوهء باغ را با رسول خدا صلّى اللّه عليه و إله مصالحه نمودند و بدين ترتيب مسلمانان در آن تصرفى نمىكردند و رسول خدا صلّى اللّه عليه و إله اين درآمد را در راه مصالح عمومى مسلمانان خرج مىنمودند . « 1 » معاوية بن ابى سفيان آن را به مروان بن حكم بخشيد ليكن پس از مدتى بر اثر كدورتى كه از او پيدا نمود ، آن را پس گرفت .\r\nهنگامى كه عمر بن عبد العزيز به خلافت رسيد ، فدك را به صاحبان اصلى خود ، همچنانكه در زمان رسول خدا صلّى اللّه عليه و إله قرار داشت ، باز گردانيد . در آن زمان فدك حدود ده هزار دينار ؛ يعنى حدود پنج هزار جنيهء مصرى و گاه افزون بر آن ، عايدات داشت . دهكدهء فقره جزو توابع مدينه به شمار مىآيد ، اين دهكده بر روى كوه مرتفع و بلندى قرار گرفته و « احامده » كه يكى از قويترين و سخت‌ترين قبائل اين منطقه است در آن زندگى مىكنند . اين دهكده در فاصلهء بيست و چهار ساعت از شهر مدينه واقع است و كشتزارها و آب آن‌ها بر روى كوه قرار دارد و بجز ايشان ، كسى ديگر بر راه آن آشنا نيست . حمراء و صفراء ينبع النخل و ينبع البحر همگى در غرب مدينه ، در راهى كه ينبع را به ساحل درياى سرخ مىرساند ، قرار گرفته است .\r\nحمراء در فاصلهء 33 ساعت و 35 دقيقه از مدينه و در فاصله 25 ساعت و 25 دقيقه\r\n\r\n\r\n","description":"","footnote":"\r\n( 1 ) - فدك پس از مصالحهء پيامبر با يهود به ملكيت پيامبر صلّى اللّه عليه و إله درآمد و حضرت آن را جزو ميراث فاطمه عليها السّلام قرار داد ليكن در دوران خلافت ابو بكر از آنان به زور باز ستانده شد و همواره در دست خلفاى جور قرار داشت تا آن كه عمر بن عبد العزيز براى نخستين بار آن را به بنى فاطمه و علويان ارجاع داد ، ليكن پس از او بار ديگر فدك غصب گرديد و بعدها در دوران بنى العباس باز هم مصادره و به علويان بازگردانده شد . « مترجم » .\r\n","page_name":" 498 ","page_number":498},
  {"content":"\r\n\r\nاز ينبع البحر قرار گرفته است . در حمراء نخلستانهاى زياد و درختان ليموى فراوانى وجود دارد و بازار و مغازه‌هاى آن به وسيلهء ساقهء درخت خرما ساخته شده كه در آن خرما و حنا و موز و گوجه‌فرنگى و نوعى سبزى بنام پنيرك و كسيه‌هاى چرمى و بادبزن‌هايى از برگ درخت خرما به فروش مىرسد .\r\nصفراء در نزديكى حمراء در صحرايى كه مزارع و كشتزارهاى فراوان و آب زيادى در آن است قرار گرفته .\r\nينبع النخل در فاصلهء دوازده ساعت از ينبع البحر بوده و اين منطقه در قديم ، هنگامى كه كاروان محمل از راه خشكى حركت مىكرد در اين نقطه توقف مىنمود كه در فصل جداگانه درباره راه ينبع البحر به سوى مدينه از جهت راه طريف يا درب الزجاج ، توضيح كافى خواهيم داد .\r\n\r\nحرم مدينه\r\nطبق احاديث بسيارى ، مدينه نيز حرم است به طورى كه در آن صيد حيوانات و بريدن درختان و تصرف در فضاى آن حرام مىباشد . از ميان اين روايات مىتوان به روايتى كه شيخين از عبد اللّه بن زيد نقل كرده‌اند بسنده كرد . او مىگويد : رسول خدا صلّى اللّه عليه و إله فرمود : ابراهيم عليه السّلام مكه را حرم قرار داد و براى ساكنان آن دعا نمود و من نيز مدينه را همچنانكه ابراهيم مكه را حرم قرار داد ، حرم قرار مىدهم .\r\nبخارى نيز حديثى از ابو هريره نقل كرده كه مىگويد : ميان دو مرز مدينه - يعنى حرّهء شرقى و حرّه غربى - حرم است و نيز مسلم حديثى از ابو سعيد خدرى نقل كرده است كه در آن رسول خدا صلّى اللّه عليه و إله فرمود : خداوندا ! ابراهيم مكه را حرم قرار داد و آن را حرام كرد و من نيز ميان دو تنگهء كوه آن را كه مدينه است ، حرم قرار مىدهم . اين دو كوه شامل كوه عير در جنوب مدينه و كوه ثور در پشت كوه احد كه كوهى است كوچك و در آن خونى ريخته نشود و سلاحى براى جنگيدن حمل ننمايند و درختى بريده نشود مگر براى غذاى حيوانات . ابو داود نيز نظير اين روايت را آورده است . نووى مىگويد : اللابتان ، حد حرم مدينه است كه در مشرق و مغرب شهر قرار دارند و دو كوه عير و ثور حد آن از جنوب و\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nشمال است و گرچه مدينه داراى دو حرهء جنوبى و شمالى است ليكن آن دو ادامهء دو حرّه شرقى و غربى هستند .\r\nمالك و شافعى و احمد نيز همانند اين روايات را نقل كرده‌اند .\r\n\r\nمسجد نبوى\r\n\r\nوصف كنونى مسجد\r\nمسجد النبى در سمت شرقى مدينه قرار گرفته و ساختمانى است مستطيل كه طول آن از شمال به جنوب 25 / 116 متر و عرض آن در سمت قبله يا جنوب 25 / 86 متر و عرض سمت شمالى يا شامى 66 متر مىباشد .\r\n[ تصوير 
  ] اين مسجد به صورت ساختمان عظيم و بلندى بنا گرديده و 327 ستون دارد كه بر روى آنها طاقهاى گنبدى شكل مسجد قرار داده شده است ، برخى از آنها چسبيده به ديوارهاى مسجد است و برخى ديگر در ميان مسجد تا شمال آن قرار دارند كه صحن\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nبىسقف مىباشد و بدان « الحصوه » گفته مىشود . در سمت غرب مسجد سه رديف رواق و در شرق آن دو رديف و در شمالش سه رديف و در جنوب آن دوازده عدد رواق دارد . در عكس زير و عكس صفحهء بعد ملاحظه مىنماييد كه بر روى بعضى از نيم‌طاق‌ها و صحن مسجد كبوتران در حال خوردن دانه هستند .\r\n[ تصوير 
  ] از نظر تعداد ستونها در جهت غربى مسجد ؛ يعنى از ديوار جنوبى تا ديوار شمالى 112 ستون و در سمت شرقى مسجد 86 ستون قرار دارد كه چهار ستون نيز پايه‌هاى آرامگاه شريف پيامبر صلّى اللّه عليه و إله را تشكيل مىدهند . در سمت قبلهء مسجد نيز كه روبروى صحن قرار گرفته 107 ستون و در جهت شمال مسجد فقط 18 ستون قرار دارد . بنابراين جمعا 327 ستون از سنگ سخت تراشيده شده به وجود آمده كه روى بيشتر آنها را با مرمر پوشش داده و به آب طلا تزيين نموده‌اند .\r\nميان هر دو ستون ، سه آويز شيشه‌اى قرار دارد كه در آن شمع قرار مىدهند ، آويزهاى مزبور در فواصل ميان ستونها با زنجيرى از نقره متصل گرديده است .\r\nمسجد داراى 5 دروازه است كه دو درب آن در سوى غرب مسجد مىباشد ؛\r\n\r\n","description":"","footnote":"","page_name":" 501 ","page_number":501},
  {"content":"\r\n\r\n[ تصوير 
  ] نخستين آنها باب السلام در آغاز ديوار غربى از سمت جنوب است . ( تصوير صفحهء 416 ) و سپس باب الرحمه در ثلث اين ديوار از همين سو قرار گرفته است ( تصوير صفحهء 548 ) ، درب ديگرى در سمت شمالى قرار دارد كه بدان باب التوسل يا باب المجيدى گويند كه اين درب در نزديكى زاويه شمال شرقى قرار گرفته است . دو درب ديگر مسجد در سمت شرقى قرار دارد كه يكى از آنها باب النساء در برابر باب الرحمه است به طورى كه واردشونده از اين درب ، محراب را در سمت راست خود و الصفّه يا دكّة الأغوات را در سمت چپ خود مىبيند .\r\nصفّه جايگاهى است مستطيل به طول 12 متر و عرض 8 متر و به ارتفاع چهل سانتيمتر از زمين كه باب جبريل در نزديكى آن از سمت جنوب قرار گرفته است .\r\nمسجد داراى پنج مناره است كه بر هر يك از پايه‌هاى مسجد يك مناره قرار داده شده ، پنجمين مناره آن در برابر باب الرحمه كه معروف به « منارهء باب الرحمه » مىباشد ، مناره‌اى كه در زاويه جنوب غربى مسجد واقع است به « مناره باب السلام » شهرت دارد و ديگرى در گوشهء جنوب شرقى مسجد قرار گرفته كه بدان « منارهء رئيسيه » مىگويند كه\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nرييس مؤذنان بر بالاى آن اذان مىگويد . در زاويه شمال شرقى مسجد ، منارهء ديگرى قرار دارد كه به آن « منارهء سليمانيه » گفته مىشود و مناره‌اى كه در شمال غربى مسجد قرار گرفته به « مناره مجيديه » معروف است . در رواق سوم از سمت قبله ، منبر قرار دارد كه سمت چپ آن محراب پيامبر صلّى اللّه عليه و إله و در سمت راست آن محراب سليمانى است ( عكسهاى صفحات : 532 و 533 را ببينيد . ) اما محراب عثمانى كه از آن خليفهء سوم است ، در ديوار جنوبى و در انتهاى توسعه‌اى است كه به وسيلهء عثمان در مسجد داده شد . عكس 185 در شمال مسجد دو تالار است كه در هر تالار چهار اتاق وجود دارد ؛ دو اتاق در طرف راست و دو اتاق ديگر سمت چپ كه ميان اين دو ساختمان را ، جايگاه وضوخانه و آبريزگاه ، فاصله افكنده است .\r\nآبريزگاه در طبقهء دوم قرار گرفته و به وسيلهء پله‌اى كه در درب آن از درون مسجد قرار گرفته بالا مىروند . در زير اين مكان نيز آبريزگاه ديگرى است كه درب آن از بيرون مىباشد و در برابر اين دروازه ، درب ديگرى در سمت ديگر خيابان قرار دارد كه از آن به وضوخانه سوّمى وارد مىشوند . قسمت اول ياد شده ، ويژهء خواجه‌هاى مسجد و خدمتگزاران آن و نيز بزرگان و اعيان مىباشد .\r\nتالار غربى بدون سقف است و اتاقهاى آن اختصاص دارد به انبار روغن و قنديل‌ها و حصيرهاى مسجد كه داراى دو درب است ؛ يكى درون مسجد و ديگرى بيرون از آن .\r\nميان منارهء مجيدى و اين انبارها ، انبار ديگرى است كه داراى درب جداگانه از درون مسجد مىباشد كه از اين مكان پيشتر به عنوان وضوخانه براى خواجه‌ها و خدمتگزاران استفاده مىشده است . اما تالار دوم و اتاق‌هاى آن كه در سمت شرق قرار گرفته ، مدرسه و يا مكتب‌خانه‌اى است كه در آن نوجوانان به تعليم قرآن و علوم دينى مىپردازند .\r\nاين تالار در راهروى باب المجيدى قرار گرفته است . مكتب‌خانه دو طبقه است .\r\nدر قسمت شرق صحن ، باغچهء كوچكى وجود دارد كه به وسيلهء نرده‌اى آهنين اطراف آن محصور است . در باغچه مزبور درخت خرماى بزرگى وجود دارد كه اطراف آن درخت سدر و نخل‌هاى ديگرى كاشته شده است . گفته مىشود كه اين باغچه از آن حضرت فاطمه زهرا عليها السّلام دخت گرامى پيامبر صلّى اللّه عليه و إله بوده و درخت خرما در جاى نخل\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nحضرت فاطمه عليها السّلام كاشته شده است . در جنوب باغچهء ياد شده ، چاه آب شيرينى است كه اين چاه منسوب به پيامبر صلّى اللّه عليه و إله مىباشد و بدان « زمزم مدينه » گفته مىشود . گرداگرد بيشتر رواقهايى كه در سمت شرق صحن قرار دارد ، پنجره‌اى است كه از چوبهاى مشبّك نازك ساخته شده . اين جايگاه ويژهء نماز بانوان مىباشد و بدين صورت آنها را از مردان جدا نموده‌اند . زنان از راه باب النساء به اين محوطه وارد مىشوند .\r\nدر ميان اين فضا ، ستونهايى قرار دارد كه بر روى آن چراغهايى براى روشنايى گذاشته‌اند در تصوير زير باغچهء حضرت فاطمه عليها السّلام و بعضى از نيم‌طاق‌هاى مسجد و نيز تعدادى از پايه‌ها را مىبينيد كه بر آن چراغ‌هايى براى روشنايى قرار داده شده ، همچنين پنجره مصلاى بانوان و نيز تپه‌اى از خاك ديده مىشود كه به هنگام تغيير حجرهء پيامبر در سال 1326 ه . از آن خارج نموده‌اند .\r\n[ تصوير 
  ] همچنين در اين عكس گنبد سبز و طغراى عثمانى بر روى نيم‌طاق‌ها را و نيز ستونهايى از مسجد را مىبينيد كه قاعدهء آنها با مس زرد پوشيده شده و ما نيز در كنار آن\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nايستاده‌ايم . در زاويه جنوب شرقى مسجد قسمتى قرار دارد كه به وسيلهء ديوارى از مس زرد از مسجد جدا شده است . طول دو ضلع جنوبى و شمالى آن 16 متر و دو ضلع شرقى و غربى آن 15 متر است كه بدين جايگاه « آرامگاه شريف پيامبر » گويند . درون آن ساختمانى 5 ضلعى قرار دارد كه دو ضلع آن در شمال مثلثى بوده و سه ضلع ديگر به صورت مربع بنا گرديده است . ارتفاع اين ديوارها 6 متر است كه در سمت قبلهء آن آرامگاه رسول خدا صلّى اللّه عليه و إله قرار گرفته و در شمال با كمى تمايل به سوى شرق ، قبر ابو بكر و در پس آن با كمى تمايل به سمت شرق ، قبر عمر بن خطاب واقع است . ساختمان بيرونى آن را نور الدين زنگى پس از آگاه شدن از قصد چند مسيحى به تلاش براى بيرون آوردن جسد مبارك حضرت ، بنا نمود . وى براى جلوگيرى از كشيدن نقب به درون قبر مطهر ، خندقى گرداگرد آن تا اعماق آبگير زمين حفر نمود و سپس درون آن را با سرب گداخته پوشانيد .\r\nدر شمال اين ديوار و متصل به آن ، اتاق ديگرى قرار دارد كه ضلع جنوبى آن 14 متر و ضلع شمالى آن 5 / 14 متر و دو ضلع شرقى و غربى آن 5 / 7 متر مىباشد . درون آن ضريحى قرار گرفته است كه گفته مىشود آرامگاه حضرت فاطمه زهرا عليها السّلام دخت رسول خدا صلّى اللّه عليه و إله در آن قرار دارد كه اين ثابت نيست و اعتقاد بر اين است كه آرامگاه وى در بقيع است . اين اتاق به وسيلهء دو درب در ديوار جنوبى به اتاق نخستين كه در آن آرامگاه پيامبر صلّى اللّه عليه و إله قرار دارد راه مىيابد .\r\nاتاق بزرگ داراى دربى غربى به سوى روضه كه بدان « باب الوفود » يا « باب الرحمه » گويند . در جنوب آن ، پنجرهء توبه است و همچنين براى آن دربى است در سمت جنوب به همراه دربى ديگر از سمت شرق كه از آن داخل مىشوند . درب ديگرى در سمت شمال مىباشد كه به وسيلهء اين درب ، خواجه‌ها براى روشن كردن چراغ به داخل حجرهء شريفه وارد مىشوند .\r\nدر چهار ركن حجره ، چهار ستون بزرگ وجود دارد كه گنبد سبز بر روى آن قرار گرفته است . در عكس ص 506 گنبد سبز به همراه مناره رئيسيه را ملاحظه مىنماييد . در شمال حجره حضرت فاطمه ، جايگاهى همانند جايگاه خواجه‌ها « دكّة الأغوات » قرار دارد كه گفته‌اند محل تهجد پيامبر صلّى اللّه عليه و إله بوده است .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nفاصلهء ميان آرامگاه و منبر ، « روضه » قرار دارد كه طول آن 22 متر و عرض آن 15 متر است و به وسيلهء ديوارى مسى به ارتفاع يك متر آن را از دو رواق مقابل جدا مىنمايد .\r\nاين ديوار داراى دو درب در سمت راست و چپ محراب نبوى است . در عكس زير ديوار مسى را كه در آن عبد اللطيف عبد القادر يكى از خواجه‌ها است كه در كنار او مصطفى افندى رفقى ( بكباشى ) را مىبينيد .\r\n[ تصوير 
  ] در عكس صفحهء بعد قسمتى از روضه كه در آن ستونهاى زيباى مفرغى و شمعدان بزرگ و پنجره‌اى از پنجره‌هاى حجره پيامبر قرار دارد ، را ملاحظه مىكنيد .\r\nتا اينجا به صورت اجمال وصفى از مسجد النبى را براى شما آورديم . اما از نقش و نگارهاى جالب و نوشته‌هاى زيبايى كه در سقف ديوارها و ستونها و محرابهاى آن قرار دارد ، آنچه كه به نظر شما مىرسد تصور نماييد ؛ زيرا در دنيا مسجدى همانند مسجد النبى وجود ندارد كه پادشاهان به ويژه خلفاى عثمانى و اميران و ديگر اشخاص به اين صورت هداياى بيشمار و گران‌قيمت را بدان و به حجره اهدا نموده باشند ! اين هدايا و\r\n\r\n","description":"","footnote":"","page_name":" 507 ","page_number":507},
  {"content":"\r\n\r\n[ تصوير 
  ] تزيينات حدود هفت ميليون ليرهء طلا برآورد گرديده است كه در اين جا به صورت خلاصه از اين هدايا صحبت مىكنيم : در مسجد النبى غير از آرامگاه شريف حضرت رسول صلّى اللّه عليه و إله حدود 620 قنديل آويزان وجود دارد كه به وسيلهء آويزه‌هاى آهنين كه ميان ستونها با زنجيرى از نقره و در سقف سمت قبلهء مسجد تعبيه شده ، قرار دارد و در بقيه سقفها چلچراغهاى بلورين بسيارى به وسيلهء زنجيرهاى طلايى آويزان گرديده است ؛ از آن جمله دو چلچراغ بزرگ است كه در اطراف آنها شمعدانى قرار دارد كه در آنها شمع روشن مىكنند و از سوى عباس پاشاى اول به مسجد اهدا گرديده است . چلچراغ بزرگتر در سقف سمت قبله و در ادامه شمالى روضه آويزان شده است . در عكس بالا آن را ببنيد .\r\nهمچنين چهار درخت كه بر پايه‌هاى بلورى قرار گرفته و داراى شاخه‌هايى از بلور است ، در سمت مغرب روضهء مطهر حضرت رسول صلّى اللّه عليه و إله در يك رديف ميان ستونها قرار داده شده است ( عكس صفحهء قبل ) . در آرامگاه شريف نبوى حدود 106 قنديل به دور آرامگاه آن حضرت آويزان است كه 31 قنديل از آنها در رواق روبروى چهرهء شريف آن حضرت قرار گرفته است كه همه آنها از طلاى مرصع به الماس و ياقوت مىباشند و باقى\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nقنديلها همانند قنديلهاى مسجد با زنجيرهاى طلا به سقف آويزان گرديده‌اند . در ميان آنها دو آويز كريستالى بر دو طرف راست و چپ قبر حضرت فاطمه عليها السّلام آويزان مىباشد .\r\nبر گرداگرد قاعدهء گنبد از درون ، جواهرات گرانبها و لؤلؤهاى زيبايى آويخته‌اند . دو شمعدان بزرگ از طلاى خالص و مرصع به الماسهاى گرانبها كه طول هر شمعدان برابر قامت يك انسان است از سوى سلطان عبد المجيد عثمانى به سال 1274 ه . اهدا گرديد .\r\nگفته مىشود كه ارزش آنها برابر با 300000 جنيهء مجيدى ( كه مساوى 75 / 87 قرش صحيح مصرى ) است كه يكى از آنها را در بالاى سر مبارك پيامبر صلّى اللّه عليه و إله و ديگرى را درست در برابر پاى آن بزرگوار قرار داده‌اند . پيش از آن نيز دو شمعدان بزرگ از طلاى خالص به آرامگاه هديه گرديده بود . همچنانكه پس از آن نيز تعدادى بخوردان و تنگ‌هايى از طلا و نقره بدان اهدا گرديد .\r\nدر طى عصرهاى مختلف ، پادشاهان و امرا ، پيوسته هدايايى به مسجد النبى تقديم مىكرده‌اند كه مقدار زيادى از آنها در راه اغراض شخصى ، غارت و چپاول مىگرديد ، از ميان اين افراد غارتگر ، مىتوان جماز بن هبة الحسينى امير مدينه را نام برد كه در سال 811 ه . به فرمانى عزل شد و ثابت بن نفير به جاى او منصوب گرديد . امير غرير بن هيازع حسينى در سال 824 ه . و برغوث بن بتير بن جريس و دبوس بن سعد حسينيان هر دو در سال 860 ه . تعداد زيادى از قنديل‌هاى مسجد را به يغما بردند و حسن بن زبير منصورى در سال 901 ه . نيز مقدار زيادى از پولها و سكه‌ها و قنديلهايى كه در گنبد صحن مسجد قرار داشت به تاراج برد . همچنين هنگامى كه وهابيت در سال 1221 ه . بر كشور حجاز تسلّط پيدا كردند ، مقدار زيادى از اين هدايا را غارت كردند و در ميان جنگجويان خود تقسيم نمودند و قسمتى از آنها نيز به بعضى از پادشاهان اهدا گرديد كه بعدها بخشى از آنها به مسجد النبى برگردانده شد .\r\nبد نيست در اينجا قسمتى از گفته‌هاى جبرتى تاريخ‌نگار و پژوهشگر تاريخ وهابيان را براى شما بياوريم تا چهرهء واقعى آنان را براى شما ترسيم نماييم :\r\nدر سال 1221 هجرى اخبارى از سرزمين حجاز به مصر رسيد و طبق اين اخبار ، شريف غالب بر اثر فشارها و تنگناهاى شديدى كه در اطراف سرزمين حجاز به وسيلهء\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nوهابيها به وجود آمده بود و در اثر آن ، از رسيدن هر گونه بار و آذوقه به مكه جلوگيرى مىكردند ، به طورى كه قيمت يك اردب مصرى از برنج به پانصد ريال و گندم 300 ريال جز اينها رسيده بود ، بنابراين شريف جز تسليم چاره‌اى در مقابل آنان نديد . بنابراين مجبور به مسالمت با آنان و ورود به آيين و مذهب آنان گرديد و با داعيان و سركردگان آنان درون كعبه عهد و پيمان بست ! طبق اين عهد ، نامبرده دستور داد از منكرات به ويژه از تجاهر به آن جلوگيرى گردد و كشيدن تنباكو در مسعى و ميان صفا و مروه ممنوع و نمازهاى روزانه به صورت جماعت برگزار شود و پرداختن زكات و نپوشيدن لباس ابريشمى و زردوزى و باطل كردن هر گونه عوارض و ماليات و جلوگيرى از مظالم و مصادره اموال مردم را متعهد گرديد .\r\nشريف غالب پيش از آن ، آنچنان عمل مىكرد كه گاه شخص در منزل خود نشسته بود و مىديد كه كارگزاران شريف به منزلش ريختند و آنان وى را وادار به تخليهء خانه‌اش مىنمودند و در پاسخ اعتراضش مىگفتند : آقاى همه به اين خانه نياز دارد ! و بدين گونه او را از خانه‌اش بيرون مىكردند و از آن پس خانه جزو املاك شريف به شمار مىآمد .\r\nوهابيان با شريف عهد بستند كه وى دست از اين گونه ظلمها بردارد و در راهى كه رسول خدا و خلفا و صحابه و امامان تا آخر قرن سوم عمل نموده‌اند ، قدم گذارد و از آنچه كه پس از آن مردم بدعت گذاشته و ساختمان بر قبور ساخته‌اند و گنبد و زينت و ضريح بر آن قرار داده‌اند ، همه را از بين ببرد . شريف تمام خواستهء آنها را قبول كرد و از آن پس امنيت در ميان راهها به وجود آمد و حركت مردم ميان راههاى مدينه و مكه و جده و طائف به حالت معمولى خود برگشت و قيمت كالاها كاهش يافت ، به طورى كه يك اردب از گندم به چهار ريال رسيد . ليكن شريف همواره مبلغ عشر را از بازرگانان دريافت مىكرد و مىگفت : اين افراد مشرك هستند و من از مشركين مىگيرم نه از موحدين . در سال 1224 ه . مسعود وهابى با تعداد زيادى از همراهان خود براى انجام حج در حالى كه راهها امن و قيمت‌ها ارزان گرديده بود ، به سوى مكه عزيمت نمود . در مكه امير الحاج مصرى را احضار نمود و به دو گفت : اين چوبها و طبل‌هايى كه با شما است چيست ؟ كه مقصود او از چوبها ، محمل بود .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nسپس گفت : از اين پس ديگر اين وسائل را با خود به مكه نياورى و در صورتى كه با اين وسائل آمدى تمام آنها را آتش خواهم زد . گنبدهايى كه در ينبع و مدينه قرار داشت ، همگى را منهدم نمود و كشيدن تنباكو در بازارها و بدعت‌ها را ممنوع اعلام نمود .\r\nدر سال 1223 ه . حجاج شامى و مصرى به علّت منع وهابيان ، حج بجاى نياوردند كه اين البته بدان صورت نبود كه مانع حج مردم گردند بلكه از آنها خواسته شد كه به طريق مشروع حج بجاى آورند و از آوردن وسائلى كه شرع مقدس به آنان اجازه نداده ؛ از قبيل محمل و طبل و نى كه چيزى جز بدعت در اسلام نيست جلوگيرى نمودند . در اين سال گروهى از مغربىها به حج آمدند و كسى متعرض آنان نشد .\r\nهنگامى كه كاروانهاى حج مصرى و شامى ممنوع از حج گرديدند ، مردم مكه و مدينه كه از طريق آمدن آنان به حج زندگى مىكردند ، از صدقات و حقوق و مزاياى آنان محروم گشتند . تعداد بسيارى از مردم اين دو شهر به همراه خانواده‌هاى خود ، به جز آنان كه در اين قسمت سودى نداشتند ، به سوى مصر و شام كوچ كردند و گروهى از آنان نيز به سوى استانبول حركت كردند و مراتب شكايت خود از وهابيان را به دربار خلافت بردند و رهايى خود و حرمين را از خليفه خواستار گرديدند .\r\nهمچنين حقوق كارهاى خود از قبيل خدمت در حرمين و رفتگرى و مانند آن كارها را خواستار شدند . گفته مىشود هنگامى كه اين وهابى بر مدينه مستولى شد ، اندوخته‌هاى فراوان حجرهء شريف را از قبيل جواهرهاى مرصع به الماس و ياقوت گرانقدر و ديگر ذخاير را كه مجموعا 4 هميان بزرگ مىشد ، به غارت برد ، از ديگر نفايس به غارت رفته ، شمعدانى از زمرّد بود كه به جاى شمع ، قطعه‌اى مستطيل از الماس بر آن قرار داشت و نيز نزديك به يكصد شمشير داراى پوشش طلا بود كه بر روى آنها با قطعات الماس و ياقوت تزيين يافته و دستهء آنها از زمرد و ياقوت كبود پوشيده شده بود و اين شمشيرهاى گرانبها از آن بزرگان و پادشاهان بود كه بر روى آنها نام پادشاهان و خلفاى پيشين نقش بسته بود .\r\nاين هدايا و شمشيرها از سوى ثروتمندان و پادشاهان و سلاطين ايرانى و ديگر افراد به اين مكان هديه گرديده بود كه تا اين ذخيره‌ها ، بتواند پشتوانه‌اى براى احياى دين و\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nاسلام باشد و در موقع جهاد و دفع دشمن ، از اين هدايا استفاده نمايند . ليكن گذشت زمان اين انديشه را در اذهان عموم ايجاد نمود كه اين هدايا از اموال شخصى پيامبر صلّى اللّه عليه و إله بوده و هيچكس حق تصرف در آن را ندارد . در صورتى كه رسول خدا صلّى اللّه عليه و إله منزّه از آن بوده كه چيزى را براى خود در طول حيات خويش ذخيره نمايد . همچنانكه در صحيحين نيز آمده است كه ايشان فرموده‌اند : « أللّهمّ اجعل رزق آل محمد قوتا » بنابراين جمع كردن اين اموال در حجرهء ايشان و انفاق نكردن آن در ميان فقرا و مستمندان ، مخالفت صريح با اسلام بود و همچنان كه ديديم در حالى كه اين ذخيره‌ها و هدايا در گوشهء حجرهء شريف پيامبر صلّى اللّه عليه و إله قرار داشت و فرمانروايان وقتى براى جنگ با دشمنان اسلام و دفع شرّ آنان نياز به پول داشتند ، مردم را زير فشار قرار مىدادند و از راه قرار دادن ماليات‌هاى سنگين و مصادرهء اموال به ناحق ، به جمع‌آورى پول مىپرداختند و بدين وسيله موجبات فقر و بيچارگى بازرگانان و رعاياى خود مىشدند و در اين وضعيت هيچ استفاده‌اى از اين هدايا و ذخيره‌ها نمىشد . تنها تعدادى از خواجه‌هاى حرم به ناحق آنها را به تصرف خود درمىآوردند ، در حالى كه فقرا از فرزندان پيامبر صلّى اللّه عليه و إله و اهل علم و نيازمندان و افراد سبيل از گرسنگى تلف مىشدند .\r\nهنگامى كه شكايات مردم مدينه به باب عالى زياد شد ، به مولاى ما سلطان محمد على پاشا والى مصر دستور داده شد كه با وهابيان بجنگد و مردم را از دست آنان برهاند . وى نيز با آنان جنگيد و پيروز گرديد كه در هيجدهم رجب سال 1233 هجرى باقىماندهء وهابيان را كه حدود چهار صد خانوار بودند ، در يكى از محلات شهر كه مناسب وضع آنان بود اسكان داد در حالى كه هيچگونه نظارتى بر اعمال آنان وجود نداشت . آنان رفت و آمد معمولى خود در شهر و بازار را داشتند و با بزرگان شهر و ديگر افراد ملاقات مىكردند . هنگامى كه عبد اللّه بن مسعود وهابى به مصر وارد شد ، استقبال عظيمى از او به عمل آمد و به سلامتى او توپ شليك گرديد . نامبرده در خانهء اسماعيل پاشا فرزند محمد على پاشا در بولاق سكونت گزيد .\r\nدر روز دوم عبد اللّه بن مسعود در كاخ شبرا با محمد على پاشا ملاقات كرد . نامبرده با او انس گرفت و او را در كنار خود نشانيد و به دو گفت : اين چه وضعى است كه پيش\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nآورده‌ايد ؟ جواب داد : جنگ پستى و بلندى دارد و آنچه كه خداوند تقدير كرده است همان است . پاشا گفت : در هر صورت بايد بتوانى جوابگوى مولاى ما خليفه باشى . وى در جواب گفت : آنچه كه مقدر است پيش مىآيد . عبد اللّه بن مسعود جعبه‌اى از مس به همراه داشت ، پاشا به دو گفت : اين چيست ؟ جواب داد : اين چيزى است كه پدرم آن را از حجره برداشته و به همراه من براى خليفه ارسال نموده است . آن را باز كرد .\r\nدر آن جعبه سه قرآن نفيس به همراه تقريبا سيصد دانه مرواريد « 1 » و زمرد بزرگ قرار داشت . پاشا به دو گفت : كسى كه اين اشياء را از حجره برداشته به همراه آن وسائل بسيار ديگرى را نيز بيرون برده است . نامبرده جواب داد :\r\nاين چيزى بود كه در نزد پدرم يافتم ؛ زيرا پدرم همهء آن وسائل و اشياء را براى خود تنها برنداشته بود بلكه به بزرگان از عرب و اهل مدينه و خواجه‌هاى حرم و شريف مكه نيز داد ، پاشا به دو گفت : اين درست است ؛ زيرا نزد شريف نيز اشيايى را پيدا كرديم . سپس به دو خلعتى « 2 » پوشانيد و او را به خانهء اسماعيل پاشا كه براى او مهيا گرديده بود ، مراجعت داد . در 19 محرم سال 1234 ه . عبد اللّه بن مسعود به همراه خدمتكاران خود نخست به اسكندريه و از آنجا به سوى استامبول حركت نمود .\r\nدر جمادى الأول اخبارى از عبد اللّه بن مسعود به مصر رسيد كه وى را هنگامى كه به پايتخت وارد شد ، دستگير كردند و به دور شهر گردانيدند و سپس بر دروازهء همايون به قتل رساندند و نيز هر يك از پيروان او را در نقطه‌اى از شهر كشتند .\r\nتا اينجا مطالبى در مورد هداياى گرانقيمت و آويزهاى نفيس مسجد النبى مطالبى آورديم و در فصل مربوط به ساختمان سلطان عبد المجيد عثمانى ، از نقش‌هاى زيبا و خطوط دلنشينى كه بر ديوارها و مسجد نوشته شده و مزين گرديده است خواهيم نوشت .\r\nبيشتر قسمت‌هاى مسجد به سوره‌ها و آيات قرآنى و قصيده‌ها مزين گرديده است كه در اينجا آنچه كه فرصت به ما اجازه مىدهد از آنها براى شما سخن مىگوييم : هنگامى كه از\r\n\r\n\r\n","description":"","footnote":"\r\n( 1 ) - چرا اين جواهرات را براى كمك به جنگ شرعى ! خود نفروخت و چگونه آنها را به خليفه كه خود مستغنى از آنها بود و شايد اين جواهرات به وسيلهء او اهدا گرديده بود ، هديه نمود .\r\n( 2 ) - چگونه به خود اجازه مىدهد كه خلعت را به تن نمايد در حالى كه محمل را استنكار مىكرد .\r\n","page_name":" 513 ","page_number":513},
  {"content":"\r\n\r\nباب السلام وارد مىشويد بر ديوارى كه دو طرف راست شما قرار دارد با خط ثلث زيبايى گفتار خداوند بزرگ نقش شده است :\r\nبسم اللّه الرّحمن الرّحيم  يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ  - . . . -  لَعَلَّهُمْ يَرْشُدُونَ  « 1 »\r\nو پس از آن آيه ديگر كه مىفرمايد :\r\n لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ  « 2 »\r\nسپس باز گفتهء بارى تعالى كه مىفرمايد :\r\n قالُوا أَ تَعْجَبِينَ مِنْ أَمْرِ اللَّهِ رَحْمَتُ اللَّهِ وَ بَرَكاتُهُ عَلَيْكُمْ أَهْلَ الْبَيْتِ إِنَّهُ حَمِيدٌ مَجِيدٌ  « 3 » سپس : بسم اللّه الرّحمن الرّحيم  وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ  - . . . -  إِنَّكَ أَنْتَ الْعَزِيزُ الْحَكِيمُ  « 4 » سپس : بسم اللّه الرّحمن الرّحيم  إِذْ قالَتِ امْرَأَتُ عِمْرانَ رَبِّ إِنِّي نَذَرْتُ لَكَ ما فِي بَطْنِي مُحَرَّراً فَتَقَبَّلْ مِنِّي إِنَّكَ أَنْتَ السَّمِيعُ الْعَلِيمُ  - . . . -  وَ ما كُنْتَ لَدَيْهِمْ إِذْ يَخْتَصِمُونَ  « 5 » صدق اللّه العظيم و صدق رسوله الكريم و صلّى اللّه على سيّدنا محمّد و آله و صحبه و سلّم و رضى اللّه تعالى عن أصحاب سيّدنا رسول اللّه أجمعين . سپس باز پس ازبسم اللّه گفتهء خداوند :  ما كانَ عَلَى النَّبِيِّ مِنْ حَرَجٍ فِيما فَرَضَ اللَّهُ لَهُ سُنَّةَ اللَّهِ فِي الَّذِينَ خَلَوْا مِنْ قَبْلُ وَ كانَ أَمْرُ اللَّهِ قَدَراً مَقْدُوراً  - . . . -  وَ تَوَكَّلْ عَلَى اللَّهِ وَ كَفى بِاللَّهِ وَكِيلًا  « 6 » أللّهمّ صلّى و سلّم على سيّدنا محمّد و آله و صحبه أجمعين . سپس دوباره پس ازبسم اللّه . . .\r\n وَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّهِ  - . . . -  وَ يُسَلِّمُوا تَسْلِيماً  « 7 » .\r\nصدق اللّه العظيم و دوباره گفتار خداوند پس ازبسم اللّه . . .  هُوَ الَّذِي أَرْسَلَ رَسُولَهُ \r\n\r\n\r\n","description":"","footnote":"\r\n( 1 ) - بقره : 185 و 186\r\n( 2 ) فصّلت : 42\r\n( 3 ) - هود : 73\r\n( 4 ) - بقره : 124 تا 129\r\n( 5 ) - آل عمران : 35 تا 44\r\n( 6 ) - احزاب : 38 تا 48\r\n( 7 ) - نساء : 64 و 65\r\n","page_name":" 514 ","page_number":514},
  {"content":"\r\n\r\n بِالْهُدى وَ دِينِ الْحَقِّ  - . . . -  سِيماهُمْ فِي وُجُوهِهِمْ مِنْ أَثَرِ السُّجُودِ  « 1 » صدق اللّه العظيم .\r\nو بالاى اين نوشته‌ها ، لوحى قرار دارد كه در آن گفتار خداوند بزرگ  وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  « 2 » نوشته شده است . اين نوشته‌ها همه در يك خط قرار دارد كه شروع آن از باب السلام به طرف ديوار قبله است . در زير اين خط ، نوشتهء ديگرى با خط پهن از گفته‌هاى خداوند تعالى آمده است :  وَ ما تَفْعَلُوا مِنْ خَيْرٍ يَعْلَمْهُ اللَّهُ وَ تَزَوَّدُوا فَإِنَّ خَيْرَ الزَّادِ التَّقْوى وَ اتَّقُونِ يا أُولِي الْأَلْبابِ  « 3 » صدق اللّه العظيم و پس از آن گفتهء ديگرى از خداوند :  أُولئِكَ يُسارِعُونَ فِي الْخَيْراتِ وَ هُمْ لَها سابِقُونَ  « 4 » سپس پس از بسم اللّه . . .  إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ وَ أَقامَ الصَّلاةَ وَ آتَى الزَّكاةَ وَ لَمْ يَخْشَ إِلَّا اللَّهَ  - . . . -  وَ اللَّهُ لا يَهْدِي الْقَوْمَ الْفاسِقِينَ  « 5 » صدق اللّه العظيم و صدق رسوله الكريم و صلّى اللّه على سيدنا محمد و على إله و صحبه و سلم و رضى اللّه تعالى عنهم أجمعين . پس از آن مجددابسم اللّه . . . و گفتار خداوند است :  مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ  - . . . -  وَ اللَّهُ غَنِيٌّ حَلِيمٌ  « 6 » صدق اللّه العظيم . بسم اللّه الرحمن الرحيم  إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً  « 7 » . صدق اللّه العظيم و در خط سوم كه در زير اين دو خط قرار دارد ، گفتار خداوند تعالى است . بسم اللّه الرحمن الرحيم  فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ  - . . . -  لِيَجْزِيَهُمُ اللَّهُ أَحْسَنَ ما عَمِلُوا وَ يَزِيدَهُمْ مِنْ فَضْلِهِ  « 8 » و سپس اين آيات نوشته شده :   فَإِذا قَرَأْتَ الْقُرْآنَ فَاسْتَعِذْ بِاللَّهِ مِنَ الشَّيْطانِ الرَّجِيمِ إِنَّهُ لَيْسَ لَهُ  \r\n\r\n\r\n","description":"","footnote":"\r\n( 1 ) - فتح : 29\r\n( 2 ) - مجادله : 7\r\n( 3 ) - بقره : 197\r\n( 4 ) - مؤمنون : 61\r\n( 5 ) - توبه : 18 تا 24\r\n( 6 ) - بقره : 261 تا 263\r\n( 7 ) - احزاب : 56\r\n( 8 ) - نور : 36 تا 38\r\n","page_name":" 515 ","page_number":515},
  {"content":"\r\n\r\n سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ  « 1 » سپس بسم اللّه الرحمن الرحيم   إِنَّا فَتَحْنا لَكَ فَتْحاً مُبِيناً   « 2 » - تا آخر سوره ، صدق اللّه العظيم و صلى اللّه على سيدنا محمد و آله و صحبه الطاهرين أجمعين كه پايان اين سطر درست در برابر صورت مبارك حضرت رسول صلّى اللّه عليه و إله قرار مىگيرد ، سپس اين ابيات نوشته شده است :\r\n بنور رسول اللّه شرفت الدّنى * ففى نوره كلّ يجىء و يذهب \r\n به راه جلال الحق للخلق رحمة * فكلّ الورى فى بره يتقلّب \r\n بدا مجده قبل انشاء رمزه * و اسماؤه من قبل فى اللوح تكتب \r\nنظم خطوط و سطرها را و نيز شكل آن را در عكس صفحهء 533 ملاحظه نماييد .\r\nضمنا بر روى دو چهارچوبهء بيرونى باب السلام ، نوشته‌اى در چهار سطر با خط زيباى ثلث وجود دارد . نخستين سطر آن از گفتار خداوند تعالى است كه مىفرمايد :\r\n وَ مَنْ أَصْدَقُ مِنَ اللَّهِ حَدِيثاً  « 3 » .  وَ قُلْ رَبِّ أَدْخِلْنِي مُدْخَلَ صِدْقٍ وَ أَخْرِجْنِي مُخْرَجَ صِدْقٍ  - . . . -  وَ إِذا مَسَّهُ الشَّرُّ كانَ يَؤُساً  . « 4 » و در سطر دوم پس ازبسم اللّه . . . گفتار خداوند است كه :  لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الْآخِرَ  - . . . -  وَ كانَ اللَّهُ قَوِيًّا عَزِيزاً  « 5 » .\r\nو در سطر سوم اين اشعار نقش بسته است :\r\n رسول اللّه انى مستجير * بجاهك و الزمان له اعتداء \r\n و جاهك يا رسول اللّه جاه * رفيع ما لرفعته انتهاء \r\n و ظنى فيك ياطه جميل * و منك الجود يعهد و السخاء \r\n و حاشا أن أرى ضيما و ذلا * و لى نسب بمدحك و انتماء \r\n رجوتك يا ابن آمنة لأنى * محبّ و المحبّ له رجاء \r\n\r\n\r\n","description":"","footnote":"\r\n( 1 ) - نحل : 98 و 99\r\n( 2 ) - فتح : 1\r\n( 3 ) - نساء : 87\r\n( 4 ) - اسراء : 80 تا 83\r\n( 5 ) - احزاب : 21\r\n","page_name":" 516 ","page_number":516},
  {"content":"\r\n\r\n عسى بك تنجلى عنّى كروبى * و كم كرب له منك انجلاء \r\n و كم لك يا رسول اللّه فضل * تضيق الأرض عنه و السماء \r\n و كم لك معجزات ظاهرات * كضوء الشمس ليس له خفاء \r\n و أنت لنا على خلق عظيم * و نحن على العموم لك الفداء \r\nو بر روى صفحات مسين دربى كه در سمت راست محراب نبوى قرار گرفته ، اين نوشته آمده است :\r\nقال صلّى اللّه عليه و إله : « شفاعتى يوم القيامة حقّ فمن لم يؤمن بها لم يكن من أهلها » .\r\nو بر روى دربى كه در سمت چپ محراب نبوى قرار گرفته ، اين نوشته ديده مىشود :\r\n« شفاعتي لأهل الكبائر من أمّتي » .\r\nدر مسجد قصيده‌اى هم از بوصيرى ، شاعر مشهور نوشته شده كه مطلع آن اين چنين است :\r\n أمن تذكر جيران بذى سلم * مزجت دمعا جرى من مقلة بدم \r\nهمچنين نامهاى پروردگار و اسامى اهل بدر و غير آنها ، با خط زيبايى كه با آب طلا مزيّن شده ، بر ديوار مسجد به چشم مىخورد .\r\nرواقهاى مسجد به وسيلهء فرشهاى تركى مفروش گرديده است كه بر روى فرشهاى مزبور نقشى از سجّاده‌هاى كوچك در كنار هم قرار دارد ، به طورى كه روى هر سجاده يك شخص مىتواند به نماز ايستد ، در حالى كه قبله را نيز براى او مشخص مىنمايد . اما صحن مسجد ، همچنانكه گفته شد ، به وسيلهء سنگريزه پوشيده شده است . مسجد داراى 57 خواجه است كه بيشتر آنان در خدمت به حجره نبوى مشغولند و نيز 46 خطيب دارد كه به تناوب در آن خطبه مىخوانند و 38 امام و 31 جانشين امام و 18 استاد در آن فقه مذاهب سه‌گانهء حنفى ، مالكى و شافعى را تدريس مىكنند و 50 مؤذن و 26 جانشين موذن و 12 نفر مسؤول حفظ انتظامات مسجد و 51 رفتگر و 11 دربان و 10 نفر سقا و 4 نفر مسؤول كشيدن آب از چاه و 750 زنبوركچى و مسؤول نظافت قنديلها و پر كردن آنها و روشن نمودن آنها و 26 نفر زرگر و خياط و سراج و غيره در آن مشغول به خدمت\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nمىباشند . اولين كسى كه خواجه‌ها را مأمور به خدمت در مسجد النبى و آرامگاه پيامبر صلّى اللّه عليه و إله نمود ، نور الدين الشهيد در آغاز دولت كردها بود كه دوازده نفر از آنان را با شرط حفظ قرآن و آگاهى از فقه تعيين نمود و همگى آنان حبشى و اگر نبود ، از قوم ارواما و با نبود اين دو ، از قوم تكارنه و اگر از اين گروه هم پيدا نشد هندى باشند . گفته مىشود اولين شخصى كه خواجه‌ها را به حرم آورد و ترتيبى در كار آنان داد ، صلاح الدين ايّوبى بود كه بيست و چهار نفر خواجه را براى مسجد تعيين كرد و بزرگى بنام بدر الدين اسدى را ناظر بر آنان قرار داد و دو دهكدهء « نقاده » و « قباله » واقع در ساحل نيل در صعيد [ پورت صعيد 
  ] را بر آنان وقف كرد . همچنين يك سوّم دهكدهء سند بيس و ثلث باقىماندهء آن به وسيلهء پادشاه نيكوكار عماد الدين ، در سال هفتصد و چهل و اندى را براى ايشان وقف نمود .\r\nسپس پادشاهان مغرب و سودان ، خواجه‌هايى را از سوى خود براى خدمت به مسجد مىفرستاد . اين وضع پيوسته ادامه داشت ، به طورى كه گاه تعداد آنان به بيش از دويست نفر مىرسيد . هم اكنون اين افراد از سوى خلفاى عثمانى داراى حقوقهايى هستند و نيز مناطقى در مدينه براى آنان وقف شده است . همچنين به وسيلهء تعدادى از افراد نيكوكار ، هدايايى براى آنان ارسال مىگردد كه اين هدايا به وسيلهء رييس آنها كه معروف به مستسلم است ، گرفته شده و ميان آنان به مساوات تقسيم مىگردد .\r\nتصوير اين خواجه‌ها را در عكسهاى صفحهء بعد ملاحظه كنيد . در عكس خواجه‌اى بنام حسن آغا را كه به وسيلهء يكى از امراى بخارى به مسجد هديه گرديده است ، مىبينيد و همچنين عبد اللّطيف عبد القادر از خواجه‌هاى دربار سلطان عبد الحميد عثمانى را مىبينيد كه هر دو به عنوان دربان حجرهء نبوى ، انجام وظيفه مىنمايند . سلطان محمود ( عثمانى ) تعداد 39 نفر را تعيين نمود تا در مسجد قرآن تلاوت كنند .\r\nآنان كتاب « صحيح بخارى » و كتاب « شفاى » قاضى عياض و « دلائل الخيرات » و جزءهاى قرآن و صلوات را براى مردم قرائت مىكردند و در هر گاه قرائت قرآن را كم كرده و افرادى را ويژهء خواندن صحيح و شفا و تدريس آن قرار مىدادند ، مؤثرتر مىنمود .\r\nسلطان عبد الحميد بر اين اساس 157 قارى را تعيين كرد و مادرش نيز هشت نفر را به آنان اضافه كرد و در مجموع 204 قارى را در مسجد تعيين نمودند و اگر اين افراد مفسر و\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nتوانايى آموزش دادن داشتند ، مىتوانستند در مردم مدينه ، تحولى به وجود بياورند و آنان را از بىسوادى بيرون آوردند و آنان را به سرچشمهء علوم ، راهنمايى نمايند .\r\n[ تصوير 
  ] [ تصوير 
  ]\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nبر روى ديوارهاى پنجگانهء اطراف آرامگاه رسول خدا صلّى اللّه عليه و إله همچنين بر دربهاى حجرهء شريف و بر محرابهاى سه‌گانهء نبوى و سليمانى و عثمانى ، پرده‌هايى از ابريشم آويخته شده است . همچنين پرده‌اى ويژهء منبر و پرده‌اى بر روى منارهء رئيسيه قرار دارد و نيز بر پنجرهء حجرهء نبوى 18 پرده و بر پنجره‌هاى روبروى حجره 4 پرده و در جايگاه تهجد ، پرده‌اى و بر منبر دو پرچم قرار گرفته است . همچنين يازده پردهء اطلس سبز از نوك درون گنبد تا روى زمين آويزان شده است . اين پرده‌ها را در عكس صفحهء 543 ملاحظه كنيد .\r\n\r\nتاريخ مسجد نبوى\r\nهنگامى كه رسول خدا صلّى اللّه عليه و إله در هجرت خود به مدينه رسيد ، نخست در قبا منزل گزيد و چند شبى را آنجا اقامت نمود و مسجد قبا را در آن پايه‌گذارى كرد . سپس رو به سوى مدينه نهاد و مردم شاد و خندان از ايشان استقبال كردند و تعدادى از زنان مدينه اين اشعار را به زبان مىآوردند و دسته‌جمعى مىخواندند :\r\n أشرق البدر علينا * و اختفت منه البدور \r\n مثل حسنك ما رأينا * قط يا وجه السرور \r\nآنگاه كنيزانى از بنى نجار ، داييهاى پيامبر صلّى اللّه عليه و إله طبل‌زنان بيرون آمدند و اين شعر را مىخواندند :\r\n نحن جوار من بنى النجار * يا حبذا محمد من جار \r\nپيامبر صلّى اللّه عليه و إله بدانها فرمود : آيا شما مرا دوست داريد ؟ آنان گفتند : آرى اى رسول خدا ، پيامبر صلّى اللّه عليه و إله فرمود : خدا گواه است كه من هم شما را دوست دارم .\r\nآنگاه پيامبر هنگام ورود به مدينه ، در پاسخ خواستهء آنانى كه او را به خانه خود دعوت مىكردند فرمود : زمام شتر را رها كنيد ؛ زيرا او مأمور است و هر جا نشست خانه من است . شتر آن حضرت راهها را طى كرد تا به جايگاه مسجد رسيد و در آنجا بر زمين\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nنشست . در روايتى ديگر آمده ، شتر بر جايگاه خانهء وى كه هم‌اكنون آرامگاه اوست نشست ، سپس شتر بار ديگر از جاى خود برخاست و كمى دور تر و در برابر خانهء ابو ايّوب انصارى در مشرق مسجد به زمين نشست . پيامبر صلّى اللّه عليه و إله 7 ماه را در خانهء ابو ايّوب گذراند . اين خانه تاكنون برقرار است و در ديوار جنوبى آن محرابى است كه مردم بدان تبرك مىجويند . آنگاه پيامبر صلّى اللّه عليه و إله قصد ساختن مسجد خود را كرد كه محل نشستن شترش بود و زمينى بود كه در آن مردم خرماى خود را خشك مىكردند . اين زمين از آن سهل و سهيل دو كودك يتيم از انصار بود كه در پناه اسعد بن زراره زندگى مىكردند ، پيامبر با آنها به معامله پرداخت ، آنها امتناع ورزيدند و گفتند زمين را به پيامبر مىبخشيم ليكن پيامبر نپذيرفت و عاقبت آن را به 10 دينار خريد و ساختمان مسجد را آغاز كرد . مسجد عبارت از چهار ديوارى بدون سقفى بود كه قبلهء آن به سوى بيت المقدس قرار داشت و پيش از هجرت پيامبر ، اسعد بن زراره نمازهاى پنجگانه و جمعه‌اش را در آن بجا مىآورد . در اين زمين ، درختچهء غرقد و تعدادى نخل و چند گور از آن مشركان بود كه پيامبر دستور داد گورها نبش و درختان بريده شوند و تنهء آنها را در قبلهء مسجد قرار داد . مساحت مسجد در اين هنگام 60 * 70 ذراع بود ؛ يعنى شمال تا جنوب آن 35 متر و شرق تا غرب آن 30 متر بود . كلفتى پايه‌هايش 3 ذرع و از سنگ بود . ديوارها از گل و قطعات سنگ بالا رفته بود و پيامبر صلّى اللّه عليه و إله خود نيز در ساختمان آن با ديگر مسلمانان شركت كرد و سنگ و گل مىآورد و مىفرمود :\r\n أللّهمّ لا عيش الّا عيش الآخرة * فاغفر للأنصار و المهاجرة \r\nستون ديوارها از چوب نخلها بود و سقف آن را با شاخه‌هاى درخت پوشاندند .\r\nمسجد داراى سه رواق در سمت قبله بود ، همچنين داراى صحن و سه در بود كه يك درب آن به سمت جنوب باز مىشد . قبلهء مسجد در سمت شمال و به طرف بيت المقدس بود . پيامبر صلّى اللّه عليه و إله 17 ماه به سوى اين قبله نماز گزارد آنگاه روى خود را به سمت كعبه بازگرداند .\r\nدرب دوم باب عاتكه يا باب الرحمه است كه هم‌اكنون نيز وجود دارد .\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nسوم باب آل عثمان بود كه هم اكنون به باب جبرييل معروف است . هنگامى كه قبله را تغيير دادند ، درب اول را بسته و به جاى آن دربى قرار دادند كه برابر سمت شمالى مسجد قرار داشت .\r\nهنگامى كه پيامبر صلّى اللّه عليه و إله از ساختمان مسجد فارغ گرديد ، خانه‌اى براى عايشه در شرق مسجد بنا كرد ، همچنين در كنار آن خانهء ديگرى براى سوده و در زمانهاى مختلف خانه‌هاى ديگرى براى همسران بعدى خود در جنوب مسجد بنا نمود كه حدود 5 ذراع از خانهء اوّليه فاصله داشت . تمامى اين خانه‌ها در زمان امارت عمر بن عبد العزيز بر مدينه ، جزو مسجد گرديد .\r\nهنگامى كه رسول اللّه صلّى اللّه عليه و إله پس از پيروزى از جنگ خيبر در سال هفتم هجرى وارد مدينه شد ، قسمت‌هايى از سمت شرق و غرب و شمال را به مسجد اضافه نمود به طورى كه مسجد به شكل مربع درآمد و طول ضلع آن صد ذراع يا 50 متر گرديد . اين قسمت را هم اكنون به رنگ سبز روشن مىتوان ديد . بعدها عمر بن خطاب مسجد را از سمت جنوب ، حدود 5 متر و از سمت غرب ده متر و از سمت شمال پانزده متر توسعه داد ، در حالى كه از سمت شرقى هيچگونه توسعه‌اى به مسجد داده نشد .\r\nدر توسعه جنوبى مسجد ، خانهء عباس بن عبد المطلب عموى پيامبر به آن افزوده شد .\r\nنامبرده شش درب بر آن قرار داد ؛ دو درب در سمت غرب در برابر باب الرحمه و باب السلام و دو درب در سمت شرق كه دومى آن در برابر باب النسا و اوّلى باب آل عثمان بود و هيچگونه تغييرى در آن داده نشد و نيز دو درب در سمت شمال قرار داد .\r\nاين توسعهء مسجد در سال 17 هجرى صورت گرفت كه ساختمان آن به وسيلهء خشت و برگ درخت خرما و ستونهاى آن از چوب بود .\r\nدر سال 29 ه . عثمان بن عفان توسعهء ديگرى به مسجد داده و رواقى در سمت شرق و شمال و غرب و جنوب احداث نمود .\r\nتوسعه عثمان در سمت قبله تاكنون پابرجاست . ديوارهاى مسجد را به وسيلهء سنگهاى نقش‌دار پوشانيدند و آن را سفيدكارى كردند . ستونهاى آن را از سنگ درون تهى كه درون آن تيرآهن بود قرار دادند و سپس به وسيلهء سرب اطراف آن را محكم و استوار\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nنمودند و سپس سقف آن را با چوب ساج پوشانيدند و تغييرى در دربهاى مسجد ندادند و به همان صورت كه در زمان عمر شش درب بود ، باقى ماند . دربى كه پس از دو درب شمالى قرار داشت ، به دستور عثمان بسته شد و دربهاى ديگرى در اطراف مسجد ساختند . بنابراين مسجد به وسيلهء چهار درب معروف خود باز و بسته مىشد تا اين كه درب پنجم شمالى در توسعه و ساختمان سلطان عبد المجيد عثمانى گشوده شد . عثمان اتاقكى از خشت خام بر مصلّاى خود در مسجد ساخت و بر آن پنجره‌اى قرار داده بود كه مردم به وسيلهء آن امام را مىديدند . سپس به وسيلهء عمر بن عبد العزيز اين اتاق از چوب ساج بنا گرديد ، مهدى نيز آن را با ساج تجديد و تعمير نمود و كف آن را همسطح زمين مسجد نمود ؛ زيرا اين اتاقك حدود دو ذراع بلندتر از سطح زمين مسجد بود . سپس وليد بن عبد الملك مسجد را به وسيلهء كارگزار خود در مدينه عمر بن عبد العزيز تجديد و تعمير نمود كه اين تعميرات در سال 88 ه . آغاز و در سال 91 ه . به پايان رسيد . نامبرده توسعه‌اى در سمت غرب مسجد ايجاد كرد - كه پس از آن در اين سمت ديگر توسعهء قابل ملاحظه‌اى داده نشد - و در شمال و شرق نيز اضافاتى بر آن داد . وى حجره‌هاى همسران پيامبر صلّى اللّه عليه و إله را كه در جنوب و شمال مسجد قرار داشت و دربهاى آن به درون مسجد باز مىشد ، منهدم كرد و آنها را به مسجد افزود . همچنين قسمتى از حجرهء عايشه از سمت روضه را نيز قطع كرد و در ناحيهء ياد شده به مسجد اضافه نمود سپس بر حجره ، همان ساختمان پنج ضلعى ياد شده را كه هم‌اكنون بر روى آن پرده قرار گرفته است ، بنا نمود . نامبرده آن را به صورت مربع درنياورد ؛ زيرا نخواست همانند كعبه ، قبله‌گاهى براى مردم گردد و به گرد آن طواف نمايند . وى مسجد را به وسيلهء سنگهايى بر روى هم بنا كرد كه در ميان آنها براى استحكام ، پشم به كار برد . ستونهاى مسجد را با سنگهايى درون تهى كه در ميانهء آنها ميله‌هاى آهنى و سرب قرار داشت ، برپا نمود . ديوارهاى مسجد را با كاشىكارى و مرمر زينت داد و سقف آن را با چوب ساج پوشانيد و به وسيلهء آب طلا سقف را تزيين نمود . همچنين بالاى پايه‌هاى مسجد و آستانه دربها را از طلا پوشانيد .\r\nهنگامى كه پس از اتمام ساختمان مسجد به وسيلهء عمر بن عبد العزيز ، وليد به حج آمد و راهى مدينه شد و آنگاه كه وارد مسجد شد ، در حالى كه ديوارها و سقف و نقش و نگارها\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nو تزيينات آن را تماشا مىكرد ، رو به سوى ابان بن عثمان نموده ، گفت : چگونه است ساختمان ما نسبت به ساختمان شما ؟ ابان گفت : ما آن را همانند ساختمان مسجد بنا كرديم و شما همانند كليسا ساختيد !\r\nسپس مهدى عباسى نيز از سمت شمال مسجد تغييراتى داد و مقدارى به مسجد افزود كه پس از آن ، اين توسعه در اين حد ، از اين سو باقى ماند . ساختمان مهدى در سال 161 ه . آغاز و در سال 165 ه . به پايان رسيد . در شب جمعه اول رمضان سال 654 ه . بر اثر بىتوجهى مأموران روشنايى قنديلها ، شعله‌اى از آتش نخست منطقه‌اى از مسجد را سوزاند و سپس به تمام مسجد گسترش يافت ، به طورى كه به جز گنبدى كه در صحن مسجد قرار داشت ، چيزى از مسجد باقى نماند . اين گنبد به وسيلهء الناصر لدين اللّه در سال 576 ه . براى حفظ ذخيره و اندوخته‌هاى مسجد بنا گرديده بود كه به هنگام آتش‌سوزى ، قرآن عثمانى و اشياى ديگرى در آن قرار داشت . مردم مدينه سعى نمودند كه آتش را مهار كنند ليكن آتش بر آنان غلبه كرد و تمامى مسجد را سوزانيد . اين حادثه به آگاهى خليفه المستعصم باللّه ، عبد اللّه بن المنتصر باللّه رسانده شد . نامبرده صنعتگرانى را به همراه وسايل و ابزار و آلات ساختمان ، در موسم حج سال 655 ه . به مدينه فرستاد و ساختمان آن را از نو آغاز كرد و ملك مظفر امير يمن نيز چوب و مواد ساختمانى فراوان به مدينه جهت تعمير مسجد فرستاد و نور الدين على بن معز امير مصر و ظاهر بيبرس بند قدارى نيز مصالحى براى تجديد ساختمان مسجد ارسال نمودند .\r\nسپس ملك ناصر محمد بن قلاوون هم در سال 705 ه . و 706 ه . سقف قسمت شرقى مسجد و آستانه دربها و نيز قسمت غربى مسجد را تعمير نمود .\r\nنامبرده در سال 729 ه . دو رديف رواق در زير سقف سمت قبلهء مسجد كه در كنار صحن قرار داشت ، اضافه نمود . پس از گذشت زمانى ، مقدارى فرسودگى و خرابى در آن به وجود آمد تا اين كه به وسيلهء اشرف برسباى در سال 831 ه . بار ديگر تعمير گرديد .\r\nدر سال 853 ه . ظاهر چقمق نيز قسمتى از سقف روضه و بعضى از قسمتهاى ديگر سقف مسجد را كه خلل وارد گرديده بود ، تجديد و تعمير نمود .\r\nدر سال 879 ه . ملك قايتباى تعميرات مهمى را در مسجد النبى شروع كرد كه شامل\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nبعضى از سقفها و ستونها و ديوارها و مناره‌هاى مسجد بود . در شب سيزدهم رمضان سال 886 ه . در آسمان ، رعد و برق شديدى به وجود آمد كه مردم از شدت صداى آن از خواب بيدار شدند ، صاعقه به هلال فراز منارهء رئيسيه برخورد نمود و موجب مرگ رئيس مؤذنان كه در حال مناجات بود شد ، آنگاه آتش به سقف مسجد سرايت كرد و سپس تمامى مسجد را دربر گرفت شعله‌هاى آتش آنچنان بالا مىرفت كه گاه شراره‌هاى آن به خانه‌هاى اطراف مسجد پرتاب مىگرديد . ديوار مسجد و بيشتر ستونهاى آن خراب گرديد . پنجره‌اى كه به اطراف آرامگاه پيامبر صلّى اللّه عليه و إله قرار داشت به همراه منبر ، كتابها و قرآنها همه آتش گرفت . آتش همه جا را فرا گرفته بود جز آرامگاه شريف حضرت رسول صلّى اللّه عليه و إله و نيز گنبدى كه در وسط صحن قرار داشت ، از آتش‌سوزى اول در امان ماند . در اين حادثه چندين ده نفر درگذشتند . خداوند آنان را رحمت كناد ! چون خبر آتش‌سوزى به اشرف قايتباى رسيد ، امير سنقر جمالى را براى تعمير مسجد النبى به مدينه فرستاد .\r\nامير سنقر جمالى بيش از يكصد كارگر و وسائل لازم به همراه داشت . وى ساختمان خود را از مناره رئيسيه شروع كرد و آن را از نو بنا نهاد ، سپس ديوار سمت قبلهء مسجد و ديوار شرقى مسجد تا باب جبرئيل را تعمير كرد و مقدارى به عرض آن اضافه نمود .\r\nهمچنين محراب عثمانى را توسعه داد و پس از اتّصال ستونهاى اطراف محراب عثمانى به هم ، بر روى آنها گنبدى قرار داد . بر روى ديوارهاى آرامگاه پيامبر صلّى اللّه عليه و إله گنبدى را بر روى سقفى كه بر آن ديوارها قرار داشت بنا نمود و گنبد ديگرى بر روى پايه‌ها و ستونهايى كه بدين منظور ساخته بودند ، بنا كرد . بنابراين سمت شرقى ، كمى تنگ شد پس به اندازهء دو ذراع و ربع از ديوار مسجد بيرون رفتند و ستونى در رأس مثلث حجره ساخته و بر روى آن گنبد بزرگى قرار دادند ؛ به طورى كه سه گنبد كوچك يكى ميان حجره و ديوار قبله و دو گنبد ديگر در برابر درون باب السلام آن را احاطه نمود . درب باب السلام را با مرمرهاى سياه و سفيد ساختند و همانند محراب عثمانى آن را تزيين نمودند . مرمرهاى آرامگاه شريف پيامبر صلّى اللّه عليه و إله را تجديد نموده و اطراف آن و ديوار قبله را نيز مرمت كردند و منبر تازه‌اى براى آن ساختند و اتاقك مؤذنان را از مرمر بنا كردند و سطح زمين قسمت پيشين مسجد را پايين آوردند به طورى كه با زمين مصلاى پيامبر هم سطح گرديد و\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nمحراب فرورفته‌اى در جايگاه محراب پيامبر به وجود آوردند ، بدين صورت كه ستونى ميان منبر و قبر در مرز مسجد نخستين قرار دادند و درون آن محراب را به وجود آوردند .\r\nاين محراب را با سنگ مرمر رنگى تزيين نمودند و پنجرهء آرامگاه را در جايگاه پيشين خود قرار دادند . ديوار غربى را از باب الرحمه تا باب السلام ساختند . همچنين منارهء باب الرحمه را نيز بنا نمودند و ستونها را كوتاه كرده سپس نيم‌طاق‌هايى از سنگ بر آن ساختند و سپس سقفى از چوب بر آن بنا نمودند . مدرسه‌اى در كنار مسجد در فاصله ميان باب السلام و باب الرحمه ساختند كه اين مدرسه تاكنون بنام « مدرسهء محموديه » باقى مانده است .\r\nقايتباى در تعمير مسجد النبى حدود يكصد و بيست هزار دينار كه معادل 60000 جنيه بود ، خرج كرد . هنگامى كه خلافت به عثمانيها رسيد و بر حرمين تسلط يافتند ، پادشاهان مصر را به تعمير و رفع نيازهاى مسجد نبوى مأمور كردند . در سال 980 هجرى هم سلطان سليم دوم در مسجد پيامبر صلّى اللّه عليه و إله گنبد زيبايى را در غرب منبر نبوى كه مرز مسجد نخستين است و از سوى قبله ديده مىشود ، ساخت . سپس اين گنبد را با كاشى كاريهاى نقش‌دار كه با آب طلا تزيين گرديده بود ، زينت داد و بر روى آن نام خود را با خط زيباى ثلث نگاشت .\r\nدر سال 1233 ه . سلطان محمود گنبد شريف پيامبر را بنا كرد و سپس در سال 1255 ه . پس از ترميم مجدّد ، رنگ سبز را براى آن انتخاب نمود . سپس ساختمان بزرگ مسجد النبى به وسيلهء سلطان عبد المجيد عثمانى شروع شد كه آغاز آن از سال 1265 ه . و پايان آن در سال 1277 هجرى بود .\r\nاين ساختمان از آنجا شروع شد كه شيخ حرم - مسجد النبى - داود پاشا ، نامه‌اى به سلطان عبد المجيد نوشت و در آن متذكر گرديد كه نزديك به چهار قرن است مسجد تعمير اساسى نشده ، به طورى كه قسمتهاى زيادى از آن رو به تخريب و ويرانى است .\r\nبر اين اساس سلطان نماينده‌اى از سوى خود براى ديدن اين گزارش‌ها از تركيه به مدينه گسيل داشت . زمانى كه براى او درستى گزارشها ثابت گرديد دستور تعمير و بناى مسجد را صادر نمود . ضمنا افرادى را براى تأمين سنگهاى مورد نياز مسجد و بريدن سنگ به\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nمحلى بنام هضاب در وادى عقيق در نزديكى ابيار على فرستادند . راه را بر حركت گاريها هموار ساخت و دربى را از حصار مدينه در برابر باب الرحمه باز كرد تا گاريهاى حامل سنگ ، بدون آن كه تخريبى در خانه‌هاى مدينه به وجود آورند در آن حركت كرده و موارد مورد نياز را به مسجد منتقل نمايند . خرابى مسجد را قسمت قسمت و يك سمت يك سمت شروع نمودند به طورى كه نماز مردم در اين مسجد مبارك را قطع نكنند و هر قسمتى را كه خراب مىكردند ، ابتدا آن را ساخته و سپس به نقطهء ديگرى از مسجد مىرفتند و بدين گونه ساختمان مسجد را در دوازده سال به پايان بردند .\r\nاين تعميرات و مرمّت‌ها بدين صورت بود كه بعضى از ديوارها را از پايه بنا و محكم نمودند و سپس ستونهاى قديمى را برداشته و به جاى آن ستونهاى استوانه‌اى قرار دادند و بعضى از آنها را نيز با مرمرهاى سرخ تراشيده شده پوشانيدند و بر ستونهاى رواقها ، طاقهاى گنبدى شكل ساخته شد كه بر آنها پنجره‌هايى از مس قرار دادند . اين پنجره‌ها داراى شيشه‌هاى رنگينى بود كه از آنها روشنايى به داخل مسجد مىتابيد و ستونهاى قديمى جز آن قسمت كه در روضه نبوى با مرمرهاى سفيد و قرمز مفروش و طلاكارى شده بود بقيه را با مرمر پوشش دادند و بر روى ستونهاى چسبيده به ديوار مسجد گنبدهايى ساختند و رواقهاى شمالى و شرقى و غربى مسجد را توسعه دادند و صحن مسجد را نيز فراختر كردند و در طرف شمال مسجد دو رديف رواق به جاى سه رديف قرار دادند . گنبدهاى مسجد را در شكل صفحهء بعد مىبينيد . گنبد سبز و در پشت آن گنبد « العشره » و مناره‌ها از شرق به غرب منارهء رئيسيه ، منارهء باب السلام و منارهء باب الرحمه را ملاحظه مىكنيد . عكس تخت‌هاى چوب درخت خرما را بر روى بام‌ها مىبينيد كه مردم مدينه در تابستان بر آن مىخوابند . همچنين در سمت شرق نيز مانند سمت شمالى ، دو رواق به جاى سه رواق قرار داده شد و در سمت غربى از منارهء مجيديه تا باب الرحمه سه رواق بجاى چهار رواق قرار دادند و رواقهاى سمت قبله را كه برابر صحن بود تغييرى ندادند . بلكه بدان دو رواق اضافه كرده و سپس بر روى طاقهاى گنبدى شكل بنا نمودند و ديوار سمت شرقى مسجد از منارهء رئيسيه تا باب جبرئيل را 4 / 1 5 ذراع اضافه كردند و ميان حجره و ديوار را كه پيش از آن باريك بود ، توسعه دادند . در نتيجهء اين توسعه ، ميان منارهء\r\n\r\n","description":"","footnote":"","page_name":" 527 ","page_number":527},
  {"content":"\r\n\r\n[ تصوير 
  ] رئيسيه و ديوار شرقى ، فضاى جديدى به وجود آمد كه آن را به صورت اتاقكى درآوردند و بر بالاى آن نيز همانند آن ساختند كه به وسيلهء پله‌هايى بدان راه مىرود و در آن بعضى از وسائل حجره را قرار مىدهند ، درب منارهء رئيسيه را تغيير داده و آن را از نو به وسيله سنگ‌هاى قرمز تراشيده ، ساختند . اين درب به عنوان درب غربى مسجد است كه خطيب در مقابل آن مىنشيند . ميان باب جبرئيل و باب النساء در سمت بيرون ، جايگاههايى كه\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nدر آن حوضچه با شيرهاى آب داشت براى وضو درست كردند و باب جبرئيل را در برابر درب اصلى آن ساختند ، همچنانكه باب السلام را به شكل بزرگتر و مجلل‌ترى بنا كردند و در برابر آن از درون ، گنبد عظيمى به وجود آوردند .\r\nدر شمال مسجد ، انبار و نانوايى و نيز خانه‌هايى قرار داشت كه خانه‌ها را خريدارى كردند و تمامى آن را خراب نمودند و سپس در جاى آن دو صحن به وجود آوردند كه در هر كدام از آنها چهار اتاق بنا نمودند و فضاى شرقى را كتابخانه و غربى را به انبار اختصاص دادند كه براى هر يك دربى از درون و بيرون مسجد قرار داده شد . فضاى شرقى در كنار باب مجيدى كه در همين توسعه در قسمت شمالى مسجد ساخته شده بود ، قرار داشت .\r\nميان اين دو ساختمان محلى براى وضوى مردم ساختند كه پيش از اين اشاره شد و نيازى به تكرار آن نيست . منارهء مجيدى را پس از آن كه محل احداث آن را از پى حفر كردند ، مجددا به شكل زيبا و مجللى بنا نمودند و گنبدى كه در صحن مسجد قرار داشت و به صورت انبارى براى روغن و سوخت قنديلها درآمده بود ، به علت آلودگى آن خراب كردند و انبار شمال غربى را جايگزين آن نمودند .\r\nاطراف « دكّة الأغوات » يا جايگاه خواجه‌ها را ساخته و گوشه‌هاى آن را پايه‌هايى قرار دادند كه نرده‌هايى از جنس برنج به آن متصل گرديد و جايگاه ديگرى را در جنوب جايگاه قبلى ساختند كه ارتفاع آن از دكة الأغوات كمتر بود و بر آن نيز ، همانگونه كه پيش از اين اشاره شد ، نرده‌هاى برنجى قرار دادند .\r\nدر اين جايگاه محراب تهجد پيامبر قرار دارد كه آن را با آب طلا تزيين كردند .\r\nميان اين دو جايگاه ، راهى است كه به سوى باب النساء منتهى مىگردد . محرابى كه در سمت راست شخصى كه از باب وارد مىگردد ، نيز تجديد و تعمير گردند .\r\nهمچنين انبار دو طبقه‌اى كه در شرق دكة الاغوات قرار داشت و در كنار آن وضوخانه‌اى بود مجددا بنا گرديد .\r\nدر شرق مسجد و در برابر صحن آن ، فضاى كوچكى قرار داشت كه متعلق به همسر سلطان محمود بود ، نامبرده در سال 1250 هجرى به مدينه آمده بود . زمين آن از سطح\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nمسجد كمى بالاتر قرار داشت . وى اين فضا را با زمين مسجد هم سطح كرد و به عرض دو رواق مسجد اضافه نمود .\r\nسپس در سال 1280 هجرى به وسيلهء شيخ حرم ، محمد حافظ پاشا ، به صورتى كه در عكس صفحهء 504 ملاحظه مىكنيد توسعه داده شد و آن را محل ويژه‌اى براى نماز بانوان قرار دادند .\r\nدر مرز مسجد النبى ، از سوى قبله ، پرده‌اى چوبى قرار داشت كه در اين توسعه ديوارى از سنگ قرمز تراشيدند و به جاى آن قرار دادند و بر روى آن نرده‌اى از برنج نصب كردند كه اين نرده‌ها به صورت شبكه‌هايى به هم اتصال داشت . بر اين نرده‌ها چهار شكاف كه بىشباهت به درب نبود باز كردند كه درب نخستين در سمت راست محراب سليمانى يا حنفى و دومى در چپ آن و به همين ترتيب در كنار محراب نبوى بود كه در اين توسعه و ترميم در محراب و منبر تغييرى داده نشد .\r\nزمين سمت غربى و شمالى و شرقى مسجد كمى بلندتر از قسمت پيشين مسجد بود كه در اين توسعه ، سطح تمامى مسجد يكسان گرديد .\r\nهمچنين صحن مسجد بلندتر از ديگر قسمتهاى مسجد بود كه باز آن را هم سطح نمودند . به هنگام خاكبردارى آن ، حوضى بزرگ كه به وسيله سنگ و گچ و چوب ساخته شده بود و اطراف آن پله‌اى قرار داشت و فواره‌اى در ميانهء آن حوض آب را از چشمهء زرقاء بدين محل منتقل مىنمود ، ظاهر گشت كه پيش از اين در اين مورد به هنگام صحبت دربارهء چشمه زرقاء مطالبى بيان شد و فقط در موسم حج در اين حوض آب جمع مىگرديد پس از پايان اين ساختمان ، تمامى سطح زمين مسجد را به وسيله مرمر سنگفرش و نيمهء زيرين از ديوار قبله را نيز به وسيلهء مرمر تزيين نمودند . در زير گنبدها نقاشىهاى زيبايى از نقش گل و رياحين گوناگون و آبهاى جارى كشيدند ، به طورى كه مىتوان گفت در زير هر گنبد باغى در آسمان مسجد قرار گرفته است .\r\nنقاشىهايى كه بر گنبدهاى قبله كشيده شده بود بسيار زيباتر از ساير گنبدها به نظر مىرسيد .\r\nستونها را صيقل دادند و آنها را به رنگ سنگ آغشته كردند و بالاى آنها را به\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nصورت طلايى درآوردند . همچنين طلاكارى محراب نبوى و منبر را تجديد كرده و آنها را به رنگ لاجوردى نقاشى نمودند و محراب سليمانى يا حنفى را با طلا تزيين كرده و به وسيله سنگهاى قيمتى زينت دادند . پس از آن عبد اللّه بك زهدى خطاط مشهور از استامبول به مدينه آمد و در طى سه سال ، تمام نوشته‌هاى اطراف گنبدها و ديوارها و ستونها را كه شامل آيات قرآنى و قصيده‌ها و نام‌هاى پيامبر گرامى اسلام صلّى اللّه عليه و إله بود ، نوشت .\r\nهزينهء اين توسعه و نوسازى حدود 3 ميليون جنيه مجيدى بود كه خداوند به بذل كنندهء آن جزاى خير عطا نمايد .\r\n\r\nمحرابهاى مسجد النبى\r\nدر حال حاضر مسجد النبى داراى شش محراب است :\r\n1 - محراب نبوى در روضه كه در سمت چپ منبر قرار دارد . در دوران پيامبر صلّى اللّه عليه و إله محرابهاى برآمده و درون تهى ، آنگونه كه امروزه در مساجد ديده مىشود نبوده و حضرت در اين جايگاه و يا نزديك به آن نماز مىخوانده‌اند . گفته مىشود نخستين شخصى كه محراب درون تهى را ساخت ، عمر بن عبد العزيز والى مدينه در زمان خلافت وليد بن عبد الملك بود . ليكن ما اين گفته را با شك و ترديد مىنگريم ؛ زيرا عمر سعى در تبعيت از سنت رسول خدا داشت و محراب توخالى ، تقليدى از مسيحيان مىباشد . بنابر اين ، نامبرده چگونه مىتواند از آنان تقليد نمايد ؟ ! در هر صورت در كنار اين محراب صندوقى قرار داشت و قرآن بزرگى كه حجاج بن يوسف به مدينه فرستاده بود ، در آن قرار گرفته در تصوير صفحهء بعد محراب نبوى را مىبينيد .\r\nدر اين عكس مىتوانيد دكتر ابراهيم سليمان و شيخ محمد سالم طموم فرزند داماد ما و عبد اللطيف آغا خادم حجرهء شريفه و شيخ يوسف مرجاوى امام جماعت محمل را نيز ملاحظه نماييد .\r\n2 - محراب عثمانى كه در ديوار سمت قبلهء مسجد قرار دارد . اين محراب در جايگاه مصلاى عثمان ساخته شده است و همانطور كه پيشتر در اين باره تذكر داديم عثمان پس\r\n\r\n","description":"","footnote":"","page_name":" 531 ","page_number":531},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nاز ترور عمر براى جلوگيرى از تكرار آن و حفظ جان خود ، مقصوره‌اى گرداگرد محراب خود ساخت . اين محراب را در تصوير زير مىبينيد .\r\n[ تصوير 
  ] 3 - محراب حنفى كه امروزه آن را بنام محراب سليمانى مىشناسند . اين محراب در جنوب غربى منبر و درون فضاى مسجد نخستين قرار دارد و « طوغان شيخ » پس از سال 860 هجرى آن را بنا نمود .\r\nمسلمانان از زمان پيامبر صلّى اللّه عليه و إله در نماز خود به يك امام كه در محراب نبوى مىايستاد ، اقتدا مىكردند ليكن در موسم حج به علت ازدحام و شلوغى ، امام در محراب عثمانى اقامهء نماز مىكرد . طوغان قصد داشت نماز جماعت جداگانه‌اى براى حنفيان به امامت يك امام حنفى برپا دارد ، پس بين او و افرادى كه قصد داشتند سنت پيامبر تغييرى نكند درگيرى پيش آمد و آنان در مقابل او قد علم نمودند . نامبرده پس از سعى و كوشش فراوان در دستگاه حكومتى مصر ، موفق به كسب اجازه شد و مقصود خود را عملى ساخت . پس از آن ، ابتدا مردم در پس امام شافعى كه در محراب نبوى نماز مىخواند\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nجماعت برپا كردند و سپس امام حنفى در محراب ساخته شده نماز به پا مىداشت . گفتنى است كه فقط نماز تراويح را با هم بجاى مىآوردند . اين وضعيت تا سال 1229 ه . ادامه داشت . در سال ياد شده كه در دوران خلافت سلطان محمود عثمانى بود ، محمد على پاشا پس از فتنهء وهابيان براى زيارت به مدينه آمد و در دستگاه دولتى سعى نمود كه امام حنفيان را بر امام شافعيان مقدم دارد تا اين كه بنا شد هر يك از آنها يك روز و شب را در محراب نبوى و يك روز و شب را در محراب حنفى نماز بخوانند و تنها در نماز حج ، امام شافعيان بر حنفيان پيشى داشته باشد و در موسم حج نخست امام حنفيان در محراب عثمانى نماز مىگزارد و سپس امام شافعيان در محراب نبوى نماز خود را اقامه مىكرد .\r\nرفتارهايى را انجام دادند كه هيچگاه شرع مقدس آنها را جايز نمىداند و با اين رفتارها ، جماعت مسلمانان را به تفرقه و جدايى در عبادت خداوند سوق دادند كه لازمهء آن وحدت و يكپارچگى است .\r\nخداوندا ! ما را به راه راست هدايت فرما ! در سال 938 هجرى اين محراب به وسيلهء سلطان سليمان با مرمر سياه و سفيد تزيين گرديد كه به همين مناسبت اين محراب به محراب سليمانى مشهور شد .\r\nبر روى اين محراب اين نوشته‌ها به چشم مىخورد :\r\n« بسم اللّه الرحمن الرحيم  قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ  « 1 » و  قُلْ صَدَقَ اللَّهُ فَاتَّبِعُوا مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ . . .  « 2 » صدق اللّه العظيم و صدق نبيّه الكريم  التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ وَ الْحافِظُونَ لِحُدُودِ اللَّهِ وَ بَشِّرِ الْمُؤْمِنِينَ  « 3 » صدق اللّه العظيم ، أللّهمّ صلّ على سيّدنا محمد و آله .\r\nمحراب را در عكس صفحهء بعد در حالى كه جملهء « الملك الحقّ المبين » بر آن نوشته\r\n\r\n\r\n","description":"","footnote":"\r\n( 1 ) - بقره : 144 .\r\n( 2 ) - آل عمران : 95 .\r\n( 3 ) - توبة : 112 .\r\n","page_name":" 534 ","page_number":534},
  {"content":"\r\n\r\nشده و بانويى در مقابل آن به سجده رفته است ، مىبينيد .\r\n[ تصوير 
  ] 4 - محراب تهجّد ؛ اين محراب در پشت حجرهء حضرت فاطمه عليها السّلام و در بيرون شمال آرامگاه شريف پيامبر صلّى اللّه عليه و إله قرار دارد . آنجا محل شب زنده‌دارى و عبادت پيامبر صلّى اللّه عليه و إله در ماه رمضان بوده است ، اما در ديگر ماهها ، حضرت درون منزل خود به انجام آن مىپرداختند . اين محراب در توسعه و تعمير سلطان عبد المجيد مجددا تعمير گرديد و بر روى آن اين آيه نوشته شد :\r\n وَ مِنَ اللَّيْلِ فَتَهَجَّدْ بِهِ نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً  « 1 » .\r\n5 - محراب فاطمه عليها السّلام و آن در جنوب محراب تهجد درون آرامگاه شريف پيامبر صلّى اللّه عليه و إله بر كنار ستونى است كه به صندوق آرامگاه حضرت فاطمه عليها السّلام اتصال دارد .\r\n\r\n\r\n","description":"","footnote":"\r\n( 1 ) - اسراء : 79 .\r\n","page_name":" 535 ","page_number":535},
  {"content":"\r\n\r\n6 - محرابى ديگر كه در شمال دكة الأغوات واقع شده و از ساختمانهاى دوره اخير به شمار مىآيد ، متأخر است . در اين مكان معمولا بزرگان حرم نماز مىگزارند و هم‌اكنون شيخ حرم در آنجا نماز تراويح به پا مىدارد .\r\n\r\nمنبر نبوى\r\nپيامبر صلّى اللّه عليه و إله در آغاز ، خطبه‌هاى خود را ، بدون آن كه تكيه‌گاهى داشته باشند ، ايراد مىكرد و پس از آن در كنار تنهء درخت خرمايى خطبه ايراد مىنمود و هنگامى كه خطبه‌اش طولانى مىشد بدان تكيه مىكرد ، سپس تصميم گرفتند براى ايشان منبرى بسازند ، پس منبرى از چوب جنگلى كه چوب آن از درخت گز بود ، ساختند . اين منبر داراى سه پله بوده كه حضرت بر پله سوم مىنشست و دو پاى خود را بر پلهء ميانى قرار مىداد ، پس از پيامبر ابو بكر يك پله پايين‌تر نشست و بعدها عمر يك پله از او پايين‌تر قرار گرفت ، سپس على عليه السّلام يك پله پايين‌تر از قبلى مىنشست و هر يك سلف خود را بزرگتر مىشمرد . عثمان به مدت 6 سال بر پلهء زيرين نشست و سپس بر منبر بالا رفت و در جايگاه رسول خدا صلّى اللّه عليه و إله نشست كه مورد اعتراض صحابه قرار گرفت . نامبرده اولين شخصى بود كه پوششى از پارچه قبطى بر روى منبر آويخت .\r\nهنگامى كه معاويه براى انجام حج به مدينه آمد ، تصميم گرفت منبر را به شام منتقل نمايد كه ناگاه خورشيد كسوف نموده ، به طورى كه ستارگان پديدار گشتند و معاويه از قصد خود منصرف شد و از مردم عذرخواهى كرد و گفت : خواستم زير منبر را ببينم چون ترس داشتم كه موريانه بدان آسيبى رساند !\r\nمروان كارگزار معاويه در مدينه شش پلهء ديگر از قسمت پايين به منبر اضافه نمود و گفت : به علت ازدياد جمعيت و مردم ، پله‌هايى را به منبر افزودم . بنابر اين منبر داراى 9 پله شد .\r\nخلفا همواره بر پلهء هفتم از منبر كه پلهء نخستين از منبر نبوى بود ، مىايستادند و خطبه مىخواندند .\r\nاين منبر بر همين وضعيت باقى بود تا اين كه در سال 654 ه . بر اثر آتش‌سوزى\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nمسجد ، از ميان رفت . در سال 656 هجرى مظفّر امير يمن ، منبر ديگرى را براى مسجد ارسال نمود كه دو برجستگى انارگونه بر روى دسته‌هاى آن بود . آن را در جايگاه منبر پيامبر صلّى اللّه عليه و إله قرار دادند . سپس اين منبر با منبرى كه به وسيلهء ظاهر بيبرس فرستاده شده بود تعويض گرديد . مجددا اين منبر نيز در سال 797 هجرى با منبرى كه از سوى ظاهر برقوق ارسال گرديده بود تعويض گشت و نيز بار ديگر در سال 820 هجرى با منبرى كه از سوى مؤيد فرستاده شده بود تغيير يافت . اين منبر در سال 886 هجرى در آتش‌سوزى سوخت كه پس از آن مردم مدينه منبرى از سنگ و گچ بنا نمودند كه آن نيز در سال 888 هجرى با منبر مرمرين كه از سوى اشرف قايتباى فرستاده شده بود تغيير يافت . اين منبر در سال 998 هجرى به مسجد قبا برده شد و منبر مرمر ديگرى كه از سوى سلطان مراد عثمانى فرستاده شده بود ، جايگزين آن گرديد كه اين منبر تاكنون در مسجد النبي باقى مانده است .\r\nاين منبر داراى دوازده پله است كه سه پلهء آن بيرون از درب و نه پلهء آن در پس درب قرار دارد . اين منبر كه بسيار نفيس و زيبا است و يك پارچه از سنگ مرمر ساخته شده است و جزو عجايب دنيا به شمار رفته و همانندى ندارد .\r\nبرخى از صحابه روايت كرده‌اند : درختى كه حضرت هنگام خطبه بدان تكيه مىداد ، پس از ساختن منبر و رها نمودن آن به وسيلهء حضرت ، ناله و ضجّه نمود كه پيامبر دست خود را بر آن كشيد و آرام گرديد .\r\nگفته مىشود كه اين تنهء درخت در ميان منبر و محراب پيامبر صلّى اللّه عليه و إله دفن گرديده است .\r\nبر بالاى درب منبر ابيات زير نوشته شده است :\r\n ارسل السلطان مراد بن سليم * مستزيدا خير زاد للمعاد \r\n دام في أوج العلا سلطانه * آمنا في ظله خير البلاد \r\n نحو روض المصطفى صلّى عليه * ربّنا الهادي به كلّ العباد \r\n منبرا قد أسست أركانه * بالهدى و اليمن من صدق الفؤاد \r\n منبرا يعلى الهدى اعلاؤه * دام منصوبا لأصحاب الرشاد \r\n قال سعد ملهما تاريخه * عمر منبرا سلطان مراد \r\nسال 1998 ه .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nدر عكس مقابل شكل خطيب و كيفيت لباس او را مىبينيد در حالى كه عمامه‌اى به نام « كودبان » بر سر قرار داده است ، كودبان به عمامهء خلفاى عباسى و پادشاهان عثمانى گفته مىشود .\r\n[ تصوير 
  ]\r\n\r\nحجره و آرامگاه رسول خدا صلّى اللّه عليه و إله\r\nپيامبر صلّى اللّه عليه و إله خانه‌اى در جنوب شرقى مسجد داشتند كه به خانهء عايشه معروف است . در جنوب آن خانه حفصه بوده كه به وسيلهء راه باريكى از هم جدا مىشده است و باقى خانه‌هاى همسران رسول خدا صلّى اللّه عليه و إله كه نه نفر بودند ، در قسمت جنوبى مسجد و در برابر محراب كنونى تا بعد از باب النساء و در شمال تا برابر منبر رسول اللّه صلّى اللّه عليه و إله ميان باب الرحمه و باب النساء قرار داشته كه هيچ يك ، به جز خانهء عايشه ، راه به مسجد نداشته است « 1 » . خانهء عايشه داراى دو درب بوده ؛ نخست درب غربى كه به درون مسجد باز مىگرديد و ديگرى درب شمالى بوده است . گفته شده كه دربهاى ديگرى نيز وجود داشته است .\r\n\r\n\r\n","description":"","footnote":"\r\n( 1 ) - بنا به تحقيقات محققان ، تمامى اين اطلاعات نادرست و يكسويه است ؛ زيرا در رابطه با چگونگى قرار گرفتن حجره‌ها و اتاقهاى همسران پيامبر ترديدهايى وجود دارد و آنچه كه نزد محققان ثابت است آن كه به دستور پيامبر ، تمامى درب خانه‌ها به درون مسجد پيامبر صلّى اللّه عليه و إله بسته شد مگر درب خانهء فاطمه و على عليه السّلام ، همچنين پيامبر صلّى اللّه عليه و إله دوران بيمارى خود را در خانهء فاطمه عليها السّلام گذرانيد و در حجرهء خود مدفون گرديد و انتساب مدفن پيامبر صلّى اللّه عليه و إله به عايشه باطل است ، زيرا خانه عايشه در سمت جنوب مسجد و در برابر محراب كنونى پيامبر صلّى اللّه عليه و إله قرار داشته است ، اين خانه بعدها در دورهء عثمان تخريب و ضميمهء مسجد گرديد ، در حالى كه مدفن پيامبر در جنوب شرقى مسجد و در ادامهء خانهء حضرت فاطمه عليها السّلام قرار گرفته است . « مترجم » .\r\n","page_name":" 538 ","page_number":538},
  {"content":"\r\n\r\nهر يك از خانه‌هاى همسران پيامبر عبارت از اتاقى بود كه بوسيله برگ درخت نخل ساخته شده و بر بالاى آن پرده‌اى از پشم و مو قرار داشت .\r\nخانه‌ها از خشت و چوب درخت نخل ساخته شده بود و سقف آنها بلند نبوده بلكه كوتاه بوده است ؛ به طورى كه دست به آن مىرسيده است .\r\nهنگامى كه رسول خدا صلّى اللّه عليه و إله در دوازدهم ربيع الأول سال يازدهم هجرى وفات نمود ، او را در خانهء عايشه « 1 » به طورى كه سر مباركشان به طرف غرب و صورتشان به سوى قبله قرار داشت ، دفن كردند . سپس هنگامى كه ابو بكر در 22 جمادى الاول سال سيزدهم هجرى درگذشت او را در سمت شمال پيامبر و در پشت شانه‌هاى ايشان دفن كردند ، سپس زمانى كه به عمر سوء قصد گرديد ، از عايشه اجازه گرفتند كه او را در كنار پيامبر صلّى اللّه عليه و إله و ابو بكر دفن نمايند و او اجازه داد ، هنگامى كه در 27 ذى الحجه سال 32 هجرى درگذشت ، نامبرده را در كنار آنان و در شمال ابى بكر ، به طورى كه سر او در كنار شانهء ابى بكر قرار داشت دفن كردند « 2 » .\r\nبدين ترتيب خانهء عايشه به دو قسمت تقسيم گرديده بود ؛ يكى محل قبرها بوده و ديگرى قسمتى بود كه عايشه در آن زندگى مىكرد كه ميان اين دو قسمت به وسيله ديوارى فاصله قرار داده شده بود .\r\nحجره پيامبر در زمان عمر مجددا به وسيلهء خشت تعمير گرديد تا اين كه هنگام خلافت وليد بن عبد الملك به وسيلهء عمر بن عبد العزيز كارگزار خود در مدينه ، خانه‌هاى همسران پيامبر را به مسجد اضافه نمود و ساختمانى پنج ضلعى گرداگرد قسمتى كه در آن قبور قرار داشت بنا نمود و از بيم آن كه مبادا مردم همانند كعبه بر گرد آن طواف نمايند ، آن را پنج ضلعى قرار داد .\r\nطبق اندازه‌گيرى سمهودى از حجرهء داخلى ، اندازهء ضلع جنوبى حجره از درون\r\n\r\n\r\n","description":"","footnote":"\r\n( 1 ) - بر نادرستى اين مطلب پيشتر اشاره كرديم « مترجم » .\r\n( 2 ) - دربارهء چگونگى دفن اين دو تن در كنار پيامبر صلّى اللّه عليه و إله هيچگونه اطلاع دقيقى وجود ندارد و در اين باره گفتارها و نظرهاى متفاوتى است . علاوه بر اين كه صدها سال است كه كسى آگاهى از درون قبر پيامبر و چگونگى قرار گرفتن قبرها ندارد و آنچه را كه مؤلف بدان اشاره نموده نظريهء اسمى محدثين سنى است « مترجم » .\r\n","page_name":" 539 ","page_number":539},
  {"content":"\r\n\r\n3 / 1 10 ذراع و ضلع شمالى آن 5 / 12 11 ذراع و طول هر يك از دو ضلع شرقى و غربى و 5 / 78 ذراع - هر ذراع 49 سانتيمتر مىباشد - و ارتفاع حجره پانزده ذراع و طول ضلع جنوبى از دايرهء پنجگانه پانزده ذراع ، كمى كمتر و طول شرقى آن 2 / 1 12 ذراع و طول غربى آن 2 / 1 16 ذراع و طول دو ضلع شرقى و شمالى 2 / 1 12 و طول شمال غربى 14 ذراع و ارتفاع دايره پنجگانه از زمين مسجد 3 / 1 13 ذراع است كه ميان ديوار حجره و دايره پنجگانه از سمت شمال ، فضاى وسيعى قرار داشته كه اين فاصله در دو سمت شرق و جنوب ، حدود يك ذراع بوده و در ناحيه‌اى كه صورت مبارك پيامبر قرار دارد ، اين فاصله به مقدار يك وجب مىرسد . اما دو ديوار غربى داراى فضايى نبوده كه اين وضعيت بدون تغيير تاكنون باقى مانده است .\r\nحجره داراى سقفى چوبى بوده كه چوبها با ميخ به همديگر پيوند خورده بود و بر روى آن پارچه‌اى آويخته شده بود . سپس احمد بن برهان عبد القوى ناظر قوص و بنا به گفته‌اى ملك منصور قلاوون در سال 678 هجرى گنبد مربعى بر روى ستونهاى گرداگرد حجره قرار داد كه زير آن بسيار گرانبها و روى آن به وسيلهء چوب ساخته شده بود و سپس لوحهاى چوبى ديگرى كه روى آنها را لايه‌اى از سرب كشيده بود ، بر روى آنها قرار دادند كه آب باران نتواند به درون حجره نفوذ نمايد . قاعده اين گنبد از سقف مسجد پيامبر بوده كه موازى سقف خانهء رسول خدا قرار داشت و پيشتر گفتيم كه در نخستين آتش‌سوزى مسجد در سال 654 هجرى از بين رفت ، اين گنبد به وسيلهء ملك ناصر حسن بن محمد ابن قلاوون مجددا تعمير و تجديد گرديد .\r\nلوح‌هاى سربى نيز در سال 765 هجرى به وسيلهء اشرف شعبان تجديد گرديد و مجددا اين لوح‌ها به وسيلهء ظاهر چقمق تجديد گرديد . هنگامى كه براى دومين بار مسجد آتش گرفت اشرف قايتباى در سال 886 هجرى گنبد را از نو بنا نهاد و آن را بر روى ديوارهاى خانه قرار داد و گنبد را ابتدا از سنگ سياه تراشيده شده ساخت و سپس با سنگ سفيد آن را كامل نمود ، در صورتى كه قبل از آن اين گنبد ، همانطور كه گذشت ، از چوب ساخته شده بود .\r\nارتفاع اين گنبد از زمين خانهء پيامبر تا نقطه‌اى كه هلال بر روى آن قرار داده شده\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nاست هيجده ذراع و ربع مىباشد . هم اكنون شخصى كه بر روى زمين مسجد ايستاده است ، آن را نمىبيند ؛ زيرا ديوارهاى پنجگانه‌اى كه بر روى آنها پرده افتاده است ، مانع از رؤيت آن مىگردد . قايتباى گنبد عظيم ديگرى بر روى اين گنبدها ساخت . اين گنبدها بر روى پايه‌ها و ستونهاى گرداگرد ديوارهاى پنجگانهء آرامگاه قرار داده شده است ، به هنگام ساختمان سازى ، گنبد داراى تركهايى گرديد كه ناگزير آن را خراب نموده و مجددا به ساختمان آن پرداختند و از گچ سفيد مصرى نيز در آن استفاده نمودند . اين عمليات در سال 892 هجرى اتفاق افتاد . اين گنبد با نقاشىهاى بسيار زيبا مزيّن گشت و داراى حاشيه‌اى است كه در سمت غربى آن اين نوشته به چشم مىخورد : « أنشأ هذه القبة الشريفة العالية المعترف بالتقصير الراجى عفو ربه القدير قايتباى » . اين گنبد داراى هفتاد و شش قوس و پنجره است كه در دوران خلافت سلطان محمود ، فرزند سلطان عبد الحميد شكافهايى در آن ظاهر گشت و بدستور نامبرده قسمتهاى بالاى گنبد منهدم و مجددا ساختمان قوى و مستحكمى به جاى آن ساخته شد . اين تجديد ساختمان در سال 1233 هجرى صورت گرفت . سپس نامبرده دستور داد گنبد را با رنگ سبز نقاشى كنند و اين در حالى بود كه قبل از آن به رنگ خاكسترى سربى بود ، از اين پس هر گاه بر اثر تابش اشعهء خورشيد ، رنگ آن رونق خود را از دست مىداد ، مجددا آن را رنگ‌آميزى مىكردند و جلا و نمود آن را باز مىنمودند . بر گرد آرامگاه پيامبر صلّى اللّه عليه و إله خندق عميقى كنده شد كه درون آن را سرب ريختند تا كسى دسترسى به جسد مبارك پيامبر صلّى اللّه عليه و إله نداشته باشد .\r\nاين پيشگيرى در سال 557 هجرى در زمان ملك نور الدين شهيد صورت گرفت . وى پس از اطلاع از قصد مسيحيان ، مبنى بر ربودن جسد مبارك پيامبر صلّى اللّه عليه و إله اين خندق سربى را گرداگرد قبر پيامبر صلّى اللّه عليه و إله بساخت .\r\nدر بيرون ديوار جنوبى آرامگاه و در روبروى سر مبارك آن حضرت صلّى اللّه عليه و إله ميخى از نقره به عنوان علامت قرار داده بودند كه اين ميخ بعدها با قطعه‌اى از الماس ، كوچكتر از تخم كبوتر ، جايگزين گرديد . در زير آن الماس ، الماس بزرگتر ديگرى قرار گرفت كه هر دو قطعه به وسيلهء طلا و نقره به هم اتصال داده شد . به آنها « كوكب الدّرى » مىگفتند .\r\nاين دو قطعه الماس را سلطان احمد خان بن سلطان محمد خان عثمانى به آرامگاه\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nشريف نبوى اهدا كرده بود . قطعه الماس بزرگ به ارزش 80000 دينار بود . در زير اين دو قطعه الماس ، سنگى از الماس مرصّع به جواهرهاى گرانبها قرار داشت كه با طلا و نقره كلاف شده بود . اين قطعه از سوى سلطان مراد بن سلطان احمد خان عثمانى به سال 1047 هجرى به آرامگاه حضرت اهدا شد .\r\nدر سال 1154 هجرى جواهر ديگرى را كه مسلمانان در فتح بلگراد به دست آورده بودند ، به مسجد اهدا كرد . در سال 1291 هجرى شاهزاده خانم خواهر سلطان عبد العزيز ابن سلطان محمود عثمانى لوحى از طلا كه طول آن 4 / 3 ذراع و عرض آن چهار انگشت بود ، به آرامگاه پيامبر هديه نمود . بر روى آن با خط بسيار زيبا و با حروف طلايى كه مرصّع به الماس و برليان بود « لا إله الا اللّه ، محمد رسول اللّه » حك گرديده بود ، اين لوح را بر بالاى « كوكب الدّرى » آويزان كردند .\r\nدر قسمت بالا ، گرداگرد آرامگاه پيامبر ، شعرهاى ركيكى نوشته شده است كه قلمم تنها اجازهء نوشتن اين دو بيت را داد !\r\n إنّي توسلت بالمختار أشرف من * رقى السماوات به الواحد الأحد \r\n ربّ الجمال تعالى اللّه خالقه * فمثله فى جميع الخلق لم أجد \r\nعكس صفحهء 508 را ملاحظه كنيد . در اين عكس ، سمت شمال غربى آرامگاه كه در آن چلچراغ بزرگ قرار دارد و در سمت غرب پنجرهء آهنى كه بر روى آن لايه‌اى از سرب پوشانيده شده ، ديده مىشود . در عكس صفحهء بعد ، آرامگاه را از سمت جنوب غربى ملاحظه مىكنيد كه در وسط آن ميانه عكس « باب الوفود » ديده مىشود كه به « باب التوبه » نيز معروف است . همچنين پرده‌هاى ابريشمى سبز را نيز ملاحظه مىكنيد . در كنار درب ، پنجره‌اى مسى قرار دارد كه شخصى در كنار آن در حال خواندن كتابى است و شخص ديگرى نيز در كنار او ديده مىشود .\r\nهمچنين در وسط آن لامپى را براى روشنايى آويخته‌اند ؛ همانند چراغهايى كه در مصر وجود دارد . ستونهايى به وسيلهء چوب در عرض ، به هم متصل شده كه بر روى آنها ميخهايى زده‌اند تا از نشستن گنجشكها بر روى آن و آلوده كردن مسجد\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nجلوگيرى كند .\r\n[ تصوير 
  ] گرداگرد ديوارهاى پنجگانه و قبر حضرت فاطمه عليها السّلام ديوارى است مستطيل از مس\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nكه فضاى آرامگاه را از بيرون جدا نموده است .\r\nاولين شخصى كه اين ديوار را به وجود آورد ، ظاهر بيبرس بود . او در سال 668 هجرى اين ديوار را بنا كرد . در آغاز ، اين ديوار از چوب به ارتفاع حدود دو قامت يك شخص بود ، سپس پادشاه عادل « كتبغا » بر ارتفاع آن اضافه كرد و آن را به سقف مسجد رسانيد . سپس در سال 880 هجرى اين پنجره از مس ساخته شد كه در بالا آن را به نيم طاق‌هاى اطراف آرامگاه متصل كردند و سپس به وسيلهء ديوارى شبكه‌اى كه از مس ساخته شده بود ، خانه حضرت فاطمه عليها السّلام يا آرامگاه او را از ديوارهاى پنجگانه آرامگاه پيامبر جدا نمودند .\r\nهمهء اين تغييرات ، در دوران قايتباى « 1 » صورت گرفت .\r\nاز آن پس آرامگاه حضرت فاطمه عليها السّلام مستقل شد كه اين قسمت به وسيلهء دو درب ، به آرامگاه پيامبر صلّى اللّه عليه و إله راه داشت . در عرف مردم مدينه ، آرامگاه پيامبر به حجره و دربهاى آن مشهور مىباشد . آرامگاه داراى شش درب مىباشد :\r\nدربى كه در سمت قبه قرار دارد و معروف به « باب التوبه » است . درب ديگرى در شرق آرامگاه است كه معروف است به « باب فاطمه عليها السّلام » . دربى در غرب قبه قرار دارد كه بدان « باب الوفود » گويند و درب شامى كه موسوم به « باب التهجّد » است و نيز دو درب در سمت راست و چپ مثلث درون آرامگاه قرار دارد . نخستين كسى كه ديوارهاى پنجگانه را پرده كشيد ، خيزران مادر هارون الرشيد بود كه با تورها و بندهايى از ابريشم بر آن ، پرده قرار داد . سپس ابن ابى الهيجاء ، وزير پادشاه مصر ، پرده‌اى از ابريشم سفيد گلدوزى شده كه قطعه‌هاى نوشته‌اى بر روى آن قرار داشت ، فرستاد . بر روى اين پرده حاشيه‌اى از ابريشم قرمز قرار گرفته بود كه بر روى آن سورهء يس نوشته شده بود . دو سال پس از آن ، « المستضىء » پرده‌اى از ابريشم بنفش كه نام او بر روى آن گلدوزى شده بود فرستاد و به\r\n\r\n\r\n","description":"","footnote":"\r\n( 1 ) - در جلد دوم تاريخ ابن اياس ( صفحه 220 و صفحه 232 ) آمده است كه قايتباى اين پنجرهء مسى را در شوال سال 888 هجرى با كاروان به مدينه فرستاد . وزن آن 400 قنطار است كه به وسيله هفتاد شتر به مدينه حمل گرديد و به همراه اين پنجره ، قرآن بىنظير بزرگى را بر روى يك شتر جداگانه ارسال نمود . اين قرآن به خط شاهين نورى بوده كه وى قبل از اتمام آن درگذشت و سپس به دستور سلطان ، شيخ خطاب آن را به پايان رسانيد .\r\n","page_name":" 544 ","page_number":544},
  {"content":"\r\n\r\nجاى پردهء قبلى ، بر روى آرامگاه قرار داد . سپس خليفة الناصر پرده‌اى از ابريشم سياه را جايگزين آن نمود . بعد از آن سنتى شد كه هر شش سال يك بار ، پرده‌اى سياه از ابريشم كه نوشته‌هاى سفيد ابريشمى بر روى آن قرار داشت و حاشيه‌اى از طلا و نقره بر آن گلدوزى شده بود ، از مصر ارسال مىگرديد . اين سنت به وسيلهء سلاطين عثمانى نيز ادامه يافت و هر گاه پردهء جديد وارد مىشد ، پردهء قبلى به صورت قطعاتى به افراد و بزرگان هديه مىگشت . پيش از اين ، شرحى دربارهء پردهء دربها و محرابها و غير آن ، به نظر شما رسانديم . گفته مىشود نخستين كسى كه پرده بر روى دربها قرار داد ، زياد بن عبيد اللّه حارثى در سال 138 هجرى بوده است .\r\nدر عكس زير گوشه‌اى از پرده كه بر روى ديوارهاى پنجگانه قرار داده شده ، به نظر شما مىرسد .\r\n[ تصوير 
  ]\r\n\r\n","description":"","footnote":"","page_name":" 545 ","page_number":545},
  {"content":"\r\n\r\n\r\nدربهاى مسجد\r\nهنگام توصيف ساختمان مسجد ، مختصرى دربارهء دربهاى آن گفتيم . اينك مىگوييم ، در توسعه‌اى كه به وسيلهء مهدى ( عباسى ) داده شد ، مسجد داراى بيست و چهار درب گرديد كه چهار درب آن در سمت جنوب قرار داشت و آنها دربهاى اختصاصى بوده است . بيست درب ديگر براى عموم مردم گشوده مىشد ؛ هشت درب در طرف مشرق ، هشت درب در جانب مغرب و چهار درب در سمت شمال كه تمامى اين دربها به هنگام ساختمانها و توسعه‌هايى كه دورانهاى بعدى انجام گرفت ، بسته شدند ، جز چهار دربى كه در شرق و غرب مسجد قرار داشت ، درب ديگرى را بر آن نيافزودند . اما دربى كه در شمال مسجد قرار دارد ، همانطور كه پيشتر گفته شد ، در ساختمان مسجد به وسيلهء سلطان عبد المجيد عثمانى به وجود آمد . بنابر اين مسجد داراى پنج درب است :\r\n1 - باب السلام ؛ در غرب مسجد كه به علت اتصال اين درب به خانهء مروان ، به « باب مروان » معروف گشت . اين خانه درست در سمت قبلهء مسجد بوده است . در جاى آن خانه ، ملك منصور قلاوون در سال 686 هجرى وضوخانه‌اى ايجاد كرد كه بعدها آن را مبدل به مدرسه سلطان بشير آغا نمودند و وضوخانه را به قسمت غرب مسجد در آغاز كوچه‌اى كه به آن زقاق زرندى يا كوچه زرندى گفته مىشود ، انتقال دادند . اين كوچه در سمت راست شما در حالى كه به سوى باب المصرى در حركت مىباشيد ، قرار گرفته است و به علت كوتاهى مسافت اين دروازه ، بيشتر مسافران از آن به درون مدينه مىآيند .\r\nبر روى درب اين نوشته قرار دارد :\r\n  إِنَّ الْمُتَّقِينَ فِي جَنَّاتٍ وَ عُيُونٍ ادْخُلُوها بِسَلامٍ آمِنِينَ   « 1 » اين آيه بر روى مس زرد رنگى كه بر آستانهء درب قرار گرفته ، نوشته شده است .\r\nاز طرف بيرون ، بر بالاى درب اين نوشته ديده مىشود : « فداك أبي و أمي يا رسول اللّه أللّهمّ أيّد بالنصر و العز السلطان عبد العزيز خان بن السلطان عبد المجيد خان . . .\r\n\r\n\r\n","description":"","footnote":"\r\n( 1 ) - حجر : 45 و 46\r\n","page_name":" 546 ","page_number":546},
  {"content":"\r\n\r\n( و ديگر نياكان آنان تا عثمان ) أيد اللّه ملكه الى آخر الزمان و نهاية الدوران » عكس زير را ملاحظه نماييد .\r\n[ تصوير 
  ] 2 - باب الرحمه ؛ اين درب نيز در غرب مسجد واقع شده و پيشتر به نام خانهء عاتكه دختر عبد اللّه بن يزيد بن معاويه معروف بوده است ؛ زيرا اين درب در برابر درب خانهء وى بوده است .\r\nاين دروازه همچنين به « باب السوق » نيز معروف بوده است ؛ زيرا پيشتر بازار در اين سمت قرار داشته و اكنون در آغاز باب السلام قرار گرفته است . علت نام‌گذارى اين درب به باب الرحمه ، اين چنين است كه گويند مردى اعرابى در روز جمعه از اين درب نزد رسول خدا صلّى اللّه عليه و إله آمد و از او درخواست نمود كه برايش باران طلب نمايد ، پس حضرت دعا كرد و هفت شبانه روز باران باريد ؛ به طورى كه مردم و كشتزارها سيراب گشتند ، پس جمعهء ديگر همان اعرابى از همان درب نزد رسول خدا صلّى اللّه عليه و إله آمد و از او خواست كه دعا\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nكند تا باران بند آيد ، چون ترس آن داشت كه آب بر كشتزارها و خانه‌ها خسارت وارد كند .\r\nپس حضرت دعا كرد و ابرها از آسمان مدينه دور گشت . اين واقعه را بخارى در كتاب خود آورده است . بر روى بيرون اين درب گفتار خداوند :  قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ  « 1 » نوشته شده و از درون بر روى آستانه درب نيز اين گفتار خداوند  وَ إِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلى نَفْسِهِ الرَّحْمَةَ  « 2 » . نوشته شده است .\r\n[ تصوير 
  ] عادت اهل مدينه بر آن است كه جنازه‌هاى مردگان خود را ، به اميد شامل شدن رحمت خداوند بر آنان ، از اين درب به درون مسجد مىآورند .\r\nدر بيرون اين درب وضوخانه‌اى قرار دارد كه بر روى ساختمان آن اين ابيات نقش\r\n\r\n\r\n","description":"","footnote":"\r\n( 1 ) - قران كريم ، سوره زمزم ، آيه 53\r\n( 2 ) - انعام : 54\r\n","page_name":" 548 ","page_number":548},
  {"content":"\r\n\r\nبسته است :\r\n أعظم بخير خليفة سلطاننا * عبد المجيد المجد ذى الأمر الرشد \r\n المغدق الحرمين جاري فضله * من فيض عين خزائن دوما يمد \r\n من هذه بعض اوقاف له * تجري معينا بالظهور لمن ورد \r\n تاريخها بحريم أرفع مسجد * حنفية يبقى بها النفع الأبد \r\nسال 1261 ه .\r\nدر ميان باب الرحمه و باب السلام حجره‌اى قرار دارد كه به دريچه يا پنجرهء ابو بكر شهرت يافته است و آن در برابر درب خانهء ابو بكر واقع است كه در ديوار غربى مسجد اصلى است و ميان اين دو ، دار القضاء كه از آن عمر بن خطاب بوده قرار داشته است . بنابر وصيت عمر آن را براى اداى قرضش فروختند . اين قسمت را معاويه مجددا خريد و بر آن « دار قضاء الدين » نام نهاد . اين خانه را زياد بن عبيد اللّه حارثى در سال 188 هجرى كه بر مدينه ولايت داشت منهدم كرد و از آن فضايى براى مسجد به وجود آورد و در آن فضا ، خانه‌اى بنا نمود كه امراى مدينه در آن سكونت مىگزيدند .\r\nسپس در سال 814 ه . غياث الدين ، پادشاه بنگال نوانخانه‌اى در اين جايگاه تأسيس كرد و مدتى بعد اين جايگاه جزو مدرسه و نوانخانه‌اى شد كه به وسيله اشرف قايتباى در سال 888 هجرى تأسيس گرديده بود . آنگاه مدرسه مبدل به دادگاهى شد كه قضات مدينه در آن قضاوت مىكردند . هنگامى كه قضات به دادگاه ديگرى كه در ميدان ساخته شده بود نقل مكان كردند ، مدرسه خراب شد و به وسيلهء سلطان عبد المجيد بر روى آن مدرسه و كتابخانه‌اى ساخته شد و بعدها در كنار آن دار الناظر المدرسه را در سال 1237 هجرى بنا نمود . سپس در سال 1287 هجرى اين مدرسه به وسيلهء سلطان عبد العزيز عثمانى تجديد بنا گرديد .\r\n3 - باب المجيدى يا باب التوسل ؛ و آن در شمال مسجد واقع شده و از دربهايى است كه به وسيلهء سلطان عبد المجيد عثمانى در سال 1267 هجرى ساخته شد .\r\nدر قسمت چپ و روبروى اين درب وضوخانه و آبريزگاههايى قرار دارد .\r\n\r\n","description":"","footnote":"","page_name":" 549 ","page_number":549},
  {"content":"\r\n\r\n4 - باب النساء ؛ و آن در سمت شرقى مسجد قرار دارد و از درب‌هايى است كه به وسيلهء عمر بن خطاب بنا شده است . عمر به هنگام بناى آن گفت كه آن را براى بانوان قرار مىدهيم و به همين جهت به « باب النساء » مشهور گرديد . در برابر اين درب ، خانه ريطه دختر سفاح عباسى و در شرق آن خانهء ابو بكر بوده كه بعدها در جاى آن زاويهء شيخ عبد القادر گيلانى يا زاوية السمان را ساختند كه هم اكنون نيز بدين صورت باقى مانده است . بالاى اين درب اين نوشته به چشم مىخورد :\r\n« اللّه وليّ التوفيق » ، قال اللّه تبارك و تعالى جل و تقدس  وَ أَقِمْنَ الصَّلاةَ وَ آتِينَ الزَّكاةَ  آيه . . . « 1 » صدق اللّه ربنا العظيم و صدق نبيه الكريم  وَ اذْكُرْنَ ما يُتْلى فِي بُيُوتِكُنَّ مِنْ آياتِ اللَّهِ وَ الْحِكْمَةِ إِنَّ اللَّهَ كانَ لَطِيفاً خَبِيراً  « 2 » و بر روى لنگه راست اين درب « يا مفتح الأبواب » و بر لنگهء چپ آن « افتح لنا خير باب » نوشته شده است . در سمت ديگر درب ، در جهت مخالف نيز اين دو گفتار تكرار شده است . بر روى درون نيم طاق بالاى اين درب اين آيه نقش بسته است  لِلرِّجالِ نَصِيبٌ مِمَّا اكْتَسَبُوا وَ لِلنِّساءِ نَصِيبٌ مِمَّا اكْتَسَبْنَ وَ سْئَلُوا اللَّهَ مِنْ فَضْلِهِ إِنَّ اللَّهَ كانَ بِكُلِّ شَيْءٍ عَلِيماً  « 3 » و در زير نيم طاق بر روى آستانهء درب نوشته شده است : قال اللّه تعالى فى كتابه الكريم  وَ مَنْ يَقْنُتْ مِنْكُنَّ لِلَّهِ وَ رَسُولِهِ وَ تَعْمَلْ صالِحاً نُؤْتِها أَجْرَها مَرَّتَيْنِ وَ أَعْتَدْنا لَها رِزْقاً كَرِيماً  « 4 » .\r\n5 - باب جبرئيل ؛ در شرق مسجد و جنوب باب النساء قرار دارد . اين درب در قديم معروف به « باب عثمان » بوده ؛ چرا كه در برابر خانه آل عثمان قرار داشته است و علّت نامگذارى آن به « باب جبرئيل » آن است كه وقتى حضرت رسول صلّى اللّه عليه و إله از جنگ خندق بازگشت جبرئيل از اين درب به درون مسجد آمد و از حضرت خواست كه به جنگ بنى قريظه رود .\r\nبر روى اين درب زيبا ، با خط ثلث بسيار نيكويى اين نوشته قرار دارد : « قال اللّه\r\n\r\n\r\n","description":"","footnote":"\r\n( 1 ) - احزاب : 33 و بقره : 43 و بقره : 110\r\n( 2 ) - احزاب : 34\r\n( 3 ) - نساء : 32\r\n( 4 ) - احزاب : 31\r\n","page_name":" 550 ","page_number":550},
  {"content":"\r\n\r\nالعليم الخبير في كتابه العزيز  فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ وَ الْمَلائِكَةُ بَعْدَ ذلِكَ ظَهِيرٌ  « 1 » صدق اللّه خالقنا ربّ العالمين و بر روى دو لنگه درب آن اين نوشته نقش بسته است  جَنَّاتِ عَدْنٍ مُفَتَّحَةً لَهُمُ الْأَبْوابُ  « 2 » .\r\n\r\nمناره‌هاى مسجد\r\nدر زمان رسول خدا صلّى اللّه عليه و إله و خلفاى بعد از او ، مسجد مناره‌اى نداشت و در اين دوران ، مؤذن بر روى ستونى از خانهء عبد اللّه بن عمر مىايستاد و اذان مىگفت . اين خانه هم اكنون معروف به دار العشره است كه در سمت قبله مسجد قرار دارد و بلال به وسيلهء هفت جهاز شتر بر بالاى آن مىرفت .\r\nهنگامى كه عمر بن عبد العزيز به دستور وليد به توسعهء مسجد پرداخت ، چهار مناره در چهار زاويهء مسجد ساخت : مناره‌اى كه بر باب السلام قرار داشت ، مشرف به خانهء مروان بود و هنگامى كه سليمان بن عبد الملك حج مىگزارد ديد كه مؤذن وقتى بر بام گلدسته مىرود ، درون خانه را كه خليفه در آن ساكن بود ، مىبيند از اين رو دستور داد آن را خراب كردند .\r\nتا اين كه در سال 706 هجرى اين مناره به وسيلهء سلطان محمد بن قلاوون تجديد بنا گرديد . و نيز گفته شده است اين مناره به وسيلهء بزرگ خدمهء حرم شبل الدوله كافور مظفرى بنا گرديد . مناره‌اى كه بر بالاى باب الرحمه قرار گرفته به وسيلهء قايتباى ساخته شده است . تمامى مناره‌هاى مسجد طى دورانهاى مختلف تجديد و ترميم گرديد . به جز منارهء ياد شده كه تاكنون باقى مانده است .\r\nمناره‌ها را در عكس صفحهء بعد مىبينيد . در اين عكس ديوار سمت شرقى مدينه را نيز مىبينيد . همچنين عكس صفحهء 528 و عكس صفحهء 506 را ملاحظه كنيد . پيش از اين در مورد مناره‌ها و تجديد ساختمان و ترميم آنها نوشتيم كه ديگر نيازى به تكرار نيست .\r\n\r\n\r\n","description":"","footnote":"\r\n( 1 ) - تحريم : 4\r\n( 2 ) - ص : 50\r\n","page_name":" 551 ","page_number":551},
  {"content":"\r\n\r\n[ تصوير 
  ]\r\n\r\nخوشبو كردن مسجد\r\nاولين شخصى كه اقدام به خوشبو كردن مسجد نمود عمر بن خطاب است كه خلفاى بعد از او نيز از وى پيروى كردند و تاكنون نيز اين رسم باقى مانده است .\r\nبنابراين ، همه ساله مقدار زيادى عود و عنبر خوب را تهيه مىكنند و شبها و روزهاى جمعه تمامى مسجد و آرامگاه پيامبر صلّى اللّه عليه و إله را هر شب با آن خوشبو مىسازند .\r\nدر دوران عمر ، آتش‌گردانها از نقره بود ليكن پس از او آتش‌گردانهايى از طلا و نقرهء مرصّع به جواهرات گرانبها به مسجد هديه گرديد كه بيشتر اهداكنندگان از سلاطين عثمانى بودند و براى مأمور خوشبو كننده هر ماه حقوقى معادل پانصد قرش تعيين شده بود .\r\n\r\nمراجعت از مدينه\r\nمراسم جشن به مناسبت حركت از مدينه ؛ همه ساله رسم بر اين بود كه همراهان\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nكاروان محمل ، يك شب پيش از حركت از مدينه مراسم جشنى به پا مىكردند كه ما نيز اين ضيافت را در شامگاه روز يكشنبه 23 محرم سال 1319 هجرى راه انداختيم . مردم مدينه و افسران و سربازان عثمانى براى شركت و ديدن آن هجوم آوردند . شب را با خواندن مولودى پيامبر صلّى اللّه عليه و إله گذرانديم . اين مولودى به وسيلهء سربازى از نگهبانان كه داراى صداى زيبا بود و قرآن را نيكو قرائت مىكرد و به شيوهء قرائت نيز آشنايى داشت ، اجرا گرديد . جمعيت بقدرى زياد بود كه مجبور به آوردن تمام صندلىهاى امير و خزانه‌دار شديم و آنچه كه فرش و سجاده در اختيار داشتيم براى آنان بر روى زمين انداختيم . به حضور تعدادى از بزرگان شهر ؛ از آن جمله سيد على زين العابدين حبشى رسيديم .\r\nنامبرده شخصى عفيف النفس و متقى و زاهد بود . مقدارى نقل و نبات كه به همراه خود از مصر آورده بودم با دو شيشه كوچك از عرق نعنا و پرتقال هديه كرديم . به تمام مهمانان حاضر در جشن ، شربت و چاى داده شد و سپس به همگى به رسم مردمان مدينه و حجاز كيسه‌هاى كوچكى كه در آن نقل و نبات قرار داشت ، هديه داديم . اين جشن تا ساعت شش پس از غروب آفتاب ادامه يافت .\r\nگفتنى است هزينهء جشنهايى كه به وسيلهء افراد كاروان محمل در نقاط مختلف برگزار مىگردد ، از سوى وزارت جنگ مصر ( نظارت حربيه ) پس از نامه‌نگارى ميان وزارت كشور و امير حجّ مصر ، پرداخت مىشود ، بدين سان كه وزارت داخله نامه‌اى به امير الحاج مىنويسد و وسائل مورد نياز آنان را به دو اطلاع مىدهد . اينك متن نامه‌اى را كه براى امير الحاج سال 1325 هجرى به شماره 2505 نوشته شده ، مىآوريم :\r\nامير الحاج مصرى ! « سعادتلو افندم » ! اميد است دستور فرماييد جناب رييس نگهبانان ، به وزارت حربيه ، قسمت مدير مهمات مراجعه كرده ، اقدام لازم را براى دريافت فشنگ‌هاى مورد نياز در مأموريت به عمل آورد ، لازم به يادآورى است كه پيشتر توافق لازم با وزارت ماليه و حربيه صورت گرفته است .\r\n19 دسامبر سال 1907 و 14 ذى القعده سال 1325 هجرى از سوى نمايندهء وزير داخله موريس بونيتو محلّ مهر\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nدر جدول زير ، صورت موادى كه در هر شهر از شهرهاى زير استفاده گرديد ، آمده است :\r\n[ تصوير 
  ]\r\n\r\nنخستين منزلگاه از مدينه تا چاه عثمان\r\nدر ساعت ده زوالى روز دوشنبه ، 24 محرم سال 1319 هجرى ، كاروان ما پس از گذراندن اين مدت در گردش و زيارت ، به قصد مراجعت به حركت درآمد . يك ساعت و نيم پس از حركت ، به چاه « رومه » كه معروف به چاه عثمان است رسيديم . اين چاه در شمال غربى مدينه واقع است و به وسيلهء سنگ و ملاطى مستحكم ساخته‌اند . قطر اين چاه چهار متر و عمق آن دوازده متر و آبش بسيار گوارا است .\r\nدر نزديكى آن ، حوض آب و اتاق و مصلايى قرار داشت كه در فاصلهء پانزده دقيقه از اين چاه به سمت جنوب مسجد القبلتين قرار گرفته است و پيشتر نكاتى دربارهء آن گفتيم . در بالاى مسجد سنگ نوشته‌اى را ديدم كه اين نوشته در آن به چشم مىخورد :\r\n« جدّده السلطان سليمان سنة 950 ه . » مسجدى بود بسيار كوچك كه گرداگرداش را باغها دربر گرفته بود و در آن خيار و خيار چنبر و هندوانه و ديگر صيفىجات كاشته شده بود . در كنار اين چاه رحل اقامت افكنديم . راهها از مدينه تا اين مكان ، هموار است . در مسير\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nگياهان مختلفى روييده و نيز در آن چند كوه قرار دارد . رييس خدمتكاران آرامگاه نبوى و افرادى ديگر ؛ از آن جمله شيخ محمد اديب سرپرست فراشان جناب عالى كه يكى از مدرسان مسجد نبوى نيز بود ، براى خداحافظى به چاه عثمان آمدند .\r\n\r\nمنزلگاه دوم از چاه رومه تا چاه ظعينى\r\nدر ساعت يازده شب سه‌شنبه 25 محرم ، قصد حركت داشتيم ، ليكن در انتظار رسيدن سلطان مكله و شحر بوديم كه به همراه كاروان محمل او را تا شهر « وجه » همراهى كنيم ، از اين رو ، تعدادى از اسبهاى خود را براى كمك به حمل اثاث او و همراهى نامبرده فرستاده بوديم ، كاروان ما ناگزير در ساعت سه و نيم روز ، در زمينى هموار حركت خود را آغاز كرد و پس از يك ساعت به راهى سنگلاخى قدم گذاشتيم و در اين منطقه به مدت چهار ساعت و نيم مسير طى كرديم تا آن كه به راهى هموار افتاديم و مدت سه ساعت در اين مسير حركت كرديم تا سرانجام به چاه « ظعينى » رسيديم . در آغاز راه كوهها به هم نزديك بود و حدود چهار صد يا رد از همديگر فاصله داشتند و كم كم فاصله‌شان از هم بيشتر شد ؛ به طورى كه چاه ظعينى در ميدان وسيع و بازى قرار گرفت .\r\nمسير ما به سوى شمال غربى ، پنج ساعت و نيم و به سوى غرب يك ساعت و نيم به طول انجاميد . سپس يك ساعت و نيم هم در سمت شمال غربى حركت كرديم . در اين اقامتگاه دو چاه شور در كنار كوه غربى قرار داشت كه اطراف آن‌ها به وسيلهء درختانى پوشيده شده بود . عمق هر يك از دو چاه 6 متر بود كه هر يك از آنها معروف به « مندسه » بود . هيزم در اين دشت به مقدار فراوان وجود داشت .\r\n\r\nمنزلگاه سوم از چاه ظعينى تا ملاليح\r\nدر ساعت يازده و نيم از شب چهارشنبه ، 26 محرم ، به سوى شمال غربى به حركت درآمديم و مدت پنج ساعت و ربع به سمت ياد شده گام برداشتيم . پس از آن ، دو ساعت به سوى شمال حركت كرديم . اين مسير در فضايى وسيع و هموار بود كه كوهها از هم\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nفاصله داشتند و در آن درختان بسيار و بوته و علف و هيزم فراوانى يافت مىشد . مسير را طى كرديم و در ساعت شش ظهر ، پس از ربع ساعت استراحت در مسير ، به چاههاى ملاليح رسيديم . در اين جايگاه پنج چاه بود كه به وسيلهء آب باران پر مىشد و در صورتى كه باران نمىباريد آب چاههاى ياد شده كمى شور مىگرديد . هر يك از چاهها سه متر عمق داشت و هوا در اين روز به شدت گرم بود ، تا آنجا كه گاهى موجب هلاكت افراد مىشد ليكن خداوند همه را محفوظ نگاه داشت .\r\n\r\nمنزلگاه چهارم از ملاليح تا قصر عبله يا الشجوه\r\nدر ساعت 9 و چهل دقيقهء شب پنجشنبه 27 محرم مجددا به حركت خود ادامه داديم . در حالى كه پنج ساعت راه رفته و مدّتى به استراحت پرداخته بوديم ، پس از غروب به قصر عبله رسيديم .\r\n[ تصوير 
  ]\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nبنابراين به مدت ده ساعت و بيست دقيقه در اين مسير گام برداشته بوديم ؛ يعنى دو ساعت و سى دقيقه به سوى شمال غربى ، يك ساعت و پنجاه دقيقه به طرف غرب و شش ساعت به سوى شمال غربى راه پيموديم . اين راه در بيابانى فراخ به نام « وادى الحمض » بود . در اين بيابان كه بسيار حاصلخيز بود ، هندوانهء ابو جهل و هيزم فراوانى به چشم مىخورد . در پايان اين راه به سرزمينى سنگى و هموار رسيديم كه در آن راهروهايى در سنگ ساخته شده بود . منطقهء ياد شده را در دو ساعت ، در حالى كه هوا به شدت گرم و سوزان بود طى كرديم .\r\n\r\nمنزلگاه پنجم از قصر عبله تا آبار الحلو\r\nيك ساعت پس از غروب شب جمعه 28 محرم ، حركت خود را از قصر آغاز نموديم و تا ساعت پنج از شب به حركت خود ادامه داديم . سپس تا ساعت يازده استراحت كرده و مجددا تا ساعت چهار و چهل و پنج دقيقه ، در روز به حركت خود ادامه داديم و عاقبت در ساعت ياد شده به « آبار الحلو » رسيديم . آب آن بسيار شور و به علّت عدم استفاده از آن ، بدبو شده بود .\r\nهيچيك از حجاج از اين آب استفاده نكردند ليكن همگى مقدارى از آن را از ترس نياز ، در مشكهاى خود قرار داديم . چهارپايان را از آن سيراب نموديم ليكن پس از مدتى دچار ادرار شديد شدند ، به طورى كه اسب اينجانب كه بر آن سوار بودم تقريبا هر ده دقيقه ادرار مىكرد . در اين اقامتگاه درختان گز و ماسهء فراوانى وجود داشت . پس از اندكى استراحت . به علّت نبود آب گوارا حركت كرديم .\r\nدر اين اقامتگاه شترى كه چادرهاى امير مكله و شحر بر آن قرار داشت گم شد كه شخصى از اعراب را به دنبال آن فرستاديم . وى آن را يافت و باز آورد و امير دو ليره ونيزى به دو پاداش داد . مسير ما نخست چهار ساعت به سوى شمال غربى و چهار ساعت و چهل و پنج دقيقه به سمت شمال شرقى و سپس يك ساعت به طرف شمال شرقى بود . اين راه كه شنى و هموار بود ، به وسيلهء كوهها احاطه شده و هيزم فراوانى در راه به چشم مىخورد .\r\n\r\n","description":"","footnote":"","page_name":" 557 ","page_number":557},
  {"content":"\r\n\r\n\r\nمنزلگاه ششم : از آبار الحلو تا آبار حفائر يا نقارات\r\nهنگام غروب حركت خود را به سوى شمال غربى آغاز كرديم و در ساعت هفت و ربع مدتى رحل اقامت افكنديم ، سپس مجددا در ساعت يازده شب به حركت خود ادامه داديم تا اين كه در ساعت چهار از روز شنبه 29 محرم به « آبار الحفائر » رسيديم . بنابراين يازده ساعت و پانزده دقيقه در اين مسير حركت كرده بوديم . اين راه از دشتى تشكيل شده بود كه كوهها از دو سو كم كم از يكديگر فاصله مىگرفت و در آخرين ساعت حركت خود از زمينى باير و سنگى عبور كرديم كه اين مسير ناهموار و تنگ بود و تنها دو يا سه رديف شتر مىتوانست در آن راه بررود .\r\nچاهها در فضايى شوره‌زار قرار گرفته بود و تعداد آنها دوازده چاه بود و دهانهء هر يك از آنها با سنگ ساخته شده و در زير آن گودالى حفر گرديده بود . عمق هر يك از آنها سه متر و آب آن مقدارى شور بود . اين منطقه هيزم فراوانى داشت . گرما در آن سوزان و زمنينش بگونه‌اى بود كه اگر باران شديدى مىباريد ، يك لحظه بر آن توقف ممكن نبود .\r\nدر اين اقامتگاه اعراب در اطراف امير مكله گرد آمده و او را ترغيب مىكردند تا به سوى ينبع حركت كند و به وى اطمينان مىدادند كه وسائل راحتى و ايمنى او را در بين راه فراهم خواهند ساخت ليكن اينجانب از مكر و حيلهء آنان آگاه بودم و چون ديدم كه امير از آن آگاه نيست با فرزندش اين مطلب را در ميان گذاشتم و به دو گفتم كه من به جدا شدن امير از كاروان خود رضايت نمىدهم و در صورتى كه امير مايل به انجام اين كار باشد ، بايد نامه‌اى نوشته و در آن رضايت ناشى از خواسته قلبى خود را از ترك كاروان اعلام دارد .\r\nبنابراين در صورت وقوع هر گونه حادثه‌اى مسؤوليتى متوجه ما نخواهد بود . با اين شرايط ، امير رأى ما را پسنديد و همراهى با كاروان ما را برگزيد .\r\n\r\nمنزلگاه هفتم از حفائر تا فقيّر\r\nدر ساعت يازده و نيم شب يكشنبه ، اول ماه صفر سال 1319 هجرى ، از حفائر حركت كرديم و مسير خود را به سوى جنوب غربى در زمينى شوره‌زار و چسبنده ادامه\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nداديم ، پس از يك ساعت و چهل و پنج دقيقه حركت ، به درختان انبوهى رسيديم و مدت سه ساعت و چهل و پنج دقيقه در زير درختان ياد شده حركت كرديم . يك ساعت و ربع پيش از پايان اين راه ، به درختان بسيارى از « دوم » « 1 » رسيديم . اين درختان داراى ميوه‌هاى رسيده‌اى بودند كه تعداد زيادى از همراهان از ميوه‌هاى آن استفاده كردند . در ساعت پنج صبح پس از شش ساعت و نيم حركت به « فقيّر » رسيديم . اين منزلگاه داراى چهار چاه ، همانند چاههاى حفائر در ساختمان ، عمق و طعم بود .\r\n\r\nمنزلگاه هشتم از فقيّر تا عقله\r\nدر ساعت ده شب دوشنبه ، دوم صفر حركت خود را از فقيّر به سوى شمال غربى ، به مدت هفت ساعت آغاز كرديم و سپس به مدت شش ساعت به استراحت پرداختيم و مجددا در مسير شمال غربى سه ساعت و ربع و در جنوب غربى سه ساعت و چهل و پنج دقيقه به حركت خود ادامه داديم تا اين كه در ساعت 6 شب به عقله رسيديم . زمان حركت ما در اين مرحله چهارده ساعت بود كه در طول مسير كوهها ، ابتدا از هم فاصله داشتيم و پس از سه ساعت و پنجاه دقيقه از آغاز حركت ما ، كوهها به هم نزديك شد و به تنگهء ناهموار كه داراى بلندى و پستى بود ، رسيديم . تنگهء ياد شده را در يكربع ساعت طى كرديم و سپس به ساختمانى قديمى در سمت چپ خود كه طول آن پنجاه متر و ارتفاع آن دو متر بود رسيديم . بدين بنا قصر عنتره يا اصطبل عنتره مىگفتند .\r\nاز فقيّر به مدّت شش ساعت در مسيرى شنى و هموار گام برداشتيم كه در آن درختان كمى ديده مىشد ، كم كم بر تعداد درختان افزوده شد ليكن اين درختان به صورت پراكنده قرار داشتند . در فاصلهء هشت ساعت و نيم از فقيّر به زمينى سنگى و ناهموار كه بر اثر سيلابها بدان صورت درآمده بود ، رسيديم . در اين مسير از ميان كوههاى بلند و درختان كهنسال كه تعداد زيادى از آنها به وسيلهء سيل از جا كنده شده بود عبور نموديم . چوب اين درختان را آتش زده ، مسير خود را كه راهى صعب العبور و داراى قلوه سنگهاى درشت بود ، به وسيلهء آن روشن ساختيم . يك ساعت پيش از « العقله » به شنزارى\r\n\r\n\r\n","description":"","footnote":"\r\n( 1 ) - دوم - درختى است مانند نخل كه ميوهء آن نيز مانند خرما است . « مترجم »\r\n","page_name":" 559 ","page_number":559},
  {"content":"\r\n\r\nصاف و هموار رسيديم كه در آن خرگوشهاى كوهى زياد ديده مىشود . اين زمين آنچنان نرم بود كه به هنگام حركت ، پاى شترها و اسبها و قاطرها حدود 20 سانتيمتر به درون آن فرو مىرفت . در العقله تيغ‌هاى زيادى ديده مىشد كه به آن لزّيق مىگفتند . اين تيغ‌ها همانند چرخ ساعت ، دندانه‌اى و گرد بود و دندانه‌هاى آن همانند سوزن تيز بود ، به طورى كه اگر وارد لباس يا جسم مىشد ، به سختى بيرون مىآمد . آب در اين منطقه غير قابل استفاده و شور بود و با پاداشى كه در اختيار اعرابى قرار داديم ، منطقه‌اى به فاصلهء نيم ساعت از مسير را به ما راهنمايى كرد كه در آن آب باران وجود داشت .\r\n\r\nمنزلگاه نهم از العقله تا المطر\r\nدر ساعت 9 روز سه‌شنبه سوم صفر ، حركت خود را از العقله آغاز كرديم و به مدت شش ساعت در مسير شمال غربى پيش رفتيم ، سپس مدتى را به استراحت پرداختيم و مجددا در ساعت ده شب به حركت خود ادامه داديم تا اين كه در ساعت 5 از روز چهار شنبه چهارم صفر ، به اقامتگاه « المطر » يا « العجله » رسيديم و در اين منزلگاه به استراحت پرداختيم . هفت ساعت و سى دقيقه پس از « العقله » در مسيرى شنى و چسبنده گام برداشتيم ، در اين مسير علف خوبى وجود داشت . پس از يك ساعت و نيم در راهى سنگى و سخت و غير منظم كه به وسيلهء سيل‌ها ، سنگ زيادى بدان آورده شده بود ، راه پيموديم . نيم ساعت پس از آن ، به سرزمين باتلاقى رسيديم كه درختان زيادى در آن روييده بود ، از منطقه ياد شده پس از هفده دقيقه عبور نموديم . اين راه به كوهى منتهى مىشد كه از ارتفاع دوازده مترى بالاى آن آبشارى به اندازهء يك جوى آب صاف و زلال با آبى گوارا سرازير مىگشت . اعرابى كه در آن منطقه سكونت مىكردند خود و چهار پايانشان از آب آن استفاده مىكردند . اين آب با اين كه شبانه روز جريان داشت ، هرگز مورد استفاده در كشاورزى قرار نگرفته بود و به زمين فرو مىرفت . اين آبشار در نتيجهء بارانى كه در قلّهء كوهها مىباريد جريان مىيافت و فاصلهء اين قله‌ها تا ميانهء راه ، حدود هفده دقيقه با حركت معمولى اسبان بود . يك ماهى كوچك را درون آب جمع شده در دامنه كوه ديدم و هر گاه مقدارى از زمين تالاب ياد شده را حفر نمايند به چشمه‌هايى از\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nآب اين آبشار برخورد خواهند كرد . اعراب اين منطقه بر روى بلنديهاى كوه زندگى مىكنند ، به طورى كه خود و گوسفندانشان با آن كه ارتفاع آن زياد و راهش سخت بود ليكن با سرعت عجيبى از آن بالا و پايين مىرفتند . آرى عادت موجب آن مىشود كه هر سختى آسان و هر ناهموارى هموار گردد . گوسفندان براى آنان گرانبها بود ، به طورى كه در نظر داشتم قوچى را از آنان به سه ريال مصرى بخرم ليكن قبول نكردند ، در حالى كه در نقاط ديگر با يك ريال و يا نيمى بيشتر مىتوانستيم خريدارى كنيم . به نظر مىرسد كه آنان ارزش پول را نمىدانستند و خريد از آنان بسيار سخت مىنمود . زنى را ديديم ظرفى از دوغ ترش را به همراه داشت و او هنگامى براى فروش آن راضى شد كه پول زيادى پرداختيم و آن كوزهء دوغ را كه حدود نيم رطل دوغ داشت ، به بهاى نيم قرش فروخت و تعجب ما از آن بود كه نامبرده پس از دريافت پول راضى به دادن دوغ شد !\r\nپس از گذر از تالاب ، در مسيرى شنى و هموار در حالى كه كوهها از هم دور گشته و درختان زياد مىشد ، گام برداشتيم . هوا بسيار گرم بود و دوغ ترش موجب بر طرف شدن عطش مىگرديد . اعراب پنج شتر از همراهان كاروان را كه گاهى طبق معمول از كاروان جلو افتاده و آنها را براى خوردن علف و چريدن رها نموده بودند ، سرقت كردند . اين دزدى در نقطه‌اى كه سى دقيقه با كاروان محمل فاصله داشت رخ داد . با اين كه اين منطقه در زير نفوذ سليمان پاشا بن رفاده نبود ليكن بر آن تسلط داشت ؛ زيرا همين كه نامبرده را از سرقت شتران آگاه ساختيم ، از سوى خود اشخاصى را به دنبال آنان روانه كرد و پيش از عزيمت كاروان به سوى شهر وجه ، پنج شتر را به ما باز گرداند .\r\n\r\nمنزلگاه دهم از مطر تا خوتله\r\nساعتى پيش از غروب آفتاب روز چهارشنبه چهارم صفر ، از اقامتگاه خود در مطرى يا « عجله » يا « مثر » يا « ناضوح » بنا به گفتهء آنان به سوى شمال غربى به حركت درآمديم ، سپس در ساعت شش شب به « خوتله » رسيديم . پيش از خوتله مدت دو ساعت و نيم را در مسيرى سنگى حركت كرديم كه يك ساعت و نيم از مدت ياد شده را در گردنه‌اى باريك كه داراى پستى و بلندى زيادى بود ، گذشتيم عرض اين راه آنچنان بود كه شترى به\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nدنبال شتر ديگر مىتوانست راه برود در اين حال در كنار آن ايستادم تا تمامى كاروان به سلامتى از آن گذشتند . در خوتله سه چاه قرار دارد كه آب آن شيرين و عمق هر يك از آنها به اندازهء سه قامت شخص است و هيچ يك از چاهها داراى ديوار سنگ‌چين نبودند .\r\nهمچنين در اين منطقه بازار بزرگى وجود داشت كه در آن به دستور سليمان پاشا بن رفاده بزرگ قبيلهء « بلى » انواع غذاهاى پخته را براى افراد كاروان محمل مصرى آماده كرده بودند . وى در اين اقامتگاه ، به همراه پنجاه نفر از اعراب ، در حالى كه بر شتران تندرو سوار و مسلح به تفنگ‌هاى از نوع « مارتينى هنرى » بودند ، به استقبال ما آمدند . نامبرده سپس به ديدار امير و خزانه‌دار و رييس نگهبانان و افسران آمد و هر يك از آنها را در خيمه‌هايشان ملاقات كرد و گوسفندان زيادى را براى همراهان محمل و كارمندان آن سر بريد و غذاى آن را به نامبردگان تقديم نمود ، سپس به دستور امير الحاج و رييس نگهبانان ، چادرهايى مخصوص براى آنان برپا گرديد و همگى آنها را براى صرف نهار دعوت كردند ، آنان نيز دعوت را پذيرفتند و در چادرهاى خود در حالى كه گروه موزيك نغمه‌هايى را براى آنان مىسرودند ، نشستند . در « خوتله » چوب براى هيزم فراوان وجود داشت ، به مقدارى كه در مدت اقامت در شهر وجه بدان نياز داشتيم با خود برداشتيم ؛ زيرا در شهر ياد شده هيزم كمياب است و در آنجا بسته‌هاى هيزم را همانند نوارى كه به دور تربچه بسته مىشد مىبستند و هر بسته را به قيمت يك قرش صحيح به فروش مىرساندند . روز پنجشنبه و جمعه پنجم و ششم صفر سال 1319 هجرى را در خوتله گذرانديم .\r\n\r\nمنزلگاه يازدهم يا مرحله نهايى ، از خوتله تا وجه\r\nدر ساعت دو و نيم از شب شنبه هفتم صفر ، خوتله را ترك و تا ساعت پنج روز بعد حركت كرديم ، در حالى كه در اين مدّت چهار ساعت و نيم را استراحت كرده بوديم ، مجددا به حركت خود ادامه داديم و باقى روز و تمام شب بعد را در اين مسير گام برداشتيم تا اين كه در ساعت يك و پنج دقيقهء بامداد روز يكشنبه هشتم صفر به شهر وجه رسيديم . بنابراين حركت ما بيست و سه ساعت به طول انجاميده است كه يك ساعت و نيم از آن را به سوى شمال غربى و دو ساعت و يك ثلث را در سمت غرب و ربع ساعت\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nبه سمت جنوب غربى و هيجده ساعت و نيم به سوى شمال غربى و نيم ساعت به سوى جنوب غربى گام نهاده بوديم . در اين مسير چهار ساعت و پنج دقيقه را بر روى زمينى شنى و هموار در حالى كه كوهها نزديك به هم دو طرف راه را دربر گرفته بودند ، حركت كرديم . در اين راه درختان دوم « 1 » بسيارى وجود داشت . سپس در دشتى وسيع در حالى كه درختان در آن كاشته شده بود و زمين شنى چسبنده آن هموار مىگرديد قدم برداشتيم .\r\nپس از يازده ساعت و پنج دقيقه حركت ، از خوتله ، از زمين بلندى به مانند پلى كه راه را از غرب به شرق قطع مىكرد ، گذشتيم و دو ساعت بعد از آن ، از تنگه‌اى كه دو طرف آن به وسيلهء درختانى پوشيده شده بود عبور كرديم . اين تنگه را در سى و پنج دقيقه گذرانديم .\r\nپس از آن راه كم كم وسيع گشته ، پستى و بلندى در آن به وجود آمد و از درختان آن كاسته گرديد . نيم ساعت پيش از رسيدن ما به شهر « وجه » در سمت راست خود به تعداد زيادى از درختان نخل برخورديم . بيست دقيقه مانده به شهر وجه در كنار بازارى كه در آن كلّيهء نيازمنديهاى انسان و حيوان به فروش مىرسيد اطراق كرديم و اردوگاه خود را برپا نموديم .\r\nبه هنگام ديدن شهر وجه ، به ياد سرودهء زيباى عياشى در سفرنامه‌اش افتادم كه چه زيبا سروده است :\r\n و شربنا من مياه عذبة * شربها يجلو عن القلب الحزن \r\n نحمد اللّه الذى اسعفنا * و رأينا ذلك الوجه الحسن \r\nحاكم « وجه » و قاضى شرع آن و نيز بزرگ بازرگانان آن و بزرگان اين شهر و افسران و محافظان آنها كه حدود پنجاه سرباز بودند ، نزد ما آمدند و به سلامت رسيدن امير را به دو خير مقدم گفتند و پس از نوشيدن قهوه مجلس ما را ترك كردند . همچنين حاكم با سلطان مكله ملاقات نمود و تعدادى سرباز را براى حراست از او در هنگام اقامتش در وجه تعيين كرد ، ليكن از دادن هديه‌اى از طرف امير به حاكم و يا به ديگران اطلاعى به دست نياوردم .\r\n\r\n\r\n","description":"","footnote":"\r\n( 1 ) - درختى همانند درخت نخل .\r\n","page_name":" 563 ","page_number":563},
  {"content":"\r\n\r\n\r\nوجه\r\nوجه دهكدهء كوچكى است در شمال شرقى ساحل درياى سرخ . اين دهكده نزديك به يكصد و پنجاه خانه داشت كه تعدادى از آنها دو طبقه بودند . خانه‌هاى دو طبقهء اين دهكده به وسيلهء سنگ خام و خشت بنا گرديده است . در اين شهر حدود پانصد نفر زندگى مىكنند كه ريشهء آنان به صعيد و قصير مىرسد .\r\nاين شهر داراى قلعه‌اى است كه در آن دو توپ قرار دارد ، همچنين سه مسجد ، دو زاويه و فروشگاههايى در كنار ساحل و هشت آب انبار داشت كه آب باران در آن جمع مىشد و سپس آب آن را به مردم و همراهان محمل به هنگام ورود مىفروختند . هر مشك از آن به مبلغ سه ربع قروش به فروش مىرسيد . در اين سمت ماهى فراوان و ارزانى وجود داشت ، به طورى كه يك ماهى خوب به طول يك متر به دو قروش صحيح فروخته مىشد . زراعت آنان همانند مردم صعيد از راه ديم انجام مىگرفت . تجارت آنان در روغن و برنج و جو و لوبيا و ديگر حبوبات بود كه به وسيلهء قايقهاى بادبانى از قصير و سوئز به آنجا وارد مىگردد .\r\nحاكم اين شهر از سوى خليفه تعيين مىشد و داراى مدير گمرك و امين حسابدارى و قاضى شرع و منشى و گروهانى از سربازان پياده و توپخانه كه لباس آنان از جوخ سياه گرانبهائى تشكيل شده بود كه هيچيك از سربازان مكه مدينه و جده اين چنين لباسهائى را به تن نداشتند ، كشتىهاى پستى و غيره فقط يك يا دو بار در سال بدين ناحيه مىآمدند .\r\nهمچنين در آن پزشكى وجود نداشت . گفته مىشود كه مركز درمانى آنان در عقبه قرار دارد . اين دهكده داراى يك داروخانه است .\r\nتفاوت ميان اين شهرك كه در مشرق واقع است با شهر در آن سوى ساحل بسيار است ! كودك خردسال مدير گمرك را ديدم كه چشمان او تراخم دارد ، يك شيشه دارو به او دادم .\r\nدر اين شهرك مكتب‌خانهء كوچكى وجود داشت كه هيچگونه كتاب آموزشى در آن نديدم . پاره‌هايى از قرآن را كه بيشتر دو جزء عمّ و تبارك در آن بود ، براى آن فرستادم تا به وسيلهء آن فرزندان فقرا را آموزش دهند .\r\n\r\n","description":"","footnote":"","page_name":" 564 ","page_number":564},
  {"content":"\r\n\r\n\r\nپهلو گرفتن كشتى نجيله\r\nهنگام ورود ما به وجه ، كشتى نجيله براى انتقال ما به سوئز ، در آن پهلو گرفت . بنابر اين نتوانستيم بيش از يكروز و مقدارى از روز بعد را در وجه اقامت كنيم . پس در بعد از ظهر روز دوم مشغول حمل اثاث خود بر كشتى شديم و در بامداد روز سوم تمام اثاث به كشتى حمل گرديد و همراهان و چهارپايان طى مراسمى بر كشتى سوار شدند .\r\nچون اين كشتى براى انتقال ما بدين سوى آمده و جايى براى سلطان مكله و همراهان او در نظر گرفته شده بود و با توجه به عدم تردد كشتيها به اين سمت و ضرورت انتقال نامبرده ، ناگزير بر روى كشتى جايى را براى او در نظر گرفتيم و چادرهايى براى استراحت او و همراهانش برپا كرديم .\r\nهمچنين 49 نفر از حجاج فقير و مستمند كه بيشتر آنان مغربى بودند و بر تحمّل هر گونه سختى و مشقت عادت داشتند و همراهى با كاروان محمل را بر خود اختيار نموده بودند ، از مدينه با ما همراه گرديدند و با اين كه عدم توانايى انتقال آنان به وسيلهء كاروان و نداشتن آب و توشه براى آنان را تذكر داده و نيز پيشتر در مورد نداشتن جا در كشتى با آنان صحبت كرده بوديم ، با اين حال با ما همراه شدند و به وجه آمدند . در مورد آنان با ناخداى كشتى صحبت كردم ليكن از انتقال آنان امتناع نمود . هنگامى كه حاكم مطلع گرديد ، مجددا انتقال آنان را از او درخواست نمود و به دو گفت كه امكانات اين شهرك بسيار اندك و ناچيز است و تأخير بوده و نمىتواند بدانان كمكى بنمايد بنابراين در صورتى كه نتوانند با كشتى منتقل شوند ، به هلاك خواهند رسيد . اينجا بود كه ناخدا از روى كرم و منت ، آنان را پذيرفت و با ما به سوى طور و سپس سوئز حركت كردند .\r\n\r\nاز وجه تا طور\r\nدر ساعت هفت زوالى ، از روز سه‌شنبه دهم صفر سال 1319 هجرى ، كشتى نجيله در حالى كه بر عرشهء آن سوار بوديم ، بندر وجه را ترك گفت و در ساعت شش و نيم از روز چهارشنبه يازدهم صفر در طور لنگر انداخت .\r\nبنابراين ، به مدت بيست و دو ساعت و نيم در اين مسير حركت كرديم ، در طول راه\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nدريا آرام بود ليكن در نيمه شب كمى طوفانى شد . ليكن هنگامى كه كشتى پهلو گرفت ، پزشكى از قرنطينه به درون كشتى آمد و پس از معاينهء حجاج دستور داد كه كليه حاجيان به قرنطينه منتقل شوند تا اثاث آنان ضد عفونى گردد ، ليكن تنها اثاث خدمتكاران - و نه كارمندان - بخور داده شد و ضدّ عفونى گرديد .\r\nهمگى به وسيلهء قطار راه آهن به قرنطينه حركت كرديم و سه روز در آنجا اقامت كرديم . در شب آخر به وسيلهء مسؤول قرنطينه ، مجلس جشنى برقرار شد كه در آن تمامى كارمندان محمل و فرزند سلطان مكله به نيابت از پدر خود ، به همراه كشيشان و راهبان و شاگردان آنها و تمام كارمندان مملكتى و خارجى در آن حضور پيدا كردند . ابتدا به وسيلهء گروه موزيك محمل ، نغمه‌هايى نواخته شد و پس از نوشيدن شربت ، يكى از شاگردان رهبان فرانسوى سخنرانى ايراد كرد و پس از او شيخ سنباطى از سوى امير خطابه‌اى ايراد نمود و سپس با نواخته شدن سرود پادشاهى و غريو حاضران در ساعت پنج شب ، جشن خاتمه يافت .\r\n\r\nاز طور تا سوئز\r\nاز ظهر روز يازدهم تا ظهر روز چهاردهم و پس از سه روز اقامت در قرنطينه ، اجازهء حركت به ما داده شد . بنابراين در ساعت ده روز شنبه چهاردهم صفر ، به وسيلهء كشتى به دريا رفتيم و در ساعت يك و نيم بامداد روز يكشنبه پانزدهم صفر به سوئز وارد شديم .\r\nپس مدت حركت ما در اين مسير پانزده ساعت بود .\r\nيك ساعت پس از ورود به سوئز ، پزشك قرنطينه به كشتى آمد و پس از معاينهء مسافران و اطمينان از سلامتى آنان ، اجازهء پهلو گرفتن به كشتى را صادر نمود .\r\nقبل از پياده شدن ما از كشتى ، استاندار حاضر شد و سلامتى امير را خير مقدم گفت ، سپس زمان جشن محمل را پس از توافق ، در ساعت يازده زوالى از همان روز قرار داد .\r\nاين جشن همانند جشنى بود كه پيشتر در هنگام آغاز سفر ما از سوئز گرفته شده بود .\r\nهنگامى كه از كشتى به خشكى منتقل شديم ، به وسيلهء پزشكى انگليسى ، معاينه شده و ما را پاك از هر گونه بيمارى يافت . سپس اينجانب به همراه امير و خزانه‌دار از سوى\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nاستاندار سوئز ، مصطفى بك ماهر به شام دعوت شديم ، دعوت او را پذيرفته و همگى به منزل زيباى او رفته و نامبرده كمال پذيرايى را از ما نمود كه ما نيز از مهمان‌نوازى او كمال تشكر را كرديم . استاندار به هنگام رفتن ما ، مصطفى بك عبادى بود كه هم‌اكنون مصطفى بك ماهر جايگزين وى گرديده است .\r\n\r\nامير مكله و شحر\r\nهنگامى كه در قرنطينهء طور به سر مىبرديم ، رييس قرنطينه نامه‌اى به ادارهء بهداشت دريايى نوشت و در آن درخواست نمود كه به امير اجازهء سفر به سوئز و سپس جده و آنگاه عدن داده شود . در جواب آن دستور داده شد كه امير و همراهان او در « عيون موسى » باقى مانده‌اند تا اين كه كشتى بيايد و آنان را منتقل نمايد . پس امير تلگرافى به لوردكرومر كرد و از او درخواست نمود كه به همراه كاروان محمل به سوئز حركت نمايد . لورد به ادارهء بهداشت تلفن نمود و اجازه‌اى براى او و فرزندانش براى مسافرت به سوئز صادر كرد . از اين رو همراهان او مجبور به ماندن در « عيون موسى » شدند . ليكن پزشكان به او كمك كردند و همگى در سوئز در كشتى باقى ماندند تا اين كه سرانجام يك كشتى ايتاليايى با گرفتن مبلغ ششصد جنيه آماده شد او را به مصوّع منتقل نمايد و از مصوّع به وسيلهء كشتى ديگرى به عدن كه تا مكله بيست و چهار ساعت راه دريايى فاصله داشت ، مسافرت كنند . تمام كارمندان بزرگ و كوچك قرنطينه به طمع پاداش و هداياى او به امير خدمت نمودند ليكن چيزى به دست نياوردند . ظاهرا نامبرده كم پول شده و هدايايش ته كشيده بود ؛ زيرا از ادارهء قرنطينه درخواست نمود كه چكى به مبلغ ده هزار روپيه را براى آنان بنويسد و در عوض مبلغ آن را به صورت نقد دريافت نمايد .\r\nاين اداره از وزارت ماليه اجازه پرداخت آن را خواست ، وزارت ماليه نيز هر روپيه را پنج قروش و نيم قرار داد . امير آن شرط را نپذيرفت ؛ زيرا هر روپيه شش و نيم قروش بود نه پنج و نيم قروش ، چون هر جنيهء انگليسى پانزده روپيه بود بنابراين مبلغ يكصد جنيه ضرر مىكرد . هنگامى كه به سوئز رسيد تلگرافى به عدن زد و در آن نوشت : ده هزار روپيه در سوئز به من تحويل دهيد و نيز تلگراف ديگرى به تجّار حضرموتى مصر زد كه آنان\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nبراى او آماده كردند ؛ زيرا به علت داد و ستد تجارى با آنها ، بر آنان نفوذ داشت .\r\n\r\nاز سوئز به قاهره\r\nدر ساعت يك بامداد روز دوشنبه شانزدهم صفر سال 1319 هجرى به وسيلهء قطار به حركت درآمديم و در ساعت هفت و چهل و پنج دقيقه از همان روز به ايستگاه قاهره وارد شديم . پس از آن كه حجاج از قطار پياده شدند ، محمل مجددا به وسيلهء قطار به ايستگاه عباسيه به حركت درآمد . در ساعت هشت و بيست و پنج دقيقه به عباسيه وارد شد و در آنجا كليه اثاث‌ها از قطار پايين آورده شد و به پادگان منتقل گرديد . در ساعت يازده زوالى محمل را سوار بر شتر كردند و نگهبانان و گروه موزيك دولتى آن را تا خيابان عباسيه و اردوگاه ، در حالى كه جمعيت زيادى گرداگرد آنها بود ، همراهى نمودند .\r\nدر روز پنجشنبه نوزدهم صفر جشنى به رسم هميشگى در ميدان محمد على در قلعه بر پا گرديد كه در پايان آن كاروان محمل به همراه نگهبانان آن و عده‌اى از ارتشيان به سوى خيابان صليبه سپس آرامگاه حضرت زينب سپس ناصريه و آنگاه ماليه به حركت درآمد ، در آنجا طبق معمول ، محمل در جايگاه هميشگى خود قرار داده شد و سپس نگهبانان به عباسيه مراجعت كردند تا مهمات خود را بدانان تسليم كنند و به خانه‌هاى خود باز گردند . به تمامى افراد نظامى همراه ، مرخّصى داده شد حتّى آنانى كه مستحق اين حكم نبودند ، تا اين كه خوشحالى و سرور براى همه باشد . پس خداى را شكر گزاريم از توفيقى كه به ما داد و  الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ  .\r\nپايان\r\n\r\n\r\n","description":"","footnote":"","page_name":" 568 ","page_number":568}
  ]