[
  {"content":"\r\n\r\nبسم الله الرحمن الرحيم\r\nمؤسسه علمى فرهنگى دارالحديث\r\nسازمان چاپ و نشر\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : مشكينى اردبيلى ، على ، 1300 - 1386 .\r\nعنوان و نام پديد آور : تفسير روان / على مشكينى ؛ خطاط عثمان طه ، ويراستار حسين استاد ولى .\r\nمشخصات نشر : قم موسسه علمى فرهنگى دارالحديث ، سازمان چاپ و نشر ، 1392 .\r\nمشخصات ظاهرى : 8 ج .\r\nisbn ( set ) : 978 - 964 - 493 - 657 - 9\r\nisbn : 978 - 964 - 493 - 600 - 9\r\nوضعيت فهرست نويسى : فيپا\r\nيادداشت : نويسنده در جلدهاى ششم و هفتم و هشتم رضا استادى است .\r\nيادداشت : ويراستار در جلدهاى ششم و هفتم و هشتم قاسم شير جعفرى است .\r\nيادداشت : چاپ قبلى : الهادى ، 1388 .\r\nيادداشت : ج . 1 - 8 ( چاپ دوم )\r\nموضوع : تفاسير شيعه - قرن 14\r\nشناسه افزوده : استادى ، رضا ، 1316\r\nشناسه افزوده : استاد ولى ، حسين ، 1331 - ويراستار\r\nشناسه افزوده : شير جعفرى . قاسم . ويراستار\r\nشناسه افزوده : موسسه علمى - فرهنگى دارالحديث . سازمان چاپ و نشر\r\nرده بندى كنگره : 1392 7 ت 56 م / 98 bp\r\nرده بندى ديويى : 179 / 297\r\nشماره كتابشناسى ملى : 3114009\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nمجموعه آثار آية الله على مشكينى ( قدس سره ) - ( 3 )\r\nآية الله على مشكينى قدس سره\r\nتفسير روان 3\r\nهمايش بزرگداشت آية الله على مشكينى ( قدس سره )\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nتفسير روان / ج 3\r\nآيت الله على مشكينى قدس سره\r\nخطاط : عثمان طه\r\nنوع خط : نسخ\r\nويراستار : حسين استادولى\r\nناظر فنى : محمدباقر نجفى\r\nنمونه خوان : علنيقى نگران ، محمود سپاسى ، محمدعلى دباغى\r\nصفحه آرا : مرتضى فتح اللهى\r\nناشر : سازمان چاپ و نشر دار الحديث\r\nچاپ : اول / 1392\r\nچاپخانه : دار الحديث\r\nشمارگان : 1000\r\nقيمت دوره : 100000 تومان\r\nمؤسسه علمى فرهنگى دارالحديث\r\nسازمان چاپ و نشر\r\nدفتر مركز : قم ، ميدان شهدا ، خيابان معلم ، پلاك 125 تلفن : 7740523 - 0251 / فاكس : 7740571 - 0251\r\nنمايشگاه دائمى علوم حديث ( قم ، خيابان معلم ) تلفن : 7740545 - 0251 ، فروشگاه شماره \" 2 \" ( شهر رى ، حرم حضرت عبدالعظيم حسنى عليه السلام درب شرقى 7 ) تلفن : 55952862 - 021\r\nفروشگاه شماره \" 3 \" ( مشهد مقدس ، چهار راه شهدا ، ضلع شمالى باغ نادرى ، مجتمع فرهنگى تجارى گنجينهء كتاب ، طبقهء هم كف : 3 - 2240062 - 0511\r\nhttp : / / darolhadith . ir isbn ( set ) : 978 - 964 - 493 - 657 - 9\r\ndarolhadith 20 @ gmail . com isbn : 978 - 964 - 493 - 600 - 9\r\n* كليه حقوق چاپ و نشر براى ناشر محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\n[ جلد سوم 
  ]\r\n\r\nسورهء اعراف\r\nبِسْمِ اللَّهِ الرَّحْمنِ الرَّحِيمِ المص « 1 » كِتَابٌ أُنْزِلَ إِلَيْكَ فَلَا يَكُن فِي صَدْرِكَ حَرَجٌ مِنْهُ لِتُنذِرَ بِهِ وَذِكْرَى لِلْمُؤْمِنِينَ « 2 » اتَّبِعُوا مَاأُنْزِلَ إِلَيْكُم مِن رَبِّكُمْ وَلَا تَتَّبِعُوا مِن دُونِهِ أَوْلِيَاءَ قَلِيلًا مَاتَذَكَّرُونَ « 3 »\r\nلغت و اعراب :\r\nكتاب خبر مبتداء محذوف است يعنى هذا كتاب . صدر : سينه ، و در لغت عرب صدر و قلب و نفس و روح و عقل مترادفند . حرج : ضيق و تنگى . لتنذر تعليل انزل است . ذكرى مصدر است به‌معناى تذكير به‌تقدير « هو ذكرى » يا عطف است به‌محلّ لتنذر به‌تقدير « للإنذار و التذكير » . قليلًا ما ، « ما » حرف است و دلالت بر تأكيد ماقبل و ابهام دارد . تذكّرون اصلش « تتذكّرون » است .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\n[ قرآن كتاب پند و هشدار 
  ]\r\nتفسير :\r\nالمص\r\nالف ، لام ، ميم ، صاد ، اين حروف كه به آنها حروف مقطّعه گويند ، به‌چند معنا است :\r\n1 ) رمزهايى ميان اللَّه و رسول اوست . 2 ) اين كتاب مركب از همين حروف است ، ولى احدى را ياراى آوردن نظير آن نيست . 3 ) اين كتاب داراى محكمات و اين گونه متشابهات است .\r\nكِتَابٌ أُنزِلَ إِلَيْكَ\r\nيعنى : اين قرآن كتابى است كه به‌سوى تو فرو فرستاده شده است . « اين قرآن » اشاره است به‌مجموع الفاظ و سور قرآن شامل همهء معانى مقصوده كه از جانب خداوند انشا و تنظيم شده است . و اطلاق « مكتوب » بر آن در حال نزول اين آيه ، به‌لحاظ مكتوب بالفعل بودن آن در لوح محفوظ است در اقدم اوقات و پيش از حدوث خود زمان و به‌لحاظ استعداد كتابت ، و مكتوب بالقوّه بودن آن در صفحات كاغذ و غيره در آيندهء تاريخ ، از زمان نزول آن تا انقراض نسل بشر . و مجهول آوردن « انزل » دلالت بر عظمت امر و اخفاى چگونگى انزال و پنهان‌داشتن افواج فرشتگان متصدى نزول آن دارد ، چنان كه در آيهء 27 و 28 از سورهء جن فرموده : « فَإِنَّهُ يَسْلُكُ مِن‌م بَيْنِ يَدَيْهِ وَمِنْ خَلْفِهِ رَصَدًا * لِّيَعْلَمَ أَن قَدْ أَبْلَغُواْ رِسَالاتِ رَبِّهِمْ » كه به‌طور سربسته اشاره به نزول وحى و مراقبت فرشتگان از آن دارد .\r\nفَلَا يَكُن فِى صَدْرِكَ حَرَجٌ مِّنْهُ\r\nيعنى : پس هرگز نبايد در سينهء تو از ناحيهء آن تنگىاى باشد . ذكر فاء تفريع براى اين است كه پس از توجه به حقيقت اين كتاب و فرستنده و كيفيت نزول آن ، نبايد ناراحتى و دلتنگى پيدا كنى و شك و ترديدى به دل راه دهى كه مثلًا آيا ماهيت اين كتاب و محتواى آن چيست ؟ و چگونه بر تو وحى شده ؟ و آيا مىتوانى همهء آن را در سينهء خود جاى دهى ؟\r\nو يا مفاد آن را در خويش پياده كنى ؟ و آيا به چه وسيله آن را ابلاغ مىكنى ؟ و آيا پس از ابلاغ ، قبيله‌ات و سپس طوايف عرب و پس از آن جامعهء بشرى آن را تكذيب مىكنند يا مىپذيرند و در عمل پياده مىكنند ؟ زيرا آن كس كه آن را در ملأ اعلى از علم ازلى خود به\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nلوح محفوظ فرود آورده و به عنوان برنامهء زندگى جامع و محتوى همهء سعادت‌هاى بشر به وسيلهء فرشتگان مقرب در قلب تو جاى داده ، و از پيش هم نزول و نفوذ آن را به همهء انبيا خبر داده و در همهء كتاب‌هاى آسمانى به تفصيل نگاشته ، و حفظ و حراست و پياده كردن كامل آن را در جوامع بشرى بارها وعده داده و خود متكفّل آن شده است ، بىترديد به وعدهء خود با كمال قدرت عمل خواهد كرد .\r\nلِتُنذِرَ بِهِ وَ ذِكْرَى لِلْمُؤْمِنِينَ\r\nيعنى : نزول اين كتاب براى اين است كه جهانيان را به وسيلهء آن بيم دهى و براى گروندگان مايهء تنبّه و تذكّر باشد . پس « انذار » عام است براى مؤمن و كافر ، زيرا معناى آن دعوت به پذيرش و بيم‌دادن از عواقب وخيم كفر است . و « تذكر » خاصّ مؤمنان است ، زيرا معناى آن توجه و تنبّه و پذيرش و عمل است كه كافر از آن بهره‌مند نيست .\r\nاتَّبِعُواْ مَآ أُنزِلَ إِلَيْكُم مِّن رَّبِّكُمْ وَ لَاتَتَّبِعُواْ مِن دُونِهِ أَوْلِيَآءَ\r\nپس از خطاب پيامبر اسلام به اين‌كه اين كتاب براى انذار و تذكّر نازل شده ، در خطاب به جامعه مىفرمايد : پيروى كنيد از همهء آنچه به سوى شما از جانب پروردگارتان فرود آمده ، يعنى قرآن و شريعت و ساير علوم و معارف ، و هرگز غير او و به جاى او از هيچ سرپرستى و دوستى پيروى مكنيد . مراد ، رؤساى باطل و ائمهء كفر و سلاطين جور و علماى سوء و دوستان منحرف و گمراه كننده‌اند كه همه راه هوا و هوس و شيطان را مىپيمايند .\r\nقَلِيلًا مَّا تَذَكَّرُونَ\r\nيعنى : بسيار اندك تذكر مىيابيد . خطاب تهديدى و توبيخى است .\r\nوَكَم مِن قَرْيَةٍ أَهْلَكْنَاهَا فَجَاءَهَا بَأْسُنَا بَيَاتاً أَوْ هُمْ قَائِلُونَ « 4 » فَمَا كَانَ دَعْوَاهُمْ إِذْ جَاءَهُم بَأْسُنَا إِلَّا أَن قَالُوا إِنَّا كُنَّا ظَالِمِينَ « 5 » فَلَنَسْئَلَنَّ الَّذِينَ أُرْسِلَ إِلَيْهِمْ وَلَنَسْئَلَنَّ الْمُرْسَلِينَ « 6 » فَلَنَقُصَّنَّ عَلَيْهِمْ بِعِلْمٍ وَمَا كُنَّا غَائِبِينَ « 7 »\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nلغت و اعراب :\r\nكَم خبريه و براى تكثير است يعنى : چه بسيار . قريه : مجتمع انسانى ، و مسكن آنها از شهر و روستا . بأس : عذاب . بات زيد فى المكان بياتاً - از باب ضَرَب و مَنَع - : شب در فلان جا به سر برد . بياتاً حال است از قريه ، به‌تقدير « بائتين » . قال زيد اجوف يائى است از باب ضَرَب ، يعنى در وسط روز خوابيد . قائلة : ظُهر . دعوى مصدر است يعنى درخواست و استعانت . قَصّ عليه - از باب نَصَر - : بازگو كرد براى او .\r\nتفسير :\r\nوَ كَم مِّن قَرْيَةٍ أَهْلَكْنَاهَا فَجَآءَهَا بَأْسُنَا بَيَاتًا أَوْ هُمْ قَآئِلُونَ\r\nيعنى : و چه بسيار از مجتمعات انسانى كه ما آنها را هلاك نموديم ، پس عذاب ما بدان‌ها در حالى رسيد كه شب را در جايگاه خود مىگذراندند و يا در وسط روز در خواب قيلوله بودند . يعنى سنّت جاريهء خدا دربارهء كفّار و طاغيان و كسانى كه غير از خدا سرپرست و دوستانى اتخاذ كرده‌اند در طول تاريخ اين بوده كه پس از اتمام حجت و اصرار در دعوت ، و انكار و اصرار بر مخالفت از سوى آنها ، در موقع استراحت شب يا خواب نيمروز به عذابشان گرفتار نموده است .\r\nفَمَا كَانَ دَعْوَاهُمْ إِذْ جَآءَهُم بَأْسُنَا إِلَّآ أَن قَالُواْ إِنَّا كُنَّا ظَالِمِينَ\r\nيعنى : پس درخواست و استعانت آنها هنگامى كه عذاب ما بدان‌ها رسيد جز اين نبود كه گفتند : حقّاً كه ما ستمكار بوديم . يعنى از شدت يأس و شرمندگى به جاى دعا اعتراف و اقرار به ظلم مىكردند . و مراد از كلام اين است كه نتيجهء عدم اعتراف به گناه و ظلم در حال اختيار ، اين است كه چون عذاب در رسد به ناچار اعتراف كنند و نتيجه ندهد . پس نيكوست كه در حال اختيار چنين كنند تا نجات يابند .\r\nفَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ\r\nاين آيه و سه آيهء بعد در بيان حال قيامت است از نظر وقوع پرسش از مكلّفان و پرسش از رسولان و بازگو شدن اعمال و تحقّق سنجش .\r\nمعناى آيه : پس به يقين كسانى را كه رسولان به سوى آنها آمده‌اند - يعنى مكلّفان انس\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nو جنّ را - مورد سؤال و پرسش قرار مىدهيم ، و بىترديد رسولان را نيز مورد سؤال قرار خواهيم داد . يعنى پرسش مردم از اين‌كه آيا فرستادگانى از جانب خداوند آمدند و شما را به سوى توحيد و دين و كتاب آسمانى و عمل به آنها دعوت كردند يا نه ؟ و آيا شما در مقابل دعوت آنها چه پاسخ و عكس‌العملى نشان داديد ؟ و پرسش رسولان از اين‌كه آيا دين و كتاب و معارف الهى را كه از جانب خدا دريافت كرديد به مردم ابلاغ نموديد يا نه ؟ و آيا پاسخ و عكس‌العمل مردم در برابر دعوت شما چه بود ؟\r\nفَلَنَقُصَّنَّ عَلَيْهِمْ بِعِلْمٍ\r\nيعنى : پس از آن پرسش‌ها و پاسخ‌ها ، ما خود همه چيز را بر آنها از روى علم و دانش عميق و بىخطا بازگو مىكنيم . مراد اين است كه در آن موقف بسيار عظيم و بُهت‌آور و در مقدمهء قضاوت عاليه ميان انبيا و امّت‌هاى آنان ، همهء اسرار و اعمال مكلّفان و پذيرش و انكار آنان را در حضور فرشتگان و پيامبران و معصومان و اشهاد ، برطبق علم ازلى خود و از روى صفحات لوح محفوظى كه در آن‌جا نهاده شده ، بر مردم و مرسلين بازگو خواهيم نمود به گونه‌اى كه همه چيز بر همه كس همانند آفتاب روشن گردد .\r\nوَ مَا كُنَّا غَآئِبِينَ\r\nيعنى : و هرگز ما غايب نبوده‌ايم . ما به خود آنان و بواطن و اسرار و ظواهر حالاتشان در دنيا تا آن روز علم حضورى داشته‌ايم و هيچ غيبتى در اين مورد تصور ندارد .\r\nوَالْوَزْنُ يَوْمَئِذٍ الْحَقُّ فَمَن ثَقُلَتْ مَوَازِينُهُ فَأُولئِكَ هُمُ الْمُفْلِحُونَ « 8 » وَمَنْ خَفَّتْ مَوَازِينُهُ فَأُولئِكَ الَّذِينَ خَسِرُوا أَنْفُسَهُم بِمَا كَانُوا بِآيَاتِنَا يَظْلِمُونَ « 9 »\r\nلغت و اعراب :\r\nوَزَنَ الشىءَ وزناً - از باب ضَرَب - : سنجيد آن را . وَزْن مصدر است به معناى سنجش و به معناى موزون .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\n[ سنجش اعمال در قيامت 
  ]\r\nتفسير :\r\nوَ الْوَزْنُ يَوْمَئِذٍ الْحَقُّ\r\nيعنى : و سنجش در آن روز حقّ و ثابت است . عنوان سنجش اعمّ است از سنجش مراتب اشخاص و صفات و اخلاق و عقايد و اعمال آنان ، و پاداش‌ها و كيفرهاى اعمال آنها .\r\nلكن ظاهر آيه اين است كه مراد سنجش اعمال است اعمّ از قلبى و بدنى . و مراد سنجش مادى نيست كه به وسيلهء ترازو و پيمانه و نحو آنها انجام مىگيرد ، بلكه سنجش معنوى و ارزش‌يابى است كه به وسيلهء انظار اهل خبره حاصل مىشود ، مانند فرشتگان ماهر در اعمال مكلّفان و يا معصومان بشر . و ملاك در اين سنجش كه سنگينى و سبكى را در پى دارد مصالح و مفاسد است . پس هر عملى كه در دنيا داراى مصالح فردى و اجتماعى بسيار يا اندك بوده ، يعنى واجب و مستحب در نظر شرع و پسنديده از نظر عقل بوده از ديدگاه اهل خبرهء آن روز سنگين خواهد بود ، و هر عملى كه داراى مفاسد فردى و اجتماعى يعنى حرام بوده ، سبك محسوب مىشود .\r\nفَمَن ثَقُلَتْ مَوَازِينُهُ فَأُوْلئِكَ هُمُ الْمُفْلِحُونَ\r\nيعنى : پس كسانى كه عمل‌هاى وزن شدهء آنها سنگين باشد ، يعنى از نظر خبرگانِ ماهر و متخصصين فنّ آن روز ، وزين و پرارج و از قبيل واجبات و مستحبات شرعى و محسّنات عقلى و داراى مصالح فردى و اجتماعى باشد ، پس آنها هستند كه رستگارند .\r\nوَ مَنْ خَفَّتْ مَوَازِينُهُ\r\nيعنى : و كسانى كه اعمال سنجيده‌شدهء آنها سبك باشد ، يعنى از محرّمات شرعى و عقلى و داراى مفاسد فردى و اجتماعى باشد ؛ اطلاق عنوان « خفيف و سبك » بر عمل‌هاى حرام در موارد ديگر اين كتاب كريم نيز آمده است ، زيرا در مواردى نتيجهء خفّت را خسران نفس يا ورود در جهنّم قرار داده است مانند آيهء 103 مؤمنون و آيهء 11 قارعه .\r\nفَأُوْلئِكَ الَّذِينَ خَسِرُواْ أَنفُسَهُم\r\nيعنى : پس آنها هستند كه خود را به زيان داده‌اند . اطلاق كلمهء « خسران » در اين‌جا كه\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nغالباً در موارد زيان تجارى استعمال مىشود ، بدين لحاظ است كه وجود انسان و همهء نيروهاى ظاهرى و باطنى به حكم سرمايهء اوست كه بايد مصرف گردند و در مقابل آنها كمالات نفسانى و عمل‌هاى شايسته و در نتيجه سعادت آخرت به دست آيد . پس هدر دادن آنها و حرمان از هدف مطلوب ، خود زيان است چه رسد به آن كه در مقابل آن شقاوت دنيا و عذاب آخرت كسب كند .\r\nبِمَا كَانُواْ بَايَاتِنَا يَظْلِمُونَ\r\nيعنى : و اين خسران به واسطهء آن است كه آنها همواره در دنيا به آيات و نشانه‌هاى ما ستم مىكردند . يعنى پيامبران و دين و شرايع ما را كه همه آيات ماست انكار مىكردند و تكذيب و توهين روا مىداشتند .\r\nبايد دانست كه بنابر عموم دو موصول مَن ثَقُلَت و مَن خَفَّت و شمول هر دو بر مؤمن و كافر ، تنافى و تعارضى ميان اين مقام و آيهء 105 سورهء كهف ديده مىشود أُوْلئِكَ الَّذِينَ كَفَرُواْ بَايَاتِ رَبِّهِمْ وَ لِقَآئِهِ فَحَبِطَتْ أَعْمَالُهُمْ فَلَا نُقِيمُ لَهُمْ يَوْمَ الْقِيَامَةِ وَزْنًا كه در اين آيه سنجش عمل را در روز قيامت مطلقاً از كافر نفى مىكند . بنابراين ممكن است گفته شود كه : آيات مورد بحث دربارهء مؤمنان است و تنها آنها هستند كه اعمال باطنى و ظاهرى آنها سنجيده مىشود ، حسناتشان سنگين و سيّئاتشان سبك خواهد بود ، اما دربارهء كفّار ، مطلقاً سنجش اعمال نيست ، نه راجع به كفر و نفاق باطنى و نه راجع به‌گناهان عملى ، به خاطر آن كه وقتى حسناتشان به طور كلى حبط شود چيزى براى آنها باقى نمىماند جز عقايد پليد باطنى و طغيان‌هاى عملى و تكليفشان روشن مىشود . از اين‌رو در آيهء كهف نتيجهء حبط حسنات را نفى اقامهء سنجش قرار مىدهد .\r\nوَلَقَدْ مَكَّنّاكُمْ فِي الْأَرْضِ وَجَعَلْنَا لَكُمْ فِيهَا مَعَايِشَ قَلِيلًا مَاتَشْكُرُونَ « 10 » وَلَقَدْ خَلَقْنَاكُمْ ثُمَّ صَوَّرْنَاكُمْ ثُمَّ قُلْنَا لِلْمَلَائِكِةِ اسْجُدُوا لآِدَمَ فَسَجَدُوا إِلَّا إِبْلِيسَ لَمْ يَكُن مِنَ السَّاجِدِينَ « 11 »\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nلغت و اعراب :\r\nمَكَّنَه فى البيت : او را در خانه جا داد ، مكّنه فى العمل و من العمل : او را بر آن عمل مسلّط كرد و توان داد . معايش : جمع معيشة يعنى وسايل زندگى . قليلًا ما ، « ما » حرف است براى تأكيد ما قبل خود . ابليس : عَلَم جنس است براى شيطان .\r\nتفسير :\r\nوَ لَقَدْ مَكَّنَّاكُمْ فِى الْأَرْضِ وَ جَعَلْنَا لَكُمْ فِيهَا مَعَايِشَ\r\nخطاب آيه به جامعهء بشرى است از آغاز آفرينش آنها تا پايان آن ، هر چند اين خطاب نسبت به موجودين زمانِ انشا ، فعلى و نسبت به گذشتگان ، انشائى و نسبت به آيندگان شأنى است . و اين خطاب براى بشر ، امتنانى و به منظور تنبّه و توجه به نعم گوناگون است .\r\nمعناى آيه : و حقيقت اين است كه شما را در روى زمين سلطه و تمكّن و توان داديم و براى شما در آن وسايل زندگى فراهم نموديم . يعنى فكر و مغزى داديم كه بتوانيد اسرار زمين و وديعه‌هاى الهى را كه در مواد اوليهء آن ، از آب و خاك و نبات و حيوان نهفته شده كشف كنيد .\r\nقَلِيلًا مَّا تَشْكُرُونَ\r\nيعنى : بسيار كم سپاس مىگزاريد . اين كلام در مقام اظهار تعجب و انشاى تأسف در ترك وظيفهء شرعى و عقلى است .\r\nوَ لَقَدْ خَلَقْنَاكُمْ ثُمَّ صَوَّرْنَاكُمْ\r\nخطاب در اين آيه به طايفهء بشرى است به ملاك حادثه‌اى كه براى برخى از آنها رخ داده و طبق عادت به همه نسبت داده شده و آن آفرينش خاص و بىسابقه و به‌نحو اعجازِ جدّ اعلاى بشر است . معناى آيه : به‌يقين شما را آفريديم ، سپس صورت‌بندى كرديم .\r\nمراد از آفريدن در اين‌جا تهيهء مقدمات تشكّل و صورت‌بندى آنهاست . يعنى از مواد اوليهء زمين و خميره‌اى كه بدين منظور از خاك و لجن گرفته شده ، تمام اعضا و اندام‌هاى ريز و درشت شما را از استخوان‌هاى مختلف و گوشت و رگ‌ها و پوست و موهاى بدن ،\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nهمه را ساختيم و آماده و مهيّا نموديم ( مانند اجزاى ساعتى كه پراكنده باشد ) . و مراد از تصوير ، تركيب‌بندى و شكل دادن و به صورت انسان در آوردن و دميدن روح است . و حاصل كلام اين است كه ما از مواد خام خاك و لجن ، نخست يكايك اعضاى شما را ساختيم ، سپس همه را با هم صورت‌بندى كرديم و روح در آن دميديم و به صورت انسان زنده درآورديم . و ظاهراً به مجرد حلول روح ، نام « آدم » نيز به عنوان عَلَم شخص بر آن نهاده شده است .\r\n\r\n[ آدم ( ع ) مسجود ملايك 
  ]\r\nثُمَّ قُلْنَا لِلْمَلَآئِكَةِ اسْجُدُواْ لِأَدَمَ\r\nيعنى : پس از تماميت خلقت و تصوير و دميدن روح ، به فرشتگان گفتيم ، يعنى امر كرديم و دستور داديم كه بر آدم سجده كنيد . محتمل است مراد ، سجده به اصطلاح شرعى باشد كه با گذاشتن پيشانى بر زمين به عنوان احترام تحقق مىيابد و اين غايت خضوع از شخص است .\r\nيعنى گفتيم در برابر آدم همگى به سجده افتيد و پيشانى بر زمين بساييد . و اين نوع احترام هرچند در شرع اسلام مخصوص خداوند است و در برابر غير او حرام است ، لكن در آن‌جا استثناءً تجويز شده ، چنان‌كه در مورد برادران يوسف در مقابل وى نيز در آستانهء ورود به مصر تجويز شد .\r\nو محتمل است مراد ، سجدهء لغوى و خضوع در مقابل آدم و همهء نسل آيندهء او تا انقراض جهان باشد . و خضوع خاص در مقابل فرد موجود مقدمه است ، و غرض اين‌كه جمع فرشتگان موظف شدند تا انقراض دنيا همهء شئون مادى و معنوى زندگى آنها را متكفّل شوند و خاضعانه خدمت كنند . و طبق طبقه‌بندى اصناف فرشتگان و انواع كار ، همهء امور آنها از حفظ جان‌ها ، ايصال ارزاق ، هدايت تكوينى در امور مادى ، ابلاغ رسالت‌هاى الهى ، تعليم و الهام احكام ، محاسبهء خطورات قلبى و عقايد و باورهاى درونى ، حفظ و نوشتن اعمال از حسنات و سيّئات ، و بيشتر و بالاتر و مهم‌تر از اينها تكفّل امورشان در عالم برزخ و ماوراى آن ، همه را برعهده گيرند .\r\nفَسَجَدُواْ إِلَّآ إِبْلِيسَ لَمْ يَكُن مِّنَ السَّاجِدِينَ\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nيعنى : پس از صدور فرمان سجده ، همهء فرشتگان بدون استثنا به‌سجده افتادند مگر ابليس پدر بزرگ و جدّ اعلاى ابليس‌ها و شيطان‌ها كه او از سجده‌كنندگان نبود .\r\nقَالَ مَا مَنَعَكَ أَلَّا تَسْجُدَ إِذْ أَمَرْتُكَ قَالَ أَنَا خَيْرٌ مِنْهُ خَلَقْتَنِي مِن نَارٍ وَخَلَقْتَهُ مِن طِينٍ « 12 »\r\nلغت و اعراب :\r\nألّا تسجد ، « لا » زائده است و « مِن » مقدّر ، و تقدير كلام « ما منعك من أن‌تسجد » . و اولى اين است كه منَعَ به معناى حمَلَ باشد به‌تقدير « ما حملك على أن لاتسجد » .\r\nتفسير :\r\nقَالَ مَا مَنَعَكَ أَلَّا تَسْجُدَ إِذْ أَمَرْتُكَ قَالَ أَنَاْ خَيْرٌ مِّنْهُ خَلَقْتَنِى مِن نَّارٍ وَ خَلَقْتَهُ مِن طِينٍ\r\nيعنى : خدا به او فرمود : چه چيز تو را مانع شد از اين‌كه سجده كنى ؟ يا هنگامىكه من تو را فرمان دادم چه چيزى وادارت كرد بر اين‌كه سجده نكنى ؟ ابليس گفت : من از او بهترم ؛ زيرا مرا از آتش آفريدى و او را از گِل آفريدى .\r\nاين سخن شيطان به شكل برهان ، و برخى از مقدماتش پنهان است . و غرضش اين است كه پس از مقدماتى ، بهترى و رجحان خود بر آدم را ثابت كند و نتيجه بگيرد كه دستور سجدهء من بر او مخالف عقل است .\r\nمقدمهء اول : من از آتشم ، او از گِل و خاك .\r\nمقدمهء دوم : آتش بهتر از گِل است .\r\nمقدمهء سوم : توليد شدهء از بهتر ، بهتر از توليد شدهء از پست است .\r\nنتيجه : پس من از آدم بهترم .\r\nنتيجه : امر من به سجدهء او خلاف عقل است .\r\nمفسران گفته‌اند كه : مقدمهء اول صحيح است ، زيرا خدا فرموده : خَلَقَ\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nالْإِنسَانَ مِن صَلْصَالٍ كَالْفَخَّارِ * وَ خَلَقَ الْجَآنَّ مِن مَّارِجٍ مِّن نَّارٍ [ الرحمن ، 14 و 15 
  ] . ولى مقدمهء دوم باطل است ، زيرا آتش بذاته مخرّب و مهلك است و خاك و گل منبع همهء بركات . فرض كنيد گروهى از انسان‌ها در محيطى امرشان داير است ميان تملّك و سكونت و ارتزاق از يك فرسنگ مربع زمين از طلا و ميان همان مقدار از خاك ، با كدام يك مىتوانند حيات خود را ادامه دهند ؟ و هم‌چنين مقدمهء سوم باطل است ، زيرا كلّيت آن كبرى مسلّم نيست و خدا فرموده : يُخْرِجُ الْحَىَّ مِنَ الْمَيِّتِ وَيُخْرِجُ الْمَيِّتَ مِنَ الْحَىِّ [ روم ، 19 
  ] .\r\nقَالَ فَاهْبِطْ مِنْهَا فَمَا يَكُونُ لَكَ أَنْ تَتَكَبَّرَ فِيهَا فَاخْرُجْ إِنَّكَ مِنَ الصَّاغِرِينَ « 13 » قَالَ أَنظِرْنِي إِلَى يَوْمِ يُبْعَثُونَ « 14 » قَالَ إِنَّكَ مِنَ الْمُنْظَرِينَ « 15 »\r\nلغت و اعراب :\r\nهَبَطَ زيدٌ - از باب ضَرَب و نَصَر - : فرود آمد و يا به قهر و جبر فرود آمد . منها يعنى از آسمان يا از جنّت يا از منزلت و مرتبت . صَغِرَ زيد - از باب عَلِمَ و شَرُف - : ذليل و خوار شد .\r\nأنظره : مهلت داد او را .\r\nتفسير :\r\nقَالَ فَاهْبِطْ مِنْهَا\r\nيعنى : خدا فرمود : از آسمان يا از اين بهشت يا از اجتماع فرشتگان و ارواح مجرده ، بخواهى يا نخواهى فرود آى ، و يا از اين مقام و منزلت تنزّل كن . امر « فاهبط » به مجرد انشا ، فعليّت يافت و در چشم همه سقوط كرد .\r\nفَمَا يَكُونُ لَكَ أَنْ تَتَكَبَّرَ فِيهَا\r\nيعنى : پس تو را نرسد كه در اين محل تكبّر ورزى . عقل و خرد كه حاكم مطلق آن روز\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nبود چنين امرى را روا نمىبيند ، بلكه جداً قبيح مىداند ، زيرا تكبّرِ مخلوقِ جَهول در مقابل خالق عليم توأم با مخالفت فرمان عامّ مؤكّد ، و استدلال غلط و باطل ، در ملأ اعلى و حضور ارواح انبيا و صالحان و نزد فرشتگان مقرب ، و بالأخره تخطئهء خداوند در فرمان صادره ، بسيار ناپسند و نارواست .\r\nفَاخْرُجْ إِنَّكَ مِنَ الصَّاغِرِينَ\r\nيعنى : پس بيرون رو ، زيرا تو از خوارها و ذليل‌ها هستى . مراد از « اخرج » انشاى خروج از آسمان است كه بايد به وسيلهء فرشتگان عملى گردد ، و با فاصلهء اندكى عملى شد .\r\nقَالَ أَنظِرْنِى إِلَى يَوْمِ يُبْعَثُونَ\r\nيعنى : ابليس گفت : خدايا ، مرا تا روزىكه آنها برانگيخته مىشوند مهلت ده . يعنى پس از سكونت آدم و اولاد او در زمين و انقراض نسل و مرگ همه و سپس برانگيخته شدنشان براى قيامت ، مرا مهلت زندگى ده و كسى را از اولاد من نيز نميران .\r\nو بايد دانست كه روز بعث انسان‌ها روز دميده‌شدن بار دوم صور است پس از آن كه در نفخهء اول ، همهء زنده‌ها از انسان‌ها و فرشتگان و اجنّه مرده باشند و تنها ارواحى زنده باشند كه يك بار مرگ را چشيده و ساكن برزخ شده‌اند . و فاصلهء ميان نفخهء مرگ و نفخهء بعث را كه مدت مديدى است جز خداوند نمىداند . و لازمِ درخواست حيات تا روز بعث اين است كه در آن فاصله در عالم برزخ با ارواح انسان‌ها زنده باشد . و شايد طمعش آن بوده كه آنها را نيز اغوا نمايد .\r\nقَالَ إِنَّكَ مِنَ الْمُنْظَرِينَ\r\nيعنى : خدا فرمود : تو حتماً از مهلت داده شدگانى . اين آيه نسبت به تعيين آخرِ زمان مهلت ، خالى از ابهام و تشابه نيست ، لكن ظاهر آيهء 37 سورهء حجر و آيهء 81 سورهء ص قَالَ فَإِنَّكَ مِنَ الْمُنظَرِينَ ، إِلَى يَوْمِ الْوَقْتِ الْمَعْلُومِ اين است كه درخواست مهلت تا روز بعث پذيرفته نشده ، بلكه تا وقت معيّن است كه ظاهراً نفخهء اوّل صور و مرگ انسان‌ها و بطلان تكليف است . و بنابراين ، اجمال اين آيه با ظهور آيهء حجر و ص رفع مىشود .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\n[ شيطان رانده شده و اغواى بنى آدم 
  ]\r\nقَالَ فَبِمَا أَغْوَيْتَنِي لَأَقْعُدَنَّ لَهُمْ صِرَاطَكَ الْمُسْتَقِيمَ « 16 » ثُمَّ لَآتِيَنَّهُم مِن بَيْنِ أَيْدِيهِمْ وَمِنْ خَلْفِهِمْ وَعَنْ أَيْمَانِهِمْ وَعَن شَمَائِلِهِمْ وَلَا تَجِدُ أَكْثَرَهُمْ شَاكِرِينَ « 17 » قَالَ اخْرُجْ مِنْهَا مَذْءُوماً مَدْحُوراً لَمَن تَبِعَكَ مِنْهُمْ لَأَمْلَأَنَّ جَهَنَّمَ مِنكُمْ أَجْمَعِينَ « 18 » وَيَا آدَمُ اسْكُنْ أَنتَ وَزَوْجُكَ الْجَنَّةَ فَكُلَا مِنْ حَيْثُ شِئْتُمَا وَلَا تَقْرَبَا هذِهِ الشَّجَرَةَ فَتَكُونَا مِنَ الْظَّالِمِينَ « 19 »\r\nلغت و اعراب :\r\nاغواء : گمراه كردن . صراط جنس است و افادهء عموم مىكند . شمائل : جمع شَمأل يعنى شمال . ذَأَمَه - از باب مَنَع - : تحقير كرد و راند و خوار نمود او را . دَحَرَه - از باب مَنَع - : طرد كرد و دور نمود او را . لَمَن تبعك ، « لام » براى قسم ، « مَن » موصوله متضمن معناى شرطيت است و لأملأنَّ جواب شرط است . فكلا من حيث به‌تقدير « فكلا ما شئتما من أىّ مكان شئتما » است .\r\nتفسير :\r\nقَالَ فَبِمَآ أَغْوَيْتَنِى لَأَقْعُدَنَّ لَهُمْ صِرَاطَكَ الْمُسْتَقِيمَ\r\nيعنى : ابليس گفت : بدين سبب كه مرا اغوا كردى ، يعنى به ضلالت و بيراهه افكندى و از راه فرشتگان دور كردى ، بىترديد من نيز براى اضلال آنها بر سر راه مستقيم تو در كمين آنها خواهم نشست . مراد از « صراط مستقيم خدا » راه‌هاى معنوى دين است از عقايد و باورها و اخلاق و اعمال صالحه ، زيرا هر يك از عقيدهء حق و خُلق نيكو و عمل صالح راهى است كه انسان را به خدا مىرساند . و مراد از نشستن بر سر آن راه‌ها ، كوشش در بازداشتن يا منحرف كردن از آن است .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nثُمَّ لَأَتِيَنَّهُم مِّن‌م بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمَانِهِمْ وَ عَن شَمَآئِلِهِمْ\r\nاين كلام ، توضيح نشستن بر سر راه است . يعنى : سپس از پيشِ رو و پشت سر و از جانب راست و چپشان به آنها حمله‌ور خواهم شد . ذكر چهار جهت كنايه است از اين‌كه از هر راهى بتواند حمله مىكند . و برخى گفته‌اند : هر يك از اطراف ، معناى خاص دارد . مراد از « پيش رو » مطامع و آرزوهاى جاه و مال در آينده است كه از راه تطميع به آنها انسان را به گناه مىاندازد . و مراد از « پشت سر » اولاد و احفادى است كه انسان پشت سر مىگذارد و از حلال و حرام براى آنها پيش‌بينى زندگى مىكند . و مراد از « دست راست » كارهاى نيك و سعادت‌آفرين است كه او را در آنها به افراط و تفريط مىكشاند . و مراد از « دست چپ » هواها و هوس‌ها و عيش‌هاى حرام در زندگى است كه انسان در آنها غور مىكند .\r\nوَ لَاتَجِدُ أَكْثَرَهُمْ شَاكِرِينَ\r\nيعنى : و بيشترين آنها را سپاسگزار نخواهى يافت . مراد از ضمير جمع « هُم » همهء افراد بشر و اولاد آدم است ، از نخستين فرد ساكنان دنيا تا آخرين آنها . و مراد از عنوان « شاكر » اگر مطيعان آنها باشند كه از خداوند تعالى در اصول و فروع شريعت در هر عصر و زمانى اطاعت كرده‌اند يعنى معصومان و عدول ملّت‌ها ، پس بىترديد آنها در اقلّيت و مقابلشان در اكثريت‌اند و سخن شيطان درست است . بلكه اگر مراد مؤمنان هر عصر در مقابل كفّار باشند باز كفّار در اكثريت‌اند و ادّعاى شيطان درست است ، چنان‌كه آيهء وَ لَقَدْ صَدَّقَ عَلَيْهِمْ إِبْلِيسُ ظَنَّهُ [ سبأ ، 20 
  ] نيز شاهد آن است . و اين آيه مطابق است با آيهء وَ لَأُغْوِيَنَّهُمْ أَجْمَعِينَ إِلَّا عِبَادَكَ مِنْهُمُ الْمُخْلَصِينَ [ حجر ، 40 
  ] .\r\nو لكن ظاهراً اين آيات ناظر است به حال بشر از به دو خلقت تا زمان نزول اين آيات ، و يا تا زمان ظهور مهدى موعود و مصلح كلّ جهان عليه السلام نه تا آخر دنيا و قيام رستاخيز به گونه‌اى كه در قيامت نيز كفّار در اكثريت قاطع باشند ، و نتيجتاً هدف خدا از خلقت بشر در يك نسبت اندكى از آنها عملى گردد ، بلكه در روايات آمده كه همهء بشرها در روز قيامت صد و بيست صف را تشكيل مىدهند كه هشتاد صف آنها امّت پيامبر اسلام و بقيه همه اهل مذاهب ديگر و بدون مذهب‌ها هستند . و حلّ مسأله اين است كه پس از ظهور مهدى موعود عليه السلام به تدريج مسلمين زياد مىشوند و نسبت فوق منقلب و منعكس مىگردد و كفّار\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nدر اقلّيت قرار مىگيرند .\r\nقَالَ اخْرُجْ مِنْهَا مَذْءُومًا مَّدْحُورًا لَّمَن تَبِعَكَ مِنْهُمْ لَأَمْلَأَنَّ جَهَنَّمَ مِنكُمْ أَجْمَعِينَ\r\nيعنى : خدا فرمود : از بهشت يا آسمان يا از اجتماع شريف و مقدس فرشتگان و ساكنان ملأ اعلى با حالت ذلّت و خوارى و رانده شده بيرون شو . سوگند باد كه كسانى از آنها يعنى از اولاد آدم كه از تو پيروى كنند به يقين دوزخ را از همهء شما پر خواهم كرد .\r\nوَ يَادَمُ اسْكُنْ أَنتَ وَ زَوْجُكَ الْجَنَّةَ\r\nيعنى : خدا خطاب به آدم فرمود : اى آدم ، تو و همسرت در اين بهشت سكونت گزينيد .\r\nمراد از همسر او جفت او حوّاست ، لكن در اين كتاب كريم اشاره‌اى به وقت آفرينش او و كيفيت آن نشده است و در اين‌جا هر دو نفر مورد خطاب قرار گرفته‌اند . و مىتوان گفت :\r\nهمان زمانى كه گِل آدم تهيّه مىشد و مراحل تركّب و تشكّل و دميده شدن روح را مىپيمود ، از همان گِل و به همان طرز گِل حوّا را نيز بسرشتند و بلكه علاوه بر آن دو نفر ، پسرانى به عدد آنچه دختر براى آدم و حوّا در دنيا پيش‌بينى شده ، و دخترانى به شمار آنچه پسر براى آنها پيش‌بينى شده بود از گِل ساختند و همه در آن محيط به نحو اعجاز و تشكّلِ از گِل و سپس نفخ روح از جانب خداوند پديد آمدند و همه به نحو ابداع در فطرت و ابتكار در آفرينش به نحو احسنِ تقويم بودند . ولى آدم و حوّا مورد تكليف و خطاب و امر و نهى ارشادى شدند و سپس محكوم به تبعيد از آن محيط گشتند ، و پديده‌هاى نوينِ همانندشان يعنى آن پسران و دختران كه در واقع دامادها و عروس‌هاى آيندهء آنها بودند در آن‌جا ماندند تا آن‌گاه كه آدم و حوّا به زمين هبوط كردند و توالد و تناسل رخ داد . و چون پسرانشان را موقع ازدواج رسيد آن دختران بهشتى هبوط نمودند ، و چون دخترانشان را موقع ازدواج رسيد آن پسران بهشتى فرود آمدند و بدين طريق نسل دوم آدم و حوّا از يك سو بدانها پيوست و نسبتِ يك طرفه محقّق شد .\r\nو مراد از بهشتى كه در آيه بدان اشاره شده محتمل است بهشت اصلى و ابدى باشد كه محلّش خارج از حيطهء كرهء زمين و مقرّ دائمى بهشتيان پس از پايان روز قيامت است . و خروج آدم و حوّا از آن استثنايى است و گرنه ورود در آن‌جا را خروج نباشد . و يا آن كه منع از خروج ، مخصوص واردين از خارج پس از پايان‌يافتن زمان تكليف است .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو محتمل است بهشت عالم برزخ باشد كه محلّش در همين كرهء زمين است و ساكنانش ارواحى در قالب‌هاى مثالىاند و در زندگى از انسان‌ها جدايند و برخوردى با هم ندارند هر چند در جوار هم يا مخلوط بهم‌اند ، بنابر اينكه اين بهشت در آن زمان مخلوق بوده هرچند ساكن نداشته ، زيرا آن‌جا محلّ ارواح پس از مرگ است .\r\nو نيز ممكن است مراد از آن بهشت باغى باشد در روى كرهء زمين بسيار وسيع و واجد انواع درختان و نهرهاى جارى و هوايى مطبوع و فضايى سرسبز و وسايلى مجهّز براى زندگى مادى كه به دست فرشتگان بدين منظور ساخته شده بود . و ارجح اقوال اين است كه بهشت برزخى بوده است .\r\nفَكُلَا مِنْ حَيْثُ شِئْتُمَا وَ لَاتَقْرَبَا هذِهِ الشَّجَرَةَ\r\nيعنى : پس از سكونت در آن ، از هر جاى آن باغ هرچه را بخواهيد متصرف شويد و از آن برخوردار گرديد ، و لكن هيچ يك نزديك اين درخت نرويد . گفته شده : مراد خوشهء گندم به شكل درخت بوده يا درخت تاك يا زيتون يا درخت مخصوصى شبيه درختان دنيا كه خوردن ميوهء آن خورنده را نيازمند تخلّى مىكرده . و اين نهى در حقيقت ، متعلّق به خوردن ميوهء درخت است كه براى شدت امر ، متعلّق به قرب آن شده . و امر كُلا براى اباحه و نهى لاتقربا براى ارشاد به فساد يعنى فساد نزديك شدن به آن و صلاح دورى از آن است .\r\nفَتَكُونَا مِنَ الظَّالِمِينَ\r\nيعنى : پس ، از ستمكاران خواهيد بود . نتيجهء نزديك شدن و خوردن اين است كه ظلم به نفس مىكنيد . و طبعاً مراد از ظلم ، گرفتارشدن به فساد ارتكاب است . و توضيح آيه در آيهء 35 بقره است .\r\nفَوَسْوَسَ لَهُمَا الشَّيْطَانُ لِيُبْدِيَ لَهُمَا مَا وُورِيَ عَنْهُمَا مِن سَوْءَاتِهِمَا وَقَالَ مَا نَهَاكُمَا رَبُّكُمَا عَنْ هذِهِ الشَّجَرَةِ إِلَّا أَن تَكُونَا مَلَكَيْنِ أَوْ تَكُونَا مِنَ الخَالِدِينَ « 20 » وَقَاسَمَهُمَا إِنِّي لَكُمَا لَمِنَ النَّاصِحِينَ « 21 »\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nلغت و اعراب :\r\nوَسْوَسَ الشيطان له و إليه - از باب رباعى - : مطلب شرّ و فاسد به او القا كرد . وُورِىَعنه‌الشىءُ : پنهان داشته شد از او . سوأة عورت و هر چيزى كه آشكار شدنش زشت و خجلت‌آور است . قاسَمَهُما ، مفاعله غالباً براى سعى در انها و ايصال فعل است مثل « كاتبت زيداً » يعنى سعى در رساندن مكتوب كردم . و گاهى براى عمل بين‌الاثنين است .\r\nتفسير :\r\nفَوَسْوَسَ لَهُمَا الشَّيْطَانُ لِيُبْدِىَ لَهُمَا مَا وُرِىَ عَنْهُمَا مِن سَوْءَاتِهِمَا\r\nيعنى : پس از اسكان آدم و حوّا در بهشت معهود ، شيطان كه همان ابليس است به‌سوى آنها راه يافت و به آنها وسوسه نمود و سخنانى باطل و فسادانگيز به صورت حق و فريبنده به آنان القا كرد و هدفش اين بود كه از مواضع قبيح و شرم‌آور و لازم‌الستر آنها آنچه از نظرشان پنهان بود بر آنها آشكار سازد .\r\nوَ قَالَ مَا نَهَاكُمَا رَبُّكُمَا عَنْ هذِهِ الشَّجَرَةِ إِلَّآ أَن تَكُونَا مَلَكَيْنِ أَوْ تَكُونَا مِنَ الْخَالِدِينَ\r\nيعنى : به آنها گفت : پروردگارتان شما را از اين درخت نهى نكرده مگر از اين جهت كه مبادا شما دوتا فرشته شويد ، يا از ساكنان دائم اين مكان گرديد .\r\nمعلوم مىشود دو مطلب در نظر آنها مهم بوده ، يكى انقلاب انسان به فرشته ، و ديگرى خلود و جاودانگى در آن محل . و شيطان كه شروع به اغوا و وعدهء اضلال بشر كرده بود اين دو امر را به آنها وعده داد .\r\nوَ قَاسَمَهُمَآ إِنِّى لَكُمَا لَمِنَ النَّاصِحِينَ\r\nيعنى : شيطان براى آن دو نفر سوگند سخت و محكمى خورد كه بىترديد من از ناصحان و خيرخواهان شمايم . ممكن است مقتضاى كلمهء « مقاسمه » اين باشد كه آنها نيز در مقابل ابليس سوگند به قبول خوردند و يا آن كه ابتدا آنها شيطان را قسم دادند كه خائنى يا ناصح ؟ و شيطان هم قسم خورد كه من ناصحم .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nفَدَلهُمَا بِغُرُورٍ فَلَمَّا ذَاقَا الشَّجَرَةَ بَدَتْ لَهُمَا سَوْءَاتُهُمَا وَطَفِقَا يَخْصِفَانِ عَلَيْهِمَا مِن وَرَقِ الْجَنَّةِ وَنَادَاهُمَا رَبُّهُمَا أَلَمْ أَنْهَكُمَا عَن تِلْكُمَا الشَّجَرَةِ وَأَقُل لَكُمَا إِنَّ الشَّيْطَانَ لَكُمَا عَدُوٌّ مُبِينٌ « 22 »\r\nلغت و اعراب :\r\nدلَّى الشىءَ ناقص واوى است يعنى پايين آورد آن را . طفق فى العمل - از باب عَلِم و ضَرَب - : شروع كرد در آن . خَصَفَ الشىءَ على الشىءِ - از باب ضَرَب - : چسبانيد چيزى رابر وى چيزى .\r\nتفسير :\r\nفَدَلهُمَا بِغُرُورٍ فَلَمَّا ذَاقَا الشَّجَرَةَ بَدَتْ لَهُمَا سَوْءَاتُهُمَا\r\nيعنى : شيطان آن دو نفر را به فريب و نيرنگى از مقام و مرتبتشان پايين آورد ، پس چون از آن درخت يعنى از ميوهء آن چشيدند زشتىها و قبايح جسمشان بر آنها آشكار شد .\r\nمراد اين است كه سقوط از رتبه و مقام به مجرد پذيرش پيشنهاد شيطان و تسليم در مقابل او و تصميم بر خوردن پيش از چشيدن تحقق يافت ، و ظهور عيوب به سبب چشيدن انجام گرفت . و مراد از آشكار شدن سوأه اين است كه پس از آفرينش ، لباس بر تن آنها كرده بودند و آنها متوجه نام اسافل اعضا و فعل و انفعالات آنها از تخلّى و غيره نبودند ، زيرا در آن‌جا نيازى به تخلّى نداشتند . و چون از ميوهء درخت خوردند لباس‌ها از تن آنها فرو ريخت و خود را لخت و عور ديدند و غريزهء حيا و شرم كه در طبع انسانيشان بود بروز كرد و سخت ناراحت شدند ، علاوه بر آن كه ظاهراً عقد زوجيت هم ميان آنها هنوز خوانده نشده بود ، از اين رو از يكديگر نيز سخت شرمنده شدند .\r\nوَ طَفِقَا يَخْصِفَانِ عَلَيْهِمَا مِن وَرَقِ الْجَنَّةِ\r\nيعنى : پس هر دو از شدت ناراحتى شروع كردند به از برگ درختان بهشتى كه گفته\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nمىشود درخت انجير بوده بر عورت و بدن خود چسباندن ، تا بدين وسيله نيمهء پايين تن خويش را بپوشانند .\r\n\r\n[ توبه آدم و حوّا 
  ]\r\nوَ نَادَاهُمَا رَبُّهُمَآ أَلَمْ أَنْهَكُمَا عَن تِلْكُمَا الشَّجَرَةِ وَ أَقُل لَّكُمَآ إِنَّ الشَّيْطَانَ لَكُمَا عَدُوٌّ مُّبِينٌ\r\nيعنى : و در آن حال پروردگارشان آن دو را ندا در داد به ندايى تند و اعتراض‌آميز و به عنوان استفهام توبيخى - كه حداقلّ آن دلالت بر صدور ترك اولى از آدم است - كه : آيا من شما را از آن درخت يعنى از نزديك شدن به آن ، چه رسد به خوردن ميوهء آن نهى نكردم ؟ ! و آيا به شما نگفتم كه بىترديد شيطان دشمن آشكار شماست ؟ !\r\nقَالا رَبَّنَا ظَلَمْنَا أَنْفُسَنَا وَإِن لَمْ تَغْفِرْ لَنَا وَتَرْحَمْنَا لَنَكُونَنَّ مِنَ الْخَاسِرِينَ « 23 » قَالَ اهْبِطُوا بَعْضُكُمْ لِبَعْضٍ عَدُوٌّ وَلَكُمْ فِي الْأَرْضِ مُسْتَقَرٌّ وَمَتَاعٌ إِلَى حِينٍ « 24 » قَالَ فِيهَا تَحْيَوْنَ وَفِيهَا تَمُوتُونَ وَمِنْهَا تُخْرَجُونَ « 25 »\r\nلغت و اعراب :\r\nبعضكم لبعض عدوّ حال مقدّره است از فاعلِ اهبطوا . مستقرّ مصدر ميمى و اسم زمان و مكان است . متاع مصدر است به معناى انتفاع ، و هر عينى كه قابل استفاده باشد .\r\nتفسير :\r\nقَالَا رَبَّنَا ظَلَمْنَآ أَنفُسَنَا وَ إِن لَّمْ تَغْفِرْ لَنَا وَ تَرْحَمْنَا لَنَكُونَنَّ مِنَ الْخَاسِرِينَ\r\nيعنى : آدم و حوّا هر دو گفتند : پروردگارا ، ما بر خويشتن ستم كرديم . يعنى علاوه بر مخالفت فرمان تو هرچند غير ايجابى بود ، خود و نسل‌هاى بعدى خود را تا انقراض جهان از مصالحى بىحدّ و حصر محروم نموديم ، زيرا اگر چنين پيش‌آمدى رخ نمىداد ما و نسل‌هاى آيندهء ما در همين بهشت تولّد يافته ، ادامهء حيات مىداديم و مشمول خطاب كُلَا مِنْهَا رَغَدًا حَيْثُ شِئْتَما [ بقره ، 35 
  ] بوديم و گرفتار محيط كذايى دنيا نمىشديم . و اگر ما را\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nنبخشى و بر ما ترحّم نكنى قطعاً از زيانكاران خواهيم بود .\r\nقَالَ اهْبِطُواْ بَعْضُكُمْ لِبَعْضٍ عَدُوٌّ\r\nيعنى : خدا فرمود : پايين برويد . مخاطب ، آدم و حوّا هستند با شيطان كه دشمن نزديك و هم‌جوار آنها بود . و مراد فرود آمدن همه از مقام و مرتبت خويش است ، آدم و حوّا به‌خاطر ترك اولى ، و شيطان به جهت تكبّر و مخالفت امر مولوىِ مؤكّد و كفر و ارتداد ، و مجادله با خداوند ، و ردّ صريح فرمان او . و اين هبوط ، توأم با خروج از ملأ اعلى و بهشت و سرازير شدن به سوى كرهء زمين بود .\r\nجملهء بَعْضُكُمْ لِبَعْضٍ عَدُوٌّ حال مقدّره از فاعل « اهبطوا » است نظير فَادْخُلُوهَا خَالِدِينَ [ زمر ، 73 
  ] يعنى هبوط كنيد به زمين در حالى كه هميشه در آن‌جا برخى از شما با برخى ديگر دشمن خواهد بود . يعنى شيطان و ذَرارى او با اولاد آدم در همهء زمان‌ها عداوت عميق ريشه‌دار غيرقابل زوال دارند . و اما عداوت اولاد آدم با يكديگر اندك يعنى برخى با برخى در بعضى از حالات و به نحو عَرَضى و قابل زوال خواهد بود .\r\nوَ لَكُمْ فِى الْأَرْضِ مُسْتَقَرٌّ وَمَتَاعٌ إِلَى حِينٍ\r\nيعنى : و براى شما ، كه آدم و حوّا و اولاد آنها و شيطان و ذَرارى وى مىباشيد ، در روى زمين بقا و استقرار و برخوردارى تا زمانى معيّن است . مراد از برخوردارى اولاد آدم انتفاع آنها از همهء كرهء زمين است از سطح و داخل و عمق و هوا و فضاى خارج تا آن‌جا كه بتوانند . و مراد از انتفاع شياطين اضلال انسان‌ها و سوق دادن آنها به سوى كفر و شرك و فساد است به منظور تحقق بخشيدن به قَسَمى كه در آغاز خورده بودند . و مراد از زمان معيّن ، پايان عمر هر دو طايفه است كه با نفخهء اول صور حاصل مىشود . در آن نفخه ، بقيهء افراد انسان مىميرند و همهء افراد شيطان‌ها كه از به دو خلقتشان تا آن زمان نمرده و اجتماع كرده‌اند به يك بار مىميرند .\r\nقَالَ فِيهَا تَحْيَوْنَ وَ فِيهَا تَمُوتُونَ وَمِنْهَا تُخْرَجُونَ\r\nيعنى : باز خداوند خطاب به آنها و ذُرّيّه و اولاد آيندهء آنها فرمود : همگى در آن زندگى مىكنيد و همه در آن مىميريد و همه از آن بيرون آورده مىشويد . آغاز حيات و زندگى همه روز فرود آمدن در زمين است كه تاريخ ندارد و آن روز تاريخى نبود . و موت همه و\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nپايان زندگيشان هنگام بار اول دميده شدن صور است . و تاريخ خروج و بيرون شدنشان از زمين روز قيامت و برانگيخته شدن ارواح است كه با نفخهء دوم تحقق مىيابد ، و فاصلهء ميان دو نفخه را جز خداوند كسى نمىداند .\r\nيَا بَنِي آدَمَ قَدْ أَنزَلْنَا عَلَيْكُمْ لِبَاساً يُوَارِي سَوْءَاتِكُمْ وَرِيشاً وَلِبَاسُ التَّقْوَى ذلِكَ خَيْرٌ ذلِكَ مِنْ آيَاتِ اللَّهِ لَعَلَّهُمْ يَذَّكَّرُونَ « 26 » يَا بَنِي آدَمَ لَايَفْتِنَنَّكُمُ الشَّيْطَانُ كَمَا أَخْرَجَ أَبَوَيْكُم مِنَ الْجَنَّةِ يَنزِعُ عَنْهُمَا لِبَاسَهُمَا لِيُرِيَهُمَا سَوْءَاتِهِمَا إِنَّهُ يَرَاكُمْ هُوَ وَقَبِيلُهُ مِنْ حَيْثُ لَاتَرَوْنَهُمْ إِنَّا جَعَلْنَا الشَّيَاطِينَ أَوْلِيَاءَ لِلَّذِينَ لَايُؤْمِنُونَ « 27 »\r\nلغت و اعراب :\r\nواراه : پوشانيد او را . ريش : لباس فاخر . لباس التقوى مبتدا و جملهء ذلك خيرٌ خبر آن است . ذلك من آيات‌اللَّه اشاره به مطلق لباس است . فتنه و افتتان : گمراه كردن و در عذاب افكندن .\r\nتفسير :\r\nيَا بَنِى ءَادَمَ قَدْ أَنزَلْنَا عَلَيْكُمْ لِبَاسًا يُوَارِى سَوْءَاتِكُمْ وَ رِيشًا\r\nيعنى : اى فرزندان آدم ، حقيقت اين است كه بر شما لباسى فرو فرستاديم كه بدىها و عورت و عيوب شما را مىپوشاند و نيز لباس زينت نازل كرديم .\r\nقسم اول ، مطلق لباس است كه لباس عادى و لباس كار است و فايده‌اش پوشاندن ظاهر بدن و حفظ از آسيب است . و قسم دوم علاوه بر ستر ، عنوان زينت و جمال و ابّهت و آثار ديگرى برحسب اقتضاى محيط و زمان دارد . و مراد از « انزال لباس » ايجاد مواد اوليّهء\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nآن در زمين است كه صالح براى تهيهء آن باشد مانند موها و پوست حيوانات ، و نباتات و مواد ديگرى برحسب اقتضاى زمان و تمدن و تعالى در فكر و زندگى بشر . و ممكن است مراد از « أنزلنا » اين باشد كه دستور تهيهء لباستان را بر فرشتگان زمينى و خود شما صادر و نازل كرديم .\r\nوَ لِبَاسُ التَّقْوَى ذَ لِكَ خَيْرٌ\r\nيعنى : و لباس پرهيزگارى بهتر است . مراد اين است كه آن دو قسم ، لباس تن و جسد بود و لباس تقوا لباس جان و روح است ، پس بهتر است ، زيرا جان از تن بالاتر و والاتر و حفظ آن از حفظ تن لازم‌تر و مهم‌تر است . و حقيقت اين لباس و تار و پودش كه از قبيل تشبيه معقول به محسوس است عبارت است از ايمان به حق و انجام واجبات و ترك محرّمات . و از آثار و منافعش حفظ روح و جان از عيوب معنوى و وساوس شيطانى و صدمات كفر و شرك و گناهان ، و مصون داشتن مؤمن از خجلت و رسوايى در مرأى و منظر فرشتگان در دنيا و مقابل ديد همهء ناظران در آخرت است .\r\nذَ لِكَ مِنْ ءَايَاتِ اللَّهِ لَعَلَّهُمْ يَذَّكَّرُونَ\r\nيعنى : بخشيدن انواع لباس به بشر از نشانه‌هاى قدرت و حكمت و رحمت خداوند است . اين آيات را داديم شايد مردم متذكّر شوند .\r\n\r\n[ هشدار به بنىآدم از خطر شيطان 
  ]\r\nيَا بَنِى ءَادَمَ لَايَفْتِنَنَّكُمُ الشَّيْطَانُ كَمَآ أَخْرَجَ أَبَوَيْكُم مِّنَ الْجَنَّةِ يَنزِعُ عَنْهُمَا لِبَاسَهُمَا لِيُرِيَهُمَا سَوْءَاتِهِمَآ\r\nيعنى : اى فرزندان آدم ، شيطان شما را نفريبد و گمراه نسازد ، همان گونه كه پدر و مادر شما را از بهشت بيرون كرد در حالى كه از تن آنها لباسشان را مىكَنْد تا عورت و قبايحشان را به آنها نشان دهد .\r\nنسبت دادن سه فعل به شيطان ( بيرون كردن از بهشت ، كندن لباس ، نشان دادن قبايح ) نسبت تسبيبى است ، بدين معنا كه شيطان آنها را در خوردن شجره فريب داد تا سبب آن امور شد . و غرض اين است كه مبادا شما را هم در دنيا به وسيلهء فريب و افكندن در گناهان اصولى و فروعى از بهشت سعادت و كمالات انسانى و مقامات متّقين و صالحان بيرون كند و در جهنّم شقاوت افكند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nإِنَّهُ يَرَاكُمْ هُوَ وَ قَبِيلُهُ مِنْ حَيْثُ لَاتَرَوْنَهُمْ\r\nيعنى : حقيقت اين است كه او و اولاد و ذَرارى و يا سپاهيان او شما را از جايگاهى مىبينند كه شما آنها را نمىبينيد . يعنى آنها از اين طريق كه اجرام لطيفهء غيرمرئى هستند و نيروى ديدن اجسام و ارواح هر دو را دارند شما را مىبينند ، ولى شما كه اجرام مادى هستيد و نيروى بينايىتان توان ديدن غير اجسام را ندارد آنها را نمىبينيد .\r\nإِنَّا جَعَلْنَا الشَّيَاطِينَ أَوْلِيَآءَ لِلَّذِينَ لَايُؤْمِنُونَ\r\nيعنى : به يقين ما شيطان‌ها و ابالسه را سرپرستان و دوستان و ياوران كسانى قرار داده‌ايم كه ايمان نمىآورند . نسبت اين فعل به خدا به لحاظ اين است كه خدا آنها را پس از انكار و عناد به حال خودشان رها كرده تا در نتيجه زير سرپرستى شيطان‌ها درآمده‌اند و شيطان‌ها دوست و ياور آنها شده‌اند .\r\nوَإِذَا فَعَلُوا فَاحِشَةً قَالُوا وَجَدْنَا عَلَيْهَا آبَاءَنَا وَاللَّهُ أَمَرَنَا بِهَا قُلْ إِنَّ اللَّهَ لَايَأْمُرُ بِالْفَحْشَاءِ أَتَقُولُونَ عَلَى اللَّهِ مَا لَا تَعْلَمُونَ « 28 » قُلْ أَمَرَ رَبِّي بِالْقِسْطِ وَأَقِيمُوا وُجُوهَكُمْ عِندَ كُلِّ مَسْجِدٍ وَادْعُوهُ مُخْلِصِينَ لَهُ الدِّينَ كَمَا بَدَأَكُمْ تَعُودُونَ « 29 » فَرِيقاً هَدَى وَفَرِيقاً حَقَّ عَلَيْهِمُ الضَّلَالَةُ إِنَّهُمُ اتَّخَذُوا الشَّيَاطِينَ أَوْلِيَاءَ مِن دُونِ اللَّهِ وَيَحْسَبُونَ أَنَّهُم مُهْتَدُونَ « 30 »\r\nلغت و اعراب :\r\nفاحشه و فحشاء : كار بسيار زشت . قِسط : عدل و جور ( از اضداد است ) . مسجد مصدر ميمى و اسم زمان و اسم مكان است . فريقاً هَدَى « فريقاً » مفعول مقدّم بر فعل است ، وَ فريقاً\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nحَقَّ به‌تقدير « و أضلَّ فريقاً » ، و هر دو جمله حال است از فاعلِ تعودون .\r\nتفسير :\r\nوَ إِذَا فَعَلُواْ فَاحِشَةً قَالُواْ وَجَدْنَا عَلَيْهَا ءَابَآءَنَا وَ اللَّهُ أَمَرَنَا بِهَا\r\nكلام در تتمهء حالات اولياى شيطان‌هاست .\r\nيعنى : و چون كار بسيار زشتى را انجام دهند مىگويند : ما پدرانمان را بر اين عمل يافتيم و خدا ما را بدان فرمان داده است .\r\nمراد از كار بسيار زشت ، كارهاى پليد كفرآور آنهاست مانند سجود در مقابل بت‌ها ، اعتقاد به مقرّبيت و شفاعت بتان ، تحريم محلّلات الهى ، اعتقاد به اين‌كه فرشتگان دختران خدايند و چرخيدن به دور كعبهء معظَّمه لخت و عريان به نام طواف چنان‌كه در زمان جاهليت مرسوم بوده و مىگفتند : بايد انسان دور خانهء خداى خويش بدان حال بچرخد كه از مادر متولد شده نه با لباس‌هايى كه در آن گناه كرده است . و گاهى هم ساترى مىساختند كه تنها عورت را مىپوشانيد . و اين سنّت سيّئه ادامه داشت تا آن‌گاه كه امام على بن ابىطالب عليه السلام سورهء برائت را بر آنها قرائت نمود . و دو عذرى كه براى كارشان آورده‌اند يكى تقليد از آباء گذشته است كه بارها جواب گفته شده ، و عذر دوم هم در اين‌جا تكذيب شده است .\r\n\r\n[ خدا هرگز فرمان به گناه نمىدهد 
  ]\r\nقُلْ إِنَّ اللَّهَ لَايَأْمُرُ بِالْفَحْشَآءِ أَتَقُولُونَ عَلَى اللَّهِ مَا لَاتَعْلَمُونَ\r\nيعنى : به آنها بگو : مسلّماً خداوند به كار زشت فرمان نمىدهد . آيا به خداوند آنچه را كه بدان علم نداريد نسبت مىدهيد ؟ يعنى اين گفتار بهتان است و هيچ دليلى بر آن از كتاب‌هاى آسمانى و سخنان پيامبران و حكم عقل نيست .\r\nقُلْ أَمَرَ رَبِّى بِالْقِسْطِ\r\nپس از آن كه خدا در آيهء قبل امر به كار زشت و فحشا را مطلقاً از خود نفى كرد ، در اين كلام آنچه را كه مناسب است بدان دستور دهد بيان نمود .\r\nيعنى : بگو : پروردگار من به قسط فرمان داده است . يعنى جامعهء بشرى را دستور داده كه در هر مقام و موردى جانب عدل و قسط را بگيرند ، مثلًا در مرحلهء اعتقاد توحيد را\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبپذيرند نه شرك را ، و در مقام اخلاق تواضع را انتخاب كنند نه تكبر را ، و در موارد ساير اعمال ، عدالت را پيشه كنند نه ظلم و ستم را .\r\nوَ أَقِيمُواْ وُجُوهَكُمْ عِندَ كُلِّ مَسْجِدٍ\r\nيعنى : و پروردگارم فرمان داده كه در وقت هر سجده روى خود را به سوى خدا كنيد ، يعنى نماز بخوانيد . مراد از وقت سجده اوقات نمازهاست خواه وقت معيّن آن مانند طلوع فجر و سرِ ظهر و غروب آفتاب ، و يا وقت كلّى مانند ساعت تمام شدن طواف و زمان حدوث كسوف و خسوف و زلزله و نحو آنها و پس از تمام شدن تكفين ميّت و ساير اوقات نمازهاى واجب و مستحب .\r\nوَ ادْعُوهُ مُخْلِصِينَ لَهُ الدِّينَ\r\nيعنى : و بخوانيد او را در حالى كه دين را براى او خالص كرده باشيد : به اين كه تنها دين او را پذيرفته باشيد ، يا ايمانتان را از شوب كفر و شرك و نفاق ، خالص و ناب كرده باشيد و يا عملًا تنها از او اطاعت نموده باشيد .\r\nكَمَا بَدَأَكُمْ تَعُودُونَ فَرِيقًا هَدَى وَ فَرِيقًا حَقَّ عَلَيْهِمُ الضَّلَالَةُ\r\nاين چند جمله به عنوان تعليل و تهديد براى جملهء پيشين است .\r\nيعنى : اوامر او را اطاعت نماييد ، زيرا همان‌گونه كه خداوند شما را در آغاز پديد آورد به عالم آخرت بازمىگرديد در حالى كه گروهى را هدايت كرده و گروهى هم گمراهى برايشان ثابت شده است .\r\nمفاد اين كلام ، تشبيه حال مرگ و بازگشت از دنيا به آخرت ، به حال تولد و ورود از شكم مادر به دنياست . و وجه شباهت اين است كه همان‌طور كه متولدان و نوزادان دو طايفه‌اند : سعداى متّصف به هدايت ، و اشقياى متّصف به ضلالت ، مردگان و راهيان عالم برزخ نيز منقسم‌اند به سعدا و اشقيا ، با اين تفاوت كه اتصاف مواليد به سعادت و شقاوت ، اتصاف شأنى و اقتضايى است و اتصاف ميرندگان و راحلين به عالم آخرت ، اتصاف حقيقى و فعلى . و معناى اقتضايى اين است كه صفت ايمان و كفر و سعادت و شقاوت در وجود آنها به نحو غريزه و ارتكاز\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو استعداد است كه پس از بلوغ و رشد فكرى و عقلى فعليت مىيابد و آن كه فطرتش هدايت است مؤمن و صالح ، و آن كه طبعش ضلالت است كافر و طالح مىگردد .\r\nو در اين‌جا توهّم مىشود كه اين مطلب ، مستلزم جبر است و جبر در ايمان و كفر و همهء اعمال مكلّفان باطل است ، زيرا بنا بر اين مبنا ايمان و كفر به اقتضاى غريزه و فطرت است و چون غريزه و فطرت خدادادى است نه به اختيار انسان ، پس ايمان و كفر هم همين‌طور است .\r\nو جواب آن است كه وجود مقتضى ايمان و كفر در خميرهء انسان به نحو علّيت و اقتضاى تام نيست كه او را جبراً به سوى خير و شر سوق دهد ، بلكه به نحو اقتضاى ضعيف است و وجود عقل و درك و اراده در مكلّف ، حاكم بر همهء استعدادهاى اوست و انسان عاقل طبق ادراك و تشخيص مصالح و مفاسد مىتواند خلاف آنچه را كه طبع و غريزهء او اقتضا مىكند اراده و انتخاب نمايد ، و خلاف آنچه را كه نمىخواهد و از آن منزجر است بر خود تحميل كند .\r\nو حاصل معناى آيه در اين خطاب الهى به نوع انسانى كه در همهء افعال خود مختار است اين است كه همان‌گونه كه خداوند ، هنگام ورود به دنيا برخى از شما را با غريزهء صلاح و خميرهء ميل به هدايت آورده و برخى را با غريزهء فساد و خميرهء ميل به ضلالت ، شما خود به اراده و اختيار خود در حال رفتن ، برخى در حال هدايت و سعادت و برخى در حال ضلالت و شقاوت خواهيد رفت .\r\nإِنَّهُمُ اتَّخَذُواْ الشَّيَاطِينَ أَوْلِيَآءَ مِن دُونِ اللَّهِ وَ يَحْسَبُونَ أَنَّهُم مُهْتَدُونَ\r\nاين جمله به منزلهء تعليل ثبوت گمراهى براى فريق دوم است .\r\nيعنى : ضلالت آنها به‌خاطر اين است كه آنها شيطان‌ها را ، يعنى خصوص طايفهء ابليس را و يا طغيان‌گران و متمردان بشر را از قبيل سلاطين جور و علماى سوء و مترَفين اهل دنيا را به غير خداوند و به جاى او براى خود سرپرست و ياور و دوست اتخاذ كردند و در عين حال گمان مىكنند كه هدايت يافته‌اند . يعنى به ظن و گمان چنين راهى را اتخاذ نموده‌اند نه با حجت و برهان .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nيَا بَنِي آدَمَ خُذُوا زِينَتَكُمْ عِندَ كُلِّ مَسْجِدٍ وَكُلُوا وَاشْرَبُوا وَلَا تُسْرِفُوا إِنَّهُ لَايُحِبُّ الْمُسْرِفِينَ « 31 » قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبَادِهِ وَالطَّيِّبَاتِ مِنَ الرِّزْقِ قُلْ هِيَ لِلَّذِينَ آمَنُوا فِي الْحَيَاةِ الدُّنْيَا خَالِصَةً يَوْمَ الْقِيَامَةِ كَذلِكَ نُفَصِّلُ الآيَاتِ لِقَوْمٍ يَعْلَمُونَ « 32 »\r\nلغت و اعراب :\r\nكُلوا و اشربوا به‌تقدير « من الطيّبات » يا « من كلّ ما هو صالح للأكل والشرب » است . سَرَف و اسراف : تجاوز از حد در هر كارى ، أسرف المالَ : در تصرف مال از حد تجاوز نمود . زَين : حسن و كمال و رفع عيب مقابل « شين » يعنى عيب و بدى . فى الحياة الدنيا متعلّق است به آمنوا . خالصة حال است از ضمير هى . يوم القيامة متعلّق است به متعلَّق « لِلّذين » يعنى ثابتة يا كائنة .\r\nتفسير :\r\nيَا بَنِى ءَادَمَ خُذُواْ زِينَتَكُمْ عِندَ كُلِّ مَسْجِدٍ\r\nيعنى : اى فرزندان آدم ، زينت خود را در نزد هر مسجدى برگيريد . محتمل است مراد از مسجد ، معناى اصطلاحى معروف آن باشد . يعنى وقت دخول هر مسجدى زينت متناسب خانهء خدا را اتخاذ كنيد از قبيل ورود در حال طهارت از حدث و به‌نيّت نماز و عبادت ، و سبقت در حضور معابد و براى تجهيز وسايل روشنايى و سرما و گرماى آن ، و پوشيدن لباس فاخر و استعمال عطر و غيره .\r\nو محتمل است مراد از مسجد معناى مصدرى آن و كنايه از نماز باشد . يعنى اى فرزندان آدم ، در وقت نماز و انجام آن ، علاوه بر لحاظ شرايط و رفع موانع ، زينت و آرايش\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nخود را به تناسب اين عمل عظيم و درخور قيام در برابر حق ، از قبيل لباس‌هاى نيكو و پاكيزه ، و انتخاب مكان شريف و مقدس ، و اقامهء آن با جماعت و با حضور قلب تهيه و اتخاذ كنيد . و نيز محتمل است مراد از مسجد ، زمان سجده باشد يعنى وقت نماز .\r\n\r\n[ راه اعتدال 
  ]\r\nوَ كُلُواْ وَ اشْرَبُواْ وَ لَاتُسْرِفُواْ إِنَّهُ لَايُحِبُّ الْمُسْرِفِينَ\r\nيعنى : و از طيّبات جهان ، هر خوردنى و نوشيدنى را كه پسند طبعتان باشد بخوريد و بياشاميد . و هرگز اسراف نكنيد ، يعنى از حد عقلايى تجاوز ننماييد ، يا بىجهت تلف نكنيد ، يا در مورد حرام ، مصرف ننماييد ، زيرا خدا اسراف‌گران را دوست ندارد .\r\nمعناى دوست نداشتن ( به لحاظ آن كه حبّ و بغض از صفات فعل خداوند و به‌معناى ترتيب آثار حبّ و بغض است ) اين است كه خدا توفيقات و بركات خود را كه از آثار حبّ است بر اسرافكاران نازل نمىكند .\r\nو بايد دانست كه امر « كلوا و اشربوا » براى اباحه و ترخيص و حكم امتنانى است ، يعنى خدا اين دو قسم استفاده را براى همهء بنىنوع بشر از همهء موادّ قابل خوراكى اين كره امتناناً مباح نموده است . و اين حكم در آيه به نحو قانون كلّى است ، ولى موارد استثنا هم نسبت به برخى از اشخاص و برخى از خوراكىها دارد كه اغلب آنها در اين كتاب كريم و بقيه در روايات اهل بيت وحى عليهم السلام وارد شده و در علم فقه و كتاب اطعمه و اشربه ذكر شده است .\r\nقُلْ مَنْ حَرَّمَ زِينَةَ اللَّهِ الَّتِى أَخْرَجَ لِعِبَادِهِ\r\nيعنى : اى پيامبر ، بگو : چه كسى زينت خدا را كه براى بندگانش بيرون آورده حرام كرده است ؟\r\nاين استفهام انكارى است كنايه از اين‌كه كسى را غير از خدا نرسد كه چيزى را بر مردم حرام نمايد . و مراد از زينت همهء آنچه در جهان از محسّنات زندگى است كه نبودش سبب عيب و نقص است از لباس و مركب و حيوانات اهلى و مزارع و مراتع و باغات و نهرها و مساكن و معادن و خدم و حشم و همسر و كنيز و اولاد و احفاد و غير اين‌ها . و مراد از بيرون آوردن آنها اين است كه خدا همهء آنها را از بطن زمين و شكم اين آب و خاك بيرون آورده ، هرچند به وسيلهء استخراج خود بشر باشد ، زيرا او واسطه است ، چنان‌كه فرموده : إِنَّا جَعَلْنَا مَا عَلَى الْأَرْضِ زِينَةً لَّهَا [ كهف ، 7 
  ] و الْمَالُ وَالْبَنُونَ زِينَةُ الْحَيَاةِ الدُّنْيَا [ كهف ، 46 
  ] . و\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمراد از « عباد » همهء بندگان‌اند اعم از مؤمن و كافر و مطيع و عاصى .\r\nوَ الطَّيِّبَاتِ مِنَ الرِّزْقِ\r\nيعنى : و چه كسى است كه روزىهاى پاكيزه را حرام كرده است ؟ مراد از روزى ، اعمّ از خوراكى است و شامل همهء اقسام زينت است ، پس اين كلمه ، عطف تفسير زينت است .\r\nقُلْ هِىَ لِلَّذِينَ ءَامَنُواْ فِى الْحَيَاةِ الدُّنْيَا خَالِصَةً يَوْمَ الْقِيَامَةِ\r\nيعنى : اى پيامبر ، بگو : همهء آنها ، - همهء زينت‌ها و روزىها - از آنِ كسانى است كه در زندگى دنيا ايمان آورده‌اند در حالى كه در روز قيامت مخصوص آنها خواهد بود ، يعنى هرچند در دنيا مخصوص آنها نيست ، بلكه كفّار و دشمنان نيز با آنها شريكند و يا بيشترين را مىبرند و جز اندكى به آنان نمىدهند .\r\nكَذَ لِكَ نُفَصِّلُ الأَيَاتِ لِقَوْمٍ يَعْلَمُونَ\r\nيعنى : اين گونه ما نشانه‌ها را براى گروهى كه دانش دارند تفصيل مىدهيم . مراد از آيات در اين‌جا احكام دين است كه هر حكمى نشانه‌اى از مبدأ اعلى و حكمت و رحمت و تدبير و تربيت بندگان است . و حاصل آن كه همان‌گونه كه در اين آيه حكم اباحه و ترخيص زينت‌ها و طيّبات را بيان كرديم ، ساير احكام شريعت را نيز تفصيل مىدهيم .\r\nقُلْ إِنَّمَا حَرَّمَ رَبِّيَ الْفَوَاحِشَ مَاظَهَرَ مِنْهَا وَمَا بَطَنَ وَالإِثْمَ وَالْبَغْيَ بِغَيْرِ الْحَقِّ وَأَن تُشْرِكُوا بِاللَّهِ مَا لَمْ يُنَزِّلْ بِهِ سُلْطَاناً وَأَنْ تَقُولُوا عَلَى اللَّهِ مَا لَا تَعْلَمُونَ « 33 » وَلِكُلِّ أُمَّةٍ أَجَلٌ فَإِذَا جَاءَ أَجَلُهُمْ لَايَستَأْخِرُونَ سَاعَةً وَلَا يَسْتَقْدِمُونَ « 34 »\r\nلغت و اعراب :\r\nفواحش : جمع فاحشه ، هر عمل زشت متجاوز از حد . اثم : تأخير انداختن ، گناه . بغى : طلب ، ظلم و تعدّى . اجل : مجموع مدت ، آخر مدت . ولايستقدمون عطف است به فاذا جاء\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nأجلهم نه به لايستأخرون .\r\n\r\n[ حرام‌هاى الهى 
  ]\r\nتفسير :\r\nقُلْ إِنَّمَا حَرَّمَ رَبِّىَ الْفَوَاحِشَ مَا ظَهَرَ مِنْهَا وَ مَا بَطَنَ وَالْإِثْمَ وَ الْبَغْىَ بِغَيْرِالْحَقِّ وَ أَن تُشْرِكُواْ بِاللَّهِ مَا لَمْ يُنَزِّلْ بِهِ سُلْطَانًا وَ أَنْ تَقُولُواْ عَلَى اللَّهِ مَا لَاتَعْلَمُونَ\r\nدر پى اباحهء مطلق و ترخيص عام زينت‌ها و طيّبات در آيهء سابق ، در اين آيه اشاره به محرّمات شرع شده كه مبادا ترخيص عام آنها سبب ارتكاب گناه گردد .\r\nمعناى آيه : اى پيامبر ، به مردم بگو : حقيقت اين است كه پروردگار من كارهاى بسيار زشت را چه آشكارش را و چه پنهانش را حرام كرده ، و نيز اثم يعنى مطلق گناه را ، و بَغْى يعنى تعدّى نابه جا به حقوق ديگران را ، و اين كه چيزى را شريك و انباز خدا كنيد كه دليل و برهانى بر آن نازل نكرده ، و اين كه دربارهء خدا چيزى را بگوييد كه نمىدانيد حرام نموده است .\r\nمقيد كردن « بغى » به « غير حق » براى استثناى تعدّىِ به‌جا و در موارد ترخيص است نظير قصاص در نفس و اعضا ، و تقاصّ مالى و تصرف در مال غير در موارد ضرورت و غيره . و با قيد « مالم ينزّل » مواردى خارج مىشود مانند اعتقاد به اين كه فرشتگان در شئون عالم هستى از خلق و رزق و زنده كردن و ميراندن و بعث رسولان و انزال كتاب‌هاى آسمانى شركت دارند و همكار خدايند ، زيرا بر اين امر از طرف او سلطان و برهان قطعى نازل نشده است .\r\nبايد دانست كه در اين آيه به همهء محرّمات الهى در تحت پنج عنوان به اقتضاى معانى آن عناوين اشاره شده است ، زيرا « فحش » تجاوز از حدّ است و اشاره به گناهان بسيار بزرگ است نظير زنا و لواط و نحو آنها . و « اثم » به معناى تأخير است و اشاره به مطلق گناه ، كه مرتكبش را از درك ثواب الهى عقب مىاندازد . و « بَغْى » طلب باطل است و اشاره به تعدّى و دست‌اندازى به حقوق غير . و « شرك » اشاره به گناهان اعتقادى است . و كلامى را جاهلانه به خدا نسبت دادن شامل گفتار گناه است خواه شرك‌آور باشد يا فسق آور .\r\nوَ لِكُلِّ أُمَّةٍ أَجَلٌ فَإِذَا جَآءَ أَجَلُهُمْ لَايَسْتَأْخِرُونَ سَاعَةً وَ لَايَسْتَقْدِمُونَ\r\nيعنى : و براى هر قوم و گروهى امَد و زمانى است در دنيا ، پس چون پايان عمرشان در\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nرسد هرگز ساعتى از آن تأخير نمىكنند و جلو هم نمىافتند .\r\nمراد از امّت ، مطلق تشكل‌هاى انسانى هدف‌دار است ، خواه هدف طبيعى يا ارادى ، مانند قبايل مختلف مردم جهان ، و تشكل‌هاى مذهبى و حزبى ، و سلسلهء سلاطين و حتى اجتماعات برخى از حيوانات كه همهء اينها را در علم ازلى الهى و در لوح محفوظ عِلوى ، مدتى است معيّن در زندگى دنيوى ، كوتاه يا دراز .\r\nو جملهء « لايستقدمون » مستأنفه است و عطف به اصل جملهء شرطيه نه به جملهء « لا يستأخرون » ، زيرا غرض ، نفى فعل اختيارى بشر است . و حاصل اين است كه چون آخر مدت رسيد نمىتوانند از آن تأخير كنند چنان‌كه از ابتدا هم نمىتوانستند از آن جلو افتند .\r\n\r\n[ آثار ايمان و عدم ايمان 
  ]\r\nيَا بَنِي آدَمَ إِمَّا يَأْتِيَنَّكُمْ رُسُلٌ مِنكُمْ يَقُصُّونَ عَلَيْكُمْ آيَاتِي فَمَنِ اتَّقَى وَأَصْلَحَ فَلَا خَوْفٌ عَلَيْهِمْ وَلَا هُمْ يَحْزَنُونَ « 35 » وَالَّذِينَ كَذَّبُوا بِآيَاتِنَا وَاسْتَكْبَرُوا عَنْهَا أُولئِكَ أَصْحَابُ النَّارِ هُمْ فِيهَا خَالِدُونَ « 36 »\r\nلغت و اعراب :\r\nيأتينّكم نون تأكيد در فعل شرط اشاره به حتمى بودن شرط است . منكم و يقصّون هر دو صفت رسل است . قَصّ الأمر - از باب نَصَر - : بازگو نمود آن را . أصلح لازم و متعدى است .\r\nوالّذين كذّبوا عطف است به فمن اتّقى و هر دو ، نتيجهء ارسال رسل است .\r\nتفسير :\r\nيَا بَنِى ءَادَمَ إِمَّا يَأْتِيَنَّكُمْ رُسُلٌ مِّنكُمْ يَقُصُّونَ عَلَيْكُمْ ءَايَاتِى فَمَنِ اتَّقَى وَ أَصْلَحَ فَلَا خَوْفٌ عَلَيْهِمْ وَ لَا هُمْ يَحْزَنُونَ\r\nاين آيه خطابى است از ساحت قدس ربوبى به وسيلهء همهء پيامبران الهى به سوى\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمجامع بشرى كه پيش از تشكّل اجتماعاتشان به نحو كلّى و عام انشا و تنظيم شده و پس از تحقق صلاحيت مجامع ، براى توجه تكليف ، در همهء كتاب‌هاى آسمانى درج ، و در هر عصرى به زبان پيامبر آن عصر به ملت او ابلاغ گرديده است و تا دامنهء قيامت ، تكليف فعلى و قطعى خواهد بود ، و در آيات 38 و 39 بقره و آيات 123 و 124 طه نيز بر آن تأكيد شده است .\r\nمعناى آيه : اى فرزندان آدم ، هنگامى كه رسولانى از جنس خودتان يعنى نه از جنس فرشتگان و نه از اجنّه و پريان ، نزد شما بيايند كه آيات و نشانه‌هاى مرا بر شما بخوانند ، يعنى آيات كتابى را كه هر يك در عصر خويش با خود دارد و يا نشانه‌هاى توحيد و قدرت و عظمت مرا كه فضاى جهان و آفاق و انفس مملوّ از آنهاست براى شما بازگو كنند ، پس كسانى از شما كه پرهيز كنند يعنى از مخالفت آنها بترسند و دعوتشان را بپذيرند ، و به اصلاح خود پردازند و عمل صالح به جا آورند هرگز بر آنها نه ترسى است و نه اندوهناك مىشوند .\r\nمراد هنگام ورود آنها به عالم آخرت است . و ترس اين اشخاص نسبت به آيندهء آنها در برزخ و قيامت است ، و اندوهشان نسبت به گذشتهء دنياست كه آيا عمل‌هاى خيرشان پذيرفته مىشود ؟ و آيا گناهانشان بخشوده مىگردد ؟ و از جانب خدا بشارت قبول و عفو ، و مژدهء ايمنى آينده را دريافت مىكنند .\r\nوَ الَّذِينَ كَذَّبُواْ بَايَاتِنَا وَ اسْتَكْبَرُواْ عَنْهَآ أُوْلئِكَ أَصْحَابُ النَّارِ هُمْ فِيهَا خَالِدُونَ\r\nيعنى : و كسانى كه پس از آمدن رسولان و عرضهء دين و كتاب ، آيات ما را تكذيب كنند و در برابر آنها تكبّر ورزند ، يعنى آيه‌هاى كتاب آسمانى يا معجزات آن پيامبران و يا نشانه‌هاى توحيد ما را كه در آفاق و انفس است و رسولان ارائه كردند نپذيرند ، آنها ياران آتش‌اند و در آن جاودان‌اند .\r\nفَمَنْ أَظْلَمُ مِمَّنِ افْتَرَى عَلَى اللَّهِ كَذِباً أَوْ كَذَّبَ بِآيَاتِهِ أُوْلئِكَ يَنَالُهُمْ نَصِيبُهُم مِنَ الْكِتَابِ حَتَّى إِذَا جَاءَتْهُمْ رُسُلُنَا يَتَوَفَّوْنَهُمْ قَالُوا أَيْنَ مَاكُنتُمْ تَدْعُونَ مِن دُونِ اللَّهِ قَالُوا ضَلُّوا عَنَّا وَشَهِدُوا عَلَى أَنْفُسِهِمْ أَنَّهُمْ كَانُوا كَافِرِينَ « 37 »\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nتفسير :\r\nفَمَنْ أَظْلَمُ مِمَّنِ افْتَرَى عَلَى اللَّهِ كَذِبًا أَوْ كَذَّبَ بَايَاتِهِ\r\nاين آيه اشاره است به آمدن رسولان و نتيجهء سوء آن كه پس از تحقق آن امر عظيم و وصول نعمت بزرگ الهى كسى آن را نپذيرد .\r\nمعناى آيه : پس چه كسى ظالم‌تر است از آن كه دروغى بر خدا بندد ، يا آيات او را تكذيب و انكار نمايد ؟ ! يعنى حكم ديگر يا دين ديگرى در برابر قانون و دين او اختراع كند يا دين اهدايى او را نپذيرد .\r\nأُوْلئِكَ يَنَالُهُمْ نَصِيبُهُم مِّنَ الْكِتَابِ\r\nيعنى : آنها هستند كه بهره و نصيب آنها از كتاب بدان‌ها خواهد رسيد . مراد از « نصيب » بهره‌اى است از حظوظ دنيا كه در لوح محفوظ از ازل به نام آنها نوشته شده از مدت زندگى و اولاد و جاه و مال و غيره كه بايد طبق تقدير الهى به آنها داده شود و كفر و شرك و فسق آن را قطع نمىكند .\r\nحَتَّى إِذَا جَآءَتْهُمْ رُسُلُنَا يَتَوَفَّوْنَهُمْ قَالُواْ أَيْنَ مَا كُنتُمْ تَدْعُونَ مِن دُونِ اللَّهِ\r\nيعنى : نصيب مقدّر آنها تا وقتى است كه چون فرستادگان ما يعنى عزرائيل و سپاهيان قبض ارواحِ تحت فرمان او بدانها برسند كه آنها را قبض روح نمايند ، به‌عنوان توبيخ و تحقير و تعجيز بدان‌ها مىگويند : كجايند كسانى كه پيوسته در دنيا آنها را به جاى خدا مىخوانديد ؟ يعنى بتان و هر چيز و هركس كه در برابر خدا بدانها پناه مىبرديد .\r\nقَالُواْ ضَلُّواْ عَنَّا وَ شَهِدُواْ عَلَى أَنفُسِهِمْ أَنَّهُمْ كَانُواْ كَافِرِينَ\r\nيعنى : آنها خواهند گفت : همهء آنان از ما گم شدند . مرادشان اين است كه پس از عروض آثار مرگ و ظهور فرشتگان در مقابل چشم ما ديگر هيچ اثرى از آنان نبود . و همان‌جا به ضرر خويش گواهى مىدهند كه در دنيا كافر بودند . يعنى دعوت پيامبران و دين و كتاب او را ردّ و تكذيب نمودند .\r\nبايد دانست كه ظاهر آيه اين است كه اين جواب و اعتراف از آنها در حال ظهور\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nعلايم مرگ است كه هنوز تعلّق روح از بدن به كلّى قطع نشده هرچند بازگشت به دنيا ممكن نيست . و اين حال ، آغاز عالم برزخ است ، زيرا ظاهر آيه دلالت دارد كه گفتار آنها در حال ورود فرشتگان و اخذ روح انجام مىگيرد و بىترديد اين گفتار را اهل دنيا نمىشنوند .\r\nقَالَ ادْخُلُوا فِي أُمَمٍ قَدْ خَلَتْ مِن قَبْلِكُم مِنَ الْجِنِّ وَالْإِنْسِ فِي النَّارِ كُلَّمَا دَخَلَتْ أُمَّةٌ لَعَنَتْ أُخْتَهَا حَتَّى إِذَا ادَّارَكُوا فِيهَا جَمِيعاً قَالَتْ أُخْرَاهُمْ لِأُولَاهُمْ رَبَّنَا هَؤُلَاءِ أَضَلُّونَا فَآتِهِمْ عَذَابَاً ضِعْفاً مِنَ النَّارِ قَالَ لِكُلٍّ ضِعْفٌ وَلكِن لَا تَعْلَمُونَ « 38 » وَقَالَتْ أُولَاهُمْ لِأُخْرَاهُمْ فَمَا كَانَ لَكُمْ عَلَيْنَا مِن فَضْلٍ فَذُوقُوا الْعَذَابَ بِمَا كُنتُمْ تَكْسِبُونَ « 39 »\r\nلغت و اعراب :\r\nفى امم حال است از فاعل ادخلوا به‌تقدير « كائنين فى امم » . فى النار متعلّق است به ادخلوا . اخت : خواهر ، شبيه و نظير . ادّارك القوم و تداركوا : اجتماع كردند و به هم پيوستند .\r\nلُاولاهم به‌تقدير « لأجل اولاهم » .\r\nتفسير :\r\nقَالَ ادْخُلُواْ فِى أُمَمٍ قَدْ خَلَتْ مِن قَبْلِكُم مِّنَ الْجِنِّ وَ الْإِنسِ فِى النَّارِ\r\nاين آيه حكايت حال حادثه‌اى از قيامت است و مخاطب صنف خاصى از كفّارند كه ظاهراً آخرين گروه از آنهايى هستند كه از دنيا رفته‌اند .\r\nيعنى : خداوند يا يكى از آن فرشتگان به آنها مىگويد : شما در ميان امّت‌ها و همراه ملت‌هايى از جنّ و انس كه پيش از شما گذشته‌اند وارد آتش شويد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\n[ درگيرى پيشوايان و پيروان گمراه 
  ]\r\nكُلَّمَا دَخَلَتْ أُمَّةٌ لَّعَنَتْ أُخْتَهَا\r\nيعنى : پس از صدور فرمان دخول ، آنها به تدريج وارد آتش مىشوند و پس از ورود نخستين گروه ، هر بار كه گروهى وارد شوند گروه قبلى گروه همگون خود را لعنت مىكنند .\r\nيعنى همگون در اصل كفر را و يا آن كه مثلًا يهود ، يهود را و نصارا ، نصارا را و هكذا . چرا كه كفر خود را معلول اهل ملت خود مىدانند . و يا آن كه هر طايفهء پسين ، واردين پيش از خود را لعنت مىكند .\r\nحَتَّى إِذَا ادَّارَكُواْ فِيهَا جَمِيعًا قَالَتْ أُخْرَاهُمْ لِأُولَاهُمْ\r\nيعنى : تا چون به تدريج وارد شدند و در آن‌جا همگى به هم پيوستند ، گروه پسين آنها دربارهء گروه پيشينشان به‌خدا مىگويد . محتمل است كه مراد پسين و پيشين در زمان يعنى نسل‌هاى متعاقب باشند ، زيرا غالباً منشأ كفر و ضلالت نسل‌هاى بعدى نسل‌هاى قبلى هستند . و محتمل است مراد ، پيروان و متبوعان باشند .\r\nرَبَّنَا هؤُلَآءِ أَضَلُّونَا فَاتِهِمْ عَذَابًا ضِعْفًا مِّنَ النَّارِ\r\nيعنى : پروردگارا ، اين‌ها هستند كه ما را در دنيا از راه دين و شرع و كتاب منحرف و گمراه كردند ، پس به اينان از آتش دوزخ عذابى دو برابر ده . يعنى عذابى براى گمراهى خودشان و عذابى براى گمراه كردن ما .\r\nقَالَ لِكُلٍّ ضِعْفٌ وَلكِن لَّاتَعْلَمُونَ\r\nيعنى : خداوند يا ملك موكَّل به امور دوزخ مىگويد : براى هر دو گروه از پيشين و پسين عذابى دو برابر است ، و لكن شما نمىدانيد . يعنى نمىدانيد كه متبوعان علاوه بر كفر خود عذاب اضلال ، و پيروان نيز علاوه بر كفر خود عذاب تقليد كوركورانه از باطل يا عذاب اعانت و تقويت كفر را دارند .\r\nوَ قَالَتْ أُولَاهُمْ لِأُخْرَاهُمْ فَمَا كَانَ لَكُمْ عَلَيْنَا مِن فَضْلٍ فَذُوقُواْ الْعَذَابَ بِمَا كُنتُمْ تَكْسِبُونَ\r\nيعنى : و نيز در دوزخ متقدمين به متأخرين خواهند گفت : نتيجهء سخن و داورى خدا اين است كه شما را هيچ برترى بر ما نبوده ، يعنى در استحقاق تخفيف عذاب ، پس شما هم مثل ما عذاب دو برابر داريد . پس بچشيد عذاب را به سزاى آنچه در دنيا به دست مىآورديد . و ممكن است اين جملهء اخير كلام فرشتگان باشد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nإِنَّ الَّذِينَ كَذَّبُوا بِآيَاتِنَا وَاسْتَكْبَرُوا عَنْهَا لَاتُفَتَّحُ لَهُمْ أَبْوَابُ السَّمَاءِ وَلَايَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِيَاطِ وَكَذلِكَ نَجْزِي الْمُجْرِمِينَ « 40 » لَهُم مِن جَهَنَّمَ مِهَادٌ وَمِن فَوْقِهِمْ غَوَاشٍ وَكَذلِكَ نَجْزِي الظَّالِمِينَ « 41 »\r\nلغت و اعراب :\r\nوَلَجَ البيتَ - از باب ضَرَب - : داخل شد در آن . جمل : شتر نر در مقابل ناقه ، و اطلاق آن بر ماده نادر است . سمّ به تثليث اول : سوراخ مانند سوراخ سوزن و غيره . خِياط و مَخيط : سوزن . مهاد : فرش و زيرانداز . غواش : جمع غاشيه ، پوشش .\r\nتفسير :\r\nإِنَّ الَّذِينَ كَذَّبُواْ بَايَاتِنَا وَ اسْتَكْبَرُواْ عَنْهَا لَاتُفَتَّحُ لَهُمْ أَبْوَابُ السَّمَآءِ\r\nيعنى : حقيقت اين است كسانى كه آيات ما را تكذيب و انكار كردند و از قبول آن تكبّر ورزيدند ( مراد از آيات ، آيه‌هاى قرآن و ساير كتاب‌هاى آسمانى است كه تكبّر از آن به معناى تكذيب آورندهء آن است . و يا نشانه‌هاى توحيد و عظمت و ربوبيت او در كرانه‌هاى جهان و نفوس انسان‌هاست كه تكبّر از آن به معناى انكار مبدأ و معاد است ) هرگز براى آنها درهاى آسمان گشوده نمىشود . يعنى براى اين‌كه دعاها و اعمال خير آنها در دنيا بالا رود و يا ارواحشان پس از مرگ براى ملاقات ملأ اعلى و تجديد عهد با خدا و يا براى ورود در بهشت ابدى پس از پايان قيامت ، صعود نمايد .\r\nوَ لَايَدْخُلُونَ الْجَنَّةَ حَتَّى يَلِجَ الْجَمَلُ فِى سَمِّ الْخِيَاطِ وَ كَذَ لِكَ نَجْزِى الْمُجْرِمِينَ\r\nيعنى : و هرگز آنها پس از مرگ وارد بهشت نخواهند شد مگر آن كه شتر نر به‌سوراخ سوزن فرو رود . و ما گنهكاران در اصول دين را اين‌چنين كيفر خواهيم داد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمراد از بهشت در آيه اعمّ است از بهشت برزخ و بهشت ابدى پس از قيامت . و اين مثال از قبيل تعليق شىء به محال است براى مبالغه در نفى ، مشروط به اين‌كه شتر و سوراخ سوزن هر دو عادى باشند ، نه شتر را كوچك كنند و نه سوراخ سوزن را بزرگ .\r\nلَهُم مِّن جَهَنَّمَ مِهَادٌ وَ مِن فَوْقِهِمْ غَوَاشٍ وَ كَذَ لِكَ نَجْزِى الظَّالِمِينَ\r\nيعنى : براى آنها از جهنّم بسترى است ، از اجزاى سوزان آن كه حقيقتش براى ما روشن نيست . و براى آنها از بالاى سرشان نيز پوشش‌هايى است ، نظير خيمه‌ها و سقف‌ها كه حرارت را نگه دارد ( و مراد اين است كه از هر سو عذاب و آتش آنها را احاطه نموده است ) . و ما ستمكاران را اين‌گونه كيفر مىدهيم . مراد ستم در اصول عقايد و تكذيب آنهاست كه ظلم عظيم بر نفس و بر خدا و بر حقايق و قوانين ثابت الهى و اهداف اصيل خلقت بشر است .\r\nوَالَّذِينَ آمَنُوا وَعَمِلُوا الصَّالِحَاتِ لَانُكَلِّفُ نَفْساً إِلَّا وُسْعَهَا أُولئِكَ أَصْحَابُ الْجَنَّةِ هُمْ فِيهَا خَالِدُونَ « 42 » وَنَزَعْنَا مَا فِي صُدُورِهِم مِنْ غِلٍّ تَجْرِي مِن تَحْتِهِمُ الْأَنْهَارُ وَقَالُوا الْحَمْدُ للَّهِ الَّذِي هَدَانَا لِهذَا وَمَا كُنَّا لِنَهْتَدِيَ لَوْلَا أَنْ هَدَانَا اللَّهُ لَقَدْ جَاءَتْ رُسُلُ رَبِّنَا بِالْحَقِّ وَنُودُوا أَن تِلْكُمُ الْجَنَّةُ أُورِثْتُمُوهَا بِمَا كُنْتُمْ تَعْمَلُونَ « 43 »\r\nلغت و اعراب :\r\nالّذين مبتدا و اولئك أصحاب الجنّة خبر است . لا نكلّف نفساً جملهء معترضه است . نَزَعَ الشىءَ من مكانه - از باب ضَرَب - : آن را از جاى خود بر كَند . غَلّ صدرُه - از باب ضَرَب - :\r\nداراى كينه و عداوت شد . أن تلكم الجنّة « أن » مفسّره است و « تلكم » مبتدا و « اورثتموها » خبر آن است .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\n[ اوصاف اهل بهشت 
  ]\r\nتفسير :\r\nوَ الَّذِينَ ءَامَنُواْ وَ عَمِلُواْ الصَّالِحَاتِ لَانُكَلِّفُ نَفْسًا إِلَّا وُسْعَهَآ أُوْلئِكَ أَصْحَابُ الْجَنَّةِ هُمْ فِيهَا خَالِدُونَ\r\nذكر چند آيهء آتى ، بر طبق سنّت جاريهء خدا در اين كتاب است كه هرگاه ذكرى از گروه صالحان يا طالحان به ميان آورد اشاره‌اى به حال گروه مقابل كند .\r\nمعناى آيه : و كسانى كه ايمان آوردند و كارهاى شايسته كردند - ما احدى را جز به‌مقدار توانش مكلَّف نمىكنيم - آنها ياران بهشت‌اند و آنان در آن جاودانند .\r\nجملهء « لا نكلّف » در ميان مبتدا و خبر ، جملهء معترضه است و اشاره به اين كه توهّم نشود ايمان و عقايد صحيح و انجام اعمال شايسته امرى عظيم و فوق توان بشرى است ، بلكه مقدور همهء مكلّفان است ، لكن از هر كسى به مقدار توان فكرى و استعداد عقلىاش معرفت اصولى ، و به اندازهء قدرت جسمىاش عمل به فروع مىخواهيم .\r\nوَ نَزَعْنَا مَا فِى صُدُورِهِم مِّنْ غِلٍّ\r\nيعنى : و ما در آن بهشت از سينه‌هاى سَكَنهء آن آنچه كينه و عداوت باشد بر مىكَنيم و بيرون مىكنيم . يعنى آنچه را از دنيا از جهات مختلف اعتقادى و مادى كينه و عداوت در روحشان مرتكز بوده و تا ورود به آن‌جا زايل نشده بود مىزداييم ، و در محيط آن‌جا هم زمينه‌اى براى تولد آن در دل‌ها نيست ، زيرا نه نيازهاى مالى و جاهى متعارض است و نه وساوس افتراق‌انگيز شيطانى و نه هواهاى نفسانى .\r\nو ذكر صفت « غِل » در اين آيه به لحاظ آن است كه يكى از قوىترين سبب‌هاى اختلاف و تلخىزا در زندگى بشر كينه و عداوت است چنان‌كه يكى از قوىترين وسيله‌هاى وفاق و شيرينى زندگى مهر و محبت است .\r\nتَجْرِى مِن تَحْتِهِمُ الْأَنْهَارُ\r\nيعنى : از زير پاى آنها نهرهايى در جريان است . يا مراد جريان از زير ساختمان‌ها يا درخت‌هاست كه به خودشان نسبت داده شده است . و مراد رودهاى بزرگ و كوچك است از همهء انواع مايعات ، خاصّه چهار رود عظيم كه از همهء بهشت‌ها مىگذرد و در آيهء 15\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nسورهء محمّد صلى الله عليه و آله بيان شده است ، به گونه‌اى كه منظرهء جالب براى تماشا ، و رنگ و بوى و طعم جاذب براى نوشيدن ، و صفا و سلامت براى شنا كردن دارند .\r\nوَ قَالُواْ الْحَمْدُلِلَّهِ الَّذِى هَدَانَا لِهذَا وَ مَا كُنَّا لِنَهْتَدِىَ لَوْ لَآأَنْ هَدَانَا اللَّهُ\r\nيعنى : و آنها در مجامع مختلفشان مىگويند : سپاس خدا را كه ما را به اين مكان هدايت نمود ، يعنى در دنيا به راه دين و عمل صالح راهنمايى كرد كه در نتيجه به اين‌جا رسيديم . و هرگز ما چنين توان و قدرتى نداشتيم كه اگر خدا ما را هدايت نمىكرد به‌نيروى فكرى و بدنى خود به راه حقّ ديروز و به بهشت امروز راه يابيم .\r\nلَقَدْ جَآءَتْ رُسُلُ رَبِّنَا بِالْحَقِّ\r\nيعنى : حقيقت اين است كه فرستادگان پروردگار ما به حق و درستى آمده بودند . اين جمله نيز ظاهراً از سخنان اهل بهشت است كه در ميان خودشان به عنوان اظهار مسرّت و كاميابى و عين‌اليقين‌شدن آنچه از دعوت پيامبران الهى در دنيا علم‌اليقين شده بود ، مىگويند .\r\nوَ نُودُواْ أَن تِلْكُمُ الْجَنَّةُ أُورِثْتُمُوهَا بِمَا كُنتُمْ تَعْمَلُونَ\r\nيعنى : در آن حال كه مشغول گفتگويند و حضور خود را در آن‌جا نسبت به خدا مىدهند و سپاس مىگويند ، به ناگاه ندا داده مىشوند ، يعنى از جانب فرشتگان يا از خود خداوند كه اين بهشت عظيم و برتر و و الا را خود در برابر آنچه در دنيا از اعمال نيك انجام مىداديد ارث برده‌ايد .\r\nو ممكن است در اين آيه با آيهء 111 سورهء توبه إِنَّ اللَّهَ اشْتَرَى . . . منافاتى به نظر رسد ، زيرا ارث مجانىبردن است و اشترا به بها خريدن . لكن « اورثتموها » به معناى اعطيتموها است و ملازم مجانيت نيست . يعنى بهشت به وسيلهء عمل به شما رسيد كه ممكن است به عنوان اشترا باشد . و علاوه آن كه در روايات آمده كه حصّه‌هاى اهل دوزخ را از بهشت خداوند به اهل بهشت خواهد داد ، پس ممكن است اين آيه ناظر به‌قسمت انتقالى از كفّار باشد و آيهء توبه ناظر به حصّهء اصلى خودشان . و به هر حال ذكر اين جمله دلالت بر غايت كرم حق دارد كه اشاره مىكند در بذل آن منّتى در كار نيست ، بلكه مزد اعمال خويش است .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nوَنَادَى أَصْحَابُ الْجَنَّةِ أَصْحَابَ النَّارِ أَنْ قَدْ وَجَدْنَا مَاوَعَدَنَا رَبُّنَا حَقّاً فَهَلْ وَجَدْتُمْ مَا وَعَدَ رَبُّكُمْ حَقّاً قَالُوا نَعَمْ فَأَذَّنَ مُؤَذِّنٌ بَيْنَهُمْ أَن لَعْنَةُ اللَّهِ عَلَى الظَّالِمِينَ « 44 » الَّذِينَ يَصُدُّونَ عَن سَبِيلِ اللَّهِ وَيَبْغَونَهَا عِوَجاً وَهُم بِالآخِرَةِ كَافِرُونَ « 45 »\r\nلغت و اعراب :\r\nأن قد وجدنا « أن » مفسّره است ، زيرا ندا به منزلهء قول است . ما وعد ربّكم حذف مفعول اين فعل كه ضمير « كُم » است براى اختصار و دلالت ماوعد اوّل است . صَدّ عن الشىء - از باب نَصَر - : اعراض نمود از آن ، جلوگيرى كرد از آن . عِوَج : كژى و انحراف . يبغونها به‌تق دير « يبغن لها » است .\r\nتفسير :\r\nوَ نَادَى أَصْحَابُ الْجَنَّةِ أَصْحَابَ النَّارِ أَن قَدْ وَجَدْنَا مَاوَعَدَنَا رَبُّنَا حَقًّا فَهَلْ وَجَدْتُّمْ مَّا وَعَدَ رَبُّكُمْ حَقًّا قَالُواْ نَعَمْ\r\nاين آيه دربارهء اعتراف گرفتن بهشتيان از دوزخيان است بر اين كه آنها بر باطل بودند و مستحق عذاب‌اند ، و در مقام مسخره و استهزاى آنهاست در مقابل مسخره‌هايى كه در دنيا نسبت به مؤمنان و دينشان مىكردند . آرى اين مسخره نيكو و سرورآور است و آن مسخرهء حرام و كفرآور بود .\r\nمعناى آيه : در آن روز اهل بهشت دوزخيان را ندا مىدهند كه ما آنچه را پروردگارمان به ما وعده داد درست و ثابت يافتيم . يعنى از آغاز مرگ و شروع به سفر آخرت تا دخول بهشت ، حقّانيت آنچه را كه پيامبران الهى و كتاب‌هاى آسمانى بازگو مىكردند و ما بدان علم اليقين پيدا مىكرديم به عين اليقين دريافتيم . آيا شما هم آنچه را كه پروردگارتان\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nوعده داد حق و ثابت يافتيد ؟ آنها در جواب مىگويند : آرى .\r\nفَأَذَّنَ مُؤَذِّنُ م بَيْنَهُمْ أَن لَّعْنَةُ اللَّهِ عَلَى الظَّالِمِينَ\r\nيعنى : پس ندادهنده‌اى در ميان دو گروه ندا در مىدهد كه لعنت خداوند بر ستمكاران باد . اين ندا محتمل است از فرشتگان متصدى امور آخرت باشد يا از انسان‌هايى كه در آن عالم مأمور رسيدگى به حساب و كتاب و داورى و تقسيم بهشت و جهنم‌اند نظير معصومين و غير آنها .\r\nالَّذِينَ يَصُدُّونَ عَن سَبِيلِ اللَّهِ وَ يَبْغَونَهَا عِوَجًا وَ هُم بِالْأَخِرَةِ كَافِرُونَ\r\nمجموع اين آيه ، مبيّن صفات ظالمين در آيهء پيش است . يعنى لعنت و نفرين بر ستمكاران ، همان‌هايى كه در دنيا از راه خدا ، يعنى از دين و كتاب او خود اعراض مىكردند و ديگران را نيز مانع مىشدند و براى راه خدا كژى و انحراف مىطلبيدند . يعنى به جاى دين حق و حكم حق ، دين باطل و حكم ناحق معرفى مىنمودند ، و يا مىكوشيدند كه حكم خدا و دين او را معوج و منحرف نشان دهند ، در حالى كه آنان به‌عالم آخرت و جهان واپسين كافر بودند .\r\nوَبَيْنَهُمَا حِجَابٌ وَعَلَى الْأَعْرَافِ رِجَالٌ يَعْرِفُونَ كُلّاً بِسِيَماهُمْ وَنَادَوا أَصْحَابَ الْجَنَّةِ أَن سَلَامٌ عَلَيْكُمْ لَمْ يَدْخُلُوهَا وَهُمْ يَطْمَعُونَ « 46 » وَإِذَا صُرِفَتْ أَبْصَارُهُمْ تِلْقَاءَ أَصْحَابِ النَّارِ قَالُوا رَبَّنَا لَاتَجْعَلْنَا مَعَ الْقَوْمِ الظَّالِمِينَ « 47 »\r\nلغت و اعراب :\r\nاعراف : جمع عُرف ، هر مرتفعى از خاك و غيره مانند موى گردن اسب و تاج خروس . و الأعراف الف‌لامش بدل از مضاف اليه است به‌تقدير « أعراف الحجاب » .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\n[ داستان اهل اعراف 
  ]\r\nتفسير :\r\nوَ بَيْنَهُمَا حِجَابٌ وَ عَلَى الْأَعْرَافِ رِجَالٌ يَعْرِفُونَ كُلَّا م بِسِيَماهُمْ وَ نَادَوْاْ أَصْحَاب‌َالْجَنَّةِ أَن سَلَامٌ عَلَيْكُمْ لَم‌ْيَدْخُلُوهَا وَ هُمْ يَطْمَعُونَ\r\nاين آيه در بيان حال برخى از اوضاع محيط قيامت و برخى از حالات صالحان و طالحان است و گويى در ميان بهشتيان و دوزخيان در آن‌جا حايلى است مرتفع كه ماهيت آن براى ما روشن نيست و ممكن است همان سورى باشد كه ميان منافقان و مؤمنان زده مىشود كه در آيهء 13 سورهء حديد مذكور است ، و بر فرازهاى آن حايل عده‌اى از صالحان يا محرومان قرار دارند .\r\nمعناى آيه : و ميان آن دو ، يعنى بهشتيان و دوزخيان ، حايل و سورى است و بر بالا و فرازهاى آن مردانى هستند كه هر يك از بهشتيان و دوزخيان را به صورت و قيافه مىشناسند و از همان‌جا بهشتيان را ندا مىدهند كه سلام بر شما ، در حالى كه وارد آن نشده‌اند ، ولى طمع ورود را دارند .\r\nگفته شده كه آنها عده‌اى از معصومان يا مقربان درگاه حق‌ّاند كه از آن‌جا مشرف به‌وضع اهل محشرند و همه را با قيافه مىشناسند . و محتمل است كسانى از مؤمنان باشند كه اصول اعتقادشان خدشه‌دار نيست ، و لكن نه در عمل‌هاى خيرشان اقتضاى بهشت است و نه در اعمال شرّشان اقتضاى جهنم ، يعنى خيرشان مانع از دخول در دوزخ ، و شرّشان مانع از ورود در بهشت است .\r\nوَ إِذَا صُرِفَتْ أَبْصَارُهُمْ تِلْقَآءَ أَصْحَابِ النَّارِ قَالُواْ رَبَّنَا لَاتَجْعَلْنَا مَعَ الْقَوْمِ الظَّالِمِينَ\r\nيعنى : و چون چشمان آنها ، كه اعرافيان هستند ، به سوى دوزخيان معطوف گردد ، و غفلتاً و بدون اختيار يا به فعل فرشتگان به دوزخيان بنگرند ، مىگويند : پروردگارا ، ما را با گروه ستمكاران قرار مده . و اين دعا منافى آن نيست كه اعرافيان ، معصوم يا از اخيار باشند ، زيرا دعاى آن‌جا نظير استعاذهء معصوم از شرك در دنياست ، يا اشاره به عدم سلب قدرت حقّ است هرچند حضرت حق چنين نمىكند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nوَنَادَى أَصْحَابُ الْأَعْرَافِ رِجَالًا يَعْرِفُونَهُم بِسِيَماهُم قَالُوا مَاأَغْنَى عَنْكُمْ جَمْعُكُمْ وَمَا كُنْتُمْ تَسْتَكْبِرُونَ « 48 » أَهؤُلَاءِ الَّذِينَ أَقْسَمْتُمْ لَايَنَالُهُمُ اللَّهُ بِرَحْمَةٍ ادْخُلُوا الْجَنَّةَ لَاخَوْفٌ عَلَيْكُمْ وَلَاأَنْتُمْ تَحْزَنُونَ « 49 »\r\nتفسير :\r\nوَ نَادَى أَصْحَابُ الْأَعْرَافِ رِجَالًا يَعْرِفُونَهُم بِسِيمَاهُمْ قَالُواْ مَآ أَغْنَى عَنكُمْ جَمْعُكُمْ وَ مَا كُنتُمْ تَسْتَكْبِرُونَ\r\nمراد از « رجال » در اين‌جا اعيان و بزرگان اهل دوزخ است كه در دنيا به وسيلهء سلطه و جاه يا ثروت و مال در برابر حق تكبر ورزيده ، تسليم پيامبران الهى نمىشدند .\r\nمعناى آيه : و اصحاب اعراف در آن روز ، مردانى از اهل دوزخ را كه از صورت و قيافه آنها را مىشناسند ندا داده ، مىگويند : اجتماع و تحزّبتان در دنيا و گردآورى اموال و آن گونه كه تكبر مىورزيديد شما را بىنياز نكرد .\r\nاين سخن به عنوان استهزا و شماتت و تحقير است . و مراد از « جمعكم » تحزّب‌هاى آنها در مقابل پيامبران و اهل دين و دولت‌هاى اسلامى است ، يا گردآوردن اموال از حلال و حرام براى مقابله با اهل حق .\r\nأَهؤُلَآءِ الَّذِينَ أَقْسَمْتُمْ لَايَنَالُهُمُ اللَّهُ بِرَحْمَةٍ\r\n« هؤلاء » اشاره است به ضعفا و افراد سطح پايين جامعه در دنيا كه غالباً پيروان پيامبران بودند و در نظر آن رجال ، پست و بىارزش مىنمودند و آنان بهشت رفتن آنها را مسخره مىكردند و سوگند مىخوردند كه اينان مشمول رحمت حق نمىشوند . و خطاب اصحاب اعراف به سران اهل دوزخ است با اشاره به آن ضعفا كه به نحو استفهام تقريرى مىگويند :\r\nآيا اين‌ها هستند كسانى كه در دنيا سوگند مىخورديد كه خداوند هيچ رحمتى را به آنها نخواهد رساند ؟\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nادْخُلُواْ الْجَنَّةَ لَاخَوْفٌ عَلَيْكُمْ وَ لَآأَنتُمْ تَحْزَنُونَ\r\nيعنى : حال به كورى چشم شما به آنها مىگوييم : وارد بهشت شويد ، كه نه شما را در آن‌جا ترسى است و نه اندوهى خواهيد داشت . يعنى نه از آينده‌تان بيم خواهيد داشت حتى از جهت احتمال انقراض عالم آخرت و تمام شدن نعمت‌هاى بهشتى ، و نه نسبت به‌گذشتهء دنيايتان اندوهى ، زيرا اعمال خيرتان پذيرفته و گناهانتان بخشوده است .\r\nوَنَادَى أَصْحَابُ النَّارِ أَصْحَابَ الْجَنَّةِ أَنْ أَفِيضُوا عَلَيْنَا مِنَ الْمَاءِ أَوْ مِمَّا رَزَقَكُمُ اللَّهُ قَالُوا إِنَّ اللَّهَ حَرَّمَهُمَا عَلَى الْكَافِرِينَ « 50 » الَّذِينَ اتَّخَذُوا دِينَهُمْ لَهْواً وَلَعِباً وَغَرَّتْهُمُ الْحَيَاةُ الدُّنْيَا فَالْيَوْمَ نَنْسَاهُمْ كَمَا نَسَوا لِقَاءَ يَوْمِهِمْ هذَا وَمَا كَانُوا بِآيَاتِنَا يَجْحَدُونَ « 51 »\r\nلغت و اعراب :\r\nأفاض الماءَ اجوف يائى است ، يعنى : ريخت آب را . لهو : كار بىنفع كه انسان را از كار نافع هم بازدارد . لعب : كار بىهدف يا براى اهداف خيالى نظير كار كودكان . و ما كانوا عطف است به ما نسوا به‌تقدير : كنسيانهم و جحدهم » . جَحَدَ الشىءَ - از باب مَنَع - : تكذيب نمودآن را ، جَحَدَ حقَّه : حقّ او را با علمِ به آن انكار كرد .\r\nتفسير :\r\nوَ نَادَى أَصْحَابُ النَّارِ أَصْحَابَ الْجَنَّةِ أَنْ أَفِيضُواْ عَلَيْنَا مِنَ الْمَآءِ أَوْ مِمَّا رَزَقَكُمُ اللَّهُ\r\nيعنى : و نيز از قضاياى اهل بهشت و دوزخ اين است كه اصحاب دوزخ بهشتيان را ندا داده ، مىگويند : از آن آب يا از آنچه خدا روزىِ شما كرده بر ما فرو ريزيد . مفاد اين تعبير ، اعتراف دوزخيان به برترى مقام اهل جنّت و ارتفاع منزلت بهشت است به‌گونه‌اى كه هر چه آنها بدهند گويى از بالا به پايين سرازير مىگردد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nقَالُواْ إِنَّ اللَّهَ حَرَّمَهُمَا عَلَى الْكَافِرِينَ\r\nيعنى : بهشتيان در پاسخ اهل جهنم مىگويند : بىترديد ، خداوند آب بهشت و ساير نعمت‌هاى آن‌را بركافران حرام‌نموده‌است . مراد از تحريم ، ارادهء حتمى ممنوعيت دائمى آنها و تحريم‌تكوينى ابدىاست ، و گرنه درآن‌جهان تكاليف شرعى تحريمى و ايجابى و غير آنها نيست .\r\nالَّذِينَ اتَّخَذُواْ دِينَهُمْ لَهْوًا وَلَعِبًا وَ غَرَّتْهُمُ الْحَيَاةُ الدُّنْيَا\r\nيعنى : كفّارى كه در دنيا دينشان را به بيهوده و بازيچه گرفتند ، يعنى هيچ ارزشى در نزد آنها براى دينشان نبود و هيچ انگيزه‌اى در انجام وظايف آن جز هوا و هوس نداشتند ، و زندگى دنيا آنها را فريفت و خود را همانند سراب و آب‌نما در نظرشان زيبا و پرارج و هدف اصلى جلوه داد .\r\nتا اين‌جا كلام اهل بهشت است .\r\nفَالْيَوْمَ نَنسَاهُمْ كَمَا نَسُواْ لِقَآءَ يَوْمِهِمْ هذَا وَ مَا كَانُواْ بَايَاتِنَا يَجْحَدُونَ\r\nاين جمله تا آخر آيه ، كلام خداوند است دربارهء دوزخيان كه گويى در آن روز گفته مىشود . يعنى : ما امروز آنها را فراموش مىكنيم همان‌گونه كه آنها در دنيا ديدار امروزشان را فراموش نمودند ، و همان‌گونه كه آيات كتاب ما و نشانه‌هاى توحيد و عظمت ما را از روى علم و عمد انكار مىكردند .\r\nمراد از فراموشى آنها غفلت و بىاعتنايى به آخرت است كه در جنب اشتغال به دنيا قدمى دربارهء آن برنداشتند . و مراد از فراموشى متقابل خداوند نيز بىاعتنايى به حال آنها و محروم كردنشان از نعمت‌هاى بهشتى و رها كردنشان در ميان دوزخ است .\r\nوَلَقَدْ جِئْنَاهُمْ بِكِتَابٍ فَصَّلْنَاهُ عَلَى عِلْمٍ هُدىً وَرَحْمَةً لِقَوْمٍ يُؤْمِنُونَ « 52 » هَلْ يَنْظُرُونَ إِلَّا تَأْوِيلَهُ يَوْمَ يَأْتِي تَأْوِيلُهُ يَقُولُ الَّذِينَ نَسُوهُ مِن قَبْلُ قَدْ جَاءَتْ رُسُلُ رَبِّنَا بِالْحَقِّ فَهَل لَنَا مِن شُفَعَاءَ فَيَشْفَعُوا لَنَا أَوْ نُرَدُّ فَنَعْمَلَ غَيْرَ الَّذِي كُنَّا نَعْمَلُ قَدْ خَسِرُوا أَنْفُسَهُمْ وَضَلَّ عَنْهُمْ مَا كَانُوا يَفْتَرُونَ « 53 »\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nلغت و اعراب :\r\nنَظَرَ الشىءَ و انتظره : انتظار او را كشيد . أوّلَه إليه : أرجعه . تأويل ارجاع چيزى است به‌سوى چيز ديگرى ، و گاهى مصدر به معناى مفعول است يعنى مرجوع شده . و تأويل : عاقبت شىء ، و تحقق خارجى وعد و وعيد است . تأويله ضمير مجرور راجع به كتاب است . أو نُردُّ عطف است به جملهء هل لنا من شفعاء به‌تقدير « أو هل نردّ » .\r\nتفسير :\r\nوَ لَقَدْ جِئْنَاهُم بِكِتَابٍ فَصَّلْنَاهُ عَلَى عِلْمٍ\r\nيعنى : حقيقت اين است كه ما براى آنها كتابى آورديم كه از روى دانش آن را تفصيل داده‌ايم .\r\nمراد از ضمير « هُم » اهل مكه و همهء انسان‌هاى موجود در عصر نزول اين كتاب و نسل‌هاى آنان تا زمان انقراض است . و مراد از تفصيل آن اعمّ از تفصيل الفاظ و محتواست . زيرا الفاظ آن تفصيل داده شده به سوره‌هاى مختلف ، و سوره‌هايش به‌آيات متعدد ، و آياتش به جملات گوناگون ، و كلماتش به ظواهر و نصوص و محكمات و متشابهات . و محتوايش تفصيل داده شده به اصول دين و فروع شريعت و اخلاق انسانى و انواع معارف و فنون علوم و حكمت‌ها و وعد و وعيدها و پند و اندرزها و قصص و امثال و غيره .\r\nهُدًى وَ رَحْمَةً لِّقَوْمٍ يُؤْمِنُونَ\r\nيعنى : در حالى كه اين كتاب ، سراپا هدايت و رحمت است . در نتيجه در هر موضوعى سخن بگويد به جانب حق و درستِ آن راه مىنمايد ، و پياده كردن آن هم رحمت براى جامعه است . و اين براى قومى است كه ايمان مىآورند .\r\nهَلْ يَنظُرُونَ إِلَّا تَأْوِيلَهُ\r\nاستفهام تقريرى است . و تأويل كتاب حقايق و اهدافى است كه ظواهر و اخبارات و وعد و وعيدهاى كتاب بر آن تكيه دارد و از آنها حكايت مىكند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nمعناى آيه : مشركان و كفّار كه اين كتاب را نمىپذيرند و در برابرش تسليم نمىشوند آيا انتظار مىكشند يعنى انتظار نمىكشند مگر آن كه اهداف و حقايق مورد نظر آن تحقق خارجى پيدا كند . يعنى مثلًا در دنيا جنگ بدر پيش آيد و شكست بخورند و كشته شوند و در آخرت همه گرفتار عذاب خدا و آتش دوزخ گردند .\r\nيَوْمَ يَأْتِى تَأْوِيلُهُ يَقُولُ الَّذِينَ نَسُوهُ مِن قَبْلُ قَدْ جَآءَتْ رُسُلُ رَبِّنَا بِالْحَقِّ\r\nيعنى : روزى كه تأويل اين كتاب بيايد ، يعنى قيامت برپا شود و وعد و وعيدهاى آن تحقق يابد و براى همه عين‌اليقين گردد ، آنان كه آن را قبلًا فراموش كرده بودند ، يعنى كفّارى كه همهء معارف آن را در دنيا به غفلت و فراموشى سپرده بودند ، در حال عجز و پشيمانى و حسرت و اقرار اضطرارى خواهند گفت : به راستى حال بر ما يقين شد كه فرستادگان پروردگارمان حق و راستى را براى ما آورده بودند ، ولى متأسفانه ما نپذيرفتيم .\r\nفَهَل لَّنَا مِن شُفَعَآءَ فَيَشْفَعُواْ لَنَآ أَوْ نُرَدُّ فَنَعْمَلَ غَيْرَ الَّذِى كُنَّا نَعْمَلُ\r\nآنها در نهايت اضطرار به نحو استفهام رجايى يكى از دو راه را براى نجات خود آرزو مىكنند هرچند مىدانند مطلب از آرزو گذشته و محكوم به دوزخ‌اند .\r\nمعناى آيه : پس آيا براى ما شفيعانى پيدا مىشوند كه ما را شفاعت نمايند ؟ و يا اين‌كه آيا ما به دنيا بازگردانده مىشويم تا غير از آنچه انجام مىداديم به جا آوريم ؟\r\nقَدْ خَسِرُواْ أَنفُسَهُمْ وَ ضَلَّ عَنْهُم مَّا كَانُواْ يَفْتَرُونَ\r\nيعنى : حقيقت اين است كه آنها خودشان را به زيان داده‌اند . زيرا در معاملهء معنوى عامى كه ميان خداوند و بندگان او در جهان تكليف انجام يافته إِنَّ اللَّهَ اشْتَرَى مِنَ الْمُؤْمِنِينَ أَنفُسَهُمْ وَ أَمْوَالَهُم بِأَنَّ لَهُمُ الْجَنَّةَ [ توبه ، 111 
  ] آنها همهء عمر را كه سرمايهء تجارت بود به پوچ يعنى به هوس‌ها و لذايذ دنيا فروختند ، پس خود را دادند و چيزى نگرفتند . و در آخرت نيز آنچه را از روى افترا شريكان خدا مىدانستند از بت‌ها و ستارگان و موجودات ديگر از آنها گم شدند . يعنى در محشر آنها را نيافتند يا به دردشان نخورد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\n[ خداى شما كيست ؟ 
  ]\r\nإِنَّ رَبَّكُمُ اللَّهُ الَّذِي خَلَقَ السَّماوَاتِ والْأَرْضَ فِي سِتَّةِ أَيَّامٍ ثُمَّ اسْتَوَى عَلَى الْعَرْشِ يُغْشِي اللَّيْلَ النَّهَارَ يَطْلُبُهُ حَثِيثاً وَالشَّمْسَ وَالْقَمَرَ وَالنُّجُومَ مُسَخَّرَاتٍ بِأَمْرِهِ أَلَا لَهُ الْخَلْقُ وَالْأَمْرُ تَبَارَكَ اللَّهُ رَبُّ الْعَالَمِينَ « 54 »\r\nلغت و اعراب :\r\nوالأرض الف لام در اين مورد و اغلب موارد ديگر اين كتاب ، عهد حضورى و اشاره به اين زمين است . و ممكن است براى جنس باشد بنابر آن كه زمين كلّىِ داراى مصاديق است . يوم : روز روشن از صبح تا غروب ، و يك شبانه روز ، و يك دوران . استوى زيد على شىء : مستولى و مسلّط شد بر آن ، استوى عليه : مستقر و ثابت شد بر آن . عرش : تخت . حثيث : سريع و شتابان . و الشمس و القمر و النجوم هر سه عطف‌اند به السموات به‌تقدير « و خلق الشمس » .\r\nتفسير :\r\nإِنَّ رَبَّكُمُ اللَّهُ الَّذِى خَلَقَ السَّمَاوَاتِ وَ الْأَرْضَ فِى سِتَّةِ أَيَّامٍ ثُمَّ اسْتَوَى عَلَى الْعَرْشِ\r\nمخاطب در اين آيه انسان‌ها هستند و ممكن است همهء موجودات باشند با تغليب انسان در خطاب . يعنى : به يقين پروردگار و مربى همهء شما در حركت از نقص به سوى كمال لايق خود ، خدايى است كه آسمان‌ها و اين زمين را در شش روز بيافريد . يعنى در مدتى به اندازهء شش روز روشن كه هر روزش تقريباً 12 ساعت است . و يا در مدت شش شبانه روز كه هر شبانه‌روزى 24 ساعت است . و يا در مدت شش دوران كه درازاى هر دوران را جز او كسى نمىداند . سپس بر تخت ربوبيّت و تدبير و تسلّط ، مستقر و استوار گشت . يعنى شروع به اداره و تصرف نمود .\r\nيُغْشِى الَّيْلَ النَّهَارَ يَطْلُبُهُ حَثِيثًا\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاز شئون تدبير او اين است كه همواره شب را بر روز مىپوشاند به طورى كه به‌سرعت آن را دنبال مىكند . يعنى پيوسته شب را از جانب خاور همانند پرده‌اى بر روى ساكنان زمين مىكشد كه گويى روز را در تحت ستر عظيمى مىپوشاند . و اين پوشش هرچند پس از انقضاى ساعات شب نابود مىگردد و روز مىآيد لكن پس از گذشتن روز دوباره بازمىگردد و روز را مىپوشاند ، و اين عمل در تمام نقاط كرهء زمين از جانب خاور به سوى باختر به همين منوال انجام مىيابد . پس در واقع شب است كه روز را به سرعت و شتاب دنبال مىكند .\r\nو حقيقت شب عبارت است از ظلمت مخروطى شكل سايهء كرهء زمين در نيمى از آن در ضد نيمهء مقابل آفتاب ، و همواره در حركت از جانب شرق به سوى غرب است به لحاظ آن كه زمين در حال چرخش از غرب به سوى شرق است . و اين سير شتابان را مىتوان به ساعتى 1800 كيلومتر اندازه‌گيرى نمود ، يعنى سيصد فرسنگ .\r\nوَ الشَّمْسَ وَ الْقَمَرَ وَ النُّجُومَ مُسَخَّرَاتٍ بِأَمْرِهِ\r\nيعنى : و آفتاب و ماه و ستارگان را نيز آفريد در حالى كه همه مسخّر امر اويند . مراد اين است كه اين اعيان جوّى غيرمتناهى را كه همراه آسمان‌ها آفريد ، تحت ارادهء تكوينى خويش قرار داد ، كه پيدايش شب و روز و دنبال كردن شب نسبت به روز و عكس آن نيز كه ذكر نشده ، از شئون همين تسخير است .\r\nأَلَا لَهُ الْخَلْقُ وَ الْأَمْرُ\r\nيعنى : آگاه باشيد كه خلق و امر ، از آنِ اوست . مراد از « خلق » مطلق آفرينش و خارج كردن شىء از كتم عدم به عرصهء وجود است . و مراد از « امر » در اينجا تدبير و تصرف است . و مقصود اين است كه آفرينش عالم و تدبير و تصرف در شراشر اجزاى آن منحصراً از آنِ خداست و آنچه از بشر صادر مىگردد از اقسام توليدات و فنون اختراعات ، تجزيه و تركيب در مواد اوليهء مخلوق خدا و مونتاژ كردن آنهاست . و بر فرض ايجاد و خلق ، وى به منزلهء آلت است و موجِد حقيقى خداست .\r\nتَبَارَكَ اللَّهُ رَبُّ الْعَالَمِينَ\r\nيعنى : خداوند پر بركت است و همهء خيرات و بركات از او به موجودات افاضه مىشود ،\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nزيرا او مربّى جهان‌هاست ، جهان جمادات و نباتات و حيوانات و انسان‌ها و پريان و فرشتگان .\r\nادْعُوا رَبَّكُمْ تَضَرُّعاً وَخُفْيَةً إِنَّهُ لَايُحِبُّ الْمُعْتَدينَ « 55 » وَلَا تُفْسِدُوا فِي الْأَرْضِ بَعْدَ إِصْلَاحِهَا وَادْعُوهُ خَوْفاً وَطَمَعاً إِنَّ رَحْمَتَ اللَّهِ قَرِيبٌ مِنَ الْمُحْسِنِينَ « 56 »\r\nتفسير :\r\nادْعُواْ رَبَّكُمْ تَضَرُّعًا وَ خُفْيَةً إِنَّهُ لَايُحِبُّ الْمُعْتَدِينَ\r\nپس از بيان اين‌كه او آفرينندهء آسمان‌ها و زمين است و آفرينش و تدبير در دست اوست ، در اين آيه و آيهء بعد دعوت كرده است كه بايد در برابر او خضوع كنيد و از اعتدا و طغيان بپرهيزيد .\r\nمعناى آيه : بخوانيد پروردگار خود را در حال تضرّع و زارى و در پنهانى ، زيرا او تجاوزكنندگان را دوست ندارد .\r\nمراد اين است كه خدا را در همه وقت بخوانيد خاصّه در حالت روحى خاص و در وضع جسمى خاص ، زيرا كه زارى كاشف از خضوع دل است ، و پنهانى حاكى از اخلاص قلب . و مراد از « اعتدا » در اين‌جا تجاوز در شئون درخواست است مانند درخواست مقام نبوت و امامت و عروج به آسمان‌ها و ديدن فرشتگان و عمر غيرعادى و علم نامحدود و ثروت قارونى يا شىء حرام ، زيرا خدا تجاوزكنندگان از حدّ شرعى و عقلايى را در هر موضوعى دوست ندارد .\r\nوَ لَاتُفْسِدُواْ فِى الْأَرْضِ بَعْدَ إِصْلَاحِهَا\r\nيعنى : و هرگز در روى زمين پس از آن كه خدا آن را اصلاح نموده فساد نينگيزيد .\r\nمراد از زمين ، اهل زمين و از اصلاح آن ، ايجاد وسايل صلاح جامعهء بشرى و ساكنان\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nآن است به واسطهء فرستادن پيامبران و نازل نمودن كتاب‌هاى آسمانى و هدايت به سوى صلاح اعتقادى و اخلاقى و عملى . و مراد از افساد آن ، مخالفت با شرايع الهى و اطاعت از شياطين و اشاعهء فحشا و منكر در جامعه است .\r\nو حاصل اين است : پس از آن كه خدا همهء وسايل صالح شدن جامعه و مدينهء فاضله شدن اجتماع را فراهم نموده ، جامعه را مانند امروز دنيا به فساد نكشيد . و محتمل است اين جمله ناظر به حال محيط زيست باشد ، يعنى پس از آن كه خدا اين زمين را از نظر هوا و فضا و صحرا و دريا و آب و خاك و نباتات و درختان براى زيستن انسان ، صالح قرار داده ، آن را به وسايل مختلف فاسدكنندهء محيط زيست خراب و ناصالح نكنيد .\r\nوَ ادْعُوهُ خَوْفًا وَ طَمَعًا إِنَّ رَحْمَتَ اللَّهِ قَرِيبٌ مِّنَ الْمُحْسِنِينَ\r\nيعنى : و او را در حال ترس و طمع بخوانيد ، زيرا رحمت خداوند به نيكان ، نزديك است . مراد از « خوف » بيم از عدم پذيرش دعا و از سوابق گناهان ، و مراد از « طمع » اميد استجابت و شمول رحمت است .\r\nوَهُوَ الَّذِي يُرْسِلُ الرِّيَاحَ بُشْراً بَيْنَ يَدَيْ رَحْمَتِهِ حَتَّى إِذَا أَقَلَّتْ سَحَاباً ثِقَالًا سُقْنَاهُ لِبَلَدٍ مَيِّتٍ فَأَنْزَلْنَا بِهِ الْمَاءَ فَأَخْرَجْنَا بِهِ مِن كُلِّ الَّثمَرَاتِ كَذلِكَ نُخْرِجُ الْمَوْتَى لَعَلَّكُمْ تَذَكَّرُونَ « 57 »\r\nلغت و اعراب :\r\nبُشر مخفّف « بُشُر » جمع « بشير » است ، مانند رُغُف و رغيف . و بُشراً حال است . أقلَّ الشىءَ : برداشت آن را . سحاب : ابر ، اسم جنس است كه جمع اراده شده و ضمير مفرد سُقناه و فأنزلنا به به آن برمىگردد به لحاظ لفظش . بلد : به هر مكانى از زمين گفته مىشود خواه آباد يا باير ، و ضمير مفرد فأخرجنا به به آب يا بلد برمىگردد . كذلك نخرج متعلّق است به محذوف به‌تقدير : كما فصّلنا هذا الأمر .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nتفسير :\r\nوَ هُوَ الَّذِى يُرْسِلُ الرِّيَاحَ بُشْرَ م‌ا بَيْنَ يَدَىْ رَحْمَتِهِ حَتَّى إِذَآ أَقَلَّتْ سَحَابًا ثِقَالًا\r\nيعنى : و اوست كسى كه همواره بادها را مژده‌دهنده پيشاپيش رحمت خود ، يعنى پيشاپيش باران و برف و تگرگ مىفرستد ، تا چون ابرهايى سنگين را برداشت ، يعنى ابرهايى تولّد يافته از بخار سطح دريا ، يا از سطح زمين‌هاى نمناك را به طرف بالا برد و در وسط جوّ قرار داد ؛\r\nسُقْنَاهُ لِبَلَدٍ مَّيِّتٍ فَأَنزَلْنَا بِهِ الْمَآءَ\r\nيعنى : آن ابرها را به سوى سرزمينى مرده مىرانيم ، تا زنده كردن آن‌جا را رقم زند خواه قطعه‌اى از زمين باشد يا منطقهء وسيعى يا كشور پهناورى كه از خشكى و بىآبى نباتاتش خشكيده يا جمعيتش در تشنگى است . پس چون آن ابرها به منطقه رسيد بدان وسيله آب را فرومىريزيم ، يعنى گاهى به صورت باران و گاهى هم به صورت برف يا تگرگ .\r\nفَأَخْرَجْنَا بِهِ مِن كُلِّ الثَّمَرَاتِ\r\nيعنى : پس از نازل كردن آب ، به وسيلهء آن آب يا آن زمين در اندك مدتى از هر نوع ميوه و حاصلى اعم از حبوب و ميوه‌جات ، از دل خاك بيرون مىآوريم .\r\nكَذَ لِكَ نُخْرِجُ الْمَوْتَى لَعَلَّكُمْ تَذَكَّرُونَ\r\nيعنى : اين‌گونه ما در روز واپسين ، مرده‌ها را بيرون مىآوريم . ممكن است وجه تشبيه در اين‌جا به لحاظ حركت و رشد و خروج بذرها و هسته‌ها از زمين باشد . يعنى اجزاء متفرّق بدن‌هاى انسان‌ها و حيوانات را نيز كه در زير خاك متلاشى و مخلوط با زمين و هضم در خاك شده‌اند ، به واسطهء نفخهء اول صور به حركت در مىآوريم تا به‌هم بپيوندند و به صورت اجسام دنيوى سر از خاك در آورند . بنابراين خروج جانداران به خروج نباتات تشبيه شده است و به اين تشبيه در موارد ديگرى از اين كتاب كريم نيز اشاره شده است : وَ أَحْيَيْنَا بِهِ بَلْدَةً مَّيْتًا كَذَ لِكَ الْخُرُوجُ [ ق ، 11 
  ] و فَأَنشَرْنَا بِهِ بَلْدَةً مَّيْتًا كَذَ لِكَ تُخْرَجُونَ [ زخرف ، 11 
  ] .\r\nولى ظاهر آيه اين است كه خروج اموات به تشكّل و تكوّن ميوه‌جات تشبيه شده ، يعنى همان گونه كه حبوب و ميوه‌جات را با جذب مواد زمينى به وسيلهء شاخه‌ها و بوته‌ها رشد\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمىدهيم و حاصل و ميوه‌اى نُضج يافته و داراى خواص مىكنيم ، مرده‌هاى دنيا را نيز به واسطهء نفخهء نخستين صور از زمين جمع كرده و بيرون آورده و تشكّل داده با دميدن روح برزخى در آن ، انسان كامل مىكنيم . بنابراين ، انسان و جاندار زنده شده به ميوهء رسيده و كامل شده تشبيه شده است .\r\nاين مطلب را شرح داديم شايد شما متذكر شويد .\r\nوَالْبَلَدُ الطَّيِّبُ يَخْرُجُ نَبَاتُهُ بِإِذْنِ رَبِّهِ وَالَّذِي خَبُثَ لَايَخْرُجُ إِلَّا نَكِداً كَذلِكَ نُصَرِّفُ الآيَاتِ لِقَوْمٍ يَشْكُرُونَ « 58 »\r\nلغت :\r\nبلد : سرزمين خالى يا آباد . نكدتِ البئرُ - از باب عَلِم - : آبش كم شد . رجلٌ نَكِد يعنى قليل‌الخير .\r\nتفسير :\r\nوَ الْبَلَدُ الطَّيِّبُ يَخْرُجُ نَبَاتُهُ بِإِذْنِ رَبِّهِ وَ الَّذِى خَبُثَ لَايَخْرُجُ إِلَّا نَكِدًا\r\nيعنى : و سرزمين پاك يعنى خوش طينت و صالح و با استعداد براى زراعت ، گياهانش به‌اذن پروردگارش مىرويد . مراد ، اذن تكوينى است .\r\nو اين جمله كنايه از خوبى نبات و گياه آن است ، زيرا همان گونه كه مقتضاى رحمت او بخشيدن صلاحيت به زمين است ، عطا كردن صلاحيت به گياهان آن و رشد و طراوت به نباتات آن نيز مقتضاى رحمت اوست . و سرزمينى كه خبيث است يعنى پليد و بد طينت و كم استعداد است ، گياه آن جز اندك نمىرويد . يعنى كم و اندك از حيث كمّيت و كيفيت .\r\nكَذَ لِكَ نُصَرِّفُ الآيَاتِ\r\nيعنى : اين‌گونه ما آيات خود را متنوع و گوناگون مىآوريم .\r\nمراد اين است كه طيّب نمودن زمين و روياندن گياهان زيبا و پرسود ، و خبيث قرار دادن آن با رويش اندك ، آيه و نشانه‌اى از ربوبيت و قدرت و حكمت ماست و از اين رقم\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nنشانه‌ها در اين كتاب متبادل مىآوريم چنان‌كه در آيات قبل گذشت .\r\nو ظاهر اين است كه : اين آيت تكوينى الهى به عنوان مثال براى آيات ديگر ذكر شده است . يعنى به همين منوال دل‌هاى بندگان ما هم برخى پاك و خوش‌طينت است كه از آن پيوسته به يارى و توفيق پروردگارشان حاصل زيبا و پرسود مىرويد ، مانند عقايد و ايمان و رضا و تسليم فكرى ، و ملكات و صفات فاضلهء روانى ، و اعمال و كارهاى نيك بدنى ؛ و برخى پليد و بد ذات و شوره‌زار است كه رويش‌هاى خير آن بسى اندك و از حيث كمّ و كيف ناچيز و بىسود است .\r\nلِقَوْمٍ يَشْكُرُونَ\r\nيعنى : براى گروهى كه سپاس مىگزارند .\r\nتوجه به اين آيات و سپاسگزارى از آنها ، از آنِ گروهى است كه استعداد ذاتى براى سپاسگزارى دارند ، يعنى قلبشان طيّب است و خبيث نيست .\r\nلَقَدْ أَرْسَلْنَا نُوحاً إِلَى قَوْمِهِ فَقَالَ يَا قَوْمِ اعْبُدُوا اللَّهَ مَالَكُمْ مِنْ إِلهٍ غَيْرُهُ إِنِّي أَخَافُ عَلَيْكُمْ عَذَابَ يَوْمٍ عَظِيمٍ « 59 » قَالَ الْمَلَأُ مِن قَوْمِهِ إِنَّا لَنَرَاكَ فِي ضَلَالٍ مُبِينٍ « 60 » قَالَ يَا قَوْمِ لَيْسَ بِي ضَلَالَةٌ وَلكِنِّي رَسُولٌ مِن رَبِّ الْعَالَمِينَ « 61 » أُبَلِّغُكُمْ رِسَالاتِ رَبِّي وَأَنْصَحُ لَكُمْ وَأَعْلَمُ مِنَ اللَّهِ مَا لَاتَعْلَمُونَ « 62 » أَوَعَجِبْتُمْ أَنْ جَاءَكُمْ ذِكْرٌ مِنْ رَبِّكُمْ عَلَى رَجُلٍ مِنْكُمْ لِيُنْذِرَكُمْ وَلِتَتَّقُوا وَلَعَلَّكُمْ تُرْحَمُونَ « 63 » فَكَذَّبُوهُ فَأَنْجَيْنَاهُ وَالَّذِينَ مَعَهُ فِي الْفُلْكِ وَأَغْرَقْنَا الَّذِينَ كَذَّبُوا بِآيَاتِنَا إِنَّهُمْ كَانُوا قَوْماً عَمِينَ « 64 »\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nلغت و اعراب :\r\nملأ صفت است به معناى پركننده ، از « مَلْأ » يعنى پركردن ، و به اعيان و اشراف و سران هر ملتى گفته مىشود كه گويى اجسامشان صدر مجالس را و هيبتشان دل‌ها را و هيئتشان ديده‌ها را پر مىكند . فُلك : كِشتى ، مفرد و جمع در آن يكسان است .\r\nفى الفلك متعلّق است به أنجيناه يا به آنچه معه بدان متعلّق است . عمين مخفّف « عميين » جمع عَمى بر وزن شقى يعنى كوردل .\r\n\r\n[ داستان نوح ( ع ) 
  ]\r\nتفسير :\r\nلَقَدْ أَرْسَلْنَا نُوحًا إِلَى قَوْمِهِ فَقَالَ يَا قَوْمِ اعْبُدُواْ اللَّهَ مَالَكُمْ مِنْ إِلهٍ غَيْرُهُ إِنِّى أَخَافُ عَلَيْكُمْ عَذَابَ يَوْمٍ عَظِيمٍ\r\nآيات آتى كه در حدود صد آيه است آغاز سرگذشت شش نفر از پيامبران الهى است كه اول آنها نوح نبى شيخ‌الانبياء و از پيامبران اولىالعزم است يعنى صاحب شريعت مستقل و كتاب آسمانى شامل اصول و فروع دين الهى ، كه پس از بيان اجمالى از حالات او به سرگذشت هود و صالح و لوط و شعيب كه پيامبرانى در فاصلهء زمانى نوح و موسى بودند اشاره شده ، و سپس فصل مُشبعى از حالات و قصص موسى بن عمران سومين رسول از رسولان اولىالعزم در آياتى قريب 68 آيه ذكر گرديده است . و ظاهر اين آيات اين است كه ملت همهء آنها در اعصار بعثتشان مشرك و بت‌پرست بوده‌اند و بدين سبب همهء آنان مردم را در آغاز ، دعوت به توحيد و ترك اضداد و شركا نموده‌اند .\r\nمعناى آيه : سوگند باد و حقيقت اين است كه ما نوح پيامبر را به سوى قوم خود ارسال كرديم ، پس نوح در خطاب به قوم خود گفت : اى قوم من ، تنها خدا را بپرستيد ، زيرا هرگز براى شما غير او خدايى نيست ، بىترديد اگر دعوت مرا نپذيريد من براى شما از عذاب روزى بزرگ ، يعنى روز قيامت بيم دارم .\r\nقَالَ الْمَلَأُ مِن قَوْمِهِ إِنَّا لَنَرَاكَ فِى ضَلَالٍ مُّبِينٍ\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nيعنى : در پاسخ دعوت نوح ، سران قوم او چنين گفتند : بىترديد ما تو را در گمراهى آشكارى مىبينيم . مرادشان آشكار بودن ضلالت نوح است به جهت آن كه در نزد آنها بسيار بعيد و عجيب بود كه بشرى به عنوان رسالت از جانب خدا آنها را به رها كردن خدايان متعدد مرئى و ملموس ، و سجود در برابر خدايى واحد و نامرئى و غيرمحسوس دعوت نمايد .\r\nقَالَ يَا قَوْمِ لَيْسَ بِى ضَلَالَةٌ وَلكِنِّى رَسُولٌ مِّن رَّبِّ الْعَالَمِينَ\r\nيعنى : نوح گفت : اى قوم من ، هيچ‌گونه گمراهى و ضلالتى در من نيست ، بلكه من فرستاده‌اى از جانب پروردگار جهانيانم .\r\nذكر وصف ربوبيت براى خدا در مقابل عقايد فاسد آنهاست كه موجودات جهان را منقسم به انواع مختلف مىكردند و براى هر يك از آنها ربّى يعنى خدايى پرورش‌دهنده تعيين مىكردند ، مانند ربّ آسمان ، ربّ زمين ، ربّ دريا ، ربّ صحرا ، ربّ انسان‌ها و ربّ حيوانات ، كه هر يك مشغول تربيت و تدبير امور مربوب‌هاى خود بودند و خدا را ربّ الأرباب مىگفتند . و غرض نوح اين است كه مربّى همهء جهان و جهانيان خداى واجب الوجود واحد بلاشريك است و ارباب و مربوبين ، همه در مربوبيت او يكسانند .\r\nأُبَلِّغُكُمْ رِسَالاتِ رَبِّى وَ أَنصَحُ لَكُمْ وَ أَعْلَمُ مِنَ اللَّهِ مَا لَاتَعْلَمُونَ\r\nيعنى من رسولم براى اين‌كه رسالت‌هاى پروردگارم را به شما برسانم . مراد از رسالت‌ها پيام‌هاى غيبى و وحى الهى است از مسايل اعتقادى و فروع شريعت و ساير علوم و فنونى كه بايد از جانب خدا به مردم برسد . و من براى شما نصيحت و خيرخواهى مىكنم ، يعنى سلامت دنيا و سعادت آخرت مىخواهم . و من از جانب خدا آنچه را كه شما نمىدانيد مىدانم ، يعنى از معارف دين و فنون دنيا و مصالح و مفاسد اعمال كه اساس و ملاك احكام است ، و اخبارى از گذشتگان تاريخ و حوادثى از آيندگان ، و اوضاع عوالم بالا ، و وقايعى از مابعد مرگ و داستان‌هايى از برزخ و قيامت و غير آنها .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nأَوَعَجِبْتُمْ أَنْ جَآءَكُمْ ذِكْرٌ مِّنْ رَّبِّكُمْ عَلَى رَجُلٍ مِّنْكُمْ\r\nاستفهام انكارى است و براى صدارت ، بر واو عاطفه مقدم شده و تقدير كلام « و أعجبتم » است .\r\nمعناى آيه : و آيا تعجب كرديد كه ذكرى از جانب پروردگارتان بر مردى از ميان خودتان آمده است ؟\r\nمراد از « ذكر » نخستين كتاب آسمانى شامل احكام دين و نخستين شريعت مستقل حاوى اصول و فروع است كه بر او نازل شده است . و تعبير به « مردى از شما » اشاره به اين است كه اين وحى و كتاب بر زنى از ميان شما نيامده و به غير نوع انسانى از فرشتگان و پريان و اجنّه نازل نگشته است .\r\nلِيُنذِرَكُمْ وَلِتَتَّقُواْ وَ لَعَلَّكُمْ تُرْحَمُونَ\r\nيعنى : علت آمدن ذكر اين است كه شما را بيم دهد ، يعنى از سوء عاقبت كفر و فسق و طغيان ، در دنيا و آخرت . و براى اينكه شما تقوا ورزيد ، يعنى تكاليف شرعى و عقلى خود را انجام دهيد . و براى اينكه شايد بدين‌وسيله مورد ترحم قرار گيريد .\r\nفَكَذَّبُوهُ فَأَنْجَيْنَاهُ وَ الَّذِينَ مَعَهُ فِى الْفُلْكِ وَ أَغْرَقْنَا الَّذِينَ كَذَّبُواْ بَايَاتِنَا إِنَّهُمْ كَانُواْ قَوْمًا عَمِينَ\r\nيعنى : پس او را دروغگو خواندند و كتاب و شريعتش را نپذيرفتند ، پس ما او را و كسانى را كه همراه او در كشتى بودند ، يعنى از اولاد و عائله و پيروان دين او و عدّه‌اى ديگر از حيوانات اهلى يا حتى وحشى را در ميان كشتى نجات بخشيديم ، و كسانى را كه آيات كتاب ما و نشانه‌هاى گستردهء توحيد و عظمت ما را انكار كردند غرق نموديم ، يعنى در ميان طوفان آب فرا گير منطقهء وسيعى از كرهء زمين كه سابقه ولاحقه‌اى در تاريخ ندارد . و اين بدان سبب است كه آنها گروهى كوردل بودند .\r\nبايد دانست كه در اين سوره اندكى از حالات نوح پيامبر در ضمن شش آيه ذكر شده و در سورهء هود در ضمن 23 آيه از آيهء 25 به بعد به نحو مفصل بيان گرديده است .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\n[ داستان هود ( ع ) 
  ]\r\nوَإِلَى عَادٍ أَخَاهُمْ هُوداً قَالَ يَاقَوْمِ اعْبُدُوا اللَّهَ مَا لَكُمْ مِنْ إِلهٍ غَيْرُهُ أَفَلَا تَتَّقُونَ « 65 » قَالَ الْمَلَأُ الَّذِينَ كَفَرُوا مِن قَوْمِهِ إِنَّا لَنَرَاكَ فِي سَفَاهَةٍ وَإِنَّا لَنَظُنُّكَ مِنَ الْكَاذِبِينَ « 66 » قَالَ يَا قَوْمِ لَيْسَ بِي سَفَاهَةٌ وَلكِنِّي رَسُولٌ مِن رَبِّ الْعَالَمِينَ « 67 » أُبَلِّغُكُمْ رِسَالاتِ رَبِّي وَأَنَا لَكُمْ نَاصِحٌ أَمِينٌ « 68 » أَوَ عَجِبْتُمْ أَن جَاءَكُمْ ذِكْرٌ مِن رَبِّكُمْ عَلَى رَجُلٍ مِنكُمْ لِيُنذِرَكُمْ وَاذْكُرُوا إِذْ جَعَلَكُمْ خُلَفَاءَ مِنْ بَعْدِ قَوْمِ نُوحٍ وَزَادَكُمْ فِي الْخَلْقِ بَصْطَةً فَاذْكُرُوا آلَاءَ اللَّهِ لَعَلَّكُمْ تُفْلِحُونَ « 69 »\r\nلغت و اعراب :\r\nو الى عاد عطف است به نوحاً در آيهء 59 يعنى : وأرسلنا إلى عاد . عاد نام قبيله‌اى است از اهل يمن كه به اسم سلطانشان عاد ناميده شده و او فرزند ارم بن سام بن نوح است . و به لحاظ قِدم عصرشان ، در عرب هر شىء قديمى را « عادى » مىگويند . أخ و أخو : برادر يا شبيه . واذكروا إذ جعلكم « إذ » مفعول « اذكروا » است به‌تقدير : اذكروا وقت الجعل . آلاء جمع ألى به فتح و كسر ، ناقص يائى است به معناى نعمت .\r\nتفسير :\r\nوَ إِلَى عَادٍ أَخَاهُمْ هُودًا قَالَ يَاقَوْمِ اعْبُدُواْ اللَّهَ مَا لَكُمْ مِّنْ إِلهٍ غَيْرُهُ أَفَلَا تَتَّقُونَ\r\nيعنى : پس از نوح ، به سوى قوم عاد كه ساكن حوالى يمن بودند ، برادرشان هود را به‌عنوان رسالت فرستاديم . مراد برادر نسبى يا قبيله‌اى است ، زيرا هود نيز از همان طايفه و از نوه‌هاى\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nسام فرزند نوح بود . هود در خطاب به آنها گفت : اى قوم من ، تنها خدا را بپرستيد كه شما را جز او معبودى نيست . ( نوع و كيفيت شرك آنها روشن نيست كه بت مىپرستيدند يا ستاره يا فرشته يا آفتاب ) سپس گفت : پس آيا تقوا نمىورزيد ؟ يعنى از غضب و دوزخ او نمىترسيد ؟\r\nو كلام هود در دعوت قوم ، نرم‌تر از كلام نوح است و حاكى از قابل انعطاف بودن آنهاست .\r\nقَالَ الْمَلَأُ الَّذِينَ كَفَرُواْ مِن قَوْمِهِ إِنَّا لَنَرَاكَ فِى سَفَاهَةٍ وَ إِنَّا لَنَظُنُّكَ مِنَ الْكَاذِ بِينَ\r\nيعنى : در پاسخ دعوت هود ، سران و اشراف قوم او كه كفر ورزيده بودند گفتند : بىترديد ما تو را در سفاهت مىبينيم و ما حتماً گمان مىكنيم كه تو از دروغ‌گويانى .\r\nتوصيف ملأ در اين‌جا به كفر ، حكايت دارد كه در ميان ملأ هود ، برخى ايمان آورده بودند ، بر خلاف قوم نوح . و مراد از ظن در اين‌جا علم است و يا آن كه آنها در اصول اعتقادشان هم تابع گمان بودند . و گفته شده : علت صدور اين رقم پاسخ از آنها اعتقاد ديرينهء آنها و اجدادشان به قداست بت‌ها و لزوم پرستش آنها و باورشان به تأثير آنها در خلق و رزق مردم و توانشان براى برآوردن حاجت‌ها بوده ، به گونه‌اى كه انكار قداست آنان و بىسود و جماد خواندنشان ، چنين اثرى داشته است .\r\nقَالَ يَا قَوْمِ لَيْسَ بِى سَفَاهَةٌ وَلكِنِّى رَسُولٌ مِّن رَّبِّ الْعَالَمِينَ\r\nيعنى : هود گفت : اى قوم من ، هرگز مرا سفاهتى نيست . يعنى منشأ نفى قداست از بت‌ها و تأثيرات وجودى آنها و جماد خواندنشان و سبب دعوت به سوى خداوند ، نادانى من نيست ، بلكه من فرستاده‌اى از سوى پروردگار جهانيانم .\r\nأُبَلِّغُكُمْ رِسَالاتِ رَبِّى وَ أَنَاْ لَكُمْ نَاصِحٌ أَمِينٌ\r\nيعنى : من در اين دعوت‌ها پيام‌هاى پروردگار خود را به شما مىرسانم ، و من براى شما خيرخواهى امينم . مراد از « پيام‌ها » دين و شريعت نوح و كتاب آسمانى اوست كه تا زمان ابراهيم خليل دين رسمى و كتاب شريعت ثابت و غير منسوخ جامعه بود ، و پيامبرانى كه در اين فاصله مبعوث شدند موظف به پذيرش و ابلاغ آن و مطالب و معارف ديگرى بودند كه از شئون نبوت آنها بود .\r\nأَوَ عَجِبْتُمْ أَن جَآءَكُمْ ذِكْرٌ مِّن رَّبِّكُمْ عَلَى رَجُلٍ مِّنكُمْ لِيُنذِرَكُمْ\r\nيعنى : و آيا تعجب كرديد از اين‌كه ذكرى از پروردگارتان بر مردى از ميان خودتان\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nآمده كه شما را بيم دهد ؟ مراد از « ذكر » وحى و شريعت و كتاب است كه همه سبب انذار و بيم دادن جامعه از غضب خدا و آتش دوزخ است .\r\nوَ اذْكُرُواْ إِذْ جَعَلَكُمْ خُلَفَآءَ مِن‌م بَعْدِ قَوْمِ نُوحٍ\r\nيعنى : و متذكر باشيد و به ياد آوريد هنگامى را كه خدا شما را جانشين‌هايى پس از قوم نوح قرار داد . يعنى جانشين مسكن‌ها و مزارع و مراتع و آنچه از حادثهء طوفان سالم درآمده بود . و يا جانشين آنان در حكومت و سلطه بر ملت‌ها و مردمى كه پس از نوح به توالد و تناسل فزون گشته بودند ، زيرا خود « عاد » سلطان بوده و فرزندش « شدّاد » يكى از شاهان مسخّركنندهء كرهء خاك بوده است .\r\nوَ زَادَكُمْ فِى الْخَلْقِ بَصْطَةً فَاذْكُرُواْ ءَالَآءَ اللَّهِ لَعَلَّكُمْ تُفْلِحُونَ\r\nيعنى : و شما را در جسم‌وتن فزونى بخشيد . گفته شده كه : دو نعمت بزرگ و عظيم نصيب قوم هود شده بود ، يكى سرزمين وسيع كرهء خاكى پس از طوفان و هلاكت همهء اعيان و مترَفين ، و ديگر بدن‌ها و هيكل‌هاى عظيم و نيرومند ، و از اين رو آنها در تمدن متناسب با آن اعصار بسيار پيشرفته بودند . و لذا فرمود : پس همواره نعمت‌هاى خدا را به ياد آوريد ، شايد رستگار گرديد .\r\nقَالُوا أَجِئْتَنَا لِنَعْبُدَ اللَّهَ وَحْدَهُ وَنَذَرَ مَا كَانَ يَعْبُدُ آبَاؤُنَا فَأْتِنَا بِمَا تَعِدُنَا إِن كُنْتَ مِنَ الْصَّادِقِينَ « 70 » قَالَ قَدْ وَقَعَ عَلَيْكُمْ مِن رَبِّكُمْ رِجْسٌ وَغَضَبٌ أَتُجَادِلُونَنِي فِي أَسْماءٍ سَمَّيْتُمُوهَا أَنْتُمْ وَآبَاؤُكُمْ مَا نَزَّلَ اللَّهُ بِهَا مِن سُلْطَانٍ فَانْتَظِرُوا إِنِّي مَعَكُمْ مِنَ الْمُنْتَظِرِينَ « 71 » فَأَنْجَيْنَاهُ وَالَّذِينَ مَعَهُ بِرَحْمَةٍ مِنَّا وَقَطَعْنَا دَابِرَ الَّذِينَ كَذَّبُوا بِآيَاتِنَا وَمَا كَانُوا مُؤْمِنِينَ « 72 »\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nلغت و اعراب :\r\nنَذَر - از مادهء « وذر » و از باب مَنَع - : ترك كنيم . و از اين ماده به معناى ترك و رها كردن ، غير از مضارع و امر استعمال نشده است . رجس و رجز : عذاب . اسماء : نام‌ها ، و در اين‌جا مراد مسمَّيات است . سمَّيتموها ضمير مؤنث « ها » و « بها » هر دو به « اسماء » برمىگردد به‌تقدير : سمّيتم الأصنام بها . دابر : آخر و ريشهء شىء .\r\nتفسير :\r\nقَالُواْ أَجِئْتَنَا لِنَعْبُدَ اللَّهَ وَحْدَهُ وَ نَذَرَ مَا كَانَ يَعْبُدُ ءَابَآؤُنَا\r\nيعنى : قوم هود در پاسخ به دعوت او گفتند : آيا تو به سوى ما آمده‌اى كه خدا را به‌تنهايى بپرستيم و از آنچه پدرانمان مىپرستيدند دست برداريم ؟ استفهام براى اظهار تعجب و انكار است ، يعنى اين دعوت و پيشنهاد تو هرگز شدنى نيست .\r\nفَأْتِنَا بِمَا تَعِدُنَآ إِن كُنتَ مِنَ الصَّادِقِينَ\r\nيعنى : پس اى هود ، اگر تو از راستگويانى آنچه را كه به ما وعده مىدهى بر سر ما بياور .\r\nاين كلام به خاطر اين است كه هود پيامبر در ضمن دعوت خود ، از سرگذشت قوم نوح و عذاب‌هاى دنيوى و اخروى خداوند ياد مىكرد .\r\nقَالَ قَدْ وَقَعَ عَلَيْكُمْ مِّن رَّبِّكُمْ رِجْسٌ وَ غَضَبٌ\r\nيعنى : هود گفت : حقيقت اين است كه بر شما از جانب پروردگارتان عذاب و غضبى ثابت و مقرر گرديده است . اين كلام ، وعدهء قطعى عذاب است از جانب خداوند كه هود به آنها ابلاغ نمود .\r\nأَتُجَادِلُونَنِى فِى أَسْمَآءٍ سَمَّيْتُمُوهَآ أَنتُمْ وَ ءَابَاؤُكُمْ مَّا نَزَّلَ اللَّهُ بِهَا مِن سُلْطَانٍ فَانْتَظِرُواْ إِنِّى مَعَكُمْ مِّنَ الْمُنتَظِرِينَ\r\nيعنى : گفته شده كه قوم عاد براى بت‌هاى خود نام‌هاى مختلفى نهاده بودند كه هر يك حكايت از صفتى از صفات جلال و جمال خدا داشته ، مانند معبود ، إله ، رب البَرّ ، ربّ البحر ، حافظ ، شافى و غيره .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمعناى آيه : آيا با من دربارهء بت‌ها و جماداتى محاجّه و ستيزه مىكنيد كه فقط اسم‌اند و شما و پدرانتان آنها را نامگذارى كرده‌ايد به نام‌هايى كه مفهوم و حقيقتشان در آنها نيست و خدا هيچ برهانى بر آنها نازل نكرده است ؟ ! يعنى برهانى بر انطباق آن اسماء بر اين مسمَّيات وجود ندارد . پس منتظر عذاب موعود باشيد كه به يقين من هم با شما از منتظرانم .\r\nفَأَنْجَيْنَاهُ وَ الَّذِينَ مَعَهُ بِرَحْمَةٍ مِّنَّا وَ قَطَعْنَا دَابِرَ الَّذِينَ كَذَّبُواْ بَايَاتِنَا وَ مَا كَانُواْ مُؤْمِنِينَ\r\nيعنى : پس ما هود را و كسانى را كه همراه او بودند يعنى عائله و پيروان و گروندگانش را به سبب رحمت خويش نجات داديم ، و ريشهء كسانى كه آيات كتاب و نشانه‌هاى توحيد ما را تكذيب و انكار كردند و هرگز گرونده نبودند قطع نموديم .\r\nدر اخبار آمده كه كيفيت اهلاكشان اين‌گونه بود كه به خاطر خشكسالى منتظر باران بودند كه ابر تيره رنگى از دور پيدا مىشود ، آنان خوشحال شده مىگويند : اين ابرى است كه برايمان باران آورده است هذَا عَارِضٌ مُمْطِرُنَا [ احقاف ، 24 
  ] . پس به‌ناگاه باد شديدى همراه آن مىرسد و هفت شب و هشت روز به نحو دائم بر آنها مىوزد و سنگ‌ها و سنگريزه‌ها را بر آنها مىكوبد و پيكر سنگين آنها را همانند تنهء درخت خرما كه از ريشه درآمده باشد از روى زمين برمىكَند و بر در و ديوار مىكوبد و جاندارى سالم نمىماند . و قصهء آنان را خداوند در مواردى از اين كتاب كريم بازگو كرده ، از جمله در سورهء هود از آيهء 50 تا 60 ، و در سورهء احقاف - كه به معناى شن‌هاى انبوه بلند و معوج و نام سرزمين آنها واقع در ميان عمّان و حضرموت است - قصهء آنها را از آيهء 21 تا 26 نقل مىكند و در سورهء قمر نيز در چهار آيهء 18 تا 21 خلاصه‌اى از هلاكتشان را بيان مىكند .\r\nوَإِلَى ثَمُودَ أَخَاهُمْ صَالِحاً قَالَ يَا قَوْمِ اعْبُدُوا اللَّهَ مَا لَكُمْ مِن إِلهٍ غَيْرُهُ قَدْ جَاءَتْكُمْ بَيِّنَةٌ مِنْ رَبَّكُمْ هذِهِ نَاقَةُ اللَّهِ لَكُمْ آيَةً فَذَرُوهَا تَأْكُلْ فِي أَرْضِ اللَّهِ وَلَا تَمَسُّوهَا بِسُوءٍ فَيَأْخُذَكُمْ عَذَابٌ أَلِيمٌ « 73 »\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\n[ داستان صالح ( ع ) 
  ]\r\nلغت و اعراب :\r\nو إلى ثمود عطف است به نوحاً در آيهء 59 . ثمود نام قبيله‌اى است كه پس از قوم عاد در صحرايى ميان حجاز و شام زندگى مىكردند و از نوه‌هاى سام بن نوح بودند .\r\nو اين كلمه ، گاهى منصرف و گاهى غير منصرف استعمال مىشود . هذه ناقة اللَّه جملهء مستأنفه و بيان جملهء قد جاءتكم است . ناقة : شتر ماده ، و آيةً حال است از آن ، و لكم متعلق است به آن .\r\nتفسير :\r\nوَ إِلَى ثَمُودَ أَخَاهُمْ صَالِحًا قَالَ يَا قَوْمِ اعْبُدُواْ اللَّهَ مَا لَكُمْ مِّنْ إِلهٍ غَيْرُهُ قَدْ جَآءَتْكُمْ بَيِّنَةٌ مِّنْ رَّبِّكُمْ هذِهِ نَاقَةُ اللَّهِ لَكُمْ ءَايَةً\r\nيعنى : و به عنوان نبوت و رسالت فرستاديم به سوى قوم ثمود ( قبيله‌اى در صحرايى كم آب و پر از رمل ، ميان حجاز و شام ) برادر نسبى يا قبيله‌اى آنها صالح را . صالح پيامبر در خطابى به آنها گفت : اى قوم من ، تنها خدا را بپرستيد كه شما را بجز او معبودى نيست ، حقّاً كه براى شما حجت و برهانى روشن و روشن كنندهء حقيقت از جانب پروردگارتان آمده است و آن ، اين ماده شترِ خداوند است كه نشانه‌اى از قدرت او براى شماست .\r\nنسبت دادن شتر به خدا نسبت تشريفى است مانند عبداللَّه و بيت اللَّه ، و اشاره است به اين‌كه شترى سراپا اعجاز است كه كالبد و اندام‌هاى او را خداوند به دست فرشتگانش به شكل شتر خراسانى دراز گردن و پر مو ساخته ، و از روح خويش به‌نحو اعجاز در آن دميده ، و در آغاز آفرينش به محض بيرون شدن از شكاف سنگ ، بچه‌اى همانند خويش به نحو غيرعادى زاييده ، و از شيرش به طرز اعجاز ، ملتى را شبانه‌روز سيراب نموده است .\r\nفَذَرُوهَا تَأْكُلْ فِى أَرْضِ اللَّهِ وَ لَاتَمَسُّوهَا بِسُوءٍ فَيَأْخُذَكُمْ عَذَابٌ أَلِيمٌ\r\nيعنى : پس او را رها كنيد در زمين خداوند بخورد يعنى از علف آن بچرد و از آبش بخورد . و هرگز با او به بدى برخورد نكنيد كه شما را عذابى دردناك فراخواهد گرفت .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nوَاذْكُرُوا إِذْ جَعَلَكُمْ خُلَفَاءَ مِنْ بَعْدِ عَادٍ وَبَوَّأَكُمْ فِي الْأَرْضِ تَتَّخِذُونَ مِن سُهُولِهَا قُصُوراً وَتَنْحِتُونَ الْجِبَالَ بُيُوتاً فَاذْكُرُوا آلَاءَ اللَّهِ وَلَا تَعْثَوْا فِي الْأَرْضِ مُفْسِدِينَ « 74 » قَالَ الْمَلَأُ الَّذِينَ اسْتَكْبَرُوا مِن قَوْمِهِ لِلَّذِينَ اسْتُضْعِفُوا لِمَنْ آمَنَ مِنْهُمْ أَتَعْلَمُونَ أَنَّ صَالِحاً مُرْسَلٌ مِن رَبِّهِ قَالُوا إِنَّا بِمَا أُرْسِلَ بِهِ مُؤْمِنُونَ « 75 » قَالَ الَّذِينَ اسْتَكْبَرُوا إِنَّا بِالَّذِي آمَنْتُمْ بِهِ كَافِرُونَ « 76 »\r\nلغت و اعراب :\r\nبوّأه و بوّأ له منزلًا : او را در منزلى جاى داد . سُهول : جمع سهل ، زمين هموار و وسيع .\r\nنَحَتَ الجبل - از باب ضَرَب - : كَند آن را . آلاء : جمع ألى و إلى ، نعمت . عَثا ناقص واوى از باب نَصَر ، و عثى ناقص يائى - از باب ضَرَب و مَنَع و عَلِم - : در فساد و تباهى از حد گذشت .\r\nتفسير :\r\nوَ اذْكُرُواْ إِذْ جَعَلَكُمْ خُلَفَآءَ مِن‌م بَعْدِ عَادٍ وَ بَوَّأَكُمْ فِى الْأَرْضِ تَتَّخِذُونَ مِن سُهُولِهَا قُصُورًا وَ تَنْحِتُونَ الْجِبَالَ بُيُوتًا\r\nيعنى : و نيز صالح به قوم خود گفت : متذكّر شويد زمانى را كه شما را پس از قوم عاد ، يعنى پس از انقراض اجتماع آنها به عذاب الهى ، جانشين آنان قرار داد و در روى اين زمين\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nجاى داد ، كه همواره در مواضع وسيع و هموارش براى خود كاخ‌هاى تابستانى برافراشته مىسازيد ، و شكم كوه‌ها را مىتراشيد و خانه‌هاى زمستانى مىسازيد .\r\nفَاذْكُرُواْ ءَالَآءَ اللَّهِ وَ لَاتَعْثَوْاْ فِى الْأَرْضِ مُفْسِدِينَ\r\nيعنى : پس نعمت‌هاى خدا را دائماً به ياد آوريد و تبهكارانه روى اين زمين فساد را از حد نگذرانيد .\r\nقَالَ الْمَلَأُ الَّذِينَ اسْتَكْبَرُواْ مِن قَوْمِهِ لِلَّذِينَ اسْتُضْعِفُواْ لِمَنْ ءَامَنَ مِنْهُمْ أَتَعْلَمُونَ أَنَّ صَالِحًا مُّرْسَلٌ مِّن رَّبِّهِ\r\nيعنى : اشراف و اعيانى از قوم او كه تكبر ورزيده بودند ، يعنى از پذيرش دعوت او و توحيد الهى سرباز زده بودند ، به مستضعفان قوم ، يعنى به گروندگان از مستضعفان به نحو استفهام استهزايى گفتند : آيا شما مىدانيد كه واقعاً صالح از جانب پروردگارش فرستاده شده است ؟\r\nقَالُواْ إِنَّا بِمَآ أُرْسِلَ بِهِ مُؤْمِنُونَ\r\nيعنى : مستضعفان گفتند : آرى بىترديد ، ما به آنچه صالح بدان فرستاده شده از گروندگانيم .\r\nقَالَ الَّذِينَ اسْتَكْبَرُواْ إِنَّا بِالَّذِى ءَامَنتُمْ بِهِ كَافِرُونَ\r\nيعنى : كسانى كه از ايمان و تسليم و توحيد تكبر ورزيده بودند به مؤمنان گفتند : ما هم بىترديد به آنچه شما بدان ايمان آورده‌ايد كافريم .\r\nفَعَقَرُوا النَّاقَةَ وَعَتَوْا عَنْ أَمْرِ رَبِّهِمْ وَقَالُوا يَاصَالِحُ ائْتِنَا بِمَا تَعِدُنَا إِن كُنتَ مِنَ الْمُرْسَلِينَ « 77 » فَأَخَذَتْهُمُ الرَّجْفَةُ فَأَصْبَحُوا فِي دَارِهِمْ جَاثِمِينَ « 78 » فَتَوَلَّى عَنْهُمْ وَقَالَ يَاقَوْمِ لَقَدْ أَبْلَغْتُكُمْ رِسَالَةَ رَبِّي وَنَصَحْتُ لَكُمْ وَلكِن لَاتُحِبُّونَ النَّاصِحِينَ « 79 »\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nلغت و اعراب :\r\nعَقَرَه - از باب ضَرَب - : مجروح كرد او را ، عَقَرَ الإبل : نحر كرد آن را يا چهار دست و پاى آن را بريد . عتى - از باب نَصَر - : تكبر كرد و از حد گذشت . رجفة : حركت شديد ، زلزله . أصبحوا يعنى صاروا . جَثَمَ الرجلُ - از باب ضَرَب و نَصَر - : بر زمين چسبيد و نقش زمين شد .\r\nتفسير :\r\nفَعَقَرُواْ النَّاقَةَ وَ عَتَوْاْ عَنْ أَمْرِ رَبِّهِمْ وَ قَالُواْ يَاصَالِحُ ائْتِنَا بِمَا تَعِدُنَآ إِن كُنتَ مِنَ الْمُرْسَلِينَ\r\nيعنى : پس قوم ثمود ، ماده شتر را نحر كردند و يا چهار دست و پاى آن را بريدند و از فرمان پروردگارشان سرپيچيدند و طغيان نمودند و به صالح پيامبر هم گفتند : اى صالح ، اگر تو از فرستادگان خدايى آنچه را كه به ما وعده مىدهى بر سر ما بياور . يعنى هر عذابى را كه وعده مىدهى محقق كن .\r\nفَأَخَذَتْهُمُ الرَّجْفَةُ فَأَصْبَحُواْ فِى دَارِهِمْ جَاثِمِينَ\r\nيعنى : پس آنها را زمين لرزه‌اى فرا گرفت ، پس در خانه‌هاى خود به زانو درآمده و نقش زمين شدند . بايد دانست كه در سبب هلاكت دسته‌جمعى قوم صالح در اين كتاب كريم تعبيرات مختلفى آمده است : رجفه يعنى زلزله ، صيحه يعنى صدا ، صاعقه يعنى آتش و طاغيه يعنى عذاب فوق حد . در اين‌جا فأخذتهم الرجفة و در آيهء 67 سورهء هود وَ أَخَذَ الَّذيِنَ ظَلَمُواْ الصَّيْحَةُ و در آيهء 17 سورهء فصّلت فَأَخَذَتْهُمْ صَاعِقَةُ الْعَذَابِ الْهُونِ و در آيهء 5 سورهء الحاقّه فَأُهْلِكُواْ بِالطَّاغِيَةِ آمده است ، و ممكن است همهء اين امور واقع شده باشد .\r\nفَتَوَلَّى عَنْهُمْ وَ قَالَ يَاقَوْمِ لَقَدْ أَبْلَغْتُكُمْ رِسَالَةَ رَبِّى وَ نَصَحْتُ لَكُمْ وَلكِن لَّاتُحِبُّونَ النَّاصِحِينَ\r\nيعنى : صالح پس از درخواست عذاب براى آنها ، روى از آنان برتافت و در حال يأس از ايمانشان چنين گفت : اى قوم من ، بىترديد من رسالت پروردگارم را ، يعنى نبوت خود و كتاب و شريعت و احكام او را به شما رساندم و براى شما خيرخواهى كردم و لكن شما خيرخواهان را دوست نداريد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nو ممكن است اين كلام پس از نزول عذاب و هلاكت قوم او و خطاب به اجساد بىجان آنها باشد ، نظير آن كه پيامبر اسلام پس از غزوهء بدر جسدهايى را كه مسلمين در چاه بدر ريخته بودند مورد خطاب قرار داد و فرمود : قَدْ وَجَدْنَا مَا وَعَدَنَا رَبُّنَا حَقًّا فَهَلْ وَجَدْتُمْ مَّا وَعَدَ رَبُّكُمْ حَقًّا [ اعراف ، 44 
  ] . و بنابراين ، تقدير وَلكِن لَاتُحِبُّونَ : « و لكن كنتم لاتحبّون » است ، يعنى از آغاز شما چنين بوديد كه ناصحان را دوست نداشتيد .\r\n\r\n[ داستان لوط ( ع ) 
  ]\r\nوَلُوطاً إِذْ قَالَ لِقَوْمِهِ أَتَأْتُونَ الْفَاحِشَةَ مَاسَبَقَكُمْ بِهَا مِن أَحَدٍ مِنَ الْعَالَمِينَ « 80 » إِنَّكُمْ لَتَأْتُونَ الرِّجَالَ شَهْوَةً مِن دُونِ النِّسَاءِ بَلْ أَنْتُمْ قَوْمٌ مُسْرِفُونَ « 81 »\r\nلغت و اعراب :\r\nلوط اسم اعجمى است ، و لوطاً عطف است به نوحاً در آيهء 59 يا منصوب است به « اذكر » مقدّر ، و إذ قال بدل از لوط است . فاحشه : كار بسيار زشت . مسرف : متجاوز از حد . من دون النساء حال است از فاعل تأتون يعنى : « متجاوزين عن النساء » .\r\nتفسير :\r\nوَ لُوطًا إِذْ قَالَ لِقَوْمِهِ أَتَأْتُونَ الْفَاحِشَةَ مَا سَبَقَكُمْ بِهَا مِنْ أَحَدٍ مِّنَ الْعَالَمِينَ\r\nلوط فرزند هاران برادرزادهء ابراهيم خليل بود . او از سرزمين بابِل عراق همراه عمويش ابراهيم به سوى شام مهاجرت نمود و در اردن شام منزل كردند . خداوند او را به سوى اهل مؤتفكات ، پنج شهرى كه مهم‌تر از همه شهر « سَدوم » بوده به عنوان پيامبرى مبعوث كرد .\r\nدر آن شهرها فحشا و منكر ، خاصه عمل لواط رواج داشت .\r\nمعناى آيه : اى پيامبر يا اى مخاطب ، به ياد آور لوط را هنگامى كه به قوم خود به‌عنوان استفهام انكارى و تقبيح و نهى و نكوهش گفت : آيا كار بسيار زشتى به جا مىآوريد كه احدى از جهانيان در آن بر شما سبقت نگرفته است ؟ !\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nإِنَّكُمْ لَتَأْتُونَ الرِّجَالَ شَهْوَةً مِّن دُونِ النِّسَآءِ بَلْ أَنتُمْ قَوْمٌ مُّسْرِفُونَ\r\nيعنى : آن كار زشت اين است كه شما از زنان خود گذشته و آنها را رها نموده ، براى ارضاى شهوت خود با مردان آميزش مىكنيد . بلكه شما گروهى اسرافكاريد . آوردن كلمهء « بل » اشاره به اين است كه در همهء كارهايشان اسرافكار بوده‌اند .\r\nوَمَا كَانَ جَوَابَ قَوْمِهِ إِلَّا أَنْ قَالُوا أَخْرِجُوهُمْ مِن قَرْيَتِكُمْ إِنَّهُمْ أُنَاسٌ يَتَطَهَّرُونَ « 82 » فَأَنْجَيْنَاهُ وَأَهْلَهُ إِلَّا امْرَأَتَهُ كَانَتْ مِنَ الْغَابِرِينَ « 83 » وَأَمْطَرْنَا عَلَيْهِمْ مَطَراً فَانْظُرْ كَيْفَ كَانَ عَاقِبَةُ الْمُجْرِمِينَ « 84 »\r\nلغت و اعراب :\r\nقريه : مجتمع انسانى ، شهر و روستا . غابر : گذشته ، باقىمانده ( از اضداد است ) . ناس و انس و اناس : آدميان .\r\nتفسير :\r\nوَ مَا كَانَ جَوَابَ قَوْمِهِ إِلَّآ أَن قَالُواْ أَخْرِجُوهُمْ مِّن قَرْيَتِكُمْ إِنَّهُمْ أُنَاسٌ يَتَطَهَّرُونَ\r\nيعنى : و پاسخ قوم لوط جز اين نبود كه به يكديگر يا سرانشان به زير دستانشان گفتند كه اينان را ، يعنى لوط و خاندان و پيروانش را از ميان مجتمعتان يا از شهر و ديارتان بيرون كنيد كه ، آنها مردمانى پاكىطلب‌اند . و اين جمله را به عنوان مسخره و استهزا مىگفتند كه :\r\nاين‌ها كار ما را پليد مىشمارند .\r\nفَأَنْجَيْنَاهُ وَ أَهْلَهُ إِلَّا امْرَأَتَهُ كَانَتْ مِنَ الْغَابِرِينَ\r\nيعنى : پس از جواب ردّ آنها ، و در مقدمهء فرو فرستادن عذاب ، لوط و عائلهء او را به‌جز زنش كه از بازماندگان در ميان قوم براى چشيدن عذاب بود ، نجات بخشيديم .\r\nوَ أَمْطَرْنَا عَلَيْهِمْ مَّطَرًا فَانظُرْ كَيْفَ كَانَ عَاقِبَةُ الْمُجْرِمِينَ\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nو بر آنها بارانى بارانديم . يعنى بر سر آنها بارانى از سنگريزه بارانديم كه به غايت عجيب و بهت‌آور و بدون سابقه و لاحقه در تاريخ جهان بود و وصفش در آيات ديگر اين كتاب آمده است مانند حِجَارَةً مِّن سِجِّيلٍ مَّنْضُودٍ مُّسَوَّمَةً [ هود ، 83 
  ] و غير آن . پس بنگر كه عاقبت گنهكاران چگونه بود . يعنى به‌ديدهء سر بنگر اگر در محل باشى و بقاياى آثار عذاب را خواهى ، و به‌ديدهء دل بنگر اگر عاقبت دنيوى و اخروى گناه را خواهى .\r\n\r\n[ داستان شعيب ( ع ) 
  ]\r\nوَإِلَى مَدْيَنَ أَخَاهُمْ شُعَيْباً قَالَ يَاقَوْمِ اعْبُدُوا اللَّهَ مَالَكُمْ مِنْ إِلهٍ غَيْرُهُ قَدْ جَاءَتْكُمْ بَيِّنَةٌ مِنْ رَبِّكُمْ فَأَوْفُوا الْكَيْلَ وَالْمِيزَانَ وَلَا تَبْخَسُوا النَّاسَ أَشْيَاءَهُمْ وَلَا تُفْسِدُوا فِي الْأَرْضِ بَعْدَ إِصْلَاحِهَا ذلِكُمْ خَيْرٌ لَكُمْ إِنْ كُنْتُمْ مُؤْمِنِينَ « 85 »\r\nلغت و اعراب :\r\nو إلى مدين به‌تقدير « وأرسلنا » . مدين : نام قبيله‌اى از نسل مدين بن ابراهيم خليل ، و نيز نام شهر آنها . شعيب اسم اعجمى است . كيل : پيمانه كردن و آلت آن . ميزان : سنجش و آلت وزن يعنى ترازو . بَخَسَه - از باب مَنَع - : كاست از او و حقّ او را كم گذاشت . ذلكم خير لكم « ذلك » اشاره به ما ذُكر است از پرستش حقّ و ايفاى كيل و ترك بخس ، و حرف « كُم » در دو مورد خطاب به ملت است .\r\nتفسير :\r\nوَ إِلَى مَدْيَنَ أَخَاهُمْ شُعَيْبًا قَالَ يَاقَوْمِ اعْبُدُواْ اللَّهَ مَالَكُمْ مِّنْ إِلهٍ غَيْرُهُ\r\nيعنى : و ما به سوى شهر مدين يا قبيلهء مدين برادر نسبى يا قبيله‌اى آنها شعيب را\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nفرستاديم . ( او از نوه‌هاى ابراهيم خليل و داماد لوط بود ، و به‌واسطهء حسن گفتار و سخنوريش ، خطيب الأنبياء ناميده مىشد و عمر طولانى كرد . ) او در خطابى به قوم خود كه به تقليد از گذشتگانشان بت مىپرستيدند گفت : اى قوم من ، تنها خدا را پرستش كنيد كه شما را جز او معبودى نيست . يعنى شعيب نيز همانند پيامبران پيش از خود و اقتضاى محيط ، دعوت خود را براساس توحيد و نفى شرك آغاز نمود .\r\nقَدْ جَآءَتْكُمْ بَيِّنَةٌ مِّنْ رَّبِّكُمْ\r\nيعنى : حقيقت اين است كه براى شما حجت و برهانى روشن از جانب پروردگارتان آمده است . مراد شعيب از حجت ، خودِ او و منطق مستدل و رساى او و معجزات اوست كه همه به سوى شريعتش هدايت مىكند ، هر چند از نوع معجزات او در آيه ذكرى نيست .\r\nفَأَوْفُواْ الْكَيْلَ وَ الْمِيزَانَ وَ لَاتَبْخَسُواْ النَّاسَ أَشْيَآءَهُمْ\r\nدر اين جمله پس از ذكر بينه و اثبات شريعت ، به برخى از فروع مهم شرع كه شديداً محلّ ابتلاى ملت در آن عصر بود اشاره كرده است .\r\nمعناى آيه : پس اى مردم ، پيمانه و ترازو را تمام و كامل بپردازيد . يعنى حقوق يكديگر را هنگام تأديهء آن با پيمانه و ترازو كامل بدهيد ، و از مردم اموالشان را نكاهيد و چيزى كم نگذاريد .\r\nوَ لَاتُفْسِدُواْ فِى الْأَرْضِ بَعْدَ إِصْلَاحِهَا ذَ لِكُمْ خَيْرٌ لَّكُمْ إِنْ كُنتُم مُّؤْمِنِينَ\r\nيعنى : و در روى زمين پس از اصلاح آن يعنى پس از آن كه خدا آن را اصلاح نموده افساد نكنيد .\r\nمراد از اصلاح زمين ، صالح آفريدن آن و ساكنان آن براى ادامهء حيات است ، زيرا خداوند آنچه لوازم زندگى طيّب و پاكيزهء بشر است در خود آن و در طبع و سرشت ساكنان آن ايجاد كرده به گونه‌اى كه اگر انسان‌هاى صالح با استفاده‌هاى صالح در آن زندگى كنند روى همهء كره ، مدينهء فاضله مىشود . و مراد از افساد هم مخالفت قوانين الهى آسمانى و خروج از مقتضيات عقل و خرد است ، مانند عدم رعايت حقوق عامّه ، و تعدّى از حدود جامعه ، و قتل نفوس ، و غصب اموال ، و سلب امنيت اجتماعى و اقتصادى و غيره . « ذلكم » يعنى آنچه گفتم خير است براى شما اگر حقيقتاً گرونده‌ايد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nوَلَا تَقْعُدُوا بِكُلِّ صِرَاطٍ تُوعِدُونَ وَتَصُدُّونَ عَنْ سَبِيلِ اللَّهِ مَنْ آمَنَ بِهِ وَتَبْغُونَهَا عِوَجاً وَاذْكُرُوا إِذْ كُنْتُمْ قَلِيلًا فَكَثَّرَكُمْ وَانْظُرُوا كَيْفَ كَانَ عَاقِبَةُ الْمُفْسِدِينَ « 86 » وَإِن كَانَ طَائِفَةٌ مِنْكُمْ آمَنُوا بِالَّذِي أُرْسِلْتُ بِهِ وَطَائِفَةٌ لَمْ يُؤْمِنُوا فَاصْبِرُوا حَتَّى يَحْكُمَ اللَّهُ بَيْنَنَا وَهُوَ خَيْرُ الْحَاكِمِينَ « 87 »\r\nلغت و اعراب :\r\nصَدَّ عن الشىء : اعراض نمود از آن ، جلوگيرى كرد از آن . سبيل : راه ، و مذكّر و مؤنّث در آن يكسان است . تبغونها به‌تقدير « تبغون لها » و ضمير « ها » راجع به سبيل است . فاصبروا خطاب به كفّار دو طايفه است ، و ممكن است خطاب به مؤمنين يا به هر دو طايفه باشد .\r\nتفسير :\r\nوَ لَاتَقْعُدُواْ بِكُلِّ صِرَاطٍ تُوعِدُونَ وَ تَصُدُّونَ عَنْ سَبِيلِ اللَّهِ مَنْ ءَامَنَ بِهِ وَتَبْغُونَهَا عِوَجًا\r\nقوم شعيب كه جمعيتى انبوه و داراى زندگى مرفّهى بودند شديداً در مقابل دعوت شعيب مخالفت مىكردند ، بر سر راه مؤمنان و قاصدان كويش مىنشستند ، در عقايد آنها ايجاد شبهه مىكردند و از اقامهء شعاير دينى مانع مىشدند .\r\nمعناى آيه : و بر سر هيچ راهى منشينيد در حالى كه مردم را توعيد و تهديد كنيد و هر كه را كه به خدا ايمان آورده از پيروى آن كه راه خداوند است جلوگيرى نماييد و براى آن راه جستجوى كجى كنيد ، يعنى آن را منحرف و كج معرفى نماييد يا ايجاد شبهه و خدشه كنيد .\r\nمراد از « راه » در آيه اعمّ است از راه حسّى و معنوى يعنى احكام اصولى و فروعى شريعت ، زيرا آنها بر سر راه‌هاى شهر كه منتهى به مركز تبليغات شعيب مىشد مىنشستند و مانع از تماس با او مىشدند ، و بر سر راه شريعت او نيز مىنشستند ، يعنى مردم را در\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاحكام دين او به شك و شبهه مىافكندند يا تهديد مىنمودند .\r\nوَ اذْكُرُواْ إِذْ كُنتُمْ قَلِيلًا فَكَثَّرَكُمْ وَ انْظُرُواْ كَيْفَ كَانَ عَاقِبَةُ الْمُفْسِدِينَ\r\nيعنى : و به ياد آوريد زمانى را كه شما اندك بوديد پس خداوند بسيارتان كرد ( يعنى نفوس و افراد قبايل و شهرتان را به بركت در زاد و ولد انبوه ساخت و اموالتان را به‌رحمت‌هاى آسمانى و بركات زمينى فراوان نمود ) و بنگريد كه عاقبت و سرانجام مفسدان چگونه شد و چگونه طوفان فراگير ريشهء مفسدان را كَند و رجفه و ريح و سنگباران ، نسل مفسدان را يكباره برچيد .\r\nوَ إِن كَانَ طَآئِفَةٌ مِّنْكُمْ ءَامَنُواْ بِالَّذِى أُرْسِلْتُ بِهِ وَ طَآئِفَةٌ لَّمْ يُؤْمِنُواْ فَاصْبِرُواْ حَتَّى يَحْكُمَ اللَّهُ بَيْنَنَا وَ هُوَ خَيْرُ الْحَاكِمِينَ\r\nپس از انقسام قوم شعيب به دو گروه مؤمن و كافر ، اختلاف عقايدشان زمينهء نزاع و نبرد را ميانشان فراهم مىكرد كه شعيب به هر دو طايفه توصيه كرده هرچند محتمل است خطاب « فاصبروا » به‌خصوص مؤمنان يا كافران باشد .\r\nمعناى آيه : و اگر گروهى از شما به آنچه من بدان فرستاده شده‌ام ، يعنى به كتاب و شريعت من ، ايمان آوردند و گروهى ديگر ايمان نياوردند ، پس شما هر دو گروه صبر ورزيد و به نزاع و ستيز و نبرد برنخيزيد تا آن‌گاه كه خداوند ميان ما ، يعنى ميان همهء ملت و قوم من داورى كند و او بهترين داوران است .\r\nقَالَ الْمَلَأُ الَّذِينَ اسْتَكْبَرُوا مِنْ قَوْمِهِ لَنُخْرِجَنَّكَ يَاشُعَيْبُ وَالَّذِينَ آمَنُوا مَعَكَ مِن قَرْيَتِنَا أَوْ لَتَعُودُنَّ فِي مِلَّتِنَا قَالَ أَوَلَوْ كُنَّا كَارِهِينَ « 88 » قَدِ افْتَرَيْنَا عَلَى اللَّهِ كَذِباً إِنْ عُدْنَا فِي مِلَّتِكُمْ بَعْدَ إِذْ نَجَّانَا اللَّهُ مِنْهَا وَمَا يَكُونُ لَنَا أَنْ نَعُودَ فِيهَا إِلَّا أَنْ يَشَاءَ اللَّهُ رَبُّنَا وَسِعَ رَبُّنا كُلَّ شَيْءٍ عِلْماً عَلَى اللَّهِ تَوَكَّلْنَا رَبَّنَا افْتَحْ بَيْنَنَا وَبَيْنَ قَوْمِنَا بِالْحَقِّ وَأَنْتَ خَيْرُ الْفَاتِحِينَ « 89 »\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nتفسير :\r\nقَالَ الْمَلَأُ الَّذِينَ اسْتَكْبَرُواْ مِنْ قَوْمِهِ لَنُخْرِجَنَّكَ يَاشُعَيْبُ وَ الَّذِينَ ءَامَنُواْ مَعَكَ مِن قَرْيَتِنَآ أَوْ لَتَعُودُنَّ فِى مِلَّتِنَا\r\nيعنى : در پاسخ دعوت شعيب به توحيد و امر به واجبات و نهى از افساد ، سران و اشرافى از قوم او كه از پذيرش حق تكبر ورزيده بودند گفتند : اى شعيب ، بىترديد تو را و كسانى را كه همراه تو به خدا ايمان آورده‌اند از ميان اجتماع يا از شهرمان بيرون خواهيم كرد ، مگر اين‌كه به كيش و آيين ما باز گرديد .\r\nمراد بازگشتن كسانى است كه از شرك به سوى توحيد رفته بودند . و نسبت رجوع به شعيب به عنوان تغليب است و گرنه پيامبران الهى نه سابقهء شرك و كفر دارند و نه سابقهء فسق و گناه .\r\nقَالَ أَوَلَوْ كُنَّا كَارِهِينَ قَدِ افْتَرَيْنَا عَلَى اللَّهِ كَذِبًا إِنْ عُدْنَا فِى مِلَّتِكُم بَعْدَ إِذْ نَجَّانَا اللَّهُ مِنْهَا\r\nيعنى : شعيب گفت : آيا ما بازگرديم هر چند از آيين شما كراهت و نفرت داريم ؟ يعنى اين كار شدنى نيست . حقيقت اين است كه اگر ما به كيش شما بازگرديم پس از آن كه خداوند ما را از آن نجات بخشيده ، به خدا دروغ بسته و افترا گفته‌ايم . يعنى چون ما خود ، بطلان و پليدى آن عقايد را از خداوند نقل كرده‌ايم .\r\nوَ مَا يَكُونُ لَنَا أَن نَّعُودَ فِيهَآ\r\nيعنى : و ما را نرسد و نسزد كه به آن آيين بازگرديم . از نظر شرع جايز و از نظر خرد و عقل صحيح نيست كه پس از وصول به حقيقت و وضوح راه مستقيم و توفيق اعتقاد به توحيد واجب الوجود يكتا ، به پرستش جماد لايَعْقِل محض بازگرديم .\r\nإِلَّآ أَن يَشَآءَ اللَّهُ رَبُّنَا\r\nيعنى : مگر آن كه خداوند ، پروردگار ما آن را بخواهد . مگر آن كه به حدّى گنهكار شويم كه براى خذلانِ ما ، آن را بر ما روا دارد بدان گونه كه براى شما روا داشته است . و ممكن است استثنا به عنوان تعليق به محال باشد ، مانند اين‌كه بگويند مگر آن كه زوج فرد شود يا متناقِضَين جمع شوند .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nوَسِعَ رَبُّنَا كُلَّ شَىْءٍ عِلْمًا عَلَى اللَّهِ تَوَكَّلْنَا\r\nيعنى : پروردگار ما بر همهء اشيا و ذرّات جهان هستى ، سعهء دانش و احاطهء علمى دارد .\r\nيعنى همان گونه كه احاطهء وجودى و احاطهء توانى و احاطهء رحمتى دارد ( و ذكر علم الهى در اين‌جا براى اين است كه او مىداند كه ممكن است ما در شقاوت به حدّى برسيم كه ما را به حال شرك وا گذارد ) . ما بر او توكل نموده‌ايم . يعنى در اين‌كه ما را در ايمان خود ثابت دارد و از شرك محفوظ فرمايد .\r\nرَبَّنَا افْتَحْ بَيْنَنَا وَ بَيْنَ قَوْمِنَا بِالْحَقِّ وَ أَنتَ خَيْرُ الْفَاتِحِينَ\r\nيعنى : پس از اتمام حجت بر مشركان قوم و اصرار آنها بر شرك و كفر و تهديد ، شعيب و يارانش داورى به سوى خدا برده ، شعيب گفت : پروردگارا ، ميان ما و قوم ما به حقّ و صدق داورى كن و تو بهترين داورانى .\r\nوَقَالَ الْمَلَأُ الَّذِينَ كَفَرُوا مِنْ قَوْمِهِ لَئِنْ اتَّبَعْتُمْ شُعَيْباً إِنَّكُمْ إِذاً لَخَاسِرُونَ « 90 » فَأَخَذَتْهُمُ الرَّجْفَةُ فَأَصْبَحُوا فِي دَارِهِمْ جَاثِمِينَ « 91 » الَّذِينَ كَذَّبُوا شُعَيْباً كَأَن لَمْ يَغْنَوْا فِيهَا الَّذِينَ كَذَّبُوا شُعَيْباً كَانُوا هُمُ الْخَاسِرِينَ « 92 » فَتَوَلَّى عَنْهُمْ وَقَالَ يَا قَوْمِ لَقَدْ أَبْلَغْتُكُمْ رِسَالاتِ رَبِّي وَنَصَحْتُ لَكُمْ فَكَيْفَ آسَى عَلَى قَوْمٍ كَافِرِينَ « 93 »\r\nلغت و اعراب :\r\nرجفه : زلزله ، صوت رعد . جاثم : به زانو درآمده ، فرش زمين شده . فأصبحوا جاثمين يعنى « صاروا جاثمين » يا « دخلوا فى الصباح جاثمين فى الليل » . غَنِىَ بالمكان - از باب عَلِم - :\r\nاقامت گزيد در آن . أسِىَ زيد - ناقص يائى از باب عَلِم - : اندوهگين شد .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nتفسير :\r\nوَ قَالَ الْمَلَأُ الَّذِينَ كَفَرُواْ مِنْ قَوْمِهِ لَئِنِ اتَّبَعْتُمْ شُعَيْبًا إِنَّكُمْ إِذًا لَّخَاسِرُونَ\r\nيعنى : سران و اشرافى از قوم شعيب كه كافر شده بودند در خطاب به طبقات پايين يا به گروندگان قوم گفتند : بىترديد اگر از شعيب پيروى كنيد آن هنگام است كه حتماً زيانكاريد . يعنى بدين‌جهت كه هم آيين حقّ پدرانتان را از دست داده‌ايد و هم درآمد سرشارتان از بخس كيل و وزن از كفتان رفته است .\r\nفَأَخَذَتْهُمُ الرَّجْفَةُ فَأَصْبَحُواْ فِى دَارِهِمْ جَاثِمِينَ\r\nيعنى : پس به ناگاه آنان را زلزله يا صيحهء شديد تكان دهنده فرا گرفت كه همگى در خانه‌هاى خود بر خاك افتادند و نقش زمين شدند . و يا آن كه در حالى كه شب هلاك شده و نقش زمين شده بودند به صبح درآمدند .\r\nالَّذِينَ كَذَّبُواْ شُعَيْبًا كَأَن لَّمْ يَغْنَوْاْ فِيهَا الَّذِينَ كَذَّبُواْ شُعَيْبًا كَانُواْ هُمُ الْخَاسِرِينَ\r\nاين آيه مبيّن شدت كيفر دنيوى كسانى است كه با دعوت پيامبران خدا مبارزه كرده‌اند .\r\nيعنى : كسانى كه شعيب پيامبر را تكذيب كردند پس از نزول عذاب به صورت رجفه ، آن‌چنان نابود شدند كه گويى از ابتدا ساكن آن‌جا نبودند . آرى كسانى كه شعيب را تكذيب كردند آنها بودند كه زيانكار شدند . و حصر خسران به آن قوم ، مبيّن عدم شمول آن به مؤمنان است . و اطلاق خسران مفيد عموم آن به خسران دنيا و آخرت است .\r\nفَتَوَلَّى عَنْهُمْ وَ قَالَ يَا قَوْمِ لَقَدْ أَبْلَغْتُكُمْ رِسَالَاتِ رَبِّى وَ نَصَحْتُ لَكُمْ\r\nيعنى : پس از آن كه قوم او به هلاكت رسيدند ، شعيب روى از آنان برتافت ، يعنى صورت برتافت يا روى دل از آنها برگردانيد و انزجار قلبى پيدا كرد و در خطابى بس عبرت‌آور و اسف‌انگيز به آنها گفت : اى قوم من ، حقيقت اين است كه من همهء پيام‌هاى پروردگار خود را به شما رساندم . يعنى كتاب آسمانى و اصول و فروع شريعت و پيام‌هاى ديگر او و انذار و تبشيرهاى او را . و براى شما خيرخواهى كردم و آنچه مصلحت شما بود به شما گوشزد نمودم .\r\nفَكَيْفَ ءَاسَى عَلَى قَوْمٍ كَافِرِينَ\r\nيعنى : پس حال چگونه من بر گروهى كه كافر شدند ، اندوهگين شوم ؟ يعنى كارهاى\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nكفرآميز شما و مخالفت و ستيز با خدا و انكار و عناد با شريعت و ايذاء و آزار مؤمنين كه شيوهء دائمى شما بود مانع از اين است كه وظايف اخوت نَسَبى و قبيله‌اى را كه طبق فطرت و وفق شريعت بايد به آن ترتيب اثر داد ، انجام دهم .\r\n\r\n[ نعمت و غفلت 
  ]\r\nوَمَا أَرْسَلْنَا فِي قَرْيَةٍ مِنْ نَبِيٍّ إِلَّا أَخَذْنَا أَهْلَهَا بِالْبَأْسَاءِ وَالضَّرَّاءِ لَعَلَّهُمْ يَضَّرَّعُونَ « 94 » ثُمَّ بَدَّلْنَا مَكَانَ السَّيِّئَةِ الْحَسَنَةَ حَتَّى عَفَوْا وَقَالُوا قَدْ مَسَّ آبَاءَنَا الضَّرَّاءُ وَالسَّرَّاءُ فَأَخَذْنَاهُمْ بَغْتَةً وَهُمْ لَايَشْعُرُونَ « 95 »\r\nلغت و اعراب :\r\nبأساء : سختى و ناراحتى در غير جسم . ضرّاء : ناراحتى در جسم . يضّرّعون : مخفّف يتضرّعون ، ناله و زارى . سيّئه : سختى و ناراحتى . حسنه : خوشى و رفاه حال . عَفَا الشىءُ - ناقص واوى از باب نَصَر - : زياد و انبوه شد ، و « عفَوْا » در اصل « عَفُوُوا » بوده . بدّلنا متضمّن معناى « أعطينا » است به‌تقدير « أعطيناهم فى مكان السيّئة الحسنة » .\r\nتفسير :\r\nوَ مَآ أَرْسَلْنَا فِى قَرْيَةٍ مِّنْ نَّبِىٍّ إِلَّآ أَخَذْنَآ أَهْلَهَا بِالْبَأْسَآءِ وَ الضَّرَّآءِ لَعَلَّهُمْ يَضَّرَّعُونَ\r\nاين آيه و آيهء بعد ، اشاره است به سنّت جاريهء الهى دربارهء طايفهء بشرى در مرحلهء توجيه تكاليف كلّى به آنها و مخالفت آنها و عكس‌العمل خدا با مخالفان . و آن سنّت اين است كه خدا پس از عرضهء تكاليف به‌واسطهء پيامبران ، در آغاز محيط زندگى را بر بشرها تنگ مىگيرد شايد به اضطرار روى به خدا كنند ، و چون اعتنا نكردند بر قساوتشان مىافزايد و درهاى رفاه و نعمت را به روى آنها مىگشايد ، و اين مرحله را استدراج مىنامند .\r\nو چون به كمال غرور و شقاوت رسيدند به وسيلهء عذاب ناگهانى آنها را نابود مىسازد .\r\nو اين رفتار و سنّت الهى هم در فرد جارى است و هم در مجتمع .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمعناى آيه : و ما در هيچ شهر و روستايى پيامبرى نفرستاديم مگر آن كه پس از آن يا همراه آن مردم آن‌جا را به بأساء و ضرّاء گرفتار نموديم شايد به درگاه خدا بنالند .\r\nمراد از « بأساء » سختىها و ناراحتىهاى غير بدنى است مانند فقر مالى ، ناامنى محيط ، وقوع جنگ ، مرگ و مير اولاد و ارحام . و مراد از « ضرّاء » ناراحتى جسمى است نظير بيمارى ، ضعف ، نقص اعضا ، و با ، طاعون و نحو آنها . و اين مرحلهء امتحان و آزمايش است .\r\nو از انضمام آيهء بعد به لَعَلَّهُمْ يَضَّرَّعُونَ استفاده مىشود كه « لعلّ » دربارهء آنها تحقق نيافته و بر غفلت و شقاوتشان ادامه داده‌اند .\r\nثُمَّ بَدَّلْنَا مَكَانَ السَّيِّئَةِ الْحَسَنَةَ حَتَّى عَفَواْ\r\nيعنى : سپس به جاى ناراحتىها و سختىها ، راحتى و خوشى داديم تا آن‌گاه كه فزونى يافتند ، يعنى در نفوس و اولاد و افراد و اموال و وسايل زندگى زياد شدند .\r\nوَ قَالُواْ قَدْ مَسَّ ءَابَآءَنَا الضَّرَّآءُ وَ السَّرَّآءُ\r\nيعنى : پس از فزونى در عِدّه و عُدّه به جاى تنبّه و تذكر گفتند : بىترديد ، پدران ما را هم ناراحتىها و راحتىها و ضرر و نفع‌ها رسيد . يعنى عروض اين حوادث به اقتضاى طبع زندگى دنياست و گرنه دست قدرتى پشت پردهء حواس ما نيست كه اين حالات از ناحيهء او به منظور آزمايش ما باشد . و اين طرز فكر نهايت شقاوت است .\r\nفَأَخَذْنَاهُمْ بَغْتَةً وَ هُمْ لَايَشْعُرُونَ\r\nيعنى : پس ما آنها را به نحو ناگهانى گرفتيم در حالىكه بىاطلاع از وضع حال خود بودند .\r\nوَلَوْ أَنَّ أَهْلَ الْقُرَى آمَنُوا وَاتَّقَوا لَفَتَحْنَا عَلَيْهِمْ بَرَكَاتٍ مِنَ السَّماءِ وَالْأَرْضِ وَلكِن كَذَّبُوا فَأَخَذْنَاهُمْ بِمَا كَانُوا يَكْسِبُونَ « 96 » أَفَأَمِنَ أَهْلُ الْقُرَى أَنْ يَأْتِيَهُمْ بَأْسُنَا بَيَاتاً وَهُمْ نَائِمُونَ « 97 » أَوْ أَمِنَ أَهْلُ الْقُرَى أَنْ يَأْتِيَهُمْ بَأْسُنَا ضُحىً وَهُمْ يَلْعَبُونَ « 98 »\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nلغت و اعراب :\r\nبركات جمع بركت به معناى ثبوت و استقرار ، و كنايه از خيرات فزاينده است . أفأمن تقدم همزه بر عاطف به خاطر صدارت است . بأس : عذاب . بيات به معناى شب هنگام ، و هم نائمون حال است از فاعل « أمن » . ضحى : صبحگاه پس از بالا آمدن خورشيد .\r\nتفسير :\r\nوَ لَوْ أَنَّ أَهْلَ الْقُرَى ءَامَنُواْ وَ اتَّقَوْاْ لَفَتَحْنَا عَلَيْهِم بَرَكَاتٍ مِّنَ السَّمَآءِ وَ الْأَرْضِ\r\nيعنى : و اگر اهل شهرها و روستاها ايمان مىآوردند و تقوا مىورزيدند ، به اين معنا كه هر مجتمعى از مجامع انسانى ، در هر عصرى از اعصار ، به كتاب خود معتقد مىشدند و به شريعت خود عمل مىكردند ، بىترديد ما درهاى خيرات و بركات آسمان و زمين را بر آنها باز مىكرديم .\r\nبركات آسمان ، ابرها و برف و باران نافع ، تابش متناسب خورشيد ، وزش باد و نسيم احياگر ؛ و بركات زمين ، رشد معادن روى زمينى و زيرزمينى ، جوشش آب‌ها از كوه و هامون ، و رويش مطلوب گياهان و درختان و غير اينهاست .\r\nوَلكِن كَذَّبُواْ فَأَخَذْنَاهُمْ بِمَا كَانُواْ يَكْسِبُونَ\r\nيعنى : ولى هر مجتمعى در عصر خويش فرستادگان ما و وحى و شريعتشان را اعتقاداً يا عملًا تكذيب كردند ، پس ما آنها را به سزاى عملكردشان مؤاخذه و گرفتار نموديم .\r\nأَفَأَمِنَ أَهْلُ الْقُرَى أَن يَأْتِيَهُم بَأْسُنَا بَيَاتًا وَ هُمْ نَآئِمُونَ\r\nيعنى : پس آيا با توجه به غضب و عذاب ما بر گذشتگان ، اهل شهر و روستاها ايمن و خاطر جمع‌اند از اين‌كه عذاب ما شب هنگام به آنها رسد در حالى كه همه در خواب‌اند ؟\r\nيعنى مانند قوم عاد و قوم لوط و غير آنها .\r\nأَوَ أَمِنَ أَهْلُ الْقُرَى أَن يَأْتِيَهُمْ بَأْسُنَا ضُحًى وَ هُمْ يَلْعَبُونَ\r\nيعنى : و آيا اهل شهر و روستاها ايمن‌اند از اين‌كه عذاب ما در روز روشن به آنها رسد در حالى كه مشغول بازىاند ؟ يعنى در حالى كه همانند كودكان در حال غفلت و مشغول\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nلهو و لعب و ارتكاب گناهان كبيره‌اند .\r\nأَفَأَمِنُوا مَكْرَ اللَّهِ فَلَا يَأْمَنُ مَكْرَ اللَّهِ إِلَّا الْقَوْمُ الْخَاسِرُونَ « 99 » أَوَ لَمْ يَهْدِ لِلَّذِينَ يَرِثُونَ الْأَرْضَ مِنْ بَعْدِ أَهْلِهَا أَنْ لَوْ نَشَاءُ أَصَبْنَاهُمْ بِذُنُوبِهِمْ وَنَطْبَعُ عَلَى قُلُوبِهِمْ فَهُمْ لَايَسْمَعُونَ « 100 »\r\nلغت و اعراب :\r\nأفأمنوا به‌تقدير « فأأمنوا » . مكر : فريب . و مكر خدا مقابلهء او با فريب يا عملى شبيه فريب انسان است . أ و لم يهد به معناى « أ و لم‌يبيّن » و فاعل آن « ما ذكرنا من قصص الماضين » و للّذين متعلق به آن است . أن لو نشاء به‌تقدير « أنّ الشأن لو نشاء » مفعول « لم يهد » و تقدير كلام اين است : « أ و لم يبيّن لهؤلاء المشركين ما ذكرنا من قصص الماضين و عذابهم أنّا قادرون على مؤاخذتهم » .\r\nتفسير :\r\nأَفَأَمِنُواْ مَكْرَ اللَّهِ فَلَا يَأْمَنُ مَكْرَ اللَّهِ إِلَّا الْقَوْمُ الْخَاسِرُونَ\r\nيعنى : پس آيا آنها از مكر و فريب خدا ايمن‌اند ، از مؤاخذه و عذاب ناگهانى خدا كه در مقابل طغيان‌هايشان مىرسد ؟ شبيه كار فريبى كه غفلتاً و بدون اطلاع انجام مىگيرد . و هرگز كسى خود را از مكر خداوند ايمن نمىداند مگر گروه زيانكاران ، يعنى انسان‌هاى شقى و اهل دوزخ كه در مقام معامله و تجارت معنوى ، نفوس و اموال خود را با دوزخ معامله مىكنند .\r\nأَوَ لَمْ يَهْدِ لِلَّذِينَ يَرِثُونَ الْأَرْضَ مِن‌م بَعْدِ أَهْلِهَا أَن لَّوْ نَشَآءُ أَصَبْنَاهُم بِذُنُوبِهِمْ وَنَطْبَعُ عَلَى قُلُوبِهِمْ فَهُمْ لَايَسْمَعُونَ\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nيعنى : و آيا براى كسانى كه اين زمين را پس از هلاك گذشتگان آن وارث مىشوند ، آنچه ما ذكر كرديم از عذاب و سرگذشت وخيم آنان ، اين حقيقت را روشن نمىكند كه اگر بخواهيم با آنها به سزاى گناهانشان برخورد سخت مىكنيم و بر دل‌هاى آنها مهر شقاوت مىزنيم به طورى كه هرگز پس از آن كلام حق را نشنوند ؟\r\nتِلْكَ الْقُرَى نَقُصُّ عَلَيْكَ مِنْ أَنْبَائِهَا وَلَقَدْ جَاءَتْهُمْ رُسُلُهُمْ بِالْبَيِّنَاتِ فَمَا كَانُوا لِيُؤْمِنُوا بِمَا كَذَّبُوا مِن قَبْلُ كَذلِكَ يَطْبَعُ اللَّهُ عَلَى قُلُوبِ الْكَافِرِينَ « 101 » وَمَا وَجَدْنَا لأَكْثَرِهِمْ مِنْ عَهْدٍ وَإِنْ وَجَدْنَا أَكْثَرَهُمْ لَفَاسِقِينَ « 102 »\r\nلغت و اعراب :\r\nتلك القرى مبتداء موصوف و نقصُّ خبر آن است . مِن قبل به‌تقدير « من قبل مجىء الرسل » است . من عهد يعنى : من وفاء عهد . ضمير هُم در دو مورد راجع به كفّار مزبور يا مطلق انسان‌هاى مكلّف است . إن وجدنا ، « إن » مخفّفهء از مثقّله است به‌قرينهء لام در خبر ، به‌تقدير « انّ الشأن » .\r\nتفسير :\r\nتِلْكَ الْقُرَى نَقُصُّ عَلَيْكَ مِنْ أَنْبَآئِهَا وَ لَقَدْ جَآءَتْهُمْ رُسُلُهُم بِالْبَيِّنَاتِ فَمَا كَانُواْ لِيُؤْمِنُواْ بِمَا كَذَّبُواْ مِن قَبْلُ\r\nيعنى : آن مجتمعات انسانى كه ذكر شد ، ما برخى از اخبار آنها را بر تو بازگو مىكنيم ، و حقيقت اين است كه پيامبرانشان براى آنها بيّنات آوردند ( يعنى همواره در طول تاريخ چنين بوده كه پيامبرانشان ادلّه‌اى روشن از اصول و فروع شريعت را بر آنها\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nعرضه مىداشتند ) ولى آنها هرگز حاضر نبودند كه به آنچه از پيش تكذيب كرده بودند ايمان بياورند .\r\nكَذَ لِكَ يَطْبَعُ اللَّهُ عَلَى قُلُوبِ الْكَافِرِينَ\r\nيعنى : خداوند اين‌چنين بر دل‌هاى كافران مهر شقاوت مىزند . مراد اين است كه تكذيب آيات الهى از پيش و از نخستين روز دعوت‌هاى انبيا سبب شده كه خدا مهر شقاوت بر دل‌هاى كافران بنهد تا در حالت انكار سابقشان بمانند و هربار كه به سوى آنها بيّنات و شرايع بيايد تكذيب نمايند .\r\nوَ مَا وَجَدْنَا لِأَكْثَرِهِمْ مِّنْ عَهْدٍ وَ إِن وَجَدْنَآ أَكْثَرَهُمْ لَفَاسِقِينَ\r\nيعنى : و ما براى بيشتر آنها ، همان كفّار ياد شده يا مطلق مردم مورد تكليف ، عهدى و پيمانى نيافتيم . يعنى در مقابل پيمان‌هايى كه با مسلمين مىبستند ، و يا در برابر پيمان‌هايى كه با آنها به دست پيامبران و به وسيلهء خرد و عقولشان بستيم وفايى نيافتيم ، بلكه حقيقت اين است كه ما اكثرشان را فاسق و خارج از طاعت خود يافتيم ، خواه در پيمان‌ها و خواه در غير آنها .\r\n\r\n[ داستان موسى ( ع ) 
  ]\r\nثُمَّ بَعَثْنَا مِنْ بَعْدِهِمْ مُوسَى بِآيَاتِنَا إِلَى فِرْعَوْنَ وَمَلَئِهِ فَظَلَمُوا بِها فَانْظُرْ كَيْفَ كَانَ عَاقِبَةُ الْمُفْسِدِينَ « 103 » وَقَالَ مُوسَى يَا فِرْعَوْنَ إِنِّي رَسُولٌ مِنْ رَبِّ الْعَالَمِينَ « 104 » حَقِيقٌ عَلَى أَنْ لَاأَقُولَ عَلَى اللَّهِ إِلَّا الْحَقَّ قَدْ جِئْتُكُمْ بِبَيِّنَةٍ مِنْ رَبِّكُمْ فَأَرْسِلْ مَعِيَ بَنِي إِسْرَائِيلَ « 105 » قَالَ إِنْ كُنْتَ جِئْتَ بِآيَةٍ فَأْتِ بِهَا إِنْ كُنْتَ مِنَ الصَّادِقِينَ « 106 » فَأَلْقَى عَصَاهُ فَإِذَا هِيَ ثُعْبَانٌ مُبِينٌ « 107 » وَنَزَعَ يَدَهُ فَإِذَا هِيَ بَيْضَاءُ لِلنَّاظِرِينَ « 108 »\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nتفسير :\r\nثُمَّ بَعَثْنَا مِن‌م بَعْدِهِم مُّوسَى بَايَاتِنَآ إِلَى فِرْعَوْنَ وَ مَلَإِيْهِ\r\nموسى بن عمران سومين پيامبر و رسول از پيامبران و رسولان اولواالعزم بشر ، يعنى صاحب شريعت مستقل و كتاب آسمانى شامل احكام و معارف دينى است ، و كتاب او تورات است كه بزرگترين كتاب‌هاى آسمانى و مفصل‌ترين آنهاست ، و در قرآن كريم از تورات يادِ مكرّر و تعريف فراوان شده است . و مراد از آياتى كه اين‌جا ذكر شده آيات و معجزات نُه گانهء موسى است كه در آيهء 101 اسراء و 12 نمل اشاره شده است .\r\nمعناى آيه : پس از پيامبران نام‌برده كه نوح و هود و صالح و لوط و شعيب بودند ، يا پس از امّت‌هاى مذكور منقرض شده ، موساى پيامبر را همراه آيات خود ( يعنى معجزاتى كه در موارد زيادى از اين كتاب ذكرى از آنها رفته كه اهم و نخستين آنها عصا و يد بيضاء است ) به سوى فرعون و سران و اشراف قوم او برانگيختيم و فرستاديم .\r\nفرعون لقب عام شاهان مصر است كه فراعنه گفته مىشوند ، نظير كسرى و اكاسره لقب شاهان فارس ، و قيصر و قياصره لقب شاهان روم ، و خاقان و خواقنه لقب سلاطين چين . و اين فرعون ظاهراً همان فرعون زمان يوسف پيامبر است كه در فاصلهء چهارصد سال ميان دو پيامبر عمر كرده است . و بعثت موسى به سوى همهء مردم عصر بود و ذكر مَلَأ براى تأثيرات وجودى آنها و تبعيت ديگران از آنهاست .\r\nفَظَلَمُواْ بِهَا فَانْظُرْ كَيْفَ كَانَ عَاقِبَةُ الْمُفْسِدِينَ\r\nيعنى : پس آنان به آيات ما ستم كردند . آنها را نپذيرفتند و مفاهيم حقايق آن را در خود و جامعه پياده نكردند . پس بنگر كه سرانجام كار فسادانگيزان چگونه شد . يعنى به چشم سر آثار باقىماندهء طاغيان را ، و به چشم دل عواقب سوء آنها و شمول غضب خدا را بنگر .\r\nوَ قَالَ مُوسَى يَا فِرْعَوْنُ إِنِّى رَسُولٌ مِّن رَّبِّ الْعَالَمِينَ\r\nو حال آغاز داستان تفصيلى موسى و فرعون و قوم اوست . يعنى : و موسى به‌فرعون گفت : اى فرعون ، بىترديد من فرستادهء پروردگار جهانيانم . توصيف خداوند به وصف « ربّ العالمين » به لحاظ اين است كه فرعونيان معتقد بودند به وثنيّت و تعدد ارباب . يعنى هر\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nنوعى از انواع مخلوقات را ربّى است مستقل و متكفّل تربيت و تكامل او هرچند همهء ارباب مخلوق خداوند بزرگ‌اند . و موسى در آغاز دعوت خود هدف اصلى رسالت را در اين توصيف بيان نمود كه همهء موجودات جهان از اجناس و انواع و اصناف و افراد زير نظر و تربيت مستقل و بدون شريك خداى بزرگ قرار دارند .\r\nحَقِيقٌ عَلَى أَن لَّآأَقُولَ عَلَى اللَّهِ إِلَّا الْحَقَّ قَدْ جِئْتُكُم بِبَيِّنَةٍ مِّن رَّبِّكُمْ فَأَرْسِلْ مَعِىَ بَنِى إِسْرَآئِيلَ\r\nبنى اسرائيل سابقهء سكونت در سرزمين بيت‌المقدس داشتند و چون يوسف بن يعقوب به مصر آمد و پس از چند سالى به سلطنت مصر رسيد و پدر و مادر و ارحام خود را به مصر طلبيد ، بنى اسرائيل در مصر زير سايهء حكومت او گرد آمده زياد گشتند و پس از ارتحال يوسف و به واسطهء تسلّط يكى از فراعنه بر مصر و دعوى الوهيت و ربوبيت او و مخالفت بنىاسرائيل با ادعاى او ، عرصه بر بنىاسرائيل در آن‌جا تنگ شد به گونه‌اى كه مشهور است و قرآن كريم نيز از آن صحنهء ستم و فاجعهء مظلوميت آنان مكرراً ياد كرده است .\r\nفرعونيان و قبطيان آنها را به بردگى گرفتند ، مردانشان را به نوكرى و زنانشان را به كنيزى .\r\nخداوند موسى را مبعوث كرد و مأمور نمود كه بنىاسرائيل را از چنگال فرعونيان درآورد و به موطن اصلى خويش بازگرداند .\r\nمعناى آيه : موسى پس از دعوى رسالت ، به فرعون گفت : بر من لازم و واجب است ، يعنى به حكم عقل و قضاوت خرد ، كه بر خداوند و از جانب او جز حق نگويم . بىترديد من از جانب پروردگارتان حجت و دليل روشنى آورده‌ام ، يعنى دليل بر نبوت خود و اثبات توحيد در الوهيت و ربوبيت ، و مراد معجزاتى است كه همراه داشته است . پس بايد بنىاسرائيل را كلًاّ رهاسازى و همراه من بفرستى . و اين كلام آغاز كار موسى و پيشنهاد نجات بنىاسرائيل است .\r\nقَالَ إِن كُنتَ جِئْتَ بَايَةٍ فَأْتِ بِهَآ إِن كُنتَ مِنَ الصَّادِقِينَ\r\nيعنى : فرعون گفت : اگر دليل و برهانى آورده‌اى پس بياور ، يعنى ظاهر كن و نشان ده اگر از راستگويانى . جملهء شرطيهء اول با شرط و جزا ، جزاء جملهء شرطيهء دوم است .\r\nفَأَلْقَى عَصَاهُ فَإِذَا هِىَ ثُعْبَانٌ مُّبِينٌ\r\nنسب اصلى عصاى موسى به شاخه‌اى از درخت آس بهشتى مىرسد كه چون آدم\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nابوالبشر طبق دستور خدا ، از بهشت بالا عزم هبوط به سرزمين دنيا نمود آن را همراه خود آورد ، و پس از ارتحال او در دست اوصياى او از فرزندانش بود تا به شعيب پيامبر رسيد ، و چون موسى سال‌هاى شبانى خود را براى شعيب سپرى نمود و با عائله و اموال خود عازم مصر گرديد براى استفاده در سفر و خاصه براى حفاظت گوسفندانش عصايى از پدر عيال خود طلبيد .\r\nگفته‌اند : شعيب را چهل عدد عصا بود كه از هر يك در موقعى استفاده مىكرد و همه را در محل معينى نگه مىداشت . به موسى گفت : يكى از آن عصاها را برگير . موسى تا دست به سوى عصايى دراز كرد عصايى از ميان آنها خود در قبضهء موسى قرار گرفت . چون شعيب آن را ديد گفت : آن را بگذار و عصاى ديگرى برگير . بار دوم و سوم نيز همان عصا به دست موسى افتاد و شعيب هم راضى شد و آن همان عصاى آس بهشتى بود .\r\nموسى با همسر و عائله و مواشى روانهء مصر شد . در ميان راه گرفتار ناراحتى و سرما شدند . موسى به سراغ آتشى كه از دور ديد رفت ، به محلى رسيد كه آن‌جا به گفتهء قرآن ، وادى مقدّس و با ميمنت بود و درختِ آن همان شجرهء مباركه . موسى نخستين‌بار صداى تكلّم خدا را از آن درخت شنيد و مأمور شد عصاى خود را بر زمين افكند . اين بار ، شجرهء آس ، مبدّل به‌جاندارى مخوف گرديد كه موسى از ترس فرار كرد .\r\nمعناى آيه : پس از آن كه فرعون طلب معجزه كرد ، موسى عصاى خود را بيفكند ، پس به ناگاه آن عصا اژدهايى آشكار گرديد . يعنى آن چوب كه روح نباتى را هم از دست داده بود ، مبدّل به جاندارى حقيقى و مارى عظيم‌الجثّه و متحرك شد كه در برابر چشم همه ، ظهورى آشكار داشت ، نه مانند ريسمان‌ها و عصاهاى سحره كه بدون واقعيت چشم‌ها را جادو مىكرد .\r\nبايد دانست كه خداوند معجزهء مار شدن عصا را سه بار به دست موسى تحقق بخشيده .\r\nابتدا در وادى سينا در مقام انتخاب او به نبوت و بذل معجزه ، كه به صورت « جانّ » يعنى مار كوچك درآمد ، چنان‌كه در سورهء نمل آيهء 10 و قصص آيهء 31 آمده است . دوم در مقام دعوى نبوت در برابر فرعون ، كه به صورت ثعبان درآمد ، چنان‌كه در اين آيه و آيهء 32 شعراء ذكر شده . سوم در مقام مقابله با ساحران در ملأ عام و انبوه مردم ، كه در اين‌جا\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبه عنوان « تَلْقَفُ ما يَأفكون » ذكر گرديده ، و شايد در اين صحنه چند برابر ثعبان ظهور كرده كه ثعبان‌هاى آنها را بلعيده ، چنان‌كه در اين سوره آيهء 117 و سورهء طه آيهء 69 و سورهء شعراء آيهء 45 آمده . و اما معجزهء يد بيضا در دو نوبت يعنى در مقام اول و دوم تحقق يافته است .\r\nوَ نَزَعَ يَدَهُ فَإِذَا هِىَ بَيْضَآءُ لِلنَّاظِرِينَ\r\nيعنى : و دست بيرون كشيد پس به ناگاه دستش سفيد و نورانى براى ناظران بود .\r\nموسى عليه السلام ابتدا دست در گريبان يا زير بغل يا زير لباس خود كرد و از آن‌جا به قصد اظهار معجزه بيرون آورد كه همانند قوىترين نور مىدرخشيد .\r\n\r\n[ مردم فريبى فرعون 
  ]\r\nقَالَ الْمَلَأُ مِنْ قَوْمِ فِرْعَوْنَ إِنَّ هذَا لَسَاحِرٌ عَلِيمٌ « 109 » يُرِيدُ أَنْ يُخْرِجَكُمْ مِنْ أَرْضِكُمْ فَمَاذَا تَأْمُرُونَ « 110 » قَالُوا أَرْجِهِ وَأَخَاهُ وَأَرْسِلْ فِي الْمَدَائِنِ حَاشِرِينَ « 111 » يَأْتُوكَ بِكُلِّ سَاحِرٍ عَلِيمٍ « 112 » وَجَاءَ الْسَّحَرَةُ فِرْعَوْنَ قَالُوا إِنَّ لَنا لَأَجْراً إِنْ كُنّا نَحْنُ الْغالِبينَ « 113 » قَالَ نَعَمْ وَإِنَّكُمْ لَمِنَ الْمُقَرَّبِينَ « 114 »\r\nلغت و اعراب :\r\nأرجأ الشىءَ مهموز اللّام است و ثلاثى ندارد ، يعنى تأخير انداخت آن را . أرجه اصلش « أرجئهُ » است ، همزه را حذف كرده‌اند « 1 » و ضمير آن به موسى برمىگردد .\r\nتفسير :\r\nقَالَ الْمَلَأُ مِن قَوْمِ فِرْعَوْنَ إِنَّ هذَا لَسَاحِرٌ عَلِيمٌ\r\n\r\n\r\n","description":"","footnote":"\r\n( 1 ) . چون گفته‌اند اسكان هاء ضمير جايز نيست ؛ پس اين هاء ، هاء سكت است و هاء ضمير ، محذوف است .\r\n","page_name":" 95 ","page_number":95},
  {"content":"\r\n\r\nيعنى : سران و اشراف از قوم فرعون گفتند : بىترديد اين مرد جادوگر دانايى است . ظاهر آيه اين است كه اظهار اين دو معجزه ، در نزد فرعون و رؤساى كشور و اشراف قوم او كه عادةً در نزد سلاطين اجتماع مىكنند واقع شده است . و در آغاز رؤسا و اشراف ، ميان خود استقلالًا يا به دستور فرعون به تبادل نظر پرداخته‌اند و اين دو آيه در بيان حال آنهاست .\r\nيُرِيدُ أَن يُخْرِجَكُم مِّنْ أَرْضِكُمْ فَمَاذَا تَأْمُرُونَ\r\nيعنى : اين شخص قصد دارد شما را از سرزمينتان بيرون كند ، پس حال چه امر مىكنيد ؟ معلوم مىشود مَلَأ فرعون در اين اعتقاد بودند كه موسى و برادرش مىخواهند بنىاسرائيل را با جادوهاى خود جلب كنند و آنها را وحدت و تقويت بخشند و برضدّ دولت فرعونى بشورانند ، فرعون را ساقط كنند ، سران آنها را از مصر بيرون نمايند و خود بر مسند حكومت بنشينند . و پس از تبادل نظر در راه چارهء اين امر ، كه آيا آنها را بكشند يا تبعيد نمايند ، فكرشان به آن‌جا رسيد كه مطلب زير را به فرعون پيشنهاد كنند .\r\nقَالُواْ أَرْجِهْ وَ أَخَاهُ وَ أَرْسِلْ فِى الْمَدَآئِنِ حَاشِرِينَ يَأْتُوكَ بِكُلِّ سَاحِرٍ عَلِيمٍ\r\nيعنى : مَلأ به فرعون گفتند كه كار او و برادرش را به تأخير انداز و حاشرين را ، يعنى گردآوران و مأموران دربار و اطلاعات را كه مىتوانند از شهرها جادوگران را گردآورند ، گسيل دار تا هر ساحر و جادوگر دانا و متخصص اين فن را در دربارت حاضر سازند .\r\nوَ جَآءَ السَّحَرَةُ فِرْعَوْنَ قَالُواْ إِنَّ لَنَا لَأَجْرًا إِن كُنَّا نَحْنُ الْغَالِبِينَ ، قَالَ نَعَمْ وَ إِنَّكُمْ لَمِنَ الْمُقَرَّبِينَ\r\nيعنى : پس از تلاش حاشران ، جادوگران به نزد فرعون آمدند و دربارهء كار مهم و عظيم مقابله و مبارزه با مدعيان نبوت ، به فرعون گفتند : اگر ما در اين ميدان نبرد پيروز گشتيم ، آيا براى ما پاداش مهمى خواهد بود ؟ فرعون گفت : آرى ، و علاوه بر آن شما مسلّماً از مقربان دربار خواهيد شد .\r\nقَالُوا يَامُوسَى إِمَّا أَنْ تُلْقِيَ وَإِمَّا أَنْ نَكُونَ نَحْنُ الْمُلْقِينَ « 115 » قَالَ أَلْقُوا فَلَمّا أَلْقَوْا سَحَرُوا أَعْيُنَ النَّاسِ وَاسْتَرْهَبُوهُمْ وَجَاءُو بِسِحْرٍ عَظِيمٍ « 116 »\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nلغت و اعراب :\r\nفلمّا ألقوا اصلش « ألقَيُوا » است كه ياء لام‌الفعل افتاده . استرهبه : ترسانيد او را .\r\nتفسير :\r\nقَالُواْ يَامُوسَى إِمَّآ أَن تُلْقِىَ وَ إِمَّآ أَن نَّكُونَ نَحْنُ الْمُلْقِينَ\r\nيعنى : ساحران گفتند : اى موسى ، يا تو بايد بيفكنى يا ما افكننده باشيم . اين گفتار از آنان كه تا حدى مؤدبانه است به منظور مخيّر كردن موسى است در شروع به افكندن وسايل جادو كه از موسى جز عصاى كوچكى نبود و از آنها انبوهى از چوب و ريسمان و غيره . و ظاهر سخن ساحران اين است كه مطمئن به پيروزى خود بودند خواه موسى شروع كند يا آنها .\r\nقَالَ أَلْقُواْ فَلَمَّآ أَلْقَوْاْ سَحَرُواْ أَعْيُنَ النَّاسِ وَ اسْتَرْهَبُوهُمْ وَ جَآءُو بِسِحْرٍ عَظِيمٍ\r\nيعنى : موسى به آنها گفت : شما بيفكنيد . پس چون افكندند ( يعنى وسايل و ابزارهاى جادوى خود را كه شامل انبوهى از طناب‌هاى ضخيم و باريك و عصاها و چوب‌هاى نازك و غليظ بود ، و به مجرد افتادن در مرآى مبارزه ) ديدگان مردم را جادو كردند و همه را ترسانيدند ، يعنى در دلشان از راه جادو رعب و هراس ايجاد كردند . و گفته شده همهء ميدان وسيعِ آماده شده براى اين عمل مملوّ از مار و اژدها و حيوانات بزرگ و كوچك موهوم و وحشتناكى گرديد كه همه در حركت افتادند و دور يكديگر و اطراف ميدان مىچرخيدند ، و بدين وسيله مردم را ترسانيدند و جادويى بزرگ به‌صحنه آوردند .\r\nوَأَوْحَيْنَا إِلَى مُوسَى أَنْ أَ لْقِ عَصَاكَ فَإِذَا هِيَ تَلْقَفُ مَا يَأْفِكُونَ « 117 » فَوَقَعَ الْحَقُّ وَبَطَلَ مَاكَانُوا يَعْمَلُونَ « 118 » فَغُلِبُوا هُنَالِكَ وَانْقَلَبُوا صَاغِرِينَ « 119 » وَأُلْقِيَ الْسَّحَرَةُ سَاجِدِينَ « 120 » قَالُوا آمَنَّا بِرَبِّ الْعَالَمِينَ « 121 » رَبِّ مُوسَى وَهَارُونَ « 122 »\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nلغت و اعراب :\r\nلقف الشىءَ - از باب عَلِم - : او را به سرعت گرفت . أفك - از باب عَلِم و ضَرَب - : دروغ گفت .\r\nتفسير :\r\nوَأَوْحَيْنَا إِلَى مُوسَى أَنْ أَ لْقِ عَصَاكَ فَإِذَا هِىَ تَلْقَفُ مَا يَأْفِكُونَ\r\nيعنى : پس از آن كه جادوهاى ساحران چشم‌ها را جادو و دل‌ها را بيمناك نمود ، ما به‌موسى وحى كرديم كه عصاى خود را در برابر آنها بيفكن . و بىترديد در آن حال توجه همه معطوف به موسى و وسايل مبارزهء او بود . پس چون بيفكند ، به ناگاه آنچه را كه سحره به دروغ ساخته بودند همه را مىربود و مىبلعيد . يعنى به ناگاه عصا اژدهاى عظيمى شد و شروع به بلعيدن نمود و آنچه را كه در مرأى و منظر قرار داده بودند يعنى اعيان حقيقى نامرئى اشيا و صور موهومى مرئى ، همه را مىبلعيد و در نتيجه مواد اوليّه هم در شكم اژدها رفت و نابود شد و از اين رو چون موسى عصا را برگرفت چيزى در صحنهء مبارزه نماند . و به همين خاطر بود كه جادوگران دانستند كه مسألهء عصا جادو نيست ، زيرا در جادو پس از بطلان صورت‌هاى موهوم يا عادىشدن چشم‌هاى مسحور ، مواد اوليهء اشيا باقى مىماند .\r\nفَوَقَعَ الْحَقُّ وَ بَطَلَ مَاكَانُوا يَعْمَلُونَ\r\nيعنى : حق واقع و آشكار شد و آنچه سحره از شئون سحر و فنون جادو انجام داده بودند در انظار منصفان حضار باطل گرديد و معلوم شد فرعون را در ربوبيت جهان نقشى نيست .\r\nفَغُلِبُوا هُنَالِكَ\r\nيعنى : پس فرعون و ياران او و جادوگران در آن‌جا مغلوب شدند . مراد از آن‌جا محل حدوث آن حادثهء بزرگ تاريخى است كه از نظر انبوه جمعيت و رو به رو شدن دو طرف نامتقابل ، يكى دو فرد عادى با لباس و زىّ متعارف ، و ديگرى دولت مقتدر متصرف در همهء كرهء زمين با پيش‌بينى جمع‌آورى ساحران شهرها و تعيين روز عيد براى مقابله و حضور قاطبهء مردم مركز و برخى شهرستان‌ها ، بىسابقه بوده است .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\n[ ساحران پاكدل 
  ]\r\nوَانْقَلَبُوا صَاغِرِينَ\r\nيعنى : و آنها همگى در برابر پيامبر حق و ادعاى حق و معجزه و برهان حق منقلب شدند و جزء خوارها و زبون‌ها و كوچكان گشتند .\r\nوَ أُلْقِىَ السَّحَرَةُ سَاجِدِينَ قَالُوا آمَنَّا بِرَبِّ الْعَالَمِينَ رَبِّ مُوسَى وَهَارُونَ\r\nيعنى : و ساحران به حال سجده افكنده شدند . اين تعبير براى اين است كه عظمت حادثه و ظهور جلال خدا و قدرت شگفت‌آور عصا و نابودى ناگهانى جادوها به‌گونه‌اى بود كه گويى آنها را به قهر و جبر به حال سجده در افكند . و در همان‌جا در برابر فرعون متكبر و همهء تماشاگران گفتند : ما به پروردگار جهانيان ايمان آورديم كه همان پروردگار موسى و هارون است . و گفته شده كه نخست موسى و هارون به‌شكرانهء پيروزى به سجده افتادند و سحره سجده را از آنها آموختند .\r\nقَالَ فِرْعَوْنُ آمَنْتُمْ بِهِ قَبْلَ أَنْ آذَنَ لَكُمْ إِنَّ هذَا لَمَكْرٌ مَكَرْتُمُوهُ فِي الْمَدِينَةِ لِتُخْرِجُوا مِنْهَا أَهْلَهَا فَسَوْفَ تَعْلَمُونَ « 123 » لَأُقَطِّعَنَّ أَيْدِيَكُمْ وَأَرْجُلَكُمْ مِنْ خِلَافٍ ثُمَّ لَأُصَلِّبَنَّكُمْ أَجْمَعِينَ « 124 » قَالُوا إِنَّا إِلَى رَبِّنَا مُنْقَلِبُونَ « 125 » وَمَا تَنْقِمُ مِنَّا إِلَّا أَنْ آمَنَّا بِآيَاتِ رَبِّنَا لَمَّا جَاءَتْنَا رَبَّنَا أَفْرِغْ عَلَيْنَا صَبْراً وَتَوَفَّنَا مُسْلِمِينَ « 126 »\r\nلغت و اعراب :\r\nآمنتم به اخبار متضمّن استفهام انكارى است ، و يا استفهام است به حذف همزهء استفهام ، و مرجع ضمير به خدا يا موسى است . مكرتموه مرجع ضمير جمع ، موسى و سحره است .\r\nقطّع الشىءَ : پاره پاره كرد آن را . صلّب اللّصَّ : به دار آويخت دزد را . نقم الأمرَ من فلان - از باب ضَرَب و عَلِم - : عيب گرفت و مكروه داشت آن كار را از او . أن امنّا مفعول « تنقم » . أفرغ\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nالماءَ : ريخت آب را .\r\nتفسير :\r\nقَالَ فِرْعَوْنُ آمَنْتُمْ بِهِ قَبْلَ أَنْ آذَنَ لَكُمْ إِنَّ هذَا لَمَكْرٌ مَكَرْتُمُوهُ فِى الْمَدِينَةِ لِتُخْرِجُوا مِنْهَا أَهْلَهَا فَسَوْفَ تَعْلَمُونَ\r\nيعنى : فرعون به لحن استفهام انكارى گفت : آيا پيش از آن كه من به شما اجازه دهم به موسى يا به خداى او ايمان آورديد ؟ بىترديد اين عمل نيرنگى است كه در اين شهر ميان خودتان ساخته‌ايد ، يعنى از پيش قرار داد كرده‌ايد كه او دعوت نبوت و اظهار معجزه كند و شما هم چون دعوت شويد پس از مبارزهء صورى تسليم شويد تا بنىاسرائيل را تقويت كنيد و قبطيان را كه صاحبان اصلى اين شهرند از آن بيرون نماييد . پس به زودى خواهيد دانست ، يعنى تصميم خاصى دربارهء شما مىگيرم .\r\nلَأُقَطِّعَنَّ أَيْدِيَكُمْ وَأَرْجُلَكُمْ مِنْ خِلَافٍ ثُمَّ لَأُصَلِّبَنَّكُمْ أَجْمَعِينَ\r\nيعنى : سوگند باد كه بىترديد دست‌ها و پاهاى شما را هر يك ، بر خلاف ديگرى - يكى را از سمت راست و يكى را از سمت چپ - خواهم بريد . و ذكر تقطيع اشاره به‌اعمال شدت در عذاب است . سپس شما را دسته‌جمعى به دار مجازات آويزان خواهم نمود .\r\nقَالُوا إِنَّا إِلَى رَبِّنَا مُنْقَلِبُونَ\r\nيعنى : ساحران تازه ايمان آورده در جواب تهديدات فرعون گفتند : بىترديد ما به‌سوى پروردگارمان بازمىگرديم . مرادشان اين است كه سرنوشت ما بالأخره اين است كه به سوى خدا بازمىگرديم ، پس ما را از تهديد تو چه باك است ؟ ! ممكن است اعتقاد اين گروه به معاد و بازگشت به سوى خدا از پيش بوده و از ترس فرعون اظهار نمىكردند ، و ممكن است از سخنان موسى و هارون و گفتگوهاى آنها با فرعون و ملأ حاصل شده باشد .\r\nوَمَا تَنْقِمُ مِنَّا إِلَّا أَنْ آمَنَّا بِآيَاتِ رَبِّنَا لَمَّا جَاءَتْنَا\r\nيعنى : بر ما عيب و ايرادى نمىگيرى جز اين را كه ما به آيات پروردگار خود هنگامى كه به ما رسيد و ثابت شد ايمان آورديم . مراد از آيات ، سخنان منطقى دو پيامبر و معجزات روشن آنهاست .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nرَبَّنَا أَفْرِغْ عَلَيْنَا صَبْراً وَ تَوَفَّنَا مُسْلِمِينَ\r\nيعنى : سحره پس از تهديدات فرعون رو به سوى خدا گفتند : پروردگارا ، بر ما صبر و استقامتى فراوان فرو ريز ، و روح ما را در حالى كه ما مسلمانيم به سوى خود برگير .\r\nدر تفاسير آمده كه فرعون ساحران را كه از خود فرعونيان بودند در كنار رود مصر به‌طرزى كه تهديد كرده بود مجازات نمود ، و موسى و هارون تا حدى آزادانه به‌سراغ قوم خود رفتند .\r\nوَقَالَ الْمَلَأُ مِنْ قَوْمِ فِرْعَوْنَ أَتَذَرُ مُوسَى وَقَوْمَهُ لِيُفْسِدُوا فِي الْأَرْضِ وَيَذَرَكَ وَآلِهَتَكَ قَالَ سَنُقَتِّلُ أَبْنَاءَهُمْ وَنَسْتَحْيِي نِسَاءَهُمْ وَإِنَّا فَوْقَهُمْ قَاهِرُونَ « 127 »\r\nلغت و اعراب :\r\nتذر : رها مىكنى . « 1 » تفسير :\r\nوَقَالَ الْمَلَأُ مِنْ قَوْمِ فِرْعَوْنَ أَتَذَرُ مُوسَى وَ قَوْمَهُ لِيُفْسِدُوا فِىالْأَرْضِ وَ يَذَرَكَ وَ آلِهَتَكَ\r\nظاهر آيات اين سوره و برخى از روايات اين است كه موسى و هارون پس از پيروزى بر فرعون در مصر ماندگار شدند و تا حد ميسور مشغول دعوت به توحيد و تعليم احكام شريعت خود يا شريعت پيشين بودند و طبعاً عمل به برنامه‌هاى دينى در ميان آنها - هرچند فى الجمله - ظاهر مىشد ، و از اين رو فرعون و ملأ از حدوث اين حركت مذهبى و قومى و سياسى در ميان بنىاسرائيل شديداً ناراحت بودند .\r\nمعناى آيه : و سران و اشراف از قوم فرعون به وى گفتند : آيا موسى و قوم او را رها مىكنى كه در سرزمين مصر افساد كنند و تو را و خدايان تو را ترك نمايند ؟ !\r\n\r\n\r\n","description":"","footnote":"\r\n( 1 ) . قاهرون خبر إنّ ، و فوقهم ظرف متعلّق به قاهرون است .\r\n","page_name":" 101 ","page_number":101},
  {"content":"\r\n\r\nگفته شده كه فرعونيان معتقد بودند بتان زمينى و ستارگان آسمانى معبودات فرعون و فرعون هم معبود اهل مصر است ، و يا آنها معبود مردم و فرعون معبود آنهاست ، و يا آن كه تنديس‌هاى فرعون در شهرها به عنوان رب‌ّاند و مردم در برابر آنها بايد خضوع كنند و فرعون رب الارباب است كه أَنَا رَبُّكُمُ الْأَعْلَى [ نازعات ، 24 
  ] گفته . و به هر تقدير بنىاسرائيل از ارباب اعراض كرده بودند و اين عمل و برخى از سخنانشان افساد محسوب مىشده است .\r\nقَالَ سَنُقَتِّلُ أَبْنَاءَهُمْ وَنَسْتَحْيِى نِسَاءَهُمْ وَإِنَّا فَوْقَهُمْ قَاهِرُونَ\r\nيعنى : فرعون گفت : به زودى پسران آنها را قتل عام مىكنيم يا به شدت و به طرز فجيع مىكشيم ، و زنانشان را زنده نگه مىداريم ، و حتماً ما در نفوس و قدرت و ثروت بالاتر از آنهاييم و از حيث سلطه و حكومت بر آنها قاهر و مسلّطيم . مرادش اين است كه پيروزى موسى در مقابل سَحَرهء ما اثرى ندارد ، بلكه همان رويّهء پيش از ظهور آنها را دربارهء بنىاسرائيل پياده مىكنيم .\r\nقَالَ مُوسَى لِقَوْمِهِ اسْتَعِينُوا بِاللَّهِ وَاصْبِرُوا إِنَّ الْأَرْضَ للَّهِ يُورِثُهَا مَنْ يَشَاءُ مِنْ عِبَادِهِ وَالْعَاقِبَةُ لِلْمُتَّقِينَ « 128 » قَالُوا أُوذِينَا مِنْ قَبْلِ أَنْ تَأْتِيَنَا وَمِنْ بَعْدِ مَا جِئْتَنَا قَالَ عَسَى رَبُّكُمْ أَنْ يُهْلِكَ عَدُوَّكُمْ وَيَسْتَخْلِفَكُمْ فِي الْأَرْضِ فَيَنْظُرَ كَيْفَ تَعْمَلُونَ « 129 »\r\nتفسير :\r\nقَالَ مُوسَى لِقَوْمِهِ اسْتَعِينُوا بِاللَّهِ وَاصْبِرُوا إِنَّ الْأَرْضَ للَّهِ\r\nيعنى : موسى در مقام تسليت و دلدارى و وعدهء پيروزى به قوم خود گفت :\r\nاستعانت بجوييد و يارى بطلبيد از خداوند و صبر ورزيد ، بىترديد اين زمين از آنِ\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nخداست . يعنى ملكيت حقيقى و مالكيت و حاكميت واقعى آن از آنِ اوست ، چه آن كه او آفريده و او نگه مىدارد و تدبير تكوينى آن را بر عهده دارد و حاكميت و مالكيت آن نيز از آنِ اوست .\r\nيُورِثُهَا مَنْ يَشَاءُ مِنْ عِبَادِهِ وَالْعَاقِبَةُ لِلْمُتَّقِينَ\r\nيعنى : و اين زمين و كرهء خاكى را به هركس كه مىخواهد از بندگانش به ارث مىدهد ، يعنى واگذار خواهد كرد . و عاقبت و سرانجام از آنِ پرهيزگاران است . اشاره به اين كه محتمل است اين زمين در اختيار شما قرار گيرد .\r\nاين كلام به معناى عام بدين معناست كه خداوند جهان آفرينش را طورى تنظيم كرده است كه همهء اجزاى آن به سوى كمال مطلوب خود در حركت است و اگر از مسير تكوينىاش منحرف نگردد طبعاً به‌تدريج بدان هدف كه سرانجام سير آن است مىرسد . و بنا بر اين ، هر فردى از افراد بشر يا هر مجتمع و گروهى از آنها كه جزئى از اجزاى اين عالم‌اند اگر خط سير سعادت تكوينى خود را طى كند و تقوا و پرهيز از خروج و انحراف نمايد ، عاقبت كار او نيز رسيدن به كمال مطلوب خواهد بود .\r\nقَالُوا أُوذِينَا مِنْ قَبْلِ أَنْ تَأْتِيَنَا وَمِنْ بَعْدِ مَا جِئْتَنَا\r\nيعنى : قوم موسى گفتند : اى موسى پيش از آن كه بيايى ( يعنى به عنوان رسالت الهى و نجات بنىاسرائيل ) ما اذيت و آزار ديديم . فرعونيان ما را شكنجه مىكردند ، پسران ما را سر مىبريدند و زنان ما را در استخدام خود زنده نگه مىداشتند . و پس از آن كه تو آمدى و رسالت خود را ابلاغ نمودى و آنها شكست خوردند بازهم ما در اذيت و آزار افتاده‌ايم .\r\nيعنى پس كو آن وعده‌ها كه به ما مىدادند كه پيامبرى به نام موسى مىآيد و بنىاسرائيل را از چنگال فرعونيان نجات مىبخشد ؟\r\nقَالَ عَسَى رَبُّكُمْ أَنْ يُهْلِكَ عَدُوَّكُمْ وَ يَسْتَخْلِفَكُمْ فِى الْأَرْضِ فَيَنْظُرَ كَيْفَ تَعْمَلُونَ\r\nيعنى : موسى اين بار نيز به عنوان تكرار وعدهء قبل و تقريب انطباق آن كلّى بر آنها گفت :\r\nاميد است كه پروردگار شما دشمنانتان را هلاك سازد و شما را در اين سرزمين جانشين آنها قرار دهد تا بنگرد شما چگونه رفتار مىكنيد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nوَلَقَدْ أَخَذْنَا آلَ فِرْعَوْنَ بِالسِّنِينَ وَنَقْصٍ مِنَ الثَّمَرَاتِ لَعَلَّهُمْ يَذَّكَّرُونَ « 130 » فَإِذَا جَاءَتْهُمُ الْحَسَنَةُ قَالُوا لَنَا هذِهِ وَإِنْ تُصِبْهُمْ سَيِّئَةٌ يَطَّيَّرُوا بِمُوسَى وَمَنْ مَعَهُ أَلَا إِنَّمَا طَائِرُهُمْ عِنْدَ اللَّهِ وَلكِنَّ أَكْثَرَهُمْ لَايَعْلَمُونَ « 131 »\r\nلغت و اعراب :\r\nسنين جمع « سَنَة » به معناى سال است و غالباً در سال قحطى استعمال مىشود . حسنة صفت است ، يعنى هر چيز نيكو و سرورآور از نِعَم و خوشىهاى بدنى و مالى و غيره . سيّئة مقابل حسنة است يعنى هر امر بد و حزن‌آور . تطيّر بالشىء و من الشىء : فال بد زد به آن . و طائر : چيزى كه به وسيلهء آن فال بد زنند مانند كلاغ و هدهد .\r\nتفسير :\r\nوَلَقَدْ أَخَذْنَا آلَ فِرْعَوْنَ بِالسِّنِينَ وَ نَقْصٍ مِنَ الثَّمَرَاتِ لَعَلَّهُمْ يَذَّكَّرُونَ\r\nاين آيه مبدأ اخبار از نزول غضب موعود خدا به فرعونيان است . يعنى : و حقيقت اين است كه آل فرعون را ، يعنى قوم و تابعان آيين او را ، به سال‌هاى قحطى مؤاخذه كرديم و دچار نموديم . يعنى به وسيلهء خشكسالىهاى پى در پى ارزاقشان را كم كرديم .\r\nو آنها را گرفتار كمبود ميوه‌جات يا مطلق حاصل اعم از حبوب و ميوه‌جات نموديم ، شايد متذكّر شوند .\r\nفَإِذَا جَاءَتْهُمُ الْحَسَنَةُ قَالُوا لَنَا هذِهِ وَ إِنْ تُصِبْهُمْ سَيِّئَةٌ يَطَّيَّرُوا بِمُوسَى وَمَنْ مَعَهُ\r\nيعنى : پس از ظهور آثار غضب خدا و روى آوردن قحطى كه طبعاً گاهى تنگى و گاهى فراخى بود آنها به جاى تنبّه و تذكّر ، به عناد و انواع مبارزه با موسى برخاستند كه در آيه به برخى از آن اشاره مىكند .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمعناى آيه : پس هنگامى كه حسنه به آنها مىرسيد ، يعنى باران رحمت ، وفور نعمت ، فراوانى ارزاق و سلامت مزاج‌ها ، مىگفتند : اين به خاطر خود ماست . يعنى به‌واسطهء قداست وجود و لياقت ذات و حسن نيّت و نكويى اعمال ماست . و اگر سيّئه‌اى به آنها مىرسيد ، مانند خشك‌سالى ، كمبود ارزاق ، مرگ و مير حيوانات و بيمارى و با و طاعون و غيره ، فال بد به موسى و شگون بد به يارانش مىزدند و همه را از شومى وجود و دعوت و برنامهء عملى او مىديدند .\r\nأَلَا إِنَّمَا طَائِرُهُمْ عِنْدَ اللَّهِ وَلكِنَّ أَكْثَرَهُمْ لَايَعْلَمُونَ\r\nيعنى : آگاه باشيد كه طائرشان نزد خداست . چيزى كه وسيلهء فال بد و سبب نزول بليّات و مصائب آنها مىشود گناهان خود آنهاست از كفر و شرك و عناد و عمل‌هاى حرام و گناهان كبيره كه همه در علم ازلى الهى و در لوح محفوظ ثابت است ، و لكن اكثر آنها به اين حقيقت توجه ندارند . يعنى برخى از اهل دقت و انصافشان اين حقيقت را مىدانند .\r\nوَقَالُوا مَهْمَا تَأْتِنَا بِهِ مِنْ آيَةٍ لِتَسْحَرَنَا بِهَا فَمَا نَحْنُ لَكَ بِمُؤْمِنِينَ « 132 » فَأَرْسَلْنَا عَلَيْهِمُ الطُّوفَانَ وَالْجَرَادَ وَالْقُمَّلَ وَالضَّفَادِعَ وَالدَّمَ آيَاتٍ مُفَصَّلَاتٍ فَاسْتَكْبَرُوا وَكَانُوا قَوْماً مُجْرِمِينَ « 133 »\r\nلغت و اعراب :\r\nمهما شرطيه است به معناى هر زمان يا هر چيز . طوفان : سيل فراگير ، و از هر چيزى انبوه آن . جراد : ملخ . قمّل : شپش شتر كه « كنه » گفته مىشود ، و « سوس » آفت گندم . ضفادع : جمع ضِفدِع مثل زِبرِج ، قورباغه .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\n[ گرفتارىهاى فرعونيان 
  ]\r\nتفسير :\r\nوَقَالُوا مَهْمَا تَأْتِنَا بِهِ مِنْ آيَةٍ لِتَسْحَرَنَا بِهَا فَمَا نَحْنُ لَكَ بِمُؤْمِنِينَ\r\nيعنى : و گفتند : اى موسى ، هر آيه‌اى براى ما بياورى كه ما را بدان جادو كنى ، هر چيزى كه به عنوان معجزه و نشانه‌هاى صدق دعوت خود و اثبات توحيد خداوند براى ما بياورى ، ما معتقديم كه آن جادوست و مىخواهى چشم و گوش ما را تسخير نمايى ، و از اين رو ما هرگز به تو ايمان آور نيستيم .\r\nفَأَرْسَلْنَا عَلَيْهِمُ الطُّوفَانَ وَالْجَرَادَ وَالْقُمَّلَ وَالضَّفَادِعَ وَالدَّمَ آيَاتٍ مُفَصَّلَاتٍ\r\nيعنى : پس ما طبق وعدهء سابق ، بر آنها طوفان و ملخ و شپش و قورباغه‌ها و خون را فرستاديم ، به صورت آيه‌ها و نشانه‌هاى مفصّل و جداگانه .\r\nمراد از « طوفان » سيل فراگير است كه همهء نهرها و خانه‌ها و مزارع و مراتع آنها را در خود فرو برد و قدرت استفاده از مساكن و كوچه‌ها را نداشتند و از توان كشت و زرع افتادند . و مراد از « جراد » ملخ‌هاى ريز و درشت نابود كننده‌اند كه كشت و زرع را مىخوردند و چيزى از سبزيجات و حبوبات را باقى نمىگذاشتند و بوته‌ها و درخت‌ها را از برگ و گل عريان مىكردند . و مراد از « قُمّل » شپش حيوانات است كه عمدتاً در شتر پيدا مىشود و به قدرى بوده كه سبب نابودى چهارپايان مىگرديد . و مراد از « ضفادع » قورباغه‌هاى ريز و درشت است كه حمله‌ور مىشدند و خانه‌ها و طاقچه‌ها و سفره‌ها و ظرف‌ها و داخل نان و آب مىشدند و همه را پر مىكردند . و مراد از « خون » آلوده شدن تمام آب‌هاست كه قطره‌اى آب صاف پيدا نمىكردند .\r\nاينها آيات مفصّلات بود ، يعنى روشن و واضح كه هر عاقلى مىدانست كه نشانهء قهر و غضب الهى و قدرت فوق بشرى است . و يا آن كه جدا جدا بود و هر يك به‌فاصلهء يك ماه ، و طول مدت هر يك قريب يك هفته بود .\r\nفَاسْتَكْبَرُوا وَكَانُوا قَوْماً مُجْرِمِينَ\r\nيعنى : پس تكبر ورزيدند و آنها گروهى گنهكار بودند . و اين جمله حكم كلّى است كه آيهء 135 فَلَمّا كَشَفْنَا عَنْهُمُ الْرِّجْزَ الى آخر ، مبيّن كيفيت آن است .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nوَلَمَّا وَقَعَ عَلَيْهِمُ الرِّجْزُ قَالُوا يَا مُوسَى ادْعُ لَنَارَبَّكَ بِمَا عَهِدَ عِنْدَكَ لَئِنْ كَشَفْتَ عَنَّا الْرِّجْزَ لَنُؤْمِنَنَّ لَكَ وَلَنُرْسِلَنَّ مَعَكَ بَنِي إِسْرَائِيلَ « 134 » فَلَمّا كَشَفْنَا عَنْهُمُ الْرِّجْزَ إِلَى أَجَلٍ هُمْ بَالِغُوهُ إِذَا هُمْ يَنْكُثُونَ « 135 »\r\nلغت و اعراب :\r\nبما عهد متعلّق است به ادع ، « باء » قسم و « ما » موصوله است و لئن‌كشفت لام قسم است و لنؤمننّ جواب است ، و تقدير كلام اين است : « ادع بحقّ ماالتزم به عندك من النبّوة ، أو إجابة الدعوة » . نَكَثَ العهد - از باب نَصَر - : نقض كرد و شكست آن را .\r\nتفسير :\r\nوَلَمَّا وَقَعَ عَلَيْهِمُ الرِّجْزُ قَالُوا يَا مُوسَى ادْعُ لَنَا رَبَّكَ بِمَا عَهِدَ عِنْدَكَ\r\nيعنى : و چون عذاب بر آنها واقع شد گفتند : اى موسى ، به حقّ آن عهدى كه خدا در نزد تو دارد ( كه تو پيامبر مرسل باشى يا دعاهايت را اجابت نمايد ) از پروردگارت براى ما بخواه . مراد اين است كه پس از ثبوت و ادامهء هر يك از آن عذاب‌ها درخواست زير را از او مىكردند .\r\nلَئِنْ كَشَفْتَ عَنَّا الْرِّجْزَ لَنُؤْمِنَنَّ لَكَ وَلَنُرْسِلَنَّ مَعَكَ بَنِى إِسْرَائِيلَ\r\nيعنى : سوگند ياد مىكنيم كه اگر اين عذاب را از ما بر طرف سازى حتماً به تو ايمان مىآوريم و بىترديد بنىاسرائيل را همراه تو مىفرستيم . با اين خوبى كه در حق ما مىكنى ، آن طور كه مىخواستى كه همهء بنىاسرائيل را رها كنيم و تحويلت دهيم تا آنها را به وطن اصلى خودشان بيت‌المقدس بازگردانى انجام مىدهيم .\r\nفَلَمّا كَشَفْنَا عَنْهُمُ الرِّجْزَ إِلَى أَجَلٍ هُمْ بَالِغُوهُ إِذَا هُمْ يَنْكُثُونَ\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nيعنى : و در هر نوبت چون به درخواست موسى عذاب را از آنها تا مدتى كه بايد بدان مىرسيدند برمىداشتيم باز هم آنها سوگند خود را مىشكستند .\r\nمراد از آن مدت ، زمان معيّنى است كه خود آنها هنگام درخواست تعيين مىكردند ، مثلًا مىگفتند : اگر خدا تا يك‌ماه عذاب را بردارد ايمان مىآوريم . و يا زمانى است كه موسى پس از درخواست آنها معين مىكرد ، مثلًا مىگفت : تا يك‌ماه خداوند عذاب را از شما برمىدارد . و به هر حال آنها سر موعد ، پيمان مىشكستند .\r\nفَانْتَقَمْنَا مِنْهُمْ فَأَغْرَقْنَاهُمْ فِي الْيَمِّ بِأَنَّهُمْ كَذَّبُوا بِآيَاتِنَا وَكَانُوا عَنْهَا غَافِلِينَ « 136 » وَأَوْرَثْنَا الْقَوْمَ الَّذِينَ كَانُوا يُسْتَضْعَفُونَ مَشَارِقَ الْأَرْضِ وَمَغَارِبَهَا الَّتِي بَارَكْنَا فِيهَا وَتَمَّتْ كَلِمَتُ رَبِّكَ الْحُسْنَى عَلَى بَنِي إِسْرَائِيلَ بِمَا صَبَرُوا وَدَمَّرْنَا مَاكَانَ يَصْنَعُ فِرْعَوْنُ وَقَوْمُهُ وَمَا كَانُوا يَعْرِشُونَ « 137 »\r\nلغت و اعراب :\r\nيمّ : دريا ، يا دريايى كه قعرش قابل درك نيست ، و نهر بزرگ از آب شيرين . بارك اللَّه لك و فيك و عليك : خداوند خير و بركت دهد تو را . دمَّره و دمَّرعليه : هلاك كرد او را . عرش - از باب ضَرَب و نَصَر : خانهء چوبين ساخت . عَرَش الكَرْمَ : شاخه‌هاى تاك را بر چوب‌بست نهاد . عَرَش البيت : خانه را بالا برد .\r\nتفسير :\r\nفَانْتَقَمْنَا مِنْهُمْ فَأَغْرَقْنَاهُمْ فِى الْيَمِّ بِأَنَّهُمْ كَذَّبُوا بِآيَاتِنَا وَكَانُوا عَنْهَا غَافِلِينَ\r\nيعنى : پس ما از آنها انتقام گرفتيم و آنها را در دريا يا رودى بزرگ و روان غرق كرديم\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبه خاطر آن كه آيات ما را تكذيب نمودند و از آنها غافل بودند .\r\nفاء « فانتقمنا » اشاره به اين است كه انتقام پس از اتمام حجت ، و ارفاق تام ، و پذيرش مكرّر درخواست رفع عذاب ، و نقض مكرّر سوگند ، و امتناع از ايمان و تسليم و ثبات ، و اصرار بر كفر و انكار صورت گرفت . و چون ظاهر تكذيب آيات با غفلت از آنها متنافى است ، پس مراد اين است كه تكذيب آيات به گونه‌اى بود كه گويى به كلّى از آنها غافل بودند . و يا آن كه ضمير مؤنّث « عنها » به نقمت يعنى انتقام برمىگردد ، يعنى آيات ما را انكار كردند و از انتقام هم غافل بودند .\r\nوَأَوْرَثْنَا الْقَوْمَ الَّذِينَ كَانُوا يُسْتَضْعَفُونَ مَشَارِقَ الْأَرْضِ وَمَغَارِبَهَا الَّتِى بَارَكْنَا فِيهَا\r\nيعنى : و ما به ارث داديم و واگذار نموديم به ملتى كه استضعاف مىشدند خاورها و باخترهاى سرزمينى را كه خير و بركت خويش را در آن نهاده بوديم .\r\nمراد از « قوم » بنىاسرائيل است كه همواره ساليان دراز در دست فرعونيان از همه جهت مستضعف شده بودند به استبداد و استعباد و استعمار و استثمار و غير اينها . و مراد از « ارض » شامات و فلسطين و همهء اطراف شرقى و غربى آن‌جاست كه بركات خداوند از اقدم زمان‌ها شامل حالشان بود از جهت فزونى بعثت پيامبران الهى و وفور نعمت‌هاى خدا . و توصيف قوم به استضعاف ، اشاره به قدرت خداوند است كه چگونه در زمان كوتاهى ، بردگان ناتوان را بر مقتدرترين دولت و سلطهء وقت پيروز نمود . و ظاهراً بنىاسرائيل به مصر بازنگشتند ، لكن در شامات و فلسطين حكومتى تشكيل دادند كه مصر نيز در قلمرو آن قرار گرفت .\r\nوَتَمَّتْ كَلِمَتُ رَبِّكَ الْحُسْنَى عَلَى بَنِى إِسْرَائِيلَ بِمَا صَبَرُوا\r\nيعنى : و كلام بسيار نيك خداوند بر بنىاسرائيل به سزاى صبرشان تمام و كمال يافت .\r\nمراد از كلام خدا سخنى است كه از علم ازلى او در لوح محفوظ به صورت كتابت و در زبان جبرئيل به صورت كلام درآمد و به موسى ابلاغ گرديد ، يعنى وعدهء نصرت و پيروزى بنىاسرائيل و سلطهء آنها بر بخشى از زمين در مدتى طولانى . و اين همان است كه موسى وعده و نويدش را ابتدا به عبارت إِنَّ الأْرْضَ لِلَّهِ يُورِثُهَا مَن يَشَآءُ و سپس به عبارت عَسَى رَبُّكُمْ أَن يُهْلِكَ عَدُوَّكُمْ وَيَسْتَخْلِفَكُمْ فِى الأْرْضِ كه در آيات قبل گذشت ، داده بود .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nوَدَمَّرْنَا مَاكَانَ يَصْنَعُ فِرْعَوْنُ وَ قَوْمُهُ وَمَا كَانُوا يَعْرِشُونَ\r\nيعنى : و آنچه را كه فرعون و قومش همواره عمل مىكردند و آنچه عريش مىساختند همه را هلاك و نابود ساختيم .\r\nبايد دانست كه مستفاد از ظواهر ادلّهء مقام اين است كه پس از غرق شدن فرعون و سپاهيانش بناها و مساكن و ساير وسايل زندگى آنان به وسيلهء غضب خدا و حوادث ديگرى ويران و نابود نشده بود چنان‌كه از آيهء كَمْ تَرَكُوا مِن جَنَّاتٍ وَعُيُونٍ * وَ زُرُوعٍ وَمَقَامٍ كَرِيم [ دخان ، 25 و 26 
  ] و آيهء فَأَخْرَجْنَاهُم مِن جَنَّاتٍ وَعُيُونٍ * وَكُنُوزٍ وَمَقَامٍ كَرِيمٍ [ شعراء ، 57 و 58 
  ] استشمام مىشود . پس ممكن است مراد از دَمَّرْنَا مَا كَانَ يَصْنَعُ نابود كردن كارهاى باطل و رسوم شرك و آداب بت‌پرستى و جاهليت آنها باشد يا داربست‌ها و عروش آنها . و ممكن است و « دمّرنا » تا آخر آيه اشاره باشد به آيات پنج‌گانه‌اى كه در آيهء 133 ذكر شد كه در نتيجهء آنها اغلب صنايع تشريفاتى و داربست‌هاى آنها نابود گرديد .\r\n\r\n[ خواسته‌هاى نامعقول بنى اسرائيل 
  ]\r\nوَجَاوَزْنَا بِبَنِي إِسْرَائِيلَ الْبَحْرَ فَأَتَوْا عَلَى قَوْمٍ يَعْكُفُونَ عَلَى أَصْنَامٍ لَهُمْ قَالُوا يَامُوسَى اجْعَلْ لَنَا إِلهاً كَمَا لَهُمْ آلِهَةٌ قَالَ إِنَّكُمْ قَوْمٌ تَجْهَلُونَ « 138 » إِنَّ هؤُلَاءِ مُتَبَّرٌ مَاهُمْ فِيهِ وَبَاطِلٌ مَاكَانُوا يَعْمَلُونَ « 139 » قَالَ أَغَيْرَ اللَّهِ أَبْغِيكُمْ إِلهاً وَهُوَ فَضَّلَكُمْ عَلَى الْعَالَمِينَ « 140 »\r\nلغت و اعراب :\r\nجاز و جاوز : عبور كرد ، گذشت ، و جاز به و جاوز به : گذراند او را . ببنىاسرائيل ، باء تعديه است . عَكَفَ على الشىء - از باب نَصَر و ضَرَب - : ملازم آن شد و به عنوان تعظيم بدان روى آورد . تبّره : شكست و نابود ساخت او را .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nتفسير :\r\nوَجَاوَزْنَا بِبَنِى إِسْرَائِيلَ الْبَحْرَ فَأَتَوْا عَلَى قَوْمٍ يَعْكُفُونَ عَلَى أَصْنَامٍ لَهُمْ\r\nمراد از بنىاسرائيل در اين آيه همهء كسانى هستند كه از دست فرعونيان گريخته و از جاده‌هاى جديدالحدوث و سهل‌العبورِ داخل رود نيل گذشته و غرق شدن فرعونيان را به چشم خود ديده و نجات يافته بودند . و غرض از اين آيه و آيات بعد ، بيان حوادث تلخى است كه از آنها سر زده ، حوادث عجيب جاهلانه و اسف‌آورى نظير درخواست يك عدد بت از موسى براى پرستيدن پس از اندك زمانى از نجات ، و ساختن گوساله و پرستيدن آن در غيبت موسى ، و درخواست مشاهدهء علنى خداوند و غير اين‌ها كه موسى پيامبر عظيم الشأن صبور هم ، پيوسته مشكلات را با حوصله و بردبارى فيصله داده است .\r\nمعناى آيه : و ما بنىاسرائيل را از دريا گذرانديم ، پس به قومى رسيدند كه بر بت‌هايى كه داشتند روى آورده ، كرنش و تعظيم مىكردند .\r\nمراد از بحر دريايى است ميان مصر و مكه كه درياى قُلزُم ناميده مىشود به نام شهر قلزم كه در ساحل آن است و بنىاسرائيل لازم بود در مسير خود از آن عبور كنند ، و كيفيت عبور آن جمعيت انبوه از دريا نقل نشده به چه وسيله بوده ، با كشتى يا قايق يا غير آن ؟ زيرا در حدود ششصد هزار نفر بوده‌اند .\r\nقَالُوا يَامُوسَى اجْعَلْ لَنَا إِلهاً كَمَا لَهُمْ آلِهَةٌ قَالَ إِنَّكُمْ قَوْمٌ تَجْهَلُونَ\r\nيعنى : بنىاسرائيل خطاب به موسى گفتند : اى موسى ، براى ما هم خدايى بساز همان‌گونه كه آنها را خدايانى است .\r\nبايد دانست كه بنىاسرائيل هر چند از اولاد ابراهيم خليل الرحمان مظهر توحيد و بت‌شكن زمان بودند و با فاصلهء اندكى چون اسحاق و يعقوب و يوسف به آنان مىرسيدند ، لكن روح ماديت و علاقه به ظواهر در آنها سخت رسوخ داشته و گويى اصالة الحسّيّه بر آنها حاكم بوده ، و توحيد و معنويات انبياى گذشته در آنها اثرى جز ظواهر دينى تشريفى نداشته است . خاصه آن كه مدت مديدى در تحت اسارت فرعونيان مادى و مشرك و معتقدانِ بت ، و در جوّ پرستش اصنام رشد كرده بودند ، از اين رو به مجرد ديدن منظرهء\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nاجتماع عده‌اى دور خداى مجسم ، با كمال جرأت از موسى خداى مجسم خواستند . و ظاهراً شكل آن به صورت گوساله بوده و سامرى هم از همان منظره اساس كارش را بنا نهاد و در غياب موسى خدايى به شكل گوساله ساخت . و به همين دليل موسى در جواب آنها ابتداءً به نحو اجمال گفت : شما گروهى هستيد كه نادانى مىكنيد . سپس به تعليل پرداخت و گفت :\r\nإِنَّ هؤُلَاءِ مُتَبَّرٌ مَاهُمْ فِيهِ وَ بَاطِلٌ مَاكَانُوا يَعْمَلُونَ\r\nيعنى : به يقين اين ملت ، اعتقاد و مسلك و مذهبى كه در آن هستند پوچ و نابودشدنى است و آنچه بدان مشغول‌اند از كرنش و پرستش بتان ، باطل و بيهوده است .\r\nقَالَ أَغَيْرَ اللَّهِ أَبْغِيكُمْ إِلهاً وَهُوَ فَضَّلَكُمْ عَلَى الْعَالَمِينَ\r\nيعنى : موسى پس از نكوهش شديد از عمل آنها و خدايانشان ، گفت : آيا غير از اللَّه ( يعنى ذات واجب الوجود مستجمع جميع صفات كمال و عارى از هر نقص و عيب ، و متصرف در تمام اجزاء عالم وجود ) براى شما معبودى بطلبم ؟ در حالى كه اوست كه شما را بر جهانيان عصرتان برترى بخشيده است . يعنى نه آن بت‌هاى جمادى كه تا حال در مصر فرعونى ديديد و نه امثال آنها هر چند انبوهى از آنها را تهيه نماييد .\r\nوَإِذْ أَنْجَيْنَاكُمْ مِنْ آلِ فِرْعَوْنَ يَسُومُونَكُمْ سُوءَ الْعَذَابِ يُقَتِّلُونَ أَبْنَاءَكُمْ وَيَسْتَحْيُونَ نِسَاءَكُمْ وَفِي ذلِكُمْ بَلَاءٌ مِنْ رَبِّكُمْ عَظِيمٌ « 141 »\r\nتفسير :\r\nوَ إِذْ أَنْجَيْنَاكُمْ مِنْ آل‌ِفِرْعَوْنَ يَسُومُونَكُمْ سُوءَ الْعَذَابِ\r\nآيه خطاب است از جانب خداوند به بنىاسرائيل به وسيلهء موسى ، براى تذكّر برخى از نعمت‌ها در برابر درخواست نابه جاى آنها . يعنى : به ياد آوريد هنگامى را كه شما را از چنگال خاندان فرعون نجات بخشيديم كه بدترين عذاب را بر شما تحميل مىكردند .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nسامَهُ العذابَ يعنى براى او عذاب طلب كرد ، يا عذاب را بر او تحميل نمود .\r\nيُقَتِّلُونَ أَبْنَاءَكُمْ وَ يَسْتَحْيُونَ نِسَاءَكُمْ وَ فِى ذلِكُمْ بَلَاءٌ مِنْ رَبِّكُمْ عَظِيمٌ\r\nيعنى : پسرانتان را تقتيل مىكردند - دسته‌جمعى مىكشتند ، يا با بىرحمى و قساوت سر مىبريدند - و زنانتان را زنده نگه مىداشتند ، يعنى براى بيگارى و بار شدن بر دوش مردان و اغراض فاسده . و در اين حادثه براى شما از جانب پروردگارتان امتحانى سخت و عذابى بزرگ بود .\r\nوَوَاعَدْنَا مُوسَى ثَلَاثِينَ لَيْلَةً وَأَتْمَمْنَاهَا بِعَشْرٍ فَتَمَّ مِيقَاتُ رَبِّهِ أَرْبَعِينَ لَيْلَةً وَقَالَ مُوسَى لْأَخِيهِ هَارُونَ اخْلُفْنِي فِي قَوْمِي وَأَصْلِحْ وَلَاتَتَّبِعْ سَبِيلَ الْمُفْسِدِينَ « 142 » وَلَمَّا جَاءَ مُوسَى لِمِيقَاتِنَا وَكَلَّمَهُ رَبُّهُ قَالَ رَبِّ أَرِنِي أَنْظُرْ إِلَيْكَ قَالَ لَنْ تَرَانِي وَلكِنِ انْظُرْ إِلَى الْجَبَلِ فَإِنِ اسْتَقَرَّ مَكَانَهُ فَسَوْفَ تَرَانِي فَلَمّا تَجَلّى رَبُّهُ لِلْجَبَلِ جَعَلَهُ دَكّاً وَخَرَّ مُوسى صَعِقاً فَلَمّا أَفَاقَ قَالَ سُبْحَانَكَ تُبْتُ إِلَيْكَ وَأَنَا أَوَّلُ الْمُؤْمِنِينَ « 143 »\r\nلغت و اعراب :\r\nثلاثين مفعول دوم واعدنا است به‌تقدير مَكْثَ ثلاثين . ميقات : زمان يا مكانى كه براى عملى تعيين شود . اربعين حال است از ميقات . لميقاتنا به‌تقدير « عند زمان المواعدة » يا « الى مكان المواعدة » دَكّ الحائطَ - از باب نَصَر - : ويران كرد آن را . دَكْ مصدر به معناى مفعول است يعنى مدكوك و خُردشده . خَرَّ الشىءُ - از باب نَصَر و ضَرَب - : ساقط شد و درافتاد . صَعِق صفت است به معناى بيهوش و مرده .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nتفسير :\r\nوَ وَاعَدْنَا مُوسَى ثَلَاثِينَ لَيْلَةً وَأَتْمَمْنَاهَا بِعَشْرٍ فَتَمَّ مِيقَاتُ رَبِّهِ أَرْبَعِينَ لَيْلَةً\r\nاين آيه اخبار است از دستور پروردگار به موسى كه بايد از ميان قوم خود به سوى كوه طور رود و سى شبانه روز با اضافهء ده شبانه‌روز در آن‌جا مكث و توقف نمايد و هنگام بيرون شدن از ميان قوم براى ادارهء امور آنها برادر خود هارون را جانشين خود نمايد .\r\nمعناى آيه : و ما با موسى مواعده و قرارداد سى شب نموديم . يعنى اين مدت را در كوه طور بماند و به وسيلهء عبادت و راز و نياز مهيّاى دريافت كتاب آسمانى شود . و آن مدت را با اضافه كردن ده شب ديگر به اتمام رسانديم ، پس مجموع زمان مواعدهء او با پروردگارش را در چهل شب به پايان رسانديم .\r\nمراد از شب ، شبانه‌روز است و چون آغاز قرارداد ، شب اول ذىقعده بوده به نام شب ذكر شده . و جدا كردن دو مدت براى اشاره به اين است كه مجموع مواعده يك‌ماه تمام ذىقعده و ده روز از ذىحجه است ، و يا اشاره به اختلاف عبادت موسى در دو مدت است ، و يا آن كه سى شبانه روز براى مقدمهء نزول تورات و ده شبانه روز هم ايام نزول آن است . و در سورهء بقره آيهء 51 مجموع دو مدت ، يك جا ذكر شده وَ إِذْ وَاعَدْنَا مُوسى أَرْبَعِينَ لَيْلَةً .\r\nوَ قَالَ مُوسَى لِأَخِيهِ هَارُونَ اخْلُفْنِى فِى قَوْمِى وَأَصْلِحْ وَلَاتَتَّبِعْ سَبِيلَ الْمُفْسِدِينَ\r\nيعنى : و موسى هنگام حركت به سوى موعد به برادر خود هارون گفت : در ميان قوم من از من جانشينى كن ، و حال ملت را به صلاح كشان ، و هرگز پيروى از فسادانگيزان مكن .\r\nمراد پيروى در شرك و كفر و فسق نيست ، زيرا هارون خود پيامبر مرسل و معصوم بود ، بلكه مراد تبعيت از آنها در ادارهء امور ملت و صلاحديد و راهنمايىهاى آنهاست . و تعيين هارون به خاطر آن است كه وى به درخواست خود موسى وزير او بود و مقام نبوت و علم او متكفّل اصلاح امور دينى و دنيوى آنها مىشد . و اين آيه دلالت دارد كه پيامبر هيچ امّتى را نسزد و نرسد هنگامى كه از ميان قوم خود بيرون مىرود هرچند در ايام معدودى باشد چه رسد به هنگام مرگ ، كه بدون استخلاف و نصب جانشين بيرون رود . و بايد جانشينش اعلم و افضل امّت و با تدبيرتر در اصلاح امور ملت و مستقل و غير متأثر از فريب مفسدان باشد .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\n[ آيا ديدار خدا ممكن است ؟ 
  ]\r\nوَلَمَّا جَاءَ مُوسَى لِمِيقَاتِنَا وَكَلَّمَهُ رَبُّهُ قَالَ رَبِّ أَرِنِى أَنْظُرْ إِلَيْكَ قَالَ لَنْ تَرَانِى\r\nيعنى : و چون موسى در سر قرارداد ما بيامد ، يا در مكان قرار ما حاضر شد و پروردگارش با او تكلم كرد ، گفت : پروردگارا ، خود را به من نشان ده تا به تو بنگرم . خدا فرمود : هرگز مرا نمىبينى . يعنى توان ديدن مرا ندارى .\r\nبايد دانست كه بسيار مستبعد و دور از مقام رسالت و بعيد از عقايد ما دربارهء رسولان الهى است كه از خداوند رؤيت با ديدهء سر و حاسّهء ظاهرى بطلبند و امر بزرگ و عظيمى را كه نزد عقل ، استحالهء آن روشن است بخواهند . بلكه ظاهراً مراد موسى رؤيت به قلب بوده كه بر دو قسم است : رؤيت قلبى در دنيا در آن حد كه براى اولياى الهى پس از مشاهدهء آثار جمال و جلال او حاصل مىشود . و رؤيت قلبى در آخرت در حدى كه پس از مشاهدهء عالم آخرت و آثار جمال و جلال ربوبى تحقق مىيابد . و حصول اين قسم در دنيا براى بشر غيرممكن است و موسى بن عمران اين قسم را در دنيا طلبيد و اين همان است كه در سورهء قيامت آيات 22 و 23 دربارهء نيكان در قيامت مىفرمايد : وُجُوهٌ يَوْمَئِذٍ نَاضِرَةٌ ، إِلَى رَبِّهَا نَاظِرَةٌ و جواب نفى مربوط به اين قسم است .\r\nوَلكِنِ انْظُرْ إِلَى الْجَبَلِ فَإِنِ اسْتَقَرَّ مَكَانَهُ فَسَوْفَ تَرَانِى\r\nيعنى : خداوند پس از نفى رؤيت به نحو مؤبّد ، فرمود : و لكن به سوى آن كوه بنگر ، اگر كوه در جاى خود ثابت و پايدار ماند تو نيز به زودى مرا مىبينى ، يعنى ديدن من به‌وقوع و تحقق نزديك مىشود . و طبعاً موسى به سوى آن كوه كه معلوم نيست كوه طور بوده يا كوهى در اطراف آن ، به دقت نگريست .\r\nفَلَمّا تَجَلّى رَبُّهُ لِلْجَبَلِ جَعَلَهُ دَكّاً\r\nيعنى : پس چون پروردگار موسى بدان كوه تجلّى نمود ( تجلّى ظهور و انكشاف است و ظاهراً شمّه‌اى از اوصاف جلال خداوند مانند غضب و هيبتش بر آن كوه ظهور كرد ) آن را خرد و غبار كرد ، همانند آن كه همهء كوه‌ها در روز قيامت چنان خواهد شد وَ سُيِّرَتِ الْجِبالُ فَكَانَتْ سَرَاباً [ نبأ ، 20 
  ] .\r\nبايد دانست كه ايجاد آن منظره براى موسى به خاطر تقريب ذهن او بوده كه چنان‌كه كوه با اندكى از تجلّى ربوبى ماهيت و هويت خود را از دست مىدهد و تبديل به غبار ،\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nسپس به عدم مىشود ، اگر در آن حد از تجلّى كه خدا در قيامت بر نفوس صالحان مىكند و آنها متحمل مىشوند و مىپذيرند و خشنود مىگردند ، در دنيا انجام دهد نفوس بشرى هرچند شاخص‌ترين فرد آنها همانند كوه مندك و نابود مىگردد .\r\nوَ خَرَّ مُوسى صَعِقاً فَلَمّا أَفَاقَ قَالَ سُبْحَانَكَ تُبْتُ إِلَيْكَ وَأَنَا أَوَّلُ الْمُؤْمِنِينَ\r\nيعنى : و موسى بيهوش و مدهوش بر زمين افتاد . و ظاهر آن است كه ترس موسى به‌خاطر رؤيت فروپاشى كوه از دور نبود ، زيرا موسى همان شخص است كه حوادث عجيب و دهشت زاى زيادى ديده و ترس او در وهلهء اول از افكندن عصا زايل گرديد و از جملهء لَاتَخَفْ إِنِّى لَايَخَافُ لَدَىَّ الْمُرْسَلُونَ [ نمل ، 10 
  ] درس كامل گرفت . و پس از آن بود كه دوبار عصا را اژدها كرد ، ادوات عظيم جادوگران و بلكه عدهء بيشمارى از مردم را عصايش به كام كشيد ، كوه بزرگى را بر بالاى سر مخالفانش به خواست خويش يا به‌دست خويش نگه داشت ، عصا را بر درياى روانى بزد و جاده‌هاى وسيع اعجاب‌انگيز به وجود آورد . بلكه ترس او از اين بود كه مبادا درخواست رؤيتش غضب خدا را برانگيخته باشد و از آثارش اندكاك كوه باشد ، و شاهد اين مطلب توبهء اوست .\r\nقَالَ يَا مُوسَى إِنِّي اصْطَفَيْتُكَ عَلَى الْنَّاسِ بِرِسَالاتِي وَبِكَلَامِي فَخُذْ مَاآتَيْتُكَ وَكُنْ مِنَ الشَّاكِرِينَ « 144 » وَكَتَبْنَا لَهُ فِي الْأَلْوَاحِ مِنْ كُلِّ شَيْءٍ مَوْعِظَةً وَتَفْصِيلًا لِكُلِّ شَيْءٍ فَخُذْهَا بِقُوَّةٍ وَأْمُرْ قَوْمَكَ يَأْخُذُوا بِأَحْسَنِهَا سَأُورِيكُمْ دَارَ الْفَاسِقِينَ « 145 »\r\nتفسير :\r\nقَالَ يَا مُوسَى إِنِّى اصْطَفَيْتُكَ عَلَى النَّاسِ بِرِسَالاتِى وَ بِكَلَامِى\r\nيعنى : خدا فرمود : اى موسى ، همانا من تو را به پيام‌هاى خود و سخن گفتن با تو ، بر\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nمردم برگزيدم و برترى دادم . مراد از رسالات ، معارف و حقايق دينى است كه به قلب موسى براى ابلاغ به جامعه القا كرده ، خواه در قالب الفاظ يا عارى از آن . و مراد از كلام ، تشريف و تكريم موسى به سخن و تكلّم با اوست ، خواه معارفى باشد كه بايد ابلاغ شود يا اسرارى غير آنها ، و خواه با زبان عبرى باشد يا زبان‌هاى ديگر . و محتواى تورات داخل قسم اول و الفاظش مشمول قسم دوم است .\r\nفَخُذْ مَاآتَيْتُكَ وَكُنْ مِنَ الشَّاكِرِينَ\r\nيعنى : پس اى موسى ، آنچه را به تو دادم فراگير و از سپاس‌گزاران باش . مراد از موصول ما اتيتك اصطفا و انتخاب است و گرفتن آن ، پذيرش قلبى و تقدير و تشكر عملى است .\r\nو ممكن است مراد رسالت‌ها و تكلّم باشد كه براى ابلاغ و عمل بپذيرد .\r\nوَكَتَبْنَا لَهُ فِى الْأَلْوَاحِ مِنْ كُلِّ شَىْءٍ مَوْعِظَةً وَتَفْصِيلًا لِكُلِّ شَىْءٍ\r\nالواح تورات تخته‌هايى از چوب يا فلز يا اشياء ديگرى بود كه حقيقتش براى ما روشن نيست و تورات در آن به قدرت و ارادهء حق و يا به دست فرشتگان نوشته بوده . و « من كلّ شىء » متعلّق به « كتبنا » و « موعظة و تفصيلًا » هر دو بيان « مِن كلّ شىء » و تنوين « تفصيلًا » براى ابهام و اجمال است .\r\nمعناى آيه : ما براى موسى در تخته‌هاى تورات از همه چيز نوشتيم ، يعنى پند و اندرزى راجع به همه چيز و همهء موارد ، و تفصيل مختصرى دربارهء همهء موضوعات محل ابتلا و مورد نياز مردم ، از احكام دين و حلال و حرام و غير آنها .\r\nفَخُذْهَا بِقُوَّةٍ وَأْمُرْ قَوْمَكَ يَأْخُذُوا بِأَحْسَنِهَا سَأُورِيكُمْ دَارَ الْفَاسِقِينَ\r\nيعنى : و به موسى گفتيم كه الواح تورات را به توان و نيرو بگير . يعنى اصول و علوم آن را به قدرت فكرى و ارادهء قلبى ، و فروع آن را به نيروى جسمى بگير و پياده كن . و قوم خود را دستور ده كه نيكوترين آن را به كار گيرند يعنى واجبات دينى اصولى و محاسن اخلاقى روحى و آداب نيك عملى را بگيرند و به كار بندند ، و قبايح و محرّمات مندرج در آن را ترك كنند . به زودى مسكن و جايگاه فاسقان را به شما نشان خواهم داد . يعنى كاخ‌ها و قصرها و خانه‌هاى فرعونيان غرق شده و ويرانه‌هاى قوم نوح و عاد و ثمود و لوط را در دنيا ، و دركات دوزخيان را در آخرت به شما نشان مىدهم .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nسَأَصْرِفُ عَنْ آيَاتِي الَّذِينَ يَتَكَبَّرُونَ فِي الْأَرْضِ بِغَيْرِ الْحَقِّ وَإِن يَرَوْا كُلَّ آيَةٍ لَايُؤْمِنُوا بِهَا وَإِن يَرَوْا سَبِيلَ الرُّشْدِ لَا يَتَّخِذُوهُ سَبِيلًا وَإِن يَرَوْا سَبِيلَ الْغَيِّ يَتَّخِذُوهُ سَبِيلًا ذلِكَ بِأَن‌َّهُمْ كَذَّبُوا بِآيَاتِنَا وَكَانُوا عَنْهَا غَافِلِينَ « 146 » وَالَّذِينَ كَذَّبُوا بِآيَاتِنَا وَلِقَاءِ الآخِرَةِ حَبِطَتْ أَعْمَالُهُمْ هَلْ يُجْزَوْنَ إِلَّا مَاكَانُوا يَعْمَلُونَ « 147 »\r\nتفسير :\r\nسَأَصْرِفُ عَنْ آيَاتِىَ الَّذِينَ يَتَكَبَّرُونَ فِى الْأَرْضِ بِغَيْرِ الْحَقِّ\r\nتتمّهء خطاب خداوند به موسى است . يعنى : به زودى كسانى را كه همواره در روى زمين به ناحق تكبر مىورزند از آيات خود بازمىگردانم و منصرف مىكنم . مراد از انصراف متكبران اين است كه خداوند بر دل‌هاى آنها مهر قساوت و شقاوت مىنهد كه در آيات الهى تفكر نكنند و از آيات كتاب و معجزات پيامبران ، راه هدايت و وعظ و اندرز نگيرند . و حاصل آيه تهديد متكبران است به آن كه طبع و زيغ و قسوت بر دل‌هاى آنها چيره شود و در آن حال از دنيا روند .\r\nو ممكن است مراد بازداشتن و منصرف كردن متكبران باشد از اين‌كه به آيات خداوند صدمه زنند و آن را باطل نمايند ، كه ما توطئه و معارضه‌هاى آنها را همانند فرعونيان جواب مىدهيم .\r\nوَ إِن يَرَوْا كُلَّ آيَةٍ لَايُؤْمِنُوا بِهَا وَ إِن يَرَوْا سَبِيلَ الرُّشْدِ لَا يَتَّخِذُوهُ سَبِيلًا وَ إِن يَرَوْا سَبِيلَ الْغَىِّ يَتَّخِذُوهُ سَبِيلًا\r\nيعنى : و از اوصاف متكبران در برابر خداوند اين است كه هر آيه و نشانه و معجزه‌اى را در طريق راهنمايى خود ببينند ايمان نمىآورند ، و اگر راه هدايت و نجات را ببينند كه مفاد\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nآن آيات است آن را براى خود راه و مسلك اتخاذ نمىكنند ، و اگر راه ضلالت را ببينند مانند راه و رسمى كه شيطان در مقابل خداوند و پيامبرانش اتخاذ نموده ، آن را براى خود طريقه و مسلك اتخاذ مىكنند .\r\nذلِكَ بِأَنَّهُمْ كَذَّبُوا بِآيَاتِنَا وَكَانُوا عَنْهَا غَافِلِينَ\r\nيعنى : عدم ايمان آنها به آيات و عدم اتّباع راه رشد و پيروى از راه ضلالت ، به‌خاطر اين است كه از آغاز هنگامى كه در برابر نشانه‌هاى توحيد ما و منطق رساى پيامبران و معجزات باهرهء آنها قرار گرفتند تكذيب و انكار كردند و آنان از آن آيات غافل بودند . يعنى با توجه و علم ، آن‌چنان اعراض كردند كه گويى به كلّى از آنها غفلت داشتند .\r\nوَالَّذِينَ كَذَّبُوا بِآيَاتِنَا وَ لِقَاءِالآخِرَةِ حَبِطَتْ أَعْمَالُهُمْ\r\nيعنى : و كسانى كه آيات كتاب و نشانه‌هاى توحيد ما در كرانه‌هاى جهان و نفوس آفريده‌ها را تكذيب كردند ، يعنى مبدأ را منكر شدند ، و ملاقات روز واپسين را انكار كردند ، يعنى منكر معاد شدند ، عمل‌هاى آنها حبط يعنى باطل و بيهوده است .\r\nمراد از « اعمال » كارهاى خيرى است كه در زندگى پيش از تكذيب از آنها صادر شده مانند ايمان و اعتقادات نيك قلبى ، و كارهاى نيك عملى نظير اختراعات در خدمت بشر و اعانت مستمندان و صلهء ارحام و غيره . و مراد از « حَبْط » كشيده شدن قلم بطلان بر استحقاقشان در صحيفهء اعمال و سقوط پاداش‌هاى دنيوى و اخروى است .\r\nهَلْ يُجْزَوْنَ إِلَّا مَاكَانُوا يَعْمَلُونَ\r\nاستفهام انكارى است و مراد از « جزاء » پاداش نيك است . يعنى : آيا آنان جز به انجام عمل نيك پاداش نيك داده مىشوند ؟ يعنى چون كفر ورزيدند عمل‌هاى خيرشان معدوم و باطل شد ، پس اعمال خير و نيكى ندارند كه پاداش خير برند .\r\nو ممكن است مراد اين باشد كه حبط عمل آنها يعنى محكوم‌شدن آنها به‌بطلان كارهاى خير و سقوط همه از ارزش ، نوعى از جزاء است و اين جزا را به خاطر آنچه انجام مىدادند از كفر و شرك و فسق ، دريافت كردند ، نظير آيهء وَ قَدِمْنَا إِلَى مَا عَمِلُوا مِنْ عَمَلٍ فَجَعَلْنَاهُ هَبَاءً مَنثُوراً [ فرقان ، 23 
  ] و آيهء وَالَّذِينَ كَفَرُوا أَعْمَالُهُمْ كَسَرَابٍ بِقِيعَةٍ يَحْسَبُهُ الظَّمْآنُ مَاءً [ نور ، 39 
  ] .\r\nوَاتَّخَذَ قَوْمُ مُوسَى مِن بَعْدِهِ مِنْ حُلِيِّهِمْ عِجْلًا جَسَداً لَهُ خُوَارٌ أَلَمْ يَرَوْا أَنَّهُ لَايُكَلِّمُهُمْ وَلَا يَهْدِيهِمْ سَبِيلًا اتَّخَذُوهُ وَكَانُوا ظَالِمِينَ « 148 » وَلَمَّا سُقِطَ فِي أَيْدِيهِمْ وَرَأَوْا أَنَّهُمْ قَدْ ضَلُّوا قَالُوا لَئِن لَمْ يَرْحَمْنَا رَبُّنَا وَيَغْفِرْ لَنَا لَنَكُونَنَّ مِنَ الْخَاسِرِينَ « 149 »\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nلغت و اعراب :\r\nحُلىّ : جمع حَلْى ، وسايل آرايش . عِجل : گوساله . خُوار : صداى گوساله . سُقط فى يده اين عبارت غالباً در مورد پشيمانى استعمال مىشود و معناى لغوى آن : روى دستش افتاد .\r\nمراد اين‌كه گزيدن به دندان بر پشت دستش افتاد ، كنايه از اين‌كه سخت پشيمان شد ، زيرا شخص نادم پشت دست خود را مىگزد .\r\n\r\n[ گوساله‌پرستى بنى اسرائيل 
  ]\r\nتفسير :\r\nوَاتَّخَذَ قَوْمُ مُوسَى مِن بَعْدِهِ مِنْ حُلِيِّهِمْ عِجْلًا جَسَداً لَهُ خُوَارٌ\r\nموساى پيامبر پس از هلاكت فرعونيان و استقرار موقت بنىاسرائيل در صحرايى به قصد حركت به سوى بيت‌المقدس ، موظف شد مدت سى روز به كوه طور سفر كند و كتاب آسمانى تورات را از جانب خداوند دريافت نمايد . پس از غيبت او سامرى كه گفته‌اند از اهل سامره بوده و در ميان قوم موسى معروف و مورد تعظيم بوده ، زينت‌ها و طلاجاتى كه بنىاسرائيل براى روز عيدشان از قبطيان عاريه گرفته بودند جمع كرده ، تنديس گوساله‌اى مىسازد و در ميان قوم خود شايع مىكند كه موسى مرده و خدايى كه موسى بدان دعوت مىكرد همين است . مردم هم اطاعت كرده ، مشغول عبادت آن مىشوند .\r\nمعناى آيه : و قوم موسى پس از وى از زيورهاى خود گوساله‌اى را كه جسدى بود و\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nصداى گوساله داشت اتخاذ كردند .\r\nمراد از « من بعده » پس از سفر او به سوى طور است . و ظاهر آيه اين است كه همهء قوم مرتكب ارتداد شدند و گوساله پرستيدند ، لكن مراد اكثريت آنهاست ، يعنى سامرى و پيروان او ، و عمومِ نسبت براى تغليب است . و يا آن كه چون اقليت جز هارون ، نهى از عمل اكثريت نكردند همه به حكم پرستندگان محسوب شدند . و خُوار گوساله براى آن بوده كه سامرى از خاك زنده و روح‌دار كه از تماس با پاى جبرئيل يا اسب او جاندار شده بود ، در جوف آن ريخته بود و در نتيجه صوت متناسب با آن جسم پيدا شده بود . و محتمل است كه تنديس گوساله روح نداشته لكن طورى تنظيم شده بوده كه چون بادى بر وى مىوزيد صداى گوساله مىداد .\r\nأَلَمْ يَرَوْا أَنَّهُ لَايُكَلِّمُهُمْ وَلَا يَهْدِيهِمْ سَبِيلًا\r\nاستفهام براى انكار و تقبيح و توبيخ است . يعنى : آيا نديدند كه آن گوساله با آنها سخن نمىگويد و آنها را به راهى هدايت نمىكند ؟ ! يعنى پس چگونه انبوهى از انسان‌ها آن را پرستيدند و از آن نيازهاى خود را طلبيدند ؟ !\r\nاين آيه در مقام استدلال بر نفى الوهيت و ربوبيت آن مجسمه است . و هرچند ادلّهء بطلان ربوبيت آن زياد است ، زيرا جسم بودن و بدون روح و به صورت حيوان بودن و مصنوع دست مخلوقى مانند خود بودن ، هريك دليلى بر بطلان ربوبيت آن است ، لكن جهت ذكر عدم توان آن بر سخن و هدايت‌نمودن اين است كه آنها چيزى را مىخواستند كه حاجت‌هاى آنها را بپرسد و بداند و آنان را به سوى صلاح زندگيشان هدايت نمايد ، و اين دو چيز در آن گوساله نبود .\r\nاتَّخَذُوهُ وَكَانُوا ظَالِمِينَ\r\nيعنى : و بالاخره آن را به خدايى گرفتند و آنها ستمكار بودند . يعنى در اين عمل ستم كردند ستمى بزرگ به‌خداوند كه جمادات را همتاى واجب‌الوجود كردند ؛ و ستم به موسى و هارون كه نهى شديد آنها را مخالفت كردند و آنها را آزردند ؛ و ستم به‌اصل اصيل توحيد و قانون غير قابل خدشه در نزد عقل و شرع ، و ستم بر ملت عظيمى كه پس از آنها دنباله‌رو آنها شدند ، و ستم به خودشان كه جهنم را براى خود خريدند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nوَلَمَّا سُقِطَ فِى أَيْدِيهِمْ وَ رَأَوْا أَنَّهُمْ قَدْ ضَلُّوا قَالُوا لَئِن لَم‌ْيَرْحَمْنَا رَبُّنَا وَ يَغْفِرْ لَنَا لَنَكُونَنَّ مِنَ الْخَاسِرِينَ\r\nيعنى : و چون بنىاسرائيل رو دستشان افتاد ، يعنى متنبّه شده ، سخت پشيمان گشتند و به چشم دل ديدند كه سخت گمراه شده‌اند ، گفتند : به يقين اگر پروردگار ما به ما ترحم نكند و ما را نيامرزد بىترديد از زيانكاران خواهيم بود .\r\nبايد دانست كه مقتضاى ترتيب اين است كه اين آيه پس از آيهء بعد باشد ، زيرا پشيمانى آنها پس از برگشتن موسى از كوه طور بود ، لكن براى اهميت پشيمانى و توجه به حق ، مقدم شده و گويى ترتيب چنين است : و چون موسى بازگشت و غضبناك شد و به برادر خويش عتاب نمود ، آنها متنبّه و پشيمان شدند و توبه كردند .\r\nوَلَمَّا رَجَعَ مُوسَى إِلَى قَوْمِهِ غَضْبَانَ أَسِفاً قَالَ بِئْسَمَا خَلَفْتُمُونِي مِن بَعْدِي أَعَجِلْتُمْ أَمْرَ رَبِّكُمْ وَأَلْقَى الْأَلْوَاحَ وَأَخَذَ بِرَأْسِ أَخِيهِ يَجُرُّهُ إِلَيْهِ قَالَ ابْنَ أُمَّ إِنَّ الْقَوْمَ اسْتَضْعَفُونِي وَكَادُوا يَقْتُلُونَنِي فَلَا تُشْمِتْ بِيَ الْأَعْدَاءَ وَلَا تَجْعَلْنِي مَعَ الْقَوْمِ الظَّالِمِينَ « 150 » قَالَ رَبِّ اغْفِرْ لِي وَلأَخِي وَأَدْخِلْنَا فِي رَحْمَتِكَ وَأَنْتَ أَرْحَمُ الرَّاحِمِينَ « 151 »\r\nلغت و اعراب :\r\nغضبانَ و أسفاً هر دو صفت مشبهه و حال‌اند از موسى . خَلَفه - از باب نَصَر - : جانشين او شد . و خلّفه فيهم : او را جانشين خود كرد در ميان آنها . عَجِلَ الأمرَ - از باب عَلِم - : سرعت كرد در آن و پيش از وقت طلبيد آن را . ابنَ امَّ - : به حذف حرف ندا و فتح امّ - مجموع دو كلمه را براى كثرت استعمال ، مركّب و مبنى بر فتح كرده‌اند ، نظير خمسةَعشرَ .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nتفسير :\r\nوَلَمَّا رَجَعَ مُوسَى إِلَى قَوْمِهِ غَضْبَانَ أَسِفاً قَالَ بِئْسَمَا خَلَفْتُمُونِى مِن بَعْدِى\r\nيعنى : و چون موسى به سوى قوم خود در حال غضب و تأسف برگشت ، به آنها گفت : پس از من جانشينى بدى از من كرديد . و علت اين كه موسى خشمگين و اسفناك بر قوم خود وارد شد اين است كه خدا پيش از رسيدن او ، كار ارتداد و بت‌پرستى آنها را به وى خبر داده بود ، از اين رو تا رسيد خشم خود را اظهار نمود .\r\nأَعَجِلْتُمْ أَمْرَ رَبِّكُمْ\r\nيعنى : آيا در كار پروردگارتان شتاب كرديد ؟ مراد از « امر ربّ » وعدهء نزول تورات است كه براى مدت چهل روز بود . يعنى آيا خواستيد تورات پيش از موعد مقرر نازل گردد ؟\r\nوَأَلْقَى الْأَلْوَاحَ وَأَخَذَ بِرَأْسِ أَخِيهِ يَجُرُّهُ إِلَيْهِ\r\nيعنى : موسى در حال غضب تخته‌هاى تورات را كه همه در دستش بود يا بر حيوانى بار بود ، بر زمين افكند و سر برادر خود را گرفته ، به سوى خود مىكشيد .\r\nمراد موى سر يا كلاه و پوشش سر يا ريش اوست كه در سورهء طه آيهء 94 آمده است .\r\nو علت غضب موسى بر هارون اين است كه گمان مىكرد كه هارون سليقهء خوبى در نهى قوم از پرستش بت‌ها انجام نداده و مثلًا در موارد اعمال شدت با نرمش رفتار نموده است ، و اين مقدار اختلاف نظر و رويّه در دو نفر معصوم ، قادح و مضرّ به‌عصمت هيچ‌يك نيست ، هرچند در اين مورد ، حق با هارون بوده ، زيرا او بيان كرد كه نهايت توان خود را در نهى قوم انجام داده و موسى نيز پذيرفت .\r\nو اما گرفتن موى سر برادر در اثر همان گمان بوده كه هارون در امر و نهى ارشادى او « وأصلح و لاتتّبع » سليقهء خوبى اعمال نكرده است . و اين قسم رفتار ، رفتار تأديبى دربارهء دستور ارشادى بوده . و بالاخره از آيهء شريفه غير از ترك اولى دربارهء موسى استفاده نمىشود .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nقَالَ ابْنَ أُمَّ إِنَّ الْقَوْمَ اسْتَضْعَفُونِى وَ كَادُوا يَقْتُلُونَنِى فَلَا تُشْمِتْ بِىَ الْأَعْدَاءَ وَ لَا تَجْعَلْنِى مَعَ الْقَوْمِ الظَّالِمِينَ\r\nيعنى : هارون در جواب رفتار او گفت : فرزند مادرم ! حقيقت اين است كه اين قوم مرا ناتوان كردند ، يعنى از هر راه به جلوگيرى آنان برخاستم با من مقابله كردند و مرا عاجز نمودند ، و نزديك بود مرا بكشند . حال با اين رفتارت دشمنان را بر من شماتت‌گر مكن ، و عملًا مرا جزو اين ستمكاران قرار مده .\r\nگفته شده كه تعبير هارون از موسى به « پسر مادر » تحريك عواطف بوده و يا آن كه برادر مادريش بوده است .\r\nقَالَ رَبِّ اغْفِرْ لِى وَ لِأَخِى وَ أَدْخِلْنَا فِى رَحْمَتِكَ وَ أَنْتَ أَرْحَمُ الرَّاحِمِينَ\r\nموسى پس از پذيرش عذر برادر و اذعان به مظلوميت و استضعاف او در ميان قوم ، و به تند بودن رفتارش با او ، متوجه به سوى خدا شد و عرضه داشت :\r\nپروردگارا ، بر من و برادرم ببخشاى و ما را در رحمت خويش وارد كن و تو ارحم الراحمين هستى .\r\nبايد دانست كه درخواست مغفرت از معصوم و استغفار او دلالت بر صدور گناه اصطلاحى از او ندارد ، زيرا افراد بشر در نزد خداوند داراى درجات‌اند و قبح اعمال نيز داراى مراتب است ، و صدور ترك اولى هرچند كمترين حزازت و عيب را دارد اما از معصومى كه داراى والاترين مقام است در نزد آنها گناه به شمار مىآمده هرچند گناه اصطلاحى نبوده باشد .\r\nإِنَّ الَّذِينَ اتَّخَذُوا الْعِجْلَ سَيَنَالُهُمْ غَضَبٌ مِن رَبِّهِمْ وَذِلَّةٌ فِي الْحَيَاةِ الدُّنْيَا وَكَذلِكَ نَجْزِي الْمُفْتَرِينَ « 152 » وَالَّذِينَ عَمِلُوا السَّيِّئَاتِ ثُمَّ تَابُوا مِن بَعْدِهَا وَآمَنُوا إِنَّ رَبَّكَ مِن بَعْدِهَا لَغَفُورٌ رَحِيمٌ « 153 »\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nاعراب :\r\nتنوين غضبٌ و ذلَّةٌ هر دو براى تنويع و تعظيم است . كذلك اشاره است به كيفر مذكور .\r\nمرجع ضمير مؤنّث من بعدها ى اول سيّئات است و دوم توبه است .\r\nتفسير :\r\nإِنَّ الَّذِينَ اتَّخَذُوا الْعِجْلَ سَيَنَالُهُمْ غَضَبٌ مِن رَبِّهِمْ وَ ذِلَّةٌ فِى الْحَيَاةِ الدُّنْيَا\r\nاين آيه و آيهء بعد كلام خداوند است با موسى پس از طلب غفران .\r\nيعنى : حقيقت اين است كسانى كه گوساله را به خدايى گرفتند به‌زودى به آنها غضب و خشمى سخت از جانب پروردگارشان و ذلّت و خواريى در زندگى دنيا خواهد رسيد .\r\nمراد از « غضب و ذلّت » امور و حوادث دنيوى است كه به تدريج در درازمدت به‌آنها رسيد ، مانند سوزاندن معبودشان و پاشيدن خاكستر آن به دريا ، و تبعيد و بيرون‌راندن سامرى از ميان قوم و تحريم تماس با وى ، اعدام عده‌اى ديگر از متصديان تهيه و نصب گوساله ، دستور قتال و كشتار يكديگر ، غربت دائمى از وطن براى همه و ماندن داغ اين ننگ و عار بر پيشانى بنىاسرائيل در طول تاريخ .\r\nوَكَذلِكَ نَجْزِى الْمُفْتَرِينَ\r\nيعنى : و ما اين چنين كيفر مىدهيم افتراگويان را .\r\nسنّت جاريهء خدا بر اين است كه مجرمان بزرگ و طغيان‌گران سركش را پيش از آن كه در آخرت به عذاب خود گرفتار سازد ، در دنيا كيفرى مىدهد كه وسيلهء عبرت ديگران باشد . و ادلّهء عقليه در نزد عقلا و اهل وجدان و نيز شرايع آسمانى مؤيّد قطعى اين امر است .\r\nوَالَّذِينَ عَمِلُوا السَّيِّئَاتِ ثُمَّ تَابُوا مِن بَعْدِهَا وَآمَنُوا إِنَّ رَبَّكَ مِن بَعْدِهَا لَغَفُورٌ رَحِيمٌ\r\nيعنى : و كسانى كه گناهانى را مرتكب شدند ، خواه گناهان فرعى از صغائر و كبائر ، يا اصولى از شرك و كفر و نفاق ، سپس بعد از ارتكاب ، از سيّئات فرعى توبه كردند و از عقايد فاسد به ايمان گرويدند ، به يقين پروردگار تو پس از توبهء آنها بسيار آمرزنده است يعنى نسبت به گذشته كه قلم عفو مىكشد ، و مهربان است يعنى نسبت به آينده كه\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nبر حسب مراتب توبه به رو نمىآورد ، يا جبران مىكند ، يا تبديل به حسنه يا تبديل به حسنات مىكند .\r\nوَلمَّا سَكَتَ عَن مُوسَى الْغَضَبُ أَخَذَ الْأَلْوَاحَ وَفِي نُسْخَتِهَا هُدىً وَرَحْمَةٌ لِلَّذِينَ هُمْ لِرَبِّهِمْ يَرْهَبُونَ « 154 » وَاخْتَارَ مُوسَى قَوْمَهُ سَبْعِينَ رَجُلًا لِمِيقَاتِنَا فَلَمَّا أَخَذَتْهُمُ الرَّجْفَةُ قَالَ رَبِّ لَوْ شِئْتَ أَهْلَكْتَهُم مِن قَبْلُ وَإِيَّايَ أَتُهْلِكُنَا بِمَا فَعَلَ السُّفَهَاءُ مِنَّا إِنْ هِيَ إِلَّا فِتْنَتُكَ تُضِلُّ بِهَا مَن تَشَاءُ وَتَهْدِي مَن تَشَاءُ أَنْتَ وَلِيُّنَا فَاغْفِرْ لَنَا وَارْحَمْنَا وَأَنتَ خَيْرُ الْغَافِرِينَ « 155 »\r\nلغت و اعراب :\r\nنَسَخَ الكتاب - از باب مَنَعَ - : از نوشته رونويسى كرد . نُسخه : كتابى كه از آن رونويسى شده ، و رونوشتى كه از كتابى برداشته شده . رهب - از باب عَلِمَ - : ترسيد . لرّبهم لام تقويت است به‌تقدير « يرهبون ربَّهم » . قومه منصوب به نزع خافض متعلّق به اختار ، و سبعين مفعول اختارَ . و ممكن است « سبعين » بدل از « قوم » باشد بدل جزء از كل به‌تقدير « سبعين رجلًا منهم » . رجفة : حركت شديد يا صيحه و صاعقهء مستلزم زلزله . ان هى الّا فتنتك مرجع ضمير مؤنّث « فتنهء » مفهوم از مقام است .\r\nتفسير :\r\nوَلمَّا سَكَتَ عَن مُوسَى الْغَضَبُ أَخَذَ الْأَلْوَاحَ وَ فِى نُسْخَتِهَا هُدىً وَ رَحْمَةٌ لِلَّذِينَ هُمْ لِرَبِّهِمْ يَرْهَبُونَ\r\nيعنى : و چون غضب از موسى فرو نشست ، تخته‌ها را كه بر زمين افكنده بود برگرفت\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nكه براى قوم خود بخواند . معلوم مىشود كه الواح سالم بوده و شكستنى مانع از قرائت بر آنها واقع نشده بوده . و در نسخهء آنها هدايت و رحمتى بود براى كسانى كه از پروردگارشان بيم دارند . يعنى مفاد و محتواى الفاظ و سطور مكتوب در آن ، آنان را به سوى عقايد صحيح و اخلاق فاضله و برنامه‌هاى عملى نيكو در زندگى انسان هدايت مىكرد و سراپا رحمت بود براى كسانى كه از پروردگارشان بيم دارند ، زيرا حالت بيم از هر امرى خاصه بيم از خداوند يكى از مهم‌ترين انگيزه‌هاى انسان است براى اجتناب از خطر و طلب كمال .\r\nوَ اخْتَارَ مُوسَى قَوْمَهُ سَبْعِينَ رَجُلًا لِمِيقَاتِنَا\r\nاين آيه و شمارى از آيات بعد فرازهايى از سرگذشت بنىاسرائيل است كه در آن برخى از نعمت‌هايى كه به آنان عطا گرديده بيان شده و برخى از كفران نعم خلاف عقل و وجدان آنها هم ذكر شده است .\r\nمعناى آيه : موسى از ميان قوم خود هفتاد مرد را براى وعده گاه ما اختيار نمود . بايد دانست ظاهر آياتِ مقام اين است كه ميقات مذكور در اين آيه غير از ميقات و وعده‌گاه مذكور در آيهء 142 گذشته است كه مدت آن جمعاً چهل روز بود و موسى در آن براى دريافت تورات به تنهايى به سوى كوه طور رفته بود تا آن كتاب را براى قوم خود هديه آورد . در اين ميقات كه مدتش معين نيست موسى همراه هفتاد نفر از گروندگان قومش براى منظور ديگرى رفته است . در ميقات اول خود موسى از خداوند طلب رؤيت كرده به عبارت « رَبِّ أَرِنِى أَنْظُرْ إِلَيْكَ » ، و در اين ميقات آمدن صاعقه يا صيحه و حصول رجفه و هلاكت قوم پس از آن بدون علت ذكر شده ، لكن از آيهء 153 سورهء نساء فَقَدْ سَأَلُوا مُوسَى أَكْبَرَ مِن ذلِكَ فَقَالُوا أَرِنَا اللّهَ جَهْرَةً معلوم مىشود كه علت نزول صاعقه و حدوث رجفه آن بوده كه از موسى خواسته‌اند خدا را آشكارا به آنها نشان دهد .\r\nفَلَمَّا أَخَذَتْهُمُ الرَّجْفَةُ قَالَ رَبِّ لَوْ شِئْتَ أَهْلَكْتَهُم مِن قَبْلُ وَ إِيَّاىَ\r\nيعنى : پس چون آنها را زلزلهء زمين يا صيحه و يا صاعقه‌اى كه زمين محل اقامتشان را نيز حركت داد فرا گرفت ، يعنى و همگى چون تن‌هاى بىجان نقش زمين شدند ، موسى گفت : پروردگارا ، اگر مىخواستى آنها را پيش از اين هلاك مىكردى و مرا نيز\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nهمراه آنها هلاك مىكردى . يعنى در آن حال كه ميان قوم بوديم و آنها گوساله مىساختند يا مىپرستيدند .\r\nأَتُهْلِكُنَا بِمَا فَعَلَ السُّفَهَاءُ مِنَّا\r\nيعنى : آيا ما را به خاطر آنچه نادان‌هاى ما انجام داده‌اند در اين صحرا به هلاكت مىرسانى ؟ ! مراد از « فعل سفهاء » درخواست رؤيت آشكار و ديدار علانيه است كه آن‌جا كردند ، يا ساختن و پرستيدن گوساله است كه قبلًا انجام دادند .\r\nإِنْ هِىَ إِلَّا فِتْنَتُكَ تُضِلُّ بِهَا مَن تَشَاءُ وَتَهْدِى مَن تَشَاءُ\r\nيعنى : اين عمل جز آزمايش تو نيست . ( مراد اين است كه اگر اين قوم را براى آن پرستش هلاك كردى تو خود صداى خُوار در جوف گوساله آفريدى تا آنها پرستيدند .\r\nو اگر براى درخواست رؤيت در اين صحرا هلاك نمودى تو خود صداى خود را در گفتگو به آنان شنواندى تا به طمع رؤيت آشكار افتادند . ) آرى به وسيلهء اين امتحان هركه را بخواهى گمراه مىكنى و هركه را بخواهى هدايت مىكنى . يعنى آن كس را كه سوابق شر و شقاوت دارد رها مىكنى تا گمراه گردد ، و آن كس را كه سوابق خير و سعادت دارد راهنمايى مىكنى .\r\nأَنْتَ وَلِيُّنَا فَاغْفِرْ لَنَا وَارْحَمْنَا وَأَنتَ خَيْرُ الْغَافِرِينَ\r\nيعنى : تو اى خدا سرپرست و ياور ما هستى ، پس بر ما ببخش و ترحم كن و تو بهترين بخشندگانى .\r\nبايد دانست كه موسى پس از هلاكت همراهانش از بيم آن كه بنىاسرائيل تهمت قتل آنها را به وى زنند و از دين بيرون روند ، از ته دل خواستار زنده شدن آن‌ها بود هرچند از يك سو هم شمول غضب خدا بر آنها به واسطهء گناه كبيرهء آنان مانع از درخواست بود ، لكن بالأخره با كمال خضوع سخنانى كه غفران او را برانگيزد و رضايت او را جلب نمايد به‌زبان آورد ، نظير استعمال كلمهء ربّ ، و تسليم نفس بر مرگ ، و نسبت دادن گناه به نادان‌ها و سفها ، و ذكر قدرت خدا در امتحان و مشيّت او براى اضلال و هدايت ، و در آخر گشودن زبان به‌توسل و دعا و طلب مغفرت تا به‌آنجا كه خدا آنها را زنده كرد و با موسى بازگشتند .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nوَاكْتُبْ لَنَا فِي هذِهِ الدُّنْيَا حَسَنَةً وَفِي الآخِرَةِ إِنَّا هُدْنَا إِلَيْكَ قَالَ عَذَابِي أُصِيبُ بِهِ مَنْ أَشَاءُ وَرَحْمَتِي وَسِعَتْ كُلَّ شَيْءٍ فَسَأَكْتُبُهَا لِلَّذِينَ يَتَّقُونَ وَيُؤْتُونَ الزَّكَاةَ وَالَّذِين‌َهُم بِآيَاتِنَا يُؤْمِنُونَ « 156 »\r\nلغت و اعراب :\r\nو فى الآخرة متعلق به واكتب است به‌تقدير : « و فى الآخرة أيضاً حسنة » . هاد - از باب نَصَر - : توبه كرد و رجوع نمود .\r\nتفسير :\r\nوَاكْتُبْ لَنَا فِى هذِهِ الدُّنْيَا حَسَنَةً وَ فِى الآخِرَةِ إِنَّا هُدْنَا إِلَيْكَ\r\nتتمّهء دعاى موسى است ، يعنى : براى ما در اين دنيا حسنه بنويس و در آخرت نيز حسنه بنويس . مراد از حسنهء دنيا هر چيزى است كه نيكو شمرده شود از عقايد قلبى و اخلاق روحى و اعمال فرعى و نعمت‌هاى گوناگون دنيا كه زندگى نيكو را تشكيل مىدهند ، يعنى نيكوهاى دنيا را دربارهء ما مقرر دار و نصيب گردان . و مراد از حسنهء در آخرت ، رحمت‌هاى واسعهء خدا و بهشت برين است . و إِنَّا هُدْنَا إِلَيْكَ در مقام تعليل است ، يعنى درخواست حسنه به خاطر اين است كه ما به گفتار و كردار به‌سوى تو رجوع كرديم .\r\nقَالَ عَذَابِى أُصِيبُ بِهِ مَنْ أَشَاءُ وَ رَحْمَتِى وَسِعَتْ كُلَّ شَىْءٍ\r\nيعنى : خداوند در جواب موسى فرمود : عذاب خود را به هركس بخواهم مىرسانم ، و رحمت من گسترده بر همه چيز است . شمول عذاب را خداوند در اين آيه مقيّد به مشيّت و خواست خود كرده و رحمت را فراگير خوانده ، زيرا عذاب طبق اقتضاى بنده است نه ذات اقدس خدا ، و اين بنده است كه به وسيلهء عصيان و طغيان عملًا درخواست عذاب مىكند و\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nخدا هم طبق قدرت و حكمت اگر بخواهد عذاب مىكند و گرنه مىبخشد . و لكن رحمت طبق اقتضاى ذات اوست و همهء اجزاء عالم وجود در اين مرحله يكسانند چنان كه قدرت خدا و علم او نيز وسعت دارد و فراگير همهء ذرات عالم هستى است و بالاتر از همه ذات اقدس است كه بر همه چيز احاطه دارد .\r\nفَسَأَكْتُبُهَا لِلَّذِينَ يَتَّقُونَ وَ يُؤْتُونَ الزَّكَاةَ وَالَّذِين‌َهُم بِآيَاتِنَا يُؤْمِنُونَ\r\nيعنى : به زودى رحمت خود را دربارهء كسانى كه تقوا پيشه مىكنند و زكات مىپردازند و براى كسانى كه به آيات ما ايمان مىآورند خواهم نوشت و مقرر خواهم داشت .\r\nمراد از نوشتن و مقررداشتن در آينده ، اعطا و اجراى رحمت در آخرت است كه شامل حال همهء نيكان اهل آخرت مىشود . و ممكن است مراد مقرر داشتن رحمت‌هاى خاص خود در دنيا براى بنى اسرائيل در آيندهء زمان وعده باشد . و مراد از زكات در اين آيه ماليات معروف حكومت اسلامى نيست كه بر هشت قسم از اموال بسته شده و در نُه قسم از موارد صرف مىگردد ، زيرا اين سوره مكّيه است و آن زكات در مدينه تشريع شده است ، بلكه ظاهراً حقّ مالى انسانى است كه طبق سنّت جاريه ميان عقلا در مجامع بشرى و همهء ملل به اقتضاى نوع دوستى و عواطف فطرى جارى بوده است .\r\nالَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِندَهُمْ فِي التَّورَاةِ وَالْإِنْجِيلِ يَأْمُرُهُم بِالْمَعْرُوفِ وَيَنْهَاهُمْ عَنِ الْمُنْكَرِ وَيُحِلُّ لَهُمُ الطَّيِّبَاتِ وَيُحَرِّمُ عَلَيْهِمُ الْخَبَائِثَ وَيَضَعُ عَنْهُمْ إِصْرَهُمْ وَالْأَغْلَالَ الَّتِي كَانَتْ عَلَيْهِمْ فَالَّذِينَ آمَنُوا بِهِ وَعَزَّرُوهُ وَنَصَرُوهُ وَاتَّبَعُوا النُّورَ الَّذِي أُنْزِلَ مَعَهُ أُوْلئِكَ هُمُ الْمُفْلِحُونَ « 157 »\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nلغت و اعراب :\r\nالذين يتّبعون صفت الذين هُم در آيهء سابق است ، يا مبتداست و خبرش يأمرهم است .\r\nامّى : منسوب به مادر ، كنايه از اين كه درس نخوانده و خط ننوشته است . طيّب : هرچيزى كه طبع‌پسند يا عقل‌پسند باشد ، و خبيث مقابل آن است . وَضَعَ عنه الشىءَ - از باب مَنَعَ - : ساقط كرد آن را از او . اصر : سنگينى و گناه و پيمان . اغلال : جمع غُلّ ، زنجير آهنين كه به‌دست و پا يا گردن بسته مىشود . عَزَّره : تعظيم و تجليل نمود از او . انزل معه به‌تقدير « انزل مع نبوّته - يا - انزل إمامته مع نبوّته » است .\r\n\r\n[ اوصاف پيامبر اسلام ( ص ) در تورات و انجيل 
  ]\r\nتفسير :\r\nالَّذِينَ يَتَّبِعُونَ الرَّسُولَ النَّبِىَّ الْأُمِّىَّ\r\nاين آيه ، تتمّهء كلام خدا با موسى در آيهء قبل است . يعنى : اى موسى ، آنهايى كه به آيات ما ايمان مىآورند كسانى هستند كه چون پيامبر خاتم مبعوث گردد پيروى از آن رسولِ نبىّ امّى مىكنند . رسول است به لحاظ آن كه فرستاده از جانب پروردگار است . و نبىّ است براى آن كه پيام‌آور به مردم است . و امّى است براى آن كه مكتب نرفته و درس نخوانده و خط ننوشته است . يعنى با اين وضع عالم و آگاه از همهء عوالم غيب و شهود است .\r\nالَّذِى يَجِدُونَهُ مَكْتُوباً عِندَهُمْ فِى التَّورَاةِ وَالْإِنْجِيلِ يَأْمُرُهُم بِالْمَعْرُوفِ وَ يَنْهَاهُمْ عَنِ الْمُنْكَرِ\r\nيعنى : پيامبرى كه او را در نزد خود در كتاب تورات و انجيل ، نوشته مىيابند . يعنى او را به نام و نشان و اوصاف كمال و كتاب و شريعت و آيات و معجزات در آن دو كتاب مىبينند و مىخوانند . پيامبرى كه آنها را به هر امر پسنديده‌اى فرمان مىدهد و از هر امر ناپسندى نهى مىكند .\r\nوَ يُحِلُّ لَهُمُ الطَّيِّبَاتِ وَ يُحَرِّمُ عَلَيْهِمُ الْخَبَائِثَ\r\nيعنى : پيامبرى كه در اين دنيا آنچه را كه نزد عقل و طبع ، طيّب و پاكيزه است از اجناس و اعيان اين جهان از خوراكى و پوشاكى و مسكن و همسر و از عقايد و اخلاق و اعمال ، حلال مىكند و آنچه را كه پليد است از مواد اين جهان مانند ميته و خون و مسكرات و\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nحيوانات غير قابل اكل و نيز اعمال و عقايد و اخلاق پليد و خبيث ، حرام مىكند .\r\nوَ يَضَعُ عَنْهُمْ إِصْرَهُمْ وَالْأَغْلَالَ الَّتِى كَانَتْ عَلَيْهِمْ\r\nيعنى : و از دوش آنها بارهاى سنگينشان و زنجيرهايى را كه بر گردنشان بوده برمىدارد و فرو مىنهد .\r\nمراد از بار و زنجير ، كارهاى بسيار سختى است كه از زمان موساى كليم تا زمان محمد صلى الله عليه و آله بر آنها تحميل شده بود ، برخى به واسطهء كتاب‌هاى آسمانى به سزاى گناهانشان ، و برخى به جعل و بدعت علماى اهل كتاب به واسطهء تحريف دو كتاب ، و برخى به اخذ از رسوم و آداب و سنن مشركان مانند لزوم قصاص در قتل عمدى و خَطَأى ، و وجوب بريدن عضوى كه گناه از آن صادر شده ، و كندن پوست بدن به جاى شستن از نجاست بول ، و حرمت صيد ماهى در روز شنبه و خوردن چربى و پيه بدن شمارى از حيوانات حلال گوشت و غير اين‌ها .\r\nفَالَّذِينَ آمَنُوا بِهِ وَعَزَّرُوهُ وَنَصَرُوهُ وَاتَّبَعُوا النُّورَ الَّذِى أُنْزِلَ مَعَهُ أُولئِكَ هُمُ الْمُفْلِحُونَ\r\nيعنى : پس كسانى كه به آن پيامبر ايمان آوردند و او را تعظيم و تجليل كردند و به او يارى رساندند و از آن نورى كه همراه او نازل شده پيروى نمودند ، آنها هستند كه رستگارند .\r\nمراد از « نور » قرآن مجيد است كه همراه نبوت او نازل گشته . و محتمل است به‌قرينهء تعبير « معه » مراد از نور ، وصىّ معصوم او باشد كه دستور ولايت او همراه منصب نبوت بر او فرود آمده است .\r\nبايد دانست كه در مجموع اين آيهء شريفه ، ده صفت زير براى پيامبر اسلام ذكر شده است : رسول ، نبىّ ، امّى ، نامبرده شده در تورات ، مذكور در انجيل ، امر كنندهء به‌معروف ، نهى كنندهء از منكر ، حلال كنندهء پاكيزه‌ها ، حرام كنندهء خبائث و بردارندهء سنگينىها و زنجيرها از مردم . كه سه صفت اول مجتمعاً جز در اين آيه و آيهء بعد ، در جاى ديگر اين كتاب كريم ياد نشده ، و اين صفت‌هاى سه گانه در متن تورات و انجيل در تعريف و توصيف او تصريح شده است . و پنج قسم اول به عنوان صفت كمال و معرفى شخص او ، و پنج قسم ديگر به عنوان صفت فعل و جزء برنامه‌هاى عملى او بيان گرديده كه در هيچ شريعتى اين امور\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nمانند اسلام ، مورد دقت و اهميت واقع نشده است .\r\nو با يك نگرش دقيق عقلى معلوم مىشود كه مجموع احكام اسلام به دو قسم تقسيم مىشود : قسمى برنامه‌هاى اعتقادى « 1 » و فرعى بشر ، و قسمى حافظ و ضامن بقاى آنها .\r\nمرجع قسم اول و عُصارهء آن همان حلّيت طيّبات و حرمت خبائث است ، و قسم دوم همان امر به معروف و نهى از منكر است كه براى اهميت آن مقدم شده است . و چون نظر به مجموع احكام اسلام كنى ، خواهى ديد كه شريعتى است قابل تحمل و پياده‌شدن در فرد و اجتماع ، و در مقايسه با اهداف و الا و نتايج مطلوبهء دنيوى و اخروى آن ، از كمالات فردى و اجتماعى انسانى و سعادت لايتناهى و ابدى ، دينى است سَمحه و سهله ، و هيچ گونه احكام و دستورات شاقّ و طاقت‌فرسا در آن نيست و مصداق مَا جَعَلَ عَلَيْكُمْ فِيالدِّينِ مِنْ حَرَجٍ [ حج ، 78 
  ] و يُرِيدُ اللّهُ بِكُمُ الْيُسْرَ وَ لَايُرِيدُ بِكُمُ الْعُسْرَ [ بقره ، 185 
  ] است ، و به اين مطلب هم با عبارت يَضَعُ عَنْهُمْ إِصْرَهُمْ اشاره شده است .\r\nقُلْ يَاأَيُّهَا النَّاسُ إِنِّي رَسُولُ اللّهِ إِلَيْكُمْ جَمِيعاً الَّذِي لَهُ مُلْكُ السَّماوَاتِ وَالْأَرْضِ لَا إِلهَ إِلَّا هُوَ يُحْيِي وَيُمِيتُ فَآمِنُوا بِاللّهِ وَرَسُولِهِ النَّبِيِّ الْأُمِّيِّ الَّذِي يُؤْمِنُ بِاللّهِ وَكَلِمَاتِهِ وَاتَّبِعُوهُ لَعَلَّكُمْ تَهْتَدُونَ « 158 » وَمِن قَوْمِ مُوسَى أُمَّةٌ يَهْدُونَ بِالحَقِّ وَبِهِ يَعْدِلُونَ « 159 »\r\nتفسير :\r\nقُلْ يَاأَيُّهَا النَّاسُ إِنِّى رَسُولُ اللَّهِ إِلَيْكُمْ جَمِيعاً\r\nخطاب به پيامبر است پس از بيان اوصاف كمال و اشاره به دين قويم و جامع الأبعاد او كه خود را به مجامع بشرى عصر خود و آيندگان معرفى كند كه از جانب چه كسى و\r\n\r\n\r\n","description":"","footnote":"\r\n( 1 ) . عملى ظ .\r\n","page_name":" 133 ","page_number":133},
  {"content":"\r\n\r\nصاحب چه قدرت و عظمتى فرستاده شده است .\r\nمعناى آيه : بگو : اى مردم ، بىترديد من فرستادهء خداوندم به سوى همهء شما . يعنى از مرد و زن و هر قبيله و صنف و صاحب هر زبان و عادت و اهل هر عصر و زمان .\r\nالَّذِى لَهُ مُلْكُ السَّماوَاتِ وَالْأَرْضِ لَا إِلهَ إِلَّا هُوَ يُحْيِى وَيُمِيتُ\r\nيعنى : آن خدايى كه ملكيت حقيقى آسمان‌ها و اين زمين و مالكيت و حكومت بر همه از آنِ اوست به ملاك آن كه همه را او از كتم عدم بيرون آورده و حفظ مىكند و تدبير و اداره مىنمايد و بالأخره هر لحظه كه مشيّتش تعلّق گيرد تبديل يا فانى مىسازد . و هيچ معبود به حقّى جز او نيست ، و او زنده مىكند و مىميراند . يعنى هر قابل حيات به هر نوعى از حيات را او حيات مىبخشد ، و هرچه را كه مماتى عارض مىشود او مىميراند .\r\nفَآمِنُوا بِاللَّهِ وَ رَسُولِهِ النَّبِىِّ الْأُمِّىِّ الَّذِى يُؤْمِنُ بِاللَّهِ وَكَلِمَاتِهِ وَاتَّبِعُوهُ لَعَلَّكُمْ تَهْتَدُونَ\r\nدر اين كلام التفات است و عدول از خطاب به غيبت . يعنى گويى پيامبر خود را به‌ناگاه غايب ديده و از جانب او سخن مىگويد .\r\nمعناى آيه : پس اى مردم ، به خداوند و فرستادهء او كه پيام‌آورى درس‌نخوانده است ايمان آوريد ، پيامبرى كه او خود به خدا و كلمات او ايمان مىآورد . مراد از « كلمات » اعمّ است از وحى و آنچه نوشته شده در كتاب آسمانى خود او و كلماتى كه خدا با پيامبران گذشته به وحى و كتابت سخن گفته است . و از او پيروى نماييد ، يعنى در همهء اصول عقايد و اخلاق انسانى و برنامه‌هاى عملى ، شايد هدايت يابيد .\r\nوَمِن قَوْمِ مُوسَى أُمَّةٌ يَهْدُونَ بِالحَقِّ وَ بِهِ يَعْدِلُونَ\r\nاين آيه در راستاى سنّت حسنهء خداوند در كلام خويش است كه چون گروهى از طاغيان را به خاطر طغيانشان نكوهش كند ، سخنى از نيكان به جهت اعمال پسنديدهء آنها به ميان مىآورد ، و گويى مىفرمايد : در مقابل آن اكثريت بدرفتار و مخالفت‌كنندهء فرامين موسى و كفران‌كنندهء نِعَم و طالبان خداى مجسّم و پرستندگان گوساله و درخواست كنندگان رؤيت آشكار ، گروه ديگرى هم هستند . و مفعول « يَهْدونَ » « النّاس » محذوف است ، و « بالحقّ » متعلّق به يهدون ، و يا حال است از فاعل آن .\r\nمعناى آيه : و از قوم موسى گروهى هستند كه مردم را به وسيلهء سخنان حقّ و صدق\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nهدايت مىكنند ، يا در حالى كه بر پايه و اساس حقّ قرار دارند ديگران را نيز راهنمايى مىكنند ، و به وسيلهء گفتار و كردار حق در مجتمع خود عدالت مىورزند . و مراد از اين گروه ، پيامبران نسل يعقوب و اسباط و پيروان راستين آنهايند .\r\n\r\n[ نعمت‌هاى گوناگون در بنى اسرائيل و ناسپاسى آنان 
  ]\r\nوَقَطَّعْنَاهُمُ اثْنَتَيْ عَشْرَةَ أَسْبَاطاً أُمَماً وَأَوْحَيْنَا إِلَى مُوسَى إِذِ اسْتَسْقَاهُ قَوْمُهُ أَنِ اضْرِب بِعَصَاكَ الْحَجَرَ فَانبَجَسَتْ مِنْهُ اثْنَتَا عَشْرَةَ عَيْناً قَدْ عَلِمَ كُلُّ أُنَاسٍ مَشْرَبَهُمْ وَظَلَّلْنَا عَلَيْهِمُ الْغَمَامَ وَأَنْزَلْنَا عَلَيْهِمُ الْمَنَّ وَالسَّلْوَى كُلُوا مِن طَيِّبَاتِ مَارَزَقْنَاكُمْ وَمَا ظَلَمُونَا وَلكِن كَانُوا أَنْفُسَهُمْ يَظْلِمُونَ « 160 »\r\nلغت و اعراب :\r\nقطع و تقطيع : پاره‌كردن و متفرق‌نمودن . اسباط : جمع سبط ، نوهء شخص ، و غالباً در نوهء دخترى استعمال مىشود . اثنتىعشرة مفعول دوم « قَطَّع » است ، و أسباطاً بدل از آن است نه تميز و گرنه مفرد بود ، و امماً بدل دوم است . انبجس الماء : جوشيد و فوران كرد . مَنّ : كتيرا و شيرهء درخت ، و ترنجبين و گزنگبين . سَلوى : عسل و كبك و بلدرچين . كلوا به‌تقدير « قُلْنا لَهم » . طيّبات ما رزقناكم اضافهء صفت به موصوف است ، أى ما رزقناكم الطيّبات .\r\nتفسير :\r\nوَقَطَّعْنَاهُمُ اثْنَتَىْعَشْرَةَ أَسْبَاطاً أُمَماً وَأَوْحَيْنَا إِلَى مُوسَى إِذِ اسْتَسْقَاهُ قَوْمُهُ أَنِ اضْرِب بِعَصَاكَ الْحَجَرَ\r\nاين آيه و يازده آيهء بعد دربارهء بنى اسرائيل پس از نزول تورات و در ايام روانه‌شدن\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nبه‌سوى بيت‌المقدس است و شامل انبوه حوادث و ظهور معجزات بسيار از موسى در حقّ آنهاست . و در اين آيه تقسيم آنها به دوازده قبيله ذكر شده به ملاك آن كه اسرائيل يعنى يعقوب دوازده پسر داشت و اولاد و احفاد هريك امّتى صاحب عقيدهء مستقل و مسلك و رسوم خاص شده بودند و با هم شديداً مخالفت و رقابت و اختلاف سليقه و رويّه داشتند .\r\nمعناى آيه : و ما بنىاسرائيل را به دوازده قبيله تفريق و تجزيه كرديم كه هريك امّتى بود . و به موسى هنگامى كه آنها در ازمنهء گرفتارىِ در تيه ، آب طلبيدند وحى كرديم كه عصاى خود را بر آن سنگ بزن .\r\nفَانبَجَسَتْ مِنْهُ اثْنَتَاعَشْرَةَ عَيْناً قَدْ عَلِمَ كُلُّ أُنَاسٍ مَشْرَبَهُمْ\r\nيعنى : و چون موسى عصا بر آن سنگ زد به ناگاه از آن دوازده چشمه جوشيد كه هر مردمى يعنى هر قبيله‌اى آبشخور و محل انفجار آب خود را شناختند .\r\nبايد دانست كه سنگ مورد اشاره در اين آيه سومين سنگ با قداست و داراى خواص و اعجازآور خاص است كه از عالم بالا به زمين فرود آمده و پيش از اين سنگ ، حجرالاسود و مقام ابراهيم بوده است . و اين سنگ ظاهراً مربع مكعّب و داراى شش سطح بوده و چون موسى عصاى خاص خود را بر آن مىزده از هريك از جهات چهارگانه سه شكاف و سوراخ محدودى پيدا مىشده و از هريك جويى روان مىشده و هر قبيله منبع حصّهء خود را به تناسب كم و زيادى آب بر حسب نفوس قبيله يا به‌وسيلهء نوشتهء طبيعى بر بالاى محل جوشش مىشناخته است .\r\nگفته شده كه « انبجاس » كه در اين آيه آمده ، فوران اندك آب ، و « انفجار » كه در آيهء 60 سورهء بقره آمده فوران زياد و واسع آن است . پس معلوم مىشود كه آب چشمه‌ها ابتدا اندك بوده و رفته رفته زياد مىشده و يا آن كه بر حسب نياز ، گاهى اندك و گاهى زياد مىشده است .\r\nوَظَلَّلْنَا عَلَيْهِمُ الْغَمَامَ وَأَنْزَلْنَا عَلَيْهِمُ الْمَنَّ وَالسَّلْوَى\r\nيعنى : و بر آنها ابر را سايبان كرديم ، و بر آنها مَنّ و سَلوى فرو فرستاديم . و اين امور در بيابان گرم ميان مصر و شامات بوده كه خداوند ابرى را كه پوشانندهء تابش و حرارت خورشيد بود در روز سايبان آنها مىكرد كه وقت سير آنها حركت و وقت اقامتشان ايست\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nكند . و « مَنّ » ترنجبين يا شيرخشت و « سَلوى » كبك يا بلدرچين است .\r\nكُلُوا مِن طَيِّبَاتِ مَارَزَقْنَاكُمْ وَمَا ظَلَمُونَا وَلكِن كَانُوا أَنْفُسَهُمْ يَظْلِمُونَ\r\nيعنى : پس از بذل نعمت‌هاى مذكور ، در خطابى به عنوان تنبيه و امتنان به آنها گفتيم : از آنچه روزىِ شما كرديم كه همه طيّب و پاكيزه است بخوريد و برخوردار شويد . و آنها به ما ستم نكردند و لكن خود به نفس خويش ستم مىنمودند ، يعنى در اين كه نعمت‌ها را از آنها سلب نموديم . مراد اين است كه نتيجهء مخالفت آنها از فرامين موسى و دستورات يوشع پس از او كه كفران نعمت كردند و درخواست تغيير و تبديل نعمت‌هاى نيكو به بد نمودند سبب انقطاع نعمت شد .\r\nوَإِذْ قِيلَ لَهُمُ اسْكُنُوا هذِهِ الْقَرْيَةَ وَكُلُوا مِنْهَا حَيْثُ شِئْتُمْ وَقُولُوا حِطَّةٌ وَادْخُلُوا الْبَابَ سُجَّداً نَغْفِرْ لَكُمْ خَطِيئَاتِكُمْ سَنَزِيدُ الْمُحْسِنِينَ « 161 » فَبَدَّلَ الَّذِينَ ظَلَمُوا مِنْهُمْ قَوْلًا غَيْرَ الَّذِي قِيلَ لَهُمْ فَأَرْسَلْنَا عَلَيْهِمْ رِجْزاً مِنَ السَّماءِ بِمَا كَانُوا يَظْلِمُونَ « 162 »\r\nلغت و اعراب :\r\nإذ متعلّق به « اذْكُر » مقدّر است . حطّه مصدر است به معناى ساقط كردن و فروريختن ، و خبر مبتداى محذوف است به‌تقدير مَسأَلتُنا حِطَّةُ الذُّنُوب\r\nتفسير :\r\nوَإِذْ قِيلَ لَهُمُ اسْكُنُوا هذِهِ الْقَرْيَةَ وَكُلُوا مِنْهَا حَيْثُ شِئْتُمْ وَ قُولُوا حِطَّةٌ\r\nاين آيه و آيهء بعد نظير دو آيهء 58 و 59 بقره است و جز اندكى در تعبير اختلافى در\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nعبارت ندارند . و مفاد اين آيات حادثه‌اى است كه براى بنىاسرائيل در اواخر حركت از مصر به سوى شامات رخ داد . و مراد از « قريه » بيت‌المقدس است كه در تصرف عمالقه بود ، يعنى ملّتى از جبّاران و طاغيان اولاد سام بن نوح كه ظاهراً بت‌پرست بوده‌اند . و خداوند براى بنىاسرائيل پس از هلاكت فرعونيان سكونت در آن محل را مقرر داشته بود و به موسى دستور آمد كه با بنىاسرائيل به سوى آن شهر روند و به‌عمالقه حمله كنند و آن‌جا را متصرف شوند و براى خود مسكن دائمى گزينند . بنىاسرائيل در اين‌جا نيز مخالفت كردند و كيفر و مجازات آنان ، حيران شدن در سال‌هاى متمادى در تيه مقرر شد .\r\nمعناى آيه : و متذكر باشيد هنگامى را كه به بنىاسرائيل گفته شد : در اين شهر ساكن شويد . يعنى به عنوان نبرد وارد شويد و پس از پيروزى ساكن گرديد . و از هر جاى آن بخواهيد برخوردار شويد ، و حطّه بگوييد ، يعنى از خدا ريزش گناه بطلبيد . و كلمهء « حطّة » در سورهء بقره آيهء 58 پس از « ادخلوا الباب » آمده و اين‌جا پيش از آن . و ممكن است در دو نوبت به آنها خطاب شده باشد .\r\n\r\n[ تخلف بنىاسرائيل از احكام خدا 
  ]\r\nوَادْخُلُوا الْبَابَ سُجَّداً نَغْفِرْ لَكُمْ خَطِيئَاتِكُمْ سَنَزِيدُ الْمُحْسِنِينَ\r\nيعنى : و از اين در كه درب اصلى و دروازهء ورودى شهر است در حال خضوع و تسليم وارد شويد ، يا در حالى درآييد كه پس از ورود ، همگى به سجده افتاده باشيد . كه اگر چنين كنيد گناهان شما را مىآمرزيم . و البته نيكوكاران شما را فزونى مىبخشيم . يعنى بيش از پاداش تفضّل هم مىكنيم . و ممكن است مراد فزونى در ايمان و كمالات و رفاه دنيا در آينده باشد .\r\nفَبَدَّلَ الَّذِينَ ظَلَمُوا مِنْهُمْ قَوْلًا غَيْرَ الَّذِى قِيلَ لَهُمْ فَأَرْسَلْنَا عَلَيْهِمْ رِجْزاً مِنَ السَّماءِ بِمَا كَانُوا يَظْلِمُونَ\r\nيعنى : پس كسانى از آنها كه ستم كرده بودند ، به جاى سخنى كه به آنها گفته شده بود سخن ديگرى گفتند . يعنى دستور بود « حطّه » بگويند « حنطه » گفتند ، يعنى گندم طلبيدند .\r\nپس ما بر آنها عذابى از آسمان فرو فرستاديم ، و اين به سبب آن بود كه آنها پيوسته ستم مىكردند . گفته شده : مراد از رجز آسمانى طاعونى بود كه ميانشان شيوع يافت و منجر به هلاكت بيست و چهار هزار نفر از آنها شد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nوَاسْأَلْهُمْ عَنِ الْقَرْيَةِ الَّتِي كَانَتْ حَاضِرَةَ الْبَحْرِ إِذْ يَعْدُونَ فِي السَّبْتِ إِذْ تَأْتِيهِمْ حِيتَانُهُمْ يَوْمَ سَبْتِهِمْ شُرَّعاً وَيَوْمَ لَايَسْبِتُونَ لَاتَأْتِيهِمْ كَذلِكَ نَبْلُوهُم بِمَا كَانُوا يَفْسُقُونَ « 163 »\r\nلغت و اعراب :\r\nقريه : مجتمع انسانى و مسكن آنها از شهر و روستا . عدا طَورَه - از باب نَصَر - :\r\nتجاوزنمود از حدّ خود . سَبت : روز شنبه ، و سَبَت زيدٌ - از باب ضَرَب و نَصَر - : داخل در سَبت شد ، يا تعظيم نمود سبت را . كلمهء إذ در اذ يعدون و إذ تأتيهم هر دو بدل اشتمال از قريه است به‌تقدير « سَلْهُم عَن زمانِ عَدْوِهِم و زمانِ إتيانِ الحيتان » . حيتان : جمع حوت ، مطلق ماهى و غالباً در ماهى بزرگ استعمال مىشود . شُرَّع : جمع شارع ، مانند رُكَّع و راكع ، يعنى ظاهر و نزديك . بلاه - از باب نَصَر - : امتحان كرد او را . و نبلوهم به‌تقدير « كُنّا نَبْلوهم » .\r\nتفسير :\r\nوَ اسْأَلْهُمْ عَنِ الْقَرْيَةِ الَّتِى كَانَتْ حَاضِرَةَ الْبَحْرِ\r\nاين سوره ، مكّيه است و گفته شده كه در اوايل بعثت نازل شده است . و هرچند دعوت پيامبر در آن روز غالباً متوجه مشركان بود ، لكن در مكّه نيز برخى از اهل كتاب مىزيسته‌اند و نقل سرگذشت موسى و قوم او در مقابل يهود به نحوى كه در اين سوره و سوره‌هاى مكّى آمده براى اظهار معجزه است و بيان آن كه يك شخص امّى كه سرگذشت پيامبران قديم را بدين طرز زيبا و دقيق و متين‌تر از تورات نقل مىكند قطعاً سخنش برگرفته از سرچشمهء وحى است . و سؤال و استفهام از يهود به عنوان تقرير و توبيخ آنها و اظهار اين است كه علم او از راه وحى است .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمعناى آيه : اى پيامبر ، از طايفهء يهود حال مجتمعى را كه در نزديكى و حضور دريا بودند بپرس . مراد اهل مدين يا ايله است كه در ساحل دريا مىزيستند .\r\nإِذْ يَعْدُونَ فِى السَّبْتِ إِذْ تَأْتِيهِمْ حِيتَانُهُمْ يَوْمَ سَبْتِهِمْ شُرَّعاً وَ يَوْمَ لَايَسْبِتُونَ لَاتَأْتِيهِمْ\r\nيعنى : سؤال كن از هنگامى كه در روز شنبه تجاوز مىكردند ، يعنى دربارهء تعظيم روز شنبه و اجتناب از صيد ماهى در آن روز كه حكم مؤكّد تورات است تخلّف مىكردند و ماهى مىگرفتند . يعنى سؤال كن از تجاوز آنان زمانى كه ماهىهاى آنها در روزى كه سبت مىكردند ، يعنى به احترام آن روز بنا مىگذاشتند كه ماهى نگيرند ، فراوان و ظاهر در روى آب و نزديك به ساحل و ماهىگيران مىآمدند ، و روزى كه سبت نمىكردند و صيد ماهى ممنوع نبود و آمادهء ماهىگيرى مىشدند ماهىها نمىآمدند . و حاصل آن كه بپرس تا اقرار كنند كه چگونه گناهان روشن را مرتكب مىشدند .\r\nكَذلِكَ نَبْلُوهُم بِمَا كَانُوا يَفْسُقُونَ\r\nيعنى : ما آنها را اين گونه آزمايش مىكرديم به سزاى آن كه پيوسته از طاعت ما خارج مىشدند . و حاصل آن كه نه از آزمايش تحريم تشريعى نيكو بيرون آمدند و نه از امتحان منع تكوينى ، زيرا در مقابل آن چنين حيله مىنمودند كه تورهاى بزرگ ماهىگيرى را در روز شنبه مىافكندند تا پر شود و روز يكشنبه بيرون مىكشيدند ، و يا حوض‌ها و آبگيرها در كنار دريا مىساختند كه پر از ماهى شود و آخر روز مىبستند تا يكشنبه صيد كنند .\r\nوَإِذْ قَالَتْ أُمَّةٌ مِنْهُمْ لِمَ تَعِظُونَ قَوْماً اللّهُ مُهْلِكُهُمْ أَوْ مُعَذِّبُهُمْ عَذَاباً شَدِيداً قَالُوا مَعْذِرَةً إِلَى رَبِّكُمْ وَلَعَلَّهُمْ يَتَّقُونَ « 164 » فَلَمَّا نَسُوا مَاذُكِّرُوا بِهِ أَنْجَيْنَا الَّذِينَ يَنْهَوْنَ عَنِ السُّوءِ وَأَخَذْنَا الَّذِينَ ظَلَمُوا بِعَذَابٍ بَئِيسٍ بِمَا كَانُوا يَفْسُقُونَ « 165 » فَلَمَّا عَتَوْا عَن مَا نُهُوا عَنْهُ قُلْنَا لَهُمْ كُونُوا قِرَدَةً خَاسِئِينَ « 166 »\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nلغت و اعراب :\r\nو اذ قالت به‌تقدير « اذْكروا » . معذرة مفعولٌ لَه است به‌تقدير « نَعِظُهم لإقامة العذر » . بئيس صفت است به معناى شديد . عَتى زيد - از باب نَصَر - : تكبّر و استكبار و گردنفرازى كرد ، از حد گذشت . قردة جمع قِرْد بر وزن مِلْح ، بوزينه . خاسىء : مطرود . عمّا نهوا به‌تقدير « عن ترك ما نهوا » .\r\n\r\n[ فلسفهء امر به معروف و نهى از منكر 
  ]\r\nتفسير :\r\nوَإِذْ قَالَتْ أُمَّةٌ مِنْهُمْ لِمَ تَعِظُونَ قَوْماً اللَّهُ مُهْلِكُهُمْ أَوْ مُعَذِّبُهُمْ عَذَاباً شَدِيداً\r\nجمعيت ساحل دريا كه در آيهء قبل نسبت تعدّى به آنها داده شد به سه طايفه تقسيم شده بودند : طاغيان كه پيوسته گناه مىكردند ، ناهيان از منكر ، ساكتان و خموشان . و از اين آيات معلوم مىشود كه حكم حرمت صيد ماهى در روز شنبه حكمى بسيار شديد و به تنهايى سبب آزمايش آنها بوده هرچند ممكن است اين حكم از باب مثال باشد و عاصيان در اغلب احكام تورات طغيان داشته‌اند . و نيز معلوم مىشود كه طاغيان قوى و نيرومند و حايز اكثريت و در طغيان خود مصرّ بوده‌اند به‌گونه‌اى كه ناهيان توان نهى از منكر در مرتبهء بالاتر از وعظ و اندرز را نداشته و ساكتان هم از پذيرش آنها نوميد بوده‌اند .\r\nمعناى آيه : و به ياد آوريد هنگامى را كه گروهى از آنان ، يعنى ساكتان به ناهيانِ از منكر گفتند : چرا گروهى را كه به يقين خداوند آنها را هلاك خواهد نمود يا آنها را به‌عذابى سخت معذّب خواهد كرد - يعنى طغيان‌گران را - موعظه مىكنيد ؟\r\nقَالُوا مَعْذِرَةً إِلَى رَبِّكُمْ وَلَعَلَّهُمْ يَتَّقُونَ\r\nيعنى : ناهيان در جواب گفتند : ما آنها را موعظه مىكنيم به خاطر آن كه عذرى در پيشگاه پروردگارتان داشته باشيم و مورد مؤاخذه به گناه ترك نهى از منكر قرار نگيريم ، و براى آن كه شايد آنها بپرهيزند . علت تعبير به « معذرةً الى ربّكم » به جاى « معذرةً الى ربّنا » اين است كه به ساكتان بگويند پروردگار ، خداى شما نيز هست پس شما نيز بايد نهى كنيد .\r\nفَلَمَّا نَسُوا مَا ذُكِّرُوا بِهِ أَنْجَيْنَا الَّذِينَ يَنْهَوْنَ عَنِ السُّوءِ وَأَخَذْنَا الَّذِينَ ظَلَمُوا بِعَذَابٍ بَئِيسٍ بِمَا كَانُوا يَفْسُقُونَ\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nآيه اشاره به سرانجام قوم موسى است . يعنى پس چون طغيان‌گران آنچه را كه بدان تذكر داده شدند از ترك تعدّى و طغيان ، فراموش كردند ، يعنى به گونه‌اى بىاعتنايى نمودند كه گويى به كلّى فراموش نموده‌اند ، ما سرانجام كسانى را كه از كار زشت نهى مىكردند نجات بخشيديم و كسانى را كه ظلم كردند يعنى بر خود و ملت و آيندگان و قانون و پيامبر خود ، به عذابى سخت گرفتار كرديم به سزاى آن كه همواره از فرمان ما خارج مىشدند .\r\nبايد دانست كه مفاد اين آيه تنها شمول نجات نسبت به ناهيان است و از حال ساكتان كه اعتراض‌كنندهء به ناهيان نيز بودند ساكت است ، لكن در برخى از روايات است كه آنها نيز مشمول عذاب شدند . و ممكن است گفته شود كه سكوت آنها هم ظلم بوده و « أَخَذْنَا الَّذِينَ ظَلَمُوا » شامل حالشان شده است .\r\nفَلَمَّا عَتَوْا عَن مَا نُهُوا عَنْهُ قُلْنَا لَهُمْ كُونُوا قِرَدَةً خَاسِئِينَ\r\nاين آيه بيان عذاب بئيس است كه در آيهء قبل به آن اشاره شد .\r\nيعنى : پس چون آنها از آنچه از آن نهى شدند سر باز زدند و تكبر ورزيدند ، به آنها گفتيم : ميمون‌هايى خوار و رانده‌شده شويد .\r\nمراد از قول خدا در اين‌جا ارادهء تكوينى اوست كه تخلّف از مراد ، در آن محال است .\r\nيعنى اراده كرديم كه همه بوزينه شوند و بلافاصله بوزينه شدند . وَمَا أَمْرُنَا إِلَّا وَاحِدَةٌ كَلَمْحٍ بِالْبَصَرِ [ قمر ، 50 
  ] . و ظاهر آيه اين است كه به صورت ميمون شدند و روحشان انسان بود و خوارى و ذلّت خود را به چشم خود مىديدند . و ظاهراً وقت توبه و پشيمانى نيز گذشته بود . و طبق روايات ، چند صباحى به همان حال ماندند ، سپس به عذاب اخروى گرفتار شدند .\r\nوَإِذْ تَأَذَّنَ رَبُّكَ لَيَبْعَثَنَّ عَلَيْهِمْ إِلَى يَوْمِ الْقِيَامَةِ مَن يَسُومُهُمْ سُوءَ الْعَذَابِ إِنَّ رَبَّكَ لَسَرِيعُ الْعِقَابِ وَإِنَّهُ لَغَفُورٌ رَحِيمٌ « 167 » وَقَطَّعْنَاهُمْ فِي الْأَرْضِ أُمَماً مِنْهُمُ الصَّالِحُونَ وَمِنْهُمْ دُونَ ذلِكَ وَبَلَوْنَاهُم بِالْحَسَنَاتِ وَالسَّيِّئَاتِ لَعَلَّهُمْ يَرْجِعُونَ « 168 »\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nلغت و اعراب :\r\nتأذّن و آذن : اعلام كرد ، مانند توعَّد و أوعد . سامه‌العذاب - از باب نَصَر - : عذاب را روا داشت و تحميل كرد بر او . قطع و قطّع : بريد و متفرق نمود . بَلاه - از باب نَصَر - : آزمايش نمود او را . امماً حال است از مفعول قطّعناهم ، يا مفعول دوم آن است ، زيرا قطّعناهم به معناى « صيّرناهم » است . دون ذلك صفت محذوف است به‌تقدير : و منهم جماعة دون ذلك .\r\nحسنات : خوشىها و رفاه زندگى . سيّئات : بدىها و مصائب .\r\n\r\n[ سرگردانى و ذلّت بنىاسرائيل 
  ]\r\nتفسير :\r\nوَإِذْ تَأَذَّنَ رَبُّكَ لَيَبْعَثَنَّ عَلَيْهِمْ إِلَى يَوْمِ الْقِيَامَةِ مَن يَسُومُهُمْ سُوءَ الْعَذَابِ\r\nيعنى : و به ياد آور هنگامى را كه پروردگارت اعلام كرد كه به يقين بر آنها تا روز قيامت كسانى را برمىانگيزد كه همواره عذاب سختى را بر آنها روا دارد و تحميل نمايد .\r\nمراد از اعلام ، ابلاغ آن تهديد عظيم و وعيد خطير بر گذشتگان بنىاسرائيل است به وسيلهء پيامبران و كتاب‌هاى آسمانى . و مراد از ادامهء بعث دشمن بر آنها تا روز قيامت ، برانگيختن و مسلّط نمودن سلطه‌هاى مقتدر است بر آنها در هر عصر و زمانى كه آنها طغيان كنند و ستم از حد بگذرانند خواه از قدرت‌هاى حقّه و ائمهء عدل باشند يا ديكتاتورها و ائمهء كفر و جور ، مانند تسلّط بخت‌نصّر در عصرى ، و پيامبر اسلام در عصرى ديگر . و ممكن است كلمهء « إلى يوم القيامة » كنايه از طول زمان باشد .\r\nإِنَّ رَبَّكَ لَسَرِيعُ الْعِقَابِ وَ إِنَّهُ لَغَفُورٌ رَحِيمٌ\r\nيعنى : به يقين پروردگار تو زودكيفر است ، و بىترديد ، او بسيار آمرزنده و مهربان است .\r\nيعنى در عين حال كه غفور و رحيم است ، گاهى به اقتضاى حكمت بالغه در ادارهء اجتماع ، در عقاب مجرمان سرعت و تعجيل مىكند و به‌جهان ديگر محوّل نمىسازد .\r\nوَقَطَّعْنَاهُمْ فِىالْأَرْضِ أُمَماً مِنْهُمُ الصَّالِحُونَ وَمِنْهُمْ دُونَ ذلِكَ\r\nيعنى : و بنىاسرائيل و ملّت يهود را در روى اين زمين به امّت‌ها و فرقه‌هاى مختلف در\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nهدف و مذهب و مسلك تقسيم كرديم كه هر گروهى در قطعه‌اى از زمين زندگى مىكنند ، برخى از آنها قومى صالح‌اند و برخى غيرصالح يا پايين‌تر از آنها .\r\nمراد بيان حال يهود از آغاز تا زمان نزول اين آيات از نظر ايمان و كفر است كه صالحان عبارت‌اند از مؤمنان و عاملان به تورات تا زمان عيسى ، و پايين‌تران منكران عيسى و انجيل‌اند ، و پايين‌تر از آنها منكران عيسى و محمد صلى الله عليه و آله اند .\r\nو ممكن است تقسيم به لحاظ اعمال و رفتار آنها باشد مانند نيكوكارانشان در هر عصرى و طغيان‌گران در ظلم و كشتن پيامبران و شنوندگان دروغ و ربا و رشوه‌خواران در هر زمان . و ممكن است اشاره باشد به آنچه در روايات آمده كه فرقهء يهود به هفتاد و يك فرقه متفرق شدند .\r\nوَبَلَوْنَاهُم بِالْحَسَنَاتِ وَالسَّيِّئَاتِ لَعَلَّهُمْ يَرْجِعُونَ\r\nيعنى : و ما آنها را در طول تاريخ ممتدّشان به انواع حسنات و سيّئات آزمايش نموديم .\r\n« حسنات » خوشىهاى زندگى مانند تندرستى ، اولاد بسيار ، اموال فراوان و امنيت محيط است ، و « سيّئات » بدىها و ناراحتىهاست مانند بيمارى ، فقر و مسكنت ، ناامنى ، قحطى و غيره . اين امور را پيش آورديم شايد به سوى حق بازگردند . يعنى حسنات سبب بيدارى و انگيزهء سپاس‌گزارى ، و سيّئات سبب تنبّه و توبه و پشيمانى باشد .\r\nفَخَلَفَ مِن بَعْدِهِمْ خَلْفٌ وَرِثُوا الْكِتَابَ يَأْخُذُونَ عَرَضَ هذَا الْأَدْنَى وَيَقُولُونَ سَيُغْفَرُ لَنَا وَإِن يَأْتِهِمْ عَرَضٌ مِثْلُهُ يَأْخُذُوهُ أَلَمْ يُؤْخَذْ عَلَيْهِمْ مِيثَاقُ الْكِتَابِ أَن لَايَقُولُوا عَلَى اللّهِ إِلَّا الْحَقَّ وَدَرَسُوا مَا فِيهِ وَالدَّارُ الآخِرَةُ خَيْرٌ لِلَّذِينَ يَتَّقُونَ أَفَلَا تَعْقِلُونَ « 169 » وَالَّذِينَ يُمَسِّكُونَ بِالْكِتَابِ وَأَقَامُوا الصَّلَاةَ إِنَّا لَانُضِيعُ أَجْرَ الْمُصْلِحِينَ « 170 »\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nلغت و اعراب :\r\nخَلَف زيداً - از باب نَصر - : جانشين او شد . خَلْف : قرنى پس از قرنى . و نيز جانشين كه مفرد و جمع در آن يكسان است و غالباً در جانشين بد استعمال مىشود . يأخذون حال است از فاعل ورثوا به‌تقدير « كانوا يأخذون » . عَرَض : متاع دنيا . أدنى و دنيا يعنى اين جهان به لحاظ نزديك‌تر بودن آن نسبت به آخرت كه دور تر است ، يا بسيار پست و بىقدر بودن .\r\nميثاق‌الكتاب اضافهء ظرفيه است به معناى فى . دَرَسَ الكتابَ و العلم - از باب نَصَر - : روى آورد به آن و حفظ كرد آن را . أفلاتعقلون : به‌تقدير « قل لهم أفلا » . مسك به و مسّك به : چنگ زد به آن .\r\n\r\n[ دين فروشى بنىاسرائيل 
  ]\r\nتفسير :\r\nفَخَلَفَ مِن بَعْدِهِمْ خَلْفٌ وَرِثُوا الْكِتَابَ يَأْخُذُونَ عَرَضَ هذَا الْأَدْنَى\r\nاين آيه دربارهء علماى تورات و كسانى از يهود است كه پس از اسلاف و گذشتگانشان به عنوان اخلاف به وجود آمدند و مشغول تعليم و تعلّم تورات شدند ، ولى گرفتار حُطام دنيا گشته و تورات را در مسير هوا و رياست و جمع مال قرار دادند .\r\nمعناى آيه : پس از اسلاف يهود جانشينانى ناصالح از آنها سركار آمدند كه به‌كتاب تورات روى آوردند « 1 » و به‌عنوان محصّلين و علماى تورات مشغول خواندن و تدريس آن شدند در حالى كه همواره متاع و حُطام اين دنيا را مىگرفتند . يعنى به‌عنوان تبليغ آن و قضاوت بر طبق آن و رشوه براى تحريف الفاظ و احكام آن اموالى را مىگرفتند و اندوخته مىكردند .\r\nوَيَقُولُونَ سَيُغْفَرُ لَنَا وَ إِن يَأْتِهِمْ عَرَضٌ مِثْلُهُ يَأْخُذُوهُ\r\nيعنى : و آنان در مقابل اعتراضات مردم مىگويند به زودى ما بخشوده خواهيم شد .\r\nحالشان تقاضا نمىكند كه اين سخن از آنها از راه اميد واقعى به مغفرت خدا صادر شده باشد ، بلكه از روى غرور و هوا و گمان اين كه آنان در حكم فرزندان خدا و دوستان اويند\r\n\r\n\r\n","description":"","footnote":"\r\n( 1 ) . « كه كتاب تورات را از آنان به‌ارث بردند » .\r\n","page_name":" 145 ","page_number":145},
  {"content":"\r\n\r\nچنين مىگويند ، و تمسّك به استغفار براى تخلّص از نكوهش مردم است ، از اين رو مىفرمايد : و اگر باز هم از امتعه و حُطام دنيا از همان راه اول برسد آن را مىگيرند .\r\nأَلَمْ يُؤْخَذْ عَلَيْهِمْ مِيثَاق‌ُالْكِتَابِ أَن‌لَايَقُولُوا عَلَىاللَّهِ إِلَّا الْحَقَّ وَ دَرَسُوا مَا فِيهِ\r\nاستفهام براى تقرير و توبيخ است . يعنى : آيا بر عهدهء آنها پيمانى در كتاب تورات گرفته نشده بود كه به نام خداوند جز حق نگويند ؟ ( ظاهراً اين رقم پيمان در متن تورات از عالمان و مبلّغان تورات گرفته شده ) يعنى پس چگونه مال دنيا را از راه ارتشاء و ربا و تحريف كتاب مىگيرند و به نحو قطع مىگويند خدا ما را مىآمرزد ؟ و اين در حالى است كه آنها تورات را خوانده‌اند و بررسى كرده و از احكام آن باخبرند .\r\nوَالدَّارُ الآخِرَةُ خَيْرٌ لِلَّذِينَ يَتَّقُونَ أَفَلَا تَعْقِلُونَ\r\nيعنى : و خانهء آخرت براى كسانى كه تقوا پيشه دارند بهتر است ، آيا نمىانديشيد ؟ ! يعنى به آنها بگوييد چرا نمىانديشيد ؟\r\nوَالَّذِينَ يُمَسِّكُونَ بِالْكِتَابِ وَ أَقَامُوا الصَّلَاةَ إِنَّا لَانُضِيعُ أَجْرَ الْمُصْلِحِينَ\r\nاين آيه در بيان حكم كلّى است شامل همهء مذاهب و ملل در طول تاريخ .\r\nمعناى آيه : و كسانى كه به كتاب آسمانى خويش تمسّك مىجويند و نماز را اقامه مىكنند ، به يقين ما پاداش اصلاح‌گران را ضايع نمىكنيم .\r\nبايد دانست كه عموم موصول « الّذين » و استعمال تمسّك به صيغهء مضارع كه خالى از ظهور در استمرار نيست ، و اطلاق حال تمسّك به كتاب ، و اطلاق يا عموم كتاب ، همهء اينها افاده مىكند كه مراد اعطاى قاعده‌اى كلى است شامل حال همهء كسانى كه به كتاب آسمانى عصر خود تمسّك جويند و همواره احكام خود را از اصول عقايد و فنون اخلاق و فروع اعمال از آن كتاب استنباط كرده و عمل نمايند و نماز را برپا دارند ، خواه يهود از تورات در عصر خود يا نصارى از انجيل در زمان خود يا مسلمان از قرآن تا آخرالابد .\r\nو اين كه فرمود : بىترديد ما پاداش نيكان و اصلاح‌گران را ضايع نمىكنيم ، يعنى آنچه را در دنيا حكمت عام و نظام تام اقتضا كند ، در دنيا و آنچه بايد در آخرت برسد در آن‌جا به آنان خواهيم داد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\n[ تهديد بنىاسرائيل 
  ]\r\nوَإِذْ نَتَقْنَا الْجَبَلَ فَوْقَهُمْ كَأَنَّهُ ظُلَّةٌ وَظَنُّوا أَنَّهُ وَاقِعٌ بِهِمْ خُذُوا مَا آتَيْنَاكُم بِقُوَّةٍ وَاذْكُرُوا مَا فِيهِ لَعَلَّكُمْ تَتَّقُونَ « 171 »\r\nلغت و اعراب :\r\nنَتَقَ الشىءَ - از باب ضَرَب و نَصَر - : بلند كرد آن را ، از جا بركند آن را . ظُلّة : سايبان .\r\nخُذوا به‌تقدير « قلنا لهم : خذوا » .\r\nتفسير :\r\nوَإِذْ نَتَقْنَا الْجَبَلَ فَوْقَهُمْ كَأَنَّهُ ظُلَّةٌ وَ ظَنُّوا أَنَّهُ وَاقِعٌ بِهِمْ\r\nاين آيه ، حاكى از آخرين داستان بنىاسرائيل در اين سوره است ، و ظاهر آيه اين است كه : چون موسى الواح تورات را به آنها عرضه كرد ، به آنها دستور داد همه را بخوانند و از محتوايش آگاه گردند سپس بپذيرند . و تورات كتاب دين و شريعت بود ، يعنى علاوه بر شامل بودن فنون مختلف معارف و نور و هدايت ، نسبت به‌نيازمندىهاى بشر آن روز حاوى احكام شريعتى مستقل از اصول و فروع بود ، و چون مطلع شدند كه تكاليفى سنگين در آن هست از پذيرش آن سر باز زدند و خداوند نيز در تكاليف خود تأكيد ورزيد .\r\nمعناى آيه : و به ياد آور هنگامى را كه ما كوه را از جاى خود بركنديم و بر بالاى سر آنها نگه داشتيم كه گويى سايه‌بان است ، و گمان كردند يا يقين نمودند كه بر سر آنها خواهد افتاد . ( طبق تواريخ ، قوم موسى قريب ششصد هزار نفر و محل اجتماع آنها و عائله و مواشى و اموالشان در حدود يك فرسخ در يك فرسخ بوده ، پس بزرگى كوه مذكور و وسعت آن به قدرى بوده كه بر بالاى سر همه گسترده بوده است ) .\r\nخُذُوا مَا آتَيْنَاكُم بِقُوَّةٍ وَاذْكُرُوا مَا فِيهِ لَعَلَّكُمْ تَتَّقُونَ\r\nيعنى : در آن حال به آنها گفتيم : آنچه به شما داده‌ايم ، يعنى كتاب آسمانى\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nتورات را به قوت قلب بگيريد و هرچه در آن است ، از احكام و معارف به نيروى بدن پياده كنيد .\r\nظاهر كلام اين است كه خدا آنها را به اخذ و تذكر آنچه داده اجبار نموده ، لكن متعلَّق اكراه و اجبار ، التزام و اقرار لفظى است كه به اصول آن معتقد شوند و به فروع آن عمل كنند ، و گرنه اعتقاد قلبى قابل اكراه نيست و عمل خارجى هم در آينده است .\r\n\r\n[ داستان عالم ذرّ 
  ]\r\nوَإِذْ أَخَذَ رَبُّكَ مِن بَنِي آدَمَ مِن ظُهُورِهِمْ ذُرِّيَّتَهُمْ وَأَشْهَدَهُمْ عَلَى أَنْفُسِهِمْ أَلَسْتُ بِرَبِّكُمْ قَالُوا بَلَى شَهِدْنَا أَن تَقُولُوا يَوْمَ الْقِيَامَةِ إِنَّا كُنَّا عَنْ هذَا غَافِلِينَ « 172 » أَوْ تَقُولُوا إِنَّمَا أَشْرَكَ آبَاؤُنَا مِن قَبْلُ وَكُنَّا ذُرِّيَّةً مِن بَعْدِهِمْ أَفَتُهْلِكُنَا بِمَا فَعَلَ الْمُبْطِلُونَ « 173 » وَكَذلِكَ نُفَصِّلُ الآيَاتِ وَلَعَلَّهُمْ يَرْجِعُونَ « 174 »\r\nلغت و اعراب :\r\nمن ظهورهم بدل بعض است از من بنىآدم . ذريّتهم مفعول أخذ . ألست بربّكم به‌تقدير « قائلًا لهم ألست » . أن‌تقولوا به‌تقدير « كراهة أن‌تقولوا » . عن هذا اشاره است به مشهودٌ عليه يعنى توحيد . و لعلّهم عطف به غايت محذوف است ، به‌تقدير : « لمصالح عالية و حكم كثيرة و لعلّهم » .\r\nتفسير :\r\nوَ إِذْ أَخَذَ رَبُّكَ مِن بَنِىآدَمَ مِن ظُهُورِهِمْ ذُرِّيَّتَهُمْ\r\nاين آيه در مقام بيان اين است كه سنّت جاريهء خدا با انسان‌ها در دنيا به گونه‌اى است كه چون در آخرت كفّار و فسّاق آنها را محكوم به عذاب كند ، عذرى نخواهند داشت و حجتى\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nدر مقابل او ندارند .\r\nمعناى آيه : و به‌ياد آور زمانى را كه پروردگار تو از اولاد آدم يعنى از اصلاب آنها اولادشان را برگرفت و به‌صحنهء وجود آورد .\r\nمراد از « بنىآدم » تمام نسل او از نخستين فرزندش تا آخرين فرد متصل به انقراض عالم است . و مراد از ظهور ، ظَهر و پشت يكايك آنهاست . و حاصل آن كه خدا از مجموع اولاد متسلسل آدم در طول تاريخ دنيا از پشت و صلب هر فرد سابق اولاد لاحق را پديد آورده ، از نسل اول نسل دوم را و از دوم سوم را و همين طور .\r\nوَأَشْهَدَهُمْ عَلَى أَنْفُسِهِمْ أَلَسْتُ بِرَبِّكُمْ قَالُوا بَلَى شَهِدْنَا\r\nيعنى : و از يكايك آنها عليه خودشان گواهى گرفت كه آيا من پروردگار شما نيستم ؟\r\nآنها گفتند : چرا ، تو پروردگار مايى .\r\nكيفيت گواهى گرفتن اين است كه به هريك در دنيا مدتى عمر داد ، و عقلى كه حسن و قبح و نيك و بد را تشخيص دهد به آنها عطا نمود ، و پيامبرانى همراه معجزه و براهين توحيد به سوى آنها فرستاد به‌گونه‌اى كه اگر عقل خود را به‌كار گيرند و به‌گوش وجدان دعوت انبيا را بشنوند وجود حق و توحيد ربوبى را به وضوح درك كنند و بدان گواهى دهند . و چنان كه اين اشهاد و طلب گواهى از خداوند تكوينى است اين رقم گواهى از بنىآدم نيز تكوينى است و همين اندازه در تنجّز تكاليف محوّله و جواز مؤاخذه در دنيا و عقاب در آخرت كافى است هرچند گواهى لفظى نباشد و بلكه آنها با انكار و عناد ، با آن مقابله كنند .\r\nو بايد دانست كه خطاب پيامبر يا مخاطبان و نقل حادثه‌اى به صيغهء ماضى ( يعنى از اول آيه تا كلمهء شهدنا ) در حالى كه هنوز محقق نشده روى اتّكاء به اين است كه مقدارى از حادثه هرچند اندك ، در خارج واقع شده و بقيه هم قطعى است به‌گونه‌اى كه گويى محقق شده است . « 1 »\r\n\r\n\r\n","description":"","footnote":"\r\n( 1 ) . گويا مرحوم مؤلف با عدم اشاره به ماجراى عالم ذر كه در روايات فراوان به آن پرداخته شده و مراد از اين آيه ، همان دانسته شده و مراد از اين آيه ، همان دانسته شده ، نشان داده است كه در عين صحّت آن استشهاد ، آيه معناى ظاهرى و سادهء خود را نيز دارد و در شرح آيه به معناى باطنى و تأيل آيه نيازى نيست .\r\n","page_name":" 149 ","page_number":149},
  {"content":"\r\n\r\nأَن تَقُولُوا يَوْمَ الْقِيَامَةِ إِنَّاكُنَّا عَنْ هذَا غَافِلِينَ\r\nيعنى : ما اين قسم اشهاد را برپا كرديم كه مبادا شما طايفهء بشرى در روز قيامت بگوييد :\r\nبه يقين ما از اين غافل بوديم .\r\nمراد از « هذا » توحيد و شئون آن است . و غرض آن كه اگر خدا در دنيا به بشر عقل سليم نمىداد و پيامبران را نمىفرستاد ، بىترديد آنها هنگام مؤاخذه به تخلّفات دنيوى مىتوانستند بگويند : ما به كلّى از مسألهء توحيد بىاطلاع بوديم .\r\nأَوْ تَقُولُوا إِنَّمَا أَشْرَكَ آبَاؤُنَا مِن قَبْلُ وَكُنَّا ذُرِّيَّةً مِن بَعْدِهِمْ أَفَتُهْلِكُنَا بِمَا فَعَلَ الْمُبْطِلُونَ\r\nاين آيه اشاره به عذرى ديگر از مجرمانى ديگر در روز قيامت است .\r\nيعنى : كسانى كه بر گذشتگان آنها اقامهء حجت شده و آنها شرك را اختيار كرده‌اند و اين اعتقاد در اولاد آنها باقى مانده و به طور طبيعى عادت شده است .\r\nمفاد آيه اين است : و يا آن كه مبادا بگوييد : جز اين نيست كه پدران ما پيش از ما مشرك شدند و ما ذَرارى و اولاد آنها بوديم ، يعنى ناديده و نفهميده به حسب عادت پيرو آنها شديم . پس آيا ما را به كارهايى كه اهل باطل كرده‌اند هلاك مىكنى ؟ ! يعنى در آتش مىافكنى ؟ !\r\nوَكَذلِكَ نُفَصِّلُ الآيَاتِ وَ لَعَلَّهُمْ يَرْجِعُونَ\r\nيعنى : و ما آيات خود را اين‌گونه تفصيل و توضيح مىدهيم به‌جهت مصالح عاليه و حكمت‌هاى فراوان و به‌جهت آن كه شايد آنها باز گردند .\r\nممكن است مراد ، آيات قرآن مجيد باشد و « ذلك » اشاره به آيه‌هاى گذشته ، يعنى همهء آيات قرآن را به همين منوال جدا جدا مىآوريم و هريك را از حيث الفاظ و معانى و احكام و معارف ، مفصّل و روشن مىكنيم . و ممكن است مراد ، آيات تكوينى باشد ، يعنى و نظير آفرينش طايفهء بشرى و اهداى عقل به آنان و توجيه تكليف و ميراندن و زنده كردن آنها در آخرت كه همه آيات تكوينى توحيد و قدرت است . ما ساير آيات تكوينى خود را در اين جهان در آفاق و كرانه‌هاى گيتى و انفس موجودات ذوىالعقول و غير آنها تفصيل مىدهيم ، و اين به خاطر مصالح عاليه و حِكَم بسيار است و براى اين كه شايد آنان به خدا بازگردند .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\n[ داستان بلعم باعور 
  ]\r\nوَاتْلُ عَلَيْهِمْ نَبَأَ الَّذِي آتَيْنَاهُ آيَاتِنَا فَانْسَلَخَ مِنْهَا فَأَتْبَعَهُ الشَّيْطَانُ فَكَانَ مِنَ الْغَاوِينَ « 175 » وَلَوْ شِئْنَا لَرَفَعْنَاهُ بِهَا وَلكِنَّهُ أَخْلَدَ إِلَى الْأَرْضِ وَاتَّبَعَ هَوَاهُ فَمَثَلُهُ كَمَثَلِ الْكَلْبِ إِن تَحْمِلْ عَلَيْهِ يَلْهَثْ أَوْ تَتْرُكْهُ يَلْهَثْ ذلِكَ مَثَلُ الْقَوْمِ الَّذِينَ كَذَّبُوا بِآيَاتِنَا فَاقْصُصِ الْقَصَصَ لَعَلَّهُمْ يَتَفَكَّرُونَ « 176 »\r\nلغت و اعراب :\r\nانسلخ مِن ثوبه : از لباس خود بيرون شد . أتبعه زيد و اتّبعه : پيروى كرد زيد از او . فكان يعنى فَصارَ . غاوى : گمراه . أخلد إلى الشىءِ : ميل كرد به آن و اطمينان نمود بر آن . لهث الكلب - از باب مَنَع و عَلِم - : زبان خود را از تشنگى يا ناراحتى يا خستگى يا هارى بيرون آورد . قَصَّ عليه الخبرَ - از باب نَصَر - : بازگو كرد خبر را براى او . القصص اسم مصدر است به معناى قصّه ، و الف‌لام آن عهد است .\r\nتفسير :\r\nوَاتْلُ عَلَيْهِمْ نَبَأَ الَّذِى آتَيْنَاهُ آيَاتِنَا\r\nاين آيه و آيهء بعد اشاره به يكى از حوادث عجيب و عظيم و عبرت‌انگيز تاريخ بنىاسرائيل است و آن داستان مردى به نام بلعم فرزند باعور است كه در عصر موسى بن عمران پيدا شد . وى نصيبى وافر از علم تورات پيدا كرد و از جمله عابدان زمان خود گرديد و اسم اعظم خداوندى به او الهام شد . اما پس از مدتى به وسوسهء شيطان و دشمنان موسى و اغواى همسرش و وعدهء اموال فراوان ، در مقابل دعوت موسى به مخالفت برخاست و تغيير عقيده و رفتار داد .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nمعناى آيه : اى پيامبر ، براى ملت يهود ، سرگذشت كسى را بازگو كن كه آيات خود را به او عطا كرديم . مراد از آيات در اين‌جا علم تورات و آيات انفسى است ، يعنى دانش وافر و كرامت نفس و عرفان حق از آيات عالَم كه نور توحيد در دل او تجلّى يافت و صاحب دعاهاى مستجاب گرديد .\r\nفَانْسَلَخَ مِنْهَا فَأَتْبَعَهُ الشَّيْطَانُ فَكَانَ مِنَ الْغَاوِينَ\r\nيعنى : پس او از ميان آن آيات بيرون آمد ، به اين صورت كه به موسى و شريعتش كافر شد و از علم و كرامت و قداست و قرب الهى به گونه‌اى بيرون آمد كه گويى خودش آن لباس بهشتى را از برِ روح بركند ، و پس از آن شيطان او را دنبال كرد و خواسته‌هاى خود را بر او تحميل نمود و در نتيجه او از گمراهان گرديد .\r\nوَلَوْ شِئْنَا لَرَفَعْنَاهُ بِهَا وَلكِنَّهُ أَخْلَدَ إِلَى الْأَرْضِ وَاتَّبَعَ هَوَاهُ\r\nيعنى : و اگر ما مىخواستيم به وسيلهء همان آيات ، او را بالا مىبرديم ، و لكن او خود ميل به سوى زمين كرد و پيروى از هواى نفس خويش نمود .\r\nمراد از مشيّت ، ارادهء حتمى خداست ، يعنى اگر مىخواستيم به قهر و جبر و بدون ارادهء او مقامش را بالا مىبرديم . و مفاد استدراك به « ولكنّ » اين است كه چون ما بشر را در همهء افعال ، خواه قلبى يا بدنى ، حتى ايمان و كفر ، آزاد گذاشته‌ايم ، و او به اختيار خود ، سقوط و انحطاط و تنزّل را انتخاب نمود و ميل به زمين و دنياى پست كرد و در عقايد و رفتار ، پيرو هوا شد ، از اين رو رفع مقام او و بالا بردنش را ارادهء حتمى نكرديم .\r\nفَمَثَلُهُ كَمَثَلِ الْكَلْبِ إِن تَحْمِلْ عَلَيْهِ يَلْهَثْ أَوْ تَتْرُكْهُ يَلْهَثْ\r\nيعنى : پس مَثَل او مَثَل سگِ هار يا خسته و تشنه است كه چون بر او حمله برى ، زبان از كام درآورد و چون رها كنى باز زبان خود آويزان نمايد . يعنى شدت كفر و عناد او به‌گونه‌اى است كه براى او فرقى نيست ميان آن كه او را به كيفر كارش تهديد كنى و يا به‌حال خود رها سازى .\r\nذلِكَ مَثَلُ الْقَوْمِ الَّذِينَ كَذَّبُوا بِآيَاتِنَا فَاقْصُصِ الْقَصَصَ لَعَلَّهُمْ يَتَفَكَّرُونَ\r\nيعنى : اين است توصيف و مثال و نمونهء گروهى كه به آيات كتاب و نشانه‌هاى\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nتوحيد ما كفر ورزيدند . پس اى پيامبر ، اين قصه و حادثهء عجيب را بازگو كن شايد آنان بينديشند .\r\nسَاءَ مَثَلًا الْقَوْمُ الَّذِينَ كَذَّبُوا بِآيَاتِنَا وَأَنْفُسَهُمْ كَانُوا يَظْلِمُونَ « 177 » مَن يَهْدِ اللّهُ فَهُوَ الْمُهْتَدِي وَمَن يُضْلِلْ فَأُولئِكَ هُمُ الْخَاسِرُونَ « 178 »\r\nتفسير :\r\nسَاءَ مَثَلًا الْقَوْمُ الَّذِينَ كَذَّبُوا بِآيَاتِنَا وَأَنْفُسَهُمْ كَانُوا يَظْلِمُونَ\r\nيعنى : بسيار زشت و بد است صفت گروهى كه آيات كتاب‌هاى ما و يا نشانه‌هاى توحيد و عظمت ما را ( كه همهء كرانه‌هاى جهان و نفوس خلايق را پر كرده ) انكار و تكذيب كردند و آنها از قديم همواره به خودشان ستم مىنمودند . زيرا خود را از همهء كمالات انسانى در دنيا و سعادت‌هاى غيرمتناهى در آخرت محروم كردند ، و چه ظلمى بالاتر از اين است ؟\r\nمَن يَهْدِ اللَّهُ فَهُوَ الْمُهْتَدِى وَمَن يُضْلِلْ فَأُولئِكَ هُمُ الْخَاسِرُونَ\r\nالف‌لام « المهتدى » دلالت بر كمال دارد ، يعنى : كسى كه خدا او را هدايت كند او بهترين و كامل‌ترين هدايت‌يافته است . زيرا موجودِ واجب‌الوجودِ سراپا حكمت و رحمت ، هدايت نمىكند مگر به امرى عظيم و خيرى بزرگ مانند كمالات انسانى و مراتب معنوى و عقايد علمى و فضايل اخلاقى در دنيا و سعادت غيرمتناهى در آخرت . و هدايت مخلوق ممكن محدود جز به سوى چيز اندك و بىارزش نخواهد بود .\r\nو الف‌لام « الخاسرون » نيز دلالت بر كمال دارد ، يعنى كسانى كه خدا آنان را گمراه كند و پس از دعوت و اتمام حجت و عدم پذيرش آنان ، به حال خود رها نمايد ، آنهايند كه زيانكار به تمام معنا هستند ، زيرا آنها وجود و هستى خود را به زيان داده‌اند و اين بالاترين زيان‌هاست .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nوَلَقَدْ ذَرَأْنَا لِجَهَنَّمَ كَثِيراً مِنَ الْجِنِّ وَالْإِنْسِ لَهُمْ قُلُوبٌ لَايَفْقَهُونَ بِهَا وَلَهُمْ أَعْيُنٌ لَايُبْصِرُونَ بِهَا وَلَهُمْ آذَانٌ لَايَسْمَعُونَ بِهَا أُولئِكَ كَالْأَنْعَامِ بَلْ هُمْ أَضَلُّ أُولئِكَ هُمُ الْغَافِلُونَ « 179 »\r\nتفسير :\r\nوَلَقَدْ ذَرَأْنَا لِجَهَنَّمَ كَثِيراً مِنَ الْجِنِّ وَالْإِنْسِ\r\nيعنى : حقيقت اين است كه بسيارى از جنّ و انس را ما براى دوزخ آفريده‌ايم .\r\nظاهر آيه اين است كه خدا جهنّميان را يعنى كسانى را كه در آخرت اهل آتش خواهند بود از آغاز براى جهنّم آفريده است و علت غايى خلقتشان جهنّم و عذاب است ؛ و اين مطلب با عدل و حكمت و رحمت او سازگار نيست . لكن مراد از خلقت براى دوزخ ارادهء فرعى و تَبَعى است نه مانند ارادهء اصلى خلق نيكان براى بهشت . بدين معنا كه ارادهء حقيقى و اصلى خدا از آفرينش جنّ و انس سعادت آنها و بهشتى بودن آنهاست ، و چون كفّار و فسّاق ، خود به سوء اختيارشان در دنيا به وسيلهء كفر و شرك و گناهان كبيره مقدمات عذاب و علّت تامّهء ورود در آتش را فراهم كرده‌اند ، پس آنها به جد و اصرار خواستار دوزخ شده‌اند ، و خداوند هرچند مىتوانست در دنيا جلو كفر و فسق آنها را بگيرد و به قهر و جبر ، آنان را به سوى ايمان و عمل صالح سوق دهد و نگذارد مستحق آتش شوند ، لكن سنّت جاريهء خدا بر اين است كه عباد را در دنيا مختار و آزاد گذارد و اعمال اجبار تكوينى نكند . بنابراين ، خداوند به تَبَع خواست آنها دوزخ را براى آنها خواسته است .\r\nحاصل آن كه خداوند از ازل مىدانست شقاوتمندان به سوء اختيار و اراده ، راه را كج خواهند رفت و جهنّم را به رغبت خود خواهند خريد ، پس خدا از ازل با چنين اراده‌اى خواست آنان جهنّمى شوند . و گفته شده كه اين كار خداوند نظير نجّارى است كه تخته‌ها و چوب‌هايى را براى ساختن مثلًا درب و پنجره‌اى تهيه نموده و او مىداند مقدارى از اين تخته و چوب‌ها ، درب و پنجره مىشود و در مسير هدف اصلى قرار مىگيرد ، لكن مقدارى هم طبعاً ريزش كرده تراشه و وسيلهء سوخت خواهد بود . پس او مىتواند بگويد كه اين\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nتخته‌ها و چوب‌ها را براى درب و پنجره و مقدار زيادى را هم براى سوخت تهيه كرده‌ام .\r\nلَهُمْ قُلُوبٌ لَايَفْقَهُونَ بِهَا وَلَهُمْ أَعْيُنٌ لَايُبْصِرُونَ بِهَا وَلَهُمْ آذَانٌ لَايَسْمَعُونَ بِهَا\r\nآيه در بيان اين است كه چگونه آنها راه دوزخ گرفتند و محكوم به جهنّم شدند .\r\nمعناى آيه : آنها را دل‌هايى است كه بدان درك و فهم ندارند ، يعنى مغز و قوهء عاقله دارند ، ولى در حقايق نمىانديشند . و آنها را چشمان يا قواى باصره است كه با آنها نمىبينند ، و آنها را گوش‌ها يا قواى سامعه است كه با آنها نمىشنوند .\r\nيعنى نه به اين معنا كه قوهء عاقله و حواسّ ظاهره‌شان از كار افتاده است ، بلكه بدين جهت كه خداوند به سزاى كفر و فسقشان ، مهر قساوت و غفلت بر دل‌هايشان زده به‌طورى كه نه نيروى عاقلهء آنان معارف و حقايق الهى را درك مىكند و نه قوّهء باصره‌شان مناظر توحيد و آيات انفس و آفاق را مىبيند و نه نيروى سامعه‌شان پند و اندرز پيامبران و وعد و وعيد الهى را مىشنود .\r\nأُولئِكَ كَالْأَنْعَامِ بَلْ هُمْ أَضَلُّ أُولئِكَ هُمُ الْغَافِلُونَ\r\nيعنى : آنها همانند چهارپايانند بلكه آنها گمراه‌ترند . زيرا حيوان در حد خود از منافع زندگى برخوردار و از مضارّش اجتناب دارد و اينها چنين نيستند . و عدم درك حيوان طبيعى است و در افعالش معذور است اما اين‌ها در عدم درك اختيار دارند و در اعمال مسئول‌اند . و حيوان بهيميت و سَبُعيّتش محدود است و اينها غيرمحدودند .\r\nآنها هستند كه واقعاً غافل‌اند . يعنى در سايهء غور در شهوات ، از همهء دعوت‌هاى انبيا و تنبّهات عقول و تأثّرات وجدان ، به كلّى در غفلت‌اند .\r\nوَلِلّهِ الْأَسْماءُ الْحُسْنَى فَادْعُوهُ بِهَا وَذَرُوا الَّذِينَ يُلْحِدُونَ فِي أَسْمائِهِ سَيُجْزَوْنَ مَا كَانُوا يَعْمَلُونَ « 180 » وَمِمَّنْ خَلَقْنَا أُمَّةٌ يَهْدُونَ بِالْحَقِّ وَبِهِ يَعْدِلُونَ « 181 » وَالَّذِينَ كَذَّبُوا بِآيَاتِنَا سَنَسْتَدْرِجُهُم مِنْ حَيْثُ لَايَعْلَمُونَ « 182 » وَأُمْلِي لَهُمْ إِنَّ كَيْدِي مَتِينٌ « 183 »\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nلغت و اعراب :\r\nذَرهُ : ترك كن آن را . ألحد فىالدين و عن الدين : برگشت از آن . يهدون بالحقّ يعنى بالقول الحق . عدل به ، به‌تقدير « عدل بين الناس بالحقّ » . استدراج : بالابردن يا پايين‌آوردن به تدريج . املاء و امهال : مهلت‌دادن .\r\n\r\n[ اسماء حُسناى خداوند 
  ]\r\nتفسير :\r\nوَلِلَّهِ الْأَسْماءُ الْحُسْنَى فَادْعُوهُ بِهَا\r\nيعنى : و براى خدا نام‌هاى بسيار نيك است ، پس خدا را با آنها بخوانيد .\r\nنيكو بودن نام‌ها هم به لحاظ زيبايى و حسن و طراوت و فرح‌بخش بودن الفاظ آنها و هم به‌خاطر علوّ مفاد و برترى مفهوم و حكايت داشتن از ذات خداست ، مانند كلمهء مباركهء اللَّه بنا بر آن كه مفهوم اشتقاقى آن ملحوظ نشود و مرادف آن كلمه از ساير لغات . و يا حكايت از صفات والاى جلال و جمال اوست خواه مفرد باشد مانند واحد و احَد ، يا مركب به نحو اضافه يا صفت نظير اسمائى كه در آخر سورهء حشر است ، مانند عالم ، رحمان ، رحيم ، ملك ، قدّوس ، سلام ، مؤمن ، مُهَيمِن ، عزيز ، جبّار ، متكبّر ، سبحان ، خالق ، بارئ ، مصوّر و حكيم . و نظير اسماى وافره و زيادى از مفرد و مركّب كه در دعاى جوشن كبير است ، دعايى كه انشاء و تنظيم آن شاهد صدور آن از معصوم است . و ظاهر فَادْعُوهُ بِهَا اين است كه خدا را هنگام حاجت و مناجات و ذكر ، با آنها بخوانيد .\r\nوَذَرُوا الَّذِينَ يُلْحِدُونَ فِى أَسْمائِهِ سَيُجْزَوْنَ مَا كَانُوا يَعْمَلُونَ\r\nيعنى : و رها كنيد كسانى را كه دربارهء نام‌هاى خدا راه كج مىروند . شما مؤمنان در پى اطلاقات و توصيفات آنها نرويد كه گاهى نام خدا را بر غير خدا و گاهى نام غيرخدا را بر خدا مىنهند ، نظير آن كه بر دهر و روزگار نام خالق و مدبّر و مُحيى مىگذارند . و چون وثنيّين و بت‌پرست‌ها كه صفات خدا را بر بت‌ها مىنهند ، مثل باذل‌الخير ، مُعطِىالنِّعَم ، قاضىالحاجات ، منزل‌الأمطار و رازق‌الأنام . و در كشّاف است كه بر بت‌ها اسمِ يا أباالمكارم ، يا أبيض‌الوجه ، يا سخىّ اطلاق مىكردند . و يا خدا را به نام‌هاى دالّ بر اعضاى\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمخلوقين بخوانند ، مانند شنوندهء به گوش ، بينندهء به چشم ، گويندهء به زبان ، صاحب دست و پا ، و خندان و متأثّر و متأسّف و غير آنها .\r\nآنها به زودى به سزاى آنچه مىكردند كيفر مىبينند . يعنى عذاب‌هاى اخروى در مقابل اعمال و گناهان دنيا به آنها مىرسد ، يا خودِ آنچه در دنيا مىكردند از اعمال قلبى و بدنى در آخرت متبدّل مىشود و به صورت عذاب آن‌جا مجسّم و متبلور مىگردد .\r\n\r\n[ سنت استدراج الهى 
  ]\r\nوَمِمَّنْ خَلَقْنَا أُمَّةٌ يَهْدُونَ بِالْحَقِّ وَ بِهِ يَعْدِلُونَ\r\nيعنى : و از آفريده‌هاى ما گروهى هستند كه به حق هدايت مىكنند و به حق در ميان مردم به عدالت رفتار مىنمايند . يعنى در مقابل كسانى كه ذكر شد براى دوزخ آفريده شده‌اند و كسانى كه در نام‌هاى خدا راه كج مىروند ، گروهى هم از بندگان ما هستند كه‌همواره مردم را به وسيلهء گفتار و نوشتار و كردار حق ، كه مفاد برنامه‌هاى دين و احكام آسمانى است راهنمايى مىكنند ، و پيوسته به حق و طبق دستور الهى با مردم به عدالت رفتار مىنمايند .\r\nوَالَّذِينَ كَذَّبُوا بِآيَاتِنَا سَنَسْتَدْرِجُهُم مِنْ حَيْثُ لَايَعْلَمُونَ\r\nيعنى : و كسانى كه آيات كتاب ما ، يا نشانه‌هاى توحيد ما راكه در كرانه‌هاى جهان و نفوس خلايق تجلّى دارد تكذيب و انكار مىكنند ما آنها را به تدريج و از جايى كه نفهمند به عذاب و هلاكت نزديك مىكنيم . يعنى خدا طبق سنّت جاريهء خود ، در اخذ منكران و طاغيان شتاب نمىورزد و مهلت مىدهد و هرچه طغيانشان بيشتر مىشود درهاى نعمت را بر آنان بازتر مىكند تا بلكه آنان كه نصيبى از سعادت دارند بيدار گردند و آنها كه ندارند به كمال و غايت شقاوت خود برسند .\r\nوَأُمْلِى لَهُمْ إِنَّ كَيْدِى مَتِينٌ\r\nيعنى : و آنها را مهلت مىدهم ، حقّاً كه مكر من مستحكم و استوار است . جملهء اول به منزلهء شرح استدراج است ، و نسبت به متكلّم وحده علامت شدت امر است . و اطلاق اسم كَيْد بر استدراج براى اين است كه مثل فريب ، ظاهرش عطوفت ، و باطنش سوق به سوى عذاب است .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nأَوَ لَمْ يَتَفَكَّرُوا مَا بِصَاحِبِهِم مِن جِنَّةٍ إِنْ هُوَ إِلَّا نَذِيرٌ مُبِينٌ « 184 » أَوَ لَمْ يَنظُرُوا فِي مَلَكُوتِ السَّماوَاتِ وَالْأَرْضِ وَمَا خَلَقَ اللّهُ مِن شَيْءٍ وَأَنْ عَسَى أَن يَكُونَ قَدِ اقْتَرَبَ أَجَلُهُمْ فَبِأَيِّ حَدِيثٍ بَعْدَهُ يُؤْمِنُونَ « 185 » مَن يُضْلِلِ اللّهُ فَلَا هَادِيَ لَهُ وَيَذَرُهُمْ فِي طُغْيَانِهِمْ يَعْمَهُونَ « 186 »\r\nلغت و اعراب :\r\nأو لم يتفكروا به‌تقدير « و ألم يتفكّروا » . جنّة مصدر است به معناى ديوانگى ، و نيز اسم جنس جنّ مقابل انس . نَظَرَ فى الشىِء - از باب نَصَر - : دقت و تأمل كرد . ملكوت مصدر است به معناى ملك و تسلّط ، و مختصّ است به ملك و تسلّط خدا ، و به معناى فاعل يا مفعول است . و أن عَسى عطف است به ملكوت ، يعنى « أولم ينظروا فى أن عسى » . ضمير بعده راجع است به قرآن به قرينهء مقام . اجَل : انتهاى عمر شىء . عمه - از باب مَنَع و عَلِم - : متحيّر و سرگردان شد .\r\nتفسير :\r\nأَوَ لَمْ يَتَفَكَّرُوا مَا بِصَاحِبِهِم مِن جِنَّةٍ إِنْ هُوَ إِلَّا نَذِيرٌ مُبِينٌ\r\nكلام راجع به مشركان مكّه است و استفهام براى تقرير و انشاى تعجب و توبيخ است ، و مراد از « صاحب آنها » پيامبر اسلام است كه عمرى در ميان آنها مصاحب و يار و هم‌ديار آنها بوده است .\r\nمعناى آيه : آيا آنها فكر نكردند در اين كه صاحب و همنشين آنها يعنى محمد بن عبداللَّه صلى الله عليه و آله هرگز ديوانگى ندارد و او جز بيم‌دهندهء آشكارى نيست ؟ يعنى به وسيلهء كتاب آسمانى و شريعت الهى همهء مجامع بشرى را كه در فساد فرو رفته‌اند ، از عاقبت\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nكفر و طغيانشان با دلايلى روشن و حجت و برهانى عقلى بيم مىدهد ، پس چگونه مىشود چنين شخصى ديوانه باشد ؟ و آيه در مقام جواب كسانى است كه مىگفتند :\r\nاو را حالت جنون است كه جنّى در وجود او حلول كرده و از زبان او سخن مىگويد ، و نعوذ باللَّه .\r\nأَوَ لَمْ يَنظُرُوا فِى مَلَكُوتِ السَّماوَاتِ وَالْأَرْضِ وَمَا خَلَقَ اللَّهُ مِن شَىْءٍ\r\nيعنى : و آيا آنها ننگريستند در سلطه و قاهريت خدا نسبت به آسمان‌ها و اين زمين و آنچه خدا از اشياء و موجودات آفريده است ؟\r\nمراد از « ملكوت » وجههء باطنى اشيا است يعنى سلطه و قاهريت خدا بر همهء اشيا و شراشر عالم هستى . و يا مقهوريت و مملوكيت آن ، تحت ارادهء خداوند است كه همه مخلوق ابتكارى اويند و حفظ و ادارهء همه با نظم و ترتيب خاصّ محيّرالعقول به اراده و مشيّت اوست . و اين امر با چشم سر ديده نمىشود ، بلكه آن را عالمان دين ، عارفان حق و مخلصان عمل مىبينند ، نظير وَكَذلِكَ نُرِى إِبْرَاهِيمَ مَلَكُوتَ السَّماوَاتِ وَالْأَرْضِ [ انعام ، 75 
  ] .\r\nوَأَنْ عَسَى أَن يَكُونَ قَدِ اقْتَرَبَ أَجَلُهُمْ فَبِأَىِّ حَدِيثٍ بَعْدَهُ يُؤْمِنُونَ\r\nيعنى : و آيا آنها تأمل نمىكنند در اين كه شايد آخر عمرشان نزديك شده باشد ؟ يعنى آيا چنين تأمل نمىكنند تا دست از عناد بردارند و از گمراهى به راه حق بازآيند ؟ پس به كدامين سخن و كلام پس از قرآن ايمان مىآورند ؟ يعنى اگر طالب سخن حق‌ّاند ، كدام سخن از قرآن حق‌تر است ؟ پس چرا به آن ايمان نمىآورند ؟\r\nمَن يُضْلِلِ اللَّهُ فَلَا هَادِىَ لَهُ وَ يَذَرُهُمْ فِى طُغْيَانِهِمْ يَعْمَهُونَ\r\nيعنى : كسى را كه خداوند گمراه سازد هرگز او را راهنمايى نخواهد بود ، و خدا اين قسم از اشخاص را رها مىكند تا در طغيان خود متحيّر و سرگردان بمانند .\r\nمراد از گمراه‌كردن خدا اين است كه مكلّف را پس از اتمام حجت به وسيلهء دعوت انبيا و درك عقل خود و پس از انكار و عناد او رها مىنمايد تا در اضلال شياطين و اسارت هوا بماند . پس جملهء « وَ يَذَرُهُمْ » مفسّر اضلال است .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\n[ وقت قيامت را فقط خدا مىداند 
  ]\r\nيَسْئَلُونَكَ عَنِ السَّاعَةِ أَيَّانَ مُرْسَاهَا قُلْ إِنَّمَا عِلْمُهَا عِندَ رَبِّي لَا يُجَلِّيهَا لِوَقْتِهَا إِلَّا هُوَ ثَقُلَتْ فِي السَّماوَاتِ وَالْأَرْضِ لَاتأْتِيكُمْ إِلَّا بَغْتَةً يَسْئَلُونَكَ كَأَنَّكَ حَفِيٌّ عَنْهَا قُلْ إِنَّمَا عِلْمُهَا عِنْدَ اللّهِ وَلكِنَّ أَكْثَرَ النَّاسِ لَايَعْلَمُونَ « 187 » قُل لَاأَمْلِكُ لِنَفْسِي نَفْعاً وَلَا ضَرّاً إِلَّا مَا شَاءَ اللّهُ وَلَوْ كُنتُ أَعْلَمُ الْغَيْبَ لَاسْتَكْثَرْتُ مِنَ الْخَيْرِ وَمَا مَسَّنِيَ السُّوءُ إِنْ أَنَا إِلَّا نَذِيرٌ وَبَشِيرٌ لِقَوْمٍ يُؤْمِنُونَ « 188 »\r\nلغت و اعراب :\r\nساعت : مدت خاصى از زمان ، و نام روز قيامت . أيّان اسم استفهام از زمان است . أرسى الشىءُ : ثابت شد و تحقق يافت . ناقص واوى است ، و مُرسى مصدر ميمى يا اسم زمان است از أرسى . جَلّاه : ظاهر و آشكار كرد آن را . لوقتها يعنى « عند وقتها » ، ثقلت فى السموات به‌تقدير « ثقل علمها يا صفاتها يا تحقّقها لأهل السموات » . حفى عَنِ الشىءِ « 1 » - از باب عَلِم - :\r\nعالم شد به آن و يا بسيار پرسش كرد از آن .\r\nتفسير :\r\nيَسْئَلُونَكَ عَنِ السَّاعَةِ أَيَّانَ مُرْسَاهَا قُلْ إِنَّمَا عِلْمُهَا عِندَ رَبِّى\r\nيعنى : اى پيامبر ، از تو دربارهء روز قيامت مىپرسند ، كه ظهور و تحقّق و برپا شدن آن كِى است ؟ ( اطلاق اسم ساعت بر قيامت به خاطر آن است كه گويى يك ساعت ديگر قيام\r\n\r\n\r\n","description":"","footnote":"\r\n( 1 ) . حفى عن الشىء - ظ\r\n","page_name":" 160 ","page_number":160},
  {"content":"\r\n\r\nمىكند ، و يا آن كه پس از قيام با همهء طول مدتش در جنب قدرت و عظمت حق ، گويى يك ساعت بيش نيست . ) بگو : جز اين نيست كه علم آن در نزد پروردگار من است . يعنى و غير او حتى فرشتگان مقرّب و پيامبران مرسل چه رسد به غير آنها علم و اطلاعى از آن ندارند .\r\nلَا يُجَلِّيهَا لِوَقْتِهَا إِلَّا هُوَ\r\nآن را به هنگام رسيدن وقتش جز او آشكار نمىكند . يعنى علاوه بر آن كه علم به زمان آن مختصّ به خداوند و در مَكمن دانش ربوبى اوست ، ايجاد و تحقق بخشيدن آن در خارج نيز در موقع خود جز به دست قدرت او و به ارادهء او نخواهد بود .\r\nثَقُلَتْ فِى السَّماوَاتِ وَالْأَرْضِ لَاتأْتِيكُمْ إِلَّا بَغْتَةً\r\nيعنى : قيامت در آسمان‌ها و زمين سنگين و سخت است . يعنى علم به تحقق آن بر اهل آسمان‌ها و زمين از فرشتگان و انسان‌ها و اجنّه و شياطين سنگين است . و يا آن كه تصور اوصاف و احوال حوادث آن بر آنها و يا تحقق و وقوع خارجى آن براى همهء آنان سنگين خواهد بود . و اى مردم ، قيامت بر شما نخواهد آمد مگر بغتتاً ، يعنى ناگهانى و بدون سابقه و علامت‌هاى هشداردهنده .\r\nيَسْئَلُونَكَ كَأَنَّكَ حَفِىٌّ عَنْهَا قُلْ إِنَّمَا عِلْمُهَا عِنْدَ اللَّهِ وَلكِنَّ أَكْثَرَ النَّاسِ لَايَعْلَمُونَ\r\nيعنى : اى پيامبر ، از تو دربارهء قيامت به گونه‌اى مىپرسند كه گويا تو بدان عالمى و يا از خداوند دربارهء آن به اصرار در پرس و جويى . بگو - يعنى مكرراً و براى تحكيم و تثبيت مطلب - كه جز اين نيست كه دانش آن نزد خداست و از علم ازلى او به جايى حتى لوح محفوظ و به احدى حتّى فرشتگان تنزل نكرده است . و لكن بيشتر مردم نمىدانند .\r\nبايد دانست كه از ظواهر آيات و اخبار برمىآيد كه حقيقت روز قيامت عبارت است از مدّتى بس طولانى از زمان كه آغاز و پايان آن مبهم و غيرمعلوم است ، ولى به‌طور يقين مبدأ شروع آن ظهور حوادث عجيب و تغييرات حيرت‌آور و هول‌انگيز و بىسابقه در عالم وجود و در تاريخ ربوبيت الهى است ، امورى كه برخى از آنها تدريجى انجام مىيابد ، مانند نفخه‌هاى سه‌گانهء صور ، و انقلاب و دگرگونى در كرات جوّى و كهكشان‌ها و خورشيد و ماه ، و تغييرات خطير در روى زمين و در كوه‌ها و درياها و صحراها و حيوانات زنده و مرده و غير آنها .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nبنابراين ، روز قيامت امر وحدانى و آنى نيست كه بغتتاً بيايد . ولى ممكن است مراد ناگهانىبودن شروع مقدمات يا اصل آن باشد به واسطهء نفخهء اول صور كه به وسيلهء آن همهء زنده‌هايى كه مرگ را نچشيده‌اند در يك لحظه مىميرند و آيهء وَنُفِخَ فِى الصُّورِ فَصَعِقَ مَن فِى السَّماوَاتِ وَمَن فِى الْأَرْضِ [ زمر ، 68 
  ] شاهد مطلب است .\r\nقُل لَاأَمْلِكُ لِنَفْسِى نَفْعاً وَ لَا ضَرّاً إِلَّا مَا شَاءَ اللَّهُ وَلَوْ كُنتُ أَعْلَمُ الْغَيْبَ لَاسْتَكْثَرْتُ مِنَ الْخَيْرِ وَمَا مَسَّنِىَ السُّوءُ\r\nيعنى : بگو : من براى خودم مالك هيچ سود و زيانى نيستم مگر آنچه خدا بخواهد .\r\nو اگر من به غيب عالم بودم مال بسيارى به دست آورده بودم و هيچ ضرر و آسيبى به من نمىرسيد .\r\n« غيب » در لغت هر چيزى است كه از حواسّ ظاهرى و باطنى انسان دور باشد ، و اين امر نسبى است . و ممكن است غيب در اصطلاح متشرعه ، اخصّ از آن باشد ، يعنى هرچه از حواس ظاهرى دور باشد و دانستن آن به نحو عادى ممكن نباشد بلكه نياز به‌وحى و اخبار معصومان يا الهام غيرعادى داشته باشد .\r\nو غرض از آيه اين است كه : با آن كه من توان آگاهى از غيب را دارم ؛ اما با عدم توجه به آن جز به اجازهء خداوند بى اطلاعم ، و گرنه اگر علم به غيب داشتم و شخصى حريص بر مال دنيا بودم مىتوانستم اموال بسيارى گرد آورم و مىتوانستم از همهء كيدهاى دشمن و آفات و آسيب‌هاى دنيا پيش‌گيرى كنم .\r\nإِنْ أَنَا إِلَّا نَذِيرٌ وَ بَشِيرٌ لِقَوْمٍ يُؤْمِنُونَ\r\nيعنى : من نيستم جز بيم‌دهنده و بشارت‌آورى براى گروهى كه ايمان مىآورند . مراد آن كه من از جانب خدا مأمورم جامعهء بشرى را نخست به راه راست در همهء ابعاد زندگيشان دعوت كنم و پس از آن از عواقب سوء انحرافات اعتقادى و رذايل اخلاقى و فسادهاى عملى كه بدان گرفتارند بيم دهم و به‌عاقبت و سرانجام نيكِ پذيرش دين و طاعت حق در دنيا و آخرت مژده دهم ، و تأثير اين بيم و بشارت من در حقّ مؤمنين است .\r\nبايد دانست كه علت منحصر كردن وظيفهء پيامبر به انذار و تبشير كه در واقع همان ابلاغ احكام است اين است كه اكراه و اجبار مردم به اعتقاد قلبى به آن پس از ابلاغ ، از توان او\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nبيرون است ، و اجرا و پياده كردن احكامى كه عرضه داشته از وظايف امامت است ، و دادن پاداش و كيفر در دنيا يا در آخرت از شئون ذات ربوبى است .\r\n\r\n[ بىوفايى در وعده‌ها و نذرها 
  ]\r\nهُوَ الَّذِي خَلَقَكُم مِن نَفْسٍ وَاحِدَةٍ وَجَعَلَ مِنْهَا زَوْجَهَا لِيَسْكُنَ إِلَيْهَا فَلَمَّا تَغَشَّاهَا حَمَلَتْ حَمْلًا خَفِيفاً فَمَرَّتْ بِهِ فَلَمَّا أَثْقَلَت دَعَوَا اللّهَ رَبَّهُمَا لَئِنْ آتَيْتَنَا صَالِحاً لَنَكُونَنَّ مِنَ الشَّاكِرِينَ « 189 » فَلَمَّا آتَاهُمَا صَالِحاً جَعَلَا لَهُ شُرَكَاءَ فِيَما آتَاهُمَا فَتَعَالَى اللّهُ عَمَّا يُشْرِكُونَ « 190 »\r\nلغت و اعراب :\r\nسكن إليه : مأنوس و آرام شد به او . زوج به مجموع جفت هر شىء و به هريك از دو فرد آن گفته مىشود و مذكّر و مونّث در آن يكسان است . ليسكن إليها فاعلِ ليسكن نفس است و مذكر بودن آن به‌خاطر آن است كه مراد از آن « مرد » است ، و مرجع ضمير إليها و تغشّاها زوج است كه مراد از آن « زن » است . تغشّاها : آمد به‌سوى او ، و آن كنايه است از آميزش .\r\nفمرّت به : به سر برد با او .\r\nتفسير :\r\nهُوَ الَّذِى خَلَقَكُم مِن نَفْسٍ وَاحِدَةٍ وَجَعَلَ مِنْهَا زَوْجَهَا لِيَسْكُنَ إِلَيْهَا\r\nاين آيه و آيهء بعد اشاره به آغاز خلقت بنىآدم و نعمت توالد و تناسل است كه به‌آنها عطا شده و اشاره به ناسپاسى آنها نسبت به بقا و ادامهء نسلشان است .\r\nمعناى آيه : اوست كه شما را از يك نفس آفريده و از جنس او برايش همسر او را قرار داد تا با او مأنوس شود و در كنار او آرام گيرد .\r\nبايد دانست كه ممكن است مخاطب همهء بنى آدم به نحو عام مجموعى باشد ، يعنى از\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nنخستين فرزند او تا آخرين فرد وقت انقراض نسل او ؛ كه خطاب نسبت به‌موجودين هر عصرى فعلى و نسبت به گذشتگان و آيندگان انشائى باشد . و بنابراين ، مراد از « نفس واحده » آدم ابوالبشر و مراد از « زوجش » حوّا همسر اوست .\r\nو ممكن است مخاطب آيه يكايك اولاد آدم به نحو عام استغراقى باشد . پس « نفس واحده » پدر هر فرد و « زوج او » مادر اوست . يا مراد از نفس واحده « اسپر » در نطفهء مرد و زوجش « اوول » در نطفهء زن است . يعنى خدا فرد فرد شما را از يك پدر و يك مادر ، يا يك اسپر و يك اوول آفريده است .\r\nو نيز بايد دانست كه ظاهر « لِيَسْكُنَ إِلَيْهَا » مجرّد انس مرد با زن و دل‌گرمى و رفاقت در زندگى است و بيش از زوجيت تكوينى را دلالت ندارد ، لكن از شرايع آسمانى مسلّم شده كه تماس نزديك مرد و زن و برخورد آميخته به شهوت جز از راه ازدواج شرعى و ارتباط عقدى حلال نيست .\r\nفَلَمَّا تَغَشَّاهَا حَمَلَتْ حَمْلًا خَفِيفاً فَمَرَّتْ بِهِ فَلَمَّا أَثْقَلَت دَعَوَا اللَّهَ رَبَّهُمَا لَئِنْ آتَيْتَنَا صَالِحاً لَنَكُونَنَّ مِنَ الشَّاكِرِينَ\r\nاين آيه بيان حال بسيارى از معتقدان توحيد است كه پس از ازدواج و شروع به‌زندگى مشترك گاهى در لفظ و گاهى عملًا گويى با خدا پيمان مىبندند كه در فرض شمول رحمت و ادامهء زندگى و تولد فرزندانى صالح ، پيوسته سپاس‌گزار خدا باشند ، سپس پيمان مىشكنند و روح توحيد را هم از دست مىدهند .\r\nمعناى آيه : پس چون نفس واحده با زوج خود آميزش كرد ، همسرش از وى به‌بارى سبك ، باردار شد و مدتى چند با حمل سبك گذراند ، يعنى پس از انعقاد نطفه تا وقتى كه خلقت بچه كامل شد . پس چون سنگين‌بار گرديد هر دو نفر خدا را كه پروردگارشان است خواندند كه سوگند باد كه اگر به ما فرزندى صالح ، يعنى صالح براى زندگى و سالم و تندرست و بىعيب و نقص عطا كنى حتماً از سپاس‌گزاران خواهيم بود .\r\nفَلَمَّا آتَاهُمَا صَالِحاً جَعَلَا لَهُ شُرَكَاءَ فِيَما آتَاهُمَا\r\nيعنى : و چون خداوند به آنها فرزندى صالح و سالم عطا كرد ، براى خدا دربارهء همان فرزندى كه به آنان داده شريك قرار دادند . بدين معنا كه در ادامهء زندگى و رشد و تكامل او\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nآن چنان به اسباب ظاهرى اعتماد كردند و خداى مسبّب را فراموش نمودند كه گويى توكل بر اسباب كردند و اسباب را شريك او نمودند .\r\n\r\n[ بت‌هاى بىجان و بىخاصيت 
  ]\r\nفَتَعَالَى اللَّهُ عَمَّا يُشْرِكُونَ\r\nيعنى : و خداوند برتر و والاتر از آن چيزى است كه شريك او مىكنند ، خواه بت‌ها باشد كه شرك جلى است ، يا اسباب ظاهرى از بشر و غيره كه شرك خفى است .\r\nأَيُشْرِكُونَ مَالا يَخْلُقُ شَيْئاً وَهُمْ يُخْلَقُونَ « 191 » وَلَا يَسْتَطِيعُونَ لَهُمْ نَصْراً وَلَا أَنفُسَهُمْ يَنصُرُونَ « 192 » وَإِن تَدْعُوهُمْ إِلَى الْهُدَى لَا يَتَّبَعُوكُمْ سَوَاءٌ عَلَيْكُمْ أَدَعَوْتُمُوهُمْ أَمْ أَنتُمْ صَامِتُونَ « 193 »\r\nتفسير :\r\nأَيُشْرِكُونَ مَالا يَخْلُقُ شَيْئاً وَهُمْ يُخْلَقُونَ\r\nاين آيه و چهار آيهء بعد دربارهء مشركان مكّه و قريش است كه بت‌ها را شركاى خدا مىدانستند و آنها را در قداست و استحقاق عبادت و در تأثير در زنده كردن و ميراندن و برآوردن حاجات و بالأخره در نوعى از ربوبيت جهان شريك خدا مىكردند . و استفهام در آيه براى انكار و توبيخ است .\r\nمعناى آيه : آيا آنها چيزهايى را شريك خدا مىكنند كه هيچ چيزى را نمىآفريند ، يعنى قدرت خارج‌كردن يك شىء از كتم عدم به عرصهء وجود را ندارند ، در حالى كه خود خلق مىشوند . يعنى نه تنها خالق نيستند بلكه خود نيز مخلوق‌اند .\r\nوَلَا يَسْتَطِيعُونَ لَهُمْ نَصْراً وَلَا أَنفُسَهُمْ يَنصُرُونَ\r\nضمير جمع « لهم » راجع به مشركان و بقيهء ضماير جمع راجع به بت‌هاست كه طبق گمان مشركان ذوىالعقول آورده شده است . يعنى : آن بت‌ها و شريكان خدا توان انجام هيچ نوع كمك و يارى براى آنها ندارند و آنها خودشان را هم يارى نمىكنند ، يعنى توان دفع ضررى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nاز خود و جلب سودى براى خود ندارند . و غرض آن كه آنها هرچه خلق كنند مونتاژ كردن است ، و بر فرض صدق خلق ، آن هم حقيقتاً به يارى اوست .\r\nوَإِن تَدْعُوهُمْ إِلَى الْهُدَى لَا يَتَّبِعُوكُمْ سَوَاءٌ عَلَيْكُمْ أَدَعَوْتُمُوهُمْ أَمْ أَنتُمْ صَامِتُونَ\r\nمرجع ضماير خطاب در اين آيه مؤمنان است و مرجع ضماير غيبت مشركان . و معنا اين است : اى مؤمنان ، اگر مشركان را به سوى هدايت بخوانيد ، يعنى به سوى قرآن و پيامبر و شريعت اسلام ، هرگز از شما پيروى نخواهند كرد ؛ يكسان است براى شما خواه آنها را بخوانيد يا ساكت بمانيد . زيرا روح انكار و عناد و تقليد جاهلانه از گذشتگانشان بر آنها چيره شده است .\r\nإِنَّ الَّذِينَ تَدْعُونَ مِن دُونِ اللّهِ عِبَادٌ أَمْثَالُكُمْ فَادْعُوهُمْ فَلْيَسْتَجِيبُوا لَكُمْ إِن كُنْتُمْ صَادِقِينَ « 194 » أَلَهُمْ أَرْجُلٌ يَمْشُونَ بِهَا أَمْ لَهُمْ أَيْدٍ يَبْطِشُونَ بِهَا أَمْ لَهُمْ أَعْيُنٌ يُبْصِرُونَ بِهَا أَمْ لَهُمْ آذَانٌ يَسْمَعُونَ بِهَا قُلِ ادْعُوا شُرَكَاءَكُمْ ثُمَّ كِيدُونِ فَلَا تُنظِرُونِ « 195 »\r\nتفسير :\r\nإِنَّ الَّذِينَ تَدْعُونَ مِن دُونِ اللَّهِ عِبَادٌ أَمْثَالُكُمْ\r\nخطاب در اين آيه به مشركان است و استعمال كلمهء « الّذين » و « عباد » كه از الفاظ ذوىالعقول‌اند در بت‌هاى جماد به لحاظ اعتقاد مخاطبان است . و ممكن است مورد دعوت مشركان ، فرشته‌ها يا ارواح مجرّده بوده و استعمال بدان لحاظ است .\r\nمعناى آيه : حقيقت اين است كسانى كه آنها را به جز خدا و به جاى خدا مىخوانيد ، مانند بت‌هاى مصنوع خود و ستارگان و حتى فرشتگان ، آنها هم بندگانى امثال شما هستند . يعنى همه مخلوق او و تحت سلطه و ارادهء اويند و بدون ارادهء او نمىتوانند براى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nشما كارى انجام دهند .\r\nفَادْعُوهُمْ فَلْيَسْتَجِيبُوا لَكُمْ إِن كُنْتُمْ صَادِقِينَ\r\nيعنى : پس اگر راست مىگوييد آنها را براى نياز يا نيازهاى خاصّ خود بخوانيد و آنها هم شما را اجابت كنند ! يعنى آنها كه شما به نام ربّ مىخوانيد ، اگر واقعاً رب‌ّاند ، همان گونه كه خدا در اغلب اوقات حوايج بندگان خود را برمىآورد آنها هم حاجت‌هاى شما را برآورند . و يا اين‌كه همان طورى كه خدا به درخواست شما گاهى معجزه نشان مىدهد آنها هم معجزه نشان دهند .\r\nأَلَهُمْ أَرْجُلٌ يَمْشُونَ بِهَا أَمْ لَهُمْ أَيْدٍ يَبْطِشُونَ بِهَا أَمْ لَهُمْ أَعْيُنٌ يُبْصِرُونَ بِهَا أَمْ لَهُمْ آذَانٌ يَسْمَعُونَ بِهَا\r\nبت‌هايى را كه مشركان به عنوان ربّ خود از سنگ يا چوب و غيره تهيه مىكردند ، غالباً به صورت انسان مىساختند و اعضاى انسانى براى آنها قرار مىدادند . خدا در خطابى به آنها به عنوان استفهام انكارى و توبيخى مىفرمايد : آيا بتانتان پاهايى دارند كه بدان راه روند ؟ يا دست‌هايى دارند كه بدان چيزى را برگيرند ؟ يا چشم‌هايى دارند كه با آنها ببينند ؟ يا گوش‌هايى دارند كه با آنها بشنوند ؟ يعنى حتماً ندارند . و اين رقم بيان تكرارى و توضيحى براى تأكيد بر جهل آنها و عجز خدايانشان است .\r\nقُلِ ادْعُوا شُرَكَاءَكُمْ ثُمَّ كِيدُونِ فَلَا تُنظِرُونِ\r\nيعنى : اى پيامبر ، به آنها بگو : همهء شريكانتان را ، يعنى همهء خدايانتان را كه شريك من مىناميد دعوت كنيد و تشكيل جلسه دهيد ، سپس هر نوع مكر و ترفند و نقشه را كه در توان داريد بر ضدّ من پياده كنيد و مرا هيچ مهلت ندهيد .\r\nإِنَّ وَلِيِّيَ اللّهُ الَّذِي نَزَّلَ الْكِتَابَ وَهُوَ يَتَوَلَّى الصَّالِحِينَ « 196 » وَالَّذِينَ تَدْعُونَ مِن دُونِهِ لَايَسْتَطِيعُونَ نَصْرَكُمْ وَلَا أَنْفُسَهُمْ يَنصُرُونَ « 197 » وَإِن تَدْعُوهُمْ إِلَى الْهُدَى لَايَسْمَعُوا وَتَرَاهُمْ يَنظُرُونَ إِلَيْكَ وَهُمْ لَايُبْصِرُونَ « 198 »\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nتفسير :\r\nإِنَّ وَلِيِّىَ اللَّهُ الَّذِى نَزَّلَ الْكِتَابَ وَهُوَ يَتَوَلَّى الصَّالِحِينَ\r\nكلمهء « وليّى » داراى سه ياء است : ياء فعيل كه ساكن است ، و ياء لام الفعل كه مكسور است و ياء اول در آن ادغام شده ، و ياء تكلّم كه مفتوح است .\r\nيعنى : اى پيامبر ، به آنان بگو در برابر همهء شريكانى كه براى خدا درست كرديد ، سرپرست و ياور من خداست كه اين كتاب را نازل كرده و او همهء صالحان و شايستگان را زير نظر دارد و سرپرستى مىكند . از اين رو پيوسته مرا در حجّت و برهان بر شما پيروز مىكند و در جنگ و نبرد نيز پيروز خواهد كرد .\r\nوَالَّذِينَ تَدْعُونَ مِن دُونِهِ لَايَسْتَطِيعُونَ نَصْرَكُمْ وَلَا أَنْفُسَهُمْ يَنصُرُونَ\r\nيعنى : و كسانى كه شما آنها را به غير خدا و به جاى او مىخوانيد از بت‌ها و ستارگان ، هرگز قدرت يارى شما را ندارند و آنها خود را نيز نمىتوانند يارى كنند . يعنى در مقام نياز ، توان جلب نفع براى خود ، و در مقام هجوم حوادث ، توان دفع ضرر از خويش ندارند .\r\nوَإِن تَدْعُوهُمْ إِلَى الْهُدَى لَايَسْمَعُوا وَتَرَاهُمْ يَنظُرُونَ إِلَيْكَ وَهُمْ لَايُبْصِرُونَ\r\nخطاب به مؤمنان و مرجع ضماير جمع مشركان است .\r\nيعنى : و اگر آنها را به سوى هدايت يعنى به سوى نبوت و كتاب آسمانى و شريعت و مستقلّات عقلى ، دعوت كنيد ، هرگز نمىشنوند ، يعنى گوش نمىدهند و دعوتتان تأثيرى ندارد . و ( اى پيامبر ) آنها را مىبينى كه به سويت مىنگرند ولى نمىبينند . يعنى به ديدهء دل نمىبينند و گرنه ديدن جمال و كمالت و منطق و بيانت و سيره و رفتارت ، علاوه بر احوال خصوصى چون خوف از حقّ و خضوع در برابر او و اخبار از علوم و غيوب ، و اخلاق و اوصافت ، هر عاقل صاحب وجدانى را به پذيرش دعوت ، و هدايت به دين و كتابت وامىدارد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nخُذِ الْعَفْوَ وَأْمُرْ بِالْعُرْفِ وَأَعْرِضْ عَنِ الْجَاهِلِينَ « 199 » وَإِمَّا يَنْزَغَنَّكَ مِنَ الشَّيْطَانِ نَزْغٌ فَاسْتَعِذْ بِاللّهِ إِنَّهُ سَمِيعٌ عَلِيمٌ « 200 » إِنَّ الَّذِينَ اتَّقَوْا إِذَا مَسَّهُمْ طَائِفٌ مِنَ الشَّيْطَانِ تَذَكَّرُوا فَإِذَا هُم مُبْصِرُونَ « 201 » وَإِخْوَانُهُمْ يَمُدُّونَهُمْ فِي الْغَيِّ ثُمَّ لَايُقْصِرُونَ « 202 » وَإِذَا لَمْ تَأْتِهِم بِآيَةٍ قَالُوا لَوْلَا اجْتَبَيْتَهَا قُلْ إِنَّمَا أَتَّبِعُ مَايُوحَى إِلَيَّ مِن رَبِّي هذَا بَصَائِرُ مِن رَبِّكُمْ وَهُدىً وَرَحْمَةٌ لِقَوْمٍ يُؤْمِنُونَ « 203 »\r\nلغت و اعراب :\r\nنَزَغَه : تحريك كرد او را . و نَزَغَ بين‌القوم - از باب مَنَع - : فساد برانگيخت ميان آنها .\r\nواخوانهم مرجع ضمير « هُم » مشركان و مراد از « اخوان » شياطين است . مَدَّه - از باب نَصَر - :\r\nكشيد آن را ، و يارى نمود او را . و يمدّونهم فاعلش شياطين و مفعولش مشركان است . أقصر فى أمره : كوتاه آمد در كار خود . اجتباء : جمع‌كردن و انتخاب‌نمودن . بصائر : جمع بصيرت ، ديدن دل ، وسيلهء ديدن .\r\nتفسير :\r\nخُذِ الْعَفْوَ وَأْمُرْ بِالْعُرْفِ وَأَعْرِضْ عَنِ الْجَاهِلِينَ\r\nيعنى : اى پيامبر ، با مردم راه گذشت و بخشش پيش گير ، و به هر كار پسنديده در نزد عقل و شرع فرمان ده . يعنى به هر وسيلهء ممكن مردم را بدان وادار كن . و از جاهل‌ها و نادان‌ها روى برتاب ، يعنى به كرامت بگذر و عكس‌العمل خشن در مقابل گفتار و كردار\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nآنان نشان مده و از ستيزهء قولى و عملى اجتناب كن .\r\n\r\n[ مواظب تحريكات شيطان باشيد 
  ]\r\nوَإِمَّا يَنْزَغَنَّكَ مِنَ الشَّيْطَانِ نَزْغٌ فَاسْتَعِذْ بِاللَّهِ إِنَّهُ سَمِيعٌ عَلِيمٌ\r\nيعنى : و اگر تو را از جانب شيطان نزغى رسيد ، و وسوسه و تحريكى براى جدال و ستيزه با مشركان و نشان دادن عكس‌العمل در مقابل افساد آنها نمود ( زيرا اين امر در مكه به‌صلاح مسلمين نبوده ) ، پس به خدا پناه بر تا شرّ آنها و هر ذىشرّى را از تو دفع نمايد ، زيرا خداوند شنوا و داناست . شنوا به آنچه آنها در توطئه بر ضد تو مىگويند ، و دانا به‌آنچه انجام مىدهند .\r\nإِنَّ الَّذِينَ اتَّقَوْا إِذَا مَسَّهُمْ طَائِفٌ مِنَ الشَّيْطَانِ تَذَكَّرُوا فَإِذَا هُم مُبْصِرُونَ\r\nيعنى : حقيقت اين است كسانى كه تقوا ورزيده‌اند اگر با آنها دورزننده‌اى از شيطان‌ها تماس گيرند ( يعنى شياطينى كه همواره به گرد بنىآدم و دور دل‌هاى آنها مىچرخند كه القاى وسوسه كنند و عمل حرامى را آرايش دهند يا نسبت به كار واجبى بىميل كنند ) زود متذكّر شوند و آنها در آن حال بينايند . يعنى پيش از آن كه به معصيت افتند بيدار و يادآور مىگردند ، يا پس از وقوع زود متنبّه و پشيمان شده ، توبه مىكنند .\r\nوَإِخْوَانُهُمْ يَمُدُّونَهُمْ فِى الْغَىِّ ثُمَّ لَايُقْصِرُونَ\r\nيعنى : در مقابل آن كه اگر متّقين را خطا و گناهى رخ دهد متذكّر مىگردند ، اگر مشركان به گناه و ضلالت افتادند برادران آنها كه شياطين‌اند آنها را به سوى كبائر مىكشند و در ضلالت و گمراهى يارى مىكنند ، سپس هيچ كوتاه نمىآيند ، يعنى تا آخرين مراحل طغيان و شقاوت دست‌بردار نيستند .\r\nوَإِذَا لَمْ تَأْتِهِم بِآيَةٍ قَالُوا لَوْلَا اجْتَبَيْتَهَا\r\nاين آيه اشاره به برخى از عادت‌هاى پليد مشركان است . يعنى : اى پيامبر ، چون نزول قرآن به تأخير مىافتد يا آيه و نشانه‌اى را كه آنها انتخاب مىكنند نمىآورى مىگويند :\r\nچرا آيه‌اى نساختى و فراهم نياوردى ؟ كنايه از اين است كه همهء آيات را خود مىسازى .\r\nقُلْ إِنَّمَا أَتَّبِعُ مَايُوحَى إِلَىَّ مِن رَبِّى\r\nيعنى : اى پيامبر ، بگو : جز اين نيست كه من تابع همانم كه از جانب پروردگارم به من وحى مىشود . مراد اين است كه همهء مفردات الفاظ و جملات و آيات و سوره‌هاى قرآن به\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nهمين صورت كه بر مردم مىخوانم انشا و كلام و ساختهء خود پروردگار است و احدى را در آن دخالتى نيست . يعنى در سير نزولى آن از علم ازلى الهى به قلم و از آن به لوح محفوظ و از آن‌جا به قلب جبرئيل و از زبان او به قلب مبارك پيامبر و از آن‌جا به گوش‌ها و دل‌هاى مجتمع همه به هدف اين كه پس از پيمودن اين مراحل مقدماتى پنج‌گانه در مرحلهء ششم در هدف اصلى يعنى پياده شدن در مجامع بشرى استقرار يابد و كسى را در آن دخل و تصرفى نيست حتى جبرئيل امين و فرشتگان وحى و خود پيامبر اسلام . و فى المثل اين كتاب همانند قصيده‌اى است از شاعرى چيره‌دست كه مدّاحى ، آن را در ميان جمعيتى مىخواند و مداح را جز نيكوخواندن تصرفى نيست .\r\nهذَا بَصَائِرُ مِن رَبِّكُمْ وَهُدىً وَرَحْمَةٌ لِقَوْمٍ يُؤْمِنُونَ\r\nيعنى : اين قرآن بينايىهايى براى قلب‌ها و وسايل بينش دل‌ها از جانب پروردگار شماست ، و سراپا هدايت و رحمت است براى گروهى كه ايمان مىآورند .\r\nوَإِذَا قُرِئَ الْقُرْآنُ فَاسْتَمِعُوا لَهُ وَأَنْصِتُوا لَعَلَّكُمْ تُرْحَمُونَ « 204 » وَاذْكُر رَبَّكَ فِي نَفْسِكَ تَضَرُّعاً وَخِيفَةً وَدُونَ الْجَهْرِ مِنَ الْقَوْلِ بِالْغُدُوِّ والآصَالِ وَلَا تَكُن مِنَ الْغَافِلِينَ « 205 » إِنَّ الَّذِينَ عِندَ رَبِّكَ لَايَسْتَكْبِرُونَ عَنْ عِبَادَتِهِ وَيُسَبِّحُونَهُ وَلَهُ يَسْجُدُونَ « 206 »\r\nلغت و اعراب :\r\nانصات : سكوت همراه با گوش‌دادن . تضرّع : ناله و زارى . خيفة : بيم . و تضرّعاً و خيفة مصدر و حال‌اند از فاعل « اذكر » . و دون الجهر عطف است به تضرّعاً . غدوّ : جمع غُدوَه ، صبحگاه يعنى بين‌الطلوعين ، يا از اول روز تا ظهر . آصال : جمع اصيل ، شامگاه ، از وقت نماز عصر تا غروب .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\n[ ياد خدا در همه وقت 
  ]\r\nتفسير :\r\nوَإِذَا قُرِئَ الْقُرْآنُ فَاسْتَمِعُوا لَهُ وَأَنْصِتُوا لَعَلَّكُمْ تُرْحَمُونَ\r\nيعنى : و چون قرآن خوانده شود ، به آن گوش فرا دهيد و ساكت و خاموش باشيد ، شايد مورد ترحّم خدا قرار گيريد .\r\nظاهر امرِ استماع و انصات ، وجوب است ، پس هر مكلّفى در هر جايى و حالى باشد ، بايد به مجرّد شنيدن قرائت آن ، ساكت شود و گوش دهد . و لكن ظاهر علماى فقه اين است كه هر دو امر ، حمل بر استحباب شده است . و برخى حمل بر وجوب كرده و آيه را مخصوص نموده‌اند به مأموم در نماز جماعت در حالى كه امام قرائت مىكند ؛ و اين قول ، ضعيف است ؛ زيرا علاوه بر آن كه حمل آيه به مورد خاص ، بىوجه است ، بر مأموم هرچند فىالجمله ، سكوت واجب است و لكن استماع ، واجب نيست .\r\nوَاذْكُر رَبَّكَ فِى نَفْسِكَ تَضَرُّعاً وَخِيفَةً وَدُونَ الْجَهْرِ مِنَ الْقَوْلِ بِالْغُدُوِّ والآصَالِ وَلَا تَكُن مِنَ الْغَافِلِينَ\r\nدر اين آيه ، ذكر خدا و ياد او به دو قسم تقسيم شده است . ذكر قلبى در حال خضوع و ترس ، و ذكر لفظى و كلامى آرام نه با صداى بلند ؛ زيرا ذكر او با صيحه و داد ، مناسب مقام او نيست .\r\nمعناى آيه : ( اى پيامبر يا اى مخاطب ) پروردگار خود را در دل خويش ، در حال تضرّع و خضوع و بيم و ترس ، بخوان . و نيز خداى خود را به گفتارى آرام و كمتر از جهر ، در صبحگاهان و شامگاهان ياد كن و از غافلان مباش .\r\nظاهر كلام اين است كه « بِالْغُدُوِّ وَ الآصَالِ » متعلّق به ذكر لفظى است و آيه ، اشاره است به اعظم مصاديق ذكر لفظى و افضل آن : يعنى : نمازهاى پنجگانهء يوميه‌اى كه در آن دو وقت انجام مىيابد ، نماز صبح در صبحگاهان و بين الطلوعين ، و نماز ظهر و عصر و مغرب و عشا در شامگاهان ، ظهر و عصر پس از ظهر تا غروب ، و مغرب و عشا پس از غروب در اوايل شب . و خداوند به نمازهاى پنجگانهء يوميه و اوقات آنها اين گونه اشارهء اجمالى در چند مورد از اين كتاب كريم نموده است نظير وَسَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَقَبْلَ\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nالْغُرُوبِ وَمِنَ اللَّيْلِ [ ق ، 39 
  ] و نظير وَسَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَقَبْلَ غُرُوبِهَا وَمِنْ آناءِ اللَّيْلِ [ طه ، 130 
  ] .\r\nإِنَّ الَّذِينَ عِندَ رَبِّكَ لَايَسْتَكْبِرُونَ عَنْ عِبَادَتِهِ وَيُسَبِّحُونَهُ وَلَهُ يَسْجُدُونَ\r\nيعنى : حقيقت اين است كسانى كه در نزد پروردگار تو هستند ، هيچ‌گاه از پرستش او تكبر نمىورزند ، و همواره او را تسبيح و تقديس مىكنند و در برابر او خضوع قلبى و سجدهء عملى دارند .\r\nمراد از كسانى كه نزد خدايند در اين‌جا خصوص ذوىالعقول است از فرشتگان و پيامبران و معصومان و همهء بندگانى كه شريعت وقت خود را پذيرفته و پياده كرده‌اند ، زيرا مراد از عنديّت در اين‌جا قرب مقامى و نزديكى معنوى است و گرنه عنديّت تكوينى اختصاص به كسى و چيزى ندارد بلكه همهء موجودات نسبت به ساحت اقدس خداوند از آن جهت يكسانند ، و قرب و بُعد معنوى است كه بندگانى از آن جهت نزديك و بندگانى دورند ، و نزديكان نيز متفاوت و داراى مراتب‌اند .\r\nوالحمد للَّه‌أولًا و آخراً\r\n* * *\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nسفيد\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nسورهء انفال\r\n( بسِمِ اللَّه الرَّحمنِ الرَّحيمِ ) يَسْأَلُونَكَ عَنِ الْأَنْفَالِ قُلِ الْأَنْفَالُ لِلّهِ وَالرَّسُولِ فَاتَّقُوا اللّهَ وَأَصْلِحُوا ذَاتَ بَيْنِكُمْ وَأَطِيعُوا اللّهَ وَرَسُولَهُ إِن كُنتُم مُؤْمِنِينَ « 1 »\r\nلغت و اعراب :\r\nانفال : جمع نَفْل به فتح فاء و سكون آن ، زيادى . و اطلاق آن بر غنائم جنگى به لحاظ اين است كه حصول آن ، اضافه بر هدف اصلى جنگ است ، زيرا هدف از جنگ در اسلام ، پيروزى حق و هدايت ملت است . علاوه آن كه غنائم بر اين امّت عطيّهء زائده است ، زيرا بر امّت‌هاى گذشته حرام بوده است . ذات : مؤنّث « ذو » و كنايه از عين شىء و حقيقت آن است و پيوسته با اضافه استعمال مىشود . و ذات بينكم به‌تقدير « أصلحوا كلّ شىء و حالٍ بينكم » .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\n[ انفال چيست و از آنِ كيست ؟ 
  ]\r\nتفسير :\r\nيَسْأَلُونَكَ عَنِ الْأَنْفَالِ قُلِ الْأَنْفَالُ لِلَّهِ وَالرَّسُولِ\r\nطبق روايات و نوشتهء مفسران ، اين آيه چهارمين آيه از اين سوره است كه در جنگ بدر پس از پيروزى مسلمين نازل شده و سه آيهء قبل ، آيات 67 و 68 و 69 است ، و آيهء پنجم هم در اين رابطه آيهء 41 اين سوره است ، و براى توضيح معناى اين آيه و آيات مذكور به‌ترتيب نزول به‌گونه‌اى كه رابطهء ميان همه روشن شود بايد به‌روايات اهل‌بيت وحى عليهم السلام مراجعه نمود . و طبق خبر موثّق ، ترتيب نزول آيات پنجگانه چنين است كه پس از غلبهء سپاهيان اندك اسلام در غزوهء بدر به ارادهء حق ، بر انبوه لشكر شرك ، مشركان از هر سو پا به‌فرار گذاشتند و سپاهيان اسلام به سه قسمت تقسيم شدند :\r\n1 - وجوه اصحاب پيامبر و بزرگان مهاجران و انصار كه دور وجود اقدس پيامبر را گرفتند و كمر همت به‌حفظ او بستند مبادا آسيبى از فردى يا كمينى به او برسد .\r\n2 - گروهى كه به سراغ جمع غنائم از اسب و شتر و وسايل جنگى شتافتند و غنائمى گرد آوردند .\r\n3 - گروهى هم در تعقيب سپاه شرك افتادند و اسير جنگى گرفتند ، در صورتى كه هر دو كار ، طبق شرايع گذشته ممنوع بوده است .\r\nدر اين بين طبعاً اين بحث به‌ميان آمده كه آيا غنائم و اسَرا از آنِ آنهاست ؟ و آيا كسانى كه با پيامبر بودند ، به‌كلّى محروم از آن اموال‌اند ؟ و ظاهر آيه اين است كه در اين باره گفتگوى زيادى شده است ، و طبق روايت موثّقه ، وجوه صحابه هم به‌پيامبر رسانده‌اند كه نرفتن آنها به‌سوى غنائم ، ناشى از عجز آنها نبوده ، بلكه تنها براى محافظت از مقام نبوّت بوده است . در اين حال نخستين بار آيات سه گانهء 67 و 68 و 69 نازل گرديد . مفاد آيهء اول ، نكوهش شديد از گرفتن اسير و بيان حرمت آن براى پيامبران ، پيش از تحكيم و استقرار حكومتشان است ، و مفاد آيهء دوم نكوهش از عملشان است كه شامل جمع غنائم نيز هست ، و لازم كلام اين است كه هر دو قسم از غنائم ، از ملكيت آنها بيرون است . ولى مفاد آيهء سوم كه خطابى است اعم ، رخصت در تصرف در همهء غنائم است بدين معنا كه\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nتخلّف در جمع غنائم و اسرا بخشوده شده و آنچه جمع شده طبق شرايع گذشته حكم حرمت ندارد .\r\nدر اين بين وجوه صحابه از اين ترسيدند كه پس از نزول حكم حلّيّت مبادا پيامبر همهء غنائم را به حيازت كنندگان دهد و دست آنها خالى ماند ، از اين‌رو پرسيدند كه بالأخره اين اموال از آنِ كيست ؟ در اين مرحله ، آيهء اول اين سوره نازل شد كه اين غنائم جزء انفال است و انفال به تمام اقسامش از آنِ خدا و فرستادهء اوست . و چون ذكر نام خداوند ، تشريفى است ، پس همه از آنِ پيامبر است . اين جاست كه حكم الهى روشن و تكليف همه معلوم و دست سپاهيان از اموال معهود قطع گرديد و پيامبر اسلام بر حسب ظاهر اين آيه ، مالك همهء اموال گرديد ، به‌گونه‌اى كه مىتوانست همه را به‌فردى غير از اهل سپاه ببخشد ، زيرا به كيفيت تصرف پيامبر در اين آيه اشاره نشده است . ولى پيش از آن كه تصرفى كند آيهء 41 نازل گرديد كه مفادش عنوان غنيمت به نحو عام و مبيّن حكم غنيمت مورد نزول و غنائم ديگر است ، يعنى هر غنيمتى از هر راهى كه حاصل شود ، لكن با كيفيت خاصى از تقسيم كه در ذيل آن بيان شده است . ولى پيامبر اسلام در اين جنگ همهء اموال را ميان سپاهيان اسلام به‌طور مساوى تقسيم نمود و آن كيفيت خاص را تفضّلًا مراعات نكرد .\r\nو حاصل كلام اين است كه : نخست به‌واسطهء انطباق عنوان انفال ، غنائم مورد آيه مشمول آيهء اول شد و همانند ساير اقسام انفال در ملكيت رياست عامهء الهيّه قرار گرفت به‌گونه‌اى كه در آن حال ، صرف همه در مصارف انفال بلامانع بود . و چون آيهء 41 نازل گرديد ، يك‌پنجم غنائم فوق به‌عنوان مطلق غنائم جنگى داخل عنوان خمس و مشمول آيهء 41 نيز شد . و چون همهء سهام خمس هم به دقت در آيه و روايات وارده ، در اختيار عنوان امامت و ذىالقربى است و سه طايفهء ديگر ، مالك نيستند ، بلكه استحقاق نفقه دارند - و فرق ميان ملك انفال و خمس ، در مصرف و كيفيت تصرف است - پيامبر اسلام طبق ولايت ، انفال و اخماس غنائم موجود را ميان سپاهيانش بالسويّه قسمت نمود . بنابراين مناسب است در اين‌جا به‌اقسام انفال كه ده عنوان است و مندرج در تحت آيهء اوّل و داراى احكام خاصى است اشاره كنيم ، و اقسام اخماس را كه داراى هفت عنوان و احكامى خاص خويش است در ذيل آيهء 41 ذكر نماييم .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nاين مقدار از بيان ، توضيح حال آيهء اول است ، و نكات و توضيحاتى در اطراف چهار آيهء ديگر هست كه در محلّ آنها خواهد آمد .\r\nمعناى آيه : اى پيامبر ، ياران و سپاهيان همراهت ، از تو دربارهء انفال يعنى غنائم جنگى بدر شامل اموال و اسرا مىپرسند كه ملك كيست ؟ بگو : همهء انفال خواه غنائم بدر يا غير آن از آنِ خدا و فرستادهء اوست . مراد اين است كه همه ملك خدا و همه ملك رسول اوست .\r\nملك خداست به ملكيت حقيقى اولى استقلالى نظير ملكيت ساير اجزاى عالم هستى ، و ملك رسول است به ملكيت اعتبارى طولى تشريعى كه از جانب خداوند به عنوان امامت امّت و ولايت جامعه ، به او واگذار شده است .\r\nفَاتَّقُوا اللَّهَ وَأَصْلِحُوا ذَاتَ بَيْنِكُمْ وَأَطِيعُوا اللَّهَ وَ رَسُولَهُ إِن كُنتُم مُؤْمِنِينَ\r\nعدول است از خطاب پيامبر به خطاب مردم ، و تفريع امر به تقوا و اصلاح ذات‌البين اشاره به گفتگو و رفتارى است كه سزاوار نبود از سپاهيان اسلام سر زند . يعنى : از خدا پروا كنيد ، و حالات و روابط فيما بين خود را از گفتار و رفتار و ظنون قلبى و حبّ و بغض باطنى اصلاح كنيد ، و حتماً از خدا و فرستادهء او فرمان بريد اگر به‌حقيقت مؤمن هستيد .\r\nبايد دانست كه طبق آنچه توضيح داديم اين آيه در بيان حكم انفال به نحو كلّى است و آيهء 41 آتى در بيان حكم اخماس است ؛ از اين‌رو مناسب است كه در اين‌جا به انفال اشاره كنيم ، و مراد از انفال معناى اصطلاحى فقهى آن است ، يعنى اموالى كه از جانب خداوند در اختيار امام امت و ولىّ امر مسلمين كه از جانب خداوند بدون واسطه يا با واسطه نصب و تعيين گرديده ، قرار داده شده و فهرست اجمالى آن از اين قرار است :\r\nيك - هر زمينى كه از كفّار بدون قهر و غلبه گرفته شود ، خواه صاحبش آن را رها نموده و فرار كرده يا به ميل خود آن را در اختيار مسلمين قرار دهد .\r\nدو - زمين‌هاى موات روى اين كره خاكى ، خواه از زمان‌هاى پيشين مالك داشته يا صاحبانشان هلاك شده و از آنها اسمى و رسمى باقى نيست .\r\nسه - ساحل درياها و كنار رودخانه‌هاى بزرگ كه كسى تملّك نكرده است .\r\nچهار - قلهء كوه‌ها و تپه‌ها كه كسى متصرف نشده و داخل رودخانه‌ها و درّه‌هاى بدون مالك .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nپنج - جنگل‌ها و نيزارها و آنچه در داخل آنهاست ، اگر كسى تصاحب نكرده باشد .\r\nشش - در صورتى كه دولت اسلامى بر دولت و مملكت كفر غالب شود ، همهء خالصجات و اموال و متصرفات سلاطين آن كشورها .\r\nهفت - از غنائم جنگى آنچه عتيقه و اموال و مراكب نفيس و پرقيمت باشد .\r\nهشت - همهء غنائم جنگى در جايى كه جنگ مسلمين با كفّار بدون اذن ولىّ امر مسلمين انجام يابد .\r\nنه - ميراث كسى كه وارث نداشته باشد حتّى مُعتِق و ضامن جريره .\r\nده - معدن‌ها و كان‌هاى روى زمينى و زير زمينى اگر اشخاص خاصى تملّك نكرده باشند .\r\nإِنَّمَا الْمُؤْمِنُونَ الَّذِينَ إِذَا ذُكِرَ اللّهُ وَجِلَتْ قُلُوبُهُمْ وَإِذَا تُلِيَتْ عَلَيْهِمْ آيَاتُهُ زَادَتْهُمْ إِيمَاناً وَعَلى رَبِّهِمْ يَتَوَكَّلُونَ « 2 » الَّذِينَ يُقِيمُونَ الصَّلَاةَ وَمِمَّا رَزَقْنَاهُمْ يُنْفِقُونَ « 3 » أُوْلئِكَ هُمُ الْمُؤْمِنُونَ حَقّاً لَهُمْ دَرَجَاتٌ عِندَ رَبِّهِمْ وَمَغْفِرَةٌ وَرِزْقٌ كَرِيمٌ « 4 »\r\nلغت و اعراب :\r\nوَجِلَ زيد - از باب عَلِمَ - : پيوسته در باطن ترسناك شد . زادتهم مرجع ضمير فاعل « آيات » است . توكّلتُ لفلان : وكيل او شدم ، و على فلان : بر او اعتماد و تكيه كردم . حقّاً مصدر است أى ايماناً حقّاً . كريم : نيكو و پسنديده و پرارزش .\r\nتفسير :\r\nإِنَّمَا الْمُؤْمِنُونَ الَّذِينَ إِذَا ذُكِرَ اللَّهُ وَجِلَتْ قُلُوبُهُمْ وَ إِذَا تُلِيَتْ عَلَيْهِمْ آيَاتُهُ زَادَتْهُمْ إِيمَاناً وَعَلى رَبِّهِمْ يَتَوَكَّلُونَ\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nيعنى : جز اين نيست كه مؤمنان كسانى هستند كه چون يادى از خدا شود دل‌هاى آنان بترسد ، و چون بر آنها آيات خدا تلاوت شود بر ايمانشان بيفزايد ، و آنها پيوسته بر پروردگارشان توكل دارند .\r\n\r\n[ نشانه‌هاى ايمان 
  ]\r\nدر اين آيه به سه صفت از صفات باطنى مؤمنان اشاره شده است :\r\nاول - ترس باطنى مستمر آن گاه كه خداوند در نزد آنها ياد شود ، يعنى از عظمت و كبريا و عدل او يا از عقاب و قيامت و آتش آن ياد شود . و امّا از ذكر غفران و بهشت او دل‌هاشان آرامش مىيابد . أَلَا بِذِكْرِ اللَّهِ تَطْمَئِنُّ الْقُلُوبُ [ رعد ، 28 
  ] .\r\nدوم - حصول تكامل در ايمان باطنى آنها هنگام خوانده شدن آيات او ، يعنى آيات قرآن با بازگو شدن نشانه‌هاى او كه در كرانه‌هاى جهان و در نفوس هر زنده‌اى ظهور و تجلّى دارد .\r\nسوم - توكّل باطنى آنها به پروردگارشان كه گويى در همهء امور معنوى و مادى خويش به او دلگرم و آسوده‌خاطرند .\r\nالَّذِينَ يُقِيمُونَ الصَّلَاةَ وَمِمَّا رَزَقْنَاهُمْ يُنْفِقُونَ\r\nاين آيه پاره‌اى از آيهء سوم سورهء بقره است و در آن دو فعل نيك و بزرگ ذكر شده كه در آيهء بقره از افعال متّقين و در اين‌جا از افعال مؤمنين است . يعنى : مؤمنان كسانى هستند كه پيوسته نماز را برپا مىدارند و از آنچه روزىِ آنها كرده‌ايم انفاق مىكنند .\r\nاقامهء نماز يعنى خود نماز خواندن و يا نماز را در جامعه برپا نمودن است . و موصولِ « مِمَّا رَزَقْنَاهُمْ » شامل همهء نعمت‌هايى است كه خدا روزىِ انسان مؤمن كرده و قابل انفاق است از مال و جاه و علم و خدمات و جان و اولاد . و ذكر اين دو عمل ، اشاره به كلّىِ عبادت‌هاى خالقى و خدمات خلقى است .\r\nأُولئِكَ هُمُ الْمُؤْمِنُونَ حَقّاً لَهُمْ دَرَجَاتٌ عِندَ رَبِّهِمْ وَمَغْفِرَةٌ وَ رِزْقٌ كَرِيمٌ\r\nيعنى : آنها همان مؤمنان به‌حق‌ّاند ، آنها را در نزد پروردگارشان درجات و بخشايش خاص و روزىِ شايسته و پرارزشى است . مراد از « درجات » مراتب كمالات در ابعاد انسانى در دنياست يعنى ايمان و اخلاق و عمل كه درجات نعمت‌هاى اخروى به‌تناسب آنها خواهد بود . و « بخشايش خاص » آن است كه علاوه بر عفو از گناه ، سيّئاتشان هم\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nتبديل به حسنات گردد . و « رزق كريم » روزىِ دنيوى حلال در ابعاد زندگى و انواع روزى در آخرت است .\r\n\r\n[ جنگ بدر و ترس برخى از اصحاب 
  ]\r\nكَمَا أَخْرَجَكَ رَبُّكَ مِن بَيْتِكَ بِالْحَقِّ وَإِنَّ فَرِيقاً مِنَ الْمُؤْمِنِينَ لَكَارِهُونَ « 5 » يُجَادِلُونَكَ فِي الْحَقِّ بَعْدَ ما تَبَيَّنَ كَأَنَّما يُساقُونَ إِلَى الْمَوْتِ وَهُمْ يَنْظُرونَ « 6 »\r\nلغت و اعراب :\r\nكما أخرجك متعلّق به محذوف است به‌تقدير « حكم ربك فى الأنفال كإخراجه إيّاك من المدينة إلى بدر » . بالحقّ حال است از مفعول أخرجك به‌تقدير « متلبّساً بالحقّ » .\r\nيجادلونك جملهء مستأنفه است ، يا حال است از فاعلِ لكارهون ، و هم‌چنين است كأنّما يساقون .\r\nتفسير :\r\nكَمَا أَخْرَجَكَ رَبُّكَ مِن بَيْتِكَ بِالْحَقِّ وَإِنَّ فَرِيقاً مِنَ الْمُؤْمِنِينَ لَكَارِهُونَ\r\nاين آيه ، شروع به بيان مقدمهء جنگ بدر است كه خدا تا آيهء 19 فصل مشبعى از آن را ذكر كرده است . يعنى : اى پيامبر ، دستور پروردگارت كه انفال از آنِ خدا و رسول است و گروهى از اين دستور ناخشنودند همان گونه است كه پروردگارت تو را به حق از خانهء خود از مدينه بيرون كرد ، يعنى همانند دستور بسيج سپاه به‌سوى بدر است ، در حالى كه گروهى از مؤمنان ، سخت ناراحت و ناخشنود بودند .\r\nيُجَادِلُونَكَ فِى الْحَقِّ بَعْدَ ما تَبَيَّنَ كَأَنَّما يُساقُونَ إِلَى الْمَوْتِ وَهُمْ يَنْظُرونَ\r\nيعنى : اى پيامبر ، سپاهيانت دربارهء امرى حقّ و ثابت ، پس از آن كه روشن و آشكار شده مجادله و گفتگو و ستيزه مىكردند ، يعنى پس از آن كه پيامبر از جنگ بدر خبر داد كه خدا بر آن تصميم گرفته و اطمينان هم داده است كه سپاه اسلام در آن پيروز خواهد بود ، باز آنها از ترس خويش همواره مجادله مىكردند و مثلًا مىگفتند : جنگى است نابرابر ،\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nپيش‌بينىنشده ، بدون آمادگى ، دشمن داراى عِدّه و عُدّه و مسلمين اندك و دست خالى . و آن چنان آنها از جنگ كراهت داشتند و مىترسيدند كه گويى همه به‌سوى مرگ در حالى كه به چشم خويش مىنگرند برده مىشوند .\r\nوَإِذْ يَعِدُكُمُ اللّهُ إِحْدَى الطَّائِفَتَيْنِ أَنَّهَا لَكُمْ وَتَوَدُّونَ أَنَّ غَيْرَ ذَاتِ الشَّوْكَةِ تَكُونُ لَكُمْ وَيُرِيدُ اللّهُ أَن يُحِقَّ الْحَقَّ بِكَلِمَاتِهِ وَيَقْطَعَ دَابِرَ الْكَافِرِينَ « 7 » لِيُحِقَّ الْحَقَّ وَيُبْطِلَ الْبَاطِلَ وَلَوْ كَرِهَ الْمُجْرِمُونَ « 8 »\r\nلغت و اعراب :\r\nو اذ متعلّق است به « اذكر » مقدّر . شوكة : سلاح ، نيرو و قدرت ، آسيب دشمن . و يريد اللَّه در مقام تعليل و عطف است به تودّون به‌تقدير « و قد أحبّ اللَّه أن‌تكون ذاتُ الشوكة لكم ، لأنّه يريد أن يحقّ الحقّ » . دابر : ريشه . ليحقّ الحقّ متعلّق است به يريد اللَّه .\r\nتفسير :\r\nوَإِذْ يَعِدُكُمُ اللَّهُ إِحْدَى الطَّائِفَتَيْنِ أَنَّهَا لَكُمْ وَ تَوَدُّونَ أَنَّ غَيْرَ ذَاتِ الشَّوْكَةِ تَكُونُ لَكُمْ\r\nاين آيه و آيات بعد در بيان جنگ بدر و ترس مسلمين از وقوع آن ، و وعده‌هاى خدا به فرستادن فرشتگان و يارى و نصرت به رعب و سرانجام پيروزى تاريخى مسلمين بر مشركان مكّه و قريش است . و نيز اشاره به كيفيت شروع نبرد و سوابق وعدهء آن است .\r\nتوضيح اجمالى حادثه اين است كه قافلهء تجارتى اهل مكّه در آن عصر ، هر سال با حمل متاع كلانى از جنس و نقد به‌سوى شام حركت مىكرد و از آن‌جا با اموال تجارتى وافرى به مكّه بازمىگشت . در سال حادثهء بدر نيز قافلهء مكّه با ثروتى سرشار همراه پنجاه مرد جنگى محافظ ، تحت سرپرستى ابوسفيان به شام رفته بودند . در بازگشت از راه عادى كه از نزديكى مدينه عبور مىكرد ، عازم مكّه شدند . خداوند پيامبر خود را از مسير اين\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nقافله خبر داد و پيامبر در فكر بستن راه قافله و سلب اموال آنها افتاد .\r\nابوسفيان كه چنين احتمالى را مىداد يا به گوشش رسيده بود ، با اين كه راهى ديگر دور تر از مدينه داشت ، به سران مكّه نوشت براى حفظ قافلهء خويش سپاهى مجهّز به‌سوى مدينه به استقبال قافله گسيل دارند . سران مكّه با سپاهى انبوه با همهء وسايل جنگى روز و هزينهء لازم به سرپرستى عدّه‌اى از بزرگانشان مانند عُتبه ، شَيبه و ابوجهل ، مركّب از نهصد و پنجاه سرباز رزمجوى تهيه ديده ، شتابان به‌سوى قافلهء تجارتى خود روانه شدند . آنها نام قافلهء تجارت را كه در پى آن بودند عير و نام سپاه مسلّح خود را نفير نهادند . عير از شام به‌سوى مدينه ، و نفير هم از مكّه به‌سوى مدينه حركت نمودند . دستورى از خداوند به پيامبر رسيد كه سپاهى تشكيل دهد و از مدينه بيرون رود تا به يكى از دو طايفهء عير و نفير برسد و برخورد نمايد .\r\nمعناى آيه : و به‌ياد آوريد هنگامى را كه خدا به شما ، يكى از دو گروه را وعده مىداد ، يعنى برخورد با يكى از آن دو را ، كه آن از آنِ شماست . يعنى اگر عير باشد اموالشان ، و اگر نفير باشد پيروزى و غلبهء بر آنها . و شما دوست مىداشتيد كه گروه غير مسلّح ، يعنى عير از آنِ شما باشد ، زيرا آسيبشان كم و سودشان زياد بود .\r\nوَيُرِيدُ اللَّهُ أَن يُحِقَّ الْحَقَّ بِكَلِمَاتِهِ وَيَقْطَعَ دَابِرَ الْكَافِرِينَ\r\nيعنى : ولى در برابر ميل باطنى شما ، خداوند دوست داشت كه شما با گروه مسلّح برخورد كنيد ، زيرا كه اراده داشت به وسيلهء گفتار خود ، حق را در جاى خود ثابت و پابرجا كند و ريشهء كافران را قطع نمايد . مراد از گفتار خود مشيّت و ارادهء ازلى اوست كه به تحقق خارجى جنگ بدر و حصول پيروزى در آن تعلّق يافته بود ، و همان اراده چون در لوح محفوظ يا در كتاب‌هاى آسمانى درج گردد ، به صورت كتابت ، و چون در قالب خلق صوت يا به زبان فرشتگان و پيامبران ابلاغ شود به‌صورت سخن و كلام جلوه مىكند .\r\nلِيُحِقَّ الْحَقَّ وَ يُبْطِلَ الْبَاطِلَ وَلَوْ كَرِهَ الْمُجْرِمُونَ\r\nيعنى : تا حق را ثابت و باطل را نابود سازد هرچند تبهكاران كراهت داشته باشند . مراد اين است كه خدا دوست داشت با طايفهء مسلّح روبه‌رو شويد ، براى اين كه حق را يعنى توحيد و اسلام و قرآن را در مكّه سپس در جزيرة العرب و پس از آن به تدريج در تمام\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nجهان ثابت و محقق سازد و شرك و كفر و فسق را باطل و نابود گرداند هرچند تبهكاران دنيا از مشرك و كافر و فاسق خوش نداشته باشند . پس تعليل كلام به اراده در آيهء قبل براى پيروزى در بدر است ، و تعليل در اين آيه براى پيروزى مطلق حق بر باطل در جهان است .\r\n\r\n[ استغاثهء به خدا و يارى فرشتگان 
  ]\r\nإِذْ تَسْتَغِيثُونَ رَبَّكُمْ فَاسْتَجَابَ لَكُمْ أَنِّي مُمِدُّكُمْ بِأَلْفٍ مِنَ الْمَلَائِكَةِ مُرْدِفِينَ « 9 » وَمَا جَعَلَهُ اللّهُ إِلَّا بُشْرَى وَلِتَطْمَئِنَّ بِهِ قُلُوبُكُمْ وَمَا النَّصْرُ إِلَّا مِنْ عِندِ اللّهِ إِنَّ اللّهَ عَزِيزٌ حَكِيمٌ « 10 »\r\nلغت و اعراب :\r\nاذ تستغيثون متعلّق است به « اذكر » مقدّر . استغاث الرجل و بالرجل : استعانت و يارى خواست از او . مدّه و أمدّه : يارى نمود او را . أردف الشىءَ بالشىءِ : دومى را دنبال اولى كرد .\r\nمردفين صفت ألْف است .\r\nتفسير :\r\nإِذْ تَسْتَغِيثُونَ رَبَّكُمْ فَاسْتَجَابَ لَكُمْ أَنِّى مُمِدُّكُمْ بِأَلْفٍ مِنَ الْمَلَائِكَةِ مُرْدِفِينَ\r\nيعنى : به‌ياد آوريد هنگامى را كه از پروردگارتان يارى مىطلبيديد . يعنى در جنگ بدر ، آن گاه كه مسلمين با صف‌هاى اندك و كوتاهشان در مقابل انبوه صفوف قريش قرار داشتند . پس خداوند درخواست شما را اجابت نمود به اين گفتار كه من حتماً يارى كنندهء شمايم به وسيلهء هزار نفر از فرشتگان كه همه مردِف‌اند ، يعنى به دنبال مؤمنين در صحنهء جنگ‌اند . يا همه صف به صف به دنبال يكديگرند . يا آن كه هزار اول هزار ديگر را و آن هم هزار ديگر را به دنبال دارد و همين طور تا پنج هزار . يعنى اين امر پيش‌بينىشده و دستورش صادر گرديده است ، چنان كه آيات 124 و 125 آل‌عمران دلالت دارند .\r\nوَمَا جَعَلَهُ اللَّهُ إِلَّا بُشْرَى وَ لِتَطْمَئِنَّ بِهِ قُلُوبُكُمْ\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nيعنى : و خداوند فرود آمدن فرشتگان را جز براى شادى و بشارت پيروزى شما قرار نداد و نيز براى اين كه دل‌هايتان به ديدن آنها آرامش يابد . ظاهر آيه اين است كه فرشتگان به شكل سربازان اسلام سياهى لشكرى در ميان آنها بودند كه ديدنشان سبب دلگرمى آنها و رعب دشمنان بود ، و گرنه آنها كسى را نمىكشتند ، و از اين رو در تاريخ نبرد بدر آمده است كه مجموع كشته‌شدگان دشمن 70 نفر بودند كه نصف يا يك سوم آنها را تنها على بن ابىطالب عليه السلام و نصف يا دو سوم را همهء سپاهيان اسلام كشته بودند .\r\nوَمَا النَّصْرُ إِلَّا مِنْ عِندِاللَّهِ إِنَّ اللَّهَ عَزِيزٌ حَكِيمٌ\r\nيعنى : و هرگز يارى جز از جانب خدا نيست . مراد اين است كه مددرسانى به‌واسطهء فرشتگان و حصول دلگرمى و نيروى روحى و جسمى براى شما و حدوث رعب در دل دشمن كه سبب غلبه و پيروزى گرديد ، در واقع همه اسباب ظاهرى است و سبب و علت واقعى ، مشيّت و ارادهء تكوينى است كه از جانب خداوند تحقق يافت . و اين بدان جهت است كه خدا مقتدر شكست‌ناپذير و در كارهاى خود داراى حكمت و مصلحت و اتقان صنع است .\r\nإِذْ يُغْشِّيكُمُ النُّعَاسَ أَمَنَةً مِنْهُ وَيُنَزِّلُ عَلَيْكُم مِنَ السَّماءِ مَاءً لِيُطَهِّرَكُم بِهِ وَيُذْهِبَ عَنكُمْ رِجْزَ الشَّيْطَانِ وَلِيَرْبِطَ عَلَى قُلُوبِكُمْ وَيُثَبِّتَ بِهِ الْأَقْدَامَ « 11 » إِذْ يُوحِي رَبُّكَ إِلَى الْمَلَائِكَةِ أَنِّي مَعَكُمْ فَثَبِّتُوا الَّذِينَ آمَنُوا سَأُلْقِي فِي قُلُوبِ الَّذِينَ كَفَرُوا الرُّعْبَ فَاضْرِبُوا فَوْقَ الْأَعْنَاقِ وَاضْرِبُوا مِنْهُمْ كُلَّ بَنَانٍ « 12 » ذلِكَ بِأَنَّهُمْ شَاقُّوا اللّهَ وَرَسُولَهُ وَمَن يُشَاقِقِ اللّهَ وَرَسُولَهُ فَإِنَّ اللّهَ شَدِيدُ الْعِقَابِ « 13 » ذلِكُمْ فَذُوقُوهُ وَأَنَّ لِلْكَافِرِينَ عَذَابَ النَّارِ « 14 »\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nلغت و اعراب :\r\nإذ يغشّيكم متعلّق به « اذكر » مقدّر . غَشَّى الشىءَ و على الشىءِ : پوشانيد آن را .\r\nنُعاس : خواب خفيف ، چرت زدن . أَمَنة مصدر است به معناى ايمنى ، و مفعولٌ له يغشّيكم است . رجز : نجس و پليد و پليدى . ربط على قلبه - از باب ضَرَب و نَصَر - : نيرومند و محكم كرد دل او را كه گويى با ريسمان بست . بنان : انگشتان و سرانگشتان . ذلك : اشاره به اهلاك و ذلّت آنهاست . شاقّه : با او مخالفت و دشمنى كرد . ذلكم اشاره به كيفر مذكور خبر مبتدا است به‌تقدير « حكم اللَّه ذلكم » و « كم » علامتِ خطاب است . و أنَّ للكافرين عطف به آن است .\r\n\r\n[ حفظ آرامش و برخورد شديد با كافران جنگجو 
  ]\r\nتفسير :\r\nإِذْ يُغَشِّيكُمُ النُّعَاسَ أَمَنَةً مِنْهُ وَ يُنَزِّلُ عَلَيْكُم مِنَ السَّماءِ مَاءً لِيُطَهِّرَكُم بِهِ وَ يُذْهِبَ عَنكُمْ رِجْزَ الشَّيْطَانِ وَ لِيَرْبِطَ عَلَى قُلُوبِكُمْ وَ يُثَبِّتَ بِهِ الْأَقْدَامَ\r\nسپاهيان اسلام بر حسب اتفاق در محلّى دور از آب بر تلّى از شن روان قرار گرفتند كه پاها در آن فرو مىرفت و راه رفتن مشكل بود ، و آب منطقه هم در اختيار مشركان افتاده بود ، به گونه‌اى كه همه بايد براى نماز تيمّم كنند . در اين بين خداوند حالت غيبى آرامشى در دل‌هايشان نازل كرد به گونه‌اى كه با شرايط نامساعد خواب خفيفى بر اغلب آنها غلبه كرد و برخى را هم حالت جنابت عارض شد و شيطان نيز پيوسته وسوسه مىكرد كه همه در حال حدث و جنابت كشته خواهيد شد . ناگهان به‌خواست خداوند باران فراوانى فرو ريخت ، آب فراوانى جارى گشت و همه توانستند آب شرب و قابل استعمال ذخيره كنند ، وضو بگيرند و غسل كنند . اين آيه به اين حادثه اشاره مىكند .\r\nمعناى آيه : به ياد آريد آن هنگام را كه خداوند خواب سبكى را بر شما مسلّط مىكرد تا از سوى او به نوعى ايمنى و آرامش برسيد ، و در آن حال بر شما آبى از آسمان فرو مىريخت تا شما را به آن پاكيزه كند ، يعنى بدنتان را از كثافت‌ها\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nو روحتان را از حدث اصغر و از شما پليدى شيطان را زايل سازد ، يعنى وسوسه‌هاى قلبى و حالت جنابت را ؛ و براى اين كه دل‌هاى شما را قوّت و نيرو بخشد ، و به همان باران سطح شن را محكم و قدم‌هاى شما را در حركت به‌سوى هدف ، ثابت و استوار سازد .\r\nإِذْ يُوحِى رَبُّكَ إِلَى الْمَلَائِكَةِ أَنِّى مَعَكُمْ فَثَبِّتُوا الَّذِينَ آمَنُوا سَأُلْقِى فِى قُلُوبِ الَّذِينَ كَفَرُوا الرُّعْبَ فَاضْرِبُوا فَوْقَ الْأَعْنَاقِ وَاضْرِبُوا مِنْهُمْ كُلَّ بَنَانٍ\r\nاين آيه تذكار حالت‌هاى جنگ به پيامبر است كه خداوند چه دستورهايى در آن حال صادر كرده است .\r\nمعناى آيه : به ياد آر هنگامى را كه پروردگارت به فرشتگان وحى مىكرد ، يعنى به‌همان هزار نفر يا بيشتر فرشتهء امدادى ، كه بىترديد من همراه شمايم ، پس مؤمنان را در حال گرم شدن تنور جنگ تثبيت و استوارى بخشيد ، به زودى من هم در دل‌هاى كسانى كه كفر ورزيده‌اند ، يعنى مشركانِ صف مقابل ، رعب و هراس مىافكنم ، پس شما شمشير و عمود خود را بر بالاتر از گردن‌ها بزنيد ، يعنى بر سر آنها بكوبيد ، و از آنان همهء انگشتان را قطع كنيد ، يعنى بر قبضه‌هاى دست و انگشتان كف آنها كه حامل نيزه و شمشير و سپر است شمشير زنيد تا قطع گردند .\r\nذلِكَ بِأَنَّهُمْ شَاقُّوا اللَّهَ وَ رَسُولَهُ وَمَن يُشَاقِقِ اللَّهَ وَ رَسُولَهُ فَإِنَّ اللَّهَ شَدِيدُ الْعِقَابِ\r\nيعنى : آن دستور دربارهء مشركان بدان جهت است كه با خدا و فرستادهء او مخالفت و دشمنى كردند ، و هركس با خدا و فرستاده‌اش دشمنى كند به يقين خداوند او را به‌كيفرى سخت دچار خواهد كرد ، زيرا كه خداوند سخت‌كيفر در دنيا و آخرت است .\r\nذلِكُمْ فَذُوقُوهُ\r\nخطابى است تحقيرى و توبيخى از سوى خداوند به كفّار به نحو التفات از خطابى به خطابى . يعنى حكم و فرمان خدا دربارهء شما اين است ، پس بچشيد آن را . و اين خطاب در زمانى است كه آنها در حال جنگ مشغول چشيدن عذاب بودند .\r\nوَأَنَّ لِلْكَافِرِينَ عَذَابَ النَّارِ\r\nيعنى : و نيز حكم خدا اين است كه همهء كافران را عذاب آتش ثابت است .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\n[ فرار از جنگ حرام است 
  ]\r\nيَا أَيُّهَا الَّذِينَ آمَنُوا إِذَا لَقِيتُمُ الَّذِينَ كَفَرُوا زَحْفاً فَلَا تُوَلُّوهُمُ الْأَدْبَارَ « 15 » وَمَن يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتَالٍ أَوْ مُتَحَيِّزاً إِلى فِئَةٍ فَقَدْ بَاءَ بِغَضَبٍ مِنَ اللّه‌ِوَمَأْوَاهُ جَهَنَّمُ وَبِئْسَ الْمَصِيرُ « 16 »\r\nلغت و اعراب :\r\nزَحَفَ - از باب مَنَع - : بر روى زانوها به‌تدريج پيش رفت ، يا بچه روى ران خويش جلو رفت ، و كنايه است از حركت سپاه انبوهى كه از دور ديده مىشوند گويى با كندى پيش مىروند . زحفاً حال است از فاعل لقيتم يا كفروا يعنى متزاحفين . وَلّاه دُبُرَه : پشت كرد به او . تحرّف عنه : از او به‌سوى ديگر منحرف شد . تحيّز الشىءُ : براى خود جايى برگزيد . فئة : گروه و جماعت . باء الى البيت : رجوع كرد . باء بغضب يعنى الى غضب .\r\nتفسير :\r\nيَا أَيُّهَا الَّذِينَ آمَنُوا إِذَا لَقِيتُمُ الَّذِينَ كَفَرُوا زَحْفاً فَلَا تُوَلُّوهُمُ الْأَدْبَارَ\r\nيعنى : اى كسانى كه ايمان آورده‌ايد ، در مقام نبرد با دشمن آن گاه كه با كسانى كه كفر ورزيده‌اند برخورد كرديد در حالى كه لشكرتان به‌سوى آنها در حركت‌اند يا در حالى كه سپاه آنها به‌سوى شما رو مىآورند ، پس هرگز به آنها پشت نكنيد ، يعنى از معركهء جنگ در هيچ شرايطى فرار نكنيد .\r\nبايد دانست كه اين آيه مبيّن يك حكم كلّى مؤكّد است و آن حرمت گريز از ميدان جنگ است كه در فقه اسلامى به نام فرار از زَحْف از گناهان كبيره محسوب شده و در صدر اسلام مشروط بود به اين كه طرف مقابل بيش از ده برابر نباشد و فرار بيست نفر از دويست نفر دشمن گناه بود ، و پس از نزول تخفيف مشروط شد به اين كه طرف مقابل بيش از دو\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nبرابر نباشد و فرار صد نفر از دويست نفر گناه شد ، و تفصيل سخن در آيات 65 و 66 همين سوره خواهد آمد .\r\n\r\n[ كشتن و تيراندازى خدا 
  ]\r\nوَمَن يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتَالٍ أَوْ مُتَحَيِّزاً إِلى فِئَةٍ فَقَدْ بَاءَ بِغَضَبٍ مِنَ اللَّهِ وَمَأْوَاهُ جَهَنَّمُ وَ بِئْسَ الْمَصِيرُ\r\nيعنى : و كسى كه در آن روز پشت به آنها كند - مگر در آن‌جا كه محلّ خاصى را براى ادامهء جنگ مىگزيند يا از محلّ قتال به گروه همرزم خود مىپيوندد - پس به يقين به‌سوى غضب خدا بازگشته ، يعنى مشمول غضب او شده ، و جايگاه او جهنّم است و جهنّم بدجاى بازگشتى است ، يا بدسرانجامى است .\r\nفَلَمْ تَقْتُلُوهُمْ وَلكِنَّ اللّهَ قَتَلَهُمْ وَمَا رَمَيْتَ إِذْ رَمَيْتَ وَلكِنَّ اللّهَ رَمَى وَلِيُبْلِيَ الْمُؤْمِنِينَ مِنْهُ بَلَاءً حَسَناً إِنَّ اللّهَ سَمِيعٌ عَلِيمٌ « 17 » ذلِكُمْ وَأَنَّ اللّهَ مُوهِنُ كَيْدِ الْكَافِرِينَ « 18 »\r\nلغت و اعراب :\r\nبلاء : امتحان و آزمايش . و بلاء به نعمت و عذاب و تكليف نيز گفته مىشود چون همه سبب آزمايش است . و ليبلى عطف است به مقدّر يعنى « فعل ذلك لمصالح و ليبلى » . منه مرجع ضمير آن اللَّه است . ذلكم اشاره به بلاء و خبر مبتداى محذوف است به‌تقدير « الأمر ذلكم » و « كم » براى خطاب است .\r\nتفسير :\r\nفَلَمْ تَقْتُلُوهُمْ وَلكِنَّ اللَّهَ قَتَلَهُمْ وَمَا رَمَيْتَ إِذْ رَمَيْتَ وَلكِنَّ اللَّهَ رَمَى\r\nاين آيه كه ظهورى روشن در واقعهء بدر دارد سوق شده به عنوان امتنان بر امّت اسلامى\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nو بيان اين كه جنگ بدر امرى بود كاملًا غيرعادى و برخلاف‌اقتضاى طبع حوادث و جريان طبيعى ، و روايات و كلمات مفسران نيز گواه مطلب است كه چون دو لشكر در برابر هم قرار گرفتند و تنور نبرد تافته شد ، جبرئيل به پيامبر عرضه داشت كه مشتى شن از زمين برگير و به‌سوى دشمن پرتاب كن . على بن ابى طالب عليه السلام مشتى شن و خاك از زمين برداشت و در كف پيامبر نهاد و او وقت پرتاب كردنِ آن به‌سوى مشركان فرمود : شاهت الوجوه يعنى قبيح باد صورت‌هايشان . شن‌ها آن‌چنان پراكنده گشت كه به صورت و چشمان و دهان و بينى عدّه‌اى از آنها وارد شد و آنها را كور و خفه نمود .\r\nمعناى آيه در خطابى به پيامبر و مسلمين اين است : پس بدانيد كه در آن حال كه شما بر آنها حمله برديد و آنها را كشتيد ، شما نكشتيد و لكن خدا كشت . و آن گاه كه تو اى پيامبر رَمْى كردى ، يعنى سنگريزه به‌سوى آنها پرتاب كردى ، تو رمى نكردى بلكه خدا رمى كرد .\r\nظاهر اين آيه اين است كه دخالت ارادهء خدا در كشتن دشمن و شكست آنها در اين واقعه با ساير اسباب و مسببات فرق دارد و مسأله تنها اين نيست كه اين‌جا هم علل ظاهرى منتهى به مسبّب الاسباب است ، زيرا اين تعبير در جاهاى ديگر استعمال نمىشود ، بلكه ملاحظهء مجموع اعمال صادر از مسلمين با كمى عدد و كمبود شديد وسايل جنگى آنها با ملاحظهء تأثيرات اين حمله در كشتار وسيع دشمن و اسارت انبوهى از آنها و فراركردن بىشمارى ديگر و در حقيقت متلاشى شدن مفتضحانهء سپاهى قريب به يكهزار مرد جنگ‌آزمودهء مجهّز به تمام وسايل جنگى روز ، به دست عدّه‌اى نزديك به يك سوم آنها با تجهيزاتى قريب صفر در مدتى بسيار كوتاه ، گواه صدق اين است كه آنها نكشتند و رمى نكردند ، بلكه خدا بود كه كشت و رمى كرد . و نتيجه اين كه در اين مورد بر خلاف ساير موارد ، ارادهء خداوندى به علل ناقصهء به تمام معنا نيروى علل تامّهء فوق‌العاده داده است .\r\nوَلِيُبْلِىَ الْمُؤْمِنِينَ مِنْهُ بَلَاءً حَسَناً إِنَّ اللَّهَ سَمِيعٌ عَلِيمٌ\r\nيعنى : خداوند چنين پيروزى را نصيب مسلمين كرد براى مصالح واقعى بىشمارى و براى اين كه مؤمنان را به بذل نعمت نيكو از جانب خود برخوردار سازد ، زيرا خداوند شنوا و داناست و بدين جهت استغاثهء آنها را شنيد و حاجت آنها را دانست . و مراد از اين نعمت ، پيروزى حق بر باطل و توحيد بر شرك و اسلام بر كفر و قرآن بر ساير كتب مذهبى\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nاست ، نعمتى كه تا امروز دامنه‌اش گسترده است و روزى همهء جهان بشريت را مسخر خواهد كرد .\r\nذلِكُمْ وَأَنَّ اللَّهَ مُوهِنُ كَيْدِ الْكَافِرِينَ\r\nيعنى : خواست خدا و حكم او دربارهء شما اين است ، يعنى كه شما پيروز گرديد ، و حكم و ارادهء او دربارهء كافران هم اين است كه پيوسته مكر آنها را ضعيف و سست و بىپايه كند .\r\nإِن تَسْتَفْتِحُوا فَقَدْ جَاءَكُمُ الْفَتْحُ وَإِن تَنتَهُوا فَهُوَ خَيْرٌ لَكُمْ وَإِن تَعُودُوا نَعُدْ وَلَن تُغْنِيَعَنكُمْ فِئَتُكُمْ شَيْئاً وَلَوْ كَثُرَتْ وَأَنَّ اللّهَ مَعَ الْمُؤْمِنِينَ « 19 »\r\nلغت و اعراب :\r\nاستفتاح : طلب پيروزى . أغنى عنه فلان : كفايت كرد و بىنياز نمود او را . أغنى عنه الشرّ : دفع كرد از او شر را . و أنّ اللَّه به‌تقدير « و لأنّ اللَّه » متعلّق به‌محذوف است يعنى : فعل ذلك لأنّه مع المؤمنين .\r\nتفسير :\r\nإِن تَسْتَفْتِحُوا فَقَدْ جَاءَكُمُ الْفَتْحُ وَإِن تَنتَهُوا فَهُوَ خَيْرٌ لَكُمْ\r\nطبق تواريخ ، مشركان در مكّه پيش از حركت به‌سوى بدر ، و در محلّ غزوه پيش از آغاز به جنگ ، از خدا چنين خواستند : اللَّهُمَّ انْصُر أعلَى الجُندَينِ وأهْدَى الفِئَتَينِ و أكرمَ الحِزبَين . يعنى خدايا ، از اين دو لشكر آن را كه برتر و ره‌يافته‌تر و گرامىتر است پيروز گردان . و اين آيه خطابى است به مشركان پس از خاتمهء جنگ به عنوان توبيخ و استهزا و تهديد از توطئه عليه مسلمين .\r\nمعناى آيه : اگر از خداوند پيروزى مىطلبيد ، بىترديد همان پيروزى كه خواستيد آمد ، يعنى پيروزى برتر و مهتدىتر و گرامىتر كه مسلمين‌اند . و اگر پس از اين از جنگ و ستيزه\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nدست برداريد ، براى شما نيكو و خير است .\r\nوَإِن تَعُودُوا نَعُدْ\r\nيعنى : و اگر دوباره باز گرديد ، يعنى در صدد برپا كردن بدر دوم و سوم برآييد ، ما نيز بازمىگرديم و همان نصرت و ارسال فرشته براى مسلمين و كشتار و اسارت را دربارهء شما اجرا مىكنيم .\r\nوَ لَن تُغْنِىَ عَنكُمْ فِئَتُكُمْ شَيْئاً وَلَوْ كَثُرَتْ وَأَنَّ اللَّهَ مَعَ الْمُؤْمِنِينَ\r\nيعنى : و هيچ گاه طايفه و قبيله‌تان ، هرچند انبوه و بىشمار باشند ، در برابر عذاب خدا و آسيب مسلمين براى شما كفايت از چيزى نخواهد كرد و ابداً عذابى را از شما دفع نخواهد نمود . و اين رفتار را خدا با شما مىكند براى اين كه او هميشه همراه مؤمنان است .\r\nيَا أَيُّهَا الَّذِينَ آمَنُوا أَطِيعُوا اللّهَ وَرَسُولَهُ وَلَا تَوَلَّوْا عَنْهُ وَأَنْتُمْ تَسْمَعُونَ « 20 » وَلَا تَكُونُوا كَالَّذِينَ قَالُوا سَمِعْنَا وَهُمْ لَايَسْمَعُونَ « 21 » إِنَّ شَرَّ الدَّوَابِّ عِندَ اللّهِ الصُّمُّ الْبُكْمُ الَّذِينَ لَايَعْقِلُونَ « 22 » وَلَوْ عَلِمَ اللّهُ فِيهِمْ خَيْراً لَأَسْمَعَهُمْ وَلَوْ أَسْمَعَهُمْ لَتَوَلَّوْا وَهُمْ مُعْرِضُونَ « 23 »\r\nلغت و اعراب :\r\nدوابّ : جمع دابّه ، جاندار متحرك . صمّ : جمع أصمّ ، كر . بُكم : جمع ابكَم ، گنگ و لال . و الف‌لام الصُّم و البُكم عهد ذكرى يا حضورى ، اشاره به مشركان مكّه است .\r\nتفسير :\r\nيَا أَيُّهَا الَّذِينَ آمَنُوا أَطِيعُوا اللَّهَ وَ رَسُولَهُ\r\nپس از خطاب كفّار به نحو توبيخ و تهديد ، اين آيات خطاب به مؤمنان است با بيان\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nدستوراتى لازم . يعنى اى كسانى كه ايمان آورده‌ايد ، از خدا و فرستادهء او اطاعت كنيد .\r\nمراد از اطاعت خدا امتثال احكام اصولى و فروعى اوست كه همه نسبت به‌مكلّفان ، فرامين مولوى الهى است . و مراد از اطاعت رسول ، اطاعت اوامر مولوى اوست ؛ يعنى آنچه او به عنوان ولىّ امر و امام امّت راجع به امور دنيوى و اجتماعى دستور مىدهد كه اطاعتش در همهء آنها واجب است . و اما آنچه پيامبر از احكام دين به‌مردم دستور مىدهد مثل نماز بخوانيد ، روزه بگيريد ، آنها همان اوامر الهى است و نسبت به پيامبر از مورد آيه خارج است ، زيرا آنها راهنمايى است از پيامبر .\r\n\r\n[ بدترين جنبندگان ، كافران‌اند 
  ]\r\nوَلَا تَوَلَّوْا عَنْهُ وَأَنْتُمْ تَسْمَعُونَ\r\nيعنى : و هرگز از پيامبر روى برنتابيد در حالى كه شما مىشنويد . مراد اين است كه از اعتقاد به كتاب و شرع او قلباً ، و از امتثال اوامر او عملًا روى مگردانيد در حالى كه شما دعوت منطقى او را همراه با برهان ، و آيات كتاب او را توأم با فصل بيان مىشنويد .\r\nوَلَا تَكُونُوا كَالَّذِينَ قَالُوا سَمِعْنَا وَهُمْ لَايَسْمَعُونَ\r\nيعنى : و هرگز همانند كسانى از كفّار و مشركان و منافقان نباشيد كه چون آيات و كلمات خدا بر آنها خوانده شد و دعوت فرستادگانش بدان‌ها رسيد گفتند : شنيديم ، در حالى كه آنها نمىشنوند . يعنى در دل تصميم به پذيرش ندارند و پيوسته مقابله و معارضه مىكنند .\r\nإِنَّ شَرَّ الدَّوَابِّ عِندَ اللَّهِ الصُّمُّ الْبُكْمُ الَّذِينَ لَايَعْقِلُونَ\r\nيعنى : حقيقت اين است كه بدترين جنبندگان و حيوانات در نزد خداوند ، يعنى در حكم و قضاوت او ، همين كران و لالان‌اند كه هرگز نمىانديشند . اشاره به مشركان است كه به خاطر عدم اعتنا به دعوت پيامبر و عدم اعتراف به توحيد و شريعت ، گويى همانند كران و گنگان ، تعقّل ندارند .\r\nوَلَوْ عَلِمَ اللَّهُ فِيهِمْ خَيْراً لَأَسْمَعَهُمْ\r\nيعنى : و اگر خدا خيرى در آنها مىدانست به آنها مىشنوانيد . مراد از « خير » در اين‌جا حسن سريره و استعداد پذيرش حقّ است ، و مراد از « اسماع » تكرار آن و تكرار دعوت و تنبيه است به مقدارى كه اگر اندكى حسن سريره و استعداد قبول در آنها باشد بپذيرند ، نه مجرد ابلاغ دعوت و عرضهء كتاب و شريعت ، زيرا آن را خداوند طبق سنّت جاريهء خود\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nبراى اتمام حجت دربارهء همه انجام مىدهد . پس حاصل آيه اين است كه پس از ابلاغ اصل دعوت ، اگر خدا در آنها اندكى از استعداد پذيرش مىيافت ، تنبّهات و تذكرات را تكرار مىكرد ، يعنى و چون نيافت نكرد .\r\n\r\n[ حيات باطنى و حضور باطنى خدا 
  ]\r\nوَلَوْ أَسْمَعَهُمْ لَتَوَلَّوْا وَهُمْ مُعْرِضُونَ\r\nيعنى : و اگر به آنها اسماع نمايد ، يعنى اگر با اين وصف و حالى كه دارند خداوند اسماع را مكرّر نمايد و دوباره به آنان بشنواند ، حتماً با گفتار و كردار روى برمىتابند ، در حالى كه از درون نيز اعراض‌كننده‌اند .\r\nيَا أَيُّهَا الَّذِينَ آمَنُوا اسْتَجِيبُوا لِلّهِ وَلِلرَّسُولِ إِذَا دَعَاكُمْ لِمَا يُحْيِيكُمْ وَاعْلَمُوا أَنَّ اللّهَ يَحُولُ بَيْنَ الْمَرْءِ وَقَلْبِهِ وَأَنَّهُ إِلَيْهِ تُحْشَرُونَ « 24 » وَاتَّقُوا فِتْنَةً لَاتُصِيبَنَّ الَّذِينَ ظَلَمُوا مِنكُمْ خَاصَّةً وَاعْلَمُوا أَنَّ اللّهَ شَدِيدُ الْعِقَابِ « 25 »\r\nتفسير :\r\nيَا أَيُّهَا الَّذِينَ آمَنُوا اسْتَجِيبُوا لِلَّهِ وَلِلرَّسُولِ إِذَا دَعَاكُمْ لِمَا يُحْيِيكُمْ\r\nيعنى : اى كسانى كه ايمان آورده‌ايد ، اجابت كنيد خدا و فرستادهء او را آن گاه كه شما را به‌سوى آنچه شما را زنده مىكند و به شما حيات مىبخشد دعوت كنند . مراد از « مايحييكم » دين و شريعت و كتاب آسمانى است ، زيرا اينهايند كه به افراد و جامعهء بشرى حيات معنوى و روحى و كمالات انسانى مىبخشند .\r\nتوضيح اجمالى مقام اين است كه روح انسانى كه مَركب موقّتش اين بدن است داراى يك بُعد صفاتى و دو بعد افعالى است . يعنى روح فعاليت فكرى و مغزى دارد به واسطهء عقل و جوانح ، و اين بُعد اوست كه موضوع علم كلام قرار مىگيرد .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nو فعاليت بدنى دارد كه به واسطهء اعضا و اندام‌هاست و موضوع علم فقه را تشكيل مىدهد . و حالات و ملكات دارد از فضايل و رذايل كه موضوع علم اخلاق قرار مىگيرد .\r\nاحكام اصولى و معارف اعتقادى دين به بُعد فكرى و عقلى انسانى حيات معنوى و كمالات روحى مىدهد . احكام فرعى اسلام بُعد عملى او را زنده و سرسبز مىسازد ، و احكام اخلاقى و ابحاث و صفات روحى و ملكات نفسانى دين است كه بُعد روانى را تقويت و زنده مىكند .\r\n\r\n[ پرهيز از فتنه 
  ]\r\nوَاعْلَمُوا أَنَّ اللَّهَ يَحُولُ بَيْنَ الْمَرْءِ وَقَلْبِهِ\r\nيعنى : و بدانيد كه خدا ميان انسان و دل او حايل مىشود . يعنى ميان انسان و اراده و عزيمت‌هاى او ، و عقايد و باورهاى درونى او ، و محبوب و مبغوض‌هاى باطنى او ، و اميدها و آرزوهاى او فاصله مىاندازد و بسا از عزيمت‌هايش را فسخ مىكند و به‌اقتضاى سعادت ذاتى ، كفر او را مىگيرد و تبديل به ايمان مىكند . و طبق شقاوت ذاتى ، ايمانش را سلب مىكند و مبدّل به كفر مىگردد ، و دوستىها و دوست‌هايش را به‌دشمنىها و دشمن‌ها تبديل مىنمايد .\r\nوَأَنَّهُ إِلَيْهِ تُحْشَرُونَ\r\nيعنى : و بدانيد كه به‌سوى او گرد آورده مىشويد . مراد اين است كه روز رستاخيز آن گاه كه به وسيلهء نفخه دوم صور همه سر از خاك برداريد و روحتان از عالم برزخ در جسمتان حلول كند ، به واسطهء نفخهء سوم همگى به‌سوى خداوند يعنى به‌سوى محكمهء عام او ، براى محاسبه و داورى گردآورى مىشويد .\r\nوَاتَّقُوا فِتْنَةً لَاتُصِيبَنَّ الَّذِينَ ظَلَمُوا مِنكُمْ خَاصَّةً وَاعْلَمُوا أَنَّ اللَّهَ شَدِيدُ الْعِقَابِ\r\nمراد از « فتنه » در اين‌جا گناه است . يعنى : پرهيز و پروا كنيد از گناهى كه فقط به‌كسانى كه به ارتكاب آن بر خود ستم كرده‌اند نمىرسد ، يعنى كيفر و عاقبت وخيم آن شامل ديگران نيز در سطحى محدود يا گسترده و وسيع مىگردد .\r\nخطاب در اين آيه اعمّ ، و متوجه همهء امّت است خواه مرتكب فتنه يا غير او . و اين قسم ازگناه هرچند اغلب گناهان را شامل است ، زيرا اثر سوء هر گناهى حداقل عائله و ارحام و رفقا و افراد محيط مرتكب را مىگيرد ، لكن مراد گناهانى است كه شمول كيفر و آثار سوء\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nآنها جامعه را در بر مىگيرد ، مانند علنى انجام دادن گناهان كبيره در ميان مردم ، ترك امر به معروف و نهى از منكر ، اخراج صالحان در حكومت اسلامى از پست‌ها و مناصب حساس و تفويض مناصب به افراد ناصالح ، بروز بدعت ميان مسلمين ، ترك جهاد ابتدايى يا دفاعى و خاصه ظهور اختلاف اصولى و فروعى ميان مسلمين كه سبب تشتّت و تفرقه و شقّ عصاى مسلمين و جنگ و جدال مىشود ، و تصدى به ناحق غيرصالح نسبت به حكومت ملت و ولايت ، و غير اينها . و بدانيد كه خدا سخت‌كيفر است . يعنى اين گونه معاصى كيفر شديد دارد .\r\nوَاذْكُرُوا إِذْ أَنْتُمْ قَلِيلٌ مُسْتَضْعَفُونَ فِي الْأَرْضِ تَخَافُونَ أَن يَتَخَطَّفَكُمُ النَّاسُ فَآوَاكُمْ وَأَيَّدَكُم بِنَصْرِهِ وَرَزَقَكُم مِنَ الطَّيِّبَاتِ لَعَلَّكُمْ تَشْكُرُونَ « 26 »\r\nتفسير :\r\nوَاذْكُرُوا إِذْ أَنْتُمْ قَلِيلٌ مُسْتَضْعَفُونَ فِى الْأَرْضِ تَخَافُونَ أَن يَتَخَطَّفَكُمُ النَّاسُ\r\nخطاب به مؤمنان است در مدينه در مقايسه با زمان گرفتاريشان در چنگال مشركان مكّه ، و يا به همهء اعراب پس از اسلام در مقايسه با گرفتارى در جاهليت به دست فارسيان و روميان .\r\nمعناى آيه : به ياد آوريد زمانى را كه شما در روى زمين اندك و مستضعف بوديد .\r\nيعنى زير سلطهء كفّار مكّه ، محدود و عاجز از ابلاغ احكام و اهداف دينى و انجام وظايف الهى ، و در جزيرة العرب تحت سيطرهء قدرت‌ها ، مورد هجمه و غارت و اسارت بوديد ، به گونه‌اى كه مىترسيديد مردم كافر و مشرك شما را همانند حيوانات ضعيف بربايند .\r\nفَآوَاكُمْ وَأَيَّدَكُم بِنَصْرِهِ\r\nيعنى : پس خداوند شما را جا و پناه داد و با يارى خويش تقويت نمود .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nاو شما را در مدينه مستقر نمود و وسايل سكونت فراهم كرد ، و با القاى الفت ميان مهاجران و انصار و قبايل مختلف اعراب و خاصه به واسطهء تشكيل حكومت الهى اسلامى و پيروزى خاصى كه در بدر نصيب نمود ، شما را تقويت كرد و نيرومند ساخت .\r\n\r\n[ وجوب امانتدارى 
  ]\r\nوَ رَزَقَكُم مِنَ الطَّيِّبَاتِ لَعَلَّكُمْ تَشْكُرُونَ\r\nيعنى : و شما را از پاكيزه‌ها روزى داد ، شايد سپاس گزاريد . مراد از روزى اعم است از نعمت‌هاى معنوى نظير دين و كتاب و معارف الهى و عمل‌هاى صالح كه همه پاك‌اند ، و نعمت‌هاى مادّى از خوراكى و پوشاكى و غيره كه همه حلال و پاكيزه‌اند .\r\nيَاأَيُّهَا الَّذِينَ آمَنُوا لَاتَخُونُوا اللّهَ وَالرَّسُولَ وَتَخُونُوا أَمَانَاتِكُمْ وَأَنْتُمْ تَعْلَمُونَ « 27 » وَاعْلَمُوا أَنَّمَا أَمْوَالُكُمْ وَأَوْلَادُكُمْ فِتْنَةٌ وَأَنَّ اللّهَ عِندَهُ أَجْرٌ عَظِيمٌ « 28 » يَا أَيُّهَا الَّذِينَ آمَنُوا إِن تَتَّقُوا اللّهَ يَجْعَل لَكُمْ فُرْقَاناً وَيُكَفِّرْ عَنكُمْ سَيِّئَاتِكُمْ وَيَغْفِرْ لَكُمْ وَاللّهُ ذُو الْفَضْلِ الْعَظِيمِ « 29 »\r\nلغت و اعراب :\r\nو تخونوا عطف است به تخونوا ى اول به‌تقدير « ولاتخونوا » . فتنه : آزمايش ، عذاب . فرقان مصدر است به‌معناى جدا كردن و وسيلهء جداشدن حق از باطل .\r\nتفسير :\r\nيَاأَيُّهَا الَّذِينَ آمَنُوا لَاتَخُونُوا اللَّهَ وَالرَّسُولَ وَتَخُونُوا أَمَانَاتِكُمْ\r\nيعنى : اى كسانى كه ايمان آورده‌ايد ، به خدا و فرستادهء او خيانت نكنيد و به‌امانت‌هاى خود نيز خيانت نورزيد .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبايد دانست كه همهء احكام شريعت از اصول و فروع ، امانت‌هاى خدا و امانت‌هاى رسول او در نزد جامعهء بشرى است ، و عمل و امتثال آنها بازپس دادن به جا و به موقع آنها ، و نافرمانى و ترك عمل به آنها خيانت به خدا و رسول در آنهاست . و امانت‌هاى مردم هم عبارت است از اموال و اسرار آنها در نزد يكديگر . و گفته شده كه : در اين مقام ، امانت‌هايى هم هست كه مشترك ميان خدا و رسول و خلق است و آيه ، شامل آنها هم مىشود ، نظير امور اجتماعى و سياسى كه خدا دستور داده و پيامبر اجرا مىكند و نفعش از آنِ مجتمع است مانند اسرار جنگى و ساير امور عامهء دولتى كه افشاى آنها در ميان مجتمع يا رساندن آنها به دشمن سبب آسيب نظام و حكومت و ضرر جامعه است . پس خيانت داراى سه جهت است .\r\nوَأَنْتُمْ تَعْلَمُونَ\r\nدر حالى كه شما خود مىدانيد . يعنى عقل و وجدانتان حاكم است كه خيانت در امانت ، زشت و قبيح است و حفظ آن در هر شريعتى واجب .\r\nوَاعْلَمُوا أَنَّمَا أَمْوَالُكُمْ وَأَوْلَادُكُمْ فِتْنَةٌ وَأَنَّ اللَّهَ عِندَهُ أَجْرٌ عَظِيمٌ\r\nيعنى : و بدانيد كه اموال و فرزندان شما فتنه‌اند . اينها وسيلهء زحمت و آزار ، و سبب امتحان و آزمايش شمايند ، زيرا تحصيل و حفظ اموال سراپا زحمت و مشقّت ، و اداى حقوق واجب و مستحب ، و تحفّظ از صرف آن در مصارف حرام آزمايشى بزرگ است . و حفظ و نگهدارى و بزرگ كردن اولاد ، مشقّت و عذاب ، و مواظبت به تربيت انسانى و اخلاقى آنها در طول مدت زندگى ، امتحانى است سخت ، و بسا انسان‌ها در نتيجهء علاقه و محبت به فرزندان ، در معاصى و گناهان كبيره يا كفر و شرك افتاده‌اند ، فَخَشِينَا أَن يُرْهِقَهُمَا طُغْيَاناً وَكُفْراً [ كهف ، 80 
  ] .\r\n\r\n[ تقوا و بينش الهى 
  ]\r\nيَا أَيُّهَا الَّذِينَ آمَنُوا إِن تَتَّقُوا اللَّهَ يَجْعَل لَكُمْ فُرْقَاناً\r\nيعنى : اى كسانى كه ايمان آورده‌ايد ، اگر تقوا بورزيد و از خدا پروا كنيد ، خداوند فرقانى براى شما قرار مىدهد . مراد از « تقوا » انجام وظايف شرعى ، خواه اصولى يا فروعى ، و مراد از « فرقان » نيروى باطنى و نور قلبى است كه انسان به وسيلهء آن ، ميان حسن و قبح و حقّ و باطل تميز مىدهد . و ممكن است مراد از « فرقان » برخى از حوادث\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nخارجى باشد مانند پيروزى در جنگ‌ها مثل جنگ بدر و امثال آن كه در طول تاريخ در نزد اهل تدبّر و انصاف ، حق را از باطل و خير را از شر جدا مىكند .\r\n\r\n[ نقشهء كافران خنثى مىشود 
  ]\r\nوَيُكَفِّرْ عَنكُمْ سَيِّئَاتِكُمْ وَ يَغْفِرْ لَكُمْ وَاللَّهُ ذُوالْفَضْلِ الْعَظِيمِ\r\nيعنى : و نيز اگر تقوا بورزيد گناهان شما را مىپوشاند و شما را مىآمرزد . ممكن است اين دو جمله تكرار و تأكيد يكديگر باشند . و يا مراد از اول صغاير گناهان و از دوم كباير ، يا مراد از اول معاصى گذشته و از دوم معاصى آينده باشد . و خدا داراى فضل بزرگ است ، كه هر گناه را از هر شخصى مىآمرزد ، « و لايَتَعاظَمُهُ غفرانُ الذنبِ العظيم » .\r\nوَإِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ وَيَمْكُرُونَ وَيَمْكُرُ اللّهُ وَاللّهُ خَيْرُ الْمَاكِرِينَ « 30 » وَإِذَا تُتْلَى عَلَيْهِمْ آيَاتُنَا قَالُوا قَدْ سَمِعْنَا لَوْ نَشَاءُ لَقُلْنَا مِثْلَ هذَاإِنْ هذَا إِلَّا أَسَاطِيرُ الْأَوَّلِينَ « 31 »\r\nتفسير :\r\nوَإِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ\r\nسران قريش در مكّه ، در نشست‌هايى كه براى مبارزه با پيامبر اسلام و ياران اندكش داشتند ، نتيجهء تبادل نظرشان يكى از سه چيز شد :\r\n1 - او را زمين‌گير كنند به اين كه حبس ابد نمايند يا جراحتى كه توان حركت را از او بگيرد ، بر او وارد سازند .\r\n2 - او را بكشند به اين طرز كه عدّه‌اى از هر قبيله‌اى متّحداً او را به قتل رسانند و بنىهاشم در مقابل همهء قبايل عرب ، ناچار به گرفتن ديه شوند .\r\n3 - او را از مكّه به جاى دوردستى تبعيد كنند .\r\nمعناى آيه : اى پيامبر ، به ياد آور هنگامى را كه كفّار قريش دربارهء تو مكر مىكردند ،\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nيعنى نقشه‌هاى خطرناك مىكشيدند به اين طرز كه تو را زمين‌گير سازند به صورت حبس ابد يا فلج ، يا تو را به قتل رسانند ، يا تو را از وطن بيرون كنند .\r\nوَ يَمْكُرُونَ وَ يَمْكُرُ اللَّهُ وَاللَّهُ خَيْرُ الْمَاكِرِينَ\r\nيعنى : آنها پيوسته مكر و فريب مىكنند و خدا نيز مكر مىكند ، يعنى در برابر نيرنگ آنها نيرنگى خنثىكننده انجام مىدهد ، و خدا بهترينِ ماكران است . زيرا مكر ديگران به انگيزهء حرام و كفر و فسق است و مكر خداوند به قصد ابطال باطل ، يا عملى شبيه مكر به عنوان كيفر طاغيان است .\r\nوَإِذَا تُتْلَى عَلَيْهِمْ آيَاتُنَا قَالُوا قَدْ سَمِعْنَا لَوْ نَشَاءُ لَقُلْنَا مِثْلَ هذَا إِنْ هذَا إِلَّا أَسَاطِيرُ الْأَوَّلِينَ\r\nيعنى : و چون آيات كتاب ما بر آنها تلاوت شود ، مىگويند : البته شنيديم ، اگر ما هم بخواهيم بىترديد مثل اينها را مىگوييم ، اينها جز افسانه‌هاى پيشينيان نيست . و اين كلام از غايت جهل و فرط عناد و تقليد كوركورانه از سران گذشتهء آنها صادر گشته است ، و گرنه چرا در مقابل تحدّيات و مبارزطلبىهاى مكرر قرآن حتى جواب فَأْتُوا بِسُورَةٍ مِن مِثْلِهِ [ بقره ، 23 
  ] را هم ندادند .\r\nوَإِذْ قَالُوا اللَّهُمَّ إِن كَانَ هذَا هُوَ الْحَقَّ مِنْ عِندِكَ فَأَمْطِرْ عَلَيْنَا حِجَارَةً مِنَ السَّماءِ أَوِ ائْتِنَا بِعَذَابٍ أَلِيمٍ « 32 » وَمَا كَانَ اللّهُ لِيُعَذِّبَهُمْ وَأَنْتَ فِيهِمْ وَمَا كَانَ اللّهُ مُعَذِّبَهُمْ وَهُمْ يَسْتَغْفِرُونَ « 33 »\r\nلغت و اعراب :\r\nاللَّهم اصل آن « يا اللَّه » است كه حرف ندا حذف شده و ميم مشدّد در آخرش اضافه شده ، و يا آن كه اصلش « يا اللَّه امَّنا » بوده تبديل به اللهمّ شده است ، نظير حَيعل و حَوقل . هو الحقّ هو ضمير فصل ميان اسم و خبر كانَ است و محلى از اعراب\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nندارد . حجارة : جمع حَجَر ، سنگ .\r\nتفسير :\r\n\r\n[ يهود عنود و درخواست عذاب 
  ]\r\nوَإِذْ قَالُوا اللَّهُمَّ إِن كَانَ هذَا هُوَ الْحَقَّ مِنْ عِندِكَ فَأَمْطِرْ عَلَيْنَا حِجَارَةً مِنَ السَّماءِ أَوِ ائْتِنَا بِعَذَابٍ أَلِيمٍ\r\nكفّار قريش و مشركان مكّه معتقد به وحى و رسالت نبودند ، پس اين آيه و آيهء بعد به قرينهء ظهورشان در جواز نزول وحى و كتاب آسمانى بر بشر و ذكر استغفار ، دربارهء برخى از معاندان اهل كتاب در مدينه است كه همانند جملهء معترضه در ميان آيات مشركان قرار گرفته است .\r\nمعناى آيه : و به ياد آور هنگامى را كه گفتند : اى خداوند ، اگر اين همان حقّ از جانب توست ، يعنى اين نبوتى كه محمد صلى الله عليه و آله از جانب تو ادعا مىكند يا اين قرآن كه مىگويد از نزد خداست همان نبوت و كتاب حق است كه تو بر بشرها مىفرستى و واقعاً او راست مىگويد ، پس بر سر ما سنگ‌هايى از آسمان بباران ، يعنى همان گونه كه بر قوم لوط باراندى ، و يا بر ما عذابى دردناك بياور ، يعنى نظير غرق در آب و صيحهء آسمانى و باد مسموم و خسف در زمين و غير اينها كه بر ملت‌هاى گذشته فرستادى .\r\nبايد دانست كه اين درخواست ، از غايت نادانى و تعصب جاهلى و عناد است ، و در واقع مىگويند كه ما حاضر نيستيم برخى از دستورات آسمانى تو را بپذيريم هرچند نابود گرديم ! و ممكن است اين كلام كنايه از اين باشد كه يقيناً آنها حق نيست و الّا ما تقاضاى عذاب نمىكرديم .\r\n\r\n[ چرا خدا بر اين امت عذاب كلى نمىفرستد ؟ 
  ]\r\nوَمَا كَانَ اللَّهُ لِيُعَذِّبَهُمْ وَأَنْتَ فِيهِمْ وَمَا كَانَ اللَّهُ مُعَذِّبَهُمْ وَهُمْ يَسْتَغْفِرُونَ\r\nيعنى : اى پيامبر ، خداوند بر آن نيست كه آنها را عذاب كند ، يعنى هرچند به همان عذاب‌ها كه درخواست نمودند ، در حالى كه تو در ميان آنها هستى . و تعبير به « مَا كَانَ اللّهُ » به‌خاطر استبعاد است ، يعنى هرگز خدا چنين نمىباشد و سزاوار عظمت و حكمت و رحمت او نيست كه با وجود پيامبر معصوم ، فرستادهء خويش در ميان امّتش آنها را دسته‌جمعى عذاب نمايد . و از اين رو نوح را در كشتى نشاند ، ابراهيم را از بين‌النهرين بيرون برد ، لوط را از شهر خارج كرد و يونس هم از ميان ملت بيرون شده بود ، تا\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nامّت‌ها را هلاك كرد يا عذاب فرستاد .\r\nو نيز خداوند عذاب‌كنندهء آنها نيست در حالى كه آنها استغفار مىكنند . يعنى هرچند عدّه معدودى از آنها كه سر و كار با كتاب آسمانى و شريعت دارند چنين باشند .\r\n\r\n[ حرمت مسجد الحرام نزد خدا 
  ]\r\nوَمَا لَهُمْ أَلَّا يُعَذِّبَهُمُ اللّهُ وَهُمْ يَصُدُّونَ عَنِ الْمَسْجِدِ الْحَرَامِ وَمَا كَانُوا أَوْلِيَاءَهُ إِنْ أَوْلِياؤُهُ إِلَّا الْمُتَّقُونَ وَلكِنَّ أَكْثَرَهُمْ لَا يَعْلَمُونَ « 34 » وَمَا كَانَ صَلَاتُهُمْ عِندَ الْبَيْتِ إِلَّا مُكَاءً وَتَصْدِيَةً فَذُوقُوا الْعَذَابَ بِمَا كُنتُمْ تَكْفُرُونَ « 35 »\r\nلغت و اعراب :\r\nصدّ عن الشىء : اعراض نمود از آن ، و جلوگيرى كرد از آن . صلاة : دعا ، نماز . مَكا زيدٌ - ناقص واوى از باب نَصَر - : سوت كشيد با دهانش . صدّى بيديه : كف زد . فذوقوا به‌تقدير « يقال لهم يوم بدر أو فى الآخرة » .\r\nتفسير :\r\nوَمَا لَهُمْ أَلَّا يُعَذِّبَهُمُ اللَّهُ وَهُمْ يَصُدُّونَ عَنِ الْمَسْجِدِ الْحَرَامِ\r\nيعنى : و آنها را ، كه مشركان مكّه هستند ، چيست كه خدا عذابشان نكند ؟ چه مانعى از عقيده و اخلاق و كردار نيك دارند كه جلوگير از عذابشان شود ؟ بلكه آنها در حالى هستند كه خود از مسجدالحرام اعراض مىكنند و مردم را نيز از آن باز مىدارند . يعنى همانها بودند كه پيامبر و يارانش را از مكّه بيرون كردند ، و در حديبيّه نيز از زيارت خانهء خدا جلوگيرى نمودند .\r\nوَمَا كَانُوا أَوْلِيَاءَهُ إِنْ أَوْلِياؤُهُ إِلَّا الْمُتَّقُونَ وَلكِنَّ أَكْثَرَهُمْ لَا يَعْلَمُونَ\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمشركان قريش ادعا مىكردند كه توليت و سرپرستى حرم امن الهى و مسجد الحرام از آنِ آنهاست ، از اين رو مىگفتند : هركه را ما بخواهيم راه مىدهيم ، يا جلوگيرى مىكنيم .\r\nمعناى آيه : در حالى كه هرگز آنها سرپرست مسجد نيستند و متوليان اين خانه كسى جز اهل تقوا نيست . يعنى چگونه ممكن است كسانى كه با صاحب خانه دشمن‌اند ، ربوبيت او را منكرند و جمادات را شريك و همتاى او مىدانند ، ولايت حرم و توليت مسجدالحرام را داشته باشند ؟ ! و لكن اكثر آنها نمىدانند كه شرك به‌چنين صاحب خانه با ولايت چنين خانه‌اى نمىسازد .\r\n\r\n[ آداب جاهلى مشركان در حج 
  ]\r\nوَمَا كَانَ صَلَاتُهُمْ عِندَ الْبَيْتِ إِلَّا مُكَاءً وَتَصْدِيَةً فَذُوقُوا الْعَذَابَ بِمَا كُنتُمْ تَكْفُرُونَ\r\nيعنى : برخى از رفتار مشركان اين است كه دعا و درخواست حاجتشان در نزد خانهء خدا جز سوت كشيدن با لب‌ها و كف‌زدن با دست‌ها نيست . و يا آن كه نمازى كه خدا از آنها مىخواهد در مرحلهء عمل ، جز اين دو كار لغو نيست . پس بچشيد عذاب را به‌سبب آن كه كفر مىورزيديد و كفران نعمت مىكرديد . يعنى به زودى در روز بدر يا در عالم آخرت به آنها چنين گفته مىشود .\r\nبايد دانست كه عادت مشركان مكّه آن بود كه در حج و عمره ، هنگام طواف خانهء خدا ، مرد و زن دست در دست يكديگر همانند رقص دسته‌جمعى ، دور بيت اللَّه مىچرخيدند و سوت مىكشيدند و كف مىزدند .\r\nإِنَّ الَّذِينَ كَفَرُوا يُنفِقُونَ أَمْوَالَهُمْ لِيَصُدُّوا عَن سَبِيلِ اللّهِ فَسَيُنْفِقُونَهَا ثُمَّ تَكُونُ عَلَيْهِمْ حَسْرَةً ثُمَّ يُغْلَبُونَ وَالَّذِينَ كَفَرُوا إِلَى جَهَنَّمَ يُحْشَرُونَ « 36 » لِيَمِيزَ اللّهُ الْخَبِيثَ مِنَ الطَّيِّبِ وَيَجْعَلَ الْخَبِيثَ بَعْضَهُ عَلَى بَعْضٍ فَيَرْكُمَهُ جَمِيعاً فَيَجْعَلَهُ فِي جَهَنَّمَ أُولئِكَ هُمُ الْخَاسِرُونَ « 37 »\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nلغت و اعراب :\r\nليميز متعلّق است به يحشرون در آيهء قبل . ماز الشىءَ - از باب ضَرَب - : آن را از غير آن جدا كرد . طيّب : هر چيز پاكيزه و پسنديده در نزد عقل و طبع . خبيث : هر چيز پليد و ناپسند ، و مراد جنس است و افادهء عموم مىكند . رَكَمَ الشىء - از باب نَصَر - : جمع كرد آن را و روى هم ريخت و انباشته كرد . مرجع ضماير مفرد بعضه ، فيركمه ، فيجعله « الخبيث » است .\r\nتفسير :\r\n\r\n[ هزينه‌هاى حسرت بار كافران در جنگ 
  ]\r\nإِنَّ الَّذِينَ كَفَرُوا يُنفِقُونَ أَمْوَالَهُمْ لِيَصُدُّوا عَن سَبِيل‌ِاللَّهِ فَسَيُنْفِقُونَهَا ثُمَّ تَكُونُ عَلَيْهِمْ حَسْرَةً ثُمَّ يُغْلَبُونَ\r\nاين آيه پس از واقعهء بدر است و اشاره به انفاقات كفّار بر ضد اسلام در آن جنگ دارد ، و نيز غيب‌گويى است دربارهء آنچه در آينده در جنگ احد و غيره هزينه خواهند كرد . و گفته شده كه در جنگ بدر سران مكّه و مشركان ، قريب هزار سرباز به اجرت استخدام كرده بودند و علاوه بر تهيهء مراكب جنگى و ادوات و ابزارهاى نبرد و تأمين اجرت سربازان ، روزى ده شتر براى تهيهء غذاى آنها نحر مىكردند و همه را عدّه‌اى از سران قريش و مشركين در راه مبارزه با دين محمد صلى الله عليه و آله و شكست سپاهيان اسلام و جلوگيرى از دعوت و نفوذ شريعت پيامبر اسلام انفاق مىنمودند . و در جنگ احد نيز كه پس از مدتى از بدر واقع گرديد ، دو هزار سرباز استخدامى داشتند ، علاوه بر آنچه به‌ترغيب و تهديد ، از فِرَق مختلف كفّار بر ضد مسلمين بسيج نموده بودند ، و هزينهء آن جنگ را نيز سران قريش متكفّل بودند .\r\nمعناى آيه : بىترديد ، كسانى كه كفر ورزيدند و منكر دعوت و كتاب و شريعت محمد صلى الله عليه و آله شدند پيوسته اموال خود را انفاق مىكنند تا مردم را از راه خدا باز دارند ، يعنى چنان كه در جنگ بدر مصرف نمودند . پس به زودى نيز مصرف خواهند نمود ، يعنى در غزوهء احد و غيره ، سپس همان اموال براى آنها حسرتى در دل خواهد بود و سپس خود نيز مغلوب خواهند شد .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nيعنى پس از هزينهء بىنتيجه در بدر و احد و غيره ، در فتح مكّه براى ابد مغلوب خواهند شد . پس دو جملهء « تكون حسرة » و « ثم يغلبون » اشاره به جنگ احد و فتح مكّه است ، و اين از مَلاحم - يعنى اخبارات غيبى قرآن - است .\r\nوَالَّذِينَ كَفَرُوا إِلَى جَهَنَّمَ يُحْشَرُونَ\r\nيعنى : و كسانى كه كفر ورزيدند ، خواه اين گروه و خواه ساير فِرَق كفّار ، پس از مرگ به‌سوى دوزخ گردآورى مىشوند . يعنى نتيجهء تلاش‌هاى بىموردشان ، شكست در دنيا و عذاب در آخرت خواهد بود ، و اين فرجام همهء كسانى است كه در برابر حق بايستند و درصدد حذف آن برآيند .\r\nلِيَمِيزَ اللَّهُ الْخَبِيثَ مِنَ الطَّيِّبِ وَيَجْعَلَ الْخَبِيثَ بَعْضَهُ عَلَى بَعْضٍ\r\nيعنى : جمع كردن كفّار و گردآورى آنها در صحنهء محشر به خاطر اين است كه خداوند پليد را از پاكيزه جدا كند ، يعنى كفّار را از مؤمنان ، يا اموال انفاق شدهء پليد آنها را از انفاقات پاكيزهء مؤمنين جدا سازد ، و برخى از پليدها را بر روى برخى ديگر قرار دهد و جمع نمايد ؛\r\nفَيَرْكُمَهُ جَمِيعاً فَيَجْعَلَهُ فِى جَهَنَّمَ أُولئِكَ هُمُ الْخَاسِرُونَ\r\nيعنى : سپس پليدها را خواه خود كفّار باشند ، خواه اموال انفاقى آنها ، بر روى هم ريخته و انباشته كرده ، همه را در جهنّم قرار دهد . و تعبير مفرد از « خبيث » و ارجاع ضماير مفرد با اين كه مراد جمع است و كيفيت وارد كردن آنها به جهنّم كه گويى بارهاى هيزم يا پاره‌هاى سنگ‌اند ، اشاره به خسّت و ذلّت و بىارزش بودن آنهاست . و آنهايند كه واقعاً زيانكارند .\r\nزيرا به جاى آن كه در صحنهء تجارت دنيا و آخرت با سرمايهء عمر و استعدادهاى بدنى و امكانات مالى ، كمالات انسانى را در دنيا و سعادت همه جانبه را براى آخرت تحصيل كنند و صاحب سود كلان در اين تجارت شوند ، همهء سرمايه را در هوا و هوس مصرف نموده ، وجود و هويّت خويش را به زيان داده‌اند .\r\nقُل لِلَّذِينَ كَفَرُوا إِن يَنْتَهُوا يُغْفَرْ لَهُمْ مَا قَدْ سَلَفَ وَإِن يَعُودُوا فَقَدْ مَضَتْ سُنَّتُ الْأَوَّلِينَ « 38 »\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\n[ آمرزش گناهان با مسلمان شدن 
  ]\r\nتفسير :\r\nقُل لِلَّذِينَ كَفَرُوا إِن يَنْتَهُوا يُغْفَرْ لَهُمْ مَا قَدْ سَلَفَ\r\nيعنى : به كسانى كه كفر ورزيده‌اند بگو : اگر باز ايستند آنچه بر آنها گذشته آمرزيده مىشود . اين آيه در بيان حكمى كلى و قاعده‌اى تامّ و عامّ است دربارهء كفّار از هر ملتى و در هر عصر و زمانى ، و آن اين است كه اگر كافر از كفر توبه نمايد و اسلام را بپذيرد ، در شريعت اسلامى دربارهء او ارفاقات خاص و احكامى مهم و امتنانى بزرگ جعل و تشريع شده است . يعنى از ماسَلَفِ او چشم‌پوشى مىشود كه از آن جمله امور زير است :\r\n1 - سقوط كيفر اخروى عقايد فاسدى كه در طول ايام كفر داشته است .\r\n2 - سقوط كيفر اخروى گناهان فرعى كه در مدت كفر از او صادر شده ، از قبيل ترك واجبات و ارتكاب محرمات از صغاير و كباير .\r\n3 - سقوط قضاى واجباتى كه اگر در حال اسلام ترك مىشد قضا داشت ، مانند نماز ، روزه ، حج ، زكات و واجبات مالى .\r\n4 - سقوط كفّاراتى كه بر عهده‌اش آمده از اسبابى كه در حال كفر از او صادر شده ، خواه اسباب مزبور ، ترك واجب باشد مانند افطار ماه رمضان ، مخالفت نذر و عهد و قسم ، يا فعل حرام مانند ظِهار ، قتل عمدى ، كندن موى بدن ، خراشيدن صورت در مرگ خويشان ، يا غير آن دو مانند قتل خطا .\r\n5 - سقوط حدود و تعزيراتى كه در شرع بر گناهان مترتّب شده است .\r\nهمهء اين امور كه داخل در موصول « ما قد سَلَف » است از كافر به مجرد اسلام آوردن يعنى گفتنِ شهادتين ، مورد غفران قرار مىگيرد . لكن در فقه اسلامى آمده كه اين آيه استثنا خورده و برخى از آثار برداشته نمىشود ، مانند بدىهاى خلقى و حقّ قصاص كه از پيش در عهدهء او بوده و يا جنابت و نجاست بدن غير از نجاست كفر و نحو آنها . و اين حكم را كه از آيه استفاده مىشود قاعدهء جَبّ نامند كه خبر مشهور « الاسلام يَجُبُّ ما قَبلَه » مدرك آن است ، يعنى اسلام ما قبل خود را قطع مىكند و آثار و تبعات آن را از بين مىبرد .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\n[ جنگ تا رفع فتنه 
  ]\r\nوَإِن يَعُودُوا فَقَدْ مَضَتْ سُنَّتُ الْأَوَّلِينَ\r\n« سنّة الأولين » به‌تقدير « سنّتنا فى الأولين » است ، يعنى و اگر آنها باز گردند ، مراد آن كه به معاندت و برافروختن فتنهء جنگ ادامه دهند ، به يقين سنّت جاريه و عادت ديرينهء ما دربارهء پيشينيان ، گذشته است كه آنها را به عذاب‌هاى گوناگون آزمايش مىكرديم سپس هلاك مىنموديم ، و نظير آنها را دربارهء اينها هم جارى مىكنيم چنان كه در بدر انجام داديم .\r\nوَقَاتِلُوهُمْ حَتَّى لَاتَكُونَ فِتْنَةٌ وَيَكُونَ الدِّينُ كُلُّهُ لِلّهِ فَإِنِ انتَهَوْا فَإِنَّ اللّهَ بِمَا يَعْمَلُونَ بَصِيرٌ « 39 » وَإِن تَوَلَّوْا فَاعْلَمُوا أَنَّ اللّهَ مَوْلَاكُمْ نِعْمَ الْمَوْلَى وَنِعْمَ النَّصِيرُ « 40 »\r\nتفسير :\r\nوَقَاتِلُوهُمْ حَتَّى لَاتَكُونَ فِتْنَةٌ وَ يَكُونَ الدِّينُ كُلُّهُ لِلَّهِ\r\nممكن است مخاطب در اين آيه پيامبر و مسلمينِ آن روز مدينه باشند كه هر روز آماج فتنه‌ها و توطئه‌ها و تكذيب و توهين و هجمه‌ها به اسلام بودند . پس دستور آيه اين است كه بايد پيوسته با آنها در نبرد باشيد به گونه‌اى كه آنها را تضعيف كنيد و همهء فتنه‌ها را زايل نماييد . و مراد از دين ، احكام حكومتى و اجتماعى اسلام است . يعنى در نتيجهء تضعيف دشمن ، تنها احكام اسلامى را در ميان مجتمع جارى نماييد كه قانونى غير اسلام عملى نباشد و كفّار در اقلّيّت و زير سلطه و ذمّهء مسلمين درآيند .\r\nو ممكن است خطاب در آيه به تمام مسلمين در هر عصر و زمانى در طول تاريخ باشد و مراد از « فتنه » كفر و شرك و گناهان كبيره و ساير اقسام فسادهاى اخلاقى و عملى باشد كه بشر هميشه گرفتار آنهاست . پس مفاد آيه اين است كه واجب است بر همهء مسلمين در\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nهر زمانى كه پيوسته در حدّ ميسور خود با كفّار و اصحاب فتنه در مبارزه و نبردى سرد و گرم باشند تا آن‌جا كه به‌كلّى فتنهء به‌معناى اعم از روى زمين زدوده شود و همهء دين از آنِ خدا باشد . يعنى دين مورد عمل مجتمع يكى باشد و همان باشد كه خدا مىخواهد و باقى اديان و مذاهب به مرگ صاحبانشان و يا به‌گرويدنشان به اسلام باطل و مضمحل گردد .\r\nبايد دانست كه اين خطاب و تكليف براى مسلمان‌ها فعلًا مقدور نيست و اگر چنين چيزى را بخواهند قدم اول ، تشكيل حكومت الهى است به وسيلهء انتخاب اصلح علماى اسلام و تقويت ولايت او ، و بىترديد ، جز اين راه جامعهء اسلامى را توانى بر امتثال آيه نيست . و اين آيه نظير وَلْتَكُن مِنكُمْ أُمَّةٌ يَدْعُونَ إِلَى الْخَيْرِ [ آل‌عمران ، 104 
  ] است ، و راه صحيح حقيقى ظهور مهدى موعود - ارواحنا فداه - است .\r\nفَإِنِ انتَهَوْا فَإِنَّ اللَّهَ بِمَا يَعْمَلُونَ بَصِيرٌ\r\nيعنى : پس اگر كفّار از كفر و فسق و مبارزه با دين حق باز ايستند ، يعنى ايمان آورند و تسليم شوند ، خداوند به كردار آنها بيناست . يعنى ايمان آورندگان و تسليم‌شوندگان واقعى را مىشناسد و كسانى را كه به دامن اسلام بازگشته‌اند مىپذيرد .\r\nوَإِن تَوَلَّوْا فَاعْلَمُوا أَنَّ اللَّهَ مَوْلَاكُمْ نِعْمَ الْمَوْلَى وَ نِعْمَ النَّصِيرُ\r\nيعنى : و اگر كفّار معاصر پيامبر از دعوت او روى برتافتند ، و يا كفّار جهان از دعوت داعيان اسلام در هر عصر و زمانى اعراض نمودند ، پس بدانيد كه خداوند مولا و سرپرست و ياور شما مسلمين است . يعنى بايد در مقابل آنها طبق اقتضاى هر زمانى مقابله كنيد و هراسى به خود راه مدهيد . و او نيكو مولا و سرپرست و نيكو ياور و معين است .\r\nوَاعْلَمُوا أَنَّمَا غَنِمْتُم مِن شَيْءٍ فَأَنَّ لِلّهِ خُمُسَهُ وَلِلرَّسُولِ وَلِذِي الْقُرْبَى وَالْيَتَامَى وَالْمَسَاكِينِ وَابْنِ السَّبِيلِ إِن كُنتُمْ آمَنتُم بِاللّهِ وَمَا أَنْزَلْنَا عَلَى عَبْدِنَا يَوْمَ الْفُرْقَانِ يَوْمَ الْتَقَى الْجَمْعَانِ وَاللّهُ عَلَى كُلِّ شَيْءٍ قَدِيرٌ « 41 »\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nلغت و اعراب :\r\nغَنِمَ زيدٌ - از باب عَلِمَ - : استفاده كرد و فايده برد ، كسب نمود . غنيمت : هر مالى كه بدون عوض به دست آيد ، و نيز آنچه از كسب حاصل شود ، و نيز مالى كه در جنگ با كفّار از آنها گرفته شود . أنّما غنمتم طبق قاعده بايد « انَّ » از « ما » ى موصوله جدا نوشته شود لكن از قديم رسم‌الخط قرآن چنين بوده است . و أنَّ خمسه للَّه مبتدا و « ثابتٌ » يا « حكم اللَّه » كه در تقدير گرفته شده ، خبر است . و للرسول و لذىالقربى عطف‌اند به للَّه .\r\n\r\n[ خمس و مصارف آن 
  ]\r\nتفسير :\r\nوَاعْلَمُوا أَنَّمَا غَنِمْتُم مِن شَىْءٍ فَأَنَّ لِلَّهِ خُمُسَهُ وَلِلرَّسُولِ وَ لِذِىالْقُرْبَى وَالْيَتَامَى وَالْمَسَاكِينِ وَابْنِ السَّبِيلِ\r\nيعنى : بدانيد آنچه به غنيمت و سود از اموالى به دست آوريد پس مسلّم است كه يك پنجم آن از آنِ خداوند و از آنِ فرستادهء او و از آنِ خويشاوند رسول او و يتيمان و مسكينان و در راه ماندگان است .\r\nبايد دانست كه در ظاهر اين آيه اجمال و ابهامى نيست ، لكن از روايات اهل‌بيت وحى عليهم السلام استفاده مىشود كه بايد در برخى از ظواهر اين آيه تصرف شود و موارد زير توضيح گردد :\r\nيك - « ما » ى موصوله در « ماغنمتم » هرچند عام و شامل همهء اموالى است كه اسم سود بر آنها گفته مىشود خصوصاً كه با كلمهء « شىء » توضيح داده شده ، لكن طبق روايات اهل بيت وحى عليهم السلام مراد ، سودهايى است كه از اين پنج مورد به دست آيد : 1 - غنيمت‌هاى جنگى 2 - معادن و كان‌هاى روى زمينى و زيرزمينى 3 - گنج‌هاى بىصاحب 4 - غوص يعنى آنچه از لؤلؤ و جواهر و احجار كريمه از دريا يا آب‌هاى ژرف رودخانه‌ها استخراج شود 5 - مازاد و اضافه بر درآمد و عايدات ساليانه از هر كسب و كار و هر استفاده ، پس از منها كردن هزينهء زندگى . و در غير اينها هرچند غنيمت و سود گفته شود حكم خمس نيست مانند ارث ، صِداق زن و نحو اين‌ها . پس عموم آيه ، تخصيص خورده است .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nدو - لام كلمهء « للَّه » براى ملكيّت حقيقى است و خداوند ، مالك خمس غنائم است مانند مالكيت او بر ساير اعيان موجودات و اجزاى عالم هستى ، و لكن لام در كلمهء « للرّسول » و « لذىالقربى » دلالت بر ملكيت اعتبارى عقلايى معروف دارد ، نظير مالكيت مردم بر اموال خود .\r\nسه - مراد از « ذىالقربى » كه عنوان كلّى است نزديكان خاصّ پيامبر اسلام است نه همهء آنها ، يعنى كسى است كه عنوان امام معصوم داشته باشد و قهراً منحصر به دوازده نفر مىشود : على بن ابى طالب عليه السلام و يازده فرزند او كه آخر آنها مهدى موعود ( عج ) است .\r\nچهار - بنا بر ظاهر آيه خدا و پيامبر و ذى القربى و سه طايفهء ديگر همه مالك خمس‌اند و ظاهر عرفى مالك بودن اشخاص متعدد بر يك مملوك شركت اشاعى آنهاست نظير آن كه بگويند : اين خانه ، ملك اين شش نفر است . از اين رو در فقه اسلامى عنوان شده كه خمس غنائم به شش قسمت تقسيم مىشود و هريك از شش طايفه سهم خود را مىبرد .\r\nلكن طبق آنچه اشاره شد كيفيت مالكيت خدا و رسول و ذىالقربى اين است كه همهء خمس ابتداءً و به نحو ملكيت حقيقى از آنِ خدا ، و در رتبهء دوم و به نحو ملك اعتبارى از آنِ پيامبر و ذىالقربى است ، و ملك چند نفر بر همهء شىء واحد به نحو طولى عيب ندارد ، و پيامبر و ذىالقربى هم ، هرچند همهء خمس را مالكند لكن دو مالك در اين مورد نيست ، زيرا مالكيت پيامبر بر خمس به عنوان نبوت و رسالت نيست بلكه به عنوان امامت امّت و ولايت جامعه است ، و چون در يك عصر دو امام جمع نمىشوند پس در زمان حيات پيامبر ذىالقرباى امامى در كار نيست تا اشكال تعدد مالك‌ها مطرح شود ، و پس از رحلت پيامبر ، امام امّت على بن ابى طالب عليه السلام بود سپس امامان بعدى كه هريك در عصر خود مالك خمس بتمامه بودند . و اگر تعبير آيه اين بود « و للرسول لإمامته » كافى بود ، لكن ذكر « لذىالقربى » براى بيان اين است كه دوازده امام ديگر تحت عنوان ذىالقربى مالك خمس هستند .\r\nپنج - در عطف سه طايفهء اخير بر كلمهء « للَّه » حذف كردن لام ملكيت اشاره به اين است كه اين سه طايفه ، شريك در ملك نيستند ، پس غرض از ذكر آنها استحقاق آنها از خمس است ، يعنى بر ذىالقربى لازم است كه زندگى آنها را از خمس اداره نمايد ، لكن طبق ادلّه\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nمشروط است كه آنها از بنىهاشم باشند .\r\nپس حاصل مفاد آيه تا اين‌جا اين است كه خمسِ موارد مذكور ابتداءً ملك حقيقى خداوند است ، سپس خداوند آن را به رسول خود به ملاك امامت واگذار كرده كه نخست او كه داراى والاترين مقام امامت و ولايت بر جامعهء بشرى است تملّك و تصرف نمايد و چون او به حضرت حق پيوندد ذوىالقرباى دوازده‌گانهء معصوم و منصوبِ او به ترتيب مالك و متصرف شوند .\r\nو نيز بايد دانست مراد از « سبيل » در « ابن‌السبيل » اعم است از سبيل و راه خارجى قابل پيمودن با مركب ، و راه معنوى يعنى مقاصد مختلفى كه انسان به‌سوى آنها حركت مىكند ، زيرا استعمال سبيل در اين كتاب كريم در خصوص راه حسّى ، نادر است . پس آيه شامل مىشود سادات مسافر راه را كه توشه و زادشان ته كشيده و كسانى را كه مشغول تحصيل علم دين از اصول و فروع و حديث و مقدمات آنها هستند و هزينهء اشتغال ندارند و نيز كسانى را كه مشغول علوم ديگرند از فنون مختلفى كه قوام اسلام و زندگى مسلمين در آن است .\r\nإِن كُنتُمْ آمَنتُم بِاللَّهِ وَمَا أَنْزَلْنَا عَلَى عَبْدِنَا يَوْمَ الْفُرْقَانِ يَوْمَ الْتَقَى الْجَمْعَانِ وَاللَّهُ عَلَى كُلِّ شَىْءٍ قَدِيرٌ\r\nخطاب به مسلمين است دربارهء اين‌كه نبايد از تمليك خمس غنائم به پيامبر و ذىالقربى ناراحت شوند و طمع كنند كه همه در ميان خودشان قسمت شود .\r\nمعناى آيه : اگر شما به خدا گرويده‌ايد و به آنچه بر بندهء خود محمد صلى الله عليه و آله در روز فرقان در آن روز كه دو گروه با هم درگير شدند نازل نموديم ، ايمان آورده‌ايد . پس بايد متوجه حكم مزبور باشيد و به شكرانهء آن تسليم آن گرديد ، و خدا بر همه چيز تواناست .\r\nمراد از « يوم الفرقان » و « يوم التقى الجمعان » روز بدر است كه خدا در آن روز به طور اعجاز روشن ميان حقّ و باطل و مؤمن و مشرك به وسيلهء انزال فرشتگان و تقويت دل‌هاى مؤمنان و القاى رعب در دل‌هاى مشركان و نصيب كردن پيروزى به مؤمنان ، جدايى افكند .\r\nبايد دانست كه در ذيل آيهء اول اين سوره گفته شد كه در جنگ بدر پس از پيروزى مسلمين و حيازت غنائم و اسرا ، آياتى از اين سوره در سه مرحله نازل شد : 1 - تحليل\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nاجمالى آنها بر سپاه پس از توبيخ كه در آيه‌هاى 67 و 68 و 69 آمده است . 2 - آيهء اول سوره كه همهء غنائم را در اختيار پيامبر قرار داد . 3 - اين آيه كه يك پنجم از آنِ پيامبر و ذىالقربى است . و حاصل احكام سه گانه اين است كه به لفظ « فكلوا » رفع حرمت از غنائم و اسرا شده ، سپس همه به لفظ « قل الأنفال للَّه » به پيامبر تمليك شده و سپس يك پنجم آن به لفظ « فأنّ للَّه‌خمسه و . . . » به پيامبر و ذىالقربى تمليك شده و از حكم چهار پنجم ساكت است و طبعاً در تحت آيهء اول باقى مىماند و ملك مستقل پيامبر مىشود . پس همهء غنائم جنگى از آنِ اوست ، 45 به عنوان انفال و 15 به عنوان خمس . و اين معنا ظاهراً مفاد روايات ابواب خمس نيز هست كه پيامبر در چهار پنجم اختيار تام دارد ، هرچند در بدر در غير سپاهِ متصدى جنگ مصرف نكرد ، بلكه حصّهء يك پنجم خود را نيز با بقيه در ميان سپاه بالسويه قسمت نمود . و اين آيه اگرچه در مورد غنائم جنگى است لكن مفادش عام است و همهء غنائم پنج‌گانه را كه اشاره شد شامل است ، و از اين رو ، اين آيه در فقه ، مورد استدلال بر مطلق غنائم قرار گرفته است .\r\nإِذْ أَنْتُم بِالْعُدْوَةِ الدُّنْيَا وَهُم بِالْعُدْوَةِ الْقُصْوَى وَالرَّكْبُ أَسْفَلَ مِنكُمْ وَلَوْ تَوَاعَدتُّمْ لَاخْتَلَفْتُمْ فِي الْمِيعَادِ وَلكِن لِيَقْضِيَ اللّهُ أَمْرَاً كَانَ مَفْعُولًا لِيَهْلِكَ مَنْ هَلَكَ عَن بَيِّنَةٍ وَيَحْيَى مَنْ حَيَّ عَنْ بَيِّنَةٍ وَإِنَّ اللّهَ لَسَمِيعٌ عَلِيمٌ « 42 »\r\nلغت و اعراب :\r\nإذ أنتم بدل است از يوم التقى الجمعان در آيهء قبل . عدوة به‌تثليث عين : ساحل و كنار دريا و رود و غيره . قُصوى : مؤنّث أقصى ، دور تر . ركب : جمع راكب ، سواره . ليقضى اللَّه متعلّق است به‌محذوف ، به‌تقدير « قدّر اللَّه اجتماعكم من غير ميعاد » . ليهلك بدل است از ليقضى .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nعن بيّنةٍ اول متعلّق است به ليهلك ، و دوم متعلّق به يحيى .\r\n\r\n[ مقدمات جنگ بدر 
  ]\r\nتفسير :\r\nإِذْ أَنْتُم بِالْعُدْوَةِ الدُّنْيَا وَهُم بِالْعُدْوَةِ الْقُصْوَى وَالرَّكْبُ أَسْفَلَ مِنكُمْ\r\nيعنى : تلاقى دو سپاه هنگامى بود كه شما مسلمين در ساحل نزديك‌تر به مدينه و آنها در ساحل دور تر بودند و سواران ، يعنى قافلهء تجارتى مشركان در موضعى پايين‌تر از شما يعنى دور از دسترس شما بودند . و اين جمله ، اشاره به موقف مسلمين است كه در آيهء يازده گذشت كه شنزارى بوده و پاهايشان در آن فرو مىرفته و حمله و فرار سخت بوده ، و محل سپاه شرك محكم و قابل اعتماد ؛ و مسلمين آب نداشتند و آنها مسلّط بر آب بودند .\r\nوَلَوْ تَوَاعَدْتُمْ لَاخْتَلَفْتُمْ فِى الْمِيعَادِ\r\nيعنى : و اگر با هم قرار مىگذاشتيد ، حتماً در وعده اختلاف مىكرديد .\r\nاين تلاقى و برخورد و جنگ نابرابر براى شما پيش‌بينى نشده بود ، بلكه غيراختيارى و به اراده و مشيّت حتمى خدا بود ، و گرنه اگر پيش‌بينى مىكرديد و مىخواستيد قرار بگذاريد بىترديد در صورتى كه به وضع موجود و حال طرفين توجه داشتيد در اصل قرار اختلاف مىكرديد و چنين قرار نمىگذاشتيد ؛ و با عدم توجه به وضع موجود ، پس از مشاهدهء حال تخلّف مىنموديد .\r\nوَلكِن لِيَقْضِىَ اللَّهُ أَمْرَاً كَانَ مَفْعُولًا لِيَهْلِكَ مَنْ هَلَكَ عَن بَيِّنَةٍ وَ يَحْيَى مَنْ حَىَّ عَنْ بَيِّنَةٍ وَ إِنَّ اللَّهَ لَسَمِيعٌ عَلِيمٌ\r\nيعنى : و لكن خدا خواست كه چنين تلاقى و برخوردى تحقق يابد تا خدا كارى را كه بايد انجام گيرد و ارادهء حتمى و ازليش به آن تعلق گرفته ، تحقّق بخشد و تمام كند ، يعنى شكست تاريخى و ابدى شرك در برابر اسلام به گونهء خرق عادت و اعجاز آشكار . تا آن كه در اين معركه هركس مشرك است و هلاك مىشود از روى حجت و برهان روشن هلاك شود ، و هركس اسلام را پذيرفته و زنده مىماند بر اساس حجت و برهان زنده ماند ، و خداوند به يقين ، شنوا و داناست .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nإِذْ يُرِيكَهُمُ اللّهُ فِي مَنَامِكَ قَلِيلًا وَلَوْ أَرَاكَهُمْ كَثِيراً لَفَشِلْتُمْ وَلَتَنَازَعْتُمْ فِي الْأَمْرِ وَلكِنَّ اللّهَ سَلَّمَ إِنَّهُ عَلِيمٌ بِذَاتِ الصُّدُورِ « 43 » وَإِذْ يُرِيكُمُوهُمْ إِذِ الْتَقَيْتُمْ فِي أَعْيُنِكُمْ قَلِيلًا وَيُقَلِّلُكُمْ فِي أَعْيُنِهِمْ لِيَقْضِيَ اللّهُ أَمْراً كَانَ مَفْعُولًا وَإِلَى اللّهِ تُرْجَعُ الْأُمُورُ « 44 »\r\nلغت و اعراب :\r\nإذ يريكهم متعلّق است به « اذكر » مقدّر يا بدل است از يومَ التَقَىالجمعان . فَشِلَ زيد - از باب عَلِم - : ناتوان و ضعيف شد ، از جنگ و شدت امر بيمناك شد . سلّم : سالم نگه داشت .\r\nذات‌الصدور ، ذات : صاحب ، و صدر : قلب ، مراد تصوّرات و تصديقات و حالات قلب است كه گويى صاحب قلب‌اند .\r\nتفسير :\r\nإِذْ يُرِيكَهُمُ اللَّهُ فِى مَنَامِكَ قَلِيلًا وَ لَوْ أَرَاكَهُمْ كَثِيراً لَفَشِلْتُمْ وَ لَتَنَازَعْتُمْ فِىالْأَمْرِ\r\nيعنى : اى پيامبر ، روز بدر و ايام تلاقى دو گروه زمانى بود كه خدا آنها را در خوابت بر تو اندك نشان مىداد ، يعنى تا چون خوابت را براى يارانت نقل كنى نهراسند و دل‌گرم شوند . و اگر آنها را به تو بسيار نشان مىداد ، يعنى تو هم خوابت را براى ياران بازگو مىكردى حتماً ضعيف و ناتوان مىشديد و با هم در كار جنگ ، يعنى در اصل آن يا در مكان و زمان و شرايط آن نزاع و ستيزه مىكرديد .\r\nوَلكِنَّ اللَّهَ سَلَّمَ إِنَّهُ عَلِيمٌ بِذَاتِ الصُّدُورِ\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nيعنى : و لكن خدا سالم داشت . او شما را از بيم و هراس و اختلاف و نزاع محفوظ داشت . حقيقت اين است كه خداوند به آنچه در سينه‌هاست داناست . يعنى و از آن جمله آنچه در دل سپاهيانت از مراتب ايمان ، و بيم و اطمينان ، و رضايت و كراهت ، و انقياد و طاعت است مىداند .\r\nوَإِذْ يُرِيكُمُوهُمْ إِذِ الْتَقَيْتُمْ فِى أَعْيُنِكُمْ قَلِيلًا وَ يُقَلِّلُكُمْ فِى أَعْيُنِهِمْ\r\nيعنى : و آن روز زمانى بود كه هنگام شروع به جنگ و برخورد ، خدا آنها را در چشم شما اندك نشان مىداد و شما را هم در چشم آنها اندك مىكرد . يعنى چنين كرد براى اين كه هر دو گروه به جنگ روى آوريد و با تصميم جدّى رزم كنيد . و گفته شده كه اين امر به گونه‌اى بود كه مسلمين در حال شروع به جنگ سپاه كفر را هفتاد تا صد نفر حدس مىزدند و كفّار هم مسلمين را به اندازهء خورندگان يك شتر مىديدند .\r\nلِيَقْضِىَ اللَّهُ أَمْراً كَانَ مَفْعُولًا\r\nيعنى : خداوند مقدمات جنگ را بدان گونه كه منجر به جنگ شود فراهم نمود تا آن كار را كه شدنى بود و از ازل مشيّت الهى بر آن تعلّق يافته بود ، متحقق سازد . و اين جمله تكرار و تأكيد همان است كه در آيهء 42 گذشت . و ممكن است آن جمله تعليل تلاقى بدون پيش‌بينى ، و اين جمله ، تعليل كمتر نشان دادن باشد .\r\nو بايد دانست كه ظاهر اين آيه با آيهء 13 آل‌عمران تنافى دارد ، زيرا عبارت آن‌جا در مورد برخورد دو گروه نسبت به ديدن كفّار اين است : يَرَوْنَهُم مِثْلَيْهِمْ رَأْىَ الْعَيْنِ يعنى كفّار ، مسلمين را به ديد چشم ، دو برابر مىديدند . و مفاد اين آيه اين است كه آنها مسلمين را كمتر از واقع مىديدند . و لكن با ملاحظهء علل مفهوم از آيات معلوم مىشود كه آيهء مورد بحث ، مربوط به آغاز جنگ و زمان شروع است تا كفّار از تصميم خود سست نشوند ، و آيهء آل‌عمران مربوط به بعد از شروع و زمان داغ شدن تنور جنگ است تا آن كه چون مسلمين را چند برابر خود ببينند رعب و ضعف در آنها پيدا شود ، و چنين شد . بنابراين ، تعليلى كه در اين آيه آمده ، طرفينى است و هريك از دو گروه ، ديگرى را اندك مىديد ، و تكثيرى كه در آيهء آل‌عمران است يك طرفه است ، يعنى تنها كفّار ، مسلمين را دو برابر مىديدند .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nوَإِلَى اللَّهِ تُرْجَعُ الْأُمُورُ\r\nيعنى : و به‌سوى خدا همهء كارها بازگردانده مىشود . ذكر اين جمله ، تنبيهى پس از ذكر حوادث است . يعنى همهء امور عالم هستى از آغاز تا پايان از خلق و تدبير و تغيير و اعدام به نحو منتهى شدن سلسلهء معلولات به علّة العلل و ممكنات به واجب ، به خدا برمىگردد و طبعاً حدوث جنگ خاصى به نام غزوهء بدر نيز با خصوصيات اعجاب‌انگيز و بهت‌آور و سراسر اعجازش نيز به او بازمىگردد .\r\n\r\n[ استقامت و پايدارى در جبهه‌ها 
  ]\r\nيَا أَيُّهَا الَّذِينَ آمَنُوا إِذَا لَقِيتُمْ فِئَةً فَاثْبُتُوا وَاذْكُرُوا اللّهَ كَثِيراً لَعَلَّكُمْ تُفْلِحُونَ « 45 » وَأَطِيعُوا اللّهَ وَرَسُولَهُ وَ لَاتَنَازَعُوا فَتَفْشَلُوا وَتَذْهَبَ رِيحُكُمْ وَاصْبِرُوا إِنَّ اللّهَ مَعَ الصَّابِرِينَ « 46 » وَلَا تَكُونُوا كَالَّذِينَ خَرَجُوا مِن دِيَارِهِم بَطَراً وَرِئَاءَ النَّاسِ وَيَصُدُّونَ عَن سَبِيلِ اللّهِ وَاللّهُ بِمَا يَعْمَلُونَ مُحِيطٌ « 47 »\r\nلغت و اعراب :\r\nلقاء غالباً در برخورد جنگى استعمال مىشود . فئة : طايفه و گروه . فَشِلَ - از باب عَلِم - :\r\nضعيف شد . بَطَر : طغيان ، سرمستى از وفور نعمت به گونه‌اى كه حقّ نعمت را ادا نكند و آن را در باطل مصرف نمايد ، و بطراً حال است از فاعلِ خَرَجوا ، و رئاءً عطف است به بطراً .\r\nتفسير :\r\nيَا أَيُّهَا الَّذِينَ آمَنُوا إِذَا لَقِيتُمْ فِئَةً فَاثْبُتُوا وَاذْكُرُوا اللَّهَ كَثِيراً لَعَلَّكُمْ تُفْلِحُونَ\r\nاين آيه و دو آيهء بعدش در بيان وظايفى است براى مسلمين خاصه در مقام جنگ و تلاقى با كفّار . يعنى : اى كسانى كه ايمان آورده‌ايد ، چون با گروهى درگير شديد ( مراد\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nبرخورد با كفّار است به قرينهء آن كه در آن روز تنها دشمن مسلمين آنها بودند ) ثابت و استوار باشيد و خدا را بسيار به ياد آوريد ، يعنى به زبان و دل و مقاومت‌هاى جهادى ، شايد رستگار گرديد .\r\nوَأَطِيعُوا اللَّهَ وَ رَسُولَهُ\r\nيعنى : و از خدا فرمان بريد ، فرامين او در احكام اصولى و فروعى است كه متوجه شما ساخته است . و از فرستادهء او نيز فرمان بريد ، يعنى در اوامر مولوى او كه از آن جمله دستوراتى است كه در مقام جنگ و نبرد صادر مىكند .\r\nوَ لَاتَنَازَعُوا فَتَفْشَلُوا وَ تَذْهَبَ رِيحُكُمْ وَاصْبِرُوا إِنَّ اللَّهَ مَعَ الصَّابِرِينَ\r\nيعنى : و هرگز نزاع و جدال نكنيد . مراد نهى از مطلق اختلاف و نزاع ميان مسلمين است خاصه در مقام جنگ و ايّام درگيرى هرچند به گفتار و جدال لفظى باشد ، چنان كه در جنگ بدر دربارهء غنائم و اسراى جنگى و در غزوهء احد راجع به بيرون شدن از شهر مدينه اتفاق افتاد . كه اگر چنين كنيد ضعيف و ناتوان مىشويد و بادتان نمىوزد ، كنايه از اين كه حكومتتان سقوط مىكند و مهابت و شوكتتان زايل مىگردد و بيرق استقلالتان برافراشته نمىشود و باد به پرچمتان نمىخورد . و صبر كنيد كه البته خداوند با صابران است .\r\nوَلَا تَكُونُوا كَالَّذِينَ خَرَجُوا مِن دِيَارِهِم بَطَراً وَ رِئَاءَ النَّاسِ وَ يَصُدُّونَ عَن سَبِيل‌ِاللَّهِ وَاللَّهُ بِمَا يَعْمَلُونَ مُحِيطٌ\r\nاشاره به حال بيرون آمدن مشركان از مكّه به‌سوى بدر است .\r\nيعنى : و هرگز همانند كسانى نباشيد كه از وطن و ديار خود در حال عيش و سرمستى نعمت ، و خودنمايىِ به مردم بيرون شدند ( چنان كه گفته‌اند : مشركان مكّه در سير به‌سوى بدر ، همه گونه وسايل طرب از خوانندگان و نوازندگان و رقّاصان و ادوات طرب و وسايل خمار و قمار و مغنّى و مغنيّات همراه خود داشتند ) در حالى كه پيوسته مردم را از راه خداوند جلوگيرى مىكردند ، و خدا به آنچه انجام مىدهند احاطه دارد .\r\nيعنى احاطهء علمى دارد همان گونه كه بر ذرّات جهان هستى ، احاطهء وجودى و توانى و رحمتى دارد .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\n[ وعده‌هاى پوچ شيطان 
  ]\r\nوَإِذْ زَيَّنَ لَهُمُ الشَّيْطَانُ أَعْمَالَهُمْ وَقَالَ لَاغَالِبَ لَكُمُ الْيَوْمَ مِنَ النَّاسِ وَإِنِّي جَارٌ لَكُمْ فَلَمَّا تَرَاءَتِ الْفِئَتَانِ نَكَصَ عَلَى عَقِبَيْهِ وَقَالَ إِنِّي بَرِيءٌ مِنكُمْ إِنِّي أَرَى مَالاتَرَوْنَ إِنِّي أَخَافُ اللّهَ وَاللّهُ شَدِيدُ الْعِقَابِ « 48 »\r\nلغت و اعراب :\r\nو اذ متعلّق است به « اذكر » مقدّر . جار : همسايه ، پناه‌دهنده ، پناه‌آور . نَكَصَ عن الأمر - از باب ضَرَب و نَصَر - : عقب عقب برگشت ، باز ايستاد .\r\nتفسير :\r\nوَإِذْ زَيَّنَ لَهُمُ الشَّيْطَانُ أَعْمَالَهُمْ وَقَالَ لَاغَالِبَ لَكُمُ الْيَوْمَ مِنَ النَّاسِ وَإِنِّى جَارٌ لَكُمْ\r\nاين آيه نيز مربوط به جنگ بدر است كه شيطان به صورت رئيس قبيلهء كنانه با عدّه‌اى از اتباع خود بر آنها ظاهر گشت و آنها را تحريص به جنگ نمود و كارشان را به‌عنوان دفاع از حقّ خويش و خدايان كعبه و حفظ حريم بت‌ها در نظرشان بياراست و اطمينان داد كه شما قوى و پيروزيد ، و با آنها تا آغاز شروع به جنگ ، همراه بود و پس از ديدن فرشتگان فرار كرد .\r\nمعناى آيه : و به يادآور هنگامى را كه در آستانهء جنگ بدر شيطان عمل‌هاى آنها را در نظرشان بياراست و گفت : امروز هرگز كسى از مردم يعنى قبايل عرب ، بر شما پيروز نيست و گفت : من به يقين همسايهء شما هستم يعنى از قبايل عرب اطراف مكّه‌ام ( يا من پناه‌دهندهء شما هستم ) .\r\nفَلَمَّا تَرَاءَتِ الْفِئَتَانِ نَكَصَ عَلَى عَقِبَيْهِ وَ قَالَ إِنِّى بَرِىءٌ مِنكُمْ إِنِّى أَرَى مَا لَاتَرَوْنَ إِنِّى أَخَافُ اللَّهَ وَاللَّهُ شَدِيدُ الْعِقَابِ\r\nيعنى : پس چون دو گروه يكديگر را ديدند شيطان عقب عقب برگشت ، يعنى با اتباع خود پا به فرار گذاشت . و ظاهر اين است كه در همان حال كه كفّار مسلمين را اندك\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nمىديدند شيطان آنها را در حدّ خود و همراه با هزار فرشتهء مجهّز ديد و به عقب رفت و به مشركان گفت : واقع اين است كه من از شما بيزارم ، زيرا من چيزى را مىبينم كه شما نمىبينيد . و اين بدان جهت است كه شيطان و اجنّه در اصل خلقت به فرشتگان نزديكند و همديگر را مىبينند و ارواح انسانى هم پس از مرگ قريب آنها مىشود . و نيز گفت : به يقين من از خدا مىترسم ، زيرا خدا سخت‌كيفر است .\r\n\r\n[ نقش تخريبى منافقان و بيماردلان 
  ]\r\nإِذْ يَقُولُ الْمُنَافِقُونَ وَالَّذِينَ فِي قُلُوبِهِم مَرَضٌ غَرَّ هؤُلَاءِ دِينُهُمْ وَمَن يَتَوَكَّلْ عَلَى اللّهِ فَإِنَّ اللّهَ عَزِيزٌ حَكِيمٌ « 49 » وَلَوْ تَرَى إِذْ يَتَوَفَّى الَّذِينَ كَفَرُوا الْمَلَائِكَةُ يَضْرِبُونَ وُجُوهَهُمْ وَأَدْبَارَهُمْ وَذُوقُوا عَذَابَ الْحَرِيقِ « 50 » ذلِكَ بِمَا قَدَّمَتْ أَيْدِيكُمْ وَأَنَّ اللّهَ لَيْسَ بِظَلَّامٍ لِلْعَبِيدِ « 51 »\r\nلغت و اعراب :\r\nاذ يقول متعلّق است به « اذكر » مقدّر . و لو ترى لَو شرطيه مضارع را قلب به ماضى مىكند برعكس انِ شرطيه . و جواب لَو محذوف است به‌تقدير « لرأيت أمراً فظيعاً هائلًا » . أدبار : جمع دُبُر ، آخر هر شىء و پشت هر شىء . ذوقوا امر است به‌تقدير « يقولون » . ذلك مبتدا و اشاره به عذاب است و بما قدّمت خبر آن است . و انّ اللَّه عطف است به موصول .\r\nتفسير :\r\nإِذْ يَقُولُ الْمُنَافِقُونَ وَالَّذِينَ فِى قُلُوبِهِم مَرَضٌ غَرَّ هؤُلَاءِ دِينُهُمْ\r\nاين آيه نقل گفتار منافقان مدينه است پس از توجه به اين كه مسلمين با عدّهء كم و شرايط نابرابر در مقابل انبوه سپاه قريش قرار گرفته‌اند . يعنى : و نيز متذكّر باش زمانى را كه منافقان و كسانى كه در دل‌هاشان بيمارى كفر و نفاق است به عنوان تحقير و استهزا مىگفتند : اينها را دينشان فريفته و مغرور كرده است . يعنى به عقايد و خدا و گفتار\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nپيامبرشان مغرور شده‌اند .\r\nوَمَن يَتَوَكَّلْ عَلَى اللَّهِ فَإِنَّ اللَّهَ عَزِيزٌ حَكِيمٌ\r\nيعنى : جواب آنها اين است كه هركس به خدا توكل كند بىترديد خدا مقتدر و غالب و شكست‌ناپذير ، و حكيم در ادارهء عالم و در مراحل تكوين و تشريع است . يعنى چنين خدايى حتماً بندهء خود را يارى مىكند .\r\n\r\n[ شكنجهء كفار هنگام مرگ 
  ]\r\nوَلَوْ تَرَى إِذْ يَتَوَفَّى الَّذِينَ كَفَرُوا الْمَلَائِكَةُ يَضْرِبُونَ وُجُوهَهُمْ وَأَدْبَارَهُمْ وَذُوقُوا عَذَابَ الْحَرِيقِ\r\nيعنى : و اى پيامبر ، اگر مىديدى هنگامى را كه فرشتگان كسانى را كه كفر ورزيده‌اند قبض روح مىكردند در حالى كه بر صورت‌ها و پشت‌هاى آنها مىزدند و مىگفتند :\r\nبچشيد عذاب سوزان را ! يعنى اگر آن حال را مشاهده مىكردى ، مىديدى چه عذاب سخت هولناكى بر آنها وارد مىشود .\r\nبايد دانست كه « توفّى » به نحو كامل گرفتن شىء و كنايه از مرگ است ، زيرا روح انسانى به كلّى از بدن اخذ مىشود و مثل خواب اخذ موقت نيست . و در اين آيه قبض روح مردم به جمع فرشتگان يعنى اعوان عزرائيل نسبت داده شده ، و در آيهء 42 زمر به خود خداوند نسبت داده شده : اللَّهُ يَتَوَفَّى الْأَنفُسَ حِينَ مَوْتِهَا و در آيهء 11 سجده به ملك‌الموت نسبت داده شده : قُلْ يَتَوَفَّاكُم مَلَكُ الْمَوْتِ الَّذِى وُكِّلَ بِكُمْ . و راه جمع ميان سه آيه اين است كه نسبت دادن مرگ به اعوان نسبت مباشرى ، و به ملك‌الموت تسبيبى به‌يك واسطه ، و به خداوند تسبيبى به دو واسطه است . يعنى خدا به ملك‌الموت دستور مىدهد و او به اعوان تا قبض روح كنند . و ممكن است اختلاف از نظر نفوس بشر باشد ، يعنى برخى را خود خداوند ، به ارادهء خويش قبض مىكند كه رده‌هاى بالا از طايفهء بشرى هستند ، برخى را ملك‌الموت و بقيه را اعوان ، قبض مىكنند .\r\nو نيز بايد دانست كه اين آيه از ادلّهء عالم برزخ است ( يعنى عالم پس از مرگ و پيش از قيامت و در فاصلهء ميان دنيا و قيامت كه نشأه‌اى است طولانى ، هرچند طول مدتش بر ما روشن نيست ، و عالمى است مستقل و وسيع و تمام اجزا و ذرات آن صاف‌تر و رقيق‌تر از اين جهان و غليظتر از جهان پس از آن است ، و محتوى نعمت‌هاى گوناگون و عذاب‌هاى مختلف\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nو بهشت و جهنّم و داراى اختلاف طبقات در ساكنان آن . عالمى است كه در آن‌جا ارواح انسان‌ها پس از مرگ ، همراه اجنّه زير نظر فرشتگان رحمت و عذاب اداره مىشوند ، و ممكن است ارواح بشرى در آن‌جا به نحو استقلال و بدون مركب بدنى زندگى نمايند . لكن ظاهر اخبار اين است كه ارواح در قالب‌هاى مثالى يعنى اجرامى غليظتر از روح و محل حلول آن ، زندگى دارند . و اين قالب‌ها با جسم اصلى دنيوى شباهت دارد كه ناظر مىتواند بشناسد . و درك حقيقت آن عالم و احاطه به احوال ساكنان آن از حيطهء تصور ما خارج است ) .\r\nو عالم برزخ آغازش از زمانى است كه حواس ظاهرى انسان از دنيا قطع شود و آثار عالم آخرت را مشاهده كند هرچند هنوز علاقهء روح به كلّى از بدن بريده نشده باشد ، و تازيانه‌هايى كه طبق اين آيه بر آن زده مىشود در همين حال است و او درك مىكند . و ممكن است « ذوقوا » هم اشاره به آتشى باشد كه در همين حال به روح مىرسد .\r\nذلِكَ بِمَا قَدَّمَتْ أَيْدِيكُمْ وَأَنَّ اللَّهَ لَيْسَ بِظَلَّامٍ لِلْعَبِيدِ\r\nتتمهء كلام فرشتگان با كفّار است .\r\nيعنى : اين عذاب شديد در نتيجهء اعمالى است از كفر و شرك و نفاق و عناد قلبى و فسق و فجور عملى كه خود از پيش فرستاده‌ايد ، و به‌سبب اين است كه خدا هرگز ستم به بندگانش نمىكند . يعنى اگر اهل ستم بود لازم نبود تنها در برابر گناهان عذاب كند ، براى غير گناه نيز عذاب مىنمود ، يا بيش از مقدار استحقاق هم عذاب مىكرد . و صيغهء مبالغه در « ظلّام » به لحاظ كثرت بندگان است ، يعنى اگر بخواهد ظلم كند بايد ظلّام باشد .\r\nكَدَأْبِ آلِ فِرْعَوْنَ وَالَّذِينَ مِن قَبْلِهِمْ كَفَرُوا بِآيَاتِ اللّهِ فَأَخَذَهُمُ اللّهُ بِذُنُوبِهِمْ إِنَّ اللّهَ قَوِيٌّ شَدِيدُ الْعِقَابِ « 52 » ذلِكَ بِأَنَّ اللّهَ لَمْ يَكُ مُغَيِّراً نِعْمَةً أَنْعَمَهَا عَلَى قَوْمٍ حَتَّى يُغَيِّرُوا مَابِأَنْفُسِهِمْ وَأَنَّ اللّهَ سَمِيعٌ عَلِيمٌ « 53 » كَدَأْبِ آلِ فِرْعَوْنَ وَالَّذِينَ مِن قَبْلِهِمْ كَذَّبُوا بِآيَاتِ رَبِّهِمْ فَأَهْلَكْنَاهُم بِذُنُوبِهِمْ وَأَغْرَقْنَا آلَ فِرْعَوْنَ وَكُلٌّ كَانُوا ظَالِمِينَ « 54 »\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nلغت و اعراب :\r\nدأب : خوى و عادت . كدأب خبر مبتداى محذوف است به‌تقدير « دأبهم كدأب » . كفروا بآيات تفسير دأب است . ذلك اشاره به عذاب و مبتداء است ، خبرش بأنَّ است . لم‌يك اصلش يَكُون است واو به التقاء ساكنين و نون آخر براى كثرت استعمال افتاده است . و انّ اللَّه عطف است به خبر ذلك .\r\n\r\n[ تغيير سرنوشت اختيارى است 
  ]\r\nتفسير :\r\nكَدَأْبِ آل‌ِفِرْعَوْنَ وَالَّذِينَ مِن قَبْلِهِمْ كَفَرُوا بِآيَات‌ِاللَّهِ فَأَخَذَهُمُ اللَّهُ بِذُنُوبِهِمْ إِنَّ اللَّهَ قَوِىٌّ شَدِيدُ الْعِقَابِ\r\nيعنى : خوى و عادت مشركان قريش مانند خوى خاندان فرعون و كسانى است كه پيش از آنها بودند . عادتشان اين بود كه به آيات خدا كفر ورزيدند ، يعنى به آيات كتاب‌هاى آسمانى او و معجزات پيامبران او و نشانه‌هاى توحيد او كه در كرانه‌هاى جهان و نفوس خلايق متجلّى بود . و در نتيجه خدا آنها را به خاطر گناهانشان بگرفت ، يعنى در دنيا و آخرت گرفتار عذاب كرد . حقيقت اين است كه خدا قوى و نيرومند و سخت‌كيفر است .\r\nذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَهَا عَلَى قَوْمٍ حَتَّى يُغَيِّرُوا مَابِأَنْفُسِهِمْ وَأَنَّ اللَّهَ سَمِيعٌ عَلِيمٌ\r\nيعنى : آن عذاب‌ها بر اقوام گذشته همه از قبيل تغيير نعمت و تبديل آن به عذاب بود و سببش اين بود كه خدا هرگز بر آن نبوده كه نعمتى را كه به قومى ارزانى داشته تغيير دهد ، يعنى سلب كند يا تبديل به عذاب نمايد ، مگر اين كه آنها آنچه را كه در وجود خودشان است تغيير دهند . يعنى نيكىهايى را كه سبب شمول نِعَم است از عقايد و اخلاق فاضله و يا حدّاقل رفتارهاى نيك انسانى تغيير به ضد آنها دهند . و مشركان قريش چنين بودند ، زيرا آنها پيش از بعثت با پيامبر اسلام و ارحامش رفتار نيكو و مسالمت‌آميز و انسانى داشتند و از اين رو از نِعَم دنيوى تا حدى برخوردار بودند ، و چون مبعوث گرديد و دعوت خود را اظهار داشت به كلّى تغيير حال دادند و آنچه توانستند از بدرفتارى و\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nتوطئه‌ها و اظهار عداوت انجام دادند كه در نتيجه خدا هم عذاب بزرگ شكست تاريخى بدر را متوجه آنها نمود .\r\nو نيز آن عذاب به خاطر اين است كه خدا شنوا و داناست . يعنى شنوا به دعا و درخواست مؤمنان دربارهء آنها و دانا به مظلوميتشان است .\r\nكَدَأْبِ آلِ فِرْعَوْنَ وَالَّذِينَ مِن قَبْلِهِمْ كَذَّبُوا بِآيَاتِ رَبِّهِمْ\r\nاين آيه تكرار آيهء سابق است با اندكى اختلاف ، به خاطر بيان شدت طغيان خاندان فرعون و طوايف پيش از آنها ، از قوم نوح و هود و صالح و شعيب و لوط كه همه آيات پروردگارشان را ، يعنى آيات كتاب تدوينى او و نشانه‌هاى تكوينى او را تكذيب و انكار كردند .\r\nفَأَهْلَكْنَاهُم بِذُنُوبِهِمْ وَأَغْرَقْنَا آلَ فِرْعَوْنَ وَكُلٌّ كَانُوا ظَالِمِينَ\r\nيعنى : پس ما آنها را به خاطر گناهانشان هلاك كرديم و خاصه خاندان فرعون را كه همه را در آب غرق نموديم و همهء آنها ستمكار بودند ، يعنى ستم به خدا با انكار توحيد و كتاب‌هاى آسمانى او ، و ستم به پيامبران مرسل با تكذيب نبوت و رسالتشان ، و ستم به شريعت با مخالفت احكام آن ، و ستم به خودشان با بدترين قسم از ستم ، و ستم به نسل آيندهء خود در امتداد طولانى تاريخ .\r\nإِنَّ شَرَّ الدَّوَابِّ عِنْدَ اللّهِ الَّذِينَ كَفَرُوا فَهُمْ لَايُؤْمِنُونَ « 55 » الَّذِينَ عَاهَدتَّ مِنْهُمْ ثُمَّ يَنقُضُونَ عَهْدَهُمْ فِي كُلِّ مَرَّةٍ وَهُمْ لَايَتَّقُونَ « 56 » فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِم مَنْ خَلْفَهُمْ لَعَلَّهُمْ يَذَّكَّرُونَ « 57 » وَإِمَّا تَخَافَنَّ مِن قَوْمٍ خِيَانَةً فَانْبِذْ إِلَيْهِمْ عَلَى سَوَاءٍ إِنَّ اللّهَ لَايُحِبُّ الْخَائِنِينَ « 58 »\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nلغت و اعراب :\r\nدوابّ : جمع دابّة ، جاندار متحرك . عاهَدَه : پيمان بست با او ، و عاهَدَ منه : پيمان گرفت از او . ثقفه - از باب عَلِم - : دريافت او را ، غلبه كرد بر او . شرد زيدٌ : فرار كرد و جدا شد . و شرَّد به : دربارهء او كارى كرد كه وسيلهء تفرّق ديگران شد . نَبَذَه - از باب ضَرَب - : دور انداخت آن را . و نَبَذَ إليه : به‌سوى او افكند .\r\n\r\n[ عهدشكنى و خيانت مشركان 
  ]\r\nتفسير :\r\nإِنَّ شَرَّ الدَّوَابِّ عِنْدَ اللَّهِ الَّذِينَ كَفَرُوا فَهُمْ لَايُؤْمِنُونَ\r\nآيات زير ، چهار آيه يا بيشتر دستوراتى است مربوط به جنگ و صلح و پيمان و وفا و نقض ، و ظاهرالانطباق است بر حال يهود مدينه و اطراف آن كه با اين كه پيامبر اسلام در ابتداى تشكيل دولت اسلامى در مدينه از آنها پيمان گرفته بود كه هيچ گونه اقدامى به ضرر مسلمين نكنند از دشمنى و فريبكارى و جاسوسى و دادن اسرار به ديگران ، آنها بارها مخالفت كردند و نقض عهد نمودند تا خداوند تصميم بر ذلّت و تفرقه و نابودى آنها گرفت .\r\nمعناى آيه : به يقين بدترين جانداران متحرك در نزد خداوند ، انسان‌هايى هستند كه كفر ورزيده‌اند و ديگر ايمان نمىآورند .\r\nمراد از « عند اللَّه » اين است كه اين حكم در علم ازلى خدا ثابت و حكم قطعى اوست كه در لوح محفوظ مندرج و به پيامبران صاحب كتاب و شريعت ابلاغ شده است . و تفريع « فهم لا يؤمنون » اشاره به اين است كه آنها به سبب اصرار بر كفر و مبارزه با حق و طغيان در اعتقاد و عمل ، در كفرشان ثابت و راسخ‌اند به گونه‌اى كه هرگز ايمان‌آور نيستند . و اين كبراى كلّى در زمان نزول اين آيات ، منطبق بر مشركان و اكثر اهل كتاب آن روز بود .\r\nالَّذِينَ عَاهَدتَ مِنْهُمْ ثُمَّ يَنقُضُونَ عَهْدَهُمْ فِى كُلِّ مَرَّةٍ وَهُمْ لَايَتَّقُونَ\r\nيعنى آنها كفّارى هستند كه بارها از آنان پيمان گرفتى سپس پيمانشان را در هر بار\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nشكستند و آنها پروا هم نمىكنند . يعنى همانند يهود مدينه و اطراف آن كه طبق تواريخ پيوسته پيمان‌شكنى كردند و نه تقوا از خدا و نه پروا از وجدان داشتند .\r\nفَإِمَّا تَثْقَفَنَّهُمْ فِى الْحَرْبِ فَشَرِّدْ بِهِم مَنْ خَلْفَهُمْ لَعَلَّهُمْ يَذَّكَّرُونَ\r\nيعنى : پس اى پيامبر ، اگر در جنگ بر آنها دست يا بى و پيروز شوى سرسختانه با آنها برخورد كن . مثلًا فرارىها را تعقيب كن ، فديه از اسرا نگير ، شفاعت و ضمانت نپذير ، در حين معركه قتل را بر اسارت مقدّم دار و ساير ارفاقات را مراعات مكن ، تا گروه‌هاى پشت سر آنها را بترسانى و متفرق نمايى . و « لعلّهم يذّكّرون » يعنى و شايد متذكر شوند و عاقبت وخيم نقض عهد و مخالفت با حق و پيروى از كفر و هوى را درك كنند .\r\nوَإِمَّا تَخَافَنَّ مِن قَوْمٍ خِيَانَةً فَانْبِذْ إِلَيْهِمْ عَلَى سَوَاءٍ إِنَّ اللَّهَ لَايُحِبُّ الْخَائِنِينَ\r\nيعنى : و اگر از خيانت گروهى بترسى پس تو نيز بر پايهء مساوات و تعادل ، نقض خود را به‌سوى آنها القا كن . مراد از « خيانت گروهى » پيمان‌شكنى كفّارى است كه با پيامبر و مسلمين پيمان‌هايى بسته بودند . و مراد از « ترس » اطمينان يافتن است از اين كه آنها پيمان خود را ناديده گرفته و تصميم بر مخالفت دارند كه گاهى از شواهد و قراين حاصل مىشود .\r\nو معناى « القا به‌سوى آنها » اين است كه به آنان بگو كه من نيز از پيمان خود گذشتم و آن را ناديده گرفتم ، تا آن كه شما و آنان در كيفيت نقض يكسان باشيد . و « إِنَّ اللَّهَ لَايُحِبُّ الْخَائِنِينَ » يعنى مبادا بدون اعلام نقض ، اقدام عملى كنى ، زيرا آن خيانت است و خداوند به‌يقين خيانت‌كاران را دوست ندارد .\r\nوَلَا يَحْسَبَنَّ الَّذِينَ كَفَرُوا سَبَقُوا إِنَّهُمْ لَايُعْجِزُونَ « 59 » وَأَعِدُّوا لَهُم مَااستَطَعْتُم مِن قُوَّةٍ وَمِن رِبَاطِ الْخَيْلِ تُرْهِبُونَ بِهِ عَدُوَّ اللَّهِ وَعَدُوَّكُمْ وَآخَرِينَ مِن دُونِهِمْ لَاتَعْلَمُونَهُمُ اللَّهُ يَعْلَمُهُمْ وَمَا تُنْفِقُوا مِن شَيْءٍ فِي سَبِيلِ اللَّهِ يُوَفَّ إِلَيْكُمْ وَأَنْتُمْ لَاتُظْلَمُونَ « 60 »\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nلغت و اعراب :\r\nالذين كفروا فاعل لايحسبنّ است و سبقوا مفعول دوم آن ، و مفعول اول آن محذوف است به‌تقدير « أنفسهم » . رباط به معناى مربوط ، و اسم جمع است به معناى اسبان بسته شده ، و اضافهء آن به خيل ، اضافهء صفت به موصوف است . ارهاب : ترسانيدن . توفيه : پرداختن كامل .\r\nما تنفقوا مبتدا و يوفّ خبر است .\r\n\r\n[ در برابر دشمنان مجهز باشيد 
  ]\r\nتفسير :\r\nوَلَا يَحْسَبَنَّ الَّذِينَ كَفَرُوا سَبَقُوا إِنَّهُمْ لَايُعْجِزُونَ\r\nيعنى : و كسانى كه كفر ورزيده‌اند هرگز گمان مبرند كه پيشى گرفته‌اند ، يعنى از تحت سيطره و حكومت خدا و از قلمرو قدرت او و از چنگال تدبير فرشتگان متصرف در جهان هستى بيرون رفته‌اند . به يقين آنها نمىتوانند عاجز كنند ، يعنى نمىتوانند خدا را دربارهء آنچه براى آنها اراده كند ناتوان سازند .\r\nوَأَعِدُّوا لَهُم مَااستَطَعْتُم مِن قُوَّةٍ\r\nاين آيه دستور كلّى و عام است در تمام زمان‌ها و مكان‌ها براى مسلمينى كه در معرض نبرد و برخورد با كفّار و دستبرد آنها قرار مىگيرند ، خواه تعارض و برخورد نظامى و نبرد گرم باشد ، يا درگيرى فرهنگى كه مسلمين مورد هجمهء دينى و تشكيك اصولى و فروعى و اخلاقى آنها واقع شوند ، يا تعارض سياسى و اقتصادى و غير آنها كه خوف سلطهء كفّار بر امور مسلمين و خاك و كشور و ساير نواميس آنها در بين باشد . و خطاب در آيه متوجه متصديان حكومت اسلامى و نظام دينى است كه اين امر بر آنها به نحو وجوب كفايى يا عينى واجب است .\r\nمعناى آيه : و آماده و مهيا كنيد براى آنها ( يعنى براى پاسخ و مقابله و ابطال هر نوع حملات آنها ) آنچه نيرو در توان و استطاعت داريد .\r\nوَمِن رِبَاطِ الْخَيْلِ\r\nيعنى : و نيز بايد آماده كنيد در برابر كفّار اسبان بسته و ورزيده را . مراد وسايط نقليه و ابزارهايى است كه براى نقل و انتقال نفوس ، و وسايل جنگى و وسايط مختلف زمينى و\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nهوايى و دريايى لازم است .\r\nتُرْهِبُونَ بِهِ عَدُوَّ اللَّهِ وَعَدُوَّكُمْ وَ آخَرِينَ مِن دُونِهِمْ لَاتَعْلَمُونَهُمُ اللَّهُ يَعْلَمُهُمْ\r\nاين جمله در مقام تعليل حكم قبلى است . يعنى : دستور تهيهء نيرو و وسايط نقليه براى اين است كه به وسيلهء آن ، دشمنان خدا و دشمنان خود را بترسانيد . مراد دشمنانى هستند كه در برابر مسلمين پيوسته دشمنى و توطئه و معارضهء علنى دارند . و نيز بترسانيد دشمنانى ديگر غير آنها را كه شما از آنها اطلاع نداريد و خدا آنها را مىشناسد . مراد منافقانى هستند كه به خاطر اختلاط با مؤمنان ، عداوتشان معلوم نبوده و كفّارى كه عداوتشان را اظهار نمىكردند كه آنها نيز چون آمادگى مسلمين را ببينند جرأت قيام پيدا نمىكنند .\r\nوَمَا تُنْفِقُوا مِن شَىْءٍ فِى سَبِيل‌ِاللَّهِ يُوَفَّ إِلَيْكُمْ وَأَنْتُمْ لَاتُظْلَمُونَ\r\nيعنى : و آنچه از اشياء و اموال دنيا در راه خداوند انفاق نماييد به نحو كامل به شما بازگردانده خواهد شد . يعنى چند برابر آن در آخرت به عنوان جزا و پاداش . و مراد اموالى است كه در مقام جنگ يا هر تعارض و تقابل با كفّار هزينه شود . و شما هرگز مورد ظلم و ستم قرار نمىگيريد . يعنى در آخرت از پاداشتان كسر نمىشود و بر كيفرتان افزوده نمىگردد .\r\nوَإِن جَنَحُوا لِلسَّلْمِ فَاجْنَحْ لَهَا وَتَوَكَّلْ عَلَى اللَّهِ إِنَّهُ هُوَ الْسَّمِيعُ الْعَلِيمُ « 61 » وَإِن يُرِيدُوا أَن يَخْدَعُوكَ فَإِنَّ حَسْبَكَ اللَّهُ هُوَ الَّذِي أَيَّدَكَ بِنَصْرِهِ وَبِالْمُؤْمِنِينَ « 62 » وَأَ لَّفَ بَيْنَ قُلُوبِهِمْ لَوْ أَنْفَقْتَ مَا فِي الْأَرْضِ جَمِيعاً مَاأَلَّفْتَ بَيْنَ قُلُوبِهِمْ وَلكِنَّ اللَّهَ أَ لَّفَ بَيْنَهُمْ إِنَّهُ عَزِيزٌ حَكِيمٌ « 63 » يَا أَيُّهَا النَّبِيُّ حَسْبُكَ اللَّهُ وَمَنِ اتَّبَعَكَ مِنَ الْمُؤْمِنِينَ « 64 »\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nلغت و اعراب :\r\nجَنَحَ إليه و له - از باب مَنَع - : ميل كرد به‌سوى او . سلم : صلح و مسالمت ، و ضمير لها راجع است به آن به اعتبار مسالمت . خَدَعُه : او را از عزمش منصرف كرد به القاى مطلب خلاف واقع . حَسْب مصدر به معناى فاعل است يعنى محسبك و كافيك . و حسبك اسم إنّ ، و اللَّه خبر آن است .\r\n\r\n[ آغوش باز براى صلح و آمادگى براى جنگ 
  ]\r\nتفسير :\r\nوَإِن جَنَحُوا لِلسَّلْمِ فَاجْنَحْ لَهَا وَتَوَكَّلْ عَلَىاللَّهِ إِنَّهُ هُوَ الْسَّمِيعُ الْعَلِيمُ\r\nيعنى : و اگر كفّار و دشمنان به صلح و آشتى ميل كردند پس تو هم ميل كن و بر خدا توكل نما ، زيرا خداوند قطعاً شنوا و داناست ، يعنى از كيد آنها آگاهت مىكند .\r\nوَإِن يُرِيدُوا أَن يَخْدَعُوكَ فَإِنَّ حَسْبَكَ اللَّهُ هُوَ الَّذِى أَيَّدَكَ بِنَصْرِهِ وَ بِالْمُؤْمِنِينَ\r\nيعنى : و اگر آنها بخواهند كه تو را فريب دهند - اگر بترسى كه صلحشان بر اساس فكر و توطئه و اضرار باشد - پس به يقين خداوند تو را كافى است ، يعنى كيد و مكر آنان را به خودشان بازمىگرداند . او كسى است كه تو را به يارى خويش و به وسيلهء مؤمنان تقويت بخشيد .\r\n\r\n[ پيوند قلبى مؤمنان 
  ]\r\nوَأَ لَّفَ بَيْنَ قُلُوبِهِمْ لَوْ أَنْفَقْتَ مَا فِىالْأَرْضِ جَمِيعاً مَاأَلَّفْتَ بَيْنَ قُلُوبِهِمْ وَلكِنَّ اللَّهَ أَ لَّفَ بَيْنَهُمْ إِنَّهُ عَزِيزٌ حَكِيمٌ\r\nجملهء « و ألّف » عطف است به « أيّدك » و آيه به منزلهء توضيح چگونگى يارى به‌وسيلهء مؤمنان است . يعنى : خداوند ميان دل‌هاى مؤمنان الفت و انس و دوستى افكند به گونه‌اى كه اگر تو آنچه در اين زمين است همه را در اين راه انفاق مىكردى نمىتوانستى ميان دل‌هاى آنان ايجاد الفت و انس نمايى . و لكن اين خداست كه ميانشان الفت افكند ، زيرا خداوند مقتدر و غالب و شكست‌ناپذير و حكيم است . يعنى حتى قدرت و غلبه بر دل‌ها دارد كه عزم‌ها را فسخ كند و كراهت‌ها را بزدايد و وحشت‌ها را تبديل به انس ، و بغض‌ها را مبدّل به محبت نمايد و همهء اينها بر اساس حكمت بالغهء او در ادارهء جهان هستى است كه از\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nآن جمله مجامع بشرى است كه بايد با هم زندگى كنند .\r\n\r\n[ غلبهء جنگى مؤمنان بر كافران 
  ]\r\nيَا أَيُّهَا النَّبِىُّ حَسْبُكَ اللَّهُ وَمَنِ اتَّبَعَكَ مِنَ الْمُؤْمِنِينَ\r\nيعنى : اى پيامبر ، خداوند و كسانى از مؤمنان كه از تو پيروى كردند تو را كافى هستند .\r\nآيه ، تكرار است براى تقويت قلب پيامبر اسلام ، يعنى براى تحقق بخشيدن به‌هدف الهى و مأموريت آسمانى تو ، خدا و خلقِ مطيع او ، كفايت مىكند .\r\nيَاأَيُّهَا النَّبِيُّ حَرِّضِ الْمُؤْمِنِينَ عَلَى الْقِتَالِ إِن يَكُن مِنكُمْ عِشْرُونَ صَابِرُونَ يَغْلِبُوا مِاْئَتَيْنِ وَإِن يَكُن مِنكُمْ مِاْئَةٌ يَغْلِبُوا أَلْفاً مِنَ الَّذِينَ كَفَرُوا بِأَنَّهُمْ قَوْمٌ لَايَفْقَهُونَ « 65 » الآنَ خَفَّفَ اللَّهُ عَنكُمْ وَعَلِمَ أَنَّ فِيكُمْ ضَعْفاً فَإِن يَكُن مِنكُم مِائَةٌ صَابِرَةٌ يَغْلِبُوا مِائَتَينِ وَإِن يَكُن مِنكُمْ أَ لْفٌ يَغْلِبُوا أَلْفَيْنِ بِإِذْنِ اللَّهِ وَاللَّهُ مَعَ الصَّابِرِينَ « 66 »\r\nتفسير :\r\nيَاأَيُّهَا النَّبِىُّ حَرِّضِ الْمُؤْمِنِينَ عَلَى الْقِتَالِ إِن يَكُن مِنكُمْ عِشْرُونَ صَابِرُونَ يَغْلِبُوا مِائَتَيْنِ وَإِن يَكُن مِنكُمْ مِائَةٌ يَغْلِبُوا أَلْفاً مِنَ الَّذِينَ كَفَرُوا\r\nيعنى : اى پيامبر ، مؤمنان را به جنگ ، يعنى به جهاد ابتدايى يا دفاعى ترغيب كن ، اگر از شما بيست نفر مرد صبور و شكيبا باشند ، بر دويست تن پيروز مىشوند ، و اگر صد نفر از شما باشند ، بر هزار نفر از كسانى كه كفر ورزيده‌اند غالب مىشوند .\r\nبِأَنَّهُمْ قَوْمٌ لَايَفْقَهُونَ\r\nيعنى : اين امر به خاطر آن است كه آنها گروهى هستند كه درك كامل ندارند . زيرا\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nجنگ مؤمنان و حمله و نبرد آنان روى انگيزهء ايمان و اعتقاد قوى به مبدأ و معاد است كه در روح آنها صفات فاضله و غرايز پسنديده ايجاد مىكند ، مانند شجاعت و شهامت و جرأت و استوارى و اطمينان دل و يقين به پاداش و مشاهدهء خويشتن در وقت نبرد ميان دو فضيلت بارز و امر خطير شهادت و سعادت اخروى و پيروزى و اهداف دنيوى ؛ و كفّار بىترديد از اين حقايق غافل‌اند و تكيهء آنها تنها بر هوا و حبّ دنيا و جاه و مال است و اين امور هيچ‌گاه آن انگيزه‌ها را توليد نمىكند .\r\nبايد دانست كه اين حكم يعنى وجوب مقابله و نبرد هر مسلمان با ده برابر خود از كفّار به گونه‌اى كه فرارش حكم فرار از زحف و حرام باشد ، از احكام حَرَجى و ضررى است و به تخصيص از تحت قاعدهء « لاحرج و لاضرر » بيرون آمده و در صدر اسلام براى ضرورت و اهميت امر ابلاغ دين و ايصال شريعت به جامعه تشريع شده بود و عمر طولانى هم نداشت ، زيرا حكم ضرورى در حد ضرورت قابل تشريع است و از اين رو پس از تشريع ، زود نسخ شد . و زمان تشريع و نسخ آن مجهول است و ظاهراً در ايام نبوت اين حكم بود كه پيامبر اسلام عموى خود حمزه را با سى نفر از مسلمين به جنگ سيصد نفر فرستاد و پيروزمندانه بازگشتند .\r\nالآنَ خَفَّفَ اللَّهُ عَنكُمْ وَعَلِمَ أَنَّ فِيكُمْ ضَعْفاً\r\nاين آيه اعلام نسخ حكم سابق است ، پس آن آيه از نظر محتوا ، منسوخ و از نظر قرآنيت و قرائت ثابت است ، مانند جملهء فَقَدِّمُوا بَيْنَ يَدَىْ نَجْوَاكُمْ صَدَقَةً [ مجادله ، 12 
  ] .\r\nمعناى آيه : اكنون خدا به شما تخفيف داد ، يعنى حكم وجوب مبارزهء هر مسلمان با ده برابر خود را نسخ نمود ، و دانست كه در شما ضعف و ناتوانى هست ، يعنى نيروى ايمان شما در آن حد نيست كه حكم فوق دربارهء شما ادامه يابد . و مراد از « دانستن خدا » حدوث علم در او نيست ، بلكه مراد اين است كه علم ازلى او به اين امر كه در لوح محفوظ نيز مندرج بود دربارهء شما تحقق خارجى پيدا كرد و علم قديم بر معلوم حادث منطبق گشت .\r\nفَإِن يَكُن مِنكُم مِائَةٌ صَابِرَةٌ يَغْلِبُوا مِائَتَيْنِ وَإِن يَكُن مِنكُمْ أَ لْفٌ يَغْلِبُوا أَلْفَيْنِ بِإِذْنِ اللَّهِ وَاللَّهُ مَعَ الصَّابِرِينَ\r\nيعنى : پس از نسخ حكم سابق حكم ديگرى كه براى شما تشريع شده لزوم مقابلهء\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nمسلمين با دو برابر خود از كفّار است . پس اگر از شما صد نفر مرد صبور و شكيبا باشند بر دويست نفر پيروز مىشوند ، و اگر از شما هزار نفر باشند بر دو هزار نفر به‌اذن تكوينى خداوند ، يعنى به يارى و توفيق او ، پيروز مىشوند و خداوند همراه صابران و شكيبايان است .\r\n\r\n[ جواز اسيرگيرى وغنيمت‌گيرى در جنگ 
  ]\r\nمَا كَانَ لِنَبِيٍّ أَن يَكُونَ لَهُ أَسْرَى حَتَّى يُثْخِنَ فِي الْأَرْضِ تُرِيدُونَ عَرَضَ الدُّنْيَا وَاللَّهُ يُرِيدُ الآخِرَةَ وَاللَّهُ عَزِيزٌ حَكِيمٌ « 67 » لَوْلَا كِتَابٌ مِنَ اللَّهِ سَبَقَ لَمَسَّكُمْ فِيَما أَخَذْتُمْ عَذَابٌ عَظِيمٌ « 68 » فَكُلُوا مِمَّا غَنِمْتُمْ حَلَالًا طَيِّباً وَاتَّقُوا اللَّهَ إِنَّ اللَّهَ غَفُورٌ رَحِيمٌ « 69 »\r\nلغت و اعراب :\r\nاسرى و اسَراء و اسارى : جمع اسير . ثخن الشىءُ - از باب شَرُفَ - : غليظ و محكم شد .\r\nأثخن فى العدوّ : در سخت‌گيرى و كشتار آنها مبالغه نمود . تريدون جملهء استينافيه مسوق براى عتاب است . حلالًا طيّباً حال از « ما » ى موصول است .\r\nتفسير :\r\nمَا كَانَ لِنَبِىٍّ أَن يَكُونَ لَهُ أَسْرَى حَتَّى يُثْخِنَ فِى الْأَرْضِ\r\nدر ذيل آيهء اول سوره اشاره كرديم كه پس از پيروزى مسلمين بر كفّار قريش در جنگ بدر و جمع شدن اموالى به عنوان غنائم و بازداشت افرادى به عنوان اسرا و قرار گرفتن همه در زير نظر پيامبر اسلام ، دربارهء حكم آنها سه قسم از آيات در سه نوبت نازل شد كه نخست ، اين سه آيه بود . و چون از زمان پيامبران گذشته گرفتن اسير در اوايل حكومتشان و حيازت غنائم جنگى جايز نبود ، در آيهء اول از اين سه آيه ، توبيخ است از گرفتن اسيران ،\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nو در آيهء دوم از جمع نمودن غنايم ، و در آيهء سوم اشاره است به‌گذشت از خطاى آنها و رفع حرمت از هر دو عمل ، و اباحه و ترخيص تصرف در آنها .\r\nو اگر آيات اين موضوعات تنها اين سه آيه بود ، مالكيت سپاه بر همه استفاده مىشد ، لكن آيات ديگرى نيز در اين واقعه نازل شد ، به اين طرز كه پس از نزول اين سه آيه و پيش از تصرف ، آيهء اول سوره نازل شد و همهء اموال را تحت عنوان كلّى انفال تمليك پيامبر نمود . سپس پيش از آن كه پيامبر تصرفى انجام دهد آيهء 41 اين سوره نازل شد و حكم ديگرى تشريع كرد ، يعنى يك پنجم آن را تحت عنوان كلّى غنيمت با احكام خاصى در اختيار پيامبر قرار داد . و تفصيل هريك از دو آيه در محل خود گذشت .\r\nمعناى اين آيه : و هيچ پيامبرى را نرسد كه اسيرانى داشته باشد تا در زمين به‌حكومت خود غلظت و استحكام بخشد . مراد از سزاوار نبودن اين است كه از نظر عقل سياسى و از لحاظ حكمت در تشكيل حكومتى ثابت و دائم صحيح نيست ، و از نظر سنّت جاريهء الهى دربارهء پيامبران تشريع نشده است . و غليظ نمودن حكومت ، كنايه از بخشيدن قوام و استحكام به آن است . و جهت اين حكم اين است كه گرفتن اسير علاوه بر آن كه مشكل‌تر از كشتن در حال جنگ است ، شرايطى در نگهدارى دارد كه دولت نوپا از عهدهء آن برنمىآيد ، پس بايد هر رزمنده‌اى در مقام كارزار ، حريف جنگى خود را بكشد يا راه فرار بر او باز گذارد .\r\nتُرِيدُونَ عَرَضَ الدُّنْيَا وَاللَّهُ يُرِيدُ الآخِرَةَ وَاللَّهُ عَزِيزٌ حَكِيمٌ\r\nيعنى : شما در گرفتن اسير ، كالا و متاع اين دنيا را مىطلبيد كه از اسرا فديه بگيريد و آنها را آزاد كنيد ، و خداوند آخرت را مىخواهد كه با عمل به دستور او حكومت الهى قوى و دائم و گسترده شود تا دين خدا كامل گردد و آخرت مردم تأمين شود . و خداوند مقتدر شكست‌ناپذير و حكيم است .\r\nلَوْلَا كِتَابٌ مِنَ اللَّهِ سَبَقَ لَمَسَّكُمْ فِيما أَخَذْتُمْ عَذَابٌ عَظِيمٌ\r\nيعنى : اگر نوشته‌اى كه از جانب خداوند است نبود حتماً دربارهء آنچه گرفتيد عذابى بزرگ به شما مىرسيد . مراد از « نوشته » حكم الهى ازلى است كه در لوح محفوظ نگاشته شده و مانع از رسيدن عذاب شد . و اين حكم ممكن است اشاره به امورى باشد :\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n1 - خداوند هيچ قومى را پيش از آن كه آنها را از گناهشان آگاه سازد ، عذاب نمىكند .\r\n2 - خدا بر هيچ امّتى در حالى كه پيامبرشان در ميان آنهاست ، غضب نمىكند .\r\n3 - هر حكمى كه در آستانهء نسخ است ، مؤاخذهء به آن قابل تسامح است .\r\n4 - در مؤاخذهء مؤمنان جديدالاسلام تعجيل ، سزا نيست و تخفيف رواست . و مورد آيه مشمول همهء اين عناوين است .\r\nفَكُلُوا مِمَّا غَنِمْتُمْ حَلَالًا طَيِّباً وَاتَّقُوا اللَّهَ إِنَّ اللَّهَ غَفُورٌ رَحِيمٌ\r\nيعنى : پس از آن كه از گناهتان گذشتيم ، پس بخوريد و تصرف نماييد از آنچه به‌غنيمت برديد در حالى كه شرعاً حلال و طبعاً پاكيزه است ، و از خداوند پروا كنيد ، همانا خدا آمرزنده و مهربان است .\r\nامر « كُلوا » در اين آيه براى اباحه است چون مسبوق به نهى است ، مانند إِذَا حَلَلْتُمْ فَاصْطَادُوا [ مائده ، 2 
  ] . و مراد از موصولِ « ما غنمتم » اعمّ است از غنائم و اسيران ، لكن معلوم شد كه اين اباحه در واقع مقيّد است به اين كه پيامبر اسلام ، ميان آنها قسمت نمايد و در اختيار آنها قرار دهد .\r\nيَا أَيُّهَا النَّبِيُّ قُل لِمَن فِي أَيْدِيكُم مِنَ الْأَسْرَى إِن يَعْلَمِ اللّهُ فِي قُلُوبِكُمْ خَيْرَاً يُؤْتِكُمْ خَيْراً مِمَّا أُخِذَ مِنكُمْ وَيَغْفِر لَكُمْ وَاللّهُ غَفُورٌ رَحِيمٌ « 70 » وَإِن يُرِيدُوا خِيَانَتَكَ فَقَدْ خَانُوا اللّهَ مِن قَبْلُ فَأَمْكَنَ مِنْهُمْ وَاللّهُ عَلِيمٌ حَكِيمٌ « 71 »\r\nتفسير :\r\nيَا أَيُّهَا النَّبِىُّ قُل لِمَن فِى أَيْدِيكُم مِنَ الْأَسْرَى إِن يَعْلَمِ اللَّهُ فِى قُلُوبِكُمْ خَيْرَاً يُؤْتِكُمْ خَيْراً مِمَّا أُخِذَ مِنكُمْ وَ يَغْفِر لَكُمْ وَاللّهُ غَفُورٌ رَحِيمٌ\r\nدر اين آيه و آيهء بعد دستور است به پيامبر اسلام كه به اسراى بدر برساند كه اگر در\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمكنون قلبشان ايمان آورده باشند ، خداوند ضررهاى مالى آنها را جبران مىكند و جرمشان را مىبخشد . و اگر قصد دارند كه چون فديه دادند و آزاد شدند دوباره خدعه و فريب و توطئه عليه اسلام را از سر گيرند ، خدا هم دوباره آنها را كيفر مىدهد .\r\nمعناى آيه : اى پيامبر ، به اسراى بدر كه در دست شما هستند بگو : اگر خداوند خيرى در دل‌هاى شما بداند ، كنايه از اين كه در دل‌هايتان راجع به اعتقادات ، ايمان باشد نه كفر ، و توحيد باشد نه شرك ، و تسليم به حق باشد نه طغيان ، به شما در مقابل عقايدتان بهتر از آنچه از شما گرفته شده مىدهد و شما را مىآمرزد ، يعنى ضررهاى مالى را جبران مىكند و گناهان بزرگى مانند انكار توحيد و نبوت و لشكركشى عليه مسلمين را مىبخشد ، و خداوند بسيار آمرزنده و مهربان است .\r\nوَإِن يُرِيدُوا خِيَانَتَكَ فَقَدْ خَانُوا اللَّهَ مِن قَبْلُ فَأَمْكَنَ مِنْهُمْ وَاللَّهُ عَلِيمٌ حَكِيمٌ\r\nيعنى : و اگر قصد خيانت تو را كنند ، يعنى در فكرشان اين باشد كه پس از آزادى به‌دشمنى قيام نمايند ، پس آنها پيش از اين هم به خدا خيانت نمودند ، يعنى انكار توحيد كردند و مشرك شدند ، كتابش را افسانه و رسولش را ساحر و مجنون خواندند ، پس خداوند تو را بر آنها مسلّط نمود تا در بدر آن گونه شكست خوردند . يعنى اگر دوباره بر ضد اسلام قيام كنند خدا هم دوباره كيفر مىدهد . و خدا دانا و حكيم است .\r\nإِنَّ الَّذِينَ آمَنُوا وَهَاجَرُوا وَجَاهَدُوا بِأَمْوَالِهِمْ وَأَنْفُسِهِمْ فِي سَبِيلِ اللّهِ وَالَّذِينَ آوَوْا وَنَصَرُوا أُولئِكَ بَعْضُهُمْ أَوْلِيَاءُ بَعْضٍ وَالَّذِينَ آمَنُوا وَلَمْ يُهَاجِرُوا مَا لَكُمْ مِن وَلَايَتِهِم مِن شَيْءٍ حَتَّى يُهَاجِرُوا وَإِنِ اسْتَنْصَرُوكُمْ فِي الدِّينِ فَعَلَيْكُمُ النَّصْر إِلَّا عَلَى قَوْمٍ بَيْنَكُمْ وَبَيْنَهُم مِيثَاقٌ وَاللّهُ بِمَا تَعْمَلُونَ بَصِيرٌ « 72 »\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nلغت و اعراب :\r\nآواه البيتَ و إلى البيت : جاى داد او را در خانه . ولايت : دوستى ، نصرت ، سرپرستى . الّا على قوم به‌تقدير : « إلّا إذا طلبوا النصر على قوم » .\r\nتفسير :\r\n\r\n[ ولايت ميان مؤمنان و ميان كافران 
  ]\r\nإِنَّ الَّذِينَ آمَنُوا وَ هَاجَرُوا وَ جَاهَدُوا بِأَمْوَالِهِمْ وَ أَنْفُسِهِمْ فِى سَبِيلِ اللَّهِ وَالَّذِينَ آوَوْا وَنَصَرُوا أُولئِكَ بَعْضُهُمْ أَوْلِيَاءُ بَعْضٍ\r\nدر عصر نزول اين آيات مؤمنان سه طايفه بيش نبودند : مؤمنانى كه از مكّه به مدينه هجرت كرده بودند ( مهاجران ) و مؤمنانى كه در مدينه به مهاجران يارى مىكردند ( انصار ) و مؤمنانى كه در مكّه بودند و هجرت نمىكردند . اين آيه در مقام بيان حكم اين طوايف سه گانه است .\r\nمعناى آيه : به يقين كسانى كه ايمان آورده و هجرت نموده و با مال‌ها و جان‌هايشان در راه خدا جهاد كرده‌اند يعنى مهاجران ، و كسانى كه به آنها جاى داده و يارى كرده‌اند ، يعنى انصار ، آنها هستند كه برخى از آنها ولىّ برخى ديگرند . مراد اين است كه همهء شئون روابط اجتماعى و اخوّت ايمانى و انفاقات واجب و مستحب و توارث ميان ارحام ، در بين آنها جارى است . و اين كلام دلالت ندارد بر اين‌كه بدون خويشاوندى از يكديگر ارث ببرند ، بلكه توارثشان منوط به تحقق رحم است ، زيرا سخن در مقابل مؤمنان مكّه و مقايسهء اينان با آنهاست كه با وجود رحِم هم توارث ندارند .\r\nوَالَّذِينَ آمَنُوا وَلَمْ يُهَاجِرُوا مَا لَكُمْ مِن وَلَايَتِهِم مِن شَىْءٍ حَتَّى يُهَاجِرُوا\r\nيعنى : و كسانى كه ايمان آوردند و هجرت نكردند ( مراد ايمان در مكّه و هجرت به‌مدينه است و آيه اطلاق ندارد ، زيرا تشريع اين حكم محدود و موقت بود و پس از اندكى وقتش منقضى شد و گرنه ترتب شئون ايمان و اخوّت دينى و توارث ميان ارحام در هيچ مكانى مشروط به هجرت به مكان ديگر نيست حتى در تعرّب پس از هجرت ، هرچند گناه است ) شما مهاجران و انصار را از ولايت آنها بهره‌اى نيست ، يعنى هيچ گونه از شئون\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nاخوّت دينى و پيوند اجتماعى حتى توارث ارحام ميان شما و آنها نيست ، و اين حكم ثابت است تا آن گاه كه آنها نيز به‌سوى مدينه هجرت نمايند .\r\nوَإِنِ اسْتَنْصَرُوكُمْ فِى الدِّينِ فَعَلَيْكُمُ النَّصْرُ إِلَّا عَلَى قَوْمٍ بَيْنَكُمْ وَ بَيْنَهُم مِيثَاقٌ وَاللَّهُ بِمَا تَعْمَلُونَ بَصِيرٌ\r\nاين كلام به منزلهء استثنا از حكم سابق است .\r\nيعنى : و اگر آنها دربارهء دين از شما يارى طلبند ، مانند اين كه احكام الهى را به آنها تعليم كنيد ، يا امر به معروف و نهى از منكر در ميان آنها انجام دهيد ، يا در جنگى كه با كفّار دارند به نصرت آنها بشتابيد ، پس بر شماست كه كمك و يارى نماييد ، مگر بر قومى كه ميان شما و آنها پيمان است . يعنى مگر آن كه شما را به جنگ با كفّارى بطلبند كه ميان شما و آنها پيمان صلح يا متاركهء جنگ برقرار است . و خداوند به همهء آنچه انجام مىدهيد بيناست .\r\nوَالَّذِينَ كَفَرُوا بَعْضُهُمْ أَوْلِيَاءُ بَعْضٍ إِلَّا تَفْعَلُوهُ تَكُن فِتْنَةٌ فِي الْأَرْضِ وَفَسَادٌ كَبِيرٌ « 73 »\r\nلغت و اعراب :\r\nإلّا تفعلوه مرجع ضمير منصوب « ما امرتم به » است و تقدير اين است : « إن لم‌تفعلوا ما امرتم به من تواصل المؤمنين بعضهم مع بعض و قطع علائقهم عن الكفّار » . فتنه : امتحان و عذاب .\r\nتفسير :\r\nوَالَّذِينَ كَفَرُوا بَعْضُهُمْ أَوْلِيَاءُ بَعْضٍ إِلَّا تَفْعَلُوهُ تَكُن فِتْنَةٌ فِى الْأَرْضِ وَ فَسَادٌ كَبِيرٌ\r\nيعنى : و كسانى كه كفر ورزيده‌اند برخى از آنها هم اولياى برخى ديگرند . پس آنها هم در شئون اجتماعى و پيوندها و روابط مسلكى و آداب و رسوم گروهى با يكديگرند و نبايد آن روابط ميان شما و آنها پيدا شود . و « الّا تفعلوه » يعنى اگر آنچه را كه دستور داديم عملى\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nنكنيد ، در روى اين زمين فتنه و فساد بزرگى به وجود مىآيد . مراد از هاءِ لاتفعلوه دستوراتى است كه در دو آيهء سابق گذشت از لزوم ولايت و اتصال و ارتباط و توارث ميان مؤمنان با يكديگر ، و قطع روابط با مؤمنانى كه از آنها جدا شده ، در ميان كفّار زندگى مىكنند ، و قطع علايق با كفّار كه از هر دو آيه استفاده مىشود ، كه اگر مسلمين اينها را مراعات نكنند به وسيلهء اختلاط با كفّار به تدريج در عقايدشان ضعف پيدا مىشود و از آداب و رسوم آنها متأثّر مىگردند و توحيد و ايمان در دلشان به‌سستى مىگرايد و بازار عمل طبعاً بىرونق مىشود و در نتيجه ، كفّار بر كشورهاى اسلامى مسلّط مىگردند و گرفتارى امروز پيش مىآيد .\r\nوَالَّذِينَ آمَنُوا وَهَاجَرُوا وَجَاهَدُوا فِي سَبِيلِ اللّهِ وَالَّذِينَ آوَوا وَنَصَرُوا أُولئِكَ هُم‌ُالْمُؤْمِنُونَ حَقّاً لَهُم مَغْفِرَةٌ وَرِزْقٌ كَرِيمٌ « 74 » وَالَّذِينَ آمَنُوا مِن بَعْدُ وَهَاجَرُوا وَجَاهَدُوا مَعَكُمْ فَأُولئِكَ مِنكُمْ وأُولُوا الْأَرْحَامِ بَعْضُهُمْ أَوْلَى بِبَعْضٍ فِي كِتَابِ اللّهِ إِنَّ اللّهَ بِكُلِّ شَيْءٍ عَلِيمٌ « 75 »\r\nتفسير :\r\nوَالَّذِينَ آمَنُوا وَهَاجَرُوا وَجَاهَدُوا فِى سَبِيل‌ِاللَّهِ وَالَّذِينَ آوَوْا وَنَصَرُوا أُولئِكَ هُم‌ُالْمُؤْمِنُونَ حَقّاً لَهُم مَغْفِرَةٌ وَ رِزْقٌ كَرِيمٌ\r\nيعنى : و كسانى كه ايمان آوردند و هجرت كردند و در راه خدا جهاد نمودند ، و كسانى كه آنها را جا دادند و يارى كردند ، آنها هستند كه حقّاً مؤمن‌اند ؛ براى آنها بخشش از گناهان و روزى شايسته و پرارزشى است .\r\nتكرار اين آيه به لحاظ اختلاف محمول و حكمى است كه بر آن مترتب است ، زيرا محمول در آيهء سابق ترتيب حكم تشريعى خاص است و در اين آيه ذكر كمال ايمانشان در\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nدنيا و شمول مغفرت و روزى كريم در آخرت است . و ممكن است مفاد اين آيه حكم كلّىِ قليل‌المصداق باشد و مورد آيهء سابق از مصاديق آن باشد .\r\nوَالَّذِينَ آمَنُوا مِن بَعْدُ وَ هَاجَرُوا وَجَاهَدُوا مَعَكُمْ فَأُولئِكَ مِنكُمْ\r\nيعنى : و از اهل مكّه كسانى كه پس از هجرت شما ايمان آوردند و به‌سوى شما هجرت نمودند و همراه شما با دشمنان جنگيدند ، آنها هم از شمايند . يعنى مشمول احكام فردى و اجتماعى مسلمين و متّصف به شئون آنها و مأجور به مزايا و اجور آنها در دنيا و آخرت‌اند .\r\nوأُولُوا الْأَرْحَامِ بَعْضُهُمْ أَوْلَى بِبَعْضٍ فِى كِتَاب‌ِاللَّهِ إِنَّ اللَّهَ بِكُلِّ شَىْءٍ عَلِيمٌ\r\nيعنى : و خويشاوندان هر انسانى راجع به بردن ارث از يكديگر ، برخى از آنها به‌برخى ديگر در كتاب خداوند سزاوارترند . و اين كلام دلالت بر اصل تقدم برخى از ارحام بر برخى ديگر دارد ، ولى مصاديق مقدم و مؤخر در سورهء نساء آيات 11 و 12 و آيهء آخر ذكر شده است ، و در آيهء 6 احزاب قيدى دنبال اين جمله آمده يعنى : مِنَ الْمُؤْمِنِينَ وَالْمُهَاجِرِينَ و اين‌جا ذكر نشده . و مفاد جمله بدون قيد ، تقدم برخى از خويشان بر برخى ديگر است ، نظير آن كه فرزند بر برادر و برادر بر عمو مقدم است . و مفاد جمله با قيد تقدّم ارحام بر غير ارحام از مهاجران و انصار است . و به وسيلهء اين آيه توارث موقّت سياسى - اجتماعى كه ميان مهاجران و انصار در اوايل هجرت تشريع شده بود ، نسخ گرديد و عمرش پايان يافت . و خداوند به همه چيز داناست .\r\n* * *\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nسورهء توبه\r\nأعوذ باللَّه من النار ، و من شرّ الكفّار ، و من غضب الجبّار\r\nبَرَاءَةٌ مِنَ اللَّهِ وَرَسُولِهِ إِلَى الَّذِينَ عَاهَدْتُم مِنَ الْمُشْرِكِينَ « 1 » فَسِيحُوا فِي الْأَرْضِ أَرْبَعَةَ أَشْهُرٍ وَاعْلَمُوا أَنَّكُمْ غَيْرُ مُعْجِزِي اللَّهِ وَأَنَّ اللَّهَ مُخْزِي الْكَافِرِينَ « 2 » وَأَذَانٌ مِنَ اللَّهِ وَرَسُولِهِ إِلَى النَّاسِ يَوْمَ الْحَجِّ الْأَكْبَرِ أَنَّ اللَّهَ بَرِيءٌ مِنَ الْمُشْرِكِينَ وَرَسُولُهُ فَإِن تُبْتُمْ فَهُوَ خَيْرٌ لَكُمْ وَإِن تَوَلَّيْتُمْ فَاعْلَمُوا أَنَّكُمْ غَيْرُ مُعْجِزِي اللَّهِ وَبَشِّرِ الَّذِينَ كَفَرُوا بِعَذَابٍ أَلِيمٍ « 3 »\r\nلغت و اعراب :\r\nبراءَةٌ خبر مبتداى محذوف است به‌تقدير « هذه السورة » يا « هذه الآيات » . إلى الّذين به‌تقدير « واصلة » . ساحَ الماءُ - از باب ضَرَب - : جارى شد . سيحوا : به راحتى و آزادى سير\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nكنيد . مخزى : خوار و ذليل‌كننده .\r\n\r\n[ برائت از مشركان 
  ]\r\nتفسير :\r\nبَرَاءَةٌ مِنَ اللَّهِ وَ رَسُولِهِ إِلَى الَّذِينَ عَاهَدْتُم مِنَ الْمُشْرِكِينَ\r\nاين سورهء مباركه در اول شوال سال نهم هجرت نازل شده و مقدار ده آيه يا بيشتر از اوايل آن از جانب خدا و پيامبر به وسيلهء على بن ابى طالب عليه السلام به مكّه ارسال شده تا در دهم ذىحجة روز عيد قربان در ميان انبوه حجّاج آن سال كه آخرين سال اختلاط مشركان با مسلمين و اجتماع همه در حج خانهء خدا بود خوانده شود . خداوند مشركان را در اين آيات سه دسته كرده است :\r\n1 ) مشركان پيمان شكن كه با مسلمين قراردادهاى خود را نقض كرده‌اند .\r\n2 ) مشركانى كه با مسلمين قراردادى نبسته‌اند .\r\n3 ) مشركانى كه پيمان بسته و تا زمان ابلاغ اين حكم وفا كرده‌اند .\r\nو مراد از پيمان در اين‌جا معاهده‌هايى است نظير پيمان متاركهء جنگ با مسلمان‌ها ، يارى ندادن به دشمنان مسلمين در حال جنگ ، فروختن اسلحه به مسلمين به وقت درخواست ، نفروختن سلاح به دشمنان اسلام در حال جنگ ، ترك جاسوسى عليه مسلمان‌ها ، ترك آزار مسلمين و گروندگان . و ممكن است برخى از پيمان‌هاى تجارى را نيز شامل شود .\r\nو نيز دو كيفر شديد در اين آيات دربارهء مشركان جعل شده است :\r\n1 ) برائت و بيزارى خدا و رسولش از آنها در جوّى كه امنيّت براى اقليت‌ها بدون پناهندگى مشكل بود .\r\n2 ) توقيت و زمان‌بندى براى آنها كه اگر در آن مدت تسليم نشوند به مجرد تمام شدن اشهرحُرُم ، مهدورالدم خواهند بود . و بىترديد هر دو حكم دربارهء دستهء اول كه در آيهء اول آمده جارى است .\r\nمعناى آيه در خطاب به مسلمين جهان خاصه به حاجيان و حضّار صحراى منى در آن روز اين است : اين سوره با اين آيات كه خوانده مىشود برائت و بيزارى است از جانب\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nخدا و فرستادهء او به‌سوى كسانى از مشركان كه با آنها معاهده و قرارداد بسته‌ايد .\r\nمراد از بيزارى اعلام قطع روابط و سلب مصونيت و برداشتن امان و اعلام نقض همهء پيمان‌هاى نظامى ، امنيتى و تجارى است . و مراد از معاهدان در اين آيه ، مشركان پيمان‌شكن است به قرينهء آيهء چهارم آتى كه مشركان وفادار به پيمان استثنا شده‌اند .\r\nفَسِيحُوا فِى الْأَرْضِ أَرْبَعَةَ أَشْهُرٍ\r\nيعنى : پس اى مشركان ، در اين سرزمين چهار ماه آزادانه بگرديد . غرض اين است كه در اين مدت در حال ايمنى راجع به انتخاب مذهب در جستجوى حقيقت باشيد . توحيد را از شرك ، شريعت الهى و اصول و فروع آن را با معتقدات و آداب شرك و سنن جاهلى مقايسه كنيد و درست تشخيص دهيد و انتخاب احسن و اصلح نماييد .\r\nظاهر آيه اين است كه چهار ماه مهلت از زمان ابلاغ برائت است كه دهم ذىحجه بود ، پس چهار ماهِ مهلت ، در دهم ربيع الثانى سال بعد تمام مىشود . و برخى برآنند كه مبدأ چهار ماه از زمان نزول سورهء توبه است كه اول شوال بوده ، پس در اول ماه صفر از سال بعد پايان مىيابد . و قول اول ارجح است .\r\nوَاعْلَمُوا أَنَّكُمْ غَيْرُ مُعْجِزِى اللَّهِ وَأَنَّ اللَّهَ مُخْزِى الْكَافِرِينَ\r\nيعنى : و بدانيد كه شما عاجزكنندهء خداوند نيستيد . زيرا نه توان مقابلهء با او يا فرشتگان او را داريد كه ارادهء آنها را دفع كنيد ، و نه قدرت فرار و خروج از ملك خدا و سلطهء فرشتگان داريد كه از قلمرو قدرت و حكومتشان بيرون رويد . و بدانيد كه خدا خوار و رسوا كنندهء كافران است . يعنى مقتضاى قدرت و عدل و حكمتش از آغاز خلقت بشر تا حال چنين بوده است .\r\nوَأَذَانٌ مِنَ اللَّهِ وَرَسُولِهِ إِلَى النَّاسِ يَوْمَ الْحَجِّ الْأَكْبَرِ أَنَّ اللَّهَ بَرِىءٌ مِنَ الْمُشْرِكِينَ وَ رَسُولُهُ\r\nيعنى : و اين سوره يا اين آيات آگهى و اعلامى است از جانب خداوند به‌سوى مردم در روز حج بزرگ كه حتماً خدا و فرستادهء او از مشركان برى و بيزارند .\r\nمفاد آيهء اول ابلاغ برائت مستقيم به مشركان ، و مفاد اين آيه اعلام مردم به حكم برائت از مشركان است . و در آيهء اول توجيه تكليف به مشركان است كه اطاعت كنند ، و در اين آيه توجيه تكليف به مردم كه با مشركان برخورد خاص نمايند . و حج اكبر بودن آن سال بدين\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nلحاظ بود كه آخرين سال اشتراك مشركين با مسلمين در حج و اجتماعشان در آن محيط بوده . و ممكن است مراد از « حج اكبر » حج مقابل عمرهء مفرده باشد كه آن را « حج اصغر » گويند .\r\nفَإِن تُبْتُمْ فَهُوَ خَيْرٌ لَكُمْ وَإِن تَوَلَّيْتُمْ فَاعْلَمُوا أَنَّكُمْ غَيْرُ مُعْجِزِىاللَّهِ وَ بَشِّرِ الَّذِينَ كَفَرُوا بِعَذَابٍ أَلِيمٍ\r\nيعنى : پس اى مشركان ، اگر توبه كرديد ، يعنى محمد صلى الله عليه و آله و اسلام و قرآنش را پذيرفتيد براى شما بهتر است . و اگر روى برتافتيد پس بدانيد كه شما عاجز كنندهء خدا نيستيد . و اى پيامبر ، كافران را به عذاب دردناكى مژده ده .\r\nإِلَّا الَّذِينَ عَاهَدْتُمْ مِنَ الْمُشْرِكِينَ ثُمَّ لَمْ يَنقُصُوكُمْ شَيْئاً وَلَمْ يُظَاهِرُوا عَلَيْكُمْ أَحَداً فَأَتِمُّوا إِلَيْهِمْ عَهْدَهُمْ إِلَى مُدَّتِهِمْ إِنَّ اللَّهَ يُحِبُّ الْمُتَّقِينَ « 4 » فَإِذَا انسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدتُّمُوهُمْ وَخُذُوهُمْ وَاحْصُرُوهُمْ وَاقْعُدُوا لَهُمْ كُلَّ مَرْصَدٍ فَإِن تَابُوا وَأَقَامُوا الْصَّلَاةَ وَآتَوُا الزَّكَاةَ فَخَلُّوا سَبِيلَهُمْ إِنَّ اللَّهَ غَفُورٌ رَحِيمٌ « 5 » وَإِنْ أَحَدٌ مِنَ الْمُشْرِكِينَ اسْتَجَارَكَ فَأَجِرْهُ حَتَّى يَسْمَعَ كَلَامَ اللَّهِ ثُمَّ أَبْلِغْهُ مَأْمَنَهُ ذلِكَ بِأَنَّهُمْ قَوْمٌ لَايَعْلَمُونَ « 6 »\r\nلغت و اعراب :\r\nالَّا الذين استثناء است از الذين عاهدتم در آيهء اول . ظاهَرَهُ : يارى كرد او را . انسلخ الشىءُ :\r\nگذشت ، خارج شد . مرصد : كمين‌گاه . خلّوا سبيلهم : راهشان را باز كنيد ، كنايه از رهاكردن است . استجار زيداً و بزيد : پناه برد به او . أجارَهُ : پناه داد او را .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\n[ رعايت عهد و پيمان حتى با مشركان 
  ]\r\nتفسير :\r\nإِلَّا الَّذِينَ عَاهَدْتُمْ مِنَ الْمُشْرِكِينَ ثُمَّ لَمْ يَنقُصُوكُمْ شَيْئاً وَلَمْ يُظَاهِرُوا عَلَيْكُمْ أَحَداً فَأَتِمُّوا إِلَيْهِمْ عَهْدَهُمْ إِلى مُدَّتِهِمْ إِنَّ اللَّهَ يُحِبُّ الْمُتَّقِينَ\r\nيعنى : خدا و رسول از مشركان معاهَد بيزارند ، مگر كسانى كه با آنها پيمان بستيد سپس آنها از معاهداتشان با شما هيچ كم نگذاشتند . يعنى همهء شروط و كمّ و كيف پيمان‌ها را رعايت كردند ، و به ضرر شما هيچ كسى را يارى نكردند . پس به پيمان با آنها ، تا آخر مدت عمل كنيد . يعنى اگر مسلمين با آنها پيش از اعلان برائت پيمان ممتدى بسته باشند كه مثلًا پنج ماه هم پس از انقضاى چهارماه حرام باقى مىماند آنها را تا آخر آن مدت مهلت دهند ، زيرا خداوند پرهيزگاران را دوست دارد . يعنى حتى پرهيز از نقض عهد با مشركان و بت‌پرستان را كه به حكم انشايى محكوم به قتل و مصادرهء اموال‌اند .\r\nو بايد دانست كه ظاهر جملهء فَأَتِمُّوا إِلَيْهِمْ عَهْدَهُمْ اين است كه استثناى اين گروه ، تنها از حكم زمان‌بندى چهارماه است كه بايد تا آخر مدتشان مهلت داد ، ولى حكم برائت خدا و رسول شامل حال آنها هم هست چنان‌كه از آيهء بعد معلوم مىشود .\r\nفَإِذَا انسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدتُمُوهُمْ\r\nيعنى : پس چون ماه‌هاى حرام پايان يافت ، مشركان را هرجا يافتيد به‌قتل رسانيد .\r\nمراد از « اشهُر حُرُم » در اين‌جا چهارماه مهلت است كه تعرّض به آنها ممنوع شد ، و احتمال اين‌كه مراد اشهر حُرُمِ معروف باشد يعنى رجب ، ذىقعده ، ذىحجه و محرم كه جنگ در آنها در شرع اسلام حرام است - صحيح نيست . و عموم كلمهء « مشركين » در اين‌جا محفوظ است و شامل قسم اول يعنى معاهدان پيمان‌شكن و قسم دوم يعنى آنها كه پيمانى نبسته‌اند مىشود ، زيرا همه ، مورد برائت خدا و رسول‌خدايند هرچند حكم توقيت در آغاز ، در حقّ آنها جعل نشده است . و هم‌چنين شامل معاهدان وفادار است كه مدت پيمانشان پيش از چهارماه تمام مىشود . و حاصل آن كه : حكم مهدورالدم بودن مشركان و\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nلزوم قتل‌عام آنها شامل همهء اقسام است جز وفاداران به‌عهد در مازاد مدت پيمان از اشهر حرم .\r\n\r\n[ زمينه‌سازى ارتباط كفار با قرآن 
  ]\r\nوَخُذُوهُمْ وَاحْصُرُوهُمْ وَاقْعُدُوا لَهُمْ كُلَّ مَرْصَدٍ\r\nيعنى : بايد آنها را بگيريد و محاصره كنيد و در هر كمين‌گاهى براى شكار آنها بنشينيد .\r\nمراد اين است كه در هرجا يافتيد در حرم يا هر مسجد و مشهدى ، در ماه‌هاى حرام يا ايام ديگرى ، اگر نتوانيد بكشيد اسير و زندانى كنيد . و با عدم امكان ، از نظر غذا و مكان و امنيت در محاصره درآوريد . و با عدم امكان ، به هر نوع كمين‌كردن و ترور اقدام نماييد .\r\nفَإِن تَابُوا وَأَقَامُوا الصَّلَاةَ وَآتَوُا الزَّكَاةَ فَخَلُّوا سَبِيلَهُمْ إِنَّ اللَّهَ غَفُورٌ رَحِيمٌ\r\nيعنى : پس اگر توبه كردند و نماز را برپا داشتند و زكات دادند آنها را رها كنيد ، زيرا خداوند بسيار آمرزنده و مهربان است . اشاره به اين‌كه توبهء كفّار سبب آمرزش همهء گناهان و مُسقِط عقوبت‌هاى اخروى و اغلب عقوبت‌هاى دنيوى است ، و توضيح اين مطلب در ذيل آيهء إِن يَنْتَهُوا يُغْفَرْ لَهُمْ مَا قَدْ سَلَفَ [ انفال ، 38 
  ] با ذكر حديث مشهور « جَبّ » بيان شد .\r\nوَإِنْ أَحَدٌ مِنَ الْمُشْرِكِينَ اسْتَجَارَكَ فَأَجِرْهُ حَتَّى يَسْمَعَ كَلَامَ اللَّهِ ثُمَّ أَبْلِغْهُ مَأْمَنَهُ\r\nاين آيه در بيان حال مشركان پس از تمام شدن اشهر حرم و فعليت حكم مهدوريت خون آنهاست .\r\nمعناى آيه : و اگر يكى از مشركان از تو پناهندگى طلبيد ، يعنى درخواست كرد به‌حضورت برسد يا در راه جستجوى دين مدتى در امان باشد ، او را پناه ده تا كلام خدا را بشنود و از حقيقت دعوت و منطق و حجت و هدف رسالتت اطلاع يابد . سپس او را به جايگاهى كه محل امنش بود برسان . يعنى براى اين‌كه پس از بيرون آمدن از مأمن خود و قرار گرفتن در امان تو و پيش از رسيدن به همان‌جا اگر آسيبى به وى رسانى مكر و فريب و غدر محسوب مىشود .\r\nذلِكَ بِأَنَّهُمْ قَوْمٌ لَايَعْلَمُونَ\r\nو اين دستور به خاطر اين است كه آنها گروهى هستند كه نمىدانند . يعنى به‌حقيقت\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nدعوت و ماهيت دين و كتاب و هدف اصلى خلقت و غايت آنچه خدا آنها را بدان‌سو سوق مىدهد جاهل‌اند ، پس سزاوار است كه امانشان دهى تا در فرصت مناسب ، تحقيق لازم را به عمل آورند .\r\nكَيْفَ يَكُونُ لِلْمُشْرِكِينَ عَهْدٌ عِندَ اللَّهِ وَعِندَ رَسُولِهِ إِلَّا الَّذِينَ عَاهَدْتُمْ عِندَ الْمَسْجِدِ الْحَرَامِ فَمَا اسْتَقَامُوا لَكُمْ فَاسْتَقِيمُوا لَهُمْ إِنَّ اللَّهَ يُحِبُّ الْمُتَّقِينَ « 7 » كَيْفَ وَإِن يَظْهَرُوا عَلَيْكُمْ لَايَرْقُبُوا فِيكُمْ إِلّاً وَلَا ذِمَّةً يُرْضُونَكُم بِأَفْوَاهِهِمْ وَتَأْبَى قُلُوبُهُمْ وَأَكْثَرُهُمْ فَاسِقُونَ « 8 »\r\nلغت و اعراب :\r\nرقَبَه - از باب نَصَر - : حراست و رعايت نمود آن را . الّ : هر تعهد تكوينى و عقلايى و انشايى . ذمّه : هر حقّ لازم المراعاة كه تركش مذموم و توبيخ‌آور است . كيف إن يظهروا بدل است از كيف يكون در آيهء سابق . يرضونكم بأفواههم نسبت ارضا به دهان مَجاز است به‌تقدير « بكلام أفواههم » نظير جَرَى الميزاب .\r\nتفسير :\r\nكَيْفَ يَكُونُ لِلْمُشْرِكِينَ عَهْدٌ عِندَ اللَّهِ وَ عِندَ رَسُولِهِ\r\nاين آيه در تأكيد حكم سلب مصونيت از مشركان و اشاره به علت آن است ، و استفهام براى انكار و استبعاد وفاى آنها به پيمان است .\r\nمعناى آيه : چگونه مشركان را در نزد خدا و در نزد رسول او پيمانى تواند بود ؟\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nيعنى پيمانى كه احترام و وفايش لازم و نقضش حرام باشد ، يعنى اين كار شدنى نيست . مراد از مشركان در اين‌جا پيمان‌شكنان و مراد از مستثنى در جملهء آتى وفاداران است .\r\n\r\n[ عناد و سرسختى مشركان با مسلمانان و بالعكس 
  ]\r\nإِلَّا الَّذِينَ عَاهَدْتُمْ عِندَ الْمَسْجِدِالْحَرَامِ فَمَا اسْتَقَامُوا لَكُمْ فَاسْتَقِيمُوا لَهُمْ إِنَّ اللَّهَ يُحِبُّ الْمُتَّقِينَ\r\nيعنى : مگر كسانى از مشركان كه با آنها در نزد مسجدالحرام پيمان بستيد . مراد وفاداران به عهد است كه مصاديقشان در آن روز معاهده‌كنندگان در نزد مسجدالحرام بودند . پس مادامى كه در پيمان‌هايشان به نفع شما استقامت ورزند شما نيز به سود آنها استقامت ورزيد . يعنى هر چند از اشهر حرم تأخير بيفتد بازهم به پيمان وفادار بمانيد . زيرا خداوند پرهيزگاران را دوست دارد .\r\nو موقت كردن وفا در آيهء چهارم به انتهاى مدت عهدشان و در اين آيه به مدت وفاى آنها نتيجه مىدهد كه امهال آنها نزديك‌ترينِ دو زمان است : انتهاى مدت ، حصول تخلّف .\r\nكَيْفَ وَ إِن يَظْهَرُوا عَلَيْكُمْ لَايَرْقُبُوا فِيكُمْ إِلّاً وَلَا ذِمَّةً\r\nيعنى : چگونه پيمانشان محترم و لازم المراعات باشد ، در حالى كه اگر بر شما پيروز شوند دربارهء شما هيچ تعهّد و ذمّه‌اى را رعايت نمىكنند ؟ ! يعنى نه تعهّدات تكوينى و طبيعى مانند خويشاوندى كه آثار و شئون و حقوقى در ميان خويشاوندان ايجاب مىكند ، و نه اجتماعى مانند شئون قبيلگى و رسوم همجوارى ، و نه قراردادهاى انشايى مانند عهد و پيمان ، و نه ذمّه يعنى هر حقّ عقلايى و اجتماعى لازم‌الرعايه را كه تركش مذمت‌آور است .\r\nيُرْضُونَكُم بِأَفْوَاهِهِمْ وَ تَأْبَى قُلُوبُهُمْ وَ أَكْثَرُهُمْ فَاسِقُونَ\r\nيعنى : شما را با دهان‌هاشان و با سخنانشان راضى مىكنند در حالى كه دل‌هايشان ابا دارد . يعنى درونشان از مفاد كلماتشان يا از ايمان و تسليم واقعى امتناع دارد . و نسبت‌دادن خوشنودى مؤمنان به دهان آنها به لحاظ اين است كه كلامشان نشأت يافته از دهان است\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nنه از دل و تسليم درونى . و اكثرشان فاسق‌اند ، يعنى متمرّد و خارج از طاعت خدا و رسول‌اند . اشاره به اين‌كه اقليتى در ميان آنها هست كه چنين نيستند ولى آنها هم مغلوب اكثريت‌اند .\r\nاشْتَرَوْا بِآيَاتِ اللَّهِ ثَمَناً قَلِيلًا فَصَدُّوا عَن سَبِيلِهِ إِنَّهُمْ سَاءَ مَاكَانُوا يَعْمَلُونَ « 9 » لَايَرْقُبُونَ فِي مُؤْمِنٍ إِلّاً وَلَا ذِمَّةً وَأُولئِكَ هُمُ الْمُعْتَدُونَ « 10 » فَإِن تَابُوا وَأَقَامُوا الصَّلَاةَ وَآتَوُا الزَّكَاةَ فَإِخْوَانُكُمْ فِي الدِّينِ وَنُفَصِّلُ الآيَاتِ لِقَوْمٍ يَعْلَمُونَ « 11 »\r\nلغت و اعراب :\r\nاشتراء : خريدن ، فروختن ، استبدال ؛ يعنى دادن متاعى و گرفتن مالى . ثمن : بهاى بالفعل و بالقوّه ، يعنى مالى كه قابليت دارد بهاى چيزى باشد . صدَّ عن الشيء : اعراض كرد از آن ، و جلوگيرى نمود از آن .\r\nتفسير :\r\nاشْتَرَوْا بِآيَات‌ِاللَّهِ ثَمَناً قَلِيلًا\r\nاين آيه دربارهء مطلق كفّار است اعمّ از مشرك و اهل كتاب .\r\nيعنى : آنها به دادن آيات خداوند بهاى اندكى به دست آوردند . مراد اين است كه كفّار پس از عرضه شدن اسلام به آنها و قرار گرفتنشان در ميان انتخاب دين و كتاب ، و حفظ رياست و جاه و مال ، سعادت‌ها را با متاع دنيا مبادله كردند و گويى همه را فروختند و ثمن بخس دنيا را گرفتند .\r\nفَصَدُّوا عَن سَبِيلِهِ إِنَّهُمْ سَاءَ مَاكَانُوا يَعْمَلُونَ\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nيعنى : پس آنها در نتيجهء آن اشتراى خود ، از راه خداوند ، يعنى از دين و كتاب او اعراض كردند و ديگران را نيز كه عبارت از انبوه آيندگان مجامع انسانىاند جلوگيرى كردند . حقيقت اين است كه بسيار زشت است آنچه آنها عمل مىكردند .\r\nلَايَرْقُبُونَ فِى مُؤْمِنٍ إِلّاً وَلَا ذِمَّةً وَ أُولئِكَ هُمُ الْمُعْتَدُونَ\r\nيعنى : دربارهء هيچ مؤمنى حقّ خويشاوندى و معاهده‌اى را رعايت نمىكنند ، و آنها همان تجاوز پيشگان‌اند .\r\nفَإِن تَابُوا وَأَقَامُوا الصَّلَاةَ وَآتَوُا الزَّكَاةَ فَإِخْوَانُكُمْ فِى الدِّينِ\r\nيعنى : اگر بعد از اين از شرك و كفرشان توبه كردند و نماز را برپا داشتند و زكات پرداختند ، برادران دينى شما خواهند بود . مراد اين است كه اگر پس از توبه و ايمان ، فروع عملى اسلام را نيز به كار بندند ، كه در رأس احكام عبادى آن نماز ، و در رأس احكام اجتماعى آن زكات است .\r\nپس مراد از زكات در اين‌جا معناى اصطلاحى فقهى آن است كه در مدينه تشريع شد و عبارت است از ماليات خاص اسلامى كه از نُه چيز دريافت مىشود و در هشت مورد مصرف مىگردد . و ممكن است مراد ، زكات معروف مجامع عقلايى باشد ، يعنى بذل مقدارى از مال به ضعفا و مستمندان و در راه امور خيريه طبق غريزهء بشر دوستى و به اقتضاى طبع انسانى و نوع‌پرورى .\r\nوَنُفَصِّلُ الآيَاتِ لِقَوْمٍ يَعْلَمُونَ\r\nيعنى : و ما پيوسته آيات خود را براى گروهى كه مىدانند تفصيل مىدهيم . مراد ، آيات كتاب كريم است و تفصيل آن ، شرح و تفصيل احكام شريعت به وسيلهء آن است ، نظير احكام كفّار و بيان حال معاهَدان از پيمان شكنان و وفاداران ، و روش اسلام با آنها و حال آنها اگر اسلام آورند .\r\nو « يعلمون » در اين گونه موارد به‌معناى استعداد دانش يا تفكّر و تدبّر و تشخيص حق از باطل است . يعنى تفصيل احكام براى كسانى است كه استعداد فهم و درك دارند و يا اهل تدبر و تعقل‌اند .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nوَإِن نَكَثُوا أَيْمَانَهُم مِن بَعْدِ عَهْدِهِمْ وَطَعَنُوا فِي دِينِكُمْ فَقَاتِلُوا أَئِمَّةَ الْكُفْرِ إِنَّهُمْ لَاأَيْمَانَ لَهُمْ لَعَلَّهُمْ يَنتَهُونَ « 12 »\r\nلغت و اعراب :\r\nأيمان : جمع يمين ، سوگند ، و از اين كلمه مشتقّات زيادى است كه همه معناى سوگند را دارند ، مانند ايمَن اللَّه ، ايمُن اللَّه ، ايْمُ اللَّه ، ايم اللَّه ، من اللَّه ( با حركات سه‌گانه در ميم و نون ) تا 15 لغت .\r\nتفسير :\r\nوَإِن نَكَثُوا أَيْمَانَهُم مِن بَعْدِ عَهْدِهِمْ وَ طَعَنُوا فِى دِينِكُمْ\r\nاين آيه به قرينهء آن كه حكم مترتّب در آن « قاتلوهم » است نه « فاقتلوهم حيث وجدتموهم » ، دربارهء اهل كتاب از يهود و نصارا است كه همانند مشركان پيمان شكنى مىكردند . و مراد از « ايمان » سوگندهايى است كه براى تحكيم عهد و پيمان خورده‌اند . و مراد از « نقض ايمان » شكستن عهد مؤكّد به ايمان است .\r\nمعناى آيه : و اگر آنها سوگندهاى خود را پس از پيمانى كه با مسلمين بسته‌اند نقض نمايند ، و در دين شما طعنه زنند ، آن را علناً انكار كنند ، احكامش را به مسخره گيرند يا عملى ندانند ، كتاب دينى شما را سحر و افسانه خوانند و آورندهء آن را ساحر و كاذب گويند ؛\r\nفَقَاتِلُوا أَئِمَّةَ الْكُفْرِ إِنَّهُمْ لَاأَيْمَانَ لَهُمْ لَعَلَّهُمْ يَنتَهُونَ\r\nيعنى : پس با پيشوايان كفر بجنگيد . با آنها بجنگيد كه پيشوايان كفرند ، و آيندگان ، تابع آنها خواهند بود ؛ و اين جنگ به خاطر آن است كه آنها را هيچ سوگندى نيست ، يعنى هيچ وفايى به وعده و سوگندشان نيست . با آنها بجنگيد شايد باز ايستند .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nأَلَا تُقَاتِلُونَ قَوْماً نَكَثُوا أَيْمَانَهُمْ وَهَمُّوا بِإِخْرَاجِ الرَّسُولِ وَهُم بَدَءُوكُمْ أَوَّلَ مَرَّةٍ أَتَخْشَوْنَهُمْ فَاللَّهُ أَحَقُّ أَن تَخْشَوْهُ إِن كُنتُم مُؤْمِنِينَ « 13 » قَاتِلُوهُمْ يُعَذِّبْهُمُ اللَّهُ بِأَيْدِيكُمْ وَيُخْزِهِمْ وَيَنصُرْكُمْ عَلَيْهِمْ وَيَشْفِ صُدُورَ قَوْمٍ مُؤْمِنِينَ « 14 » وَيُذْهِبْ غَيْظَ قُلُوبِهِمْ وَيَتُوبُ اللَّهُ عَلَى مَن يَشَاءُ وَاللَّهُ عَلِيمٌ حَكِيمٌ « 15 »\r\nتفسير :\r\nأَلَا تُقَاتِلُونَ قَوْماً نَكَثُوا أَيْمَانَهُمْ وَهَمُّوا بِإِخْرَاجِ الرَّسُولِ وَهُم بَدَءُوكُمْ أَوَّلَ مَرَّةٍ\r\nاين آيه تا چهار آيهء بعد در ترغيب مؤمنان است بر جهاد با كفّار ، اعمّ از مشرك و اهل كتاب ، به خاطر جرم و خيانت‌هايى كه از آنها صادر شده بود و ادامه داشت . و نيز در بيان اين است كه اين جهاد ، آزمايش است و عاقبت نيك دارد .\r\nمعناى آيه در خطاب مسلمين و استفهام ترغيبى و ايجابى از آنها اين است : آيا با گروهى كه سوگندهاى خود را شكستند و تصميم گرفتند كه فرستادهء خدا را بيرون كنند نمىجنگيد ؟ در حالى كه آنها بودند كه نخستين بار بر ضد شما جنگ را آغاز كردند .\r\nمراد از اين قوم ، مشركان و اهل كتاب‌اند كه سه جنايت بزرگ از آنها صادر شد : اول شكستن پيمان‌ها و سوگندها كه مشركان در مكّه ، و يهود در مدينه انجام دادند . دوم تصميم مشركان مكّه به بيرون كردن پيامبر كه عملى شد ، و تصميم يهود به بيرون‌كردن او از مدينه كه ناموفق بود . سوم اين‌كه همهء خيانت‌ها از ناحيهء آنها شروع شد .\r\nأَتَخْشَوْنَهُمْ فَاللَّهُ أَحَقُّ أَن تَخْشَوْهُ إِن كُنتُم مُؤْمِنِينَ\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nآيا از آنها مىترسيد ؟ يعنى آيا جنگ و جهاد را از ترس آنها ترك مىكنيد ؟ در حالى كه خدا است كه سزاوارتر است از او بترسيد ، اگر شما مؤمن‌ايد .\r\nقَاتِلُوهُمْ يُعَذِّبْهُمُ اللَّهُ بِأَيْدِيكُمْ وَ يُخْزِهِمْ وَ يَنصُرْكُمْ عَلَيْهِمْ وَ يَشْفِ صُدُورَ قَوْمٍ مُؤْمِنِينَ\r\nيعنى : با آنها بجنگيد تا خدا به دستان شما ، و به زور بازوان شما ، آنها را عذاب كند ، و آنها را ذليل و خوار گرداند ، و شما را بر آنها يارى دهد يعنى پيروز نمايد ، و سينه‌هاى گروهى از مؤمنان را ( كه از مشركان زخم خورده بودند ) شفا بخشد ، يعنى همهء ناراحتىها و غصه‌ها و دقّ دل‌هايى را كه مؤمنان از زخم زبان‌ها و نيش قلم‌ها و آزارهاى آنها دارند زايل نمايد .\r\nوَيُذْهِبْ غَيْظَ قُلُوبِهِمْ وَ يَتُوبُ اللَّهُ عَلَى مَن يَشَاءُ وَاللَّهُ عَلِيمٌ حَكِيمٌ\r\nيعنى : و خشم و غضب دل‌هاى مؤمنان را از بين ببرد ، و خدا در اين ميان به هركس كه بخواهد و اراده كند عطف توجه نمايد و توبه‌اش را بپذيرد ، يعنى گناهان مسلمين را به خاطر جهادشان و گناهان كسانى از كفّار را كه پشيمان شوند ببخشد . گفته شده : فرق ميان شفاى سينه در آيهء قبل و ازالهء خشم در اين آيه اين است كه چون ابتدا دو مطلب ذكر شده ، يكى شكست و خوارى كفّار و ديگر يارى و پيروزى مسلمين ، شفاى سينه راجع به اوّل ، و زوال غيظ راجع به دوم است .\r\nو خداوند دانا و حكيم است ، دانشش همه چيز را فرا گرفته است ، و هيچ كارى انجام نمىدهد مگر آن كه در غايت اتقان و حكمت و عقلانيت است .\r\nأَمْ حَسِبْتُمْ أَن تُتْرَكُوا وَلَمَّا يَعْلَمِ اللَّهُ الَّذِينَ جَاهَدُوا مِنكُمْ وَلَمْ يَتَّخِذُوا مِن دُونِ اللَّهِ وَلَا رَسُولِهِ وَلَا الْمُؤْمِنِينَ وَلِيجَةً وَاللَّهُ خَبِيرٌ بِمَا تَعْمَلُونَ « 16 »\r\nلغت و اعراب :\r\nو لمّا يعلم به‌تقدير « و لمّا يظهر حال المجاهدين » ، ظاهرش نفى علم ، و مراد نفى معلوم است . و لم‌يتّخذوا عطف است به جاهدوا . وليجة : رفيق و دوست كه هميشه وارد خانه\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nمىشود ؛ و مفرد و جمع در آن يكسان است .\r\nتفسير :\r\nأَمْ حَسِبْتُمْ أَن تُتْرَكُوا وَلَمَّا يَعْلَم‌ِاللَّهُ الَّذِينَ جَاهَدُوا مِنكُمْ وَلَمْ يَتَّخِذُوا مِن دُونِ اللَّهِ وَلَا رَسُولِهِ وَلَا الْمُؤْمِنِينَ وَلِيجَةً\r\nاين آيه در مقام ذكر علتى ديگر براى جهاد است و آن آزمايش است . و خطاب به مؤمنان و خاصه كسانى است كه از جهاد ناخشنودند . و استفهام تنبيهى و توبيخى است .\r\nمعناى آيه : آيا گمان كرديد كه به حال خود رها مىشويد ؟ در حالى كه خدا هنوز به‌كسانى از شما كه جهاد كرده‌اند و غير از خدا و فرستادهء او و مؤمنان براى خود رفيق و صاحب اسرار اتخاذ نكرده‌اند ، علم پيدا نكرده است .\r\nيعنى هنوز حال چنين اشخاصى ظاهر و معلوم نگشته ؛ پس عدم علم ، كنايه از عدم ظهور معلوم است . و يا آن كه مراد اين است كه هنوز علم خدا تحقّق عينى و خارجى نيافته ، و گرنه علم خدا حادث نيست بلكه نسبت به همه چيز ، ازلى است .\r\nوَاللَّهُ خَبِيرٌ بِمَا تَعْمَلُونَ\r\nو خدا به آنچه به‌جا مىآوريد از عمل‌هاى قلبى و بدنى در خلوت و جلوت ، آگاه است .\r\nمَا كَانَ لِلْمُشْرِكِينَ أَن يَعْمُرُوا مَسَاجِدَ اللَّهِ شَاهِدِينَ عَلَى أَنْفُسِهِم بِالْكُفْرِ أُولئِكَ حَبِطَتْ أَعْمَالُهُمْ وَفِي النَّارِ هُمْ خَالِدُونَ « 17 » إِنَّمَا يَعْمُرُ مَسَاجِدَ اللَّهِ مَنْ آمَنَ بِاللَّهِ وَالْيَوْمِ الآخِرِ وَأَقَامَ الصَّلَاةَ وَآتَى الزَّكَاةَ وَلَمْ يَخْشَ إِلَّا اللَّهَ فَعَسَى أُولئِكَ أَن يَكُونُوا مِنَ الْمُهْتَدِينَ « 18 »\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\n[ حق رسيدگى به مساجد الهى با كيست ؟ 
  ]\r\nتفسير :\r\nمَا كَانَ لِلْمُشْرِكِينَ أَن يَعْمُرُوا مَسَاجِدَ اللَّهِ\r\nاين آيه تا شش آيهء بعد يا بيشتر ، مبيّن اين حقيقت است كه زنده و مؤثر و سودبخش بودن هر عمل خيرى مشروط است به اين‌كه از ايمان صاحبش و اعتقاد او به مبدأ و معاد ، نشأت يابد و اين عمل است كه سعادت آفرين ، و عامل آن داراى پاداش بىحد و جزاى بىحصر است .\r\nمعناى آيه : مشركان را نسزد ، يعنى عقلًا پسنديده و شرعاً صحيح و جايز نباشد كه مساجد و خانه‌هاى خدا را تعمير نمايند ، يعنى خرابىهاى آنها را ترميم كنند ، يا از نو بسازند ، يا در آنها حضور يابند و آنها را پرجمعيت كنند .\r\nشَاهِدِينَ عَلَى أَنْفُسِهِم بِالْكُفْرِ أُولئِكَ حَبِطَتْ أَعْمَالُهُمْ\r\nيعنى : در حالى كه برضد خود ، گواه كفر خويش‌اند . آنهايند كه همهء كارهاى خيرشان باطل و هدر است . اشاره به اين قاعدهء كلى ثابت در شريعت است كه توحيد و اعتقاد به‌مبدأ و معاد شرط ركنى صحت و قبول هر عمل خير است و بدون آن ، اعمال مكلّفان كَسَرَابٍ بِقِيعَةٍ [ نور ، 39 
  ] و كَرَمَادٍ اشْتَدَّتْ بِهِ الرِّيحُ [ ابراهيم ، 18 
  ] و هَبَاءً مَّنثُوراً [ فرقان ، 23 
  ] است چنان‌كه در آيات ديگر اين كتاب كريم بيان شده است .\r\nوَ فِى النَّارِ هُمْ خَالِدُونَ\r\nيعنى : و آنها در آخرت در ميان آتش دوزخ جاودانند .\r\nإِنَّمَا يَعْمُرُ مَسَاجِدَاللَّهِ مَنْ آمَنَ بِاللَّهِ وَالْيَوْمِ الآخِرِ وَأَقَامَ الصَّلَاةَ وَ آتَى الزَّكَاةَ وَلَمْ يَخْشَ إِلَّا اللَّهَ\r\nيعنى : جز اين نيست كه مسجدهاى خدا را كسى تعمير مىكند ( يعنى به تعمير ظاهرى حسّى مانند ترميم خرابىها ، تجديد بنا و احداث و ساخت ابتدايى ، يا به‌تعمير معنوى عقلانى نظير حضور انبوه و اقامهء نماز و طاعات ديگر ) كه به خداوند و روز واپسين ايمان آورده است ، و نماز برپا مىدارد ، و زكات مىپردازد ، و جز خدا از احدى نمىهراسد .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nفَعَسَى أُولئِكَ أَن يَكُونُوا مِنَ الْمُهْتَدِينَ\r\nيعنى : پس آنها هستند كه اميد مىرود كه از ره‌يافتگان باشند . ذكر هدايت مؤمنان با آن اوصاف ، با كلمهء « عسى » كه دلالت بر شك و ترديد دارد ، براى توبيخ كفّار و مشركان و قطع طمع آنهاست كه قطعاً از هدايت دورند و بايد در جستجوى آن باشند .\r\nأَجَعَلْتُمْ سِقَايَةَ الْحَاجِّ وَعِمَارَةَ الْمَسْجِدِ الْحَرَامِ كَمَنْ آمَنَ بِاللَّهِ وَالْيَوْمِ الآخِرِ وَجَاهَدَ فِي سَبِيلِ اللَّهِ لَايَسْتَوُونَ عِندَ اللَّهِ وَاللَّهُ لَايَهْدِي الْقَوْمَ الظَّالِمِينَ « 19 » الَّذِينَ آمَنُوا وَهَاجَرُوا وَجَاهَدَوا فِي سَبِيلِ اللَّهِ بِأَمْوَالِهِمْ وَأَنفُسِهِمْ أَعْظَمُ دَرَجَةً عِندَ اللَّهِ وَأُولئِكَ هُمُ الْفَائِزُونَ « 20 » يُبَشِّرُهُمْ رَبُّهُمْ بِرَحْمَةٍ مِنْهُ وَرِضْوَانٍ وَجَنَّاتٍ لَهُمْ فِيهَا نَعِيمٌ مُقِيمٌ « 21 » خَالِدِينَ فِيهَا أَبَداً إِنَّ اللَّهَ عِندَهُ أَجْرٌ عَظِيمٌ « 22 »\r\nلغت و اعراب :\r\nسقاه - از باب ضَرَب - : آب داد او را كه بنوشد . سقايه : مصدر است يعنى آب دادن ، و نيز محلّى كه در آن‌جا يا ظرفى كه با آن آب داده مىشود . كمن آمن مفعول دوم جعلتم به‌تقدير « كإيمان من آمن » ، و ممكن است سقايه به‌تقدير « أهل سقايه » و من آمن بدون تقدير باشد .\r\nنعيم : نعمت فراوان . مقيم : پايدار .\r\nتفسير :\r\nأَجَعَلْتُمْ سِقَايَةَ الْحَاجِّ وَعِمَارَةَ الْمَسْجِدِالْحَرَامِ كَمَنْ آمَنَ بِاللَّهِ وَالْيَوْمِ الآخِرِ وَ جَاهَدَ فِى سَبِيلِ اللَّهِ\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nاين آيه در خطابى به مشركان و با استفهام انكارى ، دربارهء اين است كه پيش از اسلام ، آب دادن به حاجيان خانهء خداوند در موسم حج و نيز تعمير خانهء خدا منصب سران برخى از مشركان بود و پس از اسلام نيز فىالجمله ادامه داشت . در به دو ظهور اسلام مشركان اين عمل را در مقابل اسلام مسلمين و جهادشان ذكر مىكردند و از فضايل خويش مىشمردند .\r\nمعناى آيه : آيا آب‌دادن به حاجيان و آبادسازى خانهء خدا را همانند ايمان و عمل كسى قرار داده‌ايد كه به خدا و روز واپسين ايمان آورده و در راه خدا جهاد كرده است ؟ !\r\n\r\n[ برترى جهادگران بر ساير اقشار 
  ]\r\nلَايَسْتَوُونَ عِندَاللَّهِ وَاللَّهُ لَايَهْدِى الْقَوْمَ الظَّالِمِينَ\r\nيعنى : هرگز اين كسان در نزد خداوند يكسان نيستند . مراد نفى مساوات ميان اهل سقايت و عمارت توأم با شرك ، و اهل ايمان خالص با جهاد عملى است ، يا به تعبير ديگر نفى مساوات ميان عمل خارجى بدون اعتقاد ، و اعتقاد خالص توأم با بهترين اعمال است .\r\nزيرا واضح است كه اعمال خير نشأت‌يافته از انگيزهء كفر و شرك ، باطل و هدر است ، پس مقايسه ميان باطل و حقّ است يا بين وجود و عدم .\r\nو خداوند گروه ظالمان را هدايت نمىكند ، يعنى كفّار را به حقيقت اين مطلب و بطلان مقايسه راهنمايى نمىكند .\r\nالَّذِينَ آمَنُوا وَ هَاجَرُوا وَ جَاهَدَوا فِى سَبِيل‌ِاللَّهِ بِأَمْوَالِهِمْ وَأَنفُسِهِمْ أَعْظَمُ دَرَجَةً عِندَاللَّهِ وَ أُولئِكَ هُمُ الْفَائِزُونَ\r\nاين آيات ، بيان حكم واقعى و قضاوت عقل و داورى شرع است پس از دعوى مساواتى كه مشركان كردند . يعنى : كسانى كه ايمان آورده‌اند و از وطن خويش هجرت كرده‌اند و با اموال و جان‌هايشان در راه خدا جهاد نموده‌اند ، پايه و منزلت بزرگترى در نزد خدا دارند ، و آنها هستند كه كامياب‌اند .\r\nيُبَشِّرُهُمْ رَبُّهُمْ بِرَحْمَةٍ مِنْهُ وَ رِضْوَانٍ وَجَنَّاتٍ لَهُمْ فِيهَا نَعِيمٌ مُقِيمٌ\r\nيعنى : خداوند آنها را در دنيا بشارت مىدهد به رحمتى از جانب خويش و خشنودى خود و به باغ‌ها و بهشت‌هايى كه آنها را در آن‌جا نعمت فراوان و پايدار است .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nخَالِدِينَ فِيهَا أَبَداً إِنَّ اللَّهَ عِندَهُ أَجْرٌ عَظِيمٌ\r\nيعنى : در حالى كه آنان در آن باغ‌ها و نعمت‌هاى پايدار براى هميشه جاودان‌اند ؛ حقيقت اين است كه خداوند در نزدش اجر و پاداشى بزرگ است .\r\n\r\n[ خدا و رسول مقدم بر همه كس و همه چيز انسان‌اند 
  ]\r\nيَا أَيُّهَا الَّذِينَ آمَنُوا لَاتَتَّخِذُوا آبَاءَكُمْ وَإِخْوَانَكُمْ أَوْلِيَاءَ إِنِ اسْتَحَبُّوا الْكُفْرَ عَلَى الْإِيمَانِ وَمَن يَتَوَلَّهُم مِنكُمْ فَأُولئِكَ هُمُ الظَّالِمُونَ « 23 » قُلْ إِن كَانَ آبَاؤُكُمْ وَأَبْنَاؤُكُمْ وَإِخْوَانُكُمْ وَأَزْوَاجُكُمْ وَعَشِيرَتُكُمْ وَأَمْوَالٌ اقْتَرَفْتُمُوهَا وَتِجَارَةٌ تَخْشَوْنَ كَسَادَهَا وَمَسَاكِنُ تَرْضَوْنَهَا أَحَبَّ إِلَيْكُم مِنَ اللَّهِ وَرَسُولِهِ وَجِهَادٍ فِي سَبِيلِهِ فَتَرَبَّصُوا حَتَّى يَأْتِيَ اللَّهُ بِأَمْرِهِ وَاللَّهُ لَا يَهْدِي الْقَوْمَ الْفَاسِقِينَ « 24 »\r\nلغت و اعراب :\r\nاستحبّه : آن را دوست داشت ، نيكو شمرد ، ترجيح داد . عشيره : ارحام انسان كه انسان به‌وسيلهء آنان از تنهايى درمىآيد و انبوه مىشود و گويى به كمال عدد كه ده باشد رسيده است . اقتراف : اكتساب ، گناه كردن . تربّص : انتظار .\r\nتفسير :\r\nيَا أَيُّهَا الَّذِينَ آمَنُوا لَاتَتَّخِذُوا آبَاءَكُمْ وَإِخْوَانَكُمْ أَوْلِيَاءَ إِنِ اسْتَحَبُّوا الْكُفْرَ عَلَى الْإِيمَانِ\r\nيعنى : اى كسانى كه ايمان آورده‌ايد ، هرگز پدرانتان و برادرانتان را دوست و يار و ياور\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nاتخاذ نكنيد اگر آنها كفر را بر ايمان ترجيح دادند ، يعنى كفر را انتخاب كردند و يا آن كه مسلمان‌اند ولى گرايش آنها به اخلاق و آداب و رسوم كفر بيش از اسلام است . و علت عدم ذكر اولاد و همسران در اين آيه اين است كه مراد از ولايت منفى در اين‌جا دوستى و رفاقتى است كه سبب اشراف آنها بر زندگى مسلمين و دخالتشان در امور اجتماعى و سياسى و نفوذشان در اسرار آنها باشد و چنين ولايتى از اولاد و همسران ، ساخته نيست ، خاصه در عصر نزول آيات .\r\nوَمَن يَتَوَلَّهُم مِنكُمْ فَأُولئِكَ هُمُ الظَّالِمُونَ\r\nيعنى : و كسانى از شما كه آنها را به دوستى و يار و ياورى بگيرند پس آنها هستند كه ستمكارند ، يعنى ستم به خويش و به مجتمع مسلمين و به احكام و قوانين الهى نموده‌اند .\r\nقُلْ إِن كَانَ آبَاؤُكُمْ وَأَبْنَاؤُكُمْ وَإِخْوَانُكُمْ وَأَزْوَاجُكُمْ وَعَشِيرَتُكُمْ وَأَمْوَالٌ اقْتَرَفْتُمُوهَا وَتِجَارَةٌ تَخْشَوْنَ كَسَادَهَا وَمَسَاكِنُ تَرْضَوْنَهَا أَحَبَّ إِلَيْكُم مِنَ اللَّهِ وَرَسُولِهِ وَجِهَادٍ فِى سَبِيلِهِ فَتَرَبَّصُوا حَتَّى يَأْتِىَ اللَّهُ بِأَمْرِهِ وَاللَّهُ لَا يَهْدِى الْقَوْمَ الْفَاسِقِينَ\r\nاين آيه دربارهء كسانى از مسلمين است كه پس از هجرت پيامبر اسلام و مسلمان‌ها از مكّه و طائف به‌سوى مدينه ، در ميان مشركان مانده بودند و به اختيار خود به زندگى با كفّار و ايجاد روابط گرم با آنها ادامه مىدادند و با توان سفر ، هجرت نمىكردند با اين‌كه هجرت بر آنها واجب بود .\r\nمعناى آيه : اى پيامبر به آنها بگو : اگر پدرانتان و پسرانتان و برادرانتان و همسرانتان و خويشانتان ، و اموالى كه آن را كسب كرده‌ايد و تجارتى كه از كساد بازار آن مىترسيد ، و مساكن و ساختمان‌هايى كه سكونت را در آنها دوست داريد ، براى شما از خداوند و فرستادهء او و جهاد در راه او محبوب‌تر و خوشايندتر است پس در همان‌جا درنگ كنيد و بمانيد تا خدا فرمان خود را بياورد ، يعنى صادر كند و تحقّق بخشد ، و خدا گروه فاسقان را هدايت نمىكند ، يعنى كسانى را كه از فرمان قطع علاقه از كفّار و هجرت به‌سوى عاصمهء نظام اسلامى خارج شده‌اند راهنمايى به‌سوى سعادت‌هاى بعدى نمىكند .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nلَقَدْ نَصَرَكُمُ اللَّهُ فِي مَوَاطِنَ كَثِيرَةٍوَيَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَضَاقَتْ عَلَيْكُمْ الْأَرْضُ بِمَا رَحُبَتْ ثُمَّ وَلَّيْتُم مُدْبِرِينَ « 25 » ثُمَّ أَنْزَلَ اللَّهُ سَكِينَتَهُ عَلَى رَسُولِهِ وَعَلَى الْمُؤْمِنِينَ وَأَنْزَلَ جُنُوداً لَمْ تَرَوْهَا وَعَذَّبَ الَّذِينَ كَفَرُوا وَذلِكَ جَزَاءُ الْكَافِرِينَ « 26 » ثُمَّ يَتُوبُ اللَّهُ مِن بَعْدِ ذلِكَ عَلَى مَن يَشَاءُ وَاللَّهُ غَفُورٌ رَحِيمٌ « 27 »\r\nلغت و اعراب :\r\nمواطن : جمع موطن ، موقف و جايگاه . حُنَين اسم وادى وسيعى است ميان مكّه و طائف كه جنگ حنين در آن‌جا اتفاق افتاد . أغنى عنه : كفايت كرد از آن . رحب المكانُ - از باب شَرُف - و عَلِم - : وسيع شد .\r\nتفسير :\r\nلَقَدْ نَصَرَكُمُ اللَّهُ فِى مَوَاطِنَ كَثِيرَةٍ\r\nاين آيه و آيهء بعد اشاره به جنگ حُنَين است كه ميان مسلمين تحت رهبرى پيامبر اسلام و قبيلهء هوازن و ثقيف واقع شد ، زيرا پيامبر اسلام با ده‌هزار لشكر كه براى فتح مكّه آمده بود با افزودن دوهزار سرباز ديگر كه سپاهى انبوه را تشكيل مىداد به‌سوى وادى حنين براى جنگ با دو قبيلهء هوازن و ثقيف حركت كردند . در آغاز در وادى حنين با سپاهيان قبيلهء هوازن كه چهارهزار نفر بودند روبه‌رو شدند و پس از فرار عدّه كثيرى از مسلمانان كه سبب شكست خوردن سختى شد دوباره به يارى خدا و بازگشت فراريان ،\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nحمله بردند و پيروز شدند و از اموال و اسيران جنگى مقدارى كه در حدّ و حصر نمىگنجيد به دست آوردند .\r\nمعناى آيه : حقيقت اين است كه خدا شما را در مواضع زيادى يارى كرده ( يعنى در مكّه در مقابل مكرها و توطئه‌ها و هجمه‌هاى مشركان قريش و در مدينه در جنگ بدر و احد و غيره ) .\r\nوَيَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَم‌ْتُغْنِ عَنْكُمْ شَيْئاً وَ ضَاقَتْ عَلَيْكُمُ الْأَرْضُ بِمَا رَحُبَتْ ثُمَّ وَلَّيْتُم مُدْبِرِينَ\r\nيعنى : و نيز در روز حنين آن‌گاه كه زيادىِ نفوستان شما را خودبين و مغرور ساخت و در نتيجه ، هيچ چيزى را از شما تأمين نكرد و شرى را از شما دفع ننمود ، و آن سرزمين يعنى وادى حنين با آن وسعتش بر شما تنگ گرديد ، سپس روى از دشمن برتافتيد و پشت به دشمن پا به فرار گذاشتيد .\r\nبايد دانست كه طبق تواريخ ، سپاهيان اسلام را عُجب و غرور چيره شد و اعتماد به‌مسبّب‌الاسباب به‌مشاهدهء ظاهر سبب ، كاسته گرديد و در آغاز ، شكست سختى خوردند . و محتمل است جهت ديگرى هم در بين بوده و آن دوهزار سرباز كه از آزادشدگان فتح مكّه بودند در اين جنگ ، نفاق نشان دادند و ابتدا از مقابل هوازن فرار كردند تا به شكست مسلمين انجاميد .\r\nثُمَّ أَنْزَلَ اللَّهُ سَكِينَتَهُ عَلَى رَسُولِهِ وَعَلَى الْمُؤْمِنِينَ وَأَنْزَلَ جُنُوداً لَم‌ْتَرَوْهَا وَ عَذَّبَ الَّذِينَ كَفَرُوا وَ ذلِكَ جَزَاءُ الْكَافِرِينَ\r\nپس از شكست ابتدايى مسلمين و فرار همه و ماندن پيامبر اسلام در حلقهء حمايت عمويش عباس كه لجام استرش را گرفته بود و على بن ابى طالب عليه السلام و نَوفل و ربيعه و ابوسفيان فرزندان حارث بن عبدالمطلب كه دور شمع وجودش پروانه‌وار مىچرخيدند و اندكى ديگر از يارانش ، به عباس كه صاحب صداى بلند و رسايى بود دستور داد بر تپه‌اى ايستاده ، منهزمان سپاه را به‌سوى آن حضرت بخواند ، و خود نيز متوسل به عالم غيب شد و فرشتگانى را از حق به يارى طلبيد . مهاجران و انصار از فرار خويش پشيمان شدند و بازگشتند و سپاه اسلام تشكّل تازه‌اى يافت و فرشتگانى به صورت آدميان سفيد چهره در نظر كفّار مجسّم شدند و به كفّار صيحه زدند كه : قباحت بر شما و زشت باد صورت‌هاى شما .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nمعناى آيه : سپس خداوند ، طمأنينه و آرامشى خاص از جانب خود بر رسول خويش و بر مؤمنان نازل نمود ، و جنود و سپاهيانى كه شما آنها را نمىديديد فرو فرستاد ، و كافران را عذاب نمود ( و عذابشان اين بود كه دسته‌اى كشته و عدّه‌اى اسير و گروهى فرارى و بقيه با خوارى و ذلّت و مال و فرزند و عائله از دست داده به‌مقرّ خود بازگشتند ) و اين است كيفر كافران .\r\n\r\n[ جنگ حُنَين 
  ]\r\nثُمَّ يَتُوبُ اللَّهُ مِن بَعْدِ ذلِكَ عَلَى مَن يَشَاءُ وَاللَّهُ غَفُورٌ رَحِيمٌ\r\nيعنى : سپس بعد از آن خدا به هر كه بخواهد عطف توجه مىكند ، پس از حادثهء حنين و شكست كفّار و پيروزى مسلمين و خاتمهء جنگ . و خداوند از هركه بخواهد از فراريان مسلمين كه پشيمان شدند و فراريان كفّار كه ايمان آوردند ، توبه مىپذيرد و به‌آنان عطف توجه مىكند ، و خدا بسيار آمرزنده و مهربان است .\r\nيَا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلَا يَقْرَبُوا الْمَسْجِدَ الْحَرَامَ بَعْدَ عَامِهِمْ هذَا وَإِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِن فَضْلِهِ إِن شَاءَ إِنَّ اللَّهَ عَلِيمٌ حَكِيمٌ « 28 » قَاتِلُوا الَّذِينَ لَايُؤْمِنُونَ بِاللَّهِ وَلَا بِالْيَوْمِ الآخِرِ وَلَايُحَرِّمُونَ مَاحَرَّمَ اللَّهُ وَرَسُولُهُ وَلَا يَدِينُونَ دِينَ الْحَقِّ مِنَ الَّذِينَ أُوتُوا الْكِتَابَ حَتَّى يُعْطُوا الْجِزْيَةَ عَن يَدٍ وَهُمْ صَاغِرُونَ « 29 »\r\nلغت و اعراب :\r\nنَجَس - به فتح جيم - مصدر است يعنى پليدى ؛ و در اين‌جا به معناى صفت استعمال شده است يعنى پليد . و آن بر دو قسم است : حسّى مانند پليدى بول و غائط انسان و پليدى\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nسگ و خوك ، و معنوى نظير پليدى كفر و شرك و قمار و ربا و نحو آنها . و در اصطلاح فقه غالباً در معناى اول استعمال مىشود . عال الرجلُ عيلةً - از باب ضَرَب - : فقير و مستمند شد . دان الشيءَ و بالشيء : آن را براى خود ، دين اتخاذ كرد . جزية ، آنچه از كفّار به عنوان ماليات گرفته مىشود . يد : دست ، نعمت ، قدرت .\r\n\r\n[ نجاست مشركان 
  ]\r\nتفسير :\r\nيَا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلَا يَقْرَبُوا الْمَسْجِدَ الْحَرَامَ بَعْدَ عَامِهِمْ هذَا\r\nاين آيه تتمهء احكام مشركان است كه در آغاز سوره ذكر شد ، و مُفادش جعل و تشريع حكم نجاست و حرمت دربارهء آنهاست نه به معناى نجاست به اصطلاح فقهى كه از آثارش نجس شدن ملاقى آن با رطوبت است ، بلكه به معناى پليدى مطلق كه موضوع احكام كفّار است ، به اضافهء مهدورالدم بودن آنها .\r\nمعناى آيه : اى كسانى كه ايمان آورده‌ايد ، جز اين نيست كه مشركان نجس و پليدند ، پس هرگز نبايد پس از امسال به مسجدالحرام نزديك شوند ، يعنى نبايد داخل آن گردند . و مراد از سالِ اشاره شده ، سال پس از تمام شدن سالى است كه سورهء برائت نازل شد ، يعنى محرّم آينده .\r\nوَإِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِن فَضْلِهِ إِن شَاءَ إِنَّ اللَّهَ عَلِيمٌ حَكِيمٌ\r\nيعنى : و اگر از فقر و تنگدستى بيم داشتيد ، پس به زودى خداوند شما را اگر بخواهد از فضل خويش بىنياز مىكند . اين كلام براى رفع توهّم اين است كه چون مشركان در تجارت و اقتصاد آنها دخالت داشتند و حكم پليدى و قطع رابطه با آنها سبب كساد بازار و تنگدستى آنها مىشد ، خداوند وعدهء تفضّل داد . زيرا خدا دانا و حكيم است ، يعنى دانا به امور زندگى و مصالح آنها ، و حكيم در ادارهء آن است .\r\nقَاتِلُوا الَّذِينَ لَايُؤْمِنُونَ بِاللَّهِ وَلَا بِالْيَوْمِ الآخِرِ\r\nدر اين آيه اهل كتاب به دو قسم تقسيم شده‌اند ، قسم اول محكوم به حكم وجوب قتال قرار گرفته ، و قسم دوم در آيه ذكر نشده و آنها همان اهل كتاب واقعى هستند كه دو كتاب يعنى كتاب خودشان و قرآن را پذيرفته و معتقد شده‌اند ، يعنى علماى حقيقى\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nدو طايفه كه از زمان نزول دين و كتابشان تا زمان نسخ آن معتقد و عامل بوده‌اند و عدّه‌اى از آنها در زمان نزول قرآن به پيامبر اسلام ايمان آورده و در ميان اهل كتاب در اقليت كامل بودند .\r\nمعناى آيه : اى مسلمين ، با آنان كه به خدا و به روز واپسين ايمان نمىآورند يعنى از اهل كتاب ، بايد بجنگيد .\r\nبايد دانست كه وجه اين نسبت كه اهل كتاب به خدا ايمان نمىآورند با اين‌كه آنها به خدا معتقد بودند اين است كه خداى مجسم اهل تورات كه داراى فرزندى مانند عُزَير باشد خدا نيست ، و خداى حلول كرده در عيسى يا خداى سه‌گانهء تقطيع شده به‌سه قسمت آسمانى و زمينى ، يا خداى داراى فرزندى به نام مسيح خدا نيست .\r\nپس آنها به خداى واقعى ايمان نياورده‌اند . و نيز روز جزا و پاداشى كه بهشت آن در اختيار يهود و نصارا و در انحصار آنها باشد و احدى را جز آنان به آن‌جا راه نباشد آخرت حقيقى نيست .\r\n\r\n[ كافران ذمّى و جزيه 
  ]\r\nوَلَايُحَرِّمُونَ مَاحَرَّمَ اللَّهُ وَ رَسُولُهُ وَلَا يَدِينُونَ دِينَ الْحَقِّ مِنَ الَّذِينَ أُوتُوا الْكِتَابَ\r\nيعنى : و نيز با كسانى از آنان كه كتاب آسمانى به آنها داده شده ولى حرام خدا و رسول او را حرام نمىكنند و دين حق را براى خود دين اتخاذ نمىنمايند بجنگيد .\r\nمراد از آنچه خدا و رسول او حرام كرده امورى است كه در تورات و انجيل و قرآن حكم حرمت آنها نوشته شده نظير ميته ، گوشت خوك ، شراب ، ربا و غيره . و مراد از دين حق دينى است كه به‌وسيلهء پيامبر اسلام محمد صلى الله عليه و آله به جامعهء بشرى ابلاغ شده است و آن دين حنيف اسلام و شريعت دائمى احمدى است كه ناسخ همهء شرايع گذشته و دين ابدى الهى است .\r\nحَتَّى يُعْطُوا الْجِزْيَةَ عَن يَدٍ وَهُمْ صَاغِرُونَ\r\nيعنى : با آنها قتال كنيد و بجنگيد تا آن كه جزيه را به دست خويش در كمال تسليم و ذلّت بپردازند . « 1 » مراد از « جزيه » ماليات اسلامى است كه ولىّ امر مسلمين به حساب نفوس\r\n\r\n\r\n","description":"","footnote":"\r\n( 1 ) . برخى از مفسران فرموده‌اند مراد از « صاغرون » تسليم و تن‌دادن به قانون اسلام و حكومت اسلامى است نه اينكه با ذلّت‌و حقارت بپردازند .\r\n","page_name":" 262 ","page_number":262},
  {"content":"\r\n\r\nيا اراضى يا اموال ، بر آنها مىبندد . و « عن يدٍ » يعنى از موضع توان و قدرت مسلمين ، يا از محلّ غنى و بىنيازى كفّار كه از فقرا و مستمندانشان نگيرند ، يا آن كه خود به دست خويش و بلاواسطه بپردازند ، و فرستادن كافى نيست .\r\nوَقَالَتِ الْيَهُودُ عُزَيْرٌ ابْنُ اللَّهِ وَقَالَتِ النَّصَارَى الْمَسِيحُ ابْنُ اللَّهِ ذلِكَ قَوْلُهُمْ بِأَفْوَاهِهِمْ يُضَاهِئُونَ قَوْلَ الَّذِينَ كَفَرُوا مِن قَبْلُ قَاتَلَهُمُ اللَّهُ أَنَّى يُؤْفَكُونَ « 30 » اتَّخَذُوا أَحْبَارَهُمْ وَرُهْبَانَهُمْ أَرْبَاباً مِن دُونِ اللَّهِ وَالْمَسِيحَ ابْنَ مَرْيَمَ وَمَا أُمِرُوا إِلَّا لِيَعْبُدُوا إِلهاً وَاحِداً لَاإِلهَ إِلَّا هُوَ سُبْحَانَهُ عَمَّا يُشْرِكُونَ « 31 »\r\nلغت و اعراب :\r\nعُزَير اسم عبرى است ، اصلش عِزرا بوده و در تعريب ، عُزَير شده ، مانند يسوع سريانى كه عيسى شده ، لكن منصرف است براى خفّت . ضَهِيَ زيداً - از باب عَلِم - و ضاهاه : شبيه او شد . احبار : جمع حبر به فتح و كسر ، عالم ، رئيس دينى ، و غالباً در علماى يهود استعمال مىشود . رهبان : جمع راهب ، خدا ترس ، و غالباً در عُبّاد نصارا استعمال مىشود . والمسيح عطف است به احبار . أنّى : كيف ، و إلى أين . أفَكَه عن رأيه - از باب ضَرَب - : او را از رأيش منصرف كرد .\r\nتفسير :\r\nوَقَالَتِ الْيَهُودُ عُزَيْرٌ ابْنُ اللَّهِ وَقَالَتِ النَّصَارَى الْمَسِيحُ ابْنُ اللَّهِ ذلِكَ قَوْلُهُمْ بِأَفْوَاهِهِمْ يُضَاهِئُونَ\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nقَوْلَ الَّذِينَ كَفَرُوا مِن قَبْلُ\r\nعُزَير مذكور در اين آيه فرزند شرحيا و از پيامبران زمان خود بوده است . و چون به‌كيفر طغيان بنىاسرائيل ، خداوند نسخه‌هاى تورات را از ميان مردم برداشت و محفوظات آن را از دل‌هاى آنها زدود ، پس از مدتى به درخواست و دعاى عزير همهء تورات بر دلش الهام شد و او آن را از حفظ براى مردم تلاوت نمود و از اين رو عدّه‌اى او را فرزند خدا خواندند .\r\nولى روشن نيست كه اعتقاد آنها دربارهء وى همان اعتقاد نصارا دربارهء مسيح است ، يعنى وحدت و عينيت اللَّه با عزير ، يا حلول واجب در ممكن يا تثليث ، و يا آن كه او را به عنوان تعظيم و تشريف فرزند خدا خوانده‌اند .\r\nمعناى آيه : و طايفهء يهود گفتند : عزير پسر خداست ، و طايفهء نصارا گفتند : مسيح ، پسر خداست . اين سخن ، گفتار آنها به زبانشان است ، يعنى گفتارى نيست كه مبنى بر تدبّر و تحقيق باشد ، بلكه بىدليل و باطل است . اين‌ها در گفتارشان با گفتار كسانى همانندى دارند كه از پيش ، كفر ورزيدند . مراد ، مشركان گذشته از عصر نوح تا زمان اسلام است . و ظاهر تشبيه اين است كه آنها نيز فرزندانى براى خدا قائل بودند مانند كسانى كه فرشتگان را دختران خدا مىپنداشتند . و نقل مىشود كه وثنيّون قديم برخى از بت‌ها را خدا پدر خدا ، و برخى را خدا پسر خدا ، و برخى ديگر را الهه مادر خدا و الهه همسر خدا مىناميدند .\r\n\r\n[ شرك پيامبرپرستى و عالِم‌پرستى 
  ]\r\nقَاتَلَهُمُ اللَّهُ أَنَّى يُؤْفَكُونَ\r\nيعنى : خداوند آنها را بكشد ، چگونه و به كجا بازگردانده مىشوند ؟ يعنى از حق به‌سوى باطل ، از توحيد به‌سوى شرك و از شريعت الهى به‌سوى هواهاى نفسانى و وساوس شيطانى بازگردانده مىشوند .\r\nاتَّخَذُوا أَحْبَارَهُمْ وَ رُهْبَانَهُمْ أَرْبَاباً مِن دُونِ اللَّهِ وَالْمَسِيحَ ابْنَ مَرْيَمَ\r\nيعنى : اهل كتاب ، علماى تورات و انجيل و عابدان صومعه و كليسا را براى خود ارباب و خدايانى به جز خدا و به جاى او اتخاذ نمودند و مسيح پسر مريم را نيز براى خود به‌ربوبيت گرفتند .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nبايد دانست كه از جدا كردن مسيح از احبار و رهبان برمىآيد كه نحوهء اتخاذ ربوبيت او مغاير با ربوبيت احبار و رهبان است ، زيرا اهل كتاب ، علما و عبّاد خود را به‌ربوبيت و خدايى نگرفته بودند . پس مراد از ربوبيت نسبت به آنها اطاعت كردن بدون قيد و شرط و بدون تطبيق با تورات و انجيل است كه سخنان آنها را در اصول و فروع همانند وحى مُنزَل اطاعت مىكردند ، و اين طرز از اطاعت مخصوص خداست . ولى عيسى فرزند مريم را حقيقتاً به الوهيت و ربوبيت گرفته بودند . و اين‌كه در اين‌جا عُزَير همراه مسيح ذكر نشده مؤيّد اين است كه او را خدا نمىدانستند بلكه به بنوّت تشريفى قائل بودند و عملًا با او مانند احبار و رهبان معامله مىكردند .\r\nوَمَا أُمِرُوا إِلَّا لِيَعْبُدُوا إِلهاً وَاحِداً لَاإِلهَ إِلَّا هُوَ سُبْحَانَهُ عَمَّا يُشْرِكُونَ\r\nيعنى : آنها رفتارشان آن بود در حالى كه مأمور نبودند مگر به اين‌كه خدايى واحد و يگانه را كه جز او در عالم وجود معبود به حقّى نيست بپرستند . منزّه است خداى واحد از آنچه آن را شريك و همتاى او مىپندارند .\r\nيُرِيدُونَ أَن يُطْفِئُوا نُورَ اللَّهِ بِأَفْوَاهِهِمْ وَيَأْبَى اللَّهُ إِلَّا أَن يُتِمَّ نُورَهُ وَلَوْ كَرِهَ الْكَافِرُونَ « 32 » هُوَ الَّذِي أَرْسَلَ رَسُولَهُ بِالْهُدَى وَدِينِ الْحَقِّ لِيُظْهِرَهُ عَلَى الدِّينِ كُلِّهِ وَلَوْ كَرِهَ الْمُشْرِكُونَ « 33 »\r\nلغت و اعراب :\r\nاطفاء : خاموش‌كردن آتش يا هر روشنى ديگر . بالهدى باء براى مصاحبت است .\r\nليظهره به‌تقدير « لأن يظهره » متعلّق است به أرسل ، و ضمير مفعول آن راجع است به دين يا به رسول .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\n[ اسلام دين غالب جهان 
  ]\r\nتفسير :\r\nيُرِيدُونَ أَن يُطْفِئُوا نُورَ اللَّهِ بِأَفْوَاهِهِمْ\r\nيعنى : آنها مىخواهند نور خدا را با دهان‌هاى خود خاموش نمايند . قصد دارند دلايل روشن توحيد و رسالت را كه پيامبر اسلام در برابر آنها و همهء جهانيان برپا كرده و همانند نور در نزد عقلا و اهل انديشه و تدبّر روشن است به سخنانشان كه نشأت‌يافته از دهان است و ريشه در عقل و منطق و برهان ندارد ، باطل سازند .\r\nوَ يَأْبَى اللَّهُ إِلَّا أَن يُتِمَّ نُورَهُ وَلَوْ كَرِهَ الْكَافِرُونَ\r\nيعنى : ولى خدا نمىگذارد و ابا و امتناع دارد جز از اين كه نور خود را به اتمام رساند هرچند كافران خوش ندارند . يعنى خدا اراده نموده دين و شريعت اسلام را به‌وسيلهء پيامبر خود در آغاز در محيط دعوت او با دفع هر مخالف و سركوب هر مانع ، پىريزى و تثبيت نمايد و به تدريج رشد دهد تا آن روز كه ارادهء جدّىاش تعلّق گيرد جهان را يكسره زير پوشش آن درآورد و طغيان‌گران را نابود سازد و حكومت روى زمين را از آنِ صالحان و اولياى خود قرار دهد .\r\nهُوَ الَّذِى أَرْسَلَ رَسُولَهُ بِالْهُدَى وَ دِين‌ِالْحَقِّ لِيُظْهِرَهُ عَلَى الدِّينِ كُلِّهِ وَلَوْ كَرِهَ الْمُشْرِكُونَ\r\nيعنى : او كسى است كه پيامبر خود را همراه هدايت و دين حق فرستاد تا آن را بر هر دين پيروز گرداند هر چند مشركان خوش ندارند .\r\nاين آيه به منزلهء شرح و بيان از جملهء « يتمّ نوره » در آيهء سابق است ، و مراد از « هدايت » قرآن است كه سراپا هدايت و وسيلهء رهنمايى و رهيابى جهانيان است . و مراد از « دين حق » شريعت اسلام است . و تعليل « ليظهره » مفيد اين است كه فرستادن پيامبر يا دين اسلام بدين منظور است كه آن را بر هر آنچه « دين » ناميده مىشود پيروز سازد ، خواه دين حقيقى و شريعت الهى باشد كه عصرش منقرض شده مانند يهوديت و نصرانيت پس از بعثت محمّد صلى الله عليه و آله و يا ساختهء دست بشر باشد . و پيروزى اسلام بر آنها پيش از ظهور مهدى موعود عليه السلام به منطق و برهان است ، و پس از ظهور او به‌براندازى تكوينى و نابودسازى همهء آثار .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\n[ عالمان پول پرست 
  ]\r\nيَاأَيُّهَا الَّذِينَ آمَنُوا إِنَّ كَثِيراً مِنَ الْأَحْبَارِ وَالرُّهْبَانِ لَيَأْكُلُونَ أَمْوَالَ النَّاسِ بِالْبَاطِلِ وَيَصُدُّونَ عَن سَبِيلِ اللَّهِ وَالَّذِينَ يَكْنِزُونَ الذَّهَبَ وَالْفِضَّةَ وَلَا يُنفِقُونَهَا فِي سَبِيلِ اللَّهِ فَبَشِّرْهُمْ بِعَذَابٍ أَلِيمٍ « 34 » يَوْمَ يُحْمَى عَلَيْهَا فِي نَارِ جَهَنَّمَ فَتُكْوَى بِهَا جِبَاهُهُمْ وَجُنُوبُهُمْ وَظُهُورُهُمْ هذَا مَا كَنَزْتُمْ لأَنْفُسِكُمْ فَذُوقُوا مَاكُنْتُمْ تَكْنِزُونَ « 35 »\r\nلغت و اعراب :\r\nكَنَزَ المالَ - از باب ضَرَب - : جمع نمود و انباشته كرد مال را . ذهب : طلا ، و مذكر و مؤنث در آن يكسان است . الذين يكنزون عطف است به كثيراً . ضماير مؤنث ينفقونها و عليها و بها راجع‌اند به كلّ واحدة من الذهب والفضة . يوم يحمى متعلّق است به عذاب . أحمى الحديد و أحمى عليه : به شدت داغ كرد آن را . كَوى جلده - از باب ضَرَب - : سوزانيد پوست او را به‌وسيلهء يك چيز داغ . هذا اشاره به عذاب است به‌تقدير « يقال لهم هذا » . ماكنزتم ، « ما » مصدريه است به‌تقدير « جزاء كنزكم » .\r\nتفسير :\r\nيَاأَيُّهَا الَّذِينَ آمَنُوا إِنَّ كَثِيراً مِنَ الْأَحْبَارِ وَالرُّهْبَانِ لَيَأْكُلُونَ أَمْوَالَ النَّاسِ بِالْبَاطِلِ\r\nيعنى : اى كسانى كه ايمان آورده‌ايد ، حقيقت اين است كه بسيارى از دانشمندان اهل كتاب و عبّاد آنها اموال مردم را به باطل يعنى از راه‌هاى ناروا و نادرست\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمىخورند . يعنى قضات به‌گرفتن رشوه ؛ و علما براى شفاعت در آخرت و فروش اوراق مغفرت و اسناد قطعات بهشت ، و تحريف تورات و انجيل به نفع سرمايه‌داران ؛ و عُبّاد به‌گرفتن مال براى شفادادن بيماران و شفاعت در آخرت و بخشيدن گناه از جانب خداوند .\r\nوَ يَصُدُّونَ عَن سَبِيل‌ِاللَّهِ\r\nيعنى : و آنها خود از راه خداوند روى برمىتابند ، زيرا در اصول منحرف و در فروع مجرم‌اند ، و ديگران را نيز از راه خدا باز مىدارند به‌وسيلهء اعمال خويش يا به تبليغات سوء برضد اسلام و آخرين شريعت الهى .\r\nوَالَّذِينَ يَكْنِزُونَ الذَّهَبَ وَالْفِضَّةَ وَلَا يُنفِقُونَهَا فِى سَبِيل‌ِاللَّهِ فَبَشِّرْهُمْ بِعَذَابٍ أَلِيمٍ\r\nيعنى : و به يقين كسانى كه طلا و نقره را گنجينه مىكنند و آنها را در راه خداوند انفاق نمىنمايند ، آنها را به عذابى دردناك مژده ده .\r\nمراد از « ذهب و فضّه » در اين‌جا مطلق اين دو جنس است اعمّ از شمش آنها و آنچه از آنها به صورت اسباب زينت و ظرف‌هاى طلا و نقره و ساير آلات و ادوات ديگر ساخته مىشود و دينار و درهم مسكوك و غير مسكوك . و ظاهر آيه وجوب انفاق همه است ، لكن مراد ، اداى حقوق واجبهء آنهاست از زكات و خمس و انفاقات واجب به خويشان و حقوق و مالياتى كه از جانب حكومت اسلامى بر خصوص آنها يا بر اعم تعلّق مىگيرد .\r\nيَوْمَ يُحْمَى عَلَيْهَا فِى نَارِ جَهَنَّمَ فَتُكْوَى بِهَا جِبَاهُهُمْ وَجُنُوبُهُمْ وَظُهُورُهُمْ\r\nيعنى : آن عذاب در روزى است كه آن دو جنس را در آتش جهنّم داغ مىكنند ( مراد اشباه و نظاير گنجينه‌هاى دنيا از اجناس عالم آخرت است ) پس به‌وسيلهء آن ، پيشانىها و پهلوها و پشت‌هاى آنها را داغ مىنهند .\r\nهذَا مَا كَنَزْتُمْ لِأَنْفُسِكُمْ فَذُوقُوا مَاكُنْتُمْ تَكْنِزُونَ\r\nيعنى : به آنها گفته مىشود : اين ، كيفر گنجينه كردن طلا و نقره است كه به جاى اداى حقوق واجبه ، براى خود ذخيره مىكرديد . پس بچشيد كيفر آنچه را كه ذخيره مىنموديد .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\n[ ماه‌هاى قمرى و مسألهء نَسىء 
  ]\r\nإِنَّ عِدَّةَ الشُّهُورِ عِندَ اللَّهِ اثْنَا عَشَرَ شَهْراً فِي كِتَابِ اللَّهِ يَوْمَ خَلَقَ السَّماوَاتِ وَالْأَرْضَ مِنْهَا أَرْبَعَةٌ حُرُمٌ ذلِكَ الدِّينُ الْقَيِّمُ فَلَا تَظْلِمُوا فِيهِنَّ أَنْفُسَكُمْ وَقَاتِلُوا الْمُشْرِكِينَ كَافَّةً كَمَا يُقَاتِلُونَكُمْ كَافَّةً وَاعْلَمُوا أَنَّ اللَّهَ مَعَ الْمُتَّقِينَ « 36 »\r\nلغت و اعراب :\r\nعنداللَّه متعلّق است به عدّة . فى كتاب‌اللَّه صفت شهور است و گويى تقدير اين است « إنّ العدد الثابت عنداللَّه للشهور المندرجة في كتاب اللَّه » . حُرُم : جمع حرام ، يعنى محترم و مصون و ممنوع الهتك . ذلك اشاره است به تحريم شهور چهارگانه . فيهنّ مرجع ضمير أربعه است . كَفَّ الشيء - از باب نَصَر - : جمع كرد آن را و منضم نمود ، و كافّةً : جماعةً وجميعاً يا جامعةً و ضامّةً .\r\nتفسير :\r\nإِنَّ عِدَّةَ الشُّهُورِ عِندَ اللَّهِ اثْنَا عَشَرَ شَهْراً فِى كِتَاب‌ِاللَّهِ يَوْمَ خَلَقَ السَّماوَاتِ وَالْأَرْضَ\r\nيعنى : حقيقت اين است كه شمارهء ماه‌ها در نزد خداوند دوازده ماه است در كتاب خداوند از روزى كه آسمان‌ها و زمين را آفريده است .\r\nمراد شمارهء ماه‌هاى قمرى است كه هر يك داراى آثار و احكام خاصّ شرعى است و از چرخش كرهء ماه كه قمر زمين است پديد مىآيد . و آغاز هر يك از ماه‌ها ظهور هلال آن ماه ، و نيمهء آن بدر شدن آن ، و پايانش بازگشتن به حال اول و غايب شدن آن است و مجموعش بيش از بيست و نه روز است « 1 » كه واه را گاهى سى روز و گاهى بيست و نه روز است ، و از اجتماع دوازده دور آن ، سال قمرى پيدا مىشود .\r\n\r\n\r\n","description":"","footnote":"\r\n( 1 ) . دقيقاً 29 روز و 12 ساعت و 44 دقيقه است .\r\n","page_name":" 269 ","page_number":269},
  {"content":"\r\n\r\nو مراد از اين‌كه در نزد خدا چنين است ، اين است كه اين جريان در علم ازلى او گذشته و در لوح محفوظ نيز مندرج گشته است . و مراد از « كتاب اللَّه » در اين‌جا كتاب تكوينى است ، و غرض آن كه يكايك ماه‌ها و مجموعهء آنها كه سال قمرى است در عالم وجود و جهان هستى است و از اجزاى كوچك متحرك آن مجموعه است . و مراد از روز خلقت اين است كه زمان حدوث ماه‌ها و سال قمرى همان زمان است كه خداوند آسمان‌ها و زمين يعنى مجموعهء جهان هستى را به وجود آورد .\r\nمِنْهَا أَرْبَعَةٌ حُرُمٌ ذلِكَ الدِّينُ الْقَيِّمُ\r\nيعنى : چهار ماه از آنها ماه‌هاى حرام است ( يعنى احترام دارند و جنگ و جدال در آنها خواه به عنوان شروع يا ادامه حرام است ، و آنها عبارتند از : ماه رجب كه تنها و منفرد است ، و ماه ذىقعده و ذىحجّة و محرّم كه متصل به هم‌اند ) . اين حكم و دستور جزو دين ثابت و پابرجا و غير قابل نسخ اسلام است .\r\nفَلَا تَظْلِمُوا فِيهِنَّ أَنْفُسَكُمْ\r\nيعنى : پس دربارهء آنها به خود ستم نكنيد . هرگز به‌وسيلهء شكستن حريم آنها و شروع يا ادامهء جنگ در برابر آنها آتش دوزخ را به خود نخريد .\r\nوَقَاتِلُوا الْمُشْرِكِينَ كَافَّةً كَمَا يُقَاتِلُونَكُمْ كَافَّةً\r\nخطاب به مسلمين است در برابر مشركان نه اهل كتاب . يعنى : بجنگيد با همهء مشركان همان‌گونه كه آنها با همهء شما مىجنگند .\r\nبايد دانست كه ممكن است كلمهء « كافّةً » در دو مورد ، حالِ از فاعل باشد يعنى واو جمع « قاتلوا » و « يقاتلون » ، يا حالِ از مفعول باشد يعنى « المشركين » و ضمير « كم » ، پس چهار صورت حاصل مىشود ، و تقدير اين است : « قاتلوا المشركين حال كونكم جميعاً - يا - حال كونهم جميعاً ، كما يقاتلونكم حال كونهم جميعاً - يا - حال كونكم جميعاً » .\r\nپس هر يك از جملهء اول و دوم دو معنا پيدا مىكند ، و دو معناى جملهء اول اين است :\r\nاى مسلمين بايد با مشركان همگى و در حال اجتماع بجنگيد نه متفرق و پراكنده . و يا آن كه با همهء مشركان بجنگيد و هيچ يك از آنها را رها نكنيد ، نظير فَاقْتُلُوا الْمُشْرِكِينَ حَيْثُ وَجَدتُمُوهُمْ [ توبه ، 5 
  ] . و دو معناى جملهء دوم اين است : همان‌گونه كه آنها همگى و مجتمعاً\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nبا شما مىجنگند ، و يا آن كه همان‌گونه كه آنها با همهء شما مىجنگند و احدى را فروگذار نمىكنند . و همهء وجوه صحيح است هرچند راجح اين است كه كلمهء « كافّة » در هر دو مورد حال از مفعول باشد و آن احتمال دومى از هر دو جمله است .\r\nوَاعْلَمُوا أَنَّ اللَّهَ مَعَ الْمُتَّقِينَ\r\nيعنى : و بدانيد كه خدا با پرهيزگاران است . و اين كلمه بشارت پيروزى دنيا و پاداش آخرت است .\r\nإِنَّمَا النَّسِيءُ زِيَادَةٌ فِي الْكُفْرِ يُضَلُّ بِهِ الَّذِينَ كَفَرُوا يُحِلُّونَهُ عَاماً وَيُحَرِّمُونَهُ عَاماً لِيُوَاطِئُوا عِدَّةَ مَاحَرَّمَ اللَّهُ فَيُحِلُّوا مَا حَرَّمَ اللَّهُ زُيِّنَ لَهُمْ سُوءُ أَعْمَالِهِمْ وَاللَّهُ لَايَهْدِي الْقَوْمَ الْكَافِرِينَ « 37 »\r\nلغت و اعراب :\r\nنَسَأ الشيءَ - از باب مَنَع - : به تأخير انداخت آن را . و نسىء مصدر است به معناى تأخير انداختن . يُضَلُّ به مرجع ضمير « به » « نسىء » است و مرجع ضمير يحلّونه شهر مؤخّر مفهوم از كلام است . واطأه على الأمر : موافقت نمود با او در آن كار . سوء أعمالهم اضافهء لاميه است يا اضافهء صفت به موصوف .\r\nتفسير :\r\nإِنَّمَا النَّسِىءُ زِيَادَةٌ فِىالْكُفْرِ يُضَلُّ بِهِ الَّذِينَ كَفَرُوا\r\nمفهوم از روايات و تاريخ اين است كه كفّار عصر نزول اين آيات نيز اشهُر حُرم يعنى چهارماه حرام را حرام و محترم مىشمردند ، لكن مشركان در هنگام نياز و ضرورت ، عملى به نام « نسىء » انجام مىدادند و عنوان حرمت و مصونيت را از ماهى برمىداشتند و به ماه ديگر مىدادند . مثلًا اگر در ماه رجب شروع يا ادامهء جنگ را صلاح و ضرورى\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nمىديدند آن را حلال و به‌جاى آن شعبان يا رمضان را حرام مىكردند ، لكن عنوان و تعداد چهارماه را حفظ مىكردند ، و طبعاً گاهى به‌جاى ماه‌هاى اصلى بدل‌هاى اضطرارى مىآمد و حرام خدا حلال مىشد ، و قهراً حلال خدا هم به عنوان بدعت حرام مىشد .\r\nمعناى آيه : جز اين نيست كه تأخير ، يعنى تأخير انداختن حرمت ماهى به ماه ديگر زيادتى در كفر است و بدين سبب كسانى كه كافر شده‌اند به گمراهى كشانده مىشوند . مراد از « زيادتى در كفر » اين است كه حرام قطعى خدا را حلال شمردن ، نوعى از كفر است كه بر كفر اصلى آنها افزوده مىشود . و مراد از « به گمراهى كشانده شدن كافران » سرايت اين بدعت به كفّار ديگر يا نسل بعدى آنهاست كه آنها نيز به گمراهى كشانده مىشوند .\r\nيُحِلُّونَهُ عَاماً وَيُحَرِّمُونَهُ عَاماً لِيُوَاطِئُوا عِدَّةَ مَاحَرَّمَ اللَّهُ فَيُحِلُّوا مَا حَرَّمَ اللَّهُ\r\nيعنى : ماه حرام اصلى را در سالى حلال مىكنند و در سالى ديگر حرام مىكنند ، براى اين‌كه هم با شمارهء آنچه خدا حرام كرده موافقت نمايند و هم حرام خدا را حلال كنند .\r\nزُيِّنَ لَهُمْ سُوءُ أَعْمَالِهِمْ وَاللَّهُ لَايَهْدِى الْقَوْمَ الْكَافِرِينَ\r\nيعنى : زشتى كارشان براى آنها آراسته شده است - به‌وسيلهء هواهاى نفسانى و شياطين انسى و جنّى - و خداوند گروه كافران را هدايت نمىكند . يعنى پس از عرضهء دين و ابلاغ شريعت و اتمام حجت به‌واسطهء پيامبران ، و انكار و ردّ از جانب آنان ، هدايت‌ها و توفيقات پذيرا شدگان را دربارهء آنها جارى نمىكند .\r\nيَا أَيُّهَا الَّذِينَ آمَنُوا مَا لَكُمْ إِذَا قِيلَ لَكُمُ انْفِرُوا فِي سَبِيلِ اللَّهِ اثَّاقَلْتُمْ إِلَى الْأَرْضِ أَرَضِيتُمْ بِالْحَيَاةِ الدُّنْيَا مِنَ الآخِرَةِ فَمَا مَتَاعُ الْحَيَاةِ الدُّنْيَا فِي الآخِرَةِ إِلَّا قَلِيلٌ « 38 » إِلَّا تَنْفِرُوا يُعَذِّبْكُمْ عَذَاباً أَلِيماً وَيَسْتَبْدِلْ قَوْماً غَيْرَكُمْ وَلَا تَضُرُّوهُ شَيْئاً وَاللَّهُ عَلَى كُلِّ شَيْءٍ قَدِيرٌ « 39 »\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nلغت و اعراب :\r\nنفر إلى مكان - از باب ضَرَب - : بيرون شد به‌سوى آن . اثّاقلتم اصلش تثاقَلْتُم است يعنى سنگينى و كُندى كرديد ، و تعديهء آن با إلى به‌تقدير « مائلين إلى الأرض ضامّين أنفسكم إليها » است . استبدل بزيد غَيره يعنى به جاى زيد ديگرى را گرفت . و يستبدل قوماً به‌تقدير « يستبدل بإهلاككم قوماً » .\r\n\r\n[ دل‌بستگى به دنيا مانع از جهاد است 
  ]\r\nتفسير :\r\nيَا أَيُّهَا الَّذِينَ آمَنُوا مَا لَكُمْ إِذَا قِيلَ لَكُمُ انْفِرُوا فِى سَبِيل‌ِاللَّهِ اثَّاقَلْتُمْ إِلَى الْأَرْضِ\r\nدر سال نهم هجرت به پيامبر اسلام اطلاع رسيد كه روميان با سپاهى جرّار به‌سوى مدينه مركز حكومت اسلامى به انگيزهء برانداختن اساس اسلام و كندن ريشهء مسلمين حركت كرده‌اند . پيامبر اسلام اعلام بسيج عمومى داد كه به عنوان جهاد دفاعى و براى جلوگيرى از نزديك شدن دشمن به عاصمهء كشور ، سپاه اسلام به‌سوى تبوك ، سرزمينى ميان مدينه و شام حركت نمايند . اين سفر براى مسلمين به غايت سخت و سنگين بود ، زيرا از نظر عدّه و عُدّه بسيار اندك بودند ، و زمان در مدينه و اطراف آن ، وقت برچيدن محصولات و زراعت ، و راه به‌سوى دشمن طولانى و آذوقهء سفر ناچيز بود و از اين رو منافقان و گروهى از ضعيف الايمان‌ها تخلّف كردند . ولى در واقع اين اعلان حركت آزمايشى بوده ، زيرا بعداً معلوم شد كه روميان چنين قصدى نداشته‌اند و از اين جهت اين حادثه را « غزوهء فاضحه » ناميدند يعنى غزوهء رسوا كننده كه منافقان و ضعيفان ايمانى را رسوا كرد . و اين آيه تا ده آيهء ديگر يا بيشتر ، مربوط به اين سفر است .\r\nمعناى آيه : اى كسانى كه ايمان آورده‌ايد ، چه شده است شما را كه چون به شما گفته شد : در راه خداوند حركت كنيد ، سنگينى مىورزيد و گويى به زمين مىچسبيد ؟\r\nمراد از « قيل لكم » صدور فرمان از جانب ولىّ امر مسلمين است كه آن روز پيامبر اسلام بود ، و استفهام ، توبيخى و ترغيبى است ، توبيخ بر كُندى و تأخير ، و ترغيب بر امتثال فرمان .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nأَرَضِيتُمْ بِالْحَيَاةِ الدُّنْيَا مِنَ الآخِرَةِ فَمَا مَتَاعُ الْحَيَاةِ الدُّنْيَا فِى الآخِرَةِ إِلَّا قَلِيلٌ\r\nيعنى : آيا به زندگى دنيا به‌جاى آخرت خشنود شده‌ايد ؟ و هرگز برخوردارى و استفاده از زندگى دنيا در برابر آخرت جز اندكى نيست .\r\nإِلَّا تَنْفِرُوا يُعَذِّبْكُمْ عَذَاباً أَلِيماً وَ يَسْتَبْدِلْ قَوْماً غَيْرَكُمْ\r\nيعنى : اگر به‌سوى جهاد حركت و كوچ نكنيد ، خدا شما را به عذاب دردناكى عذاب مىكند ، يعنى در دنيا يا در آخرت يا در هر دو سرا . و به جاى شما پس از هلاك ، گروهى را كه غير شما باشند ، يعنى مطيع فرامين خدا و پيامبر باشند ، مىآورد .\r\nوَلَا تَضُرُّوهُ شَيْئاً وَاللَّهُ عَلَى كُلِّ شَىْءٍ قَدِيرٌ\r\nيعنى : و هرگز شما نمىتوانيد به خدا آسيبى برسانيد . و خدا بر همه چيز تواناست . يعنى از آن جمله است ميراندن تدريجى يا آنى همهء شما ، و آوردن عدّه‌اى ديگر به‌تعداد شما يا چندين برابرتان ، تدريجاً يا دفعتاً .\r\nإِلَّا تَنصُرُوهُ فَقَدْ نَصَرَهُ اللَّهُ إِذْ أَخْرَجَهُ الَّذِينَ كَفَرُوا ثَانِيَ اثْنَيْنِ إِذْ هُمَا فِي الْغَارِ إِذْ يَقُولُ لِصَاحِبِهِ لَاتَحْزَنْ إِنَّ اللَّهَ مَعَنَا فَأَنْزَلَ اللَّهُ سَكِينَتَهُ عَلَيْهِ وَأَيَّدَهُ بِجُنُودٍ لَمْ تَرَوْهَا وَجَعَلَ كَلِمَةَ الَّذِينَ كَفَرُوا السُّفْلى وَكَلِمَةُ اللَّهِ هِيَ الْعُلْيَا وَاللَّهُ عَزِيزٌ حَكِيمٌ « 40 »\r\nلغت و اعراب :\r\nفقد نصره اللَّه به‌جاى جواب شرط است به‌تقدير « إلّا تنصروه فسوف ينصره اللَّه فإنّه قد نصره » . إذ أخرجه اللَّه ظرف نصره است ، و إذ هما فى الغار و إذ يقول هر دو بدل‌اند از إذ أخرجه .\r\nثاني اثنين كلمهء « ثانى » در اين موارد ملغى از معناى عدد است ، يعنى يكى از دو نفر ، مانند\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nثالثُ ثلاثة و رابعُ أربعة . غار : محلى كنده شده يا طبيعى در كوه . ضمير منصوبِ تنصروه و پنج ضمير مفرد مذكّر ظاهر و يكى مضمر آتى ، راجع‌اند به پيامبر ، و ضمير سكينته راجع است به خدا .\r\n\r\n[ داستان هجرت پيامبر ( ص ) و رفتن به غار 
  ]\r\nتفسير :\r\nإِلَّا تَنصُرُوهُ فَقَدْ نَصَرَهُ اللَّهُ إِذْ أَخْرَجَهُ الَّذِينَ كَفَرُوا ثَانِىَ اثْنَيْنِ إِذْ هُمَا فِى الْغَارِ إِذْ يَقُولُ لِصَاحِبِهِ لَاتَحْزَنْ إِنَّ اللَّهَ مَعَنَا\r\nدر اوايل بعثت پيامبر اسلام ، سران مشركان مكّه پس از آن كه از مبارزه با دعوت او و خاموش نمودن نور او عاجز شدند ، آخرين نقشه را با رهنمود مستقيم شيطان بزرگ چنين طرح كردند كه از هر قبيله‌اى مردى جنگ‌آور تعيين كنند و در شبى ناگهانى به‌خانهء او بريزند و او را بكشند ، و چون قبيلهء بنىهاشم به خونخواهى برخيزند و توان جنگ نداشته ، مطالبهء ديه كنند ، آنها ديه را بپردازند . خداوند پيامبر اسلام را از نقشهء آنها باخبر كرد و شب موعود را هم اطلاع داد . پيامبر مطلب را به على بن ابى طالب عليه السلام خبرداد و به وى پيشنهاد نمود كه اگر در جاى او بخوابد ، او مىتواند از حلقهء محاصرهء مشركان بيرون شود . على بن ابى طالب عليه السلام از اين پيشنهاد استقبال نمود و در شب معهود در بستر پيامبر اسلام بخفت ، پيامبر به مددهاى غيبى الهى همراه جبرئيل از حلقهء كمين و محاصره بيرون شد و به‌سوى غار ثَور در خارج مكّه روانه گشت و در سر راه ، ابوبكر به او برخورد ، او را نيز با خود به غار ثور برد . سه روز در آن غار پنهان گشتند ، در اوقات اضطرار بيرون شده و بقيه را در آن‌جا مىماندند ، تا على بن ابىطالب عليه السلام پس از رهايى از شرّ مشركان ، مركب براى آنها تهيه نمود تا از غار به‌سوى مدينه روانه شدند .\r\nمعناى آيه در خطابى به مسلمين اين است : اگر شما او را يارى نكنيد خدا خود او را يارى خواهد كرد ، زيرا كه بىترديد ، خداوند او را يارى نمود در آن هنگام كه كفّار ، او را از مكّه بيرون كردند و او يكى از دو نفر بود ، در آن زمان كه آنها در داخل غار بودند ، آن‌گاه كه او به همراهش مىگفت : غمگين مباش ، بىترديد خدا با ماست .\r\nفَأَنْزَلَ اللَّهُ سَكِينَتَهُ عَلَيْهِ وَأَيَّدَهُ بِجُنُودٍ لَمْ تَرَوْهَا وَجَعَلَ كَلِمَةَ الَّذِينَ كَفَرُوا السُّفْلى وَكَلِمَةُاللَّهِ هِىَ\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nالْعُلْيَا وَاللَّهُ عَزِيزٌ حَكِيمٌ\r\nيعنى : پس در همان‌جا خداوند سكينه و آرامش دلى منسوب به خود و از جانب خود بر او نازل كرد ، و او را به‌وسيلهء سپاهيانى كه شما آنها را نمىبينيد يعنى سپاهيانى از فرشتگان كه توان ديدنشان را نداريد ، يارى نمود و توان داد و سخن كسانى را كه كفر ورزيدند يعنى توطئهء كشتن پيامبر و براندازى اسلام را ، پست و باطل نمود ، و كلمهء خداست كه برتر و والاتر است ، و خداوند مقتدر شكست‌ناپذير و حكيم و باتدبير است .\r\nانفِرُوا خِفَافاً وَثِقَالًا وَجَاهِدُوا بِأَمْوَالِكُمْ وَأَنْفُسِكُمْ فِي سَبِيلِ اللَّهِ ذلِكُمْ خَيْرٌ لَكُمْ إِن كُنتُمْ تَعْلَمُونَ « 41 » لَوْ كَانَ عَرَضاً قَرِيباً وَسَفَراً قَاصِداً لَاتّبَعُوكَ وَلكِن بَعُدَتْ عَلَيْهِمُ الشُّقَّةُ وَسَيَحْلِفُونَ بِاللَّهِ لَوِ اسْتَطَعْنَا لَخَرَجْنَا مَعَكُمْ يُهْلِكُونَ أَنْفُسَهُمْ وَاللَّهُ يَعْلَمُ إِنَّهُمْ لَكَاذِبُونَ « 42 »\r\nلغت و اعراب :\r\nخفافاً جمع خفيف ، ثقالًا جمع ثقيل ، هر دو حال‌اند از فاعلِ انفروا . لوكان ، اسم كان « ما دعوتَهُم إليه » مفهوم از كلام است . عَرَض : متاع ناپايدار دنيا . قاصد : نزديك و آسان . شُقّة :\r\nسفر طولانى با مشقّت .\r\nتفسير :\r\nانفِرُوا خِفَافاً وَثِقَالًا وَجَاهِدُوا بِأَمْوَالِكُمْ وَأَنْفُسِكُمْ فِى سَبِيل‌ِاللَّهِ\r\nخطاب به مسلمين است به عنوان دستور حركت به‌سوى تبوك . يعنى : همگى حركت و كوچ كنيد سبك‌بار يا سنگين‌بار ( مراد پياده يا سواره ، با آذوقهء اندك يا بسيار ، جوان يا سالمند ، به هزينهء دولت يا هزينهء خود . و يا آن كه كوچ كنيد خواه موانع و علايق خارجى\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nنداشته باشيد و يا دوش‌هايتان سنگين‌بار از مشاغل مالى و تجارى و علايق خانوادگى و غيره باشد ) و در راه خدا با اموال و جان‌هاى خود جهاد نماييد . مراد در راه تحصيل رضاى او ، يا اطاعت فرمان پيامبر او ، يا نشر دين و كتاب او ، يا عزت و شوكت و قوّت حكومت اوست .\r\nذلِكُمْ خَيْرٌ لَكُمْ إِن كُنتُمْ تَعْلَمُونَ\r\nيعنى : اگر شما مىدانيد و آشنا به مصالح فردى و اجتماعى جهاد هستيد ، خواهيد دانست كه اين جهاد براى شما بهتر است ، يعنى از جان و مال و اولاد و حظوظ دنيوى ديگرتان .\r\nو بايد دانست كه عموم تكليف در اين آيه منافات با برخى از آيات ندارد كه حكم جهاد ، برخى از افراد مجتمع را شامل نيست ، مانند آيهء 91 همين سوره لَيْسَ عَلَى الضُّعَفَاءِ وَلَا عَلَى الْمَرْضَى وَلَا عَلَى الَّذِينَ لَايَجِدُونَ مَايُنْفِقُونَ حَرَجٌ ، زيرا مراد در اين‌جا مقيّد به غير مواردِ استثنا شده است . علاوه آن كه طبق آنچه گذشت ، اوامر صادره در اين غزوه امتحانى بوده و شامل شدن عموم آيه بر برخى از معذورين در اوامر امتحانى محذورى ندارد ، نظير امر ابراهيم خليل عليه السلام به ذبح فرزندش اسماعيل ، يَا أَبَتِ افْعَلْ مَا تُؤْمَرُ [ صافات ، 102 
  ] .\r\nلَوْ كَانَ عَرَضاً قَرِيباً وَسَفَراً قَاصِداً لَاتَّبَعُوكَ وَلكِن بَعُدَتْ عَلَيْهِمُ الشُّقَّةُ وَسَيَحْلِفُونَ بِاللَّهِ لَوِ اسْتَطَعْنَا لَخَرَجْنَا مَعَكُمْ\r\nآيه در نكوهش متخلفان است . يعنى : اگر چيزى كه آنها را به‌سوى آن مىخوانى اموالى در دسترس و نزديك و سفرى كوتاه و آسان بود ، به يقين تو را پيروى مىكردند ، و لكن راه دراز و با مشقّت براى آنها دور و دشوار آمده ، و به زودى يعنى پس از برگشتن سپاهيان اسلام بدون ضرر و آسيب ، آنها براى اين‌كه از تخلّف خود مورد نكوهش قرار نگيرند به خدا سوگند خواهند خورد كه اگر ما مىتوانستيم همراه شما بيرون مىشديم .\r\nيُهْلِكُونَ أَنْفُسَهُمْ وَاللَّهُ يَعْلَمُ إِنَّهُمْ لَكَاذِبُونَ\r\nيعنى : آنها خود را به هلاكت و نابودى مىافكنند . مراد اين است كه چه هلاكتى بالاتر از اين‌كه از دستور مؤكّد پيامبر در امر جهاد تخلّف نمايند و پس از آن در مقام عذر بىمورد به\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nاسم جلاله سوگند ياد كنند ؟ ! در حالى كه خدا مىداند كه آنها دروغگويند .\r\n\r\n[ داستان تبوك و جنگ گريزان 
  ]\r\nعَفَا اللَّهُ عَنكَ لِمَ أَذِنتَ لَهُمْ حَتَّى يَتَبَيَّنَ لَكَ الَّذِينَ صَدَقُوا وَتَعْلَمَ الْكاذِبينَ « 43 »\r\nلغت و اعراب :\r\nعفا اللَّه عنك جملهء انشائى و دعاست ، مانند غَفَراللَّه لك ، ورَحِمَكَ اللَّه . لِمَ أذنت استفهام انكارى است .\r\nتفسير :\r\nعَفَا اللَّهُ عَنكَ لِمَ أَذِنْتَ لَهُمْ حَتَّى يَتَبَيَّنَ لَكَ الَّذِينَ صَدَقُوا وَتَعْلَمَ الْكاذِبينَ\r\nپس از صدور فرمان حركت به‌سوى جنگ تبوك ، عدّه‌اى نزد پيامبر آمده ، اظهار عذر نمودند و اجازهء تخلّف خواستند و پيامبر به آنها رخصت تخلّف داد . لكن برخى از آنان در اعتذارشان راستگو و برخى دروغگو بودند ، و اگر پيامبر رخصت تخلّف نمىداد عذر راستگويان و نفاق دروغگويان زودتر روشن مىشد و اين رخصت سبب شد كه در آن زمان حال منافقان مجهول بماند .\r\nمعناى آيه : خداى بر تو ببخشايد ، چرا به آنان رخصت دادى كه تخلّف نمايند ، پيش از آن كه احوال كسانى كه راست مىگفتند بر تو روشن شود و از دروغگويان اطلاع يا بى ؟ !\r\nاستفهام آيه انكارى است و دلالت بر مرجوحيت اذن و اولويت ترك اذن دارد . پس حاصل جمله ، صدور ترك اولى است نه گناه و عصيان . يعنى چنين نيست كه اگر اجازهء تأخير نمىداد همه در جنگ شركت مىكردند ، و اجازه سبب شد كه واجباتى فوت شود ، بلكه اگر اذن نمىداد دروغ و رسوايى منافقان و عذر معذوران زودتر روشن مىشد . پس احتمال اين‌كه « عفا اللَّه عنك » اخبار است و دلالت دارد بر گناه بودن رخصتِ صادر از پيامبر و بخشيده‌شدن بلافاصلهء آن ، باطل است و با ادلّهء قاطعهء عصمت پيامبران خاصه\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nخاتم آنها ، مخالف است .\r\nلَا يَسْتَأْذِنُكَ الَّذِينَ يُؤْمِنُونَ بِاللَّهِ وَالْيَوْمِ الآخِرِ أَن يُجَاهِدُوا بِأَمْوَالِهِمْ وَأَنْفُسِهِمْ وَاللَّهُ عَلِيمٌ بِالْمُتَّقِينَ « 44 » إِنَّمَا يَسْتَأْذِنُكَ الَّذِينَ لَايُؤْمِنُونَ بِاللَّهِ وَالْيَوْمِ الآخِرِ وَارْتَابَتْ قُلُوبُهُمْ فَهُمْ فِي رَيْبِهِمْ يَتَرَدَّدُونَ « 45 »\r\nتفسير :\r\nلَا يَسْتَأْذِنُكَ الَّذِينَ يُؤْمِنُونَ بِاللَّهِ وَالْيَوْمِ الآخِرِ أَن يُجَاهِدُوا بِأَمْوَالِهِمْ وَأَنْفُسِهِمْ وَاللَّهُ عَلِيمٌ بِالْمُتَّقِينَ\r\nاين دو آيه در بيان اثر خاصى است كه در اين موارد مؤمن را از منافق جدا مىكند و آن اجازه خواستن است .\r\nمعناى اين آيه : هرگز كسانى كه به خدا و روز واپسين ايمان مىآورند از تو اذن نمىطلبند كه با اموال و جان‌هاى خود جهاد كنند . زيرا مؤمن پس از ثبوت دعوت حق ، طبق ايمانش شكّى در دل ندارد ، نه در وجوب كوچ كردن به‌سوى جهاد و نه در حرمت ترك آن . و خداوند متّقين را كاملًا مىشناسد . يعنى اينان جزو متقين‌اند ، و سخن از قبيل وضع ظاهر در موضع ضمير است به‌تقدير « واللَّه عليمٌ بهم » .\r\nبايد دانست كه در آيات زيادى از اين كتاب كريم ، متعلّق ايمان ، تنها خدا و روز آخرت ذكر شده ، يعنى مبدأ و معاد . ولى ايمان نافع و داراى آثار ، امور پنجگانه‌اى است كه در آيهء 177 بقره به‌عنوان بِرّ مطلق از آن ياد شده است : وَلكِنَّ الْبِرَّ مَنْ آمَنَ بِاللَّهِ وَالْيَومِ الآخِرِ وَالْمَلَائِكَةِ وَالْكِتَابِ وَالنَّبِيِّينَ و در آيهء 136 نساء نيز انكار آنها گمراهى بىپايان محسوب گرديده است : وَمَن يَكْفُرْ بِاللَّهِ وَمَلَائِكَتِهِ وَكُتُبِهِ وَ رُسُلِهِ وَالْيَوْمِ الآخِرِ فَقَدْ ضَلَّ ضَلَالًا بَعِيداً . و اصول پنجگانهء معروف مذهب نيز داخل در آنهاست ، زيرا عدل و صفات جلال و جمال خدا\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nداخل در تحت لفظ جلاله ، و اوصياى معصومين ، ادامهء وجودى عصمت و امامت انبيا هستند .\r\nإِنَّمَا يَسْتَأْذِنُكَ الَّذِينَ لَايُؤْمِنُونَ بِاللَّهِ وَالْيَوْمِ الآخِرِ وَارْتَابَتْ قُلُوبُهُمْ فَهُمْ فِى رَيْبِهِمْ يَتَرَدَّدُونَ\r\nيعنى : جز اين نيست كه كسانى از تو اذن مىطلبند ( اذن در تخلّف و ترك جهاد ) كه در باطن به خاطر نفاقشان به خدا و روز قيامت ايمان نمىآورند و دل‌هاشان در ترديد افتاده و سرانجام پيوسته در شك و ريبشان سرگردان‌اند . زيرا احتمال پيروزى و حيازت غنائم در يك‌سو ، و تحمّل زحمات و ترس از شكست از سوى ديگر ، آنها را مضطرب نموده است .\r\nوَلَوْ أَرَادُوا الْخُرُوجَ لَأَعَدُّوا لَهُ عُدَّةً وَلكِن كَرِهَ اللَّهُ انْبِعَاثَهُمْ فَثَبَّطَهُمْ وَقِيلَ اقْعُدُوا مَعَ الْقَاعِدِينَ « 46 » لَوْ خَرَجُوا فِيكُمْ مَا زَادُوكُمْ إِلَّا خَبَالًا وَلَأَوْضَعُوا خِلَالَكُمْ يَبْغُونَكُمُ الْفِتْنَةَ وَفِيكُمْ سَمَّاعُونَ لَهُمْ وَاللَّهُ عَلِيمٌ بِالظَّالِمِينَ « 47 »\r\nلغت و اعراب :\r\nعُدّة مصدر است يعنى استعداد و آمادگى ، و نيز آنچه از وسايل براى سفر يا جنگ مهيّا مىشود . انبعاث : به‌سوى چيزى برانگيخته شدن . ثبطه و ثبَّطه عن الأمر : او را نسبت به آن كار سست و دلسرد كرد و از آن باز داشت . خبال : فساد ، نقصان ، هلاكت . أوضع في سيره : شتاب كرد ، أوضعه : شتابان نمود او را . يبغونكم به‌تقدير « يبغون لكم » .\r\nتفسير :\r\nوَلَوْ أَرَادُوا الْخُرُوجَ لَأَعَدُّوا لَهُ عُدَّةً وَلكِنْ كَرِهَ اللَّهُ انْبِعَاثَهُمْ فَثَبَّطَهُمْ وَ قِيلَ اقْعُدُوا مَعَ الْقَاعِدِينَ\r\nيعنى : و اگر آنها قصد بيرون شدن داشتند حتماً براى آن وسايلى مهيّا مىكردند ، و لكن خداوند به راه افتادن آنها را مبغوض و ناخوش داشت ، پس آنان را از حركت بازداشت ، و گفته شد كه با بازنشستگان از جنگ بنشينيد .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nمراد اين است كه آنها بر خلاف ادعايشان كه توان جهاد نداريم ، از حالشان معلوم است كه از آغاز ، قصد حركت نداشتند و گرنه آثارش پيدا مىشد . و مراد از « تثبيط خدا » اين است كه در نتيجهء خبث باطنشان ، ضعف در بدن و بيم در دلشان افكنديم كه گويى گفته شد با زنان و كودكان و عاجزان بنشينيد و براى سفر جنگ حركت نكنيد .\r\nلَوْ خَرَجُوا فِيكُمْ مَا زَادُوكُمْ إِلَّا خَبَالًا\r\nيعنى : اگر آنها در ميان شما بيرون مىشدند چيزى جز فساد براى شما نمىافزودند .\r\nمراد از « فساد » ايجاد اختلال در افكار سپاهيان و سست كردن ارادهء آنها و منصرف نمودن آنها از ادامهء نبرد و غيره است .\r\nوَلَأَوْضَعُوا خِلَالَكُمْ يَبْغُونَكُمُ الْفِتْنَةَ\r\nيعنى : و بىترديد در ميان شما به هر سو مىشتافتند و مركب به هر جهت مىتاختند ، يعنى براى نميمه و اختلاف‌افكنى و بيم‌دادن ، و در مواقع خطر پا به فرار گذاشتن . و پيوسته براى شما در جستجوى فتنه مىشدند .\r\nوَفِيكُمْ سَمَّاعُونَ لَهُمْ وَاللَّهُ عَلِيمٌ بِالظَّالِمِينَ\r\nيعنى : و در ميان شما كسانى هستند كه سخت شنواى سخنان آنهايند ، مثل ضعيف الايمان‌ها ، ساده لوح‌ها ، ترسوها . و خداوند به ستمكاران ، شناخت كامل دارد .\r\nلَقَدِ ابْتَغَوُا الْفِتْنَةَ مِن قَبْلُ وَقَلَّبُوا لَكَ الْأُمُورَ حَتَّى جَاءَ الْحَقُّ وَظَهَرَ أَمْرُ اللَّهِ وَهُمْ كَارِهُونَ « 48 » وَمِنْهُم مَن يَقُولُ ائْذَن لِي وَلَا تَفْتِنِّي أَلَا فِي الْفِتْنَةِ سَقَطُوا وَإِنَّ جَهَنَّمَ لُمحِيطَةٌ بِالْكَافِرِينَ « 49 » إِن تُصِبْكَ حَسَنَةٌ تَسُؤْهُمْ وَإِن تُصِبْكَ مُصِيبَةٌ يَقُولُوا قَدْ أَخَذْنَا أَمْرَنَا مِن قَبْلُ وَيَتَوَلَّوْا وَهُمْ فَرِحُونَ « 50 »\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\n[ اصناف منافقان و ارتباط آنها با هم 
  ]\r\nتفسير :\r\nلَقَدِ ابْتَغَوُا الْفِتْنَةَ مِن قَبْلُ وَ قَلَّبُوا لَكَ الْأُمُورَ\r\nيعنى : حقيقت اين است كه آنها پيش از اين نيز فتنه‌جويى كردند و كار را بر تو وارونه و دگرگون ساختند . اين كار را پيش از جنگ تبوك در جنگ احد انجام دادند كه يك سوم سپاه را اغوا نمودند و از پيكرهء لشكر اسلام جدا كرده ، بازگرداندند و يهود و مشركان را عليه تو شوراندند و اسرار مسلمين را در اختيار دشمنان قرار دادند .\r\nحَتَّى جَاءَ الْحَقُّ وَظَهَرَ أَمْرُ اللَّهِ وَهُمْ كَارِهُونَ\r\nيعنى : در يكايك اين موارد حق و حقيقت فرا رسيد و فرمان غيبى خداوند از پيروزى مسلمين و شكست كفّار آشكار گرديد در حالى كه آنها كراهت داشتند و ناراحت بودند .\r\nوَمِنْهُم مَن يَقُولُ ائْذَنْ لِى وَلَا تَفْتِنِّى أَلَا فِى الْفِتْنَةِ سَقَطُوا وَإِنَّ جَهَنَّمَ لَمُحِيطَةٌ بِالْكَافِرِينَ\r\nيعنى : و از آنها برخى - در مقام بهانه‌جويى از تخلّف - مىگويند : به من اذن بده و مرا آزمايش مكن ، يا مرا به گناه مخالفت ميفكن . اى پيامبر ، آگاه باش كه آنها در مخالفت و آزمايش افتاده‌اند و حقّاً كه جهنّم فراگير كافران است . يعنى آنها از آغاز به‌وسيلهء انكار نبوت و نپذيرفتن اسلام ، در فتنه و گناه افتاده‌اند كه اين مورد از آثار آن است . و كلمهء « لَمحيطةٌ » ظهور دارد كه جهنم گويى از حالا بر آنها احاطه دارد به نحو احاطهء مسبَّب و معلول ، به سببِ احاطهء سبب و علّت ، زيرا آتش آخرت ، معلول كفر و فسق دنياست .\r\nإِن تُصِبْكَ حَسَنَةٌ تَسُؤْهُمْ وَإِن تُصِبْكَ مُصِيبَةٌ يَقُولُوا قَدْ أَخَذْنَا أَمْرَنَا مِن قَبْلُ وَ يَتَوَلَّوْا وَهُمْ فَرِحُونَ\r\n« حسنه » هر شىء نيكو و « سيّئه » مقابل آن است . يعنى : اى پيامبر ، اگر تو را امر نيكى برسد ، مانند پيروزى در جنگ ، گرفتن اسير و حيازت اموال و غنائم ، آنها را ناراحت مىكند ؛ و اگر تو را امر بدى برسد ، مثل شكست ، فرار سرباز ، اسارت سپاهى ، تلف اموال و تحمّل جراحات ، آنها مىگويند : ما كار احتياطى خود را از پيش گرفته بوديم ، و از نزد تو با درونى خوشحال برمىگردند .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nقُل لَن يُصِيبَنَا إِلَّا مَاكَتَبَ اللَّهُ لَنَا هُوَ مَوْلَانَا وَعَلَى اللَّهِ فَلْيَتَوَكَّلِ الْمُؤْمِنُونَ « 51 » قُلْ هَلْ تَرَبَّصُونَ بِنَا إِلَّا إِحْدَى الْحُسْنَيَيْنِ وَنَحْنُ نَتَرَبَّصُ بِكُمْ أَن يُصِيبَكُمُ اللَّهُ بِعَذَابٍ مِنْ عِندِهِ أَوْ بِأَيْدِينَا فَتَرَبَّصُوا إِنَّا مَعَكُمْ مُتَرَبِّصُونَ « 52 »\r\nتفسير :\r\nقُل لَن يُصِيبَنَا إِلَّا مَاكَتَبَ اللَّهُ لَنَا هُوَ مَوْلَانَا وَعَلَىاللَّهِ فَلْيَتَوَكَّلِ الْمُؤْمِنُونَ\r\nدر جواب رفتار فاسد آنها كه از خوشى مسلمين ، ناراحت و از ناراحتى آنها خوشحال مىشوند ، در اين دو آيه دستور دو جواب آمده است : اول آن كه همهء كارها مربوط به خداست و ما هم همه را به او سپرده‌ايم و او سرپرست ماست ، پس اعتراض شما به خداست . دوم آن كه خدا هر آنچه دربارهء ما مقدّر داشته به خير و صلاح ماست ، شما راه را گم كرده‌ايد و پشيمان خواهيد شد .\r\nمعناى آيه : به آنها بگو : هرگز به ما جز آنچه خدا دربارهء ما نوشته است نخواهد رسيد ، او سرپرست ماست و در نتيجه بايد مؤمنان فقط بر او توكل نمايند . و حاصل آن كه ولايت و تدبير امور ما كلًاّ تحت ارادهء اوست ، هر تقديرى در لوح محفوظ از پيروزى و شكست و غيره طبق اقتضاى نظام اتمّ و صلاح كار ما بنويسد و مقرر دارد بندگان را جز امتثال امر و مؤمنان را جز توكل چيزى نيست ، و خوشحالى و ناراحتى شما نسبت به حوادث ما جز اعتراض به‌تقدير حق و قضاى اتمّ و تدبير حكيمانهء او نيست .\r\nقُلْ هَلْ تَرَبَّصُونَ بِنَا إِلَّا إِحْدَى الْحُسْنَيَيْنِ\r\nيعنى : به آنها بگو : آيا شما دربارهء ما جز يكى از دو سرنوشت نيك را انتظار داريد ؟ مراد اين است كه كار ما مردّد است ميان دو خوشى و نعمت : پيروزى در جنگ و رسيدن به\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nاهداف الهى و غنيمت اموال ، و شكست در جنگ و شهادت و تلف اموال كه همه تحصيل رضاى او و سعادت بزرگ است .\r\n\r\n[ عدم قبولى اعمال منافقان 
  ]\r\nوَنَحْنُ نَتَرَبَّصُ بِكُمْ أَن يُصِيبَكُمُ اللَّهُ بِعَذَابٍ مِنْ عِندِهِ أَوْ بِأَيْدِينَا فَتَرَبَّصُوا إِنَّا مَعَكُمْ مُتَرَبِّصُونَ\r\nيعنى : و ما دربارهء شما منتظر مىشويم كه عذابى را خداوند از جانب خود به شما برساند ، يعنى نظير آنچه در گذشتهء تاريخ بر دشمنان خود فرستاد از غرق و زلزله و صيحه و خسف و سنگباران و باد مسموم ؛ يا به دست ما از قتل و اسارت و غارت اموال . پس منتظر باشيد ، ما هم با شما منتظريم ، شما منتظر سعادت ما و ما منتظر عذاب شما .\r\nقُلْ أَنفِقُوا طَوْعاً أَوْ كَرْهاً لَن يُتَقَبَّلَ مِنكُمْ إِنَّكُمْ كُنتُمْ قَوْماً فَاسِقِينَ « 53 » وَمَا مَنَعَهُمْ أَن تُقْبَلَ مِنْهُمْ نَفَقَاتُهُمْ إِلَّا أَنَّهُمْ كَفَرُوا باللَّه وَبِرَسُولِهِ وَلَا يَأْتُونَ الصَّلَاةَ إِلَّا وَهُمْ كُسَالَى وَلَا يُنفِقُونَ إِلَّا وَهُمْ كَارِهُونَ « 54 »\r\nلغت و اعراب :\r\nأنفقوا امر به معناى اخبار يا شرط است به‌تقدير « ما أنفقتم - يا - إن أنفقتم » . طاع زيد - از باب نَصَر - : منقاد و رام شد . طَوْع : انقياد و خضوع . كَرِهَ الشيءَ - از باب عَلِم - مبغوض و دشمن داشت آن را ، و كره - به فتح و ضم - : كراهت و بىميلى ، و هر دو حال است از فاعلِ أنفقوا . كُسالى : جمع كَسِل و كَسْلان يعنى بىحال و سنگين .\r\nتفسير :\r\nقُلْ أَنفِقُوا طَوْعاً أَوْ كَرْهاً لَن‌يُتَقَبَّلَ مِنكُمْ إِنَّكُمْ كُنتُمْ قَوْماً فَاسِقِينَ\r\n« أنفقوا » در اين‌جا امر حقيقى نيست بلكه اخبار از عدم قبولى انفاقات آنهاست ، و مراد از « انفاق » در اين آيه انفاقشان در راه خير است يا در راهى كه خير مىپندارند ، نظير\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nكمكشان به مسلمين در جنگ و امور خيريه و انفاق بر ارحام و همكيشان خود .\r\nمعناى آيه : بگو اى پيامبر ، هرچه مىخواهيد انفاق نماييد خواه از روى ميل و رغبت يا بىميلى و كراهت ، هرگز از شما پذيرفته نخواهد شد ، زيرا كه شما از آغاز ، گروهى خارج از فرمان حق بوديد .\r\nو اما انفاقاتشان ، به خاطر صدّ از راه خدا و مبارزه با اسلام ، نظير ساير هزينه‌هاى محرّمشان ، حرمتش مؤكّد و كيفرش مسلّم است و از آنها در آيهء 36 سورهء انفال تعبير به اسباب حسرت شده است .\r\nوَمَا مَنَعَهُمْ أَن تُقْبَلَ مِنْهُمْ نَفَقَاتُهُمْ إِلَّا أَنَّهُمْ كَفَرُوا بِاللَّهِ وَ بِرَسُولِهِ\r\nيعنى : و آنها را از قبولى نفقاتشان چيزى جلوگيرى نكرد جز اين كه آنها به خدا و فرستادهء او كفر ورزيدند . يعنى از شرايط قبول شدن خيرات مكلّفان ، ايمان به خدا و رسول او - يعنى شهادتين - است .\r\nوَلَا يَأْتُونَ الصَّلَاةَ إِلَّا وَهُمْ كُسَالَى وَلَا يُنفِقُونَ إِلَّا وَهُمْ كَارِهُونَ\r\nيعنى : و آنها در هيچ حالى نماز نمىخوانند جز آن كه با كسالت و سنگينىاند ، و انفاقى انجام نمىدهند مگر آن كه از درون بىرغبت‌اند .\r\nظاهر مجموع آيه اين است كه علت عدم پذيرش نفقات آنها سه امر است : كفر و نماز و زكات آنچنانى . در صورتى كه با وجود كفر ، عمل خير خارجى را اثرى نيست ، ولى ممكن است از ظاهر آيه استفاده كرد كه نماز با كسالت و زكات بدون ميل به عنوان دو نشانهء ركنى و غالبى بر نفاق منافقان ذكر شده و دخالت در عدم قبولى خيرات ندارد .\r\nفَلَا تُعْجِبْكَ أَمْوَالُهُمْ وَلَا أَوْلَادُهُمْ إِنَّما يُرِيدُ اللَّهُ لِيُعَذِّبَهُم بِهَا فِي الْحَيَاةِ الدُّنْيَا وَتَزْهَقَ أَنْفُسُهُمْ وَهُمْ كَافِرُونَ « 55 » وَيَحْلِفُونَ باللَّه إِنَّهُمْ لَمِنكُمْ وَمَا هُمْ مِنكُمْ وَلكِنَّهُمْ قَوْمٌ يَفْرَقُونَ « 56 » لَوْ يَجِدُونَ مَلْجَأً أَوْ مَغَارَاتٍ أَوْ مُدَّخَلًا لَوَلَّوْا إِلَيْهِ وَهُمْ يَجْمَحُونَ « 57 »\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nلغت و اعراب :\r\nزَهَقَ الشيءُ - از باب مَنَع - : خارج شد ، باطل و نابود گرديد . فَرِقَ منه - از باب عَلِم - :\r\nترسيد از او . ملجأ : پناهگاه . مغارات : جمع مغارة ، غار و شكاف در كوه و درّه . مُدَّخَل اسم مكان دخل است از باب افتعال ، جاى فرو شدن و پنهان شدن مانند سوراخى در زمين و غيره . جَمَحَ الحيوانُ - از باب مَنَع - : به سرعت رفت ، سركشى و چموشى نمود .\r\n\r\n[ گرفتارىها وناهنجارىهاى منافقان 
  ]\r\nتفسير :\r\nفَلَا تُعْجِبْكَ أَمْوَالُهُمْ وَلَا أَوْلَادُهُمْ إِنَّما يُرِيدُ اللَّهُ لِيُعَذِّبَهُم بِهَا فِى الْحَيَاةِ الدُّنْيَا\r\nپس نه اموال آنها تو را شگفت‌زده كند و نه اولادشان ، يعنى : نه فزونى اموال و وسعت و تنوع و رفاهشان در زندگى ، و نه زيادى اولاد و عِدّه و عُدّهء آنها ، زيرا جز اين نيست كه خداوند مىخواهد آنها را در اين زندگى دنيا به‌وسيلهء همان‌ها در عذاب افكند . به خاطر آن كه پيوسته متحمل رنج تحصيل ، و سرگرمى حفظ و تدبير و تربيت و تكثير آنها هستند و در همهء عمر به‌خاطر عدم ايمان و عمل ، استفادهء اخروى از آنها ندارند .\r\nوَتَزْهَقَ أَنْفُسُهُمْ وَهُمْ كَافِرُونَ\r\nيعنى : و خدا مىخواهد كه جانشان از تن بيرون رود در حالىكه كافرند . و اين ارادهء خدا به خاطر سوابق كفر و فسق آنهاست كه پس از بارها اتمام حجت ، از انكار و عناد خود دست برنداشتند .\r\nوَيَحْلِفُونَ بِاللَّهِ إِنَّهُمْ لَمِنكُمْ وَمَا هُمْ مِنكُمْ وَلكِنَّهُمْ قَوْمٌ يَفْرَقُونَ\r\nيعنى : و آنها به خدا سوگند ياد مىكنند كه حتماً از شما هستند در حالىكه از شما نيستند ، زيرا كفر درونى و تضاد اعتقادى و نفاق باطنى و عمل‌هاى سرّى ضد دينى ، آنها را كاملًا از شما جدا كرده است . و لكن آنها گروهى هستند كه مىترسند ، يعنى بيم از قدرت شما آنها را به محافظت شديد ظاهرى وا داشته است .\r\nلَوْ يَجِدُونَ مَلْجَأً أَوْ مَغَارَاتٍ أَوْ مُدَّخَلًا لَوَلَّوْا إِلَيْهِ وَهُمْ يَجْمَحُونَ\r\nيعنى : اگر آنها پناهگاهى يا غارهايى يا دخمه و سوراخى مىيافتند ، يعنى براى\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nتحصّن از قدرت شما و اظهار كفريات و نفاق خود ، به يقين با سرعت تمام به‌سوى آنها روى مىآوردند .\r\nوَمِنْهُمْ مَن يَلْمِزُكَ فِي الصَّدَقَاتِ فَإِنْ أُعْطُوا مِنْهَا رَضُوا وَإِن لَمْ يُعْطَوْا مِنْهَا إِذَا هُمْ يَسْخَطُونَ « 58 » وَلَوْ أَنَّهُمْ رَضُوا مَاآتَاهُمُ اللَّهُ وَرَسُولُهُ وَقَالُوا حَسْبُنَا اللَّهُ سَيُؤْتِينَا اللَّهُ مِن فَضْلِهِ وَرَسُولُهُ إِنَّا إِلَى اللَّهِ رَاغِبُونَ « 59 »\r\nلغت و اعراب :\r\nمَن يلمزك ، مراد از « مَن » موصول جمع است و مفرد بودن ضمير اوّل به لحاظ قرب به لفظ است و پنج ضمير ديگر به لحاظ معناست . لَمَزَه - از باب ضَرَب و نَصَر - : از او خرده گرفت . لوآنَّهم « لو » براى تمنّى است يعنى اى كاش ، و يا شرطيه است و جوابش محذوف به‌تقدير « لكان خيراً لهم » در آخر آيه . لم يُعطَوا اصلش « لم يعطَيُوا » مجهول است كه ياء حذف شده است . إذا هم « إذا » به معناى فاء جزائيه است .\r\nتفسير :\r\nوَمِنْهُمْ مَن يَلْمِزُكَ فِى الصَّدَقَاتِ فَإِنْ أُعْطُوا مِنْهَا رَضُوا وَإِن لَمْ يُعْطَوْا مِنْهَا إِذَا هُمْ يَسْخَطُونَ\r\nيعنى : و از آنان كسانى هستند كه از تو دربارهء قسمت صدقه‌ها و زكات‌ها عيب مىگيرند ، پس اگر سهمى از آن به آنان داده شود خشنود مىگردند ، و اگر داده نشود ناگاه خشمناك مىشوند .\r\nاز تفريع « فإن اعطوا » معلوم مىشود كه عيب‌گيرى در جايى است كه چيزى به آنها نرسد هرچند استحقاق نداشته باشند . و عيب‌گيرى آنها اين بوده كه مثلًا مىگفتند : اين تقسيم عادلانه نيست ، پيامبر خويشان خود را مقدم مىدارد .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nوَلَوْ أَنَّهُمْ رَضُوا مَاآتَاهُمُ اللَّهُ وَ رَسُولُهُ وَ قَالُوا حَسْبُنَا اللَّهُ سَيُؤْتِينَا اللَّهُ مِن فَضْلِهِ وَ رَسُولُهُ إِنَّا إِلَى اللَّهِ رَاغِبُونَ\r\nيعنى : و اگر آنها به آنچه خدا و فرستاده‌اش به آنها دادند راضى و خشنود مىشدند و مىگفتند : خدا براى ما بس است ، به زودى او از فضل و احسان خود و فرستاده‌اش از صدقات ديگر به ما عطا خواهد نمود ، به يقين ما جزء راغبين به خداييم ، براى آنها بهتر بود .\r\nو ممكن است معناى آيه از آغاز به جاى « و اگر » ، چنين باشد : و اى كاش آنها راضى مىشدند و مىگفتند . . . .\r\nو بايد دانست كه زكات و صدقات پيوسته به دست پيامبر به آنها مىرسيد ، ولى خدا در هر دو مورد آيه ، نخست به خود نسبت داده بعد به پيامبر ، و اين براى بيان اين است كه خدا تكويناً مسبِّب است و همهء معلولات معلول ارادهء اوست ، و تشريعاً عطاء پيامبر او در فضيلت و قداست عين عطاء اوست .\r\nإِنَّمَا الصَّدَقَاتُ لِلْفُقَرَاءِ وَالْمَسَاكِينِ وَالْعَامِلِينَ عَلَيْهَا وَالْمُؤَلَّفَةِ قُلُوبُهُمْ وَفِي الرِّقَابِ وَالْغَارِمِينَ وَفِي سَبِيلِ اللَّهِ وَابْنِ السَّبِيلِ فَرِيضَةً مِنَ اللَّهِ وَاللَّهُ عَلِيمٌ حَكِيمٌ « 60 »\r\nلغت و اعراب :\r\nمراد از فقير در اين‌جا كسى است كه عاجز از هزينهء سال خويش است ، نه موجودىِ بالفعل دارد و نه مانند كارمند و كارگر ، توان تحصيل تدريجى دارد ، و مراد از مسكين عاجزتر از آن است . ألّف بينهم : ميان آنها الفت افكند . رقاب : جمع رَقَبه يعنى برده . في الرقاب به‌تقدير « تُصْرَف في الرقاب » ، غارم : بدهكار ورشكسته . فريضةً مفعول مطلق است به‌تقدير « فرضها اللَّه فريضةً » . فَرْض : تقدير و تعيين ، يا واجب .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\n[ موارد مصرف زكات 
  ]\r\nتفسير :\r\nإِنَّمَا الصَّدَقَاتُ لِلْفُقَرَاءِ وَالْمَسَاكِينِ وَالْعَامِلِينَ عَلَيْهَا وَالْمُؤَلَّفَةِ قُلُوبُهُمْ وَفِىالرِّقَابِ وَالْغَارِمِينَ وَ فِى سَبِيل‌ِاللَّهِ وَ ابْن‌ِالسَّبِيلِ\r\nبايد دانست كه آيهء مباركه در مقام بيان دو امر است : مستحقّين معيّن ، و كيفيت استحقاق آنها . به امر اخير به نحو اجمال اشاره شده و امر اوّل مورد توجه و تفصيل است . و مخاطبان اصلى به اعطاى اين صدقات و اخراج آن از ميان اموالشان ، در اين آيه مذكور نيستند .\r\nمعناى آيه : جز اين نيست كه صدقات ( يعنى زكات‌ها و حقوق معيّنى كه به عنوان ماليات خاص دينى از اموال معيّن براى اشخاص معيّن در شريعت اسلام تشريع شده است ) از آنِ هشت گروه زير است :\r\nاوّل « للفقراء » يعنى كسانى كه هزينهء زندگى خود و عائلهء شرعى خود را علاوه بر مستثنيات دَين ندارند ، نه بالفعلْ موجودى دارند و نه بالقوّه ؛ يعنى استعداد تحصيل بدون موانع ندارند .\r\nدوم « والمساكين » يعنى اشخاصى كه نادارتر از فقيرند . و اين دو عنوان در حكم يكسانند ، لكن جدا كردنشان به لحاظ اهميت و اولويت دوم است .\r\nسوم « والعاملين عليها » يعنى منصوبان از جانب حكومت اسلامى براى تصدّى امر صدقات از جمع و نگهدارى و پخش .\r\nچهارم « والمؤلَّفة قلوبهم » يعنى گروهى كه بايد تأليف قلب شوند و جلب رضايت آنها به صلاح اسلام و مسلمين است ، نظير كفّارى كه در مواقع حساس جنگ گرم و سرد ، مسلمين را يارى مىدهند و يا جلو دشمنان را مىگيرند ؛ و مسلمانان ضعيف‌الايمانى كه بدين وسيله تقويت مىشوند .\r\nپنجم « وفي الرقاب » يعنى در جهت بردگان و در راه آزاد كردن مُكاتَب‌هاى مسلمانى كه از پرداخت هزينهء كتابت عاجزند . ( در عصر برده‌دارى گاهى بردگان با اربابانشان قراردادهاى مختلفى مىبسته‌اند ، از جمله اين‌كه برده خود را مثلًا به هزار دينار مىخريده كه تا مدت شش‌ماه يا كمتر يا بيشتر اگر ادا مىكرد آزاد مىشد و گرنه در بردگى مىماند . )\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nششم « والغارمين » در جهت بدهكاران يعنى كسانى كه بدهى بر آنها چيره شده و توان پرداخت ندارند كه بدهى آنها از صدقات ادا شود .\r\nهفتم « وفي سبيل اللَّه » در جهت سبيل اللَّه يعنى در هر كار خيرى كه به سود اسلام و مسلمين است ، نظير بناى مسجد و تكيه و مدرسه ، و كاشتن نهال و راه‌اندازى آب چشمه و نهر و قنات و سدّ ، و طبع و نشر كتاب‌هاى دينى و غيره .\r\nهشتم « و ابن‌السبيل » يعنى در جهت فرزندان راه ، و مراد كسانىاند كه توشه و وسايل سفر ندارند يا در ميان راه وامانده شده‌اند ، خواه سفر حسّى باشد يعنى از مكانى به‌مكانى رفتن ، يا معنوى و غيرحسّى مانند كسانى كه در راه تحصيل علم دين و فنون مورد نياز ضرورى مسلمين هزينهء سفر ندارند .\r\nفَرِيضَةً مِنَ اللَّهِ وَاللَّهُ عَلِيمٌ حَكِيمٌ\r\nيعنى : اين‌كه صدقات از آنِ گروه‌هاى فوق است و آنها استحقاق آن را دارند ، مقدّر و تعيين شده به‌تقدير خاصى از جانب خداوند است ، و خدا دانا و حكيم است . و معناى از جانب خدا بودن اين است كه از علم ازلى او سرچشمه گرفته و در لوح محفوظ مندرج گشته و سپس به جامعهء بشرى ابلاغ گرديده است . و ذكر علم و حكمت اشاره به اين است كه تشريع اين حكم مبنى بر علم او به مصالح ارباب اموال ، و حالات مستحقّين ، و نظارت ولىّ امر آنها ، و صلاح اتمّ همهء مجتمع است و حكمى است روى حسن تقدير و دقت و متانت در تكوين و تشريع .\r\nبدان كه توجه به نكات زير دربارهء روشن شدن مفاد اين آيه لازم است :\r\nاول - ظاهر لام « للفقراء » الى آخر ، ملكيت است ، لكن بيان اين‌كه مستحقّين زكات از چه زمانى مستحقّ آن و از چه زمانى مالك مىشوند ، و نيز صاحبان اموال از چه وقتى مأمور به اخراج و پرداخت مىگردند در كتاب‌هاى فقهى است ، و قدر متيقّن اين است كه مستحقّين پس از دريافت ، مالك مىشوند .\r\nدوم - مراد از صدقات در آيه ، زكات خاص اصطلاحى معروف در شريعت اسلام است ، ولى ريشهء آن ، زكات معروفى است كه در آيات مكّى آمده و در ميان همهء فرقه‌هاى كفّار نيز بوده ، يعنى انفاقى كه بشرها طبق غريزهء نوع‌دوستى و فطرت خيرخواهى و طبع ذاتى\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nترحم ، به آن عمل مىكرده‌اند و سيرهء همه بر آن جارى بوده و اسلام آن را در محدودهء خاصّى واجب نموده است .\r\nسوم - معناى كلى و اصطلاح شرعى اين صدقه و اين‌كه بايد به اصناف هشتگانه برسد ذكر شد ، لكن مصاديق آن به حديث و سنّت اهل بيت و فقه اسلامى حواله شده است ، و محصّلِ آن اين است كه : اين ماليات به نُه چيز از اموال تعلّق مىگيرد ، دو قسم از نقد رايج آن عصر يعنى طلا و نقرهء سكّه‌دار براى پول‌داران ، و سه قسم از حيوانات اهلى يعنى شتر و گاو و گوسفند براى دامداران ، و چهار قسم از كشت و درخت يعنى گندم و جو و خرما و كشمش براى كشاورزان . و مقدار سهم مستحقّان از هر يك و شرايط آن به طور مشروح در سنّت اسلامى آمده است .\r\nچهارم - اين ماليات اسلامى به لحاظ حال صاحبان اموال كه بايد زكات بپردازند بر دو نوع منقسم شده است : قسمى متعلّق به اجناس نُه‌گانه است به انگيزهء نگهدارى و پاكيزگى و زايش و رويش مادى و معنوى آن ، و اين قسم را « زكات مال » گويند . و قسم ديگر به انگيزهء نگهدارى و حراست جان است و اين قسم را « زكات فطره » يعنى زكات جان گويند و از نظر مقدار و متعلَّق و شرايط وجوب ، با قسم اول فرق دارد . و حاصل ، اين است كه هر صاحب مال داراى شرايط ، بايد به عدد نفوسشان « 1 » از اجناس مختلفى در وقت معيّن و محدودى سالانه بپردازد ، و هر دو قسم در مصارف هشتگانه مذكور در آيه يكسان‌اند و تفصيل آن هم در فقه است .\r\nپنجم - ظاهر آيه اين است كه مستحقان و مورد مصرف اين زكات ، دو نوع‌اند :\r\nاول ، اشخاص يعنى فقير ، مسكين ، عامل و مؤلّفه . دوم ، جهات يعنى عناوين اعتبارى كه در نزد عقلا و عرف ، جنبهء حقوقى دارند و از آن راه ، قابليت استحقاق و تملّك دارند ، نظير وقف بر ازدواج جوان‌ها و اقامهء عزادارى و غيره . اين زكات بايد در جهت و راه آزاد كردن برده‌ها ، اداى بدهىها ، و راه‌هاى خير و اعانت وامانده‌هاى راه مصرف شود .\r\nو از اين رو در آيه ، چهار مصرف اول را با كلمهء « لام » و چهار مصرف دوم را با كلمهء « في » آورده است .\r\n\r\n\r\n","description":"","footnote":"\r\n( 1 ) . يعنى از جانب خود و افراد تحت تكفّل خود .\r\n","page_name":" 291 ","page_number":291},
  {"content":"\r\n\r\n\r\n[ پيامبر ( ص ) و منافقان 
  ]\r\nوَمِنْهُمُ الَّذِينَ يُؤْذُونَ النَّبِيَّ وَيَقُولُونَ هُوَ أُذُنٌ قُلْ أُذُنُ خَيْرٍ لَكُمْ يُؤْمِنُ بِاللَّهِ وَيُؤْمِنُ لِلْمُؤْمِنِينَ وَرَحْمَةٌ لِلَّذِينَ آمَنُوا مِنكُمْ وَالَّذِينَ يُؤْذُونَ رَسُولَ اللَّهِ لَهُمْ عَذَابٌ أَلِيمٌ « 61 »\r\nتفسير :\r\nوَمِنْهُمُ الَّذِينَ يُؤْذُونَ النَّبِىَّ وَ يَقُولُونَ هُوَ أُذُنٌ قُلْ أُذُنُ خَيْرٍ لَكُمْ\r\nيعنى : و از آنان يعنى از منافقان ، كسانى هستند كه پيوسته پيامبر را مىآزارند و مىگويند : او سراپا گوش است ، يعنى خوش‌باور است و سخن را هرچه باشد و از هر كس كه باشد مىپذيرد . بگو اى پيامبر : او گوش خوبى است براى شما . گوشى است كه هرچه بشنود خواه از جانب خدا و خواه از شما به خير و صلاح شماست .\r\nيُؤْمِنُ بِاللَّهِ وَ يُؤْمِنُ لِلْمُؤْمِنِينَ\r\nاين دو جمله براى بيان گوش خوب بودن پيامبر است . يعنى : او پيوسته گفتار و وحى خدا را با اذعان و باور مىشنود و به مؤمنان ابلاغ مىكند ، و به گفتار مؤمنان نيز به‌سود آنها ايمان مىآورد ، يعنى حق و صدقش را مىپذيرد . و از باطل و ناروايش چشم مىپوشد و عكس‌العمل نشان نمىدهد و چنين نيست كه شنيدن گفتار آنها روى جهل به حالشان و عدم تشخيص حق از باطل باشد ، پس او گوش نيكوست .\r\nوَ رَحْمَةٌ لِلَّذِينَ آمَنُوا مِنكُمْ وَالَّذِينَ يُؤْذُونَ رَسُول‌َاللَّهِ لَهُمْ عَذَابٌ أَلِيمٌ\r\nيعنى : او براى كسانى از شما كه ايمان آورده‌اند سراپا رحمت است . مراد از « رحمت » در اين‌جا رحمت خاص است يعنى رحمت‌هاى فعلى كه پس از پذيرش دعوت انبيا و شريعت آنها به‌سوى آنان سرازير مىشود و كفّار از آن محروم‌اند ، نظير\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nقبولى اعمال ، حصول قرب معنوى ، شمول توفيقات خاص ، ريزش گناهان ، رفع عذاب‌ها و استجابت دعاها . و اما رحمت‌هاى عام كه نعمت‌هاى شأنى است شامل حال مؤمن و غير مؤمن است ، نظير اعطاى وجود ، حفظ و تدبير موجود ، تربيت تكوينى در جهان ، بذل نعمت‌هاى مادى ، عرضهء نعمت‌هاى معنوى و مهلت طاغيان به‌اندازهء كافى . و كسانى كه پيوسته فرستادهء خدا را آزار مىدهند براى آنها عذابى دردناك است ، يعنى در دنيا بر حسب اقتضاى تكوين ، و در آخرت در حدّ بىنهايت از حيث كمّ و كيف .\r\nيَحْلِفُونَ بِاللَّهِ لَكُمْ لِيُرْضُوكُمْ وَاللَّهُ وَرَسُولُهُ أَحَقُّ أَن يُرْضُوهُ إِن كَانُوا مُؤْمِنِينَ « 62 » أَلَمْ يَعْلَمُوا أَنَّهُ مَن يُحَادِدِ اللَّهَ وَرَسُولَهُ فَأَنَّ لَهُ نَارَ جَهَنَّمَ خَالِداً فِيهَا ذلِكَ الْخِزْيُ الْعَظِيمُ « 63 »\r\nلغت و اعراب :\r\nأن يرضوه به‌جاى « أن يرضوهما » است يعنى در معنا تثنيه است كه عبارت درست باشد و افراد لفظ ، اشاره به اصالت و تبعيت است . حادَّهُ و در اصل حادَدَه : با او دشمنى و مخالفت كرد ، او را به خشم آورد . خِزْى : خوارى و رسوايى . فأنّ له نارَ ، مبتدا و خبر است به‌تقدير « ثبوت النار له حتم » و جواب مَنِ موصوله است .\r\nتفسير :\r\nيَحْلِفُونَ بِاللَّهِ لَكُمْ لِيُرْضُوكُمْ وَاللَّهُ وَ رَسُولُهُ أَحَقُّ أَن يُرْضُوهُ إِن كَانُوا مُؤْمِنِينَ\r\nيعنى : منافقان در برابر شما مؤمنان ، به خداوند سوگند ياد مىكنند به‌خاطر آن كه شما را خشنود نمايند ، در حالى كه خدا و فرستادهء او سزاوارترند كه آنان آنها را راضى و خشنود كنند اگر آنها مؤمن‌اند .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nبايد دانست كه هدف آنها از قسم ، تبرئهء خود از نفاق و جبران آثار نفاقشان بوده است .\r\nو مقتضاى قاعده در كلمهء أن يرضوه « أن يرضوهما » است كه ضمير تثنيه به اللَّه و رسول برگردد ، و مفرد آوردن براى آن است كه عمده ، جلب رضايت خداوند است و ديگران بايد به تبع او و از شئون او باشند .\r\nأَلَمْ يَعْلَمُوا أَنَّهُ مَن يُحَادِدِ اللَّهَ وَ رَسُولَهُ فَأَنَّ لَهُ نَارَ جَهَنَّمَ خَالِداً فِيهَا ذلِكَ الْخِزْىُ الْعَظِيمُ\r\nاستفهام در آيه براى اظهار تعجب و بيان اين است كه چگونه با علم به عذاب اقدام مىكنند !\r\nمعناى آيه : آيا ندانستند كه بىترديد هر كس با خدا و فرستادهء او مخالفت و دشمنى كند ثبوت آتش جهنّم و حلول آن دربارهء وى حتمى است ؟ در حالى كه در آن جاودان است .\r\nاين همان رسوايى و خوارى بزرگ است .\r\nيَحْذَرُ الْمُنَافِقُونَ أَن تُنَزَّلَ عَلَيْهِمْ سُورَةٌ تُنَبِّئُهُم بِمَا فِي قُلُوبِهِمْ قُلِ اسْتَهْزِءُوا إِنَّ اللَّهَ مُخْرِجٌ مَاتَحْذَرُونَ « 64 » وَلَئِن سَأَلْتَهُمْ لَيَقُولُنَّ إِنَّمَا كُنَّا نَخُوضُ وَنَلْعَبُ قُلْ أَبِاللَّهِ وَآيَاتِهِ وَرَسُولِهِ كُنتُمْ تَسْتَهْزِءُونَ « 65 » لَاتَعْتَذِرُوا قَدْ كَفَرْتُم بَعْدَ إِيمَانِكُمْ إِن نَعْفُ عَن طَائِفَةٍ مِنكُمْ نُعَذِّبْ طَائِفَةً بِأَنَّهُمْ كَانُوا مُجْرِمِينَ « 66 »\r\nلغت و اعراب :\r\nحذر الشيءَ و من الشيءِ : پرهيز كرد از آن . ضمير جمع عليهم و تنبّئهم راجع‌اند به‌مؤمنان ، و ضمير قلوبهم به منافقان . خاضَ الماء - از باب نَصَر - : داخل شد در آن . أ باللَّه استفهام براى تقبيح و توبيخ و تعجيز است .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nتفسير :\r\nيَحْذَرُ الْمُنَافِقُونَ أَن تُنَزَّلَ عَلَيْهِمْ سُورَةٌ تُنَبِّئُهُم بِمَا فِى قُلُوبِهِمْ\r\nاز اين آيه و چند آيه پس از آن به وضوح برمىآيد كه گروهى نه اندك از منافقان كه در داخل حكومت اسلامى بودند قصد خطرناك خاصى دربارهء پيامبر و يارانش داشته‌اند و آن ، ترور پيامبر ، كشتن ياران او ، ريشه كن كردن اسلام و نابود كردن كتاب آسمانى و طبعاً روى كار آوردن حكومت طاغوتى و شرك جاهلى بود . و اينان با گروهى ديگر از منافقان دور دست نيز اتصال و ارتباط داشتند . و از ملاحظهء مجموع اين آيات تا آيهء 74 كه به‌طور منسجم از حادثهء خاصى حكايت دارد چنين برمىآيد كه يكى از حوادث مربوطه پس از خروج پيامبر به‌سوى غزوهء تبوك و پيش از رجوع به مدينه رخ داده ، و در كتب فريقين نيز اشاره به آن حادثه شده و آن را بر مواردى تطبيق نموده‌اند .\r\nو مقتضاى تدبر در نصوص ، اين است كه : گروهى از آنها همراه پيامبر به‌سوى تبوك حركت كرده‌اند و به فكر مكر و توطئه‌اى برضد پيامبر افتاده ، در جلسات سرّى خود آنچه را از اسلام اقرار كرده بودند علناً ردّ و انكار نموده و خدا و رسول و كتاب آسمانى را مورد سخريه و استهزا قرار داده‌اند . و در اين سفر است كه تصميم جدى بر ترور پيامبر اسلام مىگيرند ، و چون خدا آنها را از پياده كردن نقشهء شوم محروم مىكند و آثارى از كفرياتشان فاش مىگردد عذرهايى بدتر از گناه مىآورند .\r\nطبق روايات باب ، آنها در حدود دوازده نفر بوده‌اند كه تبانى مىكنند در شبى تاريك هنگام رجوع سپاهيان اسلام به‌سوى مدينه در گردنه‌اى خطرناك سر راه پيامبر را بگيرند و وسايل رم دادن شتر او را فراهم سازند . و در مرحلهء اجراى اين نقشه ، چون شتر پيامبر بدان‌جا مىرسيد آنها نيز از اطراف به آن‌جا نزديك مىشدند . خداوند در اين بين پيامبر خود را مطّلع مىكند ، آن‌حضرت به چند نفر از ياران نزديك دستور مىدهد به‌سوى راحلهء آنها حمله‌ور شوند و بر سر و روى شتران آنها بزنند تا شتران فرار كنند . و نام‌هاى همگى آنها را هم خود در آن‌جا بر زبان مىراند و برقى هم در آن هنگام مىزند كه محافظان پيامبر نيز همهء آنها را جز چند نفر كه صورتشان پوشيده بوده مىشناسند .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nمعناى آيه : اى پيامبر ، منافقان از اين پرهيز دارند كه سوره‌اى بر مسلمين نازل شود و آنها را از آنچه در دل‌هاى منافقان است آگاه سازد . مراد از « ما في قلوبهم » قصهء توطئهء نهانى و اظهارات كفرآميز و مسخره و استهزاهاى آنهاست .\r\nبايد دانست كه ممكن است توهم شود منافقان كه معتقد به نبوت و وحى نبودند چگونه از نزول سورهء آسمانى و غيب‌گويى آن بيم داشتند ؟ جواب اين است كه : كفر برخى از آنها كفر عنادى و از مصاديق وَجَحَدُوا بِهَا وَاسْتَيْقَنَتْهَا أَنفُسُهُمْ [ نمل ، 14 
  ] بوده و لذا از نزول چنين سوره‌اى مىترسيدند . و برخى كه اعتقاد به وحى نداشتند و سوره‌ها را ساختگى خود پيامبر مىديدند ، معتقد بودند كه او مىتواند طبق استعداد فكرى و حدس قوى سياسى و اجتماعى ، و يا به واسطهء استمداد از اجنّه و ارواح خالصه و يا به‌وسيلهء نفوذىهاى خود در ميان كفّار ، سوره‌اى بسازد و از اسرار آنها خبر دهد .\r\nقُلِ اسْتَهْزِءُوا إِنَّ اللَّهَ مُخْرِجٌ مَاتَحْذَرُونَ\r\nيعنى : به آنها بگو : مسخره و استهزا كنيد ، به يقين خداوند اراده دارد آنچه را از آن بيم داريد آشكار سازد . مراد از استهزايى كه خدا به آنها نسبت مىدهد سخنان استهزايى است كه آنها در توطئه‌هاى نهانى گفته‌اند . و ممكن است مراد خود كفر جحودى و عنادى آنها و يا انكار وحى و نبوت توأم با ادلّهء روشن باشد ، زيرا اين رقم عمل و سخن ، در نزد عقل ، مسخره است .\r\nوَلَئِن سَأَلْتَهُمْ لَيَقُولُنَّ إِنَّمَا كُنَّا نَخُوضُ وَنَلْعَبُ قُلْ أَبِاللَّهِ وَآيَاتِهِ وَ رَسُولِهِ كُنتُمْ تَسْتَهْزِءُونَ\r\nيعنى : و حتماً اگر از آنها بپرسى - از آنچه در توطئه‌هاى پنهانى خود به زبان آورده‌اند - ، بىترديد خواهند گفت : ما شوخى مىكرديم و با هم به‌تبادل سخن ، بازى مىكرديم . بگو : آيا خدا و آيات او و فرستادهء او را استهزا مىكرديد ؟ !\r\nلَاتَعْتَذِرُوا قَدْ كَفَرْتُم بَعْدَ إِيمَانِكُمْ إِن نَعْفُ عَن طَائِفَةٍ مِنكُمْ نُعَذِّبْ طَائِفَةً بِأَنَّهُمْ كَانُوا مُجْرِمِينَ\r\nيعنى : هيچ عذرى نياوريد ، شما پس از ايمانتان يعنى پس از اظهار اسلام و دعوى ايمان واقعى ، كفرتان را علنى كرديد . اگر گروهى از شما را عفو كنيم يعنى به خاطر توبهء آنها يا شركت‌نكردنشان در استهزا ، گروه ديگرى را به سبب جرمشان عذاب خواهيم كرد .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nالْمُنَافِقُونَ وَالْمُنَافِقَاتُ بَعْضَهُم مِن بَعْضٍ يَأْمُرُونَ بِالْمُنْكَرِ وَيَنْهَوْنَ عَنِ الْمَعْرُوفِ وَيَقْبِضُونَ أَيْدِيَهُمْ نَسُوا اللَّهَ فَنَسِيَهُمْ إِنَّ الْمُنَافِقِينَ هُمُ الْفَاسِقُونَ « 67 » وَعَدَ اللَّهُ الْمُنَافِقِينَ وَالْمُنَافِقَاتِ وَالْكُفَّارَ نَارَ جَهَنَّمَ خَالِدِينَ فِيهَا هِيَ حَسْبُهُمْ وَلَعَنَهُمْ اللَّهُ وَلَهُمْ عَذَابٌ مُقِيمٌ « 68 »\r\nتفسير :\r\nالْمُنَافِقُونَ وَالْمُنَافِقَاتُ بَعْضُهُم مِن بَعْضٍ يَأْمُرُونَ بِالْمُنْكَرِ وَ يَنْهَوْنَ عَنِ الْمَعْرُوفِ وَيَقْبِضُونَ أَيْدِيَهُمْ نَسُوا اللَّهَ فَنَسِيَهُمْ إِنَّ الْمُنَافِقِينَ هُمُ الْفَاسِقُونَ\r\nدر اين آيات پس از ذكر برخى از خيانت‌هاى منافقان ، اشاره است به برخى از كارهاى نارواى ديگر آنها و شمول غضب خدا و توجه وعيد خدا به آنان و توجه دادن آنها به سوابق تاريخى فاسدشان و ذكر مثال‌ها ، و اشاره به اين امر مهم كه در اطوار تاريخ اين گروه سياسى ، زن‌هاشان نيز همراه و هماهنگ آنها بوده‌اند .\r\nمعناى آيه : مردان و زنان منافق برخى از برخى ديگرند ، يعنى گذشتگانشان با موجودين ، در پليدى ذات و كفر و نفاق باطنى و تظاهر به اسلام و آزار مسلمين و توطئه‌گرى عليه آنها هماهنگ‌اند . پيوسته به منكر و هر نارواى شرعى و عقلى دستور مىدهند ، و از هر كار خير و معروف نهى مىكنند . و همواره دست‌هاى خود را مىبندند ، يعنى از انفاقات مورد رضاى خداوند . آنها خدا را فراموش كرده‌اند و در نتيجه خدا هم آنها را فراموش نموده است ، يعنى پس از اكمال دعوت و اتمام حجّت ، آنها را رها كرده تا در اختيار هوا و شيطان قرار گيرند . بىترديد ، منافقان همان فاسقان‌اند ، يعنى نافرمان‌هاى\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nخارج از اوامر الهىاند .\r\nوَعَدَ اللَّهُ الْمُنَافِقِينَ وَالْمُنَافِقَاتِ وَالْكُفَّارَ نَارَ جَهَنَّمَ خَالِدِينَ فِيهَا هِىَ حَسْبُهُمْ وَلَعَنَهُمُ اللَّهُ وَلَهُمْ عَذَابٌ مُقِيمٌ\r\nخداوند مردان و زنان منافق و همهء كفّار را وعدهء آتش جهنّم داده ، يعنى : اين وعده را از روز اوّل ، توأم با توجيه تكليف به‌وسيلهء پيامبران و الهام به عقول و خرد بشر داده است . در حالى كه آنها در آن جاودانند ، آخرش بىانتها و پايانش ابديت است . اين آتش براى آنها كافى است ، يعنى كفر ثابت و فسق دائم در همهء عمر و ردّ دعوت‌ها و تفويت فرصت‌ها را چنين كيفرى متناسب و كافى است . و خدا آنها را لعنت و طرد كرده ، و براى آنها عذابى دائم و پابرجا معيّن و مهيّاست .\r\nكَالَّذِينَ مِن قَبْلِكُمْ كَانُوا أَشَدَّ مِنكُمْ قُوَّةً وَأَكْثَرَ أَمْوَالًا وَأَوْلَاداً فَاسْتَمْتَعُوا بِخَلاقِهِمْ فَاسْتَمْتَعْتُمْ بِخَلَاقِكُمْ كَمَا اسْتَمْتَعَ الَّذِينَ مِن قَبْلِكُم بِخَلَاقِهِمْ وَخُضْتُمْ كَالَّذِي خَاضُوا أُوْلئِكَ حَبِطَتْ أَعْمَالُهُمْ فِي الدُّنْيَا وَالآخِرَةِ وَأُولئِكَ هُمُ الْخَاسِرُونَ « 69 »\r\nلغت و اعراب :\r\nكالذين من قبلكم ، خبر مبتداى محذوف است به‌تقدير « أنتم كالّذين » . خَلاق : نصيب و بهره . خوض : فرورفتن در يك شىء .\r\nتفسير :\r\nكَالَّذِينَ مِن قَبْلِكُمْ كَانُوا أَشَدَّ مِنكُمْ قُوَّةً وَأَكْثَرَ أَمْوَالًا وَأَوْلَاداً فَاسْتَمْتَعُوا بِخَلاقِهِمْ فَاسْتَمْتَعْتُمْ بِخَلَاقِكُمْ كَمَا اسْتَمْتَعَ الَّذِينَ مِن قَبْلِكُم بِخَلَاقِهِمْ وَخُضْتُمْ كَالَّذِى خَاضُوا\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nخطاب به منافقانِ معاصر نزول آيات است . يعنى : شما همانند كسانى از منافقان و كافران اعصار پيش از خود هستيد كه از شما نيرومندتر بودند ، و اموال و اولادشان از شما بيشتر بود ، و در نتيجه از نصيب دنيوى خود برخوردار شدند ، و شما نيز از سهم و بهرهء دنيوى خود بهره‌مند شديد همان‌گونه كه آنها پيش از شما در تاريخ گذشته از بهرهء زندگى تمتّع جستند ، و شما نيز فرو رفتيد همان‌گونه كه آنها فرو رفتند ، يعنى هر دو گروه در كفر و نفاق و شرك اعتقادى و رذايل اخلاقى و عمل‌هاى پليد فرو شديد .\r\nأُولئِكَ حَبِطَتْ أَعْمَالُهُمْ فِى الدُّنْيَا وَالآخِرَةِ وَأُولئِكَ هُمُ الْخَاسِرُونَ\r\nيعنى : آنها عمل‌هاشان در دنيا و آخرت باطل شد . مراد اين است كه عمل‌هاى خير باطنى آنها از عقايد صحيح و اوصاف كمالى ، و اعمال بدنى آنها از انفاق در راه خير و غيره در دنيا باطل و هدر و بىپاداش شد ، زيرا توفيقات خاص الهى كه براى عمل‌هاى خير در دنيا به عامل مىرسد و نيز انبوه پاداش اخروى شامل حال آنها نشد .\r\nو آنها هستند كه زيانكارند ، يعنى زيانكار در معاملهء معنوىِ مصرف كردن استعدادها در راه حق و گرفتن پاداش در دنيا و آخرت . و غرض اين است كه سرنوشت اين منافقان نيز همان سرنوشت است .\r\nأَلَمْ يَأْتِهِمْ نَبَأُ الَّذِينَ مِن قَبْلِهِمْ قَوْمِ نُوحٍ وَعَادٍ وَثَمُودَ وَقَوْمِ إِبْرَاهِيمَ وَأَصْحَابِ مَدْيَنَ وَالْمُؤْتَفِكَاتِ أَتَتْهُمْ رُسُلُهُم بِالْبَيِّنَاتِ فَمَا كَانَ اللَّهُ لِيَظْلِمَهُمْ وَلكِن كَانُوا أَنْفُسَهُمْ يَظْلِمُونَ « 70 »\r\nلغت و اعراب :\r\nقومُ نوح و پنج تا معطوف آن ، بدل‌اند از الّذين . مَديَن شهرى است بر سر راه مصرىها به طرف بيت‌المقدس كه مسكن شعيب پيامبر بوده است . مؤتفكات : جمع مؤتفكة يعنى وارونه\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nو زير و رو شده ، سه شهر قوم لوط است كه بر سرشان وارونه شد .\r\nتفسير :\r\nأَلَمْ يَأْتِهِمْ نَبَأُ الَّذِينَ مِن قَبْلِهِمْ قَوْمِ نُوحٍ وَعَادٍ وَثَمُودَ وَقَوْمِ إِبْرَاهِيمَ وَأَصْحَابِ مَدْيَنَ وَالْمُؤْتَفِكَاتِ\r\nيعنى : آيا بر آنها خبر و سرنوشت كسانى كه پيش از آنها در اعصار گذشته بودند نيامده ؟ مراد ، خبر وحشت‌زا و هشدار دهنده و تنبّه آورِ هلاكت آنهاست . يعنى خبر قوم نوح پيامبر كه چگونه خدا آنها را يكسره در ميان دريايى جديدالحدوث و نوظهور از آب‌هاى زمينى و آسمانى كه كوه و دشت و هامون را فرا گرفته بود غرق نمود . و خبر قوم عاد ، ملت هود پيامبر كه چگونه آنها را با وزش بادهاى سرد و مسموم‌كننده در مدت سه شبانه‌روز ريشه كن كرد . و خبر قوم ثمود ، امّت صالح پيامبر كه چه‌سان همه را با يك صيحهء آسمانى از پاى درآورد و نقش زمين نمود . و خبر قوم ابراهيم كه چگونه آنها را با كشتن نمرود و هجوم حيرت‌آور پشّه هلاك كرد . و خبر اصحاب مدين ، قوم شعيب پيامبر كه چه‌سان با ابرهاى آتش‌بار همه را بسوزانيد . و خبر مردم مؤتفكات يعنى سه شهر يا چندين روستاى مسكن‌هاى قوم لوط پيامبر كه چگونه جبرئيل همه را از عمق زمين بركند و بالا برد و وارونه ساخت و بر سطح زير و رو شده‌اش بارانى از سنگ باريد .\r\nأَتَتْهُمْ رُسُلُهُم بِالْبَيِّنَاتِ فَمَا كَانَ اللَّهُ لِيَظْلِمَهُمْ وَلكِن كَانُوا أَنْفُسَهُمْ يَظْلِمُونَ\r\nاين كلام در بيان علت هلاكت امم گذشته است . يعنى : پيامبرانشان براى آنها بيّنات آوردند ( شريعت و كتاب توأم با دلايل آشكار و براهين روشن ) . پس هرگز خدا بر آن نبود كه به آنها ستم كند ، و لكن آنها خودشان بودند كه به نفس خويش ستم مىكردند . زيرا پس از عرضهء بيّنات و اتمام حجت و تكرار در ابلاغ و مهلت كافى ، به لجاجت و عناد ، دعوت حق را نپذيرفتند و عذاب دنيوى متصل به عذاب ابدى را به جان خريدند .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nوَالْمُؤْمِنُونَ وَالْمُؤْمِنَاتُ بَعْضَهُمْ أَولِياءُ بَعْضٍ يَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ وَيُقِيمُونَ الصَّلَاةَ وَيُؤْتُونَ الزَّكَاةَ وَيُطِيعُونَ اللَّهَ وَرَسُولَهُ أُولئِكَ سَيَرْحَمُهُمْ اللَّهُ إِنَّ اللَّهَ عَزِيزٌ حَكِيمٌ « 71 » وَعَدَ اللَّهُ الْمُؤْمِنِينَ وَالْمُؤْمِنَاتِ جَنَّاتٍ تَجْرِي مِن تَحْتِهَا الْأَنْهَارُ خَالِدِينَ فِيهَا وَمَسَاكِنَ طَيِّبَةً فِي جَنَّاتِ عَدْنٍ وَرِضْوَانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ « 72 »\r\nتفسير :\r\nوَالْمُؤْمِنُونَ وَالْمُؤْمِنَاتُ بَعْضُهُمْ أَولِياءُ بَعْضٍ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ يُقِيمُونَ الصَّلَاةَ وَ يُؤْتُونَ الزَّكَاةَ وَ يُطِيعُونَ اللَّهَ وَ رَسُولَهُ أُولئِكَ سَيَرْحَمُهُمُ اللَّهُ إِنَّ اللَّهَ عَزِيزٌ حَكِيمٌ\r\nاين آيه اشاره است به روابط صالح و پربركت مؤمنان با يكديگر در مقابل روابط ناروا و مفسده زاى منافقان كه در آيهء 67 ذكر شد . و « ولى » به معناى سرپرست و متولّى امر و به معناى ياور و دوست آمده و در اين‌جا به‌قرينهء ذكر امر و نهى به‌معناى اول است . و بعيد نيست در اين كتاب كريم ، الفاظ مشترك را به همهء معانى آن حمل كرد مگر آن كه متعارض باشند .\r\nمعناى آيه : و مردان و زنان مؤمن ، سرپرست يكديگرند ، يعنى نوعى از ولايت تشريعى نسبت به يكديگر دارند و آن برخى از مراتب ولايت در مسألهء امر و نهى است . آنها پيوسته يكديگر را به هر كار شايسته‌اى فرمان مىدهند و از هر كار ناروايى نهى مىكنند ، و نماز را برپا مىكنند ، خود مىخوانند و افراد جامعه را به خواندن آن وامىدارند . و زكات مىپردازند ، زكات شرعى و ماليات اسلامى واجب و مستحب . و آنها پيوسته از خدا و فرستادهء او فرمان مىبرند . آنها هستند كه به زودى مورد رحمت خداوند قرار خواهند\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nگرفت ، يعنى مقابل منافقان كه مورد فراموشى قرار مىگيرند . و خدا مقتدر شكست‌ناپذير و حكيم است .\r\nوَعَدَ اللَّهُ الْمُؤْمِنِينَ وَالْمُؤْمِنَاتِ جَنَّاتٍ تَجْرِى مِن تَحْتِهَا الْأَنْهَارُ خَالِدِينَ فِيهَا\r\nيعنى : خدا به مردان و زنان با ايمان ، باغ‌ها و بهشت‌هايى را وعده داده كه از زير آنها نهرها در جريان است ، در حالى كه در آن بهشت‌ها جاودانند . جريان نهرها ممكن است از زير سطح زمين باشد يا از زير درختان ، و مراد از آنها نهرهايى از همه نوع مايعات است يا خصوص چهار نهرى كه در آيهء 15 سورهء محمّد صلى الله عليه و آله ذكر شده است .\r\nوَمَسَاكِنَ طَيِّبَةً فِى جَنَّاتِ عَدْنٍ وَ رِضْوَانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ\r\nيعنى : و نيز خدا به مردان و زنان مؤمن ، مسكن‌هاى پاكيزه‌اى را در باغ‌هاى اقامت و بهشت‌هاى ابديت وعده داده است ، و رضا و خشنودى از جانب او بزرگ‌تر است ، و اين رضا و خشنودى است كه كاميابى بزرگ است . يعنى بزرگى آن نه از اين راه است كه چون او راضى گردد همهء نعمت‌ها دنبال آن سرازير مىشود ، هر چند چنين است ، بلكه خود حبّ و دوستى او در نزد بنده‌اش از همه چيز بزرگ‌تر و محبوب‌تر و لذت‌بخش‌تر است ، و از اين رو عبادت به انگيزهء حبّ اللَّه مرتبه‌اى و الا دارد .\r\nيَا أَيُّهَا النَّبِيُّ جَاهِدِ الْكُفَّارَ وَالْمُنَافِقِينَ وَاغْلُظْ عَلَيْهِمْ وَمَأْوَاهُمْ جَهَنَّمُ وَبِئْسَ الْمَصِيرُ « 73 » يَحْلِفُونَ بِاللَّهِ مَا قَالُوا وَلَقَدْ قَالُوا كَلِمَةَ الْكُفْرِ وَكَفَرُوا بَعْدَ إِسْلَامِهِمْ وَهَمُّوا بِمَا لَمْ يَنَالُوا وَمَا نَقَمُوا إِلَّا أَنْ أَغْنَاهُمُ اللَّهُ وَرَسُولُهُ مِن فَضْلِهِ فَإِن يَتُوبُوا يَكُ خَيْراً لَهُمْ وَإِن يَتَوَلَّوْا يُعَذِّبْهُمُ اللَّهُ عَذَاباً أَلِيماً فِي الْدُّنْيَا وَالآخِرَةِ وَمَا لَهُمْ فِي الْأَرْضِ مِن وَلِيٍّ وَلَانَصِيرٍ « 74 »\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nتفسير :\r\nيَا أَيُّهَا النَّبِىُّ جَاهِدِ الْكُفَّارَ وَالْمُنَافِقِينَ وَاغْلُظْ عَلَيْهِمْ وَمَأْوَاهُمْ جَهَنَّمُ وَ بِئْسَ الْمَصِيرُ\r\nكلمهء « جهاد » بر حسب غلبهء استعمال ، ظهور دارد در جنگ و نبرد ، و اين جهاد با منافقان كه مدعى هستند جزو مسلمين‌اند ممكن نيست ، پس مراد ، مقاومت و عكس‌العمل منفى در مقابل آنها به هر طرز ممكن است .\r\nمعناى آيه : اى پيامبر ، با كافران و منافقان جهاد كن ، يعنى با كافران به جهاد ابتدايى در موقع اقتضاى مصلحت ، و جهاد دفاعى ، و با منافقان يعنى كسانى كه شواهدى بر نفاق آنها قائم مىشود به وعظ و اندرز و بىاعتنايى و طرد از مجتمع يا به دقت در اجراى حدود و تعزيرات دربارهء آنها به خاطر تخلّفات زيادى كه دارند . و ممكن است مراد از جهاد ، اعم از جهاد نظامى و اقتصادى و فرهنگى و تجارى باشد ، پس منافقان را نيز شمل مىشود . و كار را بر آنها سخت‌گير ، و جايگاه آنها جهنم است و جهنم ، بد جاى بازگشتى است .\r\nيَحْلِفُونَ بِاللَّهِ مَا قَالُوا وَلَقَدْ قَالُوا كَلِمَةَ الْكُفْرِ وَكَفَرُوا بَعْدَ إِسْلَامِهِمْ وَ هَمُّوا بِمَا لَمْ يَنَالُوا\r\nممكن است اين آيه تكرار بيان حادثهء عقبه باشد كه منافقان در خلوت ، كفر گفتند و اقدام به كار نافرجام نمودند و در آيهء 64 گذشت . و گفته شده كه : اشاره است به‌حوادث ديگرى از كفر و ارتداد نهانى آنها ، زيرا بسا اتفاق مىافتاد كه در موارد نزاع و اختلافشان حتى در نزد برخى از مسلمين به ناگاه كفر مىگفتند و اسلامى را كه بر حسب ظاهر پذيرفته بودند علناً انكار مىكردند .\r\nمعناى آيه : آنها به خدا سوگند مىخورند كه چيزى نگفته‌اند ، در حالى كه بىترديد ، سخن كفرآميز گفته‌اند و پس از اسلامشان كافر شده‌اند و به چيزى همت گماشتند كه به آن نرسيدند ، يعنى ترور پيامبر در عقبه و يا ايجاد فتنه و آشوب در مدينه .\r\nوَمَا نَقَمُوا إِلَّا أَنْ أَغْنَاهُمُ اللَّهُ وَ رَسُولُهُ مِن فَضْلِهِ\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nو منافقان هيچ عيب و خرده‌اى از پيامبر و دين و رفتار او نگرفتند ( يعنى دربارهء اين‌كه چرا سخن كفر و باطل مىگويند و رفتار ضد اسلامى و فكر براندازى حكومت الهى را دارند بهانه‌اى نداشتند ) جز آن كه خدا و فرستادهء او آنها را به‌واسطهء فضل و احسان خدا بىنياز نمودند . و اين كلام نظير آن است كه شخصى به شخصى بگويد : من در نزد تو هيچ گناهى ندارم جز آن كه به تو خوبى كرده‌ام . زيرا اهل مدينه پيش از هجرت پيامبر اسلام در كمال ضيق و تنگى زندگى و فقر و فلاكت بودند و به بركت اسلام و حركت مسلمين و فعاليتشان در جنبه‌هاى مختلف زندگى كه از آن جمله جنگ‌ها و پيروزىهاى توأم با انبوه غنائم جنگى بود ، سطح زندگيشان بالا رفت و فضل خدا شامل حالشان گشت و آنان به جاى شكر نعمت در فكر انتقام افتادند .\r\nفَإِن يَتُوبُوا يَكُ خَيْراً لَهُمْ وَإِن يَتَوَلَّوْا يُعَذِّبْهُمُ اللَّهُ عَذَاباً أَلِيماً فِى الدُّنْيَا وَالآخِرَةِ وَمَا لَهُمْ فِى الْأَرْضِ مِن وَلِىٍّ وَلَانَصِيرٍ\r\nيعنى : پس اگر آنها توبه كردند و به‌سوى حق برگشتند براى آنها خير و نيكو خواهد بود ، و اگر اعراض كردند و روى برتافتند خدا آنها را به عذاب دردناكى در دنيا و آخرت عذاب خواهد نمود ، و هرگز آنها را در روى اين زمين ، سرپرست و دوست و ياورى نخواهد بود .\r\nوَمِنْهُمْ مَنْ عَاهَدَ اللَّهَ لَئِنْ آتَانَا مِن فَضْلِهِ لَنَصَّدَّقَنَّ وَلَنَكُونَنَّ مِنَ الْصَّالِحِينَ « 75 » فَلَمَّا آتَاهُم مِن فَضْلِهِ بَخِلُوا بِهِ وَتَوَلَّوا وَهُمْ مُعْرِضُونَ « 76 » فَأَعْقَبَهُمْ نِفَاقاً فِي قُلُوبِهِمْ إِلَى يَوْمِ يَلْقَوْنَهُ بِمَا أَخْلَفُوا اللَّهَ مَا وَعَدُوهُ وَبِمَا كَانُوا يَكْذِبُونَ « 77 »\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nتفسير :\r\nوَمِنْهُمْ مَنْ عَاهَدَ اللَّهَ لَئِنْ آتَانَا مِن فَضْلِهِ لَنَصَّدَّقَنَّ وَ لَنَكُونَنَّ مِنَ الصَّالِحِينَ\r\nآيات زير اشاره است به برخى ديگر از منافقان كه با خدا معاهده نموده و نقض كرده‌اند ، و به برخى ديگر كه به صدقات و عمل‌هاى مسلمين خرده مىگرفتند و مسخره مىكردند .\r\nيعنى : و از منافقان كسانى هستند كه با خدا معاهده نمودند كه حتماً اگر از فضل و رحمت خود به ما بدهد ما نيز بىترديد ، صدقه مىدهيم و بدون شك از نيكوكاران مىشويم . مراد اين است كه اگر مال و ثروت وافر به ما دهد ما نيز همهء حقوق واجب و مندوبِ اموال خود را از زكات و خمس و فىء و انفال و ماليات اسلامى و انفاقات واجب ارحام و صلهء رحم ، همه را ادا مىكنيم .\r\nفَلَمَّا آتَاهُم مِن فَضْلِهِ بَخِلُوا بِهِ وَتَوَلَّوا وَهُمْ مُعْرِضُونَ\r\nپس چون خدا از فضل خويش به آنها بخشيد ، يعنى : خواسته‌هاى آنها را عطا نمود ، به مالشان بخل ورزيدند و از معاهده روى برتافتند ، و آنها معرض‌اند . ذكر اسم فاعل ، مفيدِ اين است كه عادت به اعراض و طبع روگردانىِ از حق دارند .\r\nفَأَعْقَبَهُمْ نِفَاقاً فِى قُلُوبِهِمْ إِلَى يَوْمِ يَلْقَوْنَهُ بِمَا أَخْلَفُوا اللَّهَ مَا وَعَدُوهُ وَ بِمَا كَانُوا يَكْذِبُونَ\r\nضمير فاعلى « أعقب » راجع است به وصف بخل يا عمل بخيلانهء آنها ، و ضمير مفعولى « يلقونه » راجع است به « اللَّه » .\r\nمعناى آيه : صفت بخل يا عمل نشأت يافته از آن در دل‌هاىشان نفاقى در پى آورد كه تا روزى كه خدا را ملاقات كنند ، يعنى بميرند يا به محشر آيند ، ثابت و برقرار است . و اين به خاطر تخلّف آنها از مواعدهء با خدا و به خاطر آن بود كه پيوسته به خدا دروغ مىگفتند .\r\nأَلَمْ يَعْلَمُوا أَنَّ اللَّهَ يَعْلَمُ سِرَّهُمْ وَنَجْوَاهُمْ وَأَنَّ اللَّهَ عَلَّامُ الْغُيُوبِ « 78 » الَّذِينَ يَلْمِزُونَ الْمُطَّوِّعِينَ مِنَ الْمُؤْمِنِينَ فِي الْصَّدَقَاتِ وَالَّذِينَ لَايَجِدُونَ إِلَّا جُهْدَهُمْ فَيَسْخَرُونَ مِنْهُمْ سَخِرَ اللَّهُ مِنْهُمْ وَلَهُمْ عَذَابٌ أَلِيمٌ « 79 »\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nلغت و اعراب :\r\nنجوا اسم مصدر است به معناى سخن سرّى ، و نام گروهى كه با هم سخن سرّى دارند ، و چيز پنهانى و سرّى ، مفرد و جمع و مذكر و مؤنث در آن يكسان است ، و مراد در اين‌جا معناى اول است . لَمَزَه - از باب ضَرَب و نَصَر - : عيب گرفت بر او ، به چشم و ابرو به او اشاره نمود . مطّوّع اصلش متطوّع از باب تفعّل است ، كسى كه خود را در طاعت به تكلّف اندازد ، كسى كه اعمال مستحبى را با طيب خاطر به‌جا مىآورد . تطوّع : انجام‌دادن كار نيك .\r\nجَهَدَ في الأمر - از باب مَنَع - : كوشش كرد در آن و به مشقت افتاد . جهْد - به ضم و فتح - :\r\nطاقت و توان . الذين يلمزون مبتدا و سخر اللَّه خبرش ، والذين لايجدون عطف است به مطّوّعين .\r\nتفسير :\r\nأَلَمْ يَعْلَمُوا أَنَّ اللَّهَ يَعْلَمُ سِرَّهُمْ وَ نَجْوَاهُمْ وَأَنَّ اللَّهَ عَلَّامُ الْغُيُوبِ\r\nاستفهام براى نكوهش و توبيخ است . يعنى : آيا منافقان ندانستند كه خدا سرّ آنها و نجواى آنها را مىداند ؟ ( سرّ يعنى رازهاى نهفتهء دلشان از كفر و نفاق و قصد توطئه عليه مسلمين ، و نجوا يعنى مطالبى كه در سخنان بيخ گوشى تبادل مىكنند ) .\r\nو آيا ندانسته‌اند كه خداوند از همهء غيب‌ها به نحو كامل آگاه است ؟ غيب ، امر نسبى است ، يعنى چيزى كه از حواس ظاهره يا باطنهء هر ذىشعورى پنهان است ، در نزد او آشكار است .\r\nالَّذِينَ يَلْمِزُونَ الْمُطَّوِّعِينَ مِنَ الْمُؤْمِنِينَ فِى الصَّدَقَاتِ وَالَّذِينَ لَايَجِدُونَ إِلَّا جُهْدَهُمْ فَيَسْخَرُونَ مِنْهُمْ سَخِرَ اللَّهُ مِنْهُمْ وَلَهُمْ عَذَابٌ أَلِيمٌ\r\nيعنى : كسانى از منافقان كه بر مطّوّعين از مؤمنان در صدقاتشان عيب مىگيرند ( دربارهء مؤمنانى كه ثروت مالى دارند و به ميل و رغبت انفاق مىكنند يا صدقه‌هاى مستحب مىدهند ، مىگويند : اينان براى ريا و سمعه يا حبّ جاه و شهرت صدقه مىدهند ) و نيز بر كسانى از مؤمنان كه جز آخرين طاقت و توانشان چيزى پيدا نمىكنند و آن را صدقه مىدهند عيب مىگيرند و آنها را استهزا مىكنند ( آنان\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nرا ساده و ابله و بىخرد يا فريب‌خورده مىنامند ، و بالأخره هر يك از اغنيا و فقراى مسلمين را به طرزى مسخره مىكنند ) خدا آنها را مسخره كرده است .\r\nيعنى حكم سخريه و استهزاى آنها از ازل گذشته است ، و براى آنها عذابى است دردناك . و مسخرهء خدا در دنيا اين است كه اميدهاى آنها را ناگهان تبديل به يأس و خوشىهاشان را مبدل به ناخوشى مىكند ، و در آخرت مورد مسخرهء خزنهء جهنّم واقع مىشوند .\r\nاسْتَغْفِرْ لَهُمْ أَوْ لَاتَسْتَغْفِرْ لَهُمْ إِن تَسْتَغْفِرْ لَهُمْ سَبْعِينَ مَرَّةً فَلَن يَغْفِرَ اللَّهُ لَهُمْ ذلِكَ بِأَنَّهُمْ كَفَرُوا بِاللَّهِ وَرَسُولِهِ وَاللَّهُ لَايَهْدِي الْقَوْمَ الْفَاسِقِينَ « 80 » فَرِحَ الْمُخَلَّفُونَ بِمَقْعَدِهِمْ خِلَافَ رَسُولِ اللَّهِ وَكَرِهُوا أَن يُجَاهِدُوا بِأَمْوَالِهِمْ وَأَنْفُسِهِمْ فِي سَبِيلِ اللَّهِ وَقَالُوا لَاتَنْفِرُوا فِي الْحَرِّ قُلْ نَارُ جَهَنَّمَ أَشَدُّ حَرّاً لَوْ كَانُوا يَفْقَهُونَ « 81 » فَلْيَضْحَكُوا قَلِيلًا وَلْيَبْكُوا كَثِيراً جَزَاءَ بِمَا كَانُوا يَكْسِبُونَ « 82 »\r\nلغت و اعراب :\r\nاستغفِر امر براى انشاى تسويه است . خلَّف الشيءَ : او را پشت سر گذاشت ، مخلَّف : به‌جا گذاشته شده . مقعد : مصدر ميمى به معناى قعود .\r\nتفسير :\r\nاسْتَغْفِرْ لَهُمْ أَوْ لَاتَسْتَغْفِرْ لَهُمْ إِن تَسْتَغْفِرْ لَهُمْ سَبْعِينَ مَرَّةً فَلَن يَغْفِرَ اللَّهُ لَهُمْ\r\nيعنى : براى آنها آمرزش بطلب يا نطلب ، اگر هفتاد بار براى آنها آمرزش بخواهى\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nخداوند هرگز آنها را نخواهد آمرزيد . مراد اين است كه طلب آمرزش و ترك آن يكسان است ، و در نتيجه ، طلب لغو است ، و در طلب هم يك بار و تكرار بسيار نيز مساوى است . و تعليق به هفتاد از باب مثال و به عنوان مبالغه است و عدد خصوصيت ندارد ، و نيز از باب تعليق به محال است مانند لَئِنْ أَشْرَكْتَ لَيَحْبَطَنَّ عَمَلُكَ [ زمر ، 65 
  ] و گرنه پيامبر براى چنين افرادى آمرزش نمىطلبد .\r\nذلِكَ بِأَنَّهُمْ كَفَرُوا بِاللَّهِ وَ رَسُولِهِ وَاللَّهُ لَايَهْدِى الْقَوْمَ الْفَاسِقِينَ\r\nيعنى : آن محروميت شديد براى اين است كه آنها به خدا و فرستادهء او كفر ورزيدند ، و خدا هرگز گروه خارج از فرمان و متمرّد را هدايت نمىكند .\r\nفَرِحَ الْمُخَلَّفُونَ بِمَقْعَدِهِمْ خِلَافَ رَسُول‌ِاللَّهِ وَكَرِهُوا أَن يُجَاهِدُوا بِأَمْوَالِهِمْ وَأَنْفُسِهِمْ فِى سَبِيل‌ِاللَّهِ\r\nاين آيه تا هفت آيهء بعد دربارهء منافقان است كه در غزوهء تبوك با عذرهاى دروغين اذن عدم شركت گرفتند . يعنى اى پيامبر ، به جا گذاشته‌شدگان از جنگ به‌خاطر ماندن و بازنشستن بر خلاف رسول‌خدا شادمان شدند ، و آنها كراهت داشتند از اين‌كه با مال‌ها و جان‌هاى خود در راه خدا جهاد كنند .\r\nوَقَالُوا لَاتَنْفِرُوا فِى الْحَرِّ قُلْ نَارُ جَهَنَّمَ أَشَدُّ حَرّاً لَوْ كَانُوا يَفْقَهُونَ\r\nيعنى : و آنها به ياران خود هم گفتند : در هواى گرم حركت نكنيد . اى پيامبر ، اگر آنها فهم دقيق و دانش عميق داشته باشند به آنها بگو : آتش جهنم حرارتش بيشتر است . يعنى در يك جهاد حساس و خطرناك و ضرورى ، فرار از زَحف ، مستلزم آتش جهنّم فردا است و آن شديدتر است .\r\nفَلْيَضْحَكُوا قَلِيلًا وَلْيَبْكُوا كَثِيراً جَزَاءً بِمَا كَانُوا يَكْسِبُونَ\r\nيعنى : در نتيجه بايد آنها در آيندهء عمرشان كمتر بخندند و بسيار بگريند ، يا در دنيا بخندند كه طبعاً اندك است و در آخرت بگريند كه بسيار خواهد بود ، به كيفر آنچه به‌دست مىآورند از عقايد فاسده و رذايل اخلاق و محرّمات اعمال .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nفَإِن رَجَعَكَ اللَّهُ إِلَى طَائِفَةٍ مِنْهُمْ فَاسْتَأْذَنُوكَ لِلْخُرُوجِ فَقُل لَن تَخْرُجُوا مَعِيَ أَبَداً وَلَن تُقَاتِلُوا مَعِيَ عَدُوّاً إِنَّكُم رَضِيتُمْ بِالْقُعُودِ أَوَّلَ مَرَّةٍ فَاقْعُدُوا مَعَ الْخَالِفِينَ « 83 » وَلَا تُصَلِّ عَلَى أَحَدٍ مِنْهُم مَاتَ أَبَداً وَلَاتَقُمْ عَلَى قَبْرِهِ إِنَّهُمْ كَفَرُوا بِاللَّهِ وَرَسُولِهِ وَمَاتُوا وَهُمْ فَاسِقُونَ « 84 » وَلَا تُعْجِبْكَ أَمْوَالُهُمْ وَأَوْلَادُهُمْ إِنَّما يُرِيدُ اللَّهُ أَن يُعَذِّبَهُم بِهَا فِي الْدُّنْيَا وَتَزْهَقَ أَنْفُسُهُمْ وَهُمْ كَافِرُونَ « 85 »\r\nتفسير :\r\nفَإِن رَجَعَكَ اللَّهُ إِلَى طَائِفَةٍ مِنْهُمْ فَاسْتَأْذَنُوكَ لِلْخُرُوجِ فَقُل لَن تَخْرُجُوا مَعِىَ أَبَداً وَلَن تُقَاتِلُوا مَعِىَ عَدُوّاً إِنَّكُم رَضِيتُمْ بِالْقُعُودِ أَوَّلَ مَرَّةٍ فَاقْعُدُوا مَعَ الْخَالِفِينَ\r\nيعنى : اى پيامبر ، اگر خدا تو را به‌سوى گروهى از آنها در مدينه برگردانيد ، آن‌گاه در سفرهاى ديگر چون خواهى سپاه را بسيج كنى آنها آمدند و از تو براى بيرون‌شدن به‌جهاد اذن طلبيدند ، به آنها بگو : هرگز و ابداً با من بيرون نخواهيد شد و هيچ‌گاه همراه من با دشمنى نخواهيد جنگيد ؛ چرا كه شما نخستين بار راضى شديد كه بنشينيد ، پس طبق روش اوّلتان همراه خالفان بنشينيد ، يعنى همراه كسانى كه طبعاً و تكويناً بازنشسته‌اند ، مانند زنان ، كودكان ، معلولان و بيماران .\r\nوَلَا تُصَلِّ عَلَى أَحَدٍ مِنْهُم مَاتَ أَبَداً وَلَاتَقُمْ عَلَى قَبْرِهِ\r\nيعنى : و هرگز بر جنازهء كسى از آنها كه مُرد نماز مخوان ، و بر سر قبرش نايست ، يعنى نه براى كمك به دفن و آداب آن و نه براى دعا و طلب مغفرت .\r\nإِنَّهُمْ كَفَرُوا بِاللَّهِ وَ رَسُولِهِ وَمَاتُوا وَهُمْ فَاسِقُونَ\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nيعنى : به خاطر آن كه آنها به خدا و فرستاده‌اش كفر ورزيدند و در حالى كه فاسق بودند از دنيا رفتند . پس كافر و خارج از فرمان اصولى خدا بودند . و مفاد اين آيات اين است كه اختلال عقايد انسان در اصول دين ، سبب لغويت استغفار و دعا در حقّ او و عدم جواز نماز و حضور بر سر قبر اوست . و در فقه اسلامى آمده است كه تمام آثار كفر بر او بار مىشود كه از آن جمله حرمت تجهيزات اسلامى اوست ، يعنى تجهيزات پنجگانه براى روانه‌شدن ميّت مسلِم به عالم برزخ ، از غسل و حنوط و كفن و نماز و دفن در مقابر مسلمين .\r\nوَلَا تُعْجِبْكَ أَمْوَالُهُمْ وَأَوْلَادُهُمْ إِنَّما يُرِيدُ اللَّهُ أَن يُعَذِّبَهُم بِهَا فِى الدُّنْيَا وَتَزْهَقَ أَنْفُسُهُمْ وَهُمْ كَافِرُونَ\r\nاين آيه همان آيهء پنجاه و پنج است كه گذشت و اختلاف اندك و تغييرات چهارگانهء لفظى تأثير ژرفى در معنا ندارد . و تكرار آيه براى تأكيد اين امر خطير است كه نبايد وفور نعمت و سعه و تنوّع دنياى كفر ، مسلمين را به شگفت آورد و در روحشان اثر بگذارد و سبب تزلزل عقايد و تمايل به كفر و گرايش به اخلاق و آداب و سنن كفّار شود ، كه شديداً محل ابتلاى دنياى اسلام امروز با جهان كفر است .\r\nوَإِذَا أُنْزِلَتْ سُورَةٌ أَنْ آمِنُوا بِاللَّهِ وَجَاهِدُوا مَعَ رَسُولِهِ اسْتَأْذَنَكَ أُولُوا الطَّوْلِ مِنْهُمْ وَقَالُوا ذَرْنَا نَكُن مَعَ الْقَاعِدِينَ « 86 » رَضُوا بِأَن يَكُونُوا مَعَ الْخَوَالِفِ وَطُبِعَ عَلَى قُلُوبِهِمْ فَهُمْ لَايَفْقَهُونَ « 87 » لكِنِ الْرَّسُولُ وَالَّذِينَ آمَنُوا مَعَهُ جَاهَدُوا بِأَمْوَالِهِمْ وَأَنْفُسِهِمْ وَأُولئِكَ لَهُمُ الْخَيْرَاتُ وَأُولئِكَ هُمُ الْمُفْلِحُونَ « 88 » أَعَدَّ اللَّهُ لَهُمْ جَنَّاتٍ تَجْرِي مِن تَحْتِهَا الْأَنْهَارُ خَالِدِينَ فِيهَا ذلِكَ الْفَوْزُ الْعَظِيمُ « 89 »\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nلغت و اعراب :\r\nأن آمنوا به‌تقدير « بأن آمنوا ، أى بالإيمان » . اولوا : جمع « ذو » به معناى صاحب از غير لفظش . طَول : غنا ، قدرت . ذرنا از مادّهء وَذَر يَذَرُ به‌معناى ترك ، و تنها مضارع و امر از اين ماده استعمال شده است .\r\nتفسير :\r\nوَإِذَا أُنْزِلَتْ سُورَةٌ أَنْ آمِنُوا بِاللَّهِ وَجَاهِدُوا مَعَ رَسُولِهِ اسْتَأْذَنَكَ أُولُوا الطَّوْلِ مِنْهُمْ وَقَالُوا ذَرْنَا نَكُن مَعَ الْقَاعِدِينَ\r\nيعنى : و چون سوره‌اى نازل گردد كه به خداوند ايمان آوريد و همراه فرستاده و رسول او جهاد كنيد ، صاحبان ثروت و توان مالى و جسمى از منافقان از تو اذن مىطلبند كه در جهاد شركت نكنند ، و گويند : بگذار ما با بازنشستگان باشيم . يعنى به‌جهاد بيرون نشويم و با زنان و كودكان در شهر بمانيم .\r\nرَضُوا بِأَن يَكُونُوا مَعَ الْخَوَالِفِ وَطُبِعَ عَلَى قُلُوبِهِمْ فَهُمْ لَايَفْقَهُونَ\r\nيعنى : آنها راضى شدند كه با خالف‌ها - بازنشسته‌ها و خانه‌نشين‌ها - باشند . يعنى اين مقدار درك و تعقّل ندارند كه جهاد در راه يك دين قويم ثابت و حيازت كمالات ابدى آن ، قابل تبديل با استراحت چند صباح و مصاحبت زنان و كودكان نيست . و بر دل‌هاى آنها مهر شقاوت زده شد ، يعنى به واسطهء سوابق كفر و عناد و فسق آنها ، ولى آنها نمىفهمند . يعنى وضع دينى و شقاوت ذاتى خود را نمىدانند و علم عميق دينى از آنها گرفته شده است .\r\nلكِنِ الرَّسُولُ وَالَّذِينَ آمَنُوا مَعَهُ جَاهَدُوا بِأَمْوَالِهِمْ وَأَنْفُسِهِمْ وَأُولئِكَ لَهُمُ الْخَيْرَاتُ وَأُولئِكَ هُمُ الْمُفْلِحُونَ\r\nيعنى : لكن در مقابل قعود و تخلّف و ترك فريضهء عظيم الهى از سوى آنها ، فرستادهء خدا و كسانى كه با او ايمان آورده‌اند ، با مال‌ها و جان‌هاى خود جهاد كردند ، و آنهايند كه در دنيا برايشان خيرات مادى و معنوى است ، و آنها هستند كه\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nاصحاب رستگارى و كاميابىاند .\r\n\r\n[ باديه‌نشينان منافق و مؤمن 
  ]\r\nأَعَدَّ اللَّهُ لَهُمْ جَنَّاتٍ تَجْرِى مِن تَحْتِهَا الْأَنْهَارُ خَالِدِينَ فِيهَا ذلِكَ الْفَوْزُ الْعَظِيمُ\r\nيعنى : خداوند براى آنها در جهان واپسين ، باغ‌ها و بهشت‌هايى فراهم كرده است كه از زير سطح آنها يا از زير درختان آنها نهرها جارى است ، يعنى از هرگونه مايعات به نحو پيوسته و بدون وقفه در تاريخ ابديت ، و آنها در آن بهشت‌ها جاودان‌اند ، يعنى هر چند با پروردگارشان در ازليت شريك نيستند لكن در ابديت شريك خواهند بود ، و اين است كاميابى بزرگ .\r\nوَجَاءَ الْمُعَذِّرُونَ مِنَ الْأَعْرَابِ لِيُؤْذَنَ لَهُمْ وَقَعَدَ الَّذِينَ كَذَبُوا اللَّهَ وَرَسُولَهُ سَيُصِيبُ الَّذِينَ كَفَرُوا مِنْهُمْ عَذَابٌ أَلِيمٌ « 90 »\r\nلغت و اعراب :\r\nمعذّر اصلش « معتذر » از باب افتعال است ، يعنى عذرآورنده . اعراب جمع است و مفرد ندارد ، يعنى باديه‌نشينان از عرب و غير عرب .\r\nتفسير :\r\nوَجَاءَ الْمُعَذِّرُونَ مِنَ الْأَعْرَابِ لِيُؤْذَنَ لَهُمْ وَ قَعَدَ الَّذِينَ كَذَبُوا اللَّهَ وَ رَسُولَهُ\r\nمراد از معذّران ، « 1 » باديه‌نشين‌هاست كه در اعتذارشان راستگو بودند . و محتمل است كه‌اعم از منافقان و مسلمين باديه‌نشين باشد . اگر منافق بودند چطور در اعتذارشان راستگو بودند ؟ !\r\n\r\n\r\n","description":"","footnote":"\r\n( 1 ) . مراد ، عذرداران واقعى است نه منافقان ، زير منافقان در اعتذارشان راستگو نيستند .\r\n","page_name":" 312 ","page_number":312},
  {"content":"\r\n\r\nمعناى آيه : اى پيامبر ، عذرآورندگان از باديه‌نشين‌ها نزد تو آمدند كه به آنها اجازه داده شود يعنى اجازهء تخلّف از جهاد ، ولى كسانى از منافقان مدينه كه به خدا و رسول او دروغ گفتند ، يعنى از سابق در مواقع جنگ عذرهاى دروغ مىآوردند ، در جاى خود نشستند ، يعنى نه به‌سوى جهاد رفتند و نه براى استجازه آمدند .\r\nو ممكن است مفاد « ليؤذن لهم » نسبت به مسلمين استجازهء در شركت باشد كه با نبود شرايط به جهاد روند ، همانند حج متسكّع يعنى كسى كه با نبود شروط شرعى به‌سوى حج مىشتابد .\r\nسَيُصِيبُ الَّذِينَ كَفَرُوا مِنْهُمْ عَذَابٌ أَلِيمٌ\r\nيعنى : به زودى كسانى از آنان را كه كفر ورزيده‌اند عذابى دردناك خواهد رسيد .\r\nلَيْسَ عَلَى الضُّعَفَاءِ وَلَا عَلَى الْمَرْضَى وَلَا عَلَى الَّذِينَ لَايَجِدُونَ مَايُنْفِقُونَ حَرَجٌ إِذَا نَصَحُوا للَّهِ وَرَسُولِهِ مَا عَلَى الْمُحْسِنِينَ مِن سَبِيلٍ وَاللَّهُ غَفُورٌ رَحِيمٌ « 91 » وَلَا عَلَى الَّذِينَ إِذَا مَا أَتَوْكَ لِتَحْمِلَهُمْ قُلْتَ لَاأَجِدُ مَاأَحْمِلُكُمْ عَلَيْهِ تَوَلَّوا وَأَعْيُنُهُمْ تَفِيضُ مِنَ الدَّمْعِ حَزَناً أَلَّا يَجِدُوا مَا يُنفِقُونَ « 92 »\r\nلغت و اعراب :\r\nحرج : سختى ، گناه . نَصَحَ زيداً و لزيد - از باب مَنَع - : دربارهء او دوستى خالصانه كرد .\r\nفاضَ الإناء : پر شد ، و فاضَ : جارى شد .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nتفسير :\r\nلَيْسَ عَلَى الضُّعَفَاءِ وَلَا عَلَى الْمَرْضَى وَلَا عَلَى الَّذِينَ لَايَجِدُونَ مَايُنْفِقُونَ حَرَجٌ إِذَا نَصَحُوا للَّهِ وَ رَسُولِهِ\r\nيعنى : نه بر ضعفا و ناتوان‌ها و نه بر بيماران و نه بر كسانى كه هزينهء سفر پيدا نمىكنند سختى و گناهى نيست . يعنى در اين‌كه در منزل خود بنشينند و به‌سوى جهاد حركت نكنند ، اگر درون خود را نسبت به خدا و فرستادهء او خالص كنند .\r\nعنوان ضعفا شامل پيران فرتوت و زنان و كودكان و ديوانگان و فلج‌ها و ناقص العضوهاست . و مراد از « نصيحت براى خدا و رسول » كه نفى حرج بدان مشروط شده اين است كه بايد اين گروه همانند متخلّفان از اهل نفاق بر ضدّ مسلمين تبليغ و نشر اكاذيب نكنند و دل‌ها را عليه آنها نشورانند ، بلكه اظهار خيرخواهى نمايند و ديگران را به تحريك و كمك مالى تشويق كنند ، و گرنه حرج از آنها رفع نمىشود و مستحق عذاب خواهند بود .\r\nمَا عَلَى الْمُحْسِنِينَ مِن سَبِيلٍ وَاللَّهُ غَفُورٌ رَحِيمٌ\r\nيعنى : بر نيكوكاران راهى نيست . كسى كه كار خير انجام داده ، نه در دنيا راه عتاب و توبيخ بر او باز است و نه در آخرت راه مؤاخذه و عقوبت . و اين كلام ، قاعده‌اى است كلّى كه در موارد زيادى از فقه اسلامى از آن استفاده مىشود . و خداوند آمرزنده و مهربان است .\r\nوَلَا عَلَى الَّذِينَ إِذَا مَا أَتَوْكَ لِتَحْمِلَهُمْ قُلْتَ لَاأَجِدُ مَاأَحْمِلُكُمْ عَلَيْهِ تَوَلَّوا وَأَعْيُنُهُمْ تَفِيضُ مِنَ الدَّمْعِ حَزَناً أَلَّا يَجِدُوا مَا يُنفِقُونَ\r\nيعنى : و نيز سختى و گناهى نيست بر كسانى كه چون نزد تو آمدند تا آنها را در راه جهاد بر مركبى سوار كنى ، و تو گفتى من مركبى ندارم كه شما را بر آن سوار كنم ، درحالى بازمىگردند كه چشمان آنها از اشك پر است ، به خاطر اندوه از اين كه چرا آنچه بايد در راه جهاد هزينه كنند نمىيابند .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nإِنَّمَا السَّبِيلُ عَلَى الَّذِينَ يَسْتَأْذِنُونَكَ وَهُمْ أَغْنِيَاءُ رَضُوا بِأَن يَكُونُوا مَعَ الْخَوَالِفِ وَطَبَعَ اللَّهُ عَلَى قُلُوبِهِمْ فَهُمْ لَايَعْلَمُونَ « 93 » يَعْتَذِرُونَ إِلَيْكُمْ إِذَا رَجَعْتُمْ إِلَيْهِمْ قُلْ لَاتَعْتَذِرُوا لَن نُؤْمِنَ لَكُمْ قَدْ نَبَّأَنَا اللَّهُ مِنْ أَخْبَارِكُمْ وَسَيَرَى اللَّهُ عَمَلَكُمْ وَرَسُولُهُ ثُمَّ تُرَدُّونَ إِلَى عَالِمِ الْغَيْبِ وَالشَّهَادَةِ فَيُنَبِّئُكُمْ بِمَا كُنتُمْ تَعْمَلُونَ « 94 » سَيَحْلِفُونَ بِاللَّهِ لَكُمْ إِذَا انقَلَبْتُمْ إِلَيْهِمْ لِتُعْرِضُوا عَنْهُمْ فَأَعْرِضُوا عَنْهُمْ إِنَّهُمْ رِجْسٌ وَمَأْوَاهُمْ جَهَنَّمُ جَزَاءَ بِمَا كَانُوا يَكْسِبُونَ « 95 » يَحْلِفُونَ لَكُمْ لِتَرْضَوْا عَنْهُمْ فَإِن تَرْضَوْا عَنْهُمْ فَإِنَّ اللَّهَ لَايَرْضَى عَنِ الْقَوْمِ الْفَاسِقِينَ « 96 »\r\nتفسير :\r\nإِنَّمَا السَّبِيلُ عَلَى الَّذِينَ يَسْتَأْذِنُونَكَ وَهُمْ أَغْنِيَاءُ رَضُوا بِأَن يَكُونُوا مَعَ الْخَوَالِفِ وَطَبَعَ اللَّهُ عَلَى قُلُوبِهِمْ فَهُمْ لَايَعْلَمُونَ\r\nيعنى : جز اين نيست كه راه عتاب و توبيخ و عذاب اخروى بر كسانى باز است كه هنگام بسيج عمومى براى جنگ ، از تو اذن مىخواهند يعنى اجازهء ترك جهاد و تخلّف از سپاه اسلام ، در حالى كه آنها ثروتمندند يعنى مىتوانند مركب و توشه فراهم كنند و براى جهاد حاضر شوند . آنها راضى شدند كه با بازنشستگان و خانه‌نشينان باشند يعنى با زنان و\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nكودكان و معلولان ، و خدا بر دل‌هاى آنها مهر غفلت و شقاوت نهاده ، از اين‌رو آنها راه سعادت خود را نمىدانند .\r\nيَعْتَذِرُونَ إِلَيْكُمْ إِذَا رَجَعْتُمْ إِلَيْهِمْ قُلْ لَاتَعْتَذِرُوا لَن نُؤْمِنَ لَكُمْ قَدْ نَبَّأَنَا اللَّهُ مِنْ أَخْبَارِكُمْ\r\nخطاب به پيامبر اسلام و مسلمين است . يعنى : هنگامى كه از غزوهء تبوك بازگشتيد ، آنها براى شما عذر خواهند آورد كه چرا تخلّف كردند و در شهر ماندند . در جواب بگو :\r\nهيچ عذرى نياوريد كه هرگز از شما باور نخواهيم كرد ، حقيقت اين است كه خداوند از اخبار سرّى شما آنچه لازم بود به ما خبر داده است .\r\nوَسَيَرَى اللَّهُ عَمَلَكُمْ وَ رَسُولُهُ ثُمَّ تُرَدُّونَ إِلَى عَالِمِ الْغَيْبِ وَالشَّهَادَةِ فَيُنَبِّئُكُمْ بِمَا كُنتُمْ تَعْمَلُونَ\r\nيعنى : و به زودى خدا و فرستادهء او عمل‌هاى شما را خواهند ديد ، كه توبه مىكنيد و صالح مىشويد يا بر كفر و نفاق خود ادامه مىدهيد . ظاهر آيه اين است كه خدا نيز همانند پيامبر در آيندهء نزديك مطّلع خواهد شد ، و اين امر نسبت به خداوند - نعوذ باللَّه - مستلزم جهل فعلى است ، پس مراد اين است كه علم ازلى خدا به اين امور در آينده ، تحقق خارجى مىيابد و براى همه نيز روشن مىشود .\r\nسپس - يعنى پس از دنيا - همه به‌سوى خدايى كه داناى غيب و آشكار است بازگردانده مىشويد . مراد از « غيب » هر چيزى است كه بر هر ذىشعورى پنهان است ، و مراد از « شهادت » هر چيزى است كه در نزد هر ذىشعورى مشهود است ، و اين دو در نزد خدا به نحو يكسان حاضر است و دنيا و آخرت نيز در اين امر در نزد او يكسان است . پس او شما را به آنچه در دنيا مىكرديد آگاه خواهد نمود . يعنى از آن جمله است كفر شما و انكار دعوت پيامبر وقت ، و نفاق‌ورزى با مسلمين ، و اظهار اخلاص با كفّار و مشركين .\r\nسَيَحْلِفُونَ بِاللَّهِ لَكُمْ إِذَا انقَلَبْتُمْ إِلَيْهِمْ لِتُعْرِضُوا عَنْهُمْ فَأَعْرِضُوا عَنْهُمْ\r\nيعنى : اى پيامبر ، به زودى آن‌گاه كه از سفر جنگ به‌سوى آنها بازگشتيد براى شما به خدا سوگند ياد مىكنند تا از آنها اعراض كنيد ، به اين كه از مسألهء تخلّف آنها از جهاد و ترتيب اثر توبيخ و سرزنش صرف نظر نماييد . پس شما - اى پيامبر و اى مسلمين - از آنها اعراض نماييد و از نشان دادن عكس‌العمل روى برتابيد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nإِنَّهُمْ رِجْسٌ وَمَأْوَاهُمْ جَهَنَّمُ جَزَاءً بِمَا كَانُوا يَكْسِبُونَ\r\nيعنى : دستور اعراض از آنها براى تصديق اعذار آنها يا تحصيل رضاى آنها نيست ، بلكه براى اين است كه آنها رجس و پليدند ، پليد در عقايد و اخلاق و كردار . و اعراض به‌معناى قطع روابط اجتماعى و اخلاقى و رفتارى است . و جايگاه آنها جهنّم است به‌سزاى كارهايى كه مىكردند ، يعنى به سزاى آن كه در مدت عمرشان با شرك زندگى كرده و با حق مبارزه نموده و در برابر خدا به طغيان برخاسته و پيرو هواى نفس و شيطان بوده‌اند .\r\nيَحْلِفُونَ لَكُمْ لِتَرْضَوْا عَنْهُمْ فَإِن تَرْضَوْا عَنْهُمْ فَإِنَّ اللَّهَ لَايَرْضى عَنِ الْقَوْمِ الْفَاسِقِينَ\r\nيعنى : اى پيامبر ، آنها علاوه بر آن كه مىخواهند متعرّض حال آنها نشويد ، سوگند ياد مىكنند تا از آنها در باطن نيز راضى باشيد و همانند ساير مسلمين مورد محبت و رضايت قرار گيرند . پس متوجه باشيد كه اگر شما از آنها راضى شويد بىترديد ، خداوند از گروهى كه خارج از فرمان اويند راضى نمىشود . مقتضاى قاعده در كلام ، اين بود كه گفته شود :\r\n« فإنّ اللَّه لايرضى عنهم » لكن به‌جاى ضمير « عنهم » « عن القوم الفاسقين » آمده ، براى اين‌كه در كلام اشعار بر علت باشد ، يعنى خدا بدين علت از آنها راضى نمىشود كه آنها گروهى متمرّد و خارج از فرمان در اصول عقايد و اخلاق و اعمال‌اند .\r\nالْأَعْرَابُ أَشَدُّ كُفْراً وَنِفَاقاً وَأَجْدَرُ أَلَّا يَعْلَمُوا حُدُودَ مَاأَنْزَلَ اللَّهُ عَلَى رَسُولِهِ وَاللَّهُ عَلِيمٌ حَكِيمٌ « 97 » وَمِنَ الْأَعْرَابِ مَن يَتَّخِذُ مَايُنْفِقُ مَغْرَماً وَيَتَرَبَّصُ بِكُمُ الدَّوَائِرَ عَلَيْهِمْ دَائِرَةُ السَّوءِ وَاللَّهُ سَمِيعٌ عَلِيمٌ « 98 »\r\nلغت و اعراب :\r\nاعراب جمع است و مفرد ندارد ، و كثرت استعمال دارد در عرب‌هاى باديه‌نشين ، و برخى گفته‌اند در مطلق باديه‌نشين‌ها . أجدر : لايق‌تر و سزاوارتر . مغرم : غرامت\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nو خسارت . تربُّص : انتظار . دوائر : جمع دائره ، حادثهء بد كه گويى دور انسان را احاطه كرده است . سوء مصدر است و اضافهء دائره به آن براى مبالغه است مانند رجلُ صدقٍ و رجل‌ُالصدقِ .\r\nتفسير :\r\nالْأَعْرَابُ أَشَدُّ كُفْراً وَ نِفَاقاً وَ أَجْدَرُ أَلَّا يَعْلَمُوا حُدُودَ مَاأَنْزَلَ اللَّهُ عَلَى رَسُولِهِ وَاللَّهُ عَلِيمٌ حَكِيمٌ\r\nيعنى : باديه‌نشينان عرب يا مطلق باديه‌نشينان خواه عرب يا عجم ، در كفر و نفاق ، شديدترند ، و سزاوارترند كه حدود و مرزهاى آنچه را خدا بر فرستادهء خود نازل كرده است ندانند . يعنى چون آنها از شهر و مجامع تمدن بشرى ، از نظر فرهنگى و اجتماعى دورند ، سخت محكوم جاهليت طبيعى قديم بشرند ، و در اسارت تقليد كوركورانه از عقايد خرافى و رسوم جاهلى گذشتگان‌اند ، و از علوم دينى و اخلاق انسانى و آداب و فضايل نفسانى بهرهء به سزايى ندارند .\r\nو مراد از « حدود ما أنزل اللَّه » مرزها و ثغور دين و احكام شريعت است كه خود ، عالمى است از معنويات ، داراى حدود و ثغور . و خداوند عليم و حكيم است ، يعنى دانا به همه چيز از امور مربوط به شهرى و باديه‌نشين ، و حكيم در آفرينش و تكليف .\r\nوَمِنَ الْأَعْرَابِ مَن يَتَّخِذُ مَا يُنْفِقُ مَغْرَماً وَ يَتَرَبَّصُ بِكُمُ الدَّوَائِرَ عَلَيْهِمْ دَائِرَةُ السَّوْءِ وَاللَّهُ سَمِيعٌ عَلِيمٌ\r\nيعنى : و از باديه‌نشينان عرب كسانى هستند كه آنچه را در راه خدا مىدهند غرامت مىشمارند ، زيرا چون براى خدا نمىدهند ، بلكه از روى ريا يا تقيه مىدهند ، طبعاً برايشان خسارت است . و پيوسته در انتظار ورود حادثه‌اى بد براى شمايند ، از شكست در جنگ و فقر مالى و امراض عمومى و اختلاف داخلى و عمدتاً سقوط دولت اسلامى . و جملهء « عليهم دائرة السوء » يا انشاى نفرين است يعنى حادثهء بد بر آنها فرود آيد ، و يا اخبار است يعنى براى آنها حادثه‌اى پيش‌بينى شده است . و خدا شنوا و داناست ، هيچ صداى قابل دركى از حيطهء قدرت سامعهء او خارج نيست ، و هيچ شيئى در گسترهء عالم هستى از احاطهء علم او بيرون نيست .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nوَمِنَ الْأَعْرَابِ مَن يُؤْمِنُ بِاللَّهِ وَالْيَوْمِ الآخِرِ وَيَتَّخِذُ مَايُنفِقُ قُرُبَاتٍ عِندَ اللَّهِ وَصَلَوَاتِ الرَّسُولِ أَلَا إِنَّهَا قُرْبَةٌ لَهُمْ سَيُدْخِلُهُمُ اللَّهُ فِي رَحْمَتِهِ إِنَّ اللَّهَ غَفُورٌ رَحِيمٌ « 99 »\r\nلغت و اعراب :\r\nقربات : جمع قربت ، اعمال نيكى كه براى نزديك‌شدن به‌خدا انجام مىگيرد ، مفعول دوم يتّخذ است . صلوات عطف است به ماينفق به‌تقدير « و يتّخذ صلوات‌الرسول أيضاً قربات » .\r\nألا إنّها ؛ ضمير منصوب ، راجع است به « ماينفق » و « صلوات » .\r\nتفسير :\r\nوَمِنَ الْأَعْرَابِ مَن يُؤْمِنُ بِاللَّهِ وَالْيَوْمِ الآخِرِ وَ يَتَّخِذُ مَا يُنفِقُ قُرُبَاتٍ عِندَ اللَّهِ وَصَلَوَاتِ الرَّسُولِ\r\nيعنى : و از باديه‌نشينان عرب نيز كسانى هستند كه به خدا و روز واپسين ايمان مىآورند ، و آنچه را انفاق مىكنند وسايل تقرّب در نزد خدا مىشمارند و دعاهاى پيامبر را نيز كه غالباً هنگام دريافت صدقات مىكردند وسايل تقرب به خدا مىدانند .\r\nأَلَا إِنَّهَا قُرْبَةٌ لَهُمْ سَيُدْخِلُهُمُ اللَّهُ فِى رَحْمَتِهِ إِنَّ اللَّهَ غَفُورٌ رَحِيمٌ\r\nيعنى : آگاه باشيد كه همهء انفاقات آنها در راه خدا و هر يك از دعاهاى پيامبر دربارهء آنها قربت است ، يعنى وسيلهء نزديك شدن آنها به خداوند است . به زودى خدا آنها را در رحمت خويش وارد خواهد نمود ، زيرا كه خدا بسيار آمرزنده و مهربان است .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nوَالسَّابِقُونَ الْأَوَّلُونَ مِنَ الْمُهَاجِرِينَ وَالْأَنْصَارِ وَالَّذِينَ اتَّبَعُوهُم بِإِحْسَانٍ رَضِيَ اللَّهُ عَنْهُمْ وَرَضُوا عَنْهُ وَأَعَدَّ لَهُمْ جَنَّاتٍ تَجْرِي تَحْتَهَا الْأَنْهَارُ خَالِدِينَ فِيهَا أَبَدَاً ذلِكَ الْفَوْزُ الْعَظِيمُ « 100 »\r\nتفسير :\r\nوَالسَّابِقُونَ الْأَوَّلُونَ مِنَ الْمُهَاجِرِينَ وَالْأَنْصَارِ وَالَّذِينَ اتَّبَعُوهُم بِإِحْسَانٍ رَضِىَ اللَّهُ عَنْهُمْ وَ رَضُوا عَنْهُ\r\nاين آيه در مقام بيان حكمى است عام دربارهء مسلمين از آغاز تكوّن هستهء داخلى ملّت آنها به وسيلهء بعثت پيامبر اسلام و دعوت او تا پايان وجودى آنها . در اين آيه همهء مسلمين ابتدا به دو قسم تقسيم شده‌اند : سابقين اولين ، و تابعين به احسان .\r\nمراد از قسم اول كسانى هستند كه از ابتداى دعوت ، دور آن حضرت را گرفته و در قبولى دعوت و پذيرش كتاب و شريعت او بر ديگران سبقت جسته و هستهء مركزى اسلام را تحت رهبرى الهى او تشكيل دادند و از اين رو دو عنوان سابقين و اولين را حيازت نمودند . و اينان عمدتاً مركّب از دو طايفه بودند : مهاجران مكّه و احياناً غير مكّه ، و انصار يعنى اهل مدينه و اندكى از غير آنها . و خدا اين دو گروه تازه تشكيل شده را « السابقون الأوّلون » ناميد .\r\nو مراد از قسم دوم كسانى هستند كه در پذيرش دعوت ، پيرو پيشگامان نخستين شدند ، و در مراحل تشكيل ملت اسلامى و دولت حقّهء الهى تابع اولين شدند . و اين قسم است كه تا حال ادامه داشته و الى الابد - ان شاء اللَّه - ادامه خواهد داشت .\r\nمعناى آيه : سبقت‌جويان و پيشگامانِ نخستين يعنى در پذيرش دعوت و شريعت كه در صدر اوّل ، مهاجران و انصار بودند و كسانى كه از آنها به خير و نيكى پيروى\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nكردند ، يعنى طبقات بعدىِ مسلمين در مناطق مختلف جهان ، نسلى پس از نسلى تا آن‌گاه كه خدا خواهد ، خدا از آنها راضى شده و آنها نيز از خدا راضى و خشنودند .\r\nخدا از اين‌كه آنها دعوت پيامبر و كتاب و شريعت او را پذيرفتند ، و آنها از اين‌كه خدا دين را كامل و نعمت را تمام و اسلام را براى آنها به عنوان شريعت جاويدان انتخاب نموده است . « 1 » وَأَعَدَّ لَهُمْ جَنَّاتٍ تَجْرِى تَحْتَهَا الْأَنْهَارُ خَالِدِينَ فِيهَا أَبَدَاً ذلِكَ الْفَوْزُ الْعَظِيمُ\r\nيعنى : و خداوند براى آنها باغ‌ها و بهشت‌هايى مهيّا نموده كه پيوسته زير ساختمان يا درختان آنها نهرها و رودها جارى است ، آنها هميشه در آن‌جا هستند ، و اين است فوز عظيم و كاميابى بزرگ .\r\nوَمِمَّنْ حَوْلَكُم مِنَ الْأَعْرَابِ مُنَافِقُونَ وَمِنْ أَهْلِ الْمَدِينَةِ مَرَدُوا عَلَى النِّفَاقِ لَاتَعْلَمُهُمْ نَحْنُ نَعْلَمُهُمْ سَنُعَذِّبُهُم مَرَّتَيْنِ ثُمَّ يُرَدُّونَ إِلَى عَذَابٍ عَظِيمٍ « 101 » وَآخَرُونَ اعْتَرَفُوا بِذُنُوبِهِمْ خَلَطُوا عَمَلًا صَالِحاً وَآخَرَ سَيِّئاً عَسَى اللَّهُ أَن يَتُوبَ عَلَيْهِمْ إِنَّ اللَّهَ غَفُورٌ رَحِيمٌ « 102 »\r\nلغت و اعراب :\r\nو ممّن حَوْلَكم خبر مقدم ، منافقون مبتداى مؤخّر ، و من أهل المدينة عطف است به ممّن حولكم . مَرَد و مَرَن على الشىء - از باب نَصَر - : خو گرفت و عادت كرد به آن ، و مردوا صفت منافقون است .\r\n\r\n\r\n","description":"","footnote":"\r\n( 1 ) . روشن است كه اين بشارت ، مشروط به موافات يعنى ادامه‌دادن به‌ايمان تا دم مرگ است . بنابراين ، آن عده كه بعداً دست از ايمان شستند و پيمان خدا و پيامبر را شكستند ، از اين جرگه بيرون‌اند .\r\n","page_name":" 321 ","page_number":321},
  {"content":"\r\n\r\nتفسير :\r\nوَمِمَّنْ حَوْلَكُم مِنَ الْأَعْرَابِ مُنَافِقُونَ وَمِنْ أَهْلِ الْمَدِينَةِ مَرَدُوا عَلَى النِّفَاقِ لَاتَعْلَمُهُمْ نَحْنُ نَعْلَمُهُمْ\r\nخطاب به مسلمين است دربارهء چند طايفه كه در اطراف مدينه باديه‌نشين بودند ، مانند برخى از قبيلهء جُهَينه و اسلم و اشجع و غِفار كه چون به مدينه مىآمدند تظاهر به‌اسلام داشتند و در ميان قوم خود يهودى يا مسيحى بودند ، و هم‌چنين عدّه‌اى از اهل خود شهر .\r\nمعناى آيه : اى پيامبر ، از كسانى كه در اطراف شهر شما از باديه‌نشين‌ها هستند و نيز از خود اهل شهر ، گروهى منافق‌اند ؛ آنها به نفاق عادت كرده و خو گرفته‌اند ؛ تو آنها را نمىشناسى ، ما آنان را مىشناسيم . يعنى در حفظ نفاق باطنى و تحفّظ بر شئون ظاهرىِ آن به گونه‌اى ماهرند كه تو با كمال درايت فكرى و علم به حال اجتماع ، بر آنها اطلاع ندارى .\r\nسَنُعَذِّبُهُم مَرَّتَيْنِ ثُمَّ يُرَدُّونَ إِلَى عَذَابٍ عَظِيمٍ\r\nيعنى : به زودى ما آنها را دوبار عذاب مىكنيم ، يك بار به‌وسيلهء سوابق نفاق و افشاى آن در ميان مردم و گرفتارىهاى ديگر ، و بار ديگر به مرگ و عذاب‌هاى پس از آن در عالم برزخ . سپس آنها به‌سوى عذابى بزرگ يعنى عذاب‌هاى آخرت ، بازگردانده مىشوند .\r\nوَآخَرُونَ اعْتَرَفُوا بِذُنُوبِهِمْ خَلَطُوا عَمَلًا صَالِحاً وَ آخَرَ سَيِّئاً عَسَى اللَّهُ أَن يَتُوبَ عَلَيْهِمْ إِنَّ اللَّهَ غَفُورٌ رَحِيمٌ\r\nاين آيه مربوط است به گروهى از اهل مدينه و اطراف آن اعمّ از منافق و ضعيف‌الايمان‌ها كه هر چند گناه تخلّف را داشته‌اند ، لكن به جاى عذرهاى دروغين به گناهان خود اعتراف نموده‌اند .\r\nمعناى آيه : و از اهل مدينه و اطراف آن ، ديگرانى هستند كه به گناهانشان اعتراف كردند ، آنها عمل صالح را با قسمتى از عمل زشت در آميخته‌اند ، كارهاى خوبشان با تخلّف از جنگ مخلوط شده ، يا تخلّف از جنگ با اقرار و اعتراف مقرون شده . اميد است كه خدا به آنها عطف توجه كند ، زيرا خداوند بسيار آمرزنده و مهربان است .\r\nتوهّم نشود كه كلمهء « عسى » دلالت بر اميد دارد و حالت اميد ، مستلزم جهل و عجز\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nاميدوار است ، پس چگونه در كلام خدا استعمال شده است ؟ جواب آن است كه : استعمال ، انشايى است و غرض ، توليد حالت رجا و اميد در گنهكاران است .\r\n\r\n[ آثار زكات و صدقه 
  ]\r\nخُذْ مِنْ أَمْوَالِهِمْ صَدَقَةً تُطَهِّرُهُمْ وَتُزَكِّيهِم بِهَا وَصَلِّ عَلَيْهِمْ إِنَّ صَلاتَكَ سَكَنٌ لَهُمْ وَاللَّهُ سَمِيعٌ عَلِيمٌ « 103 » أَلَمْ يَعْلَمُوا أَنَّ اللَّهَ هُوَ يَقْبَلُ التَّوبَةَ عَنْ عِبَادِهِ وَيَأْخُذُ الْصَّدَقَاتِ وَأَنَّ اللَّهَ هُوَ التَّوَّابُ الرَّحِيمُ « 104 »\r\nلغت و اعراب :\r\nامر خُذ براى مطلق طلب است اعمّ از وجوب و استحباب . و اموال جنس جمع است نه استغراق . صدقه : هر مالى كه در راه خدا داده شود خواه واجب يا مستحب . تزكيه :\r\nپاك‌كردن ، رشد و نمو دادن . صلاة : درود ، عمل خاصّى كه نماز ناميده مىشود . سكن : مايهء سكونت و آرامش .\r\nتفسير :\r\nخُذْ مِنْ أَمْوَالِهِمْ صَدَقَةً\r\nخطاب در آيه به پيامبر است و مراد ، مطلق ولىّ امر مسلمين است كه سلطهء شرعى بر نفوس و اموال آنها دارد ، خواه معصوم يا منصوب از جانب وى .\r\nمعناى آيه : اى پيامبر ، از اموال مكلّفان ، صدقه دريافت كن ، خواه به نحو وجوب مانند زكات اجناس نُه‌گانه يعنى طلا و نقره و شتر و گاو و گوسفند و گندم و جو و خرما و كشمش ، و هم‌چنين زكات فطره ، و يا به نحو استحباب مثل زكات‌هاى مستحب كه در فقه بيان شده است .\r\nتُطَهِّرُهُمْ وَ تُزَكِّيهِم بِهَا\r\nيعنى : تو به‌وسيلهء دريافت آن آنان را پاكيزه مىكنى و رشد و نمو مىدهى ، زيرا\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nبىترديد هر عمل خيرى از انسان ، خاصه انفاق از جان و مال ، روح او را از پليدى نقص و گناه پاك مىسازد و رشد و تكامل مىبخشد ، نظير شاخه‌هاى زايد درخت كه بريدنش آن را رشد مىدهد .\r\nوَصَلِّ عَلَيْهِمْ إِنَّ صَلاتَكَ سَكَنٌ لَهُمْ وَاللَّهُ سَمِيعٌ عَلِيمٌ\r\nيعنى : و اى پيامبر ، هنگام دريافت آن بر آنها درود بفرست يا دعا كن كه همانا درود و دعاى تو آرامش‌بخش دل و سكونت و اطمينان‌آور قلب آنهاست . و خدا شنوا و داناست .\r\nاين آيه در مورد زكات شرعى واجب نازل شده و در فقه اسلامى احكام و مسائلى از آن استفاده شده كه بحث در آنها از وظايف تفسيرى بيرون است .\r\nأَلَمْ يَعْلَمُوا أَنَّ اللَّهَ هُوَ يَقْبَلُ التَّوبَةَ عَنْ عِبَادِهِ\r\nاين آيه اشاره است به تشويق مسلمين به دادن صدقه مخصوصاً زكات واجب . و استفهام انكارى است . يعنى : آيا مردم ندانسته‌اند كه بىترديد ، تنها خداست كه توبه را از بندگانش مىپذيرد ؟ يعنى پس از صدور گناه از بنده و ثابت شدن استحقاق عقاب بر او ، احدى را جز خدا توان بخشيدن گناه او نيست .\r\nوَ يَأْخُذُ الصَّدَقَاتِ وَأَنَّ اللَّهَ هُوَ التَّوَّابُ الرَّحِيمُ\r\nيعنى : و نيز اوست كه صدقه‌ها را دريافت مىكند ، زيرا تحويل دادن صدقه به دست پيامبر يا منصوبِ او گويى تحويل به خود خداوند است . و يا آن كه صدقه را در واقع پيش از رسيدن به دست گيرندگان ، خود خدا قبض مىكند ، نظير آيهء إِنَّ الَّذِينَ يُبَايِعُونَكَ إِنَّمَا يُبَايِعُونَ اللَّهَ [ فتح ، 10 
  ] . و آيا ندانسته‌اند كه خدا توبه‌پذير و مهربان است ؟ !\r\nوَقُلِ اعْمَلُوا فَسَيَرَى اللَّهُ عَمَلَكُمْ وَرَسُولُهُ وَالْمُؤْمِنُونَ وَسَتُرَدُّونَ إِلَى عَالِمِ الْغَيْبِ وَالشَّهَادَةِ فَيُنَبِّئُكُمْ بِمَا كُنتُمْ تَعْمَلُونَ « 105 » وَآخَرُونَ مُرْجَوْنَ لأَمْرِ اللَّهِ إِمَّا يُعَذِّبُهُمْ وَإِمَّا يَتُوبُ عَلَيْهِمْ وَاللَّهُ عَلِيمٌ حَكِيمٌ « 106 »\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nلغت و اعراب :\r\nوآخرون عطف است به آخرون در آيهء 102 . أرجأ الأمر : تأخير انداخت كار را . مُرجَون اصلش مُرجئون است كه همزه‌اش حذف شده ، يعنى تأخيرافتادگان .\r\n\r\n[ مشاهدان اعمال 
  ]\r\nتفسير :\r\nوَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَالْمُؤْمِنُونَ\r\nمتعلّق خطابِ « اعملوا » مسلمان‌ها و همهء مكلّفان جهان‌اند . و امر « اعملوا » در مقام ترخيص و تخيير و آزمايش و هشدار و تحذير است .\r\nمعناى آيه : و اى پيامبر ، به مردم بگو : عمل كنيد . يعنى پس از آن كه شريعت اسلام به‌شما ابلاغ گرديد و حجت بر شما تمام شد و حلال و حرام و صحيح و فاسد و نيكو و زشت بر شما روشن گرديد ، هر چه خواهيد بكنيد آزاديد و هيچ منع تكوينى نيست . به زودى خدا و فرستادهء او و مؤمنان همه ، عمل‌هاى شما را مىبينند .\r\nاما ديدن خدا از اين راه است كه هر موجودى بذاته در تمام مراحل وجودش در حضور و مرأى و منظر اوست . و اما ديدن فرستادهء او طبق سنّت قويمهء اهل بيت وحى عليهم السلام اعمال قلبى و بدنى هر مكلّف را در هر عصرى ، فرشتگان رقيب و عتيد به پيامبر ( يا جانشين معصوم او ) مىرسانند و او نسبت به همه ، تحمّل شهادت مىكند . و ممكن است مراد ، اعمالى باشد كه پيامبر به چشم خود ، از مردم زمان خويش مىبيند . و امّا مؤمنان ، غير از امامان معصوم كه مصداق اتم مؤمن هستند ، مراد بندگان صالح خدا از انسان‌هاى تالى رتبهء معصوم‌اند كه به چشم اعمال مردم را مىبينند ، يا پس از مرگ ، در موقع لزوم فرشته‌ها به آنان اعلام مىكنند .\r\nوَسَتُرَدُّونَ إِلَى عَالِمِ الْغَيْبِ وَالشَّهَادَةِ فَيُنَبِّئُكُمْ بِمَا كُنتُمْ تَعْمَلُونَ\r\nيعنى : و به‌زودى همهء شما بشرها ، پس از پايان عالم برزخ و زنده شدن مردگان ، به‌سوى خدايى كه از ازل تا ابد همهء پنهان‌هاى اعمال و آشكار آنها را به علم حضورى مىداند ، بازگردانده مىشويد ، و پس از آن در منظر و ديدگاه و مسمع همه ، شما را در\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمحكمهء عدالت به آنچه در دنيا مىكرديد آگاه مىسازد .\r\nوَآخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَإِمَّا يَتُوبُ عَلَيْهِمْ وَاللَّهُ عَلِيمٌ حَكِيمٌ\r\nيعنى : و متخلّفان ديگرى از اعراب و اهل مدينه هستند كه كارشان معلّق و واگذار به‌امر خداست ، يا آنها را عذاب مىكند و يا به آنها عطف توجه مىكند و توبه‌شان را مىپذيرد .\r\nگفته شده كه اين افراد ، ضعيف الادراك‌ها يا ضعيف‌الايمان‌ها هستند كه توجه اصل تكليف جهاد و غيره مقتضى عقوبت آنها ، و ضعف ادراك يا ايمانشان مقتضى عفو آنهاست و از اين رو كارشان واگذار به ارادهء خداوند است . و ممكن است اين آيه ، كودكان مميّز غير بالغ را نيز كه مشمول قوانين تعزيرات‌اند شامل شود .\r\nو تعبير به « واللَّه عليم حكيم » در اين آيه اشاره به اين است كه علم خدا به اعمال آنها و حكمتش در ترتيب پاداش و كيفر ، سبب واگذار شدن كار آنها به خداست . و ذكر « غفور رحيم » در آخر آيهء معطوف عليها ( آيهء 102 ) به لحاظ « اعترفوا » است .\r\nوَالَّذِينَ اتَّخَذُوا مَسْجِداً ضِرَاراً وَكُفْراً وَتَفْرِيقاً بَيْنَ الْمُؤْمِنِينَ وَإِرْصَاداً لِمَنْ حَارَبَ اللَّهَ وَرَسُولَهُ مِن قَبْلُ وَلَيَحْلِفُنَّ إِنْ أَرَدْنَا إِلَّا الْحُسْنَى وَاللَّهُ يَشْهَدُ إِنَّهُمْ لَكَاذِبُونَ « 107 » لَاتَقُمْ فِيهِ أَبَداً لَمَسْجِدٌ أُسِّسَ عَلَى التَّقْوَى مِنْ أَوَّلِ يَوْمٍ أَحَقُّ أَن تَقُومَ فِيهِ فِيهِ رِجَالٌ يُحِبُّونَ أَن يَتَطَهَّرُوا وَاللَّهُ يُحِبُّ الْمُطَّهِّرِينَ « 108 »\r\nلغت و اعراب :\r\nوالذين مبتداى خبر محذوف است به‌تقدير « و منهم » . ضِرار و اضرار : ضرر زدن و آسيب رساندن . ضراراً مفعولٌ له براى اتّخذوا ، و كفراً و تفريقاً و ارصاداً عطف‌اند به آن . رَصَدَهُ و أرْصَدَ له : بر سر راه او انتظار كشيد ، در كمين او نشست .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n\r\n[ مسجد ضرار و مسجد قبا 
  ]\r\nتفسير :\r\nوَالَّذِينَ اتَّخَذُوا مَسْجِداً ضِرَاراً وَ كُفْراً وَ تَفْرِيقاً بَيْنَ الْمُؤْمِنِينَ وَ إِرْصَاداً لِمَنْ حَارَبَ اللَّهَ وَ رَسُولَهُ مِن قَبْلُ\r\nابوراهب عامرى پدر حنظلهء شهيد غسيل الملائكه ، كه از اشراف قبيلهء خزرج بود ، پيش از اسلام مذهب نصرانيت داشت و به رهبانيت مىگذرانيد ، تظاهر به زهد مىكرد ، لباس خشن و پشمينه مىپوشيد و پيوسته از ظهور پيامبر اسلام و از اوصاف و كمالات و دين و پيروزىهايش در جنگ سخن مىگفت و سخت داعيهء اين را داشت كه مردم به وى گرايش پيدا كنند . و چون پيامبر اسلام مبعوث گرديد ، درك كرد كه پيروى از وى با اغراض نفسانى و عوام‌فريبى و سلطهء بر مجتمع و برخوردارى از دنيايشان منافات دارد ، از اين‌رو در مقام انكار دعوت پيامبر اسلام برآمد و سخت در مخالفت كوشيد و هرجا توانست قبايل عرب را برضد آن حضرت شورانيد ، و روزى خود به پيامبر گفت : هرگروهى از اعراب با تو بجنگند من همراه آنها با تو خواهم جنگيد .\r\nچنين بود ، تا پس از پيروزىهاى مسلمين در اغلب جنگ‌ها و پس از فتح مكّه به‌سوى روم گريخت ، و به منافقان پيام داد كه به واسطهء تحريك سلطان روم با لشكر جرّارى به جنگ مسلمين خواهد آمد . از اين‌رو منافقانِ مدينه و اطراف آن به منظور بازگشت ابوعامر جايگاهى به عنوان مسجد كه مقرّ فرماندهى وى باشد بنا نمودند ، همان‌جا كه بعداً اسم « مسجد ضِرار » پيدا كرد ، و ابوعامر پيش از آن كه به نزد سلطان روم رسد از دنيا رفت و به هدف خبيث خود دست نيافت . چند آيهء زير مربوط به حال اين مسجد و اهداف شوم بانيان آن است .\r\nمعناى آيه : و از منافقان مدينه و اطراف آن كسانى هستند كه مسجدى را به انگيزهء اضرار مسلمين و مخالفت و ستيزه با آنها ، و تقويت و آشكار كردن كفر درونى خود ، و براى جدايى و تفرقه‌افكنى ميان اهل ايمان ، كه حداقل عدّه‌اى را به هر بهانه‌اى بدان‌جا بكشانند ، و به انگيزهء انتظارِ آمدن كسى كه از پيش با خدا و رسول او در محاربه بود ، يعنى ابوعامر نصرانى ، اتخاذ كردند .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nوَلَيَحْلِفُنَّ إِنْ أَرَدْنَا إِلَّا الْحُسْنَى وَاللَّهُ يَشْهَدُ إِنَّهُمْ لَكَاذِبُونَ\r\nيعنى : و آنها بىترديد ، سوگند خواهند خورد كه ما در ساختن مسجد ، هيچ غرضى جز نيّت خير و انگيزهء خدمت به اسلام نداشتيم ، و خداوند گواهى مىدهد كه آنها دروغگويند .\r\nلَاتَقُمْ فِيهِ أَبَداً لَمَسْجِدٌ أُسِّسَ عَلَى التَّقْوَى مِنْ أَوَّلِ يَوْمٍ أَحَقُّ أَن تَقُومَ فِيهِ فِيهِ رِجَالٌ يُحِبُّونَ أَن يَتَطَهَّرُوا وَاللَّهُ يُحِبُّ الْمُطَّهِّرِينَ\r\nمنافقان پس از ساختن مسجد مزبور ، از پيامبر اسلام كه در آستانهء حركت به‌سوى جنگ تبوك بود دعوت كردند آن‌جا را به اقامهء نماز جماعتى افتتاح فرمايد .\r\nمعناى آيه : اى پيامبر ، هرگز در آن‌جا به نماز نايست ، بىترديد مسجدى كه از نخستين روز برپايهء تقوا تأسيس شده سزاوارتر است كه در آن نماز بخوانى ، يعنى مانند مسجد قبا نخستين مسجدى كه به دست مبارك پيامبر اسلام در آستانهء ورود به مدينه در مقدمهء تحقق نخستين سال هجرى قمرى بنا شد ، و نظير مسجدالنبى صلى الله عليه و آله در خود مدينه ، و مانند هر مسجدى در اين كرهء خاكى تا انقراض جهانيان كه مسلمين به نيّت پاك و به قصد تقرب و عبادت و اقامهء جمعه و جماعت و ساير امور خيريه و براى رضاى حق ، بنا و تأسيس خواهند نمود . زيرا در آن مساجد مردانى هستند كه پيوسته اين را دوست دارند كه پاكيزه گردند ، يعنى مغزشان از شكوك و افكار باطل ، و روحشان از رذايل اخلاق ، و جسمشان از پليدىهاى اعمال پاك شود . و خداوند پاكيزگان را دوست دارد .\r\nأَفَمَنْ أَسَّسَ بُنْيَانَهُ عَلَى تَقْوَى مِنَ اللَّهِ وَرِضْوَانٍ خَيْرٌ أَم مَنْ أَسَّسَ بُنْيَانَهُ عَلَى شَفا جُرُفٍ هَارٍ فَانْهَارَ بِهِ فِي نَارِ جَهَنَّمَ وَاللَّهُ لَايَهْدِي الْقَوْمَ الظَّالِمِينَ « 109 » لَا يَزَالُ بُنْيَانُهُمُ الَّذِي بَنَوْا رِيبَةً فِي قُلُوبِهِمْ إِلَّا أَن تَقَطَّعَ قُلُوبُهُمْ وَاللَّهُ عَلِيمٌ حَكِيمٌ « 110 »\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nلغت و اعراب :\r\nشفا : لبهء هر چيزى مانند درّه ، پشت بام و غيره . جُرف - به ضمّ راء و سكون آن - : پرتگاه مانند كنار رودخانه كه پايين آن را آب برده باشد . هار و هائر اسم فاعل است ، محل شكاف برداشته و مشرِف به سقوط از ساختمان و لب درّه و كوه . انهار البناءُ : فروريخت ساختمان .\r\nبه باء مصاحبه ، و مرجع ضمير « مَنِ » موصوله است . ريبة - به كسر - : شك ، گمان و اضطراب دل . تقطَّع الشىءُ : پاره پاره شد .\r\nتفسير :\r\nأَفَمَنْ أَسَّسَ بُنْيَانَهُ عَلَى تَقْوَى مِنَ اللَّهِ وَ رِضْوَانٍ خَيْرٌ أَم مَنْ أَسَّسَ بُنْيَانَهُ عَلَى شَفا جُرُفٍ هَارٍ فَانْهَارَ بِهِ فِى نَارِ جَهَنَّمَ\r\nاين آيه سوق شده براى مقايسهء مؤمن و عمل‌هاى نشأت يافتهء او از تقوا ، با كافر و عمل‌هاى نشأت يافتهء او از كفر و تشبيه اعمال مؤمن به ساختمانِ بنا شده در محلّى محكم و بىخطر ، و اعمال كافر به ساختمانِ بنا شده در جايى سست و آمادهء ريزش ، و ترجيح و تفضيل اول بر دوم ، و اشاره‌اى به نتيجه در مقيسٌ عليه و طرفين قياس . لكن تشبيهات و برخى از نتايج آن مطوىّ در كلام است .\r\nمعناى آيه : آيا كسى كه پايهء كارهاى خود را در دنيا بر تقواى الهى و ايمان به مبدأ و معاد و طلب رضاى خدا نهاده است بهتر است ، يا كسى كه ساختمان خود را بر لب پرتگاهى مشرِف به سقوط بسازد ، كه ناگهان بنايش همراه او به آتش جهنم فروريزد ؟ !\r\nوَاللَّهُ لَايَهْدِى الْقَوْمَ الظَّالِمِينَ\r\nيعنى : و خدا ستمكاران را راهنمايى نمىكند . يعنى پس از دعوت و اتمام حجت و عكس‌العمل ردّ و انكار ، آنها را به حال خود مىگذارد و توفيقات خود را سلب مىكند .\r\nلَا يَزَالُ بُنْيَانُهُمُ الَّذِى بَنَوْا رِيبَةً فِى قُلُوبِهِمْ إِلَّا أَن تَقَطَّعَ قُلُوبُهُمْ وَاللَّهُ عَلِيمٌ حَكِيمٌ\r\nاين آيه در بيان حال مسجدِ ضرار و اثر سوئى است كه از آن بنا پس از تخريب در دل آنها ماند . يعنى : بنايى كه آن را به نام مسجد بنا كردند پيوسته سبب اضطراب و ناراحتى در\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nدل‌هاى آنهاست مگر آن كه دل‌هاشان پاره پاره گردد ، يعنى با شمشير مسلمين يا به مرگ و رفتن به‌زير خاك . و خدا دانا و حكيم است .\r\n\r\n[ معاملهء خداوند با جهادگران 
  ]\r\nإِنَّ اللَّهَ اشْتَرَى مِنَ الْمُؤْمِنِينَ أَنْفُسَهُمْ وَأَمْوَالَهُم بِأَنَّ لَهُمُ الْجَنَّةَ يُقَاتِلُونَ فِي سَبِيلِ اللَّهِ فَيَقْتُلُونَ وَيُقْتَلُونَ وَعْداً عَلَيْهِ حَقّاً فِي التَّوْرَاةِ وَالْإِنْجِيلِ وَالْقُرْآنِ وَمَنْ أَوْفَى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بَايَعْتُم بِهِ وَذلِكَ هُوَ الْفَوْزُ الْعَظِيمُ « 111 »\r\nتفسير :\r\nإِنَّ اللَّهَ اشْتَرَى مِنَ الْمُؤْمِنِينَ أَنْفُسَهُمْ وَأَمْوَالَهُم بِأَنَّ لَهُمُ الْجَنَّةَ\r\nاين آيه اشاره است به داد و ستدى بس عظيم و خطير كه به عنوان بيعى كه حقيقتش بيع سَلَم است تحقق يافته است « 1 » و فروشنده عبارت است از بندگان مؤمن و پايبند به‌مواثيق و پيمان‌هاى خلقى و خالقى كه عددشان فوق حد شمار است و از نخستين فرد انسان‌هاى پذيراى تكليف تا آخرين آنها را شامل مىشود .\r\nاين معامله آن گونه نيست كه ميان خداوند يكتا و مجموع افراد غير محصور در يك زمان و ضمن يك قرارداد تحقق يافته باشد ، بلكه به نحو انحلال به داد و ستدهايى است كه ميان يكايك مؤمنان و خداوند تعالى به نحو تدريج در زمان تحقق يافته ، و در اين آيه اخبار از كلّى اين معامله است كه برخى از مصاديقش تا زمان نزول آيه تحقق يافته و بقيه پيوسته در حال تحقق است . و اين تدريجيت به لحاظ تدريجى بودن وجود فروشندگان و مَبيع مورد سَلَم است . و اما از جانب مشترى و ثمن ملحوظ در برابر همهء عقود ، پيش از\r\n\r\n\r\n","description":"","footnote":"\r\n( 1 ) . بيع سَلَم يا سَلَف آن است كه قيمت نقد باشد و جنس بعداً تحويل شود و آن را پيش فروش گويند ، برعكس نسيه كه‌جنس نقد است و قيمت آن بعداً تحويل مىشود .\r\n","page_name":" 330 ","page_number":330},
  {"content":"\r\n\r\nقرار موجود بوده است . و فاصلهء زمانى ميان پرداخت اعيان مُسْلَمٌ فيه يعنى مَبيع و دريافت ثمن - يعنى فصل زمانى ميان عمل‌هاى صادر از بندگان در دنيا و نتايج حاصله در قيامت و پس از پايان آن - هرچند بسيار زياد است ، لكن در جنب كثرت فوق تصور و ارزش بىحد و دوام و ابديت بهاى پرداختى ، و قدرت و صدق وعدهء مشترى ، و نياز مبرم فروشندگان ، و شرايط خاص تحويل جنس ، مطلب را قابل تحمل كرده است .\r\nو در آيهء شريفه ، به كيفيت تحويل مَبيع ، و محل پرداخت ثمن ، و به ثبت رسيدن معامله در چندين دفاتر اسناد رسمى غيرقابل خدشه ، و بر قدرت و توان خريدار به‌پرداخت همهء بها در سر موعد ، و به تشويق فروشندگان بر اصل معامله اشاره شده است .\r\nمعناى آيه : حقيقت اين است كه خداوند از همهء مؤمنان ، يعنى از آغاز تشكيل خانهء تكليف براى بشر تا انقراض نسلشان ، جان‌ها و مال‌هاى آنها را خريدارى كرده ، در برابر آن كه بهشت از آنِ آنها باشد ، يعنى هر يك از آنها به مقدار استحقاق معاملىِ خود سهمى را از آن داشته باشد .\r\nيُقَاتِلُونَ فِى سَبِيل‌ِاللَّهِ فَيَقْتُلُونَ وَ يُقْتَلُونَ\r\nاين كلام جملهء مستأنفه است در بيان كيفيت تحويل مَبيع از جانب فروشندگان ، و گويى اين سؤال مقدّر است : كَيفَ يُسلِّمون المَبيع ؟ زيرا حقيقت تحويلِ مبيع ، عبارت است از اقدام به عمل و مصرف نمودن جان و مال در راه تحصيل رضاى او به اقدام و ورود در انجام واجبات و ترك محرمات كه يكى از مصاديق آن جهاد در راه اوست .\r\nمعناى آيه : تحويل‌دادن جان و مال آنها به اين است كه در راه خدا مىجنگند ، مىكشند و كشته مىشوند ، يعنى پيوسته آنها در مدت عمر خويش در حال انجام وظيفه‌اند ، خواه جهاد در راه خدا يا انجام ساير وظايف ، و خواه به نفع دنيوى آنها يا به‌ضرر آن .\r\nوَعْداً عَلَيْهِ حَقّاً فِى التَّوْرَاةِ وَالْإِنْجِيلِ وَالْقُرْآنِ وَمَنْ أَوْفَى بِعَهْدِهِ مِنَ اللَّهِ\r\n« وعداً » مفعول مطلق فعل مقدّر است كه از كلمهء « اشتراء » فهميده مىشود ، و ضمير « عليه » راجع به « اللَّه » است و « حقّاً » صفت « وعداً » است و تقدير كلام : « وعدهم على نفسه وعداً حقّاً ثابتاً فى الكتب » است .\r\nمعناى آيه : خداوند بر اين خريدارى ، به مؤمنان ، وعدهء حقّ و ثابت برعهدهء خويش داده\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nكه در كتاب تورات و انجيل و قرآن مندرج است ، و كيست كه از خدا به عهد و پيمان خود وفا كننده‌تر باشد ؟ و لازم نوشته‌شدن مطلب در اين كتاب‌ها سابقهء نگارش آن در لوح محفوظ است كه به عنوان سند رسمى معامله باشد طبق آيهء إِذَا تَدَايَنْتُم بِدَيْنٍ إِلَى اَجَلٍ مُسَمّىً فَاكْتُبُوهُ [ بقره ، 282 
  ] .\r\nفَاسْتَبْشِرُوا بِبَيْعِكُمُ الَّذِى بَايَعْتُم بِهِ وَذلِكَ هُوَ الْفَوْزُ الْعَظِيمُ\r\nيعنى : پس اى مؤمنان ، به داد و ستدى كه بدان اقدام كرده‌ايد مسرور و شادمان باشيد ، و اين همان كاميابى بزرگ است .\r\nالتَّائِبُونَ الْعَابِدُونَ الْحَامِدُونَ السَّائِحُونَ الرَّاكِعُونَ السَّاجِدُونَ الآمِرُونَ بِالْمَعْرُوفِ وَالنَّاهُونَ عَنِ الْمُنْكَرِ وَالْحَافِظُونَ لِحُدُودِ اللَّهِ وَبَشِّرِ الْمُؤْمِنِينَ « 112 »\r\nلغت و اعراب :\r\nالتائبون خبر مبتداى محذوف است به‌تقدير « هم التائبون » ، و هشت عنوان بعد كه به‌نحو صفت يا عطف آمده ، خبر بعد از خبرند . حامد : ثناگو . ساحَ زيدٌ فى البلاد - از باب ضَرَب - :\r\nگردش كرد ، يا براى عبادت به سياحت رفت .\r\nتفسير :\r\nالتَّائِبُونَ الْعَابِدُونَ الْحَامِدُونَ السَّائِحُونَ الرَّاكِعُونَ السَّاجِدُونَ الآمِرُونَ بِالْمَعْرُوفِ وَالنَّاهُونَ عَنِ الْمُنْكَرِ وَالْحَافِظُونَ لِحُدُودِ اللَّهِ وَ بَشِّرِ الْمُؤْمِنِينَ\r\nيعنى : مؤمنانى كه خدا از آنها جان و مالشان را خريده تا در آخرت به آنها بهشت دهد ، عبارت‌اند از : توبه‌كنندگان ، يعنى در هر امرى و پس از هر گناهى رجوع به رضاى خدا مىكنند . پرستش‌كنندگان ، يعنى آنان كه كرنش و خضوع عبادى آنها تنها در برابر خداست .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nحمد و ثناگويان ، يعنى زبانشان پيوسته گوياى مدح حق و صفات جمال و جلال و نِعَم اوست . سياحت و سيركنندگان ، يعنى در پى جستجوى آثار توحيد و معارف دينى از حوزه‌اى به حوزه‌اى و از دانشگاهى به دانشگاهى و از مسجدى به مسجدى و از جبهه‌اى به جبهه‌اى در گردش‌اند . ركوع و سجود كنندگان ، يعنى خضوع كنندگان در برابر فرامين حق يا در نمازهاى فرادى و جماعت واجب و مستحب . و فرمان دهندگانِ به‌معروف و بازدارندگان از منكر ، و نگه‌دارندگان حدود خداوند ، مراد از حدود خدا احكام الهى است كه منقسم به دو قسم است : احكام اوّليه كه اصل دين است ، و احكام ثانويه كه براى حفظ اصل تشريع شده است خواه براى پيش‌گيرى از زوال و فراموشى يا مخالفت و ترك آنها مانند احكام ارشادى و امر به معروف و نهى از منكر ، يا به عنوان كيفر و مجازات متخلّفان آنها مانند احكام حدود و تعزيرات . و مراد از « حفظ حدود » تعلّم و فراگيرى و عمل و پياده كردن و ابلاغ و رساندن است .\r\nو بشارت ده مؤمنان را . اسم ظاهر در جاى ضمير قرار گرفته ، يعنى بشارت ده آنها را كه مؤمن‌اند .\r\nمَا كَانَ لِلنَّبِىِّ وَالَّذِينَ آمَنُوا أَن يَسْتَغْفِرُوا لِلْمُشْرِكِينَ وَلَوْ كَانُوا أُوْلِى قُرْبَى مِن بَعْدِ مَاتَبَيَّنَ لَهُمْ أَنَّهُمْ أَصْحَابُ الْجَحِيمِ « 113 » وَمَا كَانَ اسْتِغْفَارُ إِبْرَاهِيمَ لأَبِيهِ إِلَّا عَن مَوْعِدَةٍ وَعَدَهَا إِيَّاهُ فَلَمَّا تَبَيَّنَ لَهُ أَنَّهُ عَدُوٌّ للَّهِ تَبَرَّأَ مِنْهُ إِنَّ إِبْرَاهِيمَ لَأَوَّاهٌ حَلِيمٌ « 114 »\r\nتفسير :\r\nمَا كَانَ لِلنَّبِىِّ وَالَّذِينَ آمَنُوا أَن يَسْتَغْفِرُوا لِلْمُشْرِكِينَ وَلَوْ كَانُوا أُوْلِى قُرْبَى مِن بَعْدِ مَاتَبَيَّنَ لَهُمْ أَنَّهُمْ أَصْحَابُ الْجَحِيمِ\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nاين آيه ، بيان وظيفهء كلّى مسلمين است نسبت به دعا و طلب غفران براى مشرك يا كافر ، در حال حيات آنها يا پس از مرگشان .\r\nمعناى آيه : هرگز پيامبر و مؤمنان را نرسد ، يعنى سزاوار نبود و شرعاً جايز و عقلًا پسنديده نباشد كه براى مشركان طلب آمرزش نمايند هرچند خويشانشان باشند ، پس از آن كه براى آنها آشكار شد كه آنان اهل دوزخ‌اند .\r\nمعلوم شدن اين كه مشرك حتماً اهل آتش است با اين‌كه غالباً احتمال اسلام آوردن هست ، به اين است كه در حال كفر بميرد ، يا معصومى خبر دهد كه ايمان نخواهد آورد . و علت اين حكم اين است كه حُسن طلب غفران در نزد عقل و وجدان ، از آنِ كسى است كه تسليم حق باشد و به‌خاطر گناهش خود را نيازمند عفو داند نه آن كه معاند و مبارز با حق باشد و خود را مجرم و نيازمند عفو نداند .\r\n\r\n[ براى مشركان دل نسوزانيد 
  ]\r\nوَمَا كَانَ اسْتِغْفَارُ إِبْرَاهِيمَ لأَبِيهِ إِلَّا عَن مَوْعِدَةٍ وَعَدَهَا إِيَّاهُ فَلَمَّا تَبَيَّنَ لَهُ أَنَّهُ عَدُوٌّ للَّهِ تَبَرَّأَ مِنْهُ\r\nيعنى : و طلب مغفرت ابراهيم براى پدرش كه مشرك بود منشأى غير اين نداشت كه وعده‌اى به او داده بود كه حتماً براى او از خدا آمرزش طلبد إِلَّا قَوْلَ إِبْرَاهِيمَ لِأَبِيهِ لَأَسْتَغْفِرَنَّ لَكَ [ ممتحنه ، 4 
  ] ، از اين‌رو آمرزش طلبيد ، و چون از وضع حال او يا از خبر دادن خداوند يا به واسطهء مرگش در حال كفر ، براى وى روشن شد كه او دشمن خداست از او تبرّى جست و ديگر طلب مغفرت نكرد .\r\nبايد دانست كه طبق روايات اهل بيت وحى عليهم السلام پدر ابراهيم كه يكى از اجداد پيامبر اسلام است مسلمان بوده ، و مراد از « اب » در اين آيه كه ابراهيم وعدهء استغفار به او داده و بالأخره مشرك مرده ، پدرزن يا عمو يا معلّم ابراهيم بوده كه در آن عصر اطلاق پدر بر آنها متعارف بوده است .\r\nإِنَّ إِبْرَاهِيمَ لَأَوَّاهٌ حَلِيمٌ\r\nيعنى : به يقين ، ابراهيم اوّاه بود ، بسيار آه كشنده از ته دل براى بيم از عذاب خدا و اميد به رحمت خدا ، و حليم بود يعنى بردبار در تحمل فرامين خالق و رفتار نارواى خلق بود .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nوَمَا كَانَ اللَّهُ لِيُضِلَّ قَوْماً بَعْدَ إِذْ هَدَاهُمْ حَتَّى يُبَيِّنَ لَهُم مَايَتَّقُونَ إِنَّ اللَّهَ بِكُلِّ شَيْءٍ عَلِيمٌ « 115 » إِنَّ اللَّهَ لَهُ مُلْكُ السَّماوَاتِ وَالْأَرْضِ يُحْيِي وَيُمِيتُ وَمَا لَكُم مِن دُونِ اللَّهِ مِن وَلِيٍّ وَلَانَصِيرٍ « 116 »\r\nتفسير :\r\nوَمَا كَانَ اللَّهُ لِيُضِلَّ قَوْماً بَعْدَ إِذْ هَدَاهُمْ حَتَّى يُبَيِّنَ لَهُم مَايَتَّقُونَ إِنَّ اللَّهَ بِكُلِّ شَىْءٍ عَلِيمٌ\r\nيعنى : و هرگز خدا را نسزد و مطابق عدل و لطف و حكمتش نباشد كه گروهى را پس از آن كه آنان را به راه راست هدايت كرده ، گمراه سازد . يعنى پس از ابلاغ اصل دين به‌وسيلهء پيامبران و اتمام حجت ، و پذيرا شدن آنها نسبت به اتمام آن و تعليم معارف و فروع آن ، همه را رها كند و در ضلالت افكند ، مگر آن كه آنچه را كه بايد از آن بپرهيزند از شئون دين و فروع شرع براى آنها آشكار نمايد ، و گرنه لازم مىآيد كه فيّاض مطلق ، مستعدّان فيض را بدون جهت از فيض خويش محروم سازد . بىترديد ، خداوند به همه چيز داناست .\r\nمراد اين است كه خداوند ، حرمت ميل به كفّار و استغفار براى آنها و لزوم پرهيز از آنان را براى شما بيان كرده ، پس به‌هوش باشيد و مورد اضلال خدا قرار نگيريد . و گويى تقدير اين است : « فقد بيّن لكم ما تتّقون » .\r\nإِنَّ اللَّهَ لَهُ مُلْكُ السَّماوَاتِ وَالْأَرْضِ يُحْيِى وَيُمِيتُ وَمَا لَكُم مِن دُونِ اللَّهِ مِن وَلِىٍّ وَلَانَصِيرٍ\r\nيعنى : حقيقت اين است كه مُلك آسمان‌ها و اين زمين از آنِ خداوند است ، ملكيت حقيقى بر آنها و حاكميت و سلطهء مطلقه بر آنها از آنِ خداست . زنده مىكند و مىميراند ، يعنى آنچه از موجودات كه نام زنده دارد از حيات نباتى و حيوانى و انسانى و غيره ، همه را او زندگى مىبخشد . و هر چيزى كه حيات از او سلب مىشود او مىميراند . و براى شما بشرها جز او هيچ سرپرست و ياورى نيست . اين آيه نيز اشاره به تحذير از كفّار است ، زيرا\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nكه همه چيز به دست خداست و جز او ياورى نداريد .\r\nلَقَد تَابَ اللَّهُ عَلَى النَّبِيِّ وَالْمُهَاجِرِينَ وَالْأَنْصَارِ الَّذِينَ اتَّبَعُوهُ فِي سَاعَةِ الْعُسْرَةِ مِن بَعْدِمَا كَادَ يَزِيغُ قُلُوبُ فَرِيقٍ مِنْهُمْ ثُمَّ تَابَ عَلَيْهِمْ إِنَّهُ بِهِمْ رَؤُوفٌ رَحِيمٌ « 117 » وَعَلَى الثَّلَاثَةِ الَّذِينَ خُلِّفُوا حَتَّى إِذَا ضَاقَتْ عَلَيْهِمُ الْأَرْضُ بِمَا رَحُبَتْ وَضَاقَتْ عَلَيْهِمْ أَنْفُسُهُمْ وَظَنُّوا أَن لَامَلْجَأَ مِنَ اللَّهِ إِلَّا إِلَيْهِ ثُمَّ تَابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحِيمُ « 118 »\r\nتفسير :\r\nلَقَد تَابَ اللَّهُ عَلَى النَّبِىِّ وَالْمُهَاجِرِينَ وَالْأَنْصَارِ الَّذِينَ اتَّبَعُوهُ فِى سَاعَةِ الْعُسْرَةِ\r\nاين آيه و آيهء بعد دربارهء وقوع حوادثى در غزوهء تبوك است و اشاره است به حال اكثريت سپاه ، و به تصميم و عزم بر نافرمانى برخى از آنها هرچند به مرحلهء فعليت نرسيد ، و به تخلّف سه نفر و خروجشان از ميان سپاه مسلمين . و سه قسم توبه در اين دو آيه ذكر شده : نخست توبه به معناى عطف توجه خدا به پيامبر و مهاجران و انصار كه زحمات طاقت‌فرسايى را متحمل شده‌اند . دوم توبه به معناى توجه و غفران خدا در حقّ آنهايى كه تصميم به نافرمانى گرفتند سپس منصرف شدند . سوم توبه از خدا يعنى عطف توجه تا به پذيرش توبه برسد .\r\nمعناى آيه : حقيقت اين است كه خداوند بر پيامبر و مهاجران و انصار ، همان‌ها كه در ساعت عسرت از او پيروى نمودند عطف توجه نمود . مراد از « ساعت عسرت » روزهاى عزيمت از مدينه به‌سوى جنگ تبوك است تا وقتى كه اعلام انصراف از جنگ داده شد ،\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nزيرا در اين سفر بر آنها به خاطر نبود امكانات اوّليهء زندگى از هزينهء افراد و عدّه و عُدّه و ابزارها و وسايل جنگى بسيار سخت گذشت .\r\n\r\n[ سه متخلّف پشيمان 
  ]\r\nمِن بَعْدِمَا كَادَ يَزِيغُ قُلُوبُ فَرِيقٍ مِنْهُمْ ثُمَّ تَابَ عَلَيْهِمْ إِنَّهُ بِهِمْ رَؤُوفٌ رَحِيمٌ\r\n« من بعد » متعلّق به « تاب » است . يعنى : عطف توجه خدا بر اكثريت ، پس از آن بود كه نزديك شد دل‌هاى گروه خاصى از مهاجر و انصار از فرمان و دستور پيامبر منحرف شود ( يعنى روى نبود امكانات فردى و سپاهى و رسيدن خبر كثرت دشمن و قدرت رزمى آنها ) سپس خدا بر آنها عطف توجه كرد ، يعنى آنها را از وساوس و تصميمات شيطانى بيرون آورد و دل‌هايشان را اطمينان و آرامش بخشيد . زيرا خدا به آنها رئوف و مهربان است .\r\nو ممكن است « ثم تاب » در اين‌جا به‌معناى عفو از گناه باشد بنابراين كه قصد مخالفت خدا و دستور جدّى پيامبر در چنين موردى تجرّى و گناه است ، هرچند عملًا مخالفتى انجام نگرفته است . و از كلمهء « من بعد » ظاهر شد كه توبه و توجه خاص خدا بر پيامبر و يارانش پس از تحقق زيغ در دل گروه خاص و پس از نزول توبه در حقّ آنها بوده است .\r\nوَعَلَى الثَّلَاثَةِ الَّذِينَ خُلِّفُوا حَتَّى إِذَا ضَاقَتْ عَلَيْهِمُ الْأَرْضُ بِمَا رَحُبَتْ وَ ضَاقَتْ عَلَيْهِمْ أَنْفُسُهُمْ\r\nاين آيه مربوط به آن سه نفر است كه علناً تخلّف كردند ، لكن نه از باب نفاق ، و پس از اندك زمانى پشيمان شدند ، و چون پيامبر از سفر تبوك بازگشت ، دستور داد كسى با آنها سخن نگويد و معاشرت نكند . آنها در اثر فشار روحى از شهر بيرون رفتند و قريب پنجاه روز در صحرا زندگى نمودند تا به وسيلهء اين آيه ، قبول توبهء آنها نازل گرديد .\r\nمعناى آيه : و نيز خداوند عطف توجه نمود بر آن سه نفرى كه از جنگ تخلّف كردند و يا به دستور پيامبر به پشت سر افكنده شدند ، يعنى مردم از سخن و معاشرت با آنها دورى گزيدند تا آن‌جا كه اين زمين با همهء وسعتش بر آنها تنگ شد و از هستى خود به تنگ آمدند و تحمل خودشان بر خودشان سنگين شد .\r\nوَظَنُّوا أَن لَامَلْجَأَ مِنَ اللَّهِ إِلَّا إِلَيْهِ ثُمَّ تَابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحِيمُ\r\nيعنى : و دانستند كه پناهگاهى در فرار از خدا جز به‌سوى او نيست ، پس خداوند به‌آنها عطف توجه نمود تا توبه كنند ، زيرا خداوند بسيار توبه‌پذير و مهربان است . « ثم تاب » در\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nاين‌جا تأكيد توبه در اول آيه است و مراد عطف توجه است . و چون در اين مورد ، گناه مسلّم است « ليتوبوا » ذكر شده به ملاك آن كه سنّت جاريهء خدا بر اين است كه توبه از گناه عبد پيوسته در ميان دو توبه از خدا قرار دارد ، نخست توبه به معناى عطف توجه به گنهكار تا متنبه شود و پشيمان گردد ، و در آخر توبه به معناى پذيرش و بخشيدن گناه .\r\nيَاأَيُّهَا الَّذِينَ آمَنُوا اتَّقُوا اللَّهَ وَكُونُوا مَعَ الصَّادِقِينَ « 119 » مَاكَانَ لْأَهْلِ الْمَدِينَةِ وَمَنْ حَوْلَهُم مِنَ الْأَعْرَابِ أَن يَتَخَلَّفُوا عَن رَسُولِ اللَّهِ وَلَا يَرْغَبُوا بِأَنْفُسِهِمْ عَن نَفْسِهِ ذلِكَ بِأَنَّهُمْ لَايُصِيبُهُمْ ظَمَأٌ وَلَانَصَبٌ وَلَا مَخْمَصَةٌ فِي سَبِيلِ اللَّهِ وَلَايَطَأُونَ مَوْطِئاً يَغِيظُ الْكُفَّارَ وَلَايَنَالُونَ مِنْ عَدُوٍّ نَيْلًا إِلَّا كُتِبَ لَهُم بِهِ عَمَلٌ صَالِحٌ إِنَّ اللَّهَ لَايُضِيعُ أَجْرَ الْمُحْسِنِينَ « 120 » وَلَايُنفِقُونَ نَفَقَةً صَغِيرَةً وَلَا كَبِيرَةً وَلَايَقْطَعُونَ وَادِياً إِلَّا كُتِبَ لَهُمْ لِيَجْزِيَهُمُ اللَّهُ أَحْسَنَ مَاكَانُوا يَعْمَلُونَ « 121 »\r\nلغت و اعراب :\r\nرَغِبَ فيه - از باب عَلِم - : ميل و رغبت كرد به آن ، و رَغِبَ عنه : از آن اعراض كرد و ترك نمود آن را . رَغِبَ بنفسه عن غيره : ترجيح داد خود را بر غير . ذلك بأنّهم اشاره به حرمت تخلّف و ترجيح خويش است . ظَمأ : تشنگى شديد . نَصَب : رنج . مخمصة : گرسنگى و خالى شدن معده از طعام . وَطَأ الشىءَ : پا روى آن گذاشت . نالَ مطلوبَه : به‌مطلوبش رسيد . وادى\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nجمعش أودية ، درّه و محلّ سيل در جنگل و غيره است و استعمالش در مطلق روى زمين و صحرا شايع است . أحسن ماكانوا ؛ اضافهء أحسن به‌موصول ، اضافهء صفت به موصوف است ، به‌تقدير « ليجزيهم بما عملوا الذى هو أحسن » .\r\nتفسير :\r\nيَاأَيُّهَا الَّذِينَ آمَنُوا اتَّقُوا اللَّهَ وَكُونُوا مَعَ الصَّادِقِينَ\r\nيعنى : اى كسانى كه ايمان آورده‌ايد ، تقوا پيشه كنيد ، يعنى به اجتناب از عقايد و اخلاق و عمل‌هاى ناپسند و حرام . و با راستگويان باشيد ، يعنى راستگو در ابعاد سه‌گانهء انسانى مزبور . و صادقان را خدا در مواردى از اين كتاب كريم تعريف كرده كه از آن جمله آيهء 177 از سورهء بقره است . در اين حكمت معيت ، صدق و راستى صادقان دانسته شده است كه نشان مىدهد صدق بيشتر صادق ، معيت و همراهى بيشتر با او را مىطلبد . در نتيجه معيت با پيامبر و امام معصوم بايد بيش از هر كس ديگرى باشد ؛ همان‌طور كه در برخى روايات مراد از صادقين در اين آيه معصومان عليهم السلام دانسته شده‌اند .\r\nمَاكَانَ لِأَهْلِ الْمَدِينَةِ وَمَنْ حَوْلَهُم مِنَ الْأَعْرَابِ أَن يَتَخَلَّفُوا عَن رَسُول‌ِاللَّهِ وَلَا يَرْغَبُوا بِأَنْفُسِهِمْ عَن نَفْسِهِ\r\nيعنى : براى اهل مدينه و كسانى كه از باديه‌نشينان اطراف آنان هستند ، هرگز سزاوار نيست ، يعنى شرعاً جايز و عقلًا پسنديده نيست كه از رسول‌خدا تخلّف نمايند ، يعنى در مواردى كه اجتماع در نزد او و حضور در تحت فرمانش لازم است نظير جنگ‌هاى ابتدايى يا دفاعى و غير آنها ، غيبت نمايند . و نيز سزا نباشد كه نفس خود را بر نفس او ترجيح دهند ، يعنى در موارد خطر به خود پردازند و از او غفلت كنند ، يا محل خطر را ترك كنند و او را تنها بگذارند ، بلكه لازم است جان خود را وِقايه و وسيلهء حفظ او قرار دهند .\r\nذلِكَ بِأَنَّهُمْ لَايُصِيبُهُمْ ظَمَأٌ وَلَانَصَبٌ وَلَا مَخْمَصَةٌ فِى سَبِيل‌ِاللَّهِ وَلَايَطَؤُنَ مَوْطِئاً يَغِيظُ الْكُفَّارَ وَلَايَنَالُونَ مِنْ عَدُوٍّ نَيْلًا إِلَّا كُتِبَ لَهُم بِهِ عَمَلٌ صَالِحٌ إِنَّ اللَّهَ لَايُضِيعُ أَجْرَ الْمُحْسِنِينَ\r\nيعنى : اين عدم جواز تخلّف و ترجيح خود بر او ، به خاطر اين است كه مسلمين را هيچ تشنگى و رنج سفر و گرسنگىاى در راه خداوند نمىرسد و به هيچ مكانى كه كافران را به\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nخشم آورد پاى نمىنهند ، مراد مواضعى از جبهه‌هاى نبرد است كه سبب شكست آنها و پيروزى مسلمين مىگردد ، و به هيچ بهره‌اى از دشمن نمىرسند و چيزى از آنها به دست نمىآورند ، نظير فرارى دادن آنها و كشتن و اسير گرفتن و غنيمت به دست آوردن از آنها ، مگر آن كه در برابر آن براى آنها عمل صالحى نوشته مىشود ، زيرا به يقين خداوند پاداش نيكوكاران را تباه نمىسازد .\r\nوَلَايُنفِقُونَ نَفَقَةً صَغِيرَةً وَلَا كَبِيرَةً وَلَايَقْطَعُونَ وَادِياً إِلَّا كُتِبَ لَهُمْ لِيَجْزِيَهُمُ اللَّهُ أَحْسَنَ مَاكَانُوا يَعْمَلُونَ\r\nيعنى : و نيز هيچ خرجى را هزينه نمىكنند كوچك يا بزرگ ، و هيچ درّه و ميان كوهستان‌ها و زمين و صحرايى را در راه جهاد با دشمن يا انجام وظايف ديگر نمىپيمايند جز آن كه به نفع آنان در كتاب تدوين و تكوينشان نگاشته مىشود ، تا خدا به آنها در برابر عمل‌هاى بسيار نيكشان پاداش دهد .\r\nغرض آن كه اين پاداش‌هاى بىنظير بر جزئيات كارهاى مسلمين ، به خاطر توجه آنها به پيامبر و حراست از گوهر وجود اوست كه در واقع حراست از توحيد و شريعت و كتاب آسمانى و سعادت مجامع بشرى است .\r\nوَمَا كَانَ الْمُؤْمِنُونَ لِيَنْفِرُوا كَافَّةً فَلَوْلَا نَفَرَ مِن كُلِّ فِرْقَةٍ مِنْهُمْ طَائِفَةٌ لِيَتَفَقَّهُوا فِي الدِّينِ وَلِيُنذِرُوا قَوْمَهُمْ إِذَا رَجَعُوا إِلَيْهِمْ لَعَلَّهُمْ يَحْذَرُونَ « 122 »\r\nلغت و اعراب :\r\nنَفَرَ إلى الشىء - از باب ضَرَب - : حركت كرد و كوچ نمود به‌سوى آن . كافّةً يعنى جماعةً ، منصوب است دائماً به عنوان حال . لولا براى تحريص و ترغيب است . فرقة و طائفة به يك معناست ، لكن مراد از اول به‌قرينهء مقام « گروه بسيار » و مراد از دوم « گروه اندك » است .\r\nتفقّه زيدٌ : علم پيدا كرد ، يا علم عميق يافت .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\n[ فقاهت و فقيه‌پرورى 
  ]\r\nتفسير :\r\nوَمَا كَانَ الْمُؤْمِنُونَ لِيَنْفِرُوا كَافَّةً فَلَوْلَا نَفَرَ مِن كُلِّ فِرْقَةٍ مِنْهُمْ طَائِفَةٌ لِيَتَفَقَّهُوا فِى الدِّينِ\r\nاين آيهء شريفه در بيان حكم عظيم و خطير عامّى است راجع به حَثّ و ترغيب كوچ‌كردن عدّه‌اى از وطن خويش براى تحصيل علم دين يا احياناً براى جهاد يا حج و عمره .\r\nمعناى آيه : و هرگز مؤمنان را نسزد و شرعاً مجاز و عقلًا پسنديده نباشد كه همگى از مقرّ خويش حركت و كوچ نمايند ، پس چرا از هر جمعيت انبوهى گروه معدودى كوچ نمىكنند براى اين كه در دين تفقّه نمايند ؟ !\r\nدر اين آيه ، مقصد و منتهى اليه حركت بيان نشده ، لكن از ذكر هدف حركت معلوم مىشود كه مراد ، حركت به‌سوى مراكز و امكنه‌اى است كه رسيدن به هدف مذكور در آنها ممكن باشد ، و اين مكان‌ها در عصر امام معصوم ، شهرها و منطقه‌هايى است كه امام در آن‌جاها سكونت دارد ، و در عصر غيبت معصوم ، حوزه‌هاى علمى و مراكز دانش است كه تفقّه در آن‌جاها ممكن است . و مراد از « تفقّه در دين » تعلّم و فراگيرى كامل و شايستهء احكام دين الهى است از اصول اعتقادات و فروع عملى و اخلاق و حالات انسانى ، به‌واسطهء تعليم و تعلّم تفسير قرآن و علم كلام و علم فقه اصطلاحى و احكام عملى ، و علم حديث و سنّت اهل‌بيت وحى عليهم السلام و هر دانشى كه اطلاق نام علم دين بر آن صحيح است ، و نيز طبعاً علم دين شامل علوم مقدّمى است كه علم اصلى دين بر آن توقف دارد مانند صرف و نحو و معانى و بيان و منطق و رجال و درايه و غيره .\r\nو طبق روايات وارده ، از معانى و مصاديق آيه ، تحريص مؤمنان بر كوچ كردن همراه پيامبر يا امام معصوم در راه خدا براى جهاد ابتدايى و دفاعى است ، و يا ترغيب آنها بر خروج به‌سوى حج و عمره . و بنابراين معنا ، مراد از « ليتفقّهوا فى الدين » اين است كه طايفه‌اى كه در اين سفر شركت مىكنند طبعاً در ركاب ولىّ امر مسلمين در مدت جنگ و جهاد يا حج و عمره انبوهى از مسائل اين ابواب را به نحو تعلّم توأم با تجربه فرا مىگيرند .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nوَ لِيُنذِرُوا قَوْمَهُمْ إِذَا رَجَعُوا إِلَيْهِمْ لَعَلَّهُمْ يَحْذَرُونَ\r\nيعنى : و براى اين‌كه چون به‌سوى قوم خود يعنى فرقه‌اى كه از ميان آنها كوچ نموده بودند ، بازگردند آنها را انذار كنند ، شايد برحذر شوند .\r\nبايد دانست كه مقتضاى عطف « ولينذروا » به « ليتفقّهوا » اين است كه در عرض هم باشند ، يعنى كوچ‌كردن دو نتيجه دارد : تفقّه و انذار ، در صورتى كه انذار در طول تفقّه و نتيجهء آن است ، زيرا تا فقيه نشود انذار محقّق نمىگردد . پس بايد گفت :\r\n« ولينذروا » عطف به محذوف است و تقدير چنين است : « ليتفقّهوا فى الدين لمصالح كثيرة ، و لينذروا قومهم » زيرا فقيه شدن در دين ، داراى آثار و شئون بسيار است ، مانند تكامل نفس و روح انسانى ، پياده كردن فقه و علوم در اعمال خارجى ، تدريس و تعليم اندوخته‌ها به‌ديگران ، و نوشتن و پياده كردن در صفحات كتاب ، سفر به مناطق مختلف دنيا براى ابلاغ فقه و تعليم و تربيت ، و از آن جمله بازگشت به محيط اول براى انذار .\r\nو مراد از « انذار » در اين‌جا بيان احكام و ابلاغ آنچه از اصول و فروع و تفسير و ساير معارف است كه فرا گرفته ، و اطلاق « انذار » بر بيان معارف نسبت به آنچه از قبيل انذار و وعظ و تهديد و وعيد است اطلاق حقيقى است ، و نسبت به بيان احكام از واجبات و محرّمات و ساير احكام اطلاق كنايى است ، زيرا لازمهء ابلاغ واجب و حرام ، تهديد بر ترك يا فعل است .\r\nو مراد از « لعلّهم يحذرون » اين است كه چون گروه فقيهان بازگشتند و معارف دينى را با مردم بازگو نمودند ، مطلوب خدا اين است كه مردم برحذر شوند ، يعنى خبرها و فتواها را قلباً باور كنند و عملًا پياده نمايند و از مخالفت بپرهيزند .\r\nو لازمهء مطلب اين است كه نقل حديث راويانِ سنّت ، و افتاى اهل فتوا بر آنان حجت باشد ، والّا نه باور قلبى لازم بود و نه برحذر بودن عملى ، پس آيه از ادلّهء حجّيت نقل احاديث روات از اهل‌بيت وحى عليهم السلام بر شنوندگان و حجيت فتواى فقها بر مقلّدان است .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nيَا أَيُّهَا الَّذِينَ آمَنُوا قَاتِلُوا الَّذِينَ يَلُونَكُم مِنَ الْكُفَّارِ وَلْيَجِدُوا فِيكُمْ غِلْظَةً وَاعْلَمُوا أَنَّ اللَّهَ مَعَ الْمُتَّقِينَ « 123 » وَإِذَا مَا أُنْزِلَتْ سُورَةٌ فَمِنْهُم مَن يَقُولُ أَيُّكُمْ زَادَتْهُ هذِهِ إِيمَاناً فَأَمَّا الَّذِينَ آمَنُوا فَزَادَتْهُمْ إِيمَاناً وَهُمْ يَسْتَبْشِرُونَ « 124 » وَأَمَّا الَّذِينَ فِي قُلُوبِهِم مَرَضٌ فَزَادَتْهُمْ رِجْساً إِلَى رِجْسِهِمْ وَمَاتُوا وَهُمْ كَافِرُونَ « 125 »\r\nتفسير :\r\nيَا أَيُّهَا الَّذِينَ آمَنُوا قَاتِلُوا الَّذِينَ يَلُونَكُم مِنَ الْكُفَّارِ\r\nآيه در مقام دستور عامّى است در كيفيت جنگ با كفّار . يعنى : اى كسانى كه ايمان آورده‌ايد ، نخست با كفّارى نبرد كنيد كه از نظر مكان و منطقه ، نزديك شما و وصل به‌شمايند . و البته اين مطلب ، طبق قواعد عقلايى و قوانين اجتماعى و مصالح مسلمين است ، و نيز به لحاظ آن كه حكم جهاد پيوسته از وظايف مؤكّد اسلامى است ، و جهاد مسلمان‌ها با نقطه‌هاى التقاطى و هم‌مرز خود به‌تدريج سبب توسعهء قلمرو اسلام خواهد بود تا آن‌گاه كه همهء سطح زمين را فرا گيرد . و البته اين كلام در زمان ظهور معصوم و متصدى امر بودن خود اوست كه طبعاً نبردها ابتدايى و براى دعوت به‌اسلام و نجات جامعه از پليدى كفر است ، نه زمان فعلى ما كه در آن زندگى مىكنيم و ولىّ امر شرعى مسلّط بر همه جا نداريم .\r\nوَ لْيَجِدُوا فِيكُمْ غِلْظَةً وَاعْلَمُوا أَنَّ اللَّهَ مَعَ الْمُتَّقِينَ\r\nيعنى : و حتماً بايد در شما غلظت بيابند ، به معناى شدت و صلابت و شكست ناپذيرى\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nو تسلّط بر فنون جنگى و استحكام و پيشروى و غلبه ، در مقابل ضعف و سستى و ناتوانى رزمى در فنون نبرد ، نه غلظت به معناى اعمال خشونت نابه‌جا و ناروا و عدم رعايت قوانين عقلايى در جنگ ، و آزار و شكنجهء اسيران پس از غلبه ، و اتلاف اموال بدون جهت و غيره ، زيرا اسلام در اين مراحل ، قوانين مستحكم عقل پسند دارد . و بدانيد كه خداوند با اهل تقواست ، يعنى حتى در موارد جنگ نيز ناصر و ياور آنهاست .\r\n\r\n[ باز هم منافقان 
  ]\r\nوَإِذَا مَا أُنْزِلَتْ سُورَةٌ فَمِنْهُم مَن يَقُولُ أَيُّكُمْ زَادَتْهُ هذِهِ إِيمَاناً\r\nاين آيات تا اواخر سوره ، اشاره‌اى است اجمالى به برخى از حالات منافقان و موارد بروز نفاقشان و به برخى از حالات مؤمنان و موارد ظهور ايمانشان .\r\nمعناى آيه : و چون سوره‌اى نازل گرديد ، برخى از آنها مىگويند : كدام يك از شما را اين سوره ايمان افزود ؟ مراد ، گفتار آنهاست در خطاب به يكديگر به عنوان استهزا به سخن پيامبر كه مىفرمود : قرآن من در دل‌ها اثر مىگذارد ؛ و يا به عنوان ريشخند به‌مؤمنان كه نزول آيات بر ايمان آنان مىافزود .\r\nفَأَمَّا الَّذِينَ آمَنُوا فَزَادَتْهُمْ إِيمَاناً وَهُمْ يَسْتَبْشِرُونَ\r\nيعنى : و اما كسانى كه ايمان آورده‌اند ، سورهء نو بر ايمان آنها مىافزايد در حالى كه آنان خرسند و شادمان‌اند . زيرا قديمىترين تحفهء آسمانى را كه پس از طى مراحل مكانى و زمانى ممتّد به‌سوى بشر آمده و به عنوان قانون حيات‌بخش ابدى به دستشان رسيده ، دريافت مىكنند .\r\nوَأَمَّا الَّذِينَ فِى قُلُوبِهِم مَرَضٌ فَزَادَتْهُمْ رِجْساً إِلَى رِجْسِهِمْ وَمَاتُوا وَهُمْ كَافِرُونَ\r\nيعنى : و اما كسانى كه در دل‌هاى آنها بيمارى است ، سورهء تازه وارد بر پليدى آنها پليدى مىافزايد . مراد اين است كه فرود آمدن هر سوره‌اى ، بر كفر و نفاق و عنادى كه از پيش در دلشان مرتكز است مرتبهء ديگرى مىافزايد . و خواهى ديد كه آنان در همان حال‌كفر مىميرند .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nأَوَلَا يَرَوْنَ أَنَّهُمْ يُفْتَنُونَ فِي كُلِّ عَامٍ مَرَّةً أَوْ مَرَّتَيْنِ ثُمَّ لَايَتُوبُونَ وَلَا هُمْ يَذَّكَّرُونَ « 126 » وَإِذا مَا أُنزِلَتْ سُورَةٌ نَظَرَ بَعْضُهُمْ إِلَى بَعْضٍ هَلْ يَرَاكُم مِنْ أَحَدٍ ثُمَّ انصَرَفُوا صَرَفَ اللَّهُ قُلُوبَهُمْ بِأَنَّهُمْ قَوْمٌ لَايَفْقَهُونَ « 127 »\r\nلغت و اعراب :\r\nفَتَنَ الرجلُ - از باب ضَرَب - : آزمايش شد ، و فَتَنَهُ : آزمايش نمود او را . هل يراكم به‌تقدير « سائلين » . صرف اللَّه اخبار است يا انشا .\r\nتفسير :\r\nأَوَلَا يَرَوْنَ أَنَّهُمْ يُفْتَنُونَ فِى كُلِّ عَامٍ مَرَّةً أَوْ مَرَّتَيْنِ ثُمَّ لَايَتُوبُونَ وَلَا هُمْ يَذَّكَّرُونَ\r\nيعنى : آيا نمىبينند كه آنها در هر سال يك بار يا دو بار آزمايش مىشوند ؟ كافران در مورد آزمايش‌ها و امتحانات مختلف حوادث قرار مىگيرند ، مانند نزول بليّات آسمانى ، امراض مختلف ، جنگ‌هاى داخلى با يكديگر ، نبرد با مسلمان‌ها ، ظهور معجزات متعدد به وسيلهء پيامبر اسلام و غيره . و استفهام ، انكارى و اعجابى و توبيخى است . سپس يعنى پس از آن همه امتحان‌ها ، نه توبه كرده به‌سوى حق باز مىگردند و نه تأمل و تذكّرى در كارشان دارند .\r\nوَإِذا مَا أُنزِلَتْ سُورَةٌ نَظَرَ بَعْضُهُمْ إِلَى بَعْضٍ هَلْ يَرَاكُم مِنْ أَحَدٍ\r\nيعنى : و چون سوره‌اى نازل گردد - و پيامبر خدا آن را در مجتمع مسلمين كه عدّه‌اى از آنها نيز باشند تلاوت كند - برخى از آنها به برخى ديگر مىنگرند كه آيا كسى شما را مىبيند ؟ يعنى نگاهشان به يكديگر همراه اين پرسش است كه : آيا كسى نفاق و خشمتان را\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nمتوجه مىشود ؟ يا لبخند و استهزائتان را مىبيند ؟ و يا آن كه اگر كسى شما را نمىبيند پنهانى از مجلس بيرون رويد .\r\n\r\n[ پيامبر رحمت 
  ]\r\nثُمَّ انصَرَفُوا صَرَفَ اللَّهُ قُلُوبَهُمْ بِأَنَّهُمْ قَوْمٌ لَايَفْقَهُونَ\r\nيعنى : سپس همگى بازمىگردند . بىايمانان از مجلس بيرون مىروند كه مبادا از قيافه و گفتار و رفتارشان رسوا شوند . اين روىگردانى ظاهرى از آن‌روست كه خداوند دل‌هاى آنها را از راه حق و عقايد حق بازگردانده است ؛ و يا آن كه نفرين است يعنى بازگرداند ، به‌خاطر آن كه آنها گروهى هستند كه درست نمىفهمند .\r\nلَقَدْ جَاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ مَاعَنِتُّمْ حَرِيصٌ عَلَيْكُم بِالْمُؤْمِنِينَ رَؤُوفٌ رَحِيمٌ « 128 » فَإِن تَوَلَّوْا فَقُلْ حَسْبِيَ اللَّهُ لَاإِلهَ إِلَّا هُوَ عَلَيْهِ تَوَكَّلْتُ وَهُوَ رَبُّ الْعَرْشِ الْعَظِيمِ « 129 »\r\nلغت و اعراب :\r\nمن أنفسكم اين جمله و سه جملهء بدون عطف ، صفت رسول اند . عَزَّ الشىءُ - از باب ضَرَب - : بسيار سخت شد . عزيز عليه ماعنتّم مبتدا و خبرند . عَنِتَ زيد - از باب عَلِم - : در خطر سختى قرار گرفت . ماعنتّم به‌تقدير « عَنَتُكم » . عرش : شىء مسقّف ، سايه‌بان ، مُلك و تسلّط ، مخلوق عظيم خاص كه بر همهء آسمان‌ها و زمين احاطه دارد و فلك الأفلاك نيز ناميده مىشود ، و آنچه روز قيامت هشت نفر از فرشتگان آن را بر دوش مىگيرند .\r\nتفسير :\r\nلَقَدْ جَاءَكُمْ رَسُولٌ مِنْ أَنْفُسِكُمْ\r\nخطاب آيه نسبت به حاضران و شنوندگان انشائى فعلى ، و نسبت به موجودين روى\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nزمين از مكلّفان انشائى قريب به فعليت ، و نسبت به معدومان پيش‌بينى شده در عالم خلقت تا انقضاى جهان ، انشائى محض است .\r\nمعناى آيه : حقيقت اين است كه براى شما فرستاده‌اى از خودتان آمده است ، يعنى بر شما نوع بشر پيامبرى از جنس خودتان نه از فرشتگان و نه از اجنّه و پريان كه گفتگو و آشنايىتان با آنها مشكل ، و تأسّى و اقتدا به كردارشان سخت يا غيرممكن باشد .\r\nعَزِيزٌ عَلَيْهِ مَاعَنِتُّمْ حَرِيصٌ عَلَيْكُم بِالْمُؤْمِنِينَ رَؤُوفٌ رَحِيمٌ\r\nيعنى : رسولى كه سختى و در معرض خوف و خطر افتادن شما بر او سنگين و سخت است . بر شما حريص است ، يعنى ميل و مراقبت شديد بر هدايت و ايمان و تعليم و تربيت شما دارد ، و به همهء مؤمنان رئوف و مهربان است .\r\nفَإِن تَوَلَّوْا فَقُلْ حَسْبِىَ اللَّهُ لَاإِلهَ إِلَّا هُوَ عَلَيْهِ تَوَكَّلْتُ وَهُوَ رَبُّ الْعَرْشِ الْعَظِيمِ\r\nيعنى : اى پيامبر ، يا اى مخاطب ، اگر آنها اعراض كردند ، و از دعوت تو و پذيرش دين و كتاب تو روى برتافتند ، تو بگو : خدا برايم بس است ، خدايى كه جز او معبودى نيست ، من بر او توكل نمودم و او پروردگار عرش بزرگ است . مراد از آيه آن است كه كافىدانستن خداى يگانه و تكيه و توكل بر او ، شرّ دشمنان موجود را دفع مىكند و زمينه را براى پذيرش جهانى شريعت و كتاب تو فراهم خواهد نمود .\r\nوالحمد للَّه‌أوّلًا و آخراً و ظاهراً و باطناً\r\n* * *\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nسفيد\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nسورهء يونس\r\nبِسْمِ اللَّه الرَّحْمنِ الرَّحِيمِ الر تِلْكَ آيَاتُ الْكِتَابِ الْحَكِيمِ « 1 »\r\nلغت و اعراب :\r\nتلك مبتدا و اشاره به اين سوره يا به آيات اين سوره است ، و آيات خبر است . الحكيم صفت الكتاب است .\r\n\r\n[ رمز گشايى حروف مقطّعه 
  ]\r\nتفسير :\r\nالر\r\nقرآن مجيد داراى الفاظ و آياتى محكم است ، يعنى مفاد و معانى آنها روشن يا كاملًا روشن است ، و داراى الفاظ و آياتى متشابه است ، يعنى معانيشان مجمل و مبهم و نيازمند شرح و تفسير است ، كه بايد به وسيلهء آيه‌هاى محكم و سنّت‌هاى معتبر روشن شوند . و از واضح‌ترين مصداق‌هاى متشابه ، حروف مقطّعهء اوايل سوره‌هاست كه برخى جزء آيه و برخى يك آيه و برخى ديگر دو آيه است . و اين كلمه ( الر ) به چند\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nوجه زير تفسير شده است :\r\n1 - اين كتاب مركّب از همين حروف است و در عين حال معجزه است و احدى را ياراى آوردن نظير آن نيست .\r\n2 - اين كتاب داراى محكمات و اين گونه متشابهات است .\r\n3 - اين حروف رمزها و اشارت‌هايى ميان « اللَّه » و فرستاده‌اش « محمد صلى الله عليه و آله » است .\r\nتِلْكَ آيَاتُ الْكِتَابِ الْحَكِيمِ\r\nيعنى اين سوره يا آيات اين سوره ، آيه‌هاى قرآن است كه « كتاب حكيم » ناميده شده است . كتاب به اعتبار آن كه از اقدم زمان در لوح محفوظ نوشته شده و تا آخر عمر جهان نيز بر روى اوراق و غيره نگاشته خواهد شد . و حكيم به خاطر آن كه داراى متانت در الفاظ ، و اتقان در نظم و ترتيب ، و استحكام در محتوا و معارف ، و داراى مصونيت از عيب و بطلان و نسخ الفاظ و معانى تا پايان عمر بشرى است .\r\nأَكَانَ لِلنَّاسِ عَجَباً أَنْ أَوْحَيْنَا إِلَى رَجُلٍ مِنْهُمْ أَنْ أَنذِرِ النَّاسَ وَبَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ عِنْدَ رَبِّهِمْ قَالَ الْكَافِرُونَ إِنَّ هذَا لَسَاحِرٌ مُبِينٌ « 2 »\r\nلغت و اعراب :\r\nأن أوحينا اسم كان است . أن أنذر « أن » تفسيريه مفسّر وحى است . قدم صدق « قدم » عضو خاص ، كنايه از تقدّم معنوى است ، زيرا تقدّم با قدم حاصل مىشود ، و اضافهء آن اضافهء موصوف به صفت است .\r\nتفسير :\r\nأَكَانَ لِلنَّاسِ عَجَباً أَنْ أَوْحَيْنَا إِلَى رَجُلٍ مِنْهُمْ\r\nيعنى : آيا براى مردم تعجب‌آور و شگفت‌انگيز است كه ما به مردى از آنها وحى\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nكرديم ؟ يعنى به مرد عادى و غيرمشهورى كه نه داراى ثروت است و نه از اعيان و اشراف قوم . و يا آن كه به مردى از نوع انسانى و جنس خودشان ، كه نه از فرشتگان است و نه از اجنّه و پريان .\r\nأَنْ أَنذِرِ النَّاسَ وَ بَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ عِنْدَ رَبِّهِمْ\r\nيعنى : آنچه به او وحى كرديم اين بود كه مردم را هشدار ده و انذار كن ، و كسانى را كه ايمان آورده‌اند مژده ده به اين‌كه آنها را در نزد پروردگارشان تقدّم معنوى و مقام و رتبه‌اى راستين است . يعنى در دنيا آنها را دوست دارد و مشمول توفيقات خاص خود مىكند و به مراحل كمالات انسانى مىرساند و از گناهانشان مىگذرد ، و در آخرت در جوار رحمت خويش در بهشت عدن مسكن مىدهد .\r\nدر اين آيه توجيه خطاب به عامهء مردم به عنوان انذار و بيم دادن ، و به مؤمنان به‌عنوان تبشير آمده ، به لحاظ آن كه استحقاق انذار در اكثريت ، بيشتر و استحقاق تبشير در مؤمنان بيشتر است و گرنه انذار و تبشير هر دو به‌دقت متوجه همه است .\r\nقَالَ الْكَافِرُونَ إِنَّ هذَا لَسَاحِرٌ مُبِينٌ\r\nيعنى : كافران گفتند : به يقين اين مرد جادوگر آشكارى است . و اين كلام را به خاطر قرآن او مىگفتند ، زيرا مىديدند كلامى است كه از توان بشرى خارج است ؛ لذا از روى كفر و عناد ، اعجاز آن را به نام سحر مىخواندند .\r\nإِنَّ رَبَّكُمُ اللَّهُ الَّذِي خَلَقَ السَّماوَاتِ وَالْأَرْضَ فِي سِتَّةِ أَيَّامٍ ثُمَّ اسْتَوَى عَلَى الْعَرْشِ يُدَبِّرُ الْأَمْرَ مَا مِن شَفِيعٍ إِلَّا مِنْ بَعْدِ إِذْنِهِ ذلِكُمُ اللَّهُ رَبُّكُمْ فَاعْبُدُوهُ أَفَلا تَذَكَّرُونَ « 3 »\r\nلغت و اعراب :\r\nأيّام : جمع يوم ، يعنى روز روشن ، شبانه‌روز ، دوران و بُرهه‌اى از زمان كوتاه يا دراز .\r\nاستوى على الشىءِ : مستولى و غالب شد بر آن ، استوى على ظَهر الدّابّة : مستقر شد بر آن .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nشفيع : منضم شونده به چيزى كه او را يارى دهد ، واسطه و شفاعت كننده . ذلكم اللَّه ربّكم « ذلكم » مبتدا ، « اللَّه » صفت آن و « ربّكم » خبر آن است .\r\n\r\n[ توصيف پروردگار 
  ]\r\nتفسير :\r\nإِنَّ رَبَّكُمُ اللَّهُ الَّذِى خَلَقَ السَّماوَاتِ وَالْأَرْضَ فِى سِتَّةِ أَيَّامٍ\r\nحقيقت اين است كه ربّ شما يعنى مربّى جان و تن و فرد و اجتماع شما خداوندى است كه آسمان‌ها و اين زمين را در شش روز آفريد . يعنى در مدتى مساوى شش روز روشن كه تقريباً مطابق 72 ساعت است ، يا در مدت شش شبانه روز ، يا در شش دوران آفريد .\r\nثُمَّ اسْتَوَى عَلَى الْعَرْشِ يُدَبِّرُ الْأَمْرَ\r\nيعنى : سپس بر تخت تسلّط و اقتدار و استيلا بر همهء آفريده‌ها قرار گرفت و شروع به تدبير نمود ، و همواره آنها را تدبير مىكند . يعنى همه را طبق قانون علّت و معلول و تأثير اسباب در مسبَّبات تحت اشراف مستقيم و ارادهء قويم خود اداره مىكند .\r\nمَا مِن شَفِيعٍ إِلَّا مِنْ بَعْدِ إِذْنِهِ\r\nيعنى : هيچ شفيعى نيست مگر پس از اذن او . شفيع در اين‌جا اعمّ است از واسطهء در تكوين و تشريع . اما در تكوين ، بدين معنا كه در شراشر اجزاى عالم هستى كه روى قانون علّيّت مىچرخد تأثير هر چيزى در چيز ديگر تحت اذن و ارادهء قطعى اوست . و امّا در تشريع بدين معنا كه در دنيا درخواست معصومان و فرشتگان و صالحان از خداوند نسبت به هر امرى و قضاى هر حاجتى به اذن اوست ، و در آخرت نسبت به هر عفو و گذشتى يا رفع درجه‌اى توقف به اذن او دارد .\r\nذلِكُمُ اللَّهُ رَبُّكُمْ فَاعْبُدُوهُ أَفَلا تَذَكَّرُونَ\r\nيعنى : اين خداوند با عظمت كه ذات واجب‌الوجود جامع همهء كمالات است ، پروردگار شما يعنى متكفّل امر تدبير و تربيت شماست ، پس او را بپرستيد . يعنى تنها به عبادت او پردازيد و بت‌هاى بىجان و جاندار را كه تأثيرى در تدبير و تربيت شما ندارند مگر به اذن او ، نپرستيد . آيا متذكر نمىشويد ؟\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nإِلَيْهِ مَرْجِعِكُمْ جَمِيعاً وَعْدَ اللَّهِ حَقّاً إِنَّهُ يَبْدَأُ الْخَلْقَ ثُمَّ يُعِيدُهُ لِيَجْزِيَ الَّذِينَ آمَنُوا وَعَمِلُوا الصَّالِحَاتِ بِالْقِسْطِ وَالَّذِينَ كَفَرُوا لَهُمْ شَرَابٌ مِنْ حَمِيمٍ وَعَذَابٌ أَلِيمٌ بِمَا كَانُوا يَكْفُرُونَ « 4 »\r\nلغت و اعراب :\r\nمرجِع مصدر و اسم زمان و مكان است . وعداللَّه مفعول مطلق است به‌تقدير « وَعَداللَّه وعداً حقّاً » . ليجزى متعلّق به يعيد است . حميم : آب داغ و جوشان .\r\nتفسير :\r\nإِلَيْهِ مَرْجِعُكُمْ جَمِيعاً وَعْدَاللَّهِ حَقّاً\r\nاين آيه تذكّر به معاد است پس از تذكّر به مبدأ در آيهء قبل . و ظاهر آيه خطاب به‌انسان‌هاست ، لكن بىترديد ، طبق دلايل قطعى ، همهء ذوى العقول از اجنّه و فرشتگان و شياطين ، بلكه پاره‌اى از غير آنها نيز در اين رجوع شريك‌اند . و ذكر عنوان رجوع به‌خدا كه مستلزم دور بودن از او و دوباره بازگشتن است ، به خاطر اين است كه چون همه ، موجود ممكن‌اند و ممكن به واسطهء صدور از واجب در مرتبهء پايين‌تر است ، گويى در مراحلى دور از مبدأند و پس از پايان دنيا و گذشت زمانِ تكليف و آزمايش مكلّفان ، همگى به‌سوى واجب الوجود حركت مىكنند و به وسيلهء مرگ و پيمودن طول عالم برزخ ، در قيامت به‌سوى او بازمىگردند . يَاأَيُّهَا الْإِنسَانُ إِنَّكَ كَادِحٌ إِلَى رَبِّكَ كَدْحاً فَمُلَاقِيهِ [ انشقاق ، 6 
  ] و پس از پايان حوادث قيامت و انجام فرامين مربوطه ، همگى در نعمت يا عذاب ابدى مستقر مىشوند .\r\n رازى چو يكى قطره كه از بحر جدا شد * آمد به سبو باز بشد جانب دريا \r\nمعناى آيه : به‌سوى اوست بازگشت شما همگى و دسته‌جمعى ، و اين بازگشت را\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nخداوند به وعدهء حق و ثابت ، وعده داده است . يعنى از نخستين روز توجه تكليف به‌بنىآدم اين حكم را به عنوان يكى از اصول عقايد به‌وسيلهء همهء پيامبران ابلاغ نموده و در همهء كتاب‌هاى آسمانى به نام يكى از اركان عقايد نگاشته ، و عقل و خرد را نيز به‌استقلال يا با هدايت نقل ، بر آن گواه صادق قرار داده است .\r\nإِنَّهُ يَبْدَأُ الْخَلْقَ ثُمَّ يُعِيدُهُ\r\nدر اين كلام توضيحى است اجمالى از رجوع به خدا و بيانى از نتيجهء رجوع .\r\nمعناى آيه : حقيقت اين است كه اوست كه همهء آفريده‌ها را پديد مىآورد ، سپس بازمىگرداند . يعنى همهء موجودات را از كتم عدم بيرون مىآورد و پس از پايان مدت مقرّر براى وجودش به‌سوى خود بازمىگرداند . البته كيفيت پديد آوردن انسان و بازگرداندن او طبق هدايت نقل و قضاوت عقل تا حدى روشن شده ، و اما كيفيت ايجاد ساير موجودات و بازگرداندن آنها به‌سوى خود از آيه استفاده نمىشود .\r\nلِيَجْزِىَ الَّذِينَ آمَنُوا وَعَمِلُوا الصَّالِحَاتِ بِالْقِسْطِ وَالَّذِينَ كَفَرُوا لَهُمْ شَرَابٌ مِنْ حَمِيمٍ وَعَذَابٌ أَلِيمٌ بِمَا كَانُوا يَكْفُرُونَ\r\nيعنى : بازگرداندن انسان در آخرت به‌سوى خود به خاطر اين است كه كسانى را كه ايمان آورده و عمل‌هاى شايسته انجام داده‌اند ، بر وفق عدل و قسط پاداش دهد . يا بر طبق عدل و قسطى كه آنها در عقايد و اعمال انجام داده‌اند جزا دهد . و اما كسانى كه كفر ورزيده‌اند ، آنها را شربت و آشاميدنىاى است از آب جوشان با دماى فوق تصور ، و عذابى است دردناك به سزاى كفرى كه در دنيا مرتكب مىشدند .\r\nهُوَ الَّذِي جَعَلَ الشَّمْسَ ضِياءً وَالْقَمَرَ نُوراً وَقَدَّرَهُ مَنَازِلَ لِتَعْلَمُوا عَدَدَ السِّنِينَ وَالْحِسَابَ مَا خَلَقَ اللَّهُ ذلِكَ إِلَّا بِالْحَقِّ يُفَصِّلُ الآيَاتِ لِقَوْمٍ يَعْلَمُونَ « 5 » إِنَّ فِي اخْتِلَافِ اللَّيْلِ وَالنَّهَارِ وَمَا خَلَقَ اللَّهُ فِي السَّماوَاتِ وَالْأَرْضِ لَآيَاتٍ لِقَوْمٍ يَتَّقُونَ « 6 »\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nلغت و اعراب :\r\nضاء السراج و غيره - از باب نَصَر - : روشن شد و تابيد . ضياء مصدر يا مصدر به معناى فاعل يا جمع ضوء است ، يعنى نور و روشنى . و گفته شده : « ضياء » روشنى بالأصاله ، و « نور » روشنى اكتسابى است . ضياءً و نوراً به‌تقدير « ذات ضياء » و « ذات نور » است . قدّره ضمير منصوب راجع به قمر است . ذلك اشاره به شمس و قمر است با حالات مذكور . آيات : آيه‌ها و سوره‌هاى كتاب ، يا آيات تكوينى . اختلاف : آمد و رفت ، زياد و كم شدن .\r\nتفسير :\r\nهُوَ الَّذِى جَعَلَ الشَّمْسَ ضِياءً وَالْقَمَرَ نُوراً وَقَدَّرَهُ مَنَازِلَ لِتَعْلَمُوا عَدَدَ السِّنِينَ وَالْحِسَابَ\r\nيعنى : اوست آن كه خورشيد را نورانى و روشنىبخش و تابنده از خويش ، و ماه را درخشنده و نورگير از خورشيد قرار داد . و براى ماه منازلى مقدّر و معيّن كرد ، يعنى منازلى در مدار گردش آن به دور زمين و همراه تابش خورشيد بر آن ، تا شما عدد سال‌ها و ساير حساب‌ها را بدانيد ، يعنى به ديدن ماه و سير طبيعى و ظهور حالات مختلف آن ماه‌هاى قمرى را ببينيد و از دوازده بار چرخش آن سال‌هاى قمرى را به‌دست آوريد ، و نيز حساب اشياء را بدانيد . يعنى حساب كارها و زمان‌بندى عمرها و حادثه‌ها و هر امرى را كه نياز به حساب و زمان دارد ، بدانيد .\r\nمَا خَلَقَ اللَّهُ ذلِكَ إِلَّا بِالْحَقِّ يُفَصِّلُ الآيَاتِ لِقَوْمٍ يَعْلَمُونَ\r\nهرگز خداوند آنها را ، يعنى خورشيد و ماه را با حالات مذكور ، نيافريد مگر به حق و درستى و هدفى صحيح و غرضى متين و عقلانى . آرى خداوند آيات را تفصيل مىدهد براى گروهى كه دانش دارند . مراد اين است كه آيه‌هاى اين كتاب را به عنوان آيات و سوره‌هاى گوناگون و مختلف تفصيل مىدهد . و يا آن كه نشانه‌هاى توحيد و علم و قدرت و حكمت خود را در جهان تكوين به صورت موجودات متنوع بهت‌آور و حيرت‌زا و غيرقابل حصر و احصا و با تدبير و انقلابات و حدوث و فنا تفصيل مىدهد ، براى گروهى كه آيات كتاب ما را مىدانند يا توان مشاهدهء آثار و پىبردن به مؤثر را دارند .\r\nإِنَّ فِى اخْتِلَافِ اللَّيْلِ وَالنَّهَارِ وَمَا خَلَقَ اللَّهُ فِى السَّماوَاتِ وَالْأَرْضِ لَآيَاتٍ لِقَوْمٍ يَتَّقُونَ\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\n[ نشانه‌هاى پروردگار 
  ]\r\nيعنى : حقّاً كه در آمد و رفت و كم و زياد شدن شب و روز ، كه پيوسته بر حسب اختلاف فصل‌هاى چهارگانه و تفاوت منطقه‌هاى مختلف زمين در تغيير و دگرگونى است ، و نيز در آنچه خداوند در آسمان‌ها و اين زمين آفريده ، آيات و نشانه‌هايى است ، يعنى به‌سوى توحيد و علم و قدرت و حكمت او .\r\nمراد از آسمان‌ها ستارگان ثابت و سيّار تا اعماق كهكشان‌هاى بىحدّ و حصر است . و ممكن است طبقات مختلف هفتگانه آسمان‌ها به اصطلاح شرع باشد كه محيط به‌يكديگرند و آنچه ما مشاهده مىكنيم از ثابت و سيّار زينت طبقهء اول آنهاست . و مراد از آنچه در آنها آفريده ساكنان آنهاست از فرشتگان و ارواح خالصه و موجودات زندهء ديگر كه اطلاع از وضع آنها جز از راه نقل ممكن نيست . و مراد از آنچه در زمين پديد آورده صحراها و درياها و كوه‌ها و معادن و نباتات و حيوانات است و خاصه نظم عجيب و تدبير حيرت‌انگيز حركت‌هاى وضعى و انتقالى خود زمين .\r\nو نشانه‌بودن آنها از اين‌روست كه يكايك ذرّات عالم هستى ، همه در دقت و متانت نظم و تركيب و واقع‌شدن مجموع آنها در تحت يك تدبير و حكومت يك اراده يكسان‌اند ، و اين نظم و تدبير همهء آنها نيز آيه‌ها و نشانه‌ها است براى گروهى كه تقوا مىورزند ، يعنى از انكار آيات و نشانه‌هاى او و از عذاب الهى كه به سبب انكار آنها فراهم گرديده است .\r\nإِنَّ الَّذِينَ لَا يَرْجُونَ لِقَاءَنَا وَرَضُوا بِالْحَيَاةِ الدُّنْيَا وَاطْمَأَنُّوا بِهَا وَالَّذِينَ هُمْ عَنْ آيَاتِنَا غَافِلُونَ « 7 » أُولئِكَ مَأْوَاهُمُ النَّارُ بِمَا كَانُوا يَكْسِبُونَ « 8 » إِنَّ الَّذِينَ آمَنُوا وَعَمِلُوا الصَّالِحَاتِ يَهْدِيهِمْ رَبُّهُم بِإِيمَانِهِمْ تَجْرِي مِن تَحْتِهِمُ الْأَنْهَارُ فِي جَنَّاتِ النَّعِيمِ « 9 » دَعْوَاهُمْ فِيهَا سُبْحَانَكَ اللَّهُمَّ وَتَحِيَّتُهُمْ فِيهَا سَلَامٌ وَآخِرُ دَعْوَاهُمْ أَنِ الْحَمْدُ للَّهِ رَبِّ الْعَالَمِينَ « 10 »\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nلغت و اعراب :\r\nإنّ الذين ؛ « الذين » ؛ اول ، اسم « إنّ » و دوم عطف است بر آن ، اولئك در آيهء بعد خبر آنهاست . نعيم : نعمت فراوان ، مال ، و اضافهء جنّات به آن لاميّه است . دعوى مصدر است به معناى خواندن ، ادعا كردن شىء . تحيّت : دعا ، سلام كردن . أن الحمد للَّه « أن » مخفّفه اسمش ضمير شأن و جمله « الحمد للَّه » خبرش و مجموع آن خبرِ و آخر دعواهم .\r\nتفسير :\r\n\r\n[ سرنوشت غافلان و نحوهء هدايت و عاقبت مؤمنان 
  ]\r\nإِنَّ الَّذِينَ لَا يَرْجُونَ لِقَاءَنَا وَ رَضُوا بِالْحَيَاةِ الدُّنْيَا وَاطْمَأَنُّوا بِهَا وَالَّذِينَ هُمْ عَنْ آيَاتِنَا غَافِلُونَ\r\nآيات چهارگانهء زير بيانى است راجع به دستور « فاعبدوه » كه در آخر آيهء سوم گذشت ، كه سرانجام ردّ و مخالفت ، و عاقبت پذيرش و طاعت چيست ؟\r\nمعناى آيه : حقيقت اين است كسانى كه به ملاقات ما اميد ندارند ( يعنى به خاطر آن كه دعوت خدا را نپذيرفته و معاد را منكر شده‌اند از آخرت كه ملاقات با خداست نوميد شده‌اند ) و به اين زندگى پست دنيا خشنود گشته‌اند و دلشان بدان آرام و مطمئن شده ، و كسانى كه از آيات ما غافل‌اند ، مراد آن كه كسانى كه منكر و معاند توحيدند و نيز كسانى كه به كلّى از آن غافل‌اند ؛ جواب آن در آيهء بعد است . بايد دانست كه اطلاق « لقاءاللَّه » يعنى ملاقات با خداوند ، بر مرگ و آخرت به اين لحاظ است كه در هر مرحله از انتقال روح به عالم برزخ و از آن‌جا به عالم قيامت و از آن‌جا به بهشت يا دوزخ ابدى ، نوعى لقاءاللَّه است ، يعنى مرتبه‌اى از مشاهدهء جلال و جمال خدا در پيش چشم انسان تجلّى مىكند كه گويى ملاقات نوينى با خداوند حاصل گشته است ، مانند ديدن فرشتگان به مجرد مرگ و در محيط برزخ و گفتگو با آنها ، و مشاهدهء ارواح و اوضاع برزخ ، و مانند شنيدن سخن خداوند در قيامت ، و ظهور انبيا ، و حشر اجساد و ارواح ، و بالاتر از آنها تماميت مظاهر جلال و جمال حق در بهشت و جهنّم كه گويى إِلى رَبِّهَا نَاظِرَةٌ [ قيامت ، 23 
  ] است .\r\nأُولئِكَ مَأْوَاهُمُ النَّارُ بِمَا كَانُوا يَكْسِبُونَ\r\nيعنى : آنها هستند كه جايگاهشان پس از پيمودن مراحل برزخى و مواطن مختلف قيامت و پايان كارهاى رستاخيز ، آتش جهنّم است به كيفر و سزاى آنچه از عقايد فاسد و اخلاق رذيله و عمل‌هاى زشت كسب مىكردند .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nإِنَّ الَّذِينَ آمَنُوا وَعَمِلُوا الصَّالِحَاتِ يَهْدِيهِمْ رَبُّهُم بِإِيمَانِهِمْ\r\nيعنى : به يقين ، كسانى كه ايمان آوردند و عمل‌هاى شايسته كردند ، پروردگارشان آنها را به خاطر ايمانشان هدايت مىكند . اين جمله مربوط به دنياى آنهاست و مراد از هدايت كردن آنها پس از فرض اين‌كه آنها مؤمنان صالح‌اند ، اين است كه خداوند همواره آنها را در سير مراحل كمالات انسانى قرار مىدهد و به تدريج از مرحله‌اى از توفيق به مرحلهء ديگرى مىبرد تا آن‌گاه كه انسان كامل و خليفهء الهى شوند .\r\nتَجْرِى مِن تَحْتِهِمُ الْأَنْهَارُ فِى جَنَّاتِ النَّعِيمِ\r\nيعنى : و در آخرت پيوسته كه البته نهايتى نخواهد داشت ، از زير پاى آنها يا قصر آنها يا درختان آنها نهرها در جريان است ، يعنى از هر نوع آشاميدنى قابل جريان . و اين‌ها همه در باغ‌ها و بهشت‌هاى پر نعمت و با زندگى گوارا و با وسعت است .\r\nدَعْوَاهُمْ فِيهَا سُبْحَانَكَ اللَّهُمَّ وَتَحِيَّتُهُمْ فِيهَا سَلَامٌ وَآخِرُ دَعْوَاهُمْ أَنِ الْحَمْدُ للَّهِ رَبِّ الْعَالَمِينَ\r\nيعنى : خواندن آنها خدا را در آن باغ‌ها و بهشت‌ها به گفتن « سُبْحَانَكَ اللَّهُمَّ » است ، يعنى منزهى تو اى خداوند از هر عيب و نقص . و درود آنها در آن‌جا در برخوردها با يكديگر يا در مقام تكلّم با خدا و فرشتگان به گفتن سلام است ، سلامى كه در دنيا ميانشان مرسوم بود .\r\nو پايان دعاهايشان « أن الحمد للَّه ربّ العالمين » است ، يعنى مطلب اين است كه همهء ستايش‌ها و سپاس‌ها مخصوص خداى مربّى جهان‌هاست ؛ اشاره به‌اين‌كه قرار گرفتن ما در اين‌جا نتيجه و سرانجام همهء تربيت‌هاى گذشتهء جهان‌هاست .\r\nوَلَوْ يُعَجِّلُ اللَّهُ لِلنَّاسِ الشَّرَّ اسْتِعْجَالَهُم بِالْخَيْرِ لَقُضِيَ إِلَيْهِمْ أَجَلُهُمْ فَنَذَرُ الَّذِينَ لَايَرْجُونَ لِقَاءَنَا فِي طُغْيَانِهِمْ يَعْمَهُونَ « 11 » وَإِذَا مَسَّ الْإِنْسَانَ الضُّرُّ دَعَانَا لِجَنْبِهِ أَوْ قَاعِداً أَوْ قَائِماً فَلَمَّا كَشَفْنَا عَنْهُ ضُرَّهُ مَرَّ كَأَن لَمْ يَدْعُنَا إِلَى ضُرٍّ مَسَّهُ كَذلِكَ زُيِّنَ لِلْمُسْرِفِينَ مَا كَانُوا يَعْمَلُونَ « 12 »\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nلغت و اعراب :\r\nاستعجالهم به‌تقدير « مثل استعجالهم » . قَضَى الأمرَ إليه - از باب ضَرَب - : رساند به او كار را . أجل : مجموع مدت تعيين شده براى شىء ، و نيز آخر آن مدت . نَذَرُ : ترك مىكنيم ، و از اين ماده بدين معنا تنها مضارع و امر استعمال شده است . عَمه زيدٌ - از باب مَنَع و عَلِم - :\r\nمتحيّر و سرگردان شد . ضرّ - به فتح و ضم - : ضرر و زيان ، شدت و سختى ، نقصان و كمى .\r\nلِجَنْبِهِ أَوْ قَاعِداً أَوْ قَائِماً هر سه حال‌اند از فاعلِ دعا . كَأَن لَمْ يَدْعُنَا « أن » مخفّفهء از مثقّله ، اسمش ضمير شأن ، « لم يدعنا » خبر آن ، و تقدير « كأنّه لم يدعنا » است .\r\nتفسير :\r\nوَلَوْ يُعَجِّلُ اللَّهُ لِلنَّاسِ الشَّرَّ اسْتِعْجَالَهُم بِالْخَيْرِ لَقُضِىَ إِلَيْهِمْ أَجَلُهُمْ\r\nاين آيه در مقام بيان سبب مهلت دادن به مكلّف است پس از صدور عمل‌هاى مقتضى اخذ و عذاب .\r\nمعناى آيه : و اگر خداوند براى مردم در رساندن شرّ و عذاب شتاب مىكرد ( يعنى در جايى كه در دعا و درخواست خود شرّى را خواستند ، يا گناهانشان مقتضى نزول آن شد ) بدان گونه كه در رساندن خير شتاب مىكنند ( يعنى در جايى كه در دعاها طلب خير مىكنند ، يا اعمال نيكشان اقتضاى بذل خير دارد ) حتماً پايان عمرشان به آنها مىرسيد ، يعنى مدت ماندن آنها در دنيا را تمام مىكرديم و به هلاكتشان مىرسانديم .\r\nفَنَذَرُ الَّذِينَ لَايَرْجُونَ لِقَاءَنَا فِى طُغْيَانِهِمْ يَعْمَهُونَ\r\nيعنى : پس بدين‌جهت كسانى را كه اميد ملاقات ما را ندارند و منكر روز جزا هستند ، رها مىكنيم مدتى در طغيان كفر و فسق خود حيران و سرگردان بمانند . يعنى اين مهلت به اقتضاى حكمت و رحمت است « 1 » كه شايد متنبه شوند .\r\nوَإِذَا مَسَّ الْإِنْسَانَ الضُّرُّ دَعَانَا لِجَنْبِهِ أَوْ قَاعِداً أَوْ قَائِماً فَلَمَّا كَشَفْنَا عَنْهُ ضُرَّهُ مَرَّ كَأَن لَمْ يَدْعُنَا إِلَى ضُرٍّ مَسَّهُ كَذلِكَ زُيِّنَ لِلْمُسْرِفِينَ مَا كَانُوا يَعْمَلُونَ\r\n\r\n\r\n","description":"","footnote":"\r\n( 1 ) . گاه اين مهلت به‌اقتضاى مكر و استدراج نيز هست .\r\n","page_name":" 359 ","page_number":359},
  {"content":"\r\n\r\nو چون انسان را ، يعنى شخص معتقد به وجود خداوند را ، آسيب و گزندى رسد ، مانند بيمارى و فقر و مصائب دنيوى ديگر ، ما را به پهلوخفته يا نشسته يا ايستاده ، يعنى در همه حال و با اصرار مىخواند ؛ و چون ضرر و زيانش را بر طرف نموديم ، آن‌چنان مىرود كه گويى ما را براى بر طرف كردن ضررى كه به او رسيده بود نخوانده بود ! اين‌گونه براى اسراف‌كاران و تجاوزكنندگان از حد ، آنچه انجام مىدهند آراسته شده است .\r\nحاصل آيهء شريفه نكوهش اصرار ناپسند در طلب ، و به كلّى غفلت از برطرف‌شدن ضرر ، و بازگشت به‌سوى گناهان سابق است . و زينت‌دهندهء اين كارهاى ناپسند در نظر او خداست به وسيلهء آفرينش چنين طبعى داراى كشش‌هاى مختلف ، يا شيطان است به‌وسيلهء فريب و وسوسه .\r\n\r\n[ ناسپاسى انسان 
  ]\r\nوَلَقَدْ أَهْلَكْنَا الْقُرُونَ مِن قَبْلِكُمْ لَمَّا ظَلَمُوا وَجَاءَتْهُمْ رُسُلُهُم بِالبَيِّنَاتِ وَمَا كَانُوا لِيُؤْمِنُوا كَذلِكَ نَجْزِي الْقَوْمَ الْمُجْرِمِينَ « 13 » ثُمَّ جَعَلْنَاكُمْ خَلَائِفَ فِي الْأَرْضِ مِنْ بَعْدِهِمْ لِنَنْظُرَ كَيْفَ تَعْمَلُونَ « 14 »\r\nلغت و اعراب :\r\nقرون : جمع قرن ، اهل يك زمان ، امّت‌هاى متقارن و گروهى پس از گروهى .\r\nتفسير :\r\nوَلَقَدْ أَهْلَكْنَا الْقُرُونَ مِن قَبْلِكُمْ لَمَّا ظَلَمُوا\r\nخطاب به مشركان و طاغيان مكّه و اشباه آنها در همه‌جاست . يعنى حقيقت اين است كه ما قرن‌هايى را پيش از شما هلاك كرديم ، يعنى گروه‌ها و طوايفى پشت سر طوايفى از\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nانسان‌ها را در عصرهاى گذشته هنگامى كه ظلم نمودند نابود كرديم . يعنى ظلم به پيامبران الهى كه دعوت آنها را رد كردند ، و ظلم به كتاب و شريعت خداوند ، و ظلم به روح خودشان كه آن را پليد كردند ، و ظلم به اعضا و اندام‌ها و نيروهاى جسمى خود كه همه را در غير مسير هدف خلقت به‌كار گرفتند .\r\nوَجَاءَتْهُمْ رُسُلُهُم بِالبَيِّنَاتِ وَمَا كَانُوا لِيُؤْمِنُوا كَذلِكَ نَجْزِى الْقَوْمَ الْمُجْرِمِينَ\r\nيعنى : اين ظلم و طغيان در حالى بود كه فرستادگان آنها يعنى فرستادگان خدا به‌سوى آنها ، در مقام اثبات توحيد و صدق دعوت خود دلايل روشنى از منطق نافذ و معجزات و كتاب‌هاى آسمانى براى آنها آورده بودند ، ولى آنها چنين نبودند كه ايمان آورند ، يعنى استعداد ذاتى پذيرش حق را از خود به كفر و عناد و تقليد از گذشتگان زدوده بودند . و اين‌گونه ما گروه گنهكاران را در دنيا كيفر مىدهيم .\r\nثُمَّ جَعَلْنَاكُمْ خَلَائِفَ فِى الْأَرْضِ مِنْ بَعْدِهِمْ لِنَنْظُرَ كَيْفَ تَعْمَلُونَ\r\nيعنى : پس شما را جانشينانى در روى اين زمين پس از آنها قرار داديم . مراد از جانشين اين است كه در مساكن آنها ساكن شديد و اموال و متروكات آنها را مالك گرديديد و همانند آنها مورد دعوت پيامبران الهى و توجه تكاليف خدا گشتيد . و به‌اين هدف جانشين كرديم كه بنگريم چگونه عمل مىكنيد .\r\nوَإِذَا تُتْلَى عَلَيْهِمْ آيَاتُنَا بَيِّنَاتٍ قَالَ الَّذِينَ لَا يَرْجُونَ لِقَاءَنَا ائْتِ بِقُرْآنٍ غَيْرِ هذَا أَوْ بَدِّلْهُ قُلْ مَايَكُونُ لِي أَنْ أُبَدِّلَهُ مِن تِلْقَاءِ نَفْسِي إِنْ أَتَّبِعُ إِلَّا مَا يُوحَى إِلَيَّ إِنِّي أَخَافُ إِنْ عَصَيْتُ رَبِّي عَذَابَ يَوْمٍ عَظِيمٍ « 15 » قُل لوْ شَاءَ اللَّهُ مَا تَلَوْتُهُ عَلَيْكُمْ وَلَا أَدْرَاكُمْ بِهِ فَقَدْ لَبِثْتُ فُيكُمْ عُمُراً مِن قَبْلِهِ أَفَلَا تَعْقِلُونَ « 16 »\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nلغت و اعراب :\r\nتلقاء اسم مصدر است يعنى مواجه و مقابل ، و نيز به معناى « عِند » كه ظرف است . أدرى زيداً بالكتاب : آگاه كرد زيد را از كتاب . عمر - به ضم و سكون ميم - : زندگى ، و زندگى طولانى .\r\nتفسير :\r\n\r\n[ تغيير ناپذيرى قرآن 
  ]\r\nوَإِذَا تُتْلَى عَلَيْهِمْ آيَاتُنَا بَيِّنَاتٍ قَالَ الَّذِينَ لَا يَرْجُونَ لِقَاءَنَا ائْتِ بِقُرْآنٍ غَيْرِ هذَا أَوْ بَدِّلْهُ\r\nطرف سخن در اين آيات بت‌پرستان مكّه‌اند كه قداست خاصى براى بت‌هاى خود قائل بودند و در برابر آنها كرنش مىكردند و در ستمكارى و گناه غوطه‌ور بودند و عقايد و رفتارشان غالباً با دستورات اسلام نمىخواند . و مراد از قرآن در اين‌جا مقدار نازل شده از اولين سوره تا اين آيه است .\r\nمعناى آيه : و چون آيات كتاب ما در حالى كه سراپا دلايل روشن و برهان‌هاى متقن و آشكار است ( يعنى همه دلالت بر توحيد و صدق دعوت پيامبر و دين و شريعت او دارد ) بر آنها تلاوت شود ، كسانى كه به ديدار ما اميد ندارند ، يعنى منكر بعث و رستاخيزند ، مىگويند : قرآنى غير اين قرآن را بياور ، يا آن را تغيير و تبديل ده ، يعنى اصلش را عوض كن يا در الفاظ و محتوايش تغييراتى انجام ده كه مثلًا در آن سخنى از نفى شرك و كفر و عقايد خرافى و تحقير و توهين از بت‌ها ، و نكوهش از سنن باطل و آداب جاهلى ، و تحريم ميته و خون و خوك و قمار ، و خاصه كلامى از عالم آخرت و روز واپسين و پاداش و كيفر نباشد . و علاوه آن كه برخى از خواسته‌هاى ما نيز در آن مندرج باشد .\r\nقُلْ مَايَكُونُ لِى أَنْ أُبَدِّلَهُ مِن تِلْقَاءِ نَفْسِى إِنْ أَتَّبِعُ إِلَّا مَا يُوحى إِلَىَّ إِنِّى أَخَافُ إِنْ عَصَيْتُ رَبِّى عَذَابَ يَوْمٍ عَظِيمٍ\r\nيعنى : اى پيامبر ، بگو : مرا نسزد و نرسد و شرعاً جايز و وجداناً پسنديده و عقلًا ممكن نباشد كه از پيش خود تغييرى حتى اندك ولو به يك كلمه در آن بدهم ، يعنى چه رسد به آن كه آن را به كلّى عوض كنم و قرآنى ديگر آورم . از اين‌رو جواب عوض‌كردن را در آيه\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nنداده است . هرگز من جز از آنچه به سويم وحى مىشود پيروى نمىكنم . به يقين ، من اگر پروردگار خود را نافرمانى كنم از عذاب روزى بزرگ مىترسم .\r\nقُل لَوْ شَاءَ اللَّهُ مَا تَلَوْتُهُ عَلَيْكُمْ وَلَا أَدْرَاكُمْ بِهِ فَقَدْ لَبِثْتُ فيكُمْ عُمُراً مِن قَبْلِهِ أَفَلَا تَعْقِلُونَ\r\nيعنى : و نيز به آنان دربارهء قرآن بگو : اگر خدا مىخواست كه سخنى از قرآن به شما نگويم ، هرگز اين كتاب را بر شما نمىخواندم ، و خدا شما را از محتوا و معارف آن به‌وسيلهء من آگاه نمىساخت ؛ واقعيت اين است كه من در ميان شما پيش از نزول اين كتاب ، عمرى طولانى يعنى به‌مدت چهل سال ، مكث و زندگى كرده‌ام ، آيا نمىانديشيد ؟ يعنى در اين‌كه انسانى كه در همه حال در ميان شما زندگى كرده ، درسى نخوانده ، خطى ننوشته ، مدرسه و دانشگاهى نرفته ، و به ناگاه چنين قرآنى را آورده ، اين قرآن نمىتواند ساخته و بافتهء خود او باشد ، بلكه بر قلب او وحى شده و همه از جانب خداى اوست و او را توان تبديل و تغيير آن نيست ؟\r\nفَمَنْ أَظْلَمُ مِمَّنِ افْتَرَى عَلَى اللَّهِ كَذِباً أَوْ كَذَّبَ بِآيَاتِهِ إِنَّهُ لَا يُفْلِحُ الْمُجْرِمُونَ « 17 » وَيَعْبُدُونَ مِن دُونِ اللَّهِ مَا لَا يَضُرُّهُمْ وَلَا يَنفَعُهُمْ وَيَقُولُونَ هؤُلَاءِ شُفَعَاؤُنَا عِندَ اللَّهِ قُلْ إِتُنَبِّؤُنَ اللَّهَ بِمَا لَا يَعلَمُ فِي السَّماوَاتِ وَلَا فِي الْأَرْضِ سُبْحَانَهُ وَتَعَالَى عَمَّا يُشْرِكُونَ « 18 »\r\nلغت و اعراب :\r\nفمن أظلم استفهام انكارى است . افتراء : دروغ بستن . و به جهت تعلّق به كذب ، در معنايش تجريد حاصل شده و به معناى « بستن » استعمال شده است .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\n[ ستمكارترين مردم 
  ]\r\nتفسير :\r\nفَمَنْ أَظْلَمُ مِمَّنِ افْتَرَى عَلَى اللَّهِ كَذِباً أَوْ كَذَّبَ بِآيَاتِهِ إِنَّهُ لَا يُفْلِحُ الْمُجْرِمُونَ\r\nتتمهء سخن دربارهء بت‌پرست‌هاست . يعنى پس چه كسى ظالم‌تر است از آن كس كه بر خدا دروغ بندد ، يا آن كس كه آيه‌ها و نشانه‌هاى او را دروغ شمرد و انكار كند ؟ ! در اين آيه دو طايفه ظالم‌ترين مجرمان و طاغيان شمرده شده‌اند :\r\n1 ) آنان كه بر خدا افترا بستند ، مانند مشركان كه بت‌ها را شريك خدا در ربوبيت كردند ، و آنها را شفيعان خود در نزد خدا و رسانندگان مردم به خدا دانستند ، و فرشتگان را دختران خدا خواندند . و مانند يهود كه عُزَير را فرزند خدا ناميدند . و مانند نصارا كه عيسى را خدا يا محلّ حلول خدا يا يكى از سه خدا دانستند .\r\n2 ) آنان كه آيات او را انكار و تكذيب كردند ، يعنى آيات تدوينى قرآن را كه با انحرافات كفر و شركشان منافات داشت ، و آيات تكوينى و نشانه‌هاى توحيد و جلال و جمال او و نشانه‌هاى بعث و رستاخيز را كه نزد عقل و خرد ، موجودات جهان به‌تنوّع در حالات و كمّ و كيف وجودشان ، شهادت صادقانه به آن مىدهند . به يقين گنهكاران هرگز رستگار نمىشوند .\r\nوَيَعْبُدُونَ مِن دُونِ اللَّهِ مَا لَا يَضُرُّهُمْ وَلَا يَنفَعُهُمْ وَيَقُولُونَ هؤُلَاءِ شُفَعَاؤُنَا عِندَ اللَّهِ\r\nيعنى : و آنها به غير خدا و به جاى او چيزى را پرستش مىكنند كه نه به آنها آسيبى مىزند و نه سودى مىرساند ( منظور بت‌هايى است كه به‌دست خود مىساختند ) و مىگويند : اينان شفيعان ما نزد خدا هستند ، يعنى براى دفع مضرّات و آفات ، و جلب منافع و نيازها ، و براى اسقاط گناهان و رهايى از عذاب و بالابردن درجات .\r\nقُلْ أَتُنَبِّؤُنَ اللَّهَ بِمَا لَايَعلَمُ فِى السَّماوَاتِ وَلَا فِى الْأَرْضِ سُبْحَانَهُ وَتَعَالَى عَمَّا يُشْرِكُونَ\r\nيعنى : اى پيامبر ، بگو : آيا شما خدا را از آنچه براى آن در آسمان‌ها و در روى اين زمين ربوبيتى نمىشناسد آگاه مىكنيد ؟ يعنى خدا چيزى را شريك خود و مستحقّ پرستش و صالح براى شفاعت و مقرّبيت در نزد خود در آسمان‌ها و زمين نمىداند . كنايه از اين‌كه چنين موجودى نيست و گرنه خدايى كه علمش محيط بر همه چيز است آن را مىدانست .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمنزه است خداوند ، و بسى برترى دارد از آنچه شريك او مىسازند .\r\n\r\n[ اختلاف امت‌ها در شرايع الهى 
  ]\r\nوَمَا كَانَ النَّاسُ إِلَّا أُمَّةً وَاحِدَةً فَاخْتَلَفُوا وَلَوْلَا كَلِمَةٌ سَبَقَتْ مِن رَّبِّكَ لَقُضِيَ بَيْنَهُمْ فِيَما فِيهِ يَخْتَلِفُونَ « 19 » وَيَقُولُونَ لَوْلَا أُنزِلَ عَلَيْهِ آيَةٌ مِن رَبِّهِ فَقُلْ إِنَّمَا الْغَيْبُ للَّهِ فَانتَظِرُوا إِنِّي مَعَكُم مِنَ الْمُنْتَظِرِينَ « 20 »\r\nتفسير :\r\nوَمَا كَانَ النَّاسُ إِلَّا أُمَّةً وَاحِدَةً\r\nطبق آيهء 213 سورهء بقره ، بر بشرهاى اوّليه پيش از تكليف تام و نزول شريعت ، دورانى گذشته است كه به نحو طبيعى و فطرى زندگى مىكردند ، و چون به تدريج به‌اقتضاى هواهاى نفسانى و غرايز اخلاقى ، اختلافى در زندگى پيدا نمودند ، دوران ديگرى شروع گرديد كه همان عصر نزول شريعت و كتاب آسمانى بود ، و پس از آن نيز اختلاف ديگرى از ناحيهء خود شريعت و كتاب در ميانشان پديد آمد . شرح دوران اوّليه و اختلاف نشأت يافته از آن در تفسير آيهء بقره گذشت ، و ظاهر اين آيه اشاره به‌اختلاف دوم است كه پس از عرضهء شريعت ، از سوى دانشمندان دين و علماى كتاب براساس هواهاى نفسانى و ظلم و حسد سرچشمه گرفت ، به قرينهء اين كه اين آيه مربوط به اختلاف در دين و شريعت و اتخاذ كفر و شرك در مقابل مسلمين است .\r\nمعناى آيه : و مردم جز امّت واحده و يك ملت نبودند . يعنى پس از اختلاف اوّليه و نزول كتاب و شريعت ، مدتى از زمان هرچند نامحدود و غيرمعلوم ، مردم يك امّت بودند يعنى متّحد و متسالم تحت هدايت كتاب و قضاوت عقول بدون اختلاف عميق و عريق با هم زندگى مىكردند ، زيرا اختلافات مادىِ آنها را تا حدى كتاب و شريعت حل كرده بود و\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nهنوز علماى دين و كتاب هم به مشاجره و اختلاف برنخاسته بودند .\r\nفَاخْتَلَفُوا وَلَوْلَا كَلِمَةٌ سَبَقَتْ مِن رَبِّكَ لَقُضِىَ بَيْنَهُمْ فِيمَا فِيهِ يَخْتَلِفُونَ\r\nيعنى : پس از ظهور پيامبران و دعوت به دين و گذشت مدتى از عمر كتاب و شريعت ، مردم اختلاف كردند ( مراد اختلاف نشأت يافته از اختلاف علما در شرايع و تفرقه در عقايد است همانند اختلاف يهود و نصارا و تفرّق هر يك به بيش از هفتاد فرقه ) . و اگر نبود سخنى كه از پروردگارت گذشته بود ، ميان آنها دربارهء آنچه با هم اختلاف مىكردند داورى حتمى مىشد . مراد از سخنى كه از سوى پروردگار گذشته ، مطلبى است كه از علم ازلى الهى به لوح محفوظ انتقال يافته ، كه سنّت جاريهء خدا اين نيست كه در مؤاخذه و عذاب اختلاف‌كنندگان و طاغيان شتاب كند ، بلكه سنّت او اين است كه اتمام دعوت و اكمال حجت كند و مجرمان را تا پايان مدت مقدّر و پيش‌بينى شده طبق رحمت واسعه و مصالح عامه و نظام اتم مهلت دهد و اكثراً كيفر را به عالم ديگر واگذارد . و مراد از قضاوت حتمى ، داورى عملى است كه فوراً به مجرد ثبوت استحقاق عذابى در خور طغيان از قبيل غرق در آب ، خَسف در زمين ، صيحهء آسمانى و سنگ‌بارانِ دسته جمعى نازل نمايد .\r\nوَيَقُولُونَ لَوْلَا أُنزِلَ عَلَيْهِ آيَةٌ مِن رَبِّهِ\r\nيعنى : مشركان و كفّار دربارهء تو مىگويند : چرا بر وى آيه و معجزه‌اى از جانب پروردگارش فرود نيامده است ؟ مرادشان معجزه‌اى است كه هر بيننده را ناچار به‌پذيرش و وادار به تسليم نمايد ، مانند شتر صالح و عصاى موسى و مائدهء عيسى عليهم السلام . و ممكن است مرادشان معجزه‌اى باشد كه آنها اختيار كنند و مطابق ميل آنان باشد ، مانند معجزات شش‌گانه‌اى كه در آيات 90 تا 93 از سورهء اسراء ذكر شده است . و لازم گفتارشان استخفاف به معجزه‌هاى پيامبر اسلام و نپذيرفتن قرآن اوست .\r\nفَقُلْ إِنَّمَا الْغَيْبُ للَّهِ فَانتَظِرُوا إِنِّى مَعَكُم مِنَ الْمُنْتَظِرِينَ\r\nيعنى : اى پيامبر ، به آنان بگو : جز اين نيست كه غيب از آنِ خداست . يعنى آنچه از حواس هر ذىشعورى نهان و در پشت پردهء غيب است تحت سلطه و علم خداوند است كه از آن جمله معجزاتى است كه شما مىطلبيد . پس منتظر باشيد كه من نيز حتماً با شما از منتظرانم . يعنى آن معجزات سبب هلاكت شماست و چون خود خواسته‌ايد نزولش ممكن\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nاست ، پس آمدن آن را منتظر باشيد كه من نيز منتظر فرود آمدن آن براى شما هستم .\r\nوَإِذَا أَذَقْنَا النَّاسَ رَحْمَةً مِن بَعْدِ ضَرَّاءَ مَسَّتْهُمْ إِذَا لَهُم مَكْرٌ فِي آيَاتِنَا قُلِ اللَّهُ أَسْرَعُ مَكْراً إِنَّ رُسُلَنَا يَكْتُبُونَ مَا تَمْكُرُونَ « 21 »\r\nلغت و اعراب :\r\nضَرّاء : شدت ، قحطى ، نقص در نفوس و اموال . مكر : فريب ، منصرف كردن شخصى از ارادهء خود به طرزى ناروا و يا به طرزى روا ، و از اين رو دربارهء خداوند به معناى استدراج يا مكر در مقابل مكر استعمال مىشود .\r\nتفسير :\r\nوَإِذَا أَذَقْنَا النَّاسَ رَحْمَةً مِن بَعْدِ ضَرَّاءَ مَسَّتْهُمْ إِذَا لَهُم مَكْرٌ فِى آيَاتِنَا\r\nخداوند در عصر نزول اين آيات در مكّه مشركان را به مدت هفت سال گرفتار فقر و قحطى شديد كرد به گونه‌اى كه در معرض نابودى قرار گرفتند و تا آن‌جا كه به پيامبر اسلام متوسل شدند با وعدهء اين‌كه اگر رفاه حال پيدا شود ايمان آورند ، و چون فراوانى و رفاه حال پيدا شد به‌مبارزه و معارضه با كتاب الهى برخاستند . و آيه قابل انطباق بر اين مورد است .\r\nمعناى آيه : و چون مردم را شيرينى رحمتى پس از تلخى ضرر و شدّتى كه به آنها رسيده بود بچشانيم ، به ناگاه مىبينى كه آنها مكر و فريبى در آيات كتاب ما دارند . يعنى به قصد براندازى اصل و هدف كتاب ، نسبت سحر و جادو به‌كتاب و آيات آن ، و نسبت جنون و كهانت به آورندهء آن مىدهند . و ممكن است آيه ناظر به حال اغلب افراد مردم باشد كه گاهى گرفتار ناراحتى و مصائب و زمانى برخوردار از رفاه و نعمت‌اند . و بنابراين ، مراد از آيات ، حوادث تلخ و شيرين است كه هر يك نشانهء وجود قدرت قاهره‌اى است در پشت پردهء حواس . و مراد از مكر در آنها پس از حصول رفاه ، غفلت از مسبّب اسباب و نسبت\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nدادن همه به مقتضاى زمان و مرور دهر است و اين‌كه همه امر طبيعى است كه پدران ما نيز از اين تلخىها و شيرينىها مىچشيدند .\r\nقُلِ اللَّهُ أَسْرَعُ مَكْراً إِنَّ رُسُلَنَا يَكْتُبُونَ مَا تَمْكُرُونَ\r\nبگو اى پيامبر كه : مكر خداوند ، يعنى مقابلهء پنهانى با مكرهاى شما و خنثى كردن آنها يا كيفر دادن به آنها ، زودتر و نافذتر است ، زيرا فرستادگان ما هر مكرى كه شما انجام مىدهيد مىنويسند . يعنى پس مىتواند فورى عكس‌العمل نشان دهد ، مقابلهء به‌مثل كند يا عذاب نمايد .\r\nهُوَ الَّذِي يُسَيِّرُكُمْ فِي الْبَرِّ وَالْبَحْرِ حَتَّى إِذَا كُنتُمْ فِي الْفُلْكِ وَجَرَيْنَ بِهِم بِرِيحٍ طَيِّبَةٍ وَفَرِحُوا بِهَا جَاءَتْهَا رِيحٌ عَاصِفٌ وَجَاءَهُمُ الْمَوْجُ مِن كُلِّ مَكَانٍ وَظَنُّوا أَنَّهُمْ أُحِيطَ بِهِمْ دَعَوُا اللَّهَ مُخْلِصِينَ لَهُ الدِّينَ لَئِنْ أَنجَيْتَنَا مِنْ هذِهِ لَنَكُونَنَّ مِنَ الشَّاكِرِينَ « 22 » فَلَمَّا أَنجَاهُمْ إِذَا هُمْ يَبْغُونَ فِي الْأَرْضِ بِغَيْرِ الْحَقِّ يَا أَيُّهَا النَّاسُ إِنَّمَا بَغْيُكُمْ عَلَى أَنفُسِكُم مَتَاعَ الْحَيَاةِ الدُّنْيَا ثُمَّ إِلَيْنَا مَرجِعُكُمْ فَنُنَبِّئُكُم بِمَا كُنتُم تَعْمَلُونَ « 23 »\r\nلغت و اعراب :\r\nفُلك : كشتى ، مفرد و جمع و مذكّر و مؤنث در آن يكسان است . عاصف : تندباد . جرين ضمير جمع مؤنّث راجع است به فُلك . مرجع ضمير مؤنّث فرحوا بها و جائتها « فُلك » است يا « ريح » ، و « جائتها » جواب إذا ى شرطيه است . لئن‌أنجيتنا به‌تقدير « قائلين » . بَغى - از باب ضَرَب - : طلب نمود ، از حق منحرف شد ، ظلم كرد . متاع : مال مورد استفاده ، هرچيزى كه سودش كم و زوالش سريع است . و متاعَ مفعول مطلق « تتمتّعونَ » ى مقدّر است .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nتفسير :\r\nهُوَ الَّذِى يُسَيِّرُكُمْ فِى الْبَرِّ وَالْبَحْرِ حَتَّى إِذَا كُنتُمْ فِى الْفُلْكِ وَجَرَيْنَ بِهِم بِرِيحٍ طَيِّبَةٍ وَفَرِحُوا بِهَا\r\nاين آيه خطاب به بشر است و آيهء بعد به منزلهء مثال آن است و در بيان اين‌كه انسان در همه حال تحت ارادهء نافذه و قدرت خداوند است .\r\nمعناى آيه : اوست كسى كه شما را در خشكى و دريا سير مىدهد ، يعنى در هر يك با مركبى به تناسب استعداد و محيط و عصرتان ، تا آن‌جا كه چون سفر دريا كنيد و در ميان كشتىها قرار گيريد ، و كشتىها سرنشينان خود را به‌وسيلهء بادى خوش يعنى نسيمى آرام و روح‌پسند و دل‌نواز به راه اندازند ، و ساكنان كشتى از آن خوشحال شوند .\r\nجَاءَتْهَا رِيحٌ عَاصِفٌ وَجَاءَهُمُ الْمَوْجُ مِن كُلِّ مَكَانٍ وَ ظَنُّوا أَنَّهُمْ أُحِيطَ بِهِمْ\r\nيعنى : به ناگاه باد شديدى به‌سوى كشتى يا برضدّ آن نسيم دل‌نواز بوزد و امواج برخاسته از باد شديد از هرسو به ساكنان آنها حمله‌ور شوند ، و بدانند كه احاطه شده‌اند ، يعنى بلا و عذاب از هرسو آنها را محاصره كرده است .\r\nدَعَوُا اللَّهَ مُخْلِصِينَ لَهُ الدِّينَ لَئِنْ أَنجَيْتَنَا مِنْ هذِهِ لَنَكُونَنَّ مِنَ الشَّاكِرِينَ\r\nيعنى : در آن هنگام تنها خدا را در حالىكه عقيده و ايمان خود را خالص كرده‌اند ( يعنى متوجه شده‌اند كه هيچ موجودى را جز او قدرتى نيست و همهء جمادات و جانداران عاجزند ) مىخوانند و چنين مىگويند ، يعنى به زبان قال و حالشان كه : اى خدا ، اگر ما را از اين ورطهء خطرناك نجات بخشى ، به يقين ، ما از سپاسگزاران خواهيم بود .\r\nفَلَمَّا أَنجَاهُمْ إِذَا هُمْ يَبْغُونَ فِى الْأَرْضِ بِغَيْرِ الْحَقِّ\r\nيعنى : پس چون خداوند دعوت آنها را بپذيرد و آنان را نجات دهد ، به ناگاه مىبينى كه در روى زمين مشغول بَغى به غير حق‌ّاند ، يعنى در جستجوى انحراف از حق يا ظلم و ستم به شريعت و خلق‌اند .\r\nيَا أَيُّهَا النَّاسُ إِنَّمَا بَغْيُكُمْ عَلَى أَنفُسِكُم مَتَاعَ الْحَيَاةِ الدُّنْيَا ثُمَّ إِلَيْنَا مَرجِعُكُمْ فَنُنَبِّئُكُمْ بِمَا كُنتُم تَعْمَلُونَ\r\nيعنى : اى مردم ، جز اين نيست كه بغى شما يعنى هر رقم انحراف از حق و ستمتان\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nبه‌ضرر خودتان است ، چند روزى از زندگى دنيا كه بسيار اندك است برخوردار مىشويد ، سپس بازگشتتان به‌سوى ماست ، پس آن روز شما را به هر چه كه در دنيا انجام مىداديد آگاه مىكنيم ، يعنى به دنبال آگاهى كيفرش اجرا مىگردد .\r\n\r\n[ دنياى فناپذير 
  ]\r\nإِنَّمَا مَثَلُ الْحَيَاةِ الدُّنْيَا كَمَاءٍ أَنزَلْنَاهُ مِنَ السَّماءِ فَاخْتَلَطَ بِهِ نَبَاتُ الْأَرْضِ مِمَّا يَأْكُلُ النَّاسُ وَالْأَنْعَامُ حَتَّى إِذَا أَخَذَتِ الْأَرْضُ زُخْرُفَهَا وَازَّيَّنَتْ وَظَنَّ أَهْلُهَا أَنَّهُمْ قَادِرُونَ عَلَيْهَا أَتَاهَا أَمْرُنَا لَيْلًا أَوْ نَهَاراً فَجَعَلْنَاهَا حَصِيداً كَأَن لَمْ تَغْنَ بِالْأَمْسِ كَذلِكَ نُفَصِّلُ الْأَيَاتِ لِقَوْمٍ يَتَفَكَّرُونَ « 24 »\r\nلغت و اعراب :\r\nزَخْرَفَ الشىءَ - به صيغهء رباعى - : آن را زيبا و آراسته نمود . زُخرُف : حسن و زيبايى ، طلا . ازَّيَّنت در اصل تزيَّنت بوده . حصيد به معناى محصود و درو شده . غَنِيَ بالمكان - از باب عَلِم - : اقامت گزيد در آن‌جا .\r\nتفسير :\r\nإِنَّمَا مَثَلُ الْحَيَاةِ الدُّنْيَا كَمَاءٍ أَنزَلْنَاهُ مِنَ السَّماءِ فَاخْتَلَطَ بِهِ نَبَاتُ الْأَرْضِ مِمَّا يَأْكُلُ النَّاسُ وَالْأَنْعَامُ\r\nيعنى : جز اين نيست كه مثل زندگى دنيا مانند آبى است كه آن را از آسمان ( يعنى از جوّ بالاى سرتان به صورت باران و برف و تگرگ ) فرو ريزيم ، پس به بركت آن ، گياهان روى زمين از آنچه مردم و چهارپايان مىخورند مخلوط گردد ، يعنى انواع گياهان رشد كند و بالا آيد و داراى شاخ و برگ و گل و خار و حَبّ و بذر و ميوه شود و در يكديگر درآميزد ؛\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nحَتَّى إِذَا أَخَذَتِ الْأَرْضُ زُخْرُفَهَا وَازَّيَّنَتْ وَ ظَنَّ أَهْلُهَا أَنَّهُمْ قَادِرُونَ عَلَيْهَا\r\nيعنى : رشد و رويش گياهان به آن‌جا رسد كه روى زمين زينت و طراوت خود را دريابد و مزيّن و آراسته گردد و اهل زمين و ساكنانش گمان كنند كه آنها اين قدرت را دارند ، و يا آن كه يقين كنند كه به برداشت و درو و استفاده از حاصل آن قادر خواهند بود ؛\r\nأَتَاهَا أَمْرُنَا لَيْلًا أَوْ نَهَاراً فَجَعَلْنَاهَا حَصِيداً كَأَن لَمْ تَغْنَ بِالْأَمْسِ\r\nاين جمله جواب « اذا أخذت » است ، يعنى : پس از تكامل رشد گياهان و سرسبز شدن زمين ، به ناگاه فرمان ما شبانه يا در روز فرا مىرسد و همه را به صورت زرعى از ته درو شده درمىآوريم كه گويى ديروز آن زمين يعنى نباتات و گياهان آن سرپا نبوده است .\r\nمراد از فرمان در اين‌جا دستور اكيد خدا به فرشتگان متصرف در امور جهان و يا فرمان تكوينى و ارادهء حتمى خود خداوند است كه به صورت تگرگى كوبنده ، گرما و سرمايى سوزان ، سيلى ويرانگر ، بادى مسموم ، صاعقه‌اى آتش‌زا ، حشراتى نابود كننده و آفاتى ديگر ظهور مىكند و اثر مىگذارد .\r\nكَذلِكَ نُفَصِّلُ الْآيَاتِ لِقَوْمٍ يَتَفَكَّرُونَ\r\nيعنى : اين‌گونه ما آيات خود را براى گروهى كه اهل تفكرند تفصيل مىدهيم ، يعنى باز و روشن مىكنيم . مراد از آيات ، آيات تلاوت شده در اين‌جاست كه انبوهى از معارف توحيد را تفصيل مىدهد ، و يا آيات تكوينى و حوادث خارجى است از پديده‌هاى عجيب خلقت ، و مزيّن‌شدن صفحهء گيتى به انواع زينت ، و سپس عروض تبدّل و تغيّرِ موجب عبرت ، كه همه آيه‌ها و نشانه‌هاى وجود و قدرت و علم و حكمت اوست .\r\nبايد دانست كه آوردن اين‌گونه مثال‌هاى حاكى از غضب و عذاب ، به خاطر اين است كه وجههء سخن با طاغيان مردم و تهديد از عواقب كفر و فسق آنهاست ، و گرنه خدا را در صحنهء گيتى مناظر سرسبز اعجاب‌انگيز و سرورآفرين بسيار است كه مهلت بقا و توفيق برخوردارى از آن را تا آخرين مراحل عطا فرموده است .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nوَاللَّهُ يَدْعُوا إِلَى دَارِ السَّلَامِ وَيَهْدِي مَن يَشَاءُ إِلَى صِرَاطِ مُسْتَقِيمٍ « 25 » لِلَّذِينَ أَحْسَنُوا الْحُسْنَى وَزِيَادَةٌ وَلَا يَرْهَقُ وُجُوهَهُمْ قَتَرٌ وَلَا ذِلَّةٌ أُولئِكَ أَصْحَابُ الْجَنَّةِ هُمْ فِيَها خَالِدُونَ « 26 » وَالَّذِينَ كَسَبُوا السَّيِّئَاتِ جَزَاءُ سَيِّئَةِ بِمِثْلِهَا وَتَرْهَقُهُمْ ذِلَّةٌ مَا لَهُم مِنَ اللَّهِ مِنْ عَاصِمٍ كَأَ نَّمَا أُغْشِيَتْ وُجُوهُهُمْ قِطَعاً مِنَ اللَّيْلِ مَظْلِماً أُولئِكَ أَصْحَابُ النَّارِ هُمْ فِيهَا خَالِدُونَ « 27 »\r\nلغت و اعراب :\r\nالحسنى مؤنّث أحسن ، صفت موصوف مقدّر است ، يعنى المنزلة الحسنى يا المثوبة الحسنى . رَهِقَهُ - از باب عَلِمَ - : نزديك شد به او ، پوشانيد او را . قتر : غبار سياه ، سياهى معنوى . جزاء سيّئة مبتداست خبرش محذوف به‌تقدير « لهم جزاء سيّئة » ، و بمثلها صفت جزاء است أى جزاءٌ يماثلها ، و مجموع جمله ، خبر الّذين كسبوا است . عَصَمَ فلاناً - از باب ضَرَب - : نگه داشت او را . غَشِيَهُ - از باب عَلِم - : پوشانيد آن را ، و أَغْشَى الأمر فلاناً : آن چيز را بر او پوشانيد .\r\nتفسير :\r\nوَاللَّهُ يَدْعُوا إِلَى دَارِ السَّلَامِ وَ يَهْدِى مَن يَشَاءُ إِلَى صِرَاطٍ مُسْتَقِيمٍ\r\nيعنى : و خداوند به‌سوى خانهء سلامت دعوت مىكند ، و هركه را بخواهد به‌سوى راهى راست هدايت مىكند . مراد از دعوت ، دعوت تشريعى است كه به زبان پيامبران و بيان كتاب‌هاى آسمانى تحقق مىيابد . و مراد از خانهء سلامت ، بهشت است كه از هر عيب و نقصى خاصه از زوال و فنا سالم است . و مراد از هدايت ، هدايت تكوينى است كه به‌وسيلهء توفيق و تهيهء مقدمات تكامل بشر ، پس از پذيرش دعوت انبيا و شرايع انجام مىگيرد .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n\r\n[ عزيزان و ذليلان 
  ]\r\nلِلَّذِينَ أَحْسَنُوا الْحُسْنَى وَ زِيَادَةٌ وَ لَايَرْهَقُ وُجُوهَهُمْ قَتَرٌ وَلَا ذِلَّةٌ أُولئِكَ أَصْحَاب‌ُالْجَنَّةِ هُمْ فِيَها خَالِدُونَ\r\nيعنى : براى كسانى كه نيكو و صالح شدند و يا به ديگران نيكويى كردند ، منزلت يا پاداشى نكوتر و عطايى زياده بر آن است كه اصلش به عنوان جزاى استحقاقى است كه خدا به جعل اولى بر هر عقيدهء سالم و درست و ملكهء فاضله و عمل صالح قرار داده ، خواه مماثل عمل يا ده برابر آن ؛ و زيادى به عنوان تفضّل است كه كمّ و كيف آن براى ما روشن نيست . و نيز هرگز چهره‌هاى آنها را در روز واپسين ، غبار سياه و ذلّت و خوارى كه نشأت يافته از كفر و فسق دنيوى و يا تجسّم و تبلور يافتهء آنها در آن عالم است ، نمىپوشاند . آرى آنها ياران بهشت‌اند و آنها در آن جاودان‌اند .\r\nوَالَّذِينَ كَسَبُوا السَّيِّئَاتِ جَزَاءُ سَيِّئَةٍ بِمِثْلِهَا وَ تَرْهَقُهُمْ ذِلَّةٌ مَا لَهُم مِنَ اللَّهِ مِنْ عَاصِمٍ كَأَ نَّمَا أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً أُولئِكَ أَصْحَابُ النَّارِ هُمْ فِيهَا خَالِدُونَ\r\nيعنى : و كسانى كه در دنيا به كسب گناهان پرداخته‌اند ، در روز واپسين براى آنها كيفر گناه ثابت است ، كيفرى به اندازهء گناه و مماثل آن ، و آنها را ذلّت و خوارى در ابعاد وجودشان مىپوشاند ، و هرگز براى آنها در برابر خدا ، يعنى از غضب و خشم خدا ، حافظ و نگهدارنده‌اى نيست ، گويى چهره‌هاى آنان با پاره‌هايى از شب ظلمانى پوشيده شده است .\r\nآنها ياران آتش‌اند و آنها در آن جاودانند .\r\nوَيَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا مَكَانَكُمْ أَنتُمْ وَشُرَكَاؤُكُمْ فَزَيَّلْنَا بَيْنَهُمْ وَقَالَ شُرَكَاؤُهُم مَّا كُنتُمْ إِيَّانَا تَعْبُدُونَ « 28 » فَكَفَى بِاللَّهِ شَهِيداً بَيْنَنَا وَبَيْنَكُمْ إِن كُنَّا عَنْ عِبَادَتِكُمْ لَغَافِلِينَ « 29 » هُنَالِكَ تَبْلُوا كُلُّ نَفْسٍ مَا أَسْلَفَتْ وَرُدُّوا إِلَى اللَّهِ مَوْلَاهُمُ الْحَقِّ وَضَلَّ عَنْهُم مَا كَانُوا يَفْتَرُونَ « 30 »\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nلغت و اعراب :\r\nو يوم متعلّق است به « اذكر » مقدّر . مكانَكم منصوب است به فعل محذوف به‌تقدير « الزموا مكانكم » ، و أنتم بدل است از فاعل آن . زيَّل بينهما : جدا كرد ميان آن دو را . إن كنّا « إن » مخفّفهء از مثقّله است به‌قرينهء لام لَغافلين ، و اسم آن محذوف است ، و جملهء آخر آيه خبر است و تقدير : « إنّ الشأن كنّاغافلين » . بَلَا الرجلَ - از باب نَصَر - : آزمايش نمود او را .\r\nاسلاف : گذراندن ، مقدّم داشتن .\r\nتفسير :\r\nوَيَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا مَكَانَكُمْ أَنتُمْ وَشُرَكَاؤُكُمْ فَزَيَّلْنَا بَيْنَهُمْ\r\nيعنى : و به ياد آور روزى را كه آنها را دسته‌جمعى و همگى ، يعنى مؤمن و كافر و مرد و زن را ، در روز حشر در محكمهء حساب و داورى گرد مىآوريم ، سپس به كسانى كه در دنيا به خدا شرك ورزيده‌اند مىگوييم : شما و شريكانتان ، يعنى هر شيئى و هر شخصى كه او را شريك خدا مىكرديد از بتان و ستارگان و فرشتگان و پيامبران ، سرجاى خود قرار گيريد ، يعنى هر يك از عابدان و معبودان در جاى مناسب ماهيت و هويت خويش ثابت و مستقر گردد . و پس از تعيين امكنه براى هر يك ، ميان آنها جدايى مىافكنيم ، بدين معنا كه چون روشن شد همهء معبودان و عابدان ، ممكناتى محدود ، و در قبضهء قدرت حق تعالى مقهور ، و در همهء روابط خود در برابر خداوند عاجزند ، طبعاً در همهء انظار به وضوح ميانشان جدايى مىافتد . و يا آن كه پس از تعيين مقرّ همه در مرحلهء بازجويى و داورى ، فساد عقايد و پليدى شرك و كفر و قداست ايمان را از هم جدا مىكنيم .\r\nوَقَالَ شُرَكَاؤُهُم مَا كُنتُمْ إِيَّانَا تَعْبُدُونَ\r\nيعنى : در همان‌جا كسانى كه مشركان آنها را شريك خدا كرده بودند ، يعنى معبودهاى\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nبىجان و جاندار ، به عابدان مىگويند : هرگز در دنيا ما را نمىپرستيديد ، يعنى هواهاى نفسانى خود را مىپرستيديد .\r\n\r\n[ خدايان بىخاصيت 
  ]\r\nفَكَفَى بِاللَّهِ شَهِيداً بَيْنَنَا وَ بَيْنَكُمْ إِن كُنَّا عَنْ عِبَادَتِكُمْ لَغَافِلِينَ\r\nيعنى : پس خداوند ، كافى است از نظر گواهى ميان ما و شما ، گواهى بر اين حقيقت كه ما در دنيا به كلّى از پرستش شما غافل بوديم . بايد دانست كه از آيهء قبل و اين آيه استفاده مىشود كه شركاى فرضى خدا و معبودها در مقابل عابدان ، دو مطلب خواهند گفت :\r\n1 - مشركان در واقع آنها را عبادت نمىكردند .\r\n2 - آنها از عبادت مشركان به كلّى غافل بودند .\r\nمراد از ادعاى اول اين است كه پرستش آنها در حقيقت پرستش هواهاى نفسانى خودشان بوده و آنها جز صورتى در ظاهر نبوده‌اند . و ادعاى دوم ممكن است تنها گفتار معبودهاى جماد باشد نه اعمّ ، زيرا فرشتگان و عُزَير و مسيح عليهما السلام از پرستش آنها غفلت نداشته‌اند . و گفته شده كه : مراد از غفلت اين‌ها نفى رضايت به عبادت است يا بىاعتنايى محض به عبادت آنها .\r\nهُنَالِكَ تَبْلُوا كُلُّ نَفْسٍ مَا أَسْلَفَتْ وَ رُدُّوا إِلَى اللَّهِ مَوْلَاهُمُ الْحَقِّ وَ ضَلَّ عَنْهُم مَا كَانُوا يَفْتَرُونَ\r\nدر آن‌جاست كه هر نفسى آنچه را گذرانده آزمايش مىكند ، يعنى همهء عمل‌هاى قلبى و بدنى او كه از پيش در دنيا مورد تكليف بوده و انجام داده ، مورد امتحان قرار مىگيرد ، يعنى آثار و نتايج آنها معلوم مىشود و از ارزش و كمّ و كيف خود اعمال و پاداش و كيفر آنها اطلاعى به نحو علم اليقين حاصل مىگردد . و در آن روز همگى به‌سوى خداوند كه مولا و سرپرست حق و ثابت آنهاست بازگردانده مىشوند ، و آنچه افترا مىبستند و به دروغ شريك خدا مىشمردند از آنها گم مىشود .\r\nاين آيه سه جمله است . مفاد جملهء اول حصول آزمايش و ظهور استحقاق‌ها ، مفاد جملهء دوم پياده شدن نتايج و پايان امر ، و مفاد جملهء سوم غيبت و هيچ‌شدن معبودهاى باطل است .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nقُلْ مَن يَرْزُقُكُم مِنَ السَّماءِ وَالْأَرْضِ أَمَّن يَمْلِكُ السَّمْعَ وَالْأَبْصَارَ وَمَن يُخْرِجُ الْحَيَّ مِنَ الْمَيِّتِ وَيُخْرِجُ الْمَيِّتَ مِنَ الْحَيِّ وَمَن يُدَبِّرُ الْأَمْرَ فَسَيَقُولُونَ اللَّهُ فَقُلْ أَفَلَا تَتَّقُونَ « 31 » فَذلِكُمُ اللَّهُ رَبُّكُمُ الْحَقُّ فَمَاذَا بَعْدَ الْحَقِّ إِلَّا الضَّلَالُ فَأَنَّى تُصْرَفُونَ « 32 » كَذلِكَ حَقَّتْ كَلِمَتُ رَبِّكَ عَلَى الَّذِينَ فَسَقُوا أَنَّهُمْ لَا يُؤْمِنُونَ « 33 »\r\nلغت و اعراب :\r\nسمع : گوش ، نيروى شنوايى . أبصار : جمع بصر ، چشم ، نيروى بينايى .\r\nتفسير :\r\nقُلْ مَن يَرْزُقُكُم مِنَ السَّماءِ وَالْأَرْضِ أَمَّن يَمْلِكُ السَّمْعَ وَالْأَبْصَارَ وَمَن يُخْرِجُ الْحَىَّ مِنَ الْمَيِّتِ وَ يُخْرِجُ الْمَيِّتَ مِنَ الْحَىِّ وَمَن يُدَبِّرُ الْأَمْرَ\r\nاين آيه دستورى است به پيامبر و هر مخاطب موحّدى كه در مقابل مشركان و كفّار ، بر توحيد و جلال و جمال خدا از راه‌هاى مختلف كه از آن جمله راه‌هاى چهارگانهء مسلّمات خصم است استدلال نمايد . و در اين آيه و پنج آيهء بعد ، سه رقم استدلال بر توحيد شده است .\r\nمعناى آيه : بگو : چه كسى است كه به شما از جانب آسمان و اين زمين روزى مىدهد ؟\r\n( اما از آسمان به واسطهء تسخير ابرها ، فرو ريختن باران ، وزش نسيم روياننده ، تابش خورشيد و غير آنها . و امّا از زمين به واسطهء آفريدن استعدادهاى گوناگون در آن ، خلق بذر و ميوه ، رشد گياهان و درختان ، پديد آوردن حيوانات قابل استفاده و غيره . )\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nو يا آن كه چه كسى است كه مالك گوش و چشمان شماست ؟ يعنى بر همهء قواى فعّالهء جسمى و روحى شما سلطه و توانى برتر از تسلّط و توان خودتان دارد .\r\nو چه كسى است كه زنده را از مرده و مرده را از زنده بيرون مىآورد ؟ مراد از زنده و مرده مطلق موجود صاحب حيات و مرگ است ، خواه حيات و موت نباتى يا حيوانى يا انسانى ، نظير بيرون آوردن گياهان و درختان از بذر و هسته ، و نطفه از حيوانات ؛ و يا حيات و ممات معنوى ، مانند بيرون آوردن مؤمن از صلب كافر ، و كافر از صلب مؤمن .\r\nو چه كسى است كه تدبير امر مىكند ؟ يعنى امور جهان هستى را از ذرّات اتمى تا كهكشان‌ها تحت ارادهء خويش تدبير مىكند به گونه‌اى كه از حيطهء تصور و توان درك عقل بيرون است .\r\nفَسَيَقُولُونَ اللَّهُ فَقُلْ أَفَلَا تَتَّقُونَ\r\nيعنى : در پاسخ اين پرسش‌ها آنها بى درنگ مىگويند كه : اللَّه است و همهء اين تصرف‌ها و قلب و انقلاب‌ها از ناحيهء اوست . پس به آنان بگو : آيا از مخالفت و غضب او پروا نداريد ؟\r\nبايد دانست كه مشركان قريش در مكّه بلكه همهء مشركان گذشته به خداوند و ربوبيت و خالقيت او معتقد بودند ، لكن ادعا مىكردند كه خداوند ، تدبير و تصرف و ربوبيت بخشى از موجودات جهان را به بت‌ها و معبودهاى ديگر واگذار نموده ، مثلًا اعمار مردم يا روزى آنها را به فلان بت داده است ، و از اين‌رو آن را به طمع الطافش يا ترس از ضررش عبادت مىكردند .\r\nفَذلِكُمُ اللَّهُ رَبُّكُمُ الْحَقُّ فَمَاذَا بَعْدَ الْحَقِّ إِلَّا الضَّلَالُ فَأَنَّى تُصْرَفُونَ\r\nيعنى : پس اين موجود مقتدر كه ذات واجب‌الوجود است پروردگار به حقّ شماست .\r\nپس آيا بعد از اين حقّ و حقيقت و بر فرض اعراض از او چيزى جز ضلالت و گمراهى هست ؟ پس چگونه و به كجا بازگردانده مىشويد ؟ !\r\nكَذلِكَ حَقَّتْ كَلِمَتُ رَبِّكَ عَلَى الَّذِينَ فَسَقُوا أَنَّهُمْ لَا يُؤْمِنُونَ\r\nيعنى : همان گونه كه ثابت شد ربوبيت و تدبير امور هستى از آنِ اوست و انحراف از او ضلالت است ، سخن پروردگار تو بر كسانى كه فسق ورزيده‌اند ثابت است كه\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nايمان نمىآورند . مراد اين است كه كلام ازلى خدا مندرج در لوح محفوظ دربارهء آنان كه از فرمان اصولى و فروعى بيرون رفته‌اند ثابت است كه پس از طغيان و عناد ، ايمان نخواهند آورد .\r\nقُلْ هَلْ مِن شُرَكَائِكُم مَن يَبْدَؤُا الْخَلْقَ ثُمَّ يُعِيدُهُ قُلِ اللَّهُ يَبْدَؤُا الْخَلْقَ ثُمَّ يُعِيدُهُ فَأَنَّى تُؤْفَكُونَ « 34 » قُلْ هَلْ مِن شُرَكَائِكُم مَن يَهْدِي إِلَى الْحَقِّ قُلِ اللَّهُ يَهْدِي لِلْحَقِّ أَفَمَن يَهْدِي إِلَى الْحَقِّ أَحَقُّ أَن يُتَّبَعَ أَمْ مَن لَا يَهِدِّي إِلَّا أَن يُهْدَى فَمَا لَكُمْ كَيْفَ تَحْكُمُونَ « 35 » وَمَا يَتَّبِعُ أَكْثَرُهُمْ إِلَّا ظَنّاً إِنَّ الظَّنَّ لَا يُغْنِي مِنَ الْحَقِّ شَيْئاً إِنَّ اللَّهَ عَلِيمٌ بِمَا يَفْعَلُونَ « 36 »\r\nتفسير :\r\nقُلْ هَلْ مِن شُرَكَائِكُمْ مَن يَبْدَؤُا الْخَلْقَ ثُمَّ يُعِيدُهُ\r\nآيات قبل در مقام استدلال بر توحيد از ناحيهء خلق و فعل خدا بود و در اين آيات از ناحيهء خلق و اعاده و هدايت است . و ظاهر الخلق خصوص مكلّفانى است كه بايد در روز جزا بازگردند ، از اين‌رو چون مشركان معاد را قبول نداشتند دستور مىدهد كه پيامبر در مقابل آنها خود اعتراف به اين حقيقت كند . و ممكن است مراد ، مطلق آفريده‌هاى جهان باشد هرچند مشركان اعادهء بشر را منكرند .\r\nمعناى آيه : بگو : آيا از شريكانتان ، يعنى از بت‌ها و غير بت‌ها كه آنان را شريك خدا مىپنداريد كسى هست كه آفريده‌ها را آغاز كند ، سپس آنها را بازگرداند ؟ يعنى توان آن را دارد كه خلق يك گياه يا يك حيوان يا انسان را ، چه رسد به خلق همهء انواع زنده‌ها ، از مبدأ خاك آغاز نمايد و پس از سير دادن او در مراحل حياتش دوباره او را به‌خاك بازگرداند ؟\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n\r\n[ گمان باورى مشركان 
  ]\r\nقُلِ اللَّهُ يَبْدَؤُا الْخَلْقَ ثُمَّ يُعِيدُهُ فَأَنَّى تُؤْفَكُونَ\r\nيعنى : تو خود بگو : تنها خداست كه مخلوقات قابل اعادهء اين جهان را در آغاز مىآفريند ، سپس آنها را پس از طى مراحل و سير مسافت‌هاى مختلف به معاد پيش‌بينى شدهء خود بازمىگرداند . پس چگونه افكارتان از مبدأ حقيقى به‌سوى جمادى بىروح يا مخلوقى محتاج ديگرى بازگردانده مىشود ؟ !\r\nقُلْ هَلْ مِن شُرَكَائِكُم مَن يَهْدِى إِلَى الْحَقِّ قُلِ اللَّهُ يَهْدِى لِلْحَقِّ\r\nيعنى : بگو : آيا از شريكان شما كسى هست كه به‌سوى حق هدايت كند ؟ يعنى خود مستقلًاّ موجودى قابل هدايت را از حيوان و انسان به‌سوى هدف تكوينى يا ارادى و اختيارى او راهنمايى كند ؟ بگو : اللَّه است كه مطلقاً و بدون استثنا همهء متحركان و نيازمندان هدايت طبيعى را راهنمايى تكوينى مىكند ، و نيازمندان هدايت ارادى و اختيارى را در مسير هدايت دينى نخست به نحو ارائهء طريق كه وظيفهء اصلى اديان الهى است ، و سپس پذيراشدگان را به نحو توفيق خاص و ايصال به مطلوب ، هدايت مىكند .\r\nأَفَمَن يَهْدِى إِلَى الْحَقِّ أَحَقُّ أَن يُتَّبَعَ أَمْ مَن لَا يَهِدِّى إِلَّا أَن يُهْدَى فَمَا لَكُمْ كَيْفَ تَحْكُمُونَ\r\nيعنى : پس آيا كسى كه به علم و قدرت و توان به‌سوى حق هدايت مىكند ، بهتر است كه جامعه و هر فرد جاهلى از او پيروى كند ، يا كسى كه خود هدايت نمىيابد مگر آن كه از طرف كس ديگر هدايت شود ؟ يعنى توان هدايت به راه طبيعى خود و قدرت درك مصالح و مفاسد امور اختيارى خود را ندارد و نيازمند ديگران است . پس شما را چه عارض شده و چگونه داورى مىكنيد ؟\r\nوَمَا يَتَّبِعُ أَكْثَرُهُمْ إِلَّا ظَنّاً إِنَّ الظَّنَّ لَا يُغْنِى مِنَ الْحَقِّ شَيْئاً إِنَّ اللَّهَ عَلِيمٌ بِمَا يَفْعَلُونَ\r\nو بيشتر آنان جز از گمان پيروى نمىكنند . يعنى مشركان در انتخاب معبود و پرستش بت‌ها و ستارگان و پايبندى به آداب و رسوم جاهلى ، اكثراً تابع ظنّ و ترجيحات ذهنى بدون دليل متقن‌اند ، نظير گرايش به افكار عامّه و تقليد كوركورانه از گذشتگان . و كلمهء « بيشتر » اشاره است به اين كه عدّه‌اى معدود از آنها نظير حاكمان جور و علماى سوء و هوشمندان عاشق ثروت ، با تشخيص و علم به‌حق ، راه شرك و لوازم آن را پيش گرفته‌اند .\r\nو حق اين است كه ظنّ و گمان هيچ به حق نمىرساند و در اثبات حق كفايت نمىكند . يعنى\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nظنّى كه اندكى رجحان بر شك دارد ، در نزد عقل و عقلا و از نظر شرع ، حجت و برهانى در اثبات امرى به‌ويژه از مهمّات امور حساب نمىشود . و به يقين ، خداوند به آنچه انجام مىدهند داناست .\r\nوَمَا كَانَ هذَا الْقُرْآنُ أَن يُفْتَرَى مِن دُونِ اللَّهِ وَلكِن تَصْدِيقَ الَّذِي بَيْنَ يَدَيْهِ وَتَفْصِيلَ الْكِتَابِ لَا رَيْبَ فِيهِ مِن رَبِّ الْعَالَمِينَ « 37 » أَمْ يَقُولُونَ افْتَرَاهُ قُلْ فَأْتُوا بِسُورَةٍ مِثْلِهِ وَادْعُوا مَنِ اسْتَطَعْتُم مِّن دُونِ اللَّهِ إِن كُنتُمْ صَادِقِينَ « 38 »\r\nلغت و اعراب :\r\nنفى چيزى به كلمهء ماكان ، نفى شأنيت و استعداد آن است . دون : غير . تصديقَ الّذى خبر « كانَ » ى محذوف است به‌تقدير « و لكن كان تصديقَ الّذى » . تفصيل الكتاب و لا ريب فيه و من ربّ العالمين خبر دوم و سوم و چهارم « كان » ى مقدّر است . تصديق مصدر است به‌معناى فاعل يا مفعول . سورة مثله مرجع ضمير « مثله » قرآن است .\r\nتفسير :\r\nوَمَا كَانَ هذَا الْقُرْآنُ أَن يُفْتَرَى مِن دُونِ اللَّهِ\r\nيعنى : و هرگز اين قرآن را نسزد كه جعل شدهء به دروغ از جانب غير خدا باشد . يعنى با تأملى دقيق و منصفانه روشن مىشود كه از شأن و استعداد و صلاحيت اين كتاب دور است كه افترائاتى از سوى غير خدا و به نام خدا باشد ، زيرا الفاظى در اين رتبه از زيبايى و فصاحت ، و محتوايى در اين حدّ از برترى و عمق ، شامل علوم عالى و حكمت‌هاى متعالى ، حاوى شريعتى جامع ، آدابى كامل ، اخبارى صحيح و وافر از غيب‌هاى گذشته و آينده ، به گونه‌اى كه هر صاحب خرد و ارباب دانش را مبهوت ، و هر دانشمند متخصص فنون را\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nمتحير مىسازد ، چگونه مىتواند در محيط بربريت و جاهليت ، به دست انسانى محروم از همهء تمدن‌ها و شئون فرهنگى انشا و تنظيم گردد ؟ !\r\n\r\n[ تحدّى قرآن 
  ]\r\nوَلكِن تَصْدِيقَ الَّذِى بَيْنَ يَدَيْهِ وَتَفْصِيلَ الْكِتَابِ لَا رَيْبَ فِيهِ مِن رَبِّ الْعَالَمِينَ\r\nيعنى : و لكن اين قرآن تصديق‌كننده است آنچه را پيش از او بوده و گذشته ، يعنى تصديق كنندهء انبيا و مرسلين و كتاب‌هاى دين و شرايع آنهاست . و يا آن كه اين قرآن تصديق و تأييد شدهء همهء آنهاست ( چنان‌كه در آيهء 81 سورهء آل‌عمران بيان شده است ) . و نيز اين قرآن ، تفصيل و شرح دهندهء كتاب است . يعنى از همهء كتاب‌هاى آسمانى گذشته اصول و كليات معارف آنها را بيان مىكند كه همه از جانب مبدأ واحد به دست صالحانى برانگيخته از مبدأ واحد در هدف واحد است و همه حاوى يك دين كلّى و عرضه دارندهء شرايع مختلف در طول تاريخ بر حسب اختلاف و اقتضاى زمان و محيط و نفوس جامعه است . و نيز اين قرآن ، هيچ شك و ترديدى در آن نيست . يعنى در نزد فرشتگان ملأ اعلى و پيامبران الهى و نگارش آن در كتاب‌هاى گذشته و اندراج آن در لوح محفوظ ، هرچند اين مخالفان نپذيرند . و يا آن كه نبايد در آن هيچ عاقل و منصف و انسانى كه داراى وجدان سالم و عقل سليم است ترديد كند . و نيز اين قرآن از سوى پروردگار جهانيان است ، يعنى از سوى خدايى كه خالق و مدبر جهان و جهانيان است و به مصالح و مفاسد آنان داناست .\r\nأَمْ يَقُولُونَ افْتَرَاهُ قُلْ فَأْتُوا بِسُورَةٍ مِثْلِهِ وَادْعُوا مَنِ اسْتَطَعْتُم مِن دُونِ اللَّهِ إِن كُنتُمْ صَادِقِينَ\r\nيعنى : اى پيامبر ، آيا آنها مىگويند : اين قرآن را او خود جعل كرده و به خدا نسبت داده است ؟ در پاسخ بگو : شما هم يك سوره مثل اين قرآن بياوريد . يعنى شما هم كه مثل من عرب‌زبانيد و در فن ادب و سخن و شعر و قصيده و مدح و ايراد خطابه و فصاحت و بلاغت سرآمد عصر و شهرهء آفاقيد و به خاطر اشتغال پيشين خود در اين امور مهارت يافته‌ايد ، نظير يك سوره از اين كتاب را هرچند كوچك ، جعل و تنظيم كرده ، بياوريد . و غير خداوند هركس را توان داريد براى تنظيم يك سوره در مقام مبارزه با سورهء يك نفر ، دعوت نماييد اگر شما در ادعاى خود راستگوييد .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nبَلْ كَذَّبُوا بِمَا لَمْ يُحِيطُوا بِعِلْمِهِ وَلَمَّا يَأْتِهِمْ تَأْوِيلُهُ كَذلِكَ كَذَّبَ الَّذِينَ مِن قَبْلِهِمْ فَانظُرْ كَيْفَ كَانَ عَاقِبَةُ الظَّالِمِينَ « 39 » وَمِنْهُم مَّن يُؤْمِنُ بِهِ وَمِنْهُم مَن لَا يُؤْمِنُ بِهِ وَرَبُّكَ أَعْلَمُ بِالْمُفْسِدِينَ « 40 »\r\nلغت و اعراب :\r\nبل اعراض از مطلب پيش و توجه به مطلب ديگر است . تأويل : ارجاع و برگرداندن ، أوَّلَ الكلامَ إليه : سخن را به‌سوى آن بازگردانيد .\r\nتفسير :\r\nبَلْ كَذَّبُوا بِمَا لَمْ يُحِيطُوا بِعِلْمِهِ وَلَمَّا يَأْتِهِمْ تَأْوِيلُهُ\r\nيعنى : اى پيامبر ، نه چنين است كه آنها دانستند كه اين قرآن كتابى در سطح پايين و متناسب انسانى درس نخوانده است و به تو نسبت دادند ، بلكه آنها چيزى را كه به دانش آن نتوانستند احاطه كنند تكذيب نمودند . يعنى جهت تكذيبشان اين است كه آنها دربارهء قرآن با معارف و علوم و حقايقى برخورد كردند كه از حيطهء درك و فهم آنها بيرون است ، و هنوز معانى و وعد و وعيدها و اخبارات غيبى و ملاحم و پيش‌گويىهايى كه در آينده تحقق مىپذيرد و عينيت خارجى مىيابد و ناچار به‌پذيرش آن مىشوند بر آنها نيامده و آشكار نشده است .\r\nكَذلِكَ كَذَّبَ الَّذِينَ مِن قَبْلِهِمْ فَانظُرْ كَيْفَ كَانَ عَاقِبَةُ الظَّالِمِينَ\r\nيعنى : كسانى كه پيش از آنها بودند نيز پيامبران خود را اين‌گونه تكذيب كردند ، پس بنگر كه عاقبت ستمكاران چگونه شد !\r\nوَمِنْهُم مِن يُؤْمِنُ بِهِ وَمِنْهُم مَن لَا يُؤْمِنُ بِهِ وَ رَبُّكَ أَعْلَمُ بِالْمُفْسِدِينَ\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nيعنى : و از آنها برخى به‌قرآن ايمان مىآورند و برخى ايمان نمىآورند . مراد اين است كه كفّار در برابر دعوت اسلام دو گروه‌اند : برخى به خاطر درك عقل يا آشنايى به‌معارف تورات و انجيل ، در باطن به اسلام و قرآن ايمان مىآورند هرچند در ظاهر به‌پيروى از هوا و حبّ جاه و مال و وساوس شيطانى تسليم نمىشوند . و برخى روى جهل و عناد و پيروى از محيط فاسد و تقليد از گذشتگان ايمان نمىآورند . و پروردگار تو از ازل به فسادانگيزان داناتر است . يعنى مىداند كه گروه اول جزو فساد انگيزان‌اند ، هرچند گروه دوم نيز فاسدند .\r\nوَإِن كَذَّبُوكَ فَقُل لِي عَمَلِي وَلَكُمْ عَمَلُكُمْ أَنتُم بَرِيئُونَ مِمَّا أَعْمَلُ وَأَنَا بَرِيءٌ مِمَّا تَعْمَلُونَ « 41 » وَمِنْهُم مَن يَسْتَمِعُونَ إِلَيْكَ أَفَأَنتَ تُسْمِعُ الصُّمَّ وَلَوْ كَانُوا لَا يَعْقِلُونَ « 42 » وَمِنْهُم مَن يَنظُرُ إِلَيْكَ أَفَأَنتَ تَهْدِي الْعُميَ وَلَوْ كَانُوا لَا يُبصِرُونَ « 43 »\r\nتفسير :\r\nوَ إِن كَذَّبُوكَ فَقُل لِى عَمَلِى وَ لَكُمْ عَمَلُكُمْ أَنتُم بَرِيئُونَ مِمَّا أَعْمَلُ وَأَنَا بَرِىءٌ مِمَّا تَعْمَلُونَ\r\nاين آيه ، آموزش راه حقّى است به مدافعان هر حقّى كه اگر از پذيرش و تسليم طرف مقابل مأيوس گردند ، خود تبرّى از آن باطل بجويند تا طرف ، طمع تسليم شدن او را نكند .\r\nيعنى : اى پيامبر ، اگر تو را تكذيب كردند ، به آنان بگو : عمل من از آنِ من و عمل شما از آنِ شماست . يعنى عمل من ابلاغ رسالت الهى ، و هدايت جامعه به‌سوى عبادت او ، و وعده و بشارت مطيعان ، و هشدار و تهديد عاصيان است ؛ و عمل شما اعتقاد به شرك و كفر ، و سوق مردم به‌سوى پرستش جمادات و رذايل اخلاق و سنن فاسد و عمل‌هاى پليد . حال كه شما از آنچه من مىكنم بيزاريد ، من هم از آنچه شما مىكنيد بيزارم . اين آيه نظير آيهء لَكُمْ دِينُكُمْ وَ لِىَ دِينِ [ كافرون ، 6 
  ] است .\r\nوَمِنْهُم مَن يَسْتَمِعُونَ إِلَيْكَ أَفَأَنْتَ تُسْمِعُ الصُّمَّ وَلَوْ كَانُوا لَا يَعْقِلُونَ\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nيعنى : و از آنان كسانى هستند كه به سخنانت گوش فرا مىدهند ؛ آيا تو توان دارى كه كرها را سخن بشنوانى هرچند آنها تعقّل نكنند ؟ ! مراد گوش‌دادن آنها به تلاوت آيات قرآن و كلمات مختلف و سخنرانىهاى پيامبر است . و اطلاق عنوان كر و عدم تعقّل دربارهء آنها و ظاهرِ استفهامِ انكارى ، اشاره به اين است كه آنها به معانى و مقاصد گفتارت نه اعتقاد دارند و نه قصد تعقّل و عمل ، پس اميدى در آنها نيست .\r\n\r\n[ كر و كور بودن كافران 
  ]\r\nوَمِنْهُم مَن يَنظُرُ إِلَيْكَ أَفَأَنتَ تَهْدِى الْعُمْىَ وَلَوْ كَانُوا لَا يُبصِرُونَ\r\nيعنى : و از آنان كسانى هستند كه به‌سوى تو مىنگرند ؛ آيا تو توان راهنمايى كوران را دارى هرچند آنها نبينند ؟ ! مراد از نگاه آنها به پيامبر ، نظر كردن به رفتار نيكو و اخلاق پسنديده و معجزات نافذ اوست هرچند تسليم نبودند . و توصيف آنها به‌كورى و ذكر استفهام انكارى ، بيان اين است كه چون نگاه تعقّل و تأثّر و پذيرش ندارند پس كوردل‌اند ، و تو همان گونه كه كوران فاقد حسّ بينايى را ارائهء راه نتوانى ، آنها را نيز هدايت نتوانى كرد .\r\nإِنَّ اللَّهَ لَا يَظْلِمُ النَّاسَ شَيْئاً وَلكِنَّ النَّاسَ أَنفُسَهُمْ يَظْلِمُونَ « 44 » وَيَوْمَ يَحْشُرُهُمْ كأَن لَمْ يَلْبَثوا إِلَّا سَاعَةً مِنَ النَّهَارِ يَتَعَارَفُونَ بَيْنَهُمْ قَدْ خَسِرَ الَّذِينَ كَذَّبُوا بِلِقَاءِ اللَّهِ وَمَا كَانُوا مُهْتَدِينَ « 45 » وَإِمَّا نُرِيَنَّكَ بَعْضَ الَّذِي نَعِدُهُمْ أَوْ نَتَوَفَّيَنَّكَ فَإِلَيْنَا مَرْجِعُهُمْ ثُمَّ اللَّهُ شَهِيدٌ عَلَى مَا يَفْعَلُونَ « 46 »\r\nلغت و اعراب :\r\nشيئاً صفت مفعول مطلق مقدّر است ، به‌تقدير « ظلماً قليلًا أوكثيراً » . يوم متعلّق است به « أذكر » مقدّر . لَبِثَ زيد - از باب عَلِم - : درنگ نمود . كأن لم‌يلبثوا حال است از ضمير جمع يحشرهم . تعارف : شناختن يكديگر . امّا نرينّك اصلش « إن نُرِك » بوده ،\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n« ما » ى زائده و نون تأكيد اضافه شده . جملهء فإلينا مرجعهم جزاء شرط است ، به‌تقدير « فلاتحزن فإلينا مرجعهم » .\r\nتفسير :\r\n\r\n[ نفى ستم از پروردگار 
  ]\r\nإِنَّ اللَّهَ لَا يَظْلِمُ النَّاسَ شَيْئاً وَلكِنَّ النَّاسَ أَنفُسَهُمْ يَظْلِمُونَ\r\nآيه اشاره است به اين‌كه آنها كه از استماع حق ، كر و از ديدن حقايق كورند ، خدا آنها را كر و كور نكرده ، بلكه خود چنين اختيار نموده‌اند .\r\nمعناى آيه : حقيقت اين است كه خداوند هيچ ستمى به مردم روا نمىدارد ، و لكن مردم به خود ستم مىكنند . يعنى كرى گوش دل ، و كورى چشم بصيرت كه سبب آثار سوء و عذاب‌هاى دنيوى و اخروى است نتيجهء كار خود آنهاست كه دعوت انبيا را رد و شرك و كفر را اختيار نموده ، غور در طغيان و فسق كرده‌اند .\r\n\r\n[ عمر كوتاه دنيا براى كافران 
  ]\r\nوَيَوْمَ يَحْشُرُهُمْ كَأَن لَمْ يَلْبَثُوا إِلَّا سَاعَةً مِنَ النَّهَارِ يَتَعَارَفُونَ بَيْنَهُمْ\r\nيعنى : و به ياد آور روزى را كه خدا آنها را گردهم مىآورد ( يعنى همهء مشركان يا همهء مكلّفان را در روز قيامت ، با نفخهء دوم صور ، از ميان گورها در مجتمع عظيمى محيّرالعقول و بىسابقه ولاحقه جمع مىكند ) . آنها در حالى هستند كه گويى جز ساعتى درنگ نداشته‌اند . يعنى پس از زنده شدن ، وضع حالشان حاكى است كه طول عالم برزخ براى آنها يك‌ساعت بوده است و علاوه ، قدرت بالغهء الهى در تبديل اجساد دنيوى آنها به اخروى به گونه‌اى است كه گويى همان اجساد است كه امروز بيرون آمده و ارواح برزخى با آنها جفت شده ، و از اين روست كه مىفرمايد : آنها با يكديگر مشغول معارفه مىشوند ، و مثلًا يكى به ديگرى مىگويد : آيا شما فلان شخص نيستيد ؟\r\nممكن است مراد از « لم يلبثوا » درنگ در دنيا باشد ، يعنى گمان مىكنند كه مدت عمرشان در دنيا بيش از يك ساعت نبوده كه عملى انجام نداده و زاد و توشه‌اى فراهم نكرده‌اند . و بنابراين ، « يتعارفون » جملهء مستأنفه و مستقلّه است . و آيهء 55 سورهء روم مؤيّد معناى اول است ، لكن آيه‌هاى 35 احقاف و 46 نازعات ، قابل حمل به هر يك از دو احتمال است .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nقَدْ خَسِرَ الَّذِينَ كَذَّبُوا بِلِقَاءِ اللَّهِ وَمَا كَانُوا مُهْتَدِينَ\r\nيعنى : كسانى كه ملاقات خدا را تكذيب كردند ، يعنى زندگى پس از مرگ و قيامت و پس از آن را منكر شدند ، سخت زيانكار شدند و هرگز هدايت نيافتند ، يعنى در دنيا كه دار تكليف است و محيط پذيرش هدايت‌هاى پيامبران و درك داورىهاى عقل سليم و راه يافتن به‌سوى صراط مستقيم .\r\nوَإِمَّا نُرِيَنَّكَ بَعْضَ الَّذِى نَعِدُهُمْ أَوْ نَتَوَفَّيَنَّكَ فَإِلَيْنَا مَرْجِعُهُمْ ثُمَّ اللَّهُ شَهِيدٌ عَلَى مَا يَفْعَلُونَ\r\nيعنى : اى پيامبر ، اگر پاره‌اى از آنچه را كه به آنها وعده مىدهيم به تو نشان دهيم ( مانند فرو فرستادن عذاب‌هاى دنيوى ، شكست‌هاى جنگى ، ريشه‌كن كردن شرك از جزيرة العرب ، از بين بردن تدريجى عقايد و شوكت كفرآميز از آن محيط يا از جهان بشريت ) يا تو را قبض روح كنيم و به‌سوى خود ببريم ( يعنى عذاب آنها را به چشم نبينى ) بازگشت آنها به‌سوى ماست ، يعنى غمناك مشو ، زيرا صحنه‌هاى حوادث در آخرت ، يكايك براى همه به ظهور خواهد آمد ، و سپس خدا بر آنچه مىكنند شاهد و گواه است .\r\nوَلِكُلِّ أُمَّةٍ رَسُولٌ فَإِذَا جَاءَ رَسُولُهُمْ قُضِيَ بَيْنَهُم بِالْقِسْطِ وَهُمْ لَا يُظْلَمُونَ « 47 » وَيَقُولُونَ مَتَى هذَا الْوَعْدُ إِن كُنتُمْ صَادِقِينَ « 48 » قُل لَا أَمْلِكُ لِنَفْسِي ضَرّاً وَلَا نَفْعاً إِلَّا مَا شَاءَ اللَّهُ لِكُلِّ أُمَّةٍ أَجَلٌ إِذَا جَاءَ أَجَلُهُمْ فَلَا يَسْتَأْخِرُونَ سَاعَةً وَلَا يَستَقْدِمُونَ « 49 »\r\nلغت و اعراب :\r\nقسط : جور و عدل ، از اضداد است . أجل : مجموع مدت تعيين شده براى چيزى و نيز آخر آن مدت . لايستقدمون جملهء مستأنفه است نه عطف بر يستأخرون .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nتفسير :\r\nوَلِكُلِّ أُمَّةٍ رَسُولٌ\r\nآيه در مقام بيان دو امر كلّى است : 1 - هر امّتى را فرستاده‌اى است . 2 - هر فرستاده را پس از اتمام دعوت و حجت ، دربارهء عكس‌العمل امّتش ، داورى عادلانه است .\r\nمعناى آيه : و براى هر امّتى فرستاده‌اى است . يعنى سنّت جاريهء الهى از آغاز خلقت بشر تا پايان سكونتش در زمين چنين است . و در كلمهء « امّت » ابهام است و ممكن است مراد اهل يك عصر ، يا اهل يك زبان ، يا اهل يك نژاد مانند سياه‌پوست يا سفيدپوست ، يا اهل يك دين مانند يهود و نصارا باشد ، لكن آيه ناظر به حال گذشتگان است نظير وَإِن مِنْ أُمَّةٍ إِلَّا خَلَا فِيهَا نَذِيرٌ [ فاطر ، 24 
  ] و اما نسبت به عصر نزول قرآن ، تمام مردم جهان از موجودين و آيندگان همه به حساب يك امّت‌اند و همه يك رسول به نام محمد صلى الله عليه و آله و يك كتاب به نام قرآن دارند و اختلاف عناوين اقشار ملت در اين حكم دخالت ندارد ، نظير وَمَا أَرْسَلْنَاكَ إِلَّا رَحْمَةً لِلْعَالَمِينَ [ انبياء ، 107 
  ] و نَزَّلَ الْفُرْقَانَ عَلَى عَبْدِهِ لِيَكُونَ لِلْعَالَمِينَ نَذِيراً [ فرقان ، 1 
  ] .\r\nفَإِذَا جَاءَ رَسُولُهُمْ قُضِىَ بَيْنَهُم بِالْقِسْطِ وَهُمْ لَا يُظْلَمُونَ\r\nيعنى : و چون فرستادهء آنها بيايد ، ميان آنها به عدالت داورى شود .\r\nيعنى پذيرندگان دعوت رسولان در دنيا به عنوان مؤمنان و مطيعان ، مورد تجليل و تعظيم و در آخرت مشمول پاداش و تكريم واقع مىشوند ، و منكران و كافران مورد نكوهش و لعن دنيوى و كيفر سخت اخروى قرار مىگيرند ، و در اين داورى هرگز به آنها ستم نمىشود . يعنى نه از پاداش نيكان كسر مىشود و نه در كيفر بَدان اجحاف مىشود . و محتمل است مراد از « قضى بينهم » اين باشد كه ميان امّت‌ها در صورت اختلاف ، در دنيا به نحوى و در آخرت به نحوى ديگر داورى مىشود .\r\nوَيَقُولُونَ مَتَى هذَا الْوَعْدُ إِن كُنتُمْ صَادِقِينَ\r\nو مىگويند : اين وعده زمانش كى است اگر شما راستگوييد ؟ يعنى مشركان پس از شنيدن وعيدهاى قرآن و تهديدات پيامبر اسلام ، از قبيل شكست آنها و زوال شرك از\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nمحيط و قيام رستاخيز و عذاب‌هاى آخرت ، به عنوان مسخره و استهزا ، اين امور را طلب مىكنند .\r\n\r\n[ عذاب خدا تأخير نمىپذيرد 
  ]\r\nقُل لَا أَمْلِكُ لِنَفْسِى ضَرّاً وَلَا نَفْعاً إِلَّا مَا شَاءَ اللَّهُ\r\nيعنى : بگو : من براى خود ، مالك هيچ زيان و سودى نيستم جز آنچه خدا بخواهد .\r\nپس در امور زندگى و حوادث دنيوى ، من به دفع هيچ ضرر و جلب هيچ سودى به‌استقلال ، قدرت و توان ندارم چه رسد به آن كه عذاب‌هاى دنيوى شما يا قيام رستاخيز و كيفرها و عذاب‌هاى آن را بياورم .\r\nلِكُلِّ أُمَّةٍ أَجَلٌ إِذَا جَاءَ أَجَلُهُمْ فَلَا يَسْتَأْخِرُونَ سَاعَةً وَ لَايَستَقْدِمُونَ\r\nيعنى : براى هر گروهى ( يعنى از صالحان و طالحان جهان نظير قبايل مختلف دنيا و سلسلهء خلفاى عدل و سلاطين جور و اولاد و آل مشاهير زمين ) مدتى است ، چون آخر مدتشان فرا رسد ساعتى تأخير نمىكنند و تقديم هم نتوانند كرد .\r\nمراد اين است كه هر امّت و ملتى همانند يكايك افراد آن داراى حيات و زندگى اجتماعى و مدتى از عمرى متناسب خويش است ، و داراى آثار و حالات از قبيل حدوث و انقراض و تكاليف و وظايف و هدايت و ضلالت و سعادت و شقاوت و خدمات و بركات و ظلم و طغيان براى جامعه است ، و مدت عمر همه در علم ازلى الهى ثابت و در لوح محفوظ مندرج است و چون طبق ارادهء حتمى او ، آخر مدت آنها برسد ، آنها توان تأخير از آن را ندارند ، و نيز ملت‌ها قدرت تقديم و تعجيل در زوال مدت معيّن را هم ندارند .\r\nقُلْ أَرَأَيْتُمْ إِنْ أَتَاكُمْ عَذَابُهُ بَيَاتاً أَوْ نَهَاراً مَاذَا يَسْتَعْجِلُ مِنْهُ الْمُجْرِمُونَ « 50 » أَثُمَّ إِذَا مَا وَقَعَ آمَنتُم بِهِ أَلْآنَ وَقَدْ كُنتُم بِهِ تَستَعْجِلُونَ « 51 » ثُمَّ قِيلَ لِلَّذِينَ ظَلَمُوا ذُوقُوا عَذَابَ الْخُلْدِ هَلْ تُجْزَوْنَ إِلَّا بِمَا كُنتُمْ تَكْسِبُونَ « 52 »\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nلغت و اعراب :\r\nأرايتم اين كلمه كثرت استعمال دارد در معناى أخبرنى يا أخبرونى . باتَ زيد فى مكان - از باب ضَرَب - : شب را در آن‌جا گذراند . بيات : شبانه بر دشمن هجوم آوردن .\r\nإن أتاكم جواب شرط محذوف است ، به‌تقدير « أخطأتم و ندمتم » . أثمّ إذا به‌تقدير « ثمّ ءَإذا » . الان به‌تقديم همزهء استفهام بر الف‌لام داخل آن ، و تقدير « يقال لهم الان آمنتم » است .\r\nتفسير :\r\nقُلْ أَرَأَيْتُمْ إِنْ أَتَاكُمْ عَذَابُهُ بَيَاتاً أَوْ نَهَاراً مَاذَا يَسْتَعْجِلُ مِنْهُ الْمُجْرِمُونَ\r\nيعنى : اى پيامبر ، به مشركان بگو : به من خبر دهيد ، آيا مىدانيد كه اگر عذاب خداوند شبانه يا در روز بر شما فرود آيد ، به خطاى خود آگاه و پشيمان خواهيد شد ؟ پس گنهكاران چه چيزى از آن را به شتاب مىخواهند ؟ يعنى به چه نوع يا صنفى از آن عجله دارند ؟ در حالى كه عذاب ، هيچ قسمش قابل طلب نيست .\r\nأَثُمَّ إِذَا مَا وَقَعَ آمَنتُم بِهِ الانَ وَقَدْ كُنتُم بِهِ تَستَعْجِلُونَ\r\nيعنى : پس از آن كه عذاب نازل شد و آنها با مشاهدهء مرگ ايمان آوردند ، به آنها گفته مىشود : آيا حال كه عذاب الهى بر شما فرود آمده به آن ايمان مىآوريد ؟ و بىترديد شما بوديد كه بدان شتاب داشتيد .\r\nثُمَّ قِيلَ لِلَّذِينَ ظَلَمُوا ذُوقُوا عَذَابَ الْخُلْدِ هَلْ تُجْزَوْنَ إِلَّا بِمَا كُنتُمْ تَكْسِبُونَ\r\nعطف است به جملهء « إذا جاء أجلهم » در آيهء 49 دربارهء هر امّتى كه با كفر و طغيان سقوط كرده‌اند . يعنى سپس به كسانى كه به خود ستم كرده‌اند ، به نحو امر تعجيزى و توبيخ و مسخره ، گفته مىشود : بچشيد عذاب هميشگى را ، آيا جز به آنچه در دنيا كسب مىكرديد كيفر مىشويد ؟ يعنى عذاب‌ها تولد يافته از آن افكار و اعمال است يا تجسّم و تبلور آن عقايد و اخلاق و كردار است .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nوَيَسْتَنْبِئُونَكَ أَحَقٌّ هُوَ قُلْ إِي وَرَبِّي إِنَّهُ لَحَقٌّ وَمَا أَنتُم بِمُعْجِزِينَ « 53 » وَلَوْ أَنَّ لِكُلِّ نَفْسٍ ظَلَمَتْ مَا فِي الْأَرْضِ لَافْتَدَتْ بِهِ وَأَسَرُّوا النَّدَامَةَ لَمَّا رَأَوُا الْعَذَابَ وَقُضِيَ بَيْنَهُم بِالْقِسْطِ وَهُمْ لَا يُظْلَمُونَ « 54 » أَلَا إِنَّ لِلَّهِ مَا فِي السَّماوَاتِ والْأَرْضِ أَلَا إِنَّ وَعْدَ اللَّهِ حَقٌّ وَلكِنَّ أَكْثَرَهُمْ لَا يَعْلَمُونَ « 55 » هُوَ يُحْيِي وَيُمِيتُ وَإِلَيْهِ تُرْجَعُونَ « 56 »\r\nلغت و اعراب :\r\nنبأ : خبر ، و استنباء : استخبار . أحقٌّ هو مرجع ضمير ، عذاب موعود يا اسلام يا قرآن است .\r\nافتدى الرجل : او را به فديه رها ساخت .\r\nتفسير :\r\nوَيَسْتَنْبِئُونَكَ أَحَقٌّ هُوَ\r\nيعنى : اى پيامبر ، از تو مىپرسند كه آيا آن حقّ است ؟ مرادشان سؤال از روز واپسين و وعدهء عذاب ، يا نبوت و كتاب آسمانى پيامبر است ، و استفهام به عنوان انكار و استهزا است .\r\nقُلْ إِى وَ رَبِّى إِنَّهُ لَحَقٌّ وَمَا أَنتُم بِمُعْجِزِينَ\r\nيعنى : بگو : آرى ، سوگند به پروردگارم كه آن بىترديد ، حقّ است ، و شما هرگز عاجزكننده نيستيد . يعنى بگو شكّى در آن نيست ، زيرا مقتضى آن موجود و مانعش مفقود است . وجود مقتضى ، شرك و كفر و طغيان شماست كه به قضاوت عقل و اخبار شرع ، علت\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nتامهء آمدن روز كيفر و عذاب است . و نبود مانع ، ناتوانى و عدم قدرت شما در آن روز از فرار از قلمرو قدرت و حكومت خدا يا مقاومت و دفاع از خود در برابر اوست .\r\nوَلَوْ أَنَّ لِكُلِّ نَفْسٍ ظَلَمَتْ مَا فِى الْأَرْضِ لَافْتَدَتْ بِهِ\r\nيعنى : و اگر براى هر كسى كه ستم كرده ، در آن روز همهء آنچه در روى زمين است ملك و دارايى باشد ، به يقين آن را براى رها كردن خود از عذاب الهى فديه مىدهد .\r\nمراد از ظلم ، اعمّ است از ستم به خويش يا مردم يا ستم به خدا به وسيلهء شرك و كفر ، و يا ستم به دين و قانون به وسيلهء ردّ و انكار آن . و مراد از « ما فى الأرض » آنچه در آن است از اموال شخصى و عمومى و آنچه در آن به وديعت است از مخازن و معادن و غيره .\r\nوَأَسَرُّوا النَّدَامَةَ لَمَّا رَأَوُا الْعَذَابَ وَقُضِىَ بَيْنَهُم بِالْقِسْطِ وَهُمْ لَا يُظْلَمُونَ\r\nيعنى : و آنها هنگامى كه عذاب آن روز را مشاهده كردند پشيمانى خود را پنهان مىكنند . و ميان آنها به قسط و عدل داورى مىشود ( يعنى دربارهء همهء آنچه متعلق تكليف بوده از عقايد و اخلاق و عمل و وظايف فردى و اجتماعى ) و بر آنها هيچ‌گونه ستمى وارد نمىشود . يعنى از حدود استحقاق كيفرى آنها تجاوز نمىشود و به هر اندكى از كار خيرشان در ميان انبوه طغيان‌هايشان نيز پاداش داده مىشود .\r\nأَلَا إِنَّ لِلَّهِ مَا فِى السَّماوَاتِ والْأَرْضِ\r\nيعنى : آگاه باشيد آنچه در آسمان‌ها و اين زمين است مِلك حقيقى خداست . مراد از آسمان‌ها كرات بىپايان جوّى بالاى سر ما ، يا طبقات هفتگانه در اصطلاح قرآن و سنّت است كه آسمان اول و طبقهء نخست آن ، شامل همهء كرات جوّى و مناظر ظاهرى است . و اين ملكيت به لحاظ آن است كه آفرينش همه و حفظ و تدبير و بالأخره اعدام و فانىكردن همه آن گاه كه بخواهد در تحت ارادهء حتمى اوست و هيچ ملكيتى بالاتر از اين نيست .\r\nأَلَا إِنَّ وَعْدَ اللَّهِ حَقٌّ وَلكِنَّ أَكْثَرَهُمْ لَا يَعْلَمُونَ\r\nآگاه باشيد كه حتماً وعدهء خدا يعنى وعده‌هاى عذابى كه به منكران و مشركان و عاصيان مىدهد ، حق است و لكن بيشتر آنها نمىدانند . يعنى از جلال و عظمت و سعهء\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nملك و وعده‌هاى اخروى ما غفلت دارند و در جهل و هوا و هوس و شهوات خود فرو رفته‌اند .\r\n\r\n[ اوصاف قرآن كريم 
  ]\r\nهُوَ يُحْيِى وَيُمِيتُ وَإِلَيْهِ تُرْجَعُونَ\r\nاو زنده مىكند و مىميراند . يعنى هر موجود قابل حيات و مرگ در صحنهء وجود ، زندگى و مرگش به ارادهء بدون واسطه يا با واسطهء اوست ، و غرض آن كه اين كار از شئون مالكيت حقيقى او بر سراسر عالم است . و به‌سوى او بازگردانده مىشويد .\r\nو اين رجوع در ذوات ارواح از مرگ شروع مىشود و به ورود از درِ بهشت و دوزخ تحقّق مىيابد .\r\nيَا أيُّهَا النَّاسُ قَدْ جَاءَتْكُم مَوْعِظَةٌ مِن رَبِّكُمْ وَشِفَاءٌ لِمَا فِي الصُّدُورِ وَهُدىً وَرَحْمَةٌ لِلْمُؤْمِنِينَ « 57 » قُلْ بِفَضْلِ اللَّهِ وَبِرَحْمَتِهِ فَبِذلِكَ فَلْيَفْرَحُوا هُوَ خَيْرٌ مِمَّا يَجْمَعُونَ « 58 »\r\nلغت و اعراب :\r\nصدور : جمع صدر ، جلو هر چيزى از طرف بالا ، سينه ، و در اصطلاح شرع غالباً به‌روح اطلاق مىشود و با قلب و نفس و عقل و روح مترادف است . بفضل اللَّه و برحمته هر دو متعلّق است به فليفرحوا ى محذوف ، به‌تقدير « فليفرحوا بفضله و برحمته » ، و « فاء » فبذلك جزائيه است به‌تقدير « إن فرحوا بشىء فليفرحوا بهذا » و « فاء » دوم تأكيد است .\r\nتفسير :\r\nيَا أيُّهَا النَّاسُ قَدْ جَاءَتْكُم مَوْعِظَةٌ مِن رَبِّكُمْ وَشِفَاءٌ لِمَا فِى الصُّدُورِ\r\nخطاب آيه به همهء انسان‌هاست از زمان نزول آيه تا انقراض دنيا كه نسبت به‌موجودين هر عصرى ، فعلى و نسبت به گذشتگان و آيندگان انشائى است .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nيعنى : اى مردم ، به يقين براى شما از جانب پروردگارتان موعظه و اندرز و شفائى براى آنچه در دل‌هاست آمده است .\r\nموعظه ، تذكر دادن و بيدار كردن و از ضرر و خطر ترساندن است كه اين كتاب به‌وسيلهء امر و نهى و وعد و وعيد و قصص و امثله در دل‌ها ايجاد مىكند . و مراد از « شفاء » تأثير آن در ازالهء عقايد باطل و خرافات جاهلى و زدودن امراض قلبى و صفات رذيله از دل انسان‌هاست كه دل‌ها را شفا مىبخشد .\r\nوَهُدىً وَرَحْمَةٌ لِلْمُؤْمِنِينَ\r\nيعنى : اين قرآن سراپا هدايت و رحمت است براى گروندگان . مراد آن كه : بشر را در تحت عنوان هدايت به دين و شريعت ، به همهء كمالات انسانى راهنما مىشود و آنچه بدان هدايت مىكند رحمت است در دنيا و آخرت .\r\nبايد دانست كه در اين آيه ، چهار صفت براى قرآن ذكر شده است : موعظه ، شفا ، هدايت و رحمت . و اين اوصاف در واقع اشاره به مراحل تربيتى اين كتاب عظيم است نسبت به كسانى كه وجدانشان سالم و استعداد ذاتى و فطريشان به وسيلهء فساد محيط و عقايد جاهلى و هواهاى نفسانى از بين نرفته باشد . زيرا بشر در مرحلهء اول طبق اصل خلقت ، دور از كمالات و خالى از معارف است و نيازمند وعظ و اندرز و تنبيه است و اين كتاب موعظه است .\r\nو در مرحله دوم بايد امراض روحى ، اوصاف ناروا و رذايل اخلاق كه بر روحش عارض شده و به صورت حال و صفت و مَلَكه درآمده ، زدوده شود و قرآن شفادهنده است .\r\nو در مرحلهء سوم به مراحل كمال انسانى كه دين متكفّل آن است هدايت شود تا در نتيجه در مرحلهء چهارم مشمول رحمت‌هاى واسعهء حق گردد و قرآن سراپا رحمت است .\r\nقُلْ بِفَضْلِ اللَّهِ وَبِرَحْمَتِهِ فَبِذلِكَ فَلْيَفْرَحُوا هُوَ خَيْرٌ مِمَّا يَجْمَعُونَ\r\nيعنى : اى پيامبر ، به جامعهء بشريت بگو : پس به فضل و به رحمت خدا كه اين كتاب را به شما داده شاد و خرسند باشيد . آرى اگر بخواهند به‌چيزى خوشحال شوند به‌همين كتاب خوشحال شوند ، زيرا اين از همهء آنچه آنها جمع مىكنند بهتر است ، يعنى از اموال و نفوس و جاه و مقام و غيره هرچند همه جا را فرا گرفته باشد .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nقُلْ أَرَأَيْتُم مَا أَنزَلَ اللَّهُ لَكُم مِن رِزْقٍ فَجَعَلْتُمْ مِنْهُ حَرَاماً وَحَلَالًا قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ « 59 » وَمَا ظَنُّ الَّذِينَ يَفْتَرُونَ عَلَى اللَّهِ الْكَذِبَ يَوْمَ الْقِيَامَةِ إِنَّ اللَّهَ لَذُو فَضْلٍ عَلَى النَّاسِ وَلكِنَّ أَكْثَرَهُمْ لَا يَشْكُرُونَ « 60 »\r\nتفسير :\r\nقُلْ أَرَأَيْتُم مَا أَنزَلَ اللَّهُ لَكُم مِن رِزْقٍ فَجَعَلْتُمْ مِنْهُ حَرَاماً وَحَلَالًا قُلْ اللَّهُ أَذِنَ لَكُمْ أَمْ عَلَى اللَّهِ تَفْتَرُونَ\r\nيعنى : اى پيامبر ، بگو : به من خبر دهيد ، آنچه از روزى خدا براى شما فرو فرستاده ، نظير زراعت و ميوه‌جات و حيوانات و غيره ، پس شما آنها را دو قسم كرده ، قسمى را حرام و قسمى را حلال دانستيد ، بگو : آيا خدا به شما چنين چيزى را اجازه داده يا آن كه بر خدا افترا مىبنديد ؟\r\nبايد دانست كه روزى عبارت است از هر چيزى كه انسان را در زندگى يارى دهد و سبب ادامهء حيات او گردد از قبيل خوراك ، پوشاك ، مركب ، مسكن ، همسر و غيره . و در اين آيه بر روزى اطلاق « نزول » شده ، اشاره به اين كه روزىها را در جهان خلقت خزائنى است در نزد پروردگار و تحت ارادهء حتمى او كه براى ادارهء امور بشر از آن خزائن به تدريج نازل مىكند ، و لكن فرو نمىفرستد - يعنى از مرحلهء اقتضا به فعليت نمىآورد - مگر به مقدار محدود و معيّن و طبق اقتضاى مصالح عام و نظام اتمّ خلقت . و حاصل آن كه خزائن عبارت است از مواد اوليّهء روزىها ، و انزال ، در حركت و جريان قراردادن آنهاست تا آن گاه كه به مرحلهء فعليت درآيند . به آيهء وَإِن مِن شَىْءٍ إِلَّا عِنْدَنَا خَزَائِنُهُ وَمَا نُنَزِّلُهُ إِلَّا بِقَدَرٍ مَعْلُومٍ [ حجر ، 21 
  ] مراجعه كنيد .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nو مراد از آنچه آنان به زعم خود حلال و حرام مىكردند ، چيزهايى است كه در آيهء 103 سورهء مائده و 138 سورهء انعام مذكور شده و شرح آن گذشت .\r\nوَمَا ظَنُّ الَّذِينَ يَفْتَرُونَ عَلَى اللَّهِ الْكَذِبَ يَوْمَ الْقِيَامَةِ\r\nو آيا گمان كسانى كه بر خدا دروغ مىبندند - به اين كه حلال او را حرام و حرام او را حلال مىكنند و حريم عالم تشريع را كه بايد همانند جهان تكوين در اختيار او باشد مىشكنند - در روز قيامت چيست ؟ يعنى بدون ترديد ، مستحقّ كيفرند ، و عملى كه به‌اقتضاى عقول و تصريح شرايع قبيح است بدون مجازات نيست .\r\nإِنَّ اللَّهَ لَذُو فَضْلٍ عَلَى النَّاسِ وَلكِنَّ أَكْثَرَهُمْ لَا يَشْكُرُونَ\r\nاين آيه به منزلهء شكايت از بشر و نكوهش از رفتار اوست . يعنى هرچند خداوند بىترديد ، داراى فضل و احسانى بزرگ بر مردم است ، و لكن بيشتر آنها سپاس‌گزار نيستند .\r\nوَمَا تَكُونُ فِي شَأْنٍ وَمَا تَتْلُوا مِنْهُ مِن قُرْآنٍ وَلَا تَعْمَلُونَ مِنْ عَمَلٍ إِلَّا كُنَّا عَلَيْكُمْ شَهُوداً إِذْ تُفِيضُونَ فِيهِ وَمَا يَعْزُبُ عَن رَبِّكَ مِن مِثْقَالِ ذَرَّةٍ فِي الْأَرْضِ وَلَا فِي السَّماءِ وَلَا أَصْغَرَ مِن ذلِكَ وَلَا أَكْبَرَ إِلَّا فِي كِتَابٍ مُبِينٍ « 61 »\r\nلغت و اعراب :\r\nشأن : كار بزرگ و حال و وصف مهم . تتلو منه يعنى از جانب خدا . أفاض فى الأمر : وارد شد در كار . عَزَبَ - از باب ضَرَب و نَصَر - : دور شد و پنهان گرديد . ذرّه : گرد ، مورچه . ولا أصغر « لا » براى نفى جنس ، « أصغر » اسم و « إلّا فى كتاب » خبر آن است .\r\nتفسير :\r\nوَمَا تَكُونُ فِى شَأْنٍ وَمَا تَتْلُواْ مِنْهُ مِن قُرْآنٍ وَلَا تَعْمَلُونَ مِنْ عَمَلٍ إِلَّا كُنَّا عَلَيْكُمْ شُهُوداً إِذْ تُفِيضُونَ فِيهِ\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nسوق اين آيه براى بيان سلطهء تكوينى و احاطهء علمى خداوند بر همهء ذرات عالم هستى و عمل‌هاى همهء بشر از پيامبر و مسلمين و كفّار است و مندرج بودن همهء عمل‌ها پيش از وجود عامل ، در لوح محفوظ .\r\nمعناى آيه : و تو اى پيامبر ، در هيچ كار و حالى نمىباشى ، و هيچ آيه و سوره‌اى از قرآن را از جانب او تلاوت نمىكنى ، و تو و ديگران هيچ عملى از عمل‌هاى باطنى و بدنى انجام نمىدهيد مگر آن كه در همان حالى كه وارد آن مىشويد ما بر شما شاهد و گواهيم . يعنى حاضر و ناظريم ، در دنيا تحمل شهادت مىكنيم و در آخرت اداى شهادت خواهيم كرد .\r\n\r\n[ احاطهء علمى خداوند بر همه چيز 
  ]\r\nوَمَا يَعْزُبُ عَن رَبِّكَ مِن مِثْقَالِ ذَرَّةٍ فِى الْأَرْضِ وَلَا فِى السَّماءِ وَلَا أَصْغَرَ مِن ذلِكَ وَلَا أَكْبَرَ إِلَّا فِى كِتَابٍ مُبِينٍ\r\nيعنى : و هرگز از پروردگارت چيزى به اندازهء سنگينى ذره‌اى نه در زمين و نه در آسمان پنهان نيست . و نيز هيچ موجودى كوچك‌تر از آن ذره يا بزرگ‌تر نيست مگر آن كه در كتابى روشن ثابت است ، يعنى در لوح محفوظ كه كتابى است نورانى و آشكار در مَرأى و منظر خواص فرشتگان ، و كتاب تدوينى عامّ الهى كه همهء حوادث عالم وجود در آن ثبت است .\r\nو ممكن است مراد ، كتاب تكوين خدا يعنى خود اين جهان خلقت باشد كه همه چيز در آن موجود است و حاصل آن كه هم‌وزن ذره‌اى در عالم هستى نيست مگر آن كه در علم ازلى الهى ، و در كتاب تدوينى و تكوينى او ثابت و مستقر است .\r\nأَلَا إِنَّ أَوْلِيَاءَ اللَّهِ لَا خَوْفٌ عَلَيْهِمْ وَلَا هُمْ يَحْزَنُونَ « 62 » الَّذِينَ آمَنُوا وَكَانُوا يَتَّقُونَ « 63 » لَهُمُ الْبُشْرَى فِي الْحَيَاةِ الدُّنْيَا وَفِي الآخِرَةِ لَا تَبْدِيلَ لِكَلِمَاتِ اللَّهِ ذلِكَ هُوَ الْفَوْزُ الْعَظِيمُ « 64 » وَلَا يَحْزُنْكَ قَوْلُهُمْ إِنَّ الْعِزَّةَ لِلَّهِ جَمِيعاً هُوَ السَّمِيعُ الْعَلِيمُ « 65 »\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nلغت و اعراب :\r\nخوف به‌معناى ترس ، حالتى است در انسان كه به امور آينده تعلّق مىگيرد . و حزن به‌معناى اندوه ، حالتى است كه به گذشته و آينده متعلّق مىشود . بُشرى : مژده و خبر مسرّت‌انگيز .\r\nتفسير :\r\n\r\n[ دوستان خدا 
  ]\r\nأَلَا إِنَّ أَوْلِيَاءَ اللَّهِ لَا خَوْفٌ عَلَيْهِمْ وَلَا هُمْ يَحْزَنُونَ\r\nآيات زير ، سوق شده براى بيان هدف اصلى سوره يعنى دعوت به كتاب حق و توحيد ربوبى .\r\nمعناى آيه : آگاه باشيد كه بىترديد ، دوستان خداوند نه بيمى بر آنان مىرود و نه اندوهناك مىشوند . مراد از « اولياء اللَّه » كسانى هستند كه اصول عقايدشان محكم و فروع اعمالشان صحيح باشد . و مراد از عدم خوف و حزن نسبت به پس از مرگ است ، زيرا از آغاز ورود به عالم برزخ ، فرشتگان رحمت ، آنان را نسبت به آينده بشارت به‌امن و احسان ، و نسبت به عمل‌هاى گذشتهء دنيا بشارت به قبول شدن كارهاى نيك و غفران كارهاى بد مىدهند .\r\nالَّذِينَ آمَنُوا وَكَانُوا يَتَّقُونَ\r\n« الذين » صفت « أولياء اللَّه » و شارح معناى آن است .\r\nيعنى : دوستان خدا كسانى هستند كه ايمان آورده‌اند و از پيش تقوا مىورزيدند . ذكر كلمهء « كانوا » اشاره به اين است كه مراد از ايمان در اين‌جا درجهء بالا و كامل آن است ، كه پس از گذشت مراحلى از اصل ايمان و پذيرش دعوت حقّ ، تحقق مىيابد . يعنى اولياى خدا متّصف به كمال ايمان‌اند و آنها از پيش و به مجرد شنيدن دعوت الهى آن را پذيرفته و همواره تقوا داشته‌اند تا بدانجا رسيده‌اند كه :\r\nلَهُمُ الْبُشْرَى فِى الْحَيَاةِ الدُّنْيَا وَ فِى الآخِرَةِ لَا تَبْدِيلَ لِكَلِمَاتِ اللَّهِ ذلِكَ هُوَ الْفَوْزُ الْعَظِيمُ\r\nيعنى : آنها را در حال زندگى دنيا و در عالم آخرت ، مژده و خبر مسرّت‌بخش است .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nمراد از مژده‌هاى دنيا وعده‌هاى وافر و اكيد خداوند در كتاب‌هاى آسمانى و از زبان پيامبران است ، خواه راجع به امور دنيا باشد ، مانند پيروزى در جنگ ، شكست شرك و كفر ، گسترش دين ، غلبهء اسلام بر مذاهب و شرايع و خلافت جهانى صالحان ، و خواه راجع به امور آخرت از رحمت‌هاى واسعهء حق و بهشت برين ، و هرگز سخنان خدا را تبديلى نيست . يعنى هيچ يك از وعده‌هاى دنيوى و اخروى او تبديل نمىشود و قابل تخلّف نيست . اين است فوز عظيم و كاميابى بزرگ .\r\nوَلَا يَحْزُنْكَ قَوْلُهُمْ إِنَّ الْعِزَّةَ لِلَّهِ جَمِيعاً هُوَ السَّمِيعُ الْعَلِيمُ\r\nيعنى : و اى پيامبر ، گفتار مشركان تو را غمگين نكند . ( مراد تجليل آنهاست از بت‌ها و عزيز و مقتدرخواندن آنها و باليدن به عبادت آنها ، و انكار نبوت ، و تهديد به جنگ ، و استهزا به كتاب آسمانى ، و اطلاق نام‌هاى ناروا بر پيامبر و كتابش . ) حقيقت اين است كه عزت و اقتدار ، همه از آنِ خداست ، اوست كه شنوا و داناست . يعنى آنها با آن گفتارها نمىتوانند براى هدف‌هاى پليد و معبودهاى باطل خود حقّانيت و عزت كسب كنند و خدا نسبت به همهء سخنانشان شنوا و به تصميماتشان داناست .\r\nأَلَا إِنَّ لِلَّهِ مَن فِي السَّماوَاتِ وَمَن فِي الْأَرْضِ وَمَا يَتَّبِعُ الَّذِينَ يَدْعُونَ مِن دُونِ اللَّهِ شُرَكَاءَ إِن يَتَّبِعُونَ إِلَّا الظَّنَّ وَإِنْ هُمْ إِلَّا يَخْرُصُونَ « 66 » هُوَ الَّذِي جَعَلَ لَكُمُ اللَّيْلَ لِتَسْكُنُوا فِيهِ وَالنَّهَارَ مُبْصِراً إِنَّ فِي ذلِكَ لَآيَاتٍ لِقَوْمٍ يَسْمَعُونَ « 67 »\r\nلغت و اعراب :\r\nمَن فى السموات ؛ كلمهء « من » در هر دو مورد محتمل است كه به معناى « ما » باشد . و ما يتّبع « ما » نافيه است . شركاء مفعول « يتّبع » به‌تقدير « شركاء على الحقيقة يا أحقّاء بالشركة » .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nخَرَصَ - از باب نَصَر و ضَرَب - : دروغ گفت ، حدس و تخمين زد . أبصر الطريق : روشن شد راه . ذلك اشاره به جعل است .\r\nتفسير :\r\nأَلَا إِنَّ لِلَّهِ مَن فِى السَّماوَاتِ وَمَن فِى الْأَرْضِ وَمَا يَتَّبِعُ الَّذِينَ يَدْعُونَ مِن دُونِ اللَّهِ شُرَكَاءَ إِن يَتَّبِعُونَ إِلَّا الظَّنَّ وَإِنْ هُمْ إِلَّا يَخْرُصُونَ\r\nيعنى : آگاه باشيد ، حقيقت اين است كه هركس و هر چيز كه در آسمان‌هاست و هركس و هر چيز كه در زمين است همه از آنِ خداوند است ، يعنى ملك حقيقى خداست و او خالق و حافظ و مدير و مدبّر امور آنهاست . و كسانى كه غير خدا را مىخوانند ، يعنى بت‌ها و ستارگان و نحو آنها را به عنوان شريك خدا مىخوانند ، آنها به حقيقت پيرو شريك خدا نيستند ، زيرا آنها جماداتى بىاثر و بدون علم و اراده و فاقد شئون ربوبيت‌اند و چگونه مىتوانند در الوهيت و ربوبيت و تصرف در جهان هستى شريك خدا شوند ؟ بلكه آنها پيروى نمىكنند مگر از ظنّ و گمان و عقايد خرافى موهوم گذشتگان و آنها جز دروغ نمىگويند و جز به حدس و تخمين سخن نمىگويند .\r\nهُوَ الَّذِى جَعَلَ لَكُمُ اللَّيْلَ لِتَسْكُنُوا فِيهِ وَالنَّهَارَ مُبْصِراً\r\nاين آيه ، تتميم بيان مالكيت خدا و برخى از شئون ربوبيت اوست كه در آيهء سابق اشاره شد . يعنى : اوست كسى كه شب را به نفع شما آفريد كه در آن سكونت و آرامش گزينيد ، و روز را روشن و آشكار ساخت ، يعنى براى آن كه در آن به‌سوى تأمين اهداف زندگى و تنظيم و تكميل شئون حيات به راحتى سعى و تلاش نماييد .\r\nإِنَّ فِى ذلِكَ لَآيَاتٍ لِقَوْمٍ يَسْمَعُونَ\r\nيعنى : بىترديد در اين جعل و آفرينش نشانه‌هايى است براى گروهى كه مىشنوند .\r\nمراد اين كه دقت در چگونگى تولد شب و روز و آثار وجودى هريك و دخالت اختلاف و آمد و شد آنها در حيات و بقاى ساكنان شب و روز كه كاشف از حِكَم و مصالح بىپايان است ، به نشانه‌هاى بسيارى از توحيد حق و ربوبيت او رهنمايى دارد براى آنها كه گوش دلشان مىشنود .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nقَالُوا اتَّخَذَ اللَّهُ وَلَداً سُبْحَانَهُ هُوَ الْغَنِيُّ لَهُ مَا فِي السَّماوَاتِ وَمَا فِي الْأَرْضِ إِنْ عَندَكُم مِن سُلْطَانٍ بِهذَا أَتَقُولُونَ عَلَى اللَّهِ مَا لَا تَعْلَمُونَ « 68 » قُلْ إِنَّ الَّذِينَ يَفْتَرُونَ عَلَى اللَّهِ الْكَذِبَ لَا يُفْلِحُونَ « 69 » مَتَاعٌ فِي الدُّنْيَا ثُمَّ إِلَيْنَا مَرْجِعُهُمْ ثُمَّ نُذِيقُهُمُ الْعَذَابَ الشَّدِيدَ بِمَا كَانُوا يَكْفُرُونَ « 70 »\r\nلغت و اعراب :\r\nسبحان مصدر است به معناى تسبيح ، و مفعول مطلق فعل محذوف است به تناسب محل مانند سبَّحته ، و به معناى « منزه » است و نيز در مورد انشاى تعجب ، استعمال مىشود .\r\nسلطان : تسلّط و قدرت ، حجّت و برهان . قال عليه : افترا بست بر او . متاعٌ به‌تقدير « هو متاع » .\r\nتفسير :\r\nقَالُوا اتَّخَذَ اللَّهُ وَلَداً\r\nيعنى : مشركان گفتند كه : خدا براى خود فرزندى گرفته است .\r\nبايد دانست كه معناى گرفتن فرزند در انسان و حيوان اين است كه چيزى از اجزاى ذات او از او جدا شود و از راه حمل و زايش يا تخمگذارى به‌تدريج تربيت شود و شبيه او در خارج پديد آيد . و هدف طبيعى اين عمل اين است كه ولد در جلب منافع و دفع مضار ، ياور والد گردد و ذخيره‌اى براى روز مباداى او باشد .\r\nسُبْحَانَهُ هُوَ الْغَنِىُّ لَهُ مَا فِى السَّماوَاتِ وَمَا فِى الْأَرْضِ\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nيعنى : ذات خداوند ، منزه است از اتخاذ ولد كه جزئى از او جدا شود و تربيت شود تا نظير او گردد ، لَمْ يَلِدْ وَلَمْ يُولَدْ [ اخلاص ، 3 
  ] . او بىنياز است و نياز به منافعى ندارد كه جلب كند و مضارّ و آسيبى به او نمىرسد كه دفع نمايد . و چگونه چنين باشد و حال آن كه هر چه در آسمان‌ها و هرچه در زمين است ملك حقيقى اوست .\r\nإِنْ عِندَكُم مِن سُلْطَانٍ بِهذَا أَتَقُولُونَ عَلَى اللَّهِ مَا لَا تَعْلَمُونَ\r\nيعنى : هرگز در نزد شما دليل و برهانى بر اين امر نيست . آيا بر خدا چيزى را كه هيچ علمى بدان نداريد افترا مىبنديد ؟\r\nقُلْ إِنَّ الَّذِينَ يَفْتَرُونَ عَلَى اللَّهِ الْكَذِبَ لَا يُفْلِحُونَ\r\nيعنى : بگو : بىترديد ، كسانى كه بر خدا دروغ مىبندند هرگز رستگار نمىشوند ، يعنى خواه در اصول دين يا فروع آن و خواه در يك حكم يا در اختراع مذهب و شريعتى .\r\nمَتَاعٌ فِى الدُّنْيَا ثُمَّ إِلَيْنَا مَرْجِعُهُمْ ثُمَّ نُذِيقُهُمُ الْعَذَابَ الشَّدِيدَ بِمَا كَانُوا يَكْفُرُونَ\r\nيعنى : افتراى به خدا برخوردارى اندكى در دنياست . طبعاً افتراها براى دريافت منافعى از دنيا و برخوردارى از آن است ، مانند آنچه علماى تورات و انجيل به نام آن دو كتاب براى حفظ جاه و حيازت مال جعل مىكردند و هم‌چنين افتراهاى ساير اديان و مذاهب باطل . سپس برگشت همهء آنان به‌سوى ماست ، يعنى در قيامت وقت حضور در محكمهء عدل الهى . و پس از آن ، يعنى پس از محاسبه و قضاوت عادلانه ، آنها را به‌سزاى آن كه در دنيا كفر مىورزيدند عذاب سخت مىچشانيم .\r\nوَاتْلُ عَلَيْهِمْ نَبَأَ نُوحٍ إِذْ قَالَ لِقَوْمِهِ يَاقَومِ إِن كَانَ كَبُرَ عَلَيْكُم مَقَامِي وَتَذْكِيرِي بِآياتِ اللَّهِ فَعَلَى اللَّهِ تَوَكَّلْتُ فَأَجْمِعُوا أَمْرَكُمْ وَشُرَكَاءَكُمْ ثُمَّ لَا يَكُنْ أَمْرُكُمْ عَلَيْكُمْ غُمَّةً ثُمَّ اقْضُوا إِلَيَّ وَلَا تُنظِرُونِ « 71 » فَإِن تَوَلَّيْتُمْ فَمَا سَأَ لْتُكُم مِنْ أَجْرٍ إِنْ أَجْرِيَ إِلَّا عَلَى اللَّهِ وَأُمِرْتُ أَنْ أَكُونَ مِنَ الْمُسْلِمِينَ « 72 »\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nلغت و اعراب :\r\nمقام مصدر ميمى به معناى قيام ، و نيز اسم زمان و مكان است . أجمع الأمر و على الأمر : عزم كرد بر آن و تصميم گرفت . و أجمع : تصميم به كار مهمى گرفت كه نياز به تفكر دارد .\r\nغُمّة : حزن و اندوه ، حيرت و جهالت ، چيزى كه چيز ديگر را بپوشاند . قضى إلى الشىء : به آن چيز پرداخت و كار آن را تمام كرد . فما سألتكم اين جمله بدل جواب است و تقدير :\r\n« فلاضرر لى فإنّى ما سألتكم » است .\r\n\r\n[ داستان نوح ( ع ) 
  ]\r\nتفسير :\r\nوَاتْلُ عَلَيْهِمْ نَبَأَ نُوحٍ إِذْ قَالَ لِقَوْمِهِ يَاقَومِ إِن كَانَ كَبُرَ عَلَيْكُم مَقَامِى وَتَذْكِيرِى بِآياتِ اللَّهِ\r\nيعنى : اى پيامبر ، بر مردم و مشركان سرگذشت نوح را تلاوت كن و بازگو نما . هنگامى كه به قوم خود گفت : اى قوم من ، اگر اقامت من در ميان شما و يا قيام من به هر تبليغ و يا مقام رسالت و منصب نبوتِ من ، و تذكر دادنم به آيات خدا ، يعنى آيات كتاب آسمانى و نشانه‌هاى توحيد ربوبى ، بر شما بزرگ و سنگين است ، يعنى و از اين جهت است كه همواره با من در مخالفت و جنگ و ستيز هستيد ؛\r\nفَعَلَى اللَّهِ تَوَكَّلْتُ فَأَجْمِعُوا أَمْرَكُمْ وَشُرَكَاءَكُمْ ثُمَّ لَا يَكُنْ أَمْرُكُمْ عَلَيْكُمْ غُمَّةً ثُمَّ اقْضُوا إِلَىَّ وَلَاتُنظِرُونِ\r\nيعنى : پس من بر خدا توكل كردم ، در نتيجه عزمم راسخ ، و اراده‌ام محكم و استوار ، و تصميمم بر ادامهء دعوت جدّى است . پس شما نيز دربارهء كار خود نسبت به من ، همراه شريكان و همفكران خود تصميم بگيريد ، سپس كارتان بر شما مبهم و پوشيده نماند ، يعنى جوانب كار و عواقب آن و مفاسد تابعه را خوب بسنجيد تا ابهامى نماند و بعداً مايهء غم و اندوه شما نگردد ، آن گاه كار مرا يكسره كنيد و هيچ مهلتى به من ندهيد .\r\nفَإِن تَوَلَّيْتُمْ فَمَا سَأَ لْتُكُم مِنْ أَجْرٍ إِنْ أَجْرِىَ إِلَّا عَلَى اللَّهِ وَأُمِرْتُ أَنْ أَكُونَ مِنَ الْمُسْلِمِينَ\r\nيعنى : پس اگر روى برتافتيد و از پذيرش دعوتم اعراض كرديد هيچ آسيب و ضررى به‌من نمىرسد ، زيرا هيچ گاه مزدى از شما در برابر تبليغ خود نخواسته‌ام كه قطعش ضرر\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nزند ؛ پاداش من جز بر عهدهء خدا نيست ، و من مأمورم كه خود از مسلمين باشم ، يعنى من بر حسب وظيفهء هر نبىّ و رسولى ، به دين و كتاب خود ايمان دارم هرچند احدى آن را نپذيرد ، و يا آن كه من تسليم امر او هستم .\r\nفَكَذَّبُوهُ فَنَجَّيْنَاهُ وَمَن مَعَهُ فِي الْفُلْكِ وَجَعَلْنَاهُمْ خَلائِفَ وَأَغْرَقْنَا الَّذِينَ كَذَّبُوا بِآيَاتِنَا فَانظُرْ كَيْفَ كَانَ عَاقِبَةُ الْمُنذَرِينَ « 73 » ثُمَّ بَعَثْنَا مِن بَعْدِهِ رُسُلًا إِلَى قَوْمِهِمْ فَجَاءُوهُم بِالْبَيِّنَاتِ فَمَا كَانُوا لِيُؤْمِنُوا بِمَا كَذَّبُوا بِهِ مِن قَبلُ كَذلِكَ نَطْبَعُ عَلَى قُلُوبِ الْمُعْتَدِينَ « 74 »\r\nتفسير :\r\nفَكَذَّبُوهُ فَنَجَّيْنَاهُ وَمَن مَعَهُ فِى الْفُلْكِ وَجَعَلْنَاهُمْ خَلائِفَ\r\nيعنى : نتيجهء سخن منطقى و مستدلّ و قاطع نوح پيامبر اين شد كه او را تكذيب نمودند ، يعنى بر تكذيب سابق پافشارى كردند تا نوبت به داورى عملى رسيد . پس به‌عنوان مقدمهء نزول عذاب ، نوح و كسانى را كه در كشتى همراه او بودند از عائله و گروندگان ، نجات بخشيديم و آنها را جانشينان قرار داديم ، يعنى جانشينان مؤمنان گذشتهء بشر در پذيرش شريعت وقت و پياده كردن آن ، يا جانشينان غرق‌شدگان در حيازت روى زمين و تسلّط و آباد نمودن آن .\r\nوَأَغْرَقْنَا الَّذِينَ كَذَّبُوا بِآيَاتِنَا فَانظُرْ كَيْفَ كَانَ عَاقِبَةُ الْمُنذَرِينَ\r\nيعنى : و كسانى كه آيات كتاب ما و نشانه‌هاى توحيد ما را تكذيب كردند همه را غرق كرديم ، پس بنگر كه عاقبت كار و سرانجام طغيان كسانى كه بيم داده مىشدند ولى عبرت نمىگرفتند و به آن هشدارها توجه نمىكردند ، چگونه شد .\r\nثُمَّ بَعَثْنَا مِن بَعْدِهِ رُسُلًا إِلَى قَوْمِهِمْ فَجَاءُوهُم بِالْبَيِّنَاتِ فَمَا كَانُوا لِيُؤْمِنُوا بِمَا كَذَّبُوا بِهِ مِن قَبلُ\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nيعنى : پس از انقراض نسل كفّار قوم نوح و سكونت گزيدن نوح و مؤمنان نجات‌يافته در روى زمين ، فرستادگانى را پس از نوح در طول تاريخ به‌سوى اقوامشان برانگيختيم ، و آنها براى ملت‌هاى خود دلايلى روشن ، يعنى حجت و برهانى محكم و كتابى متقن و معجزاتى آشكار آوردند ، لكن آنان هرگز حاضر نشدند به آنچه از پيش انكار كرده بودند ايمان آورند ، و گويى نسل كفّار در برابر پيامبران ، مانند همديگر و مقلّدان متسلسل بودند .\r\nو ممكن است معنا اين باشد كه هيچ كافرى حاضر نبود آنچه را پيش از دعوت انبيا منكر بود پس از دعوت و اقامهء حجت و بيّنات و معجزات بپذيرد . و اين ، كنايه از جهل و عناد و تقليد كوركورانهء آنها از گذشتگان است .\r\nكَذلِكَ نَطْبَعُ عَلَى قُلُوبِ الْمُعْتَدِينَ\r\nيعنى : اين چنين ما بر دل‌هاى تجاوزكاران طبع مىكنيم . ما همانند نقش نگين مُهر مىزنيم و حالت ثابتى در دل‌هايشان ايجاد مىكنيم كه مانع از تأثير پند و اندرز و مظاهر ديدنى و شنيدنى توحيد در آنها مىشود . و اين معنا را ختم و طبع گويند و از آن تعبير مىشود به مهر قساوت و شقاوت . و ذكر كلمهء « معتدين » اشعار بر علّيّت است ، يعنى اين طبع به‌خاطر تجاوز آنها از حدود تكاليف اصولى و فروعى است .\r\nثُمَّ بَعَثْنَا مِن بَعْدِهِم مُوسَى وَهَارُونَ إِلَى فِرْعَوْنَ وَمَلَئِهِ بِآيَاتِنَا فَاسْتَكْبَرُوا وَكَانُوا قَوْماً مُجْرِمِينَ « 75 » فَلَمَّا جَاءَهُمُ الْحَقُّ مِنْ عِندِنَا قَالُوا إِنَّ هذَا لَسِحْرٌ مُبِينٌ « 76 » قَالَ مُوسَى أَتَقُولُونَ لِلْحَقِّ لَمَّا جَاءَكُمْ أَسِحْرٌ هذَا وَلَا يُفْلِحُ السَّاحِرُونَ « 77 » قَالُوا أَجِئْتَنَا لِتَلْفِتَنَا عَمَّا وَجَدْنَا عَلَيْهِ آباءَنَا وَتَكُونَ لَكُمَا الْكِبْرِيَاءُ فِي الْأَرْضِ وَمَا نَحْنُ لَكُمَا بِمُؤْمِنِينَ « 78 »\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nلغت و اعراب :\r\nملأ : سران و اشراف قوم كه ديدنشان چشم‌ها را پر از ابّهت و دل‌ها را پر از هيبت مىكند .\r\nأتقولون للحق به‌تقدير « أتقولون للحقّ إنّه سحر » است .\r\n\r\n[ داستان موسى ( ع ) و فرعون 
  ]\r\nتفسير :\r\nثُمَّ بَعَثْنَا مِن بَعْدِهِم مُوسَى وَهَارُونَ إِلَى فِرْعَوْنَ وَمَلَائِهِ بِآيَاتِنَا\r\nيعنى : آن‌گاه ما پس از آنان ، يعنى پس ازپيامبرانى كه بعد از نوح آمدند و رفتند ، موسى و هارون را به‌سوى فرعون و اشراف قوم او برانگيختيم همراه آيات ومعجزات بسيار خود كه در برخى از مواضع اين كتاب كريم مانند آيهء 101 اسراى نُه‌گانه بودن آنها و در برخى ديگر مصاديقى از آنها ذكر شده است . و علت ذكر اين كه آنها به‌سوى ملأ ارسال شده‌اند اين است كه ملأ فرعون پيوسته متصدى امور كشور بودند و قبول و ردّ آنها قبول و ردّ اكثريت جامعهء وقت بود .\r\nفَاسْتَكْبَرُوا وَكَانُوا قَوْماً مُجْرِمِينَ\r\nيعنى : پس از آمدن آن دو پيامبر و عرضه داشتن دعوت و معجزات خود ، فرعونيان تكبر ورزيدند ، و آنان گروهى گنه‌پيشه بودند .\r\nفَلَمَّا جَاءَهُمُ الْحَقُّ مِنْ عِندِنَا قَالُوا إِنَّ هذَا لَسِحْرٌ مُبِينٌ\r\nيعنى : پس چون حق از جانب ما به‌سوى آنها آمد ، يعنى دعوت حق و معجزات حقّى كه موسى و هارون آورده بودند ، گفتند : به يقين ، اين جادويى آشكار است .\r\nقَالَ مُوسَى أَتَقُولُونَ لِلْحَقِّ لَمَّا جَاءَكُمْ أَسِحْرٌ هذَا\r\nيعنى : موسى گفت : آيا به امر حق و حقيقت ثابت ، وقتى كه به شما عرضه شد مىگوييد جادوست ؟ ! آيا واقعاً اين‌ها جادوست ؟ ظاهر كلام اين است كه فرعون و مَلَأش اهل درك و فهم بودند و قدرت تشخيص حقايق از اوهام و جادو را داشتند ، و از اين رو آنها را با دو استفهام انكارى متوجه وجدان خودشان مىكند .\r\nوَلَا يُفْلِحُ السَّاحِرُونَ\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nيعنى : در حالى كه هرگز جادوگران رستگار نمىشوند و خود ديديد كه در يوم الزينة مغلوب شديد ، زيرا اوهام و تخيّلات جز منافع محدودى براى اهل هوى اثرى ندارد .\r\nقَالُوا أَجِئْتَنَا لِتَلْفِتَنَا عَمَّا وَجَدْنَا عَلَيْهِ آباءَنَا\r\nيعنى : آنها ( يعنى فرعون و سران قومش كه همواره با موسى طرف گفتگو و ستيزه بودند ) گفتند : اى موسى ، آيا تو آمده‌اى ما را از آنچه پدرانمان را بر آن يافته‌ايم ، يعنى از اعتقاد به ربوبيت فرعون و بت‌هاى زير سلطه و ربوبيت او و عادت و سنّت‌هاى ديرينهء آنها ، منحرف و منصرف سازى ؟ !\r\nوَتَكُونَ لَكُمَا الْكِبْرِيَاءُ فِى الْأَرْضِ وَمَا نَحْنُ لَكُمَا بِمُؤْمِنِينَ\r\nيعنى : و در اين سرزمين كه ملك كشور مصر است ، بزرگى و حكومت از آنِ شما دو نفر باشد ؟ مرادشان اين است كه آمده‌ايد حكومت با سابقهء فراعنه را ساقط كنيد و در اين سرزمين پهناور ، دولت اسرائيلى تشكيل دهيد و سلطنت كنيد ؟ ما هرگز اجازهء چنين چيزى را نمىدهيم ، و ما هرگز به شما ايمان‌آورنده نيستيم .\r\nوَقَالَ فِرْعَوْنُ ائْتُونِي بِكُلِّ سَاحِرٍ عَلِيمٍ « 79 » فَلَمَّا جَاءَ السَّحَرَةُ قَالَ لَهُم مُّوسَى أَ لْقُوا مَا أَنتُم مُلْقُونَ « 80 » فَلَمَّا أَ لْقَوْا قَالَ مُوسَى مَا جِئْتُم بِهِ السِّحْرُ إِنَّ اللَّهَ سَيُبْطِلُهُ إِنَّ اللَّهَ لَا يُصْلِحُ عَمَلَ الْمُفْسِدِينَ « 81 » وَيُحِقُّ اللَّهُ الْحَقَّ بِكَلِمَاتِهِ وَلَوْ كَرِهَ الْمُجْرِمُونَ « 82 »\r\nتفسير :\r\nوَقَالَ فِرْعَوْنُ ائْتُونِى بِكُلِّ سَاحِرٍ عَلِيمٍ\r\nيعنى : فرعون حقيقت دعوت و شريعت و معجزات موسى را ناديده گرفت و همه را حمل بر جادو و سحر كرد و در صدد مبارزه و ابطال برآمد ، و چنين گفت : هر جادوگر دانا و\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nماهر و متخصص در فن سحر در كشور مصر را نزد من آوريد .\r\nفَلَمَّا جَاءَ السَّحَرَةُ\r\nيعنى : پس چون جادوگران آمدند ؛ يعنى چون ماهرهاى فن جادو در نزد فرعون اجتماع كردند ، آنها را از وضع موسى و هارون اين گونه خبر داد كه دو نفر جادوگر مىخواهند در مملكت من فساد برانگيزند و امنيت دينى و اجتماعى مردم را مختل سازند ؛ و از آنها خواست با او مقابلهء به مثل كنند تا سحرشان باطل و قصدشان ريشه‌كن شود . و در مقدمهء اين معارضه ، آنها را در محيطى وسيع و مجتمعى انبوه در عاصمهء كشور در مقابل موسى و هارون قرار داد و بدين ترتيب از رئيس كشور و شاه عصر و اعيان ملت و سران مملكت گرفته تا سربازان صفر در سويى ، و دو نفر مدّعى نبوت با لباس‌هاى ساده و كهنه در سوى ديگر قرار گرفتند .\r\nقَالَ لَهُم مُوسَى أَ لْقُوا مَا أَنتُم مُلْقُونَ\r\nيعنى : پس از آن كه جادوگران وارد محل اجتماع شده و در مقرّ معهود خود و موسى و هارون هم در مقابل آنها قرار گرفتند ، موسى سبقت به سخن جست و در خطابى به‌آنها گفت : آنچه از ابزارهاى سحر به صحنه آورده‌ايد و تصميم افكندن آن داريد ، بيفكنيد . اين سبقت در سخن از اين دونفر در مقابل درياى دشمن ، و دعوت ساحران به آوردن و افكندن وسايل مبارزه ، علامت قدرت روحى موساى كليم و اطمينان او به‌خدا و وعده‌هاى او و پيروزى در ميدان مبارزه است ، و هميشه انبياى الهى عليهم السلام چنين بوده‌اند .\r\nفَلَمَّا أَ لْقَوْا قَالَ مُوسَى مَا جِئْتُم بِهِ السِّحْرُ إِنَّ اللَّهَ سَيُبْطِلُهُ إِنَّ اللَّهَ لَا يُصْلِحُ عَمَلَ الْمُفْسِدِينَ\r\nپس چون افكندند ، يعنى هنگامى كه وسايل و ابزارهاى جادوى خود را از قبيل ريسمان‌هاى رنگارنگ ضخيم و باريك ، و عصاها و شاخه‌هاى قوى و نازك درخت را افكندند ، به ناگاه هريك تبديل به مارهاى مختلف در حركت و الوان ، و اژدرهاى عظيم‌الجثّه و حيوانات ديگر عجيب‌الخلقه كه در چشم ناظران محيّرالعقول و هولناك مىنمود ، گرديد . موسى در آن حال كه با كمال متانت حال آنها را مىنگريست ، به‌جادوگران گفت : اين كه شما آورده‌ايد و چنين منظره‌اى ايجاد كرده‌ايد و همه در ترس و رعب فرو رفته‌اند ، سحر است ، يعنى جادوى بىحقيقتى بيش نيست ، و اينك به‌زودى\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nخداوند آن را باطل و تباه خواهد نمود ، زيرا خداوند عمل فسادانگيزان را اصلاح نمىكند .\r\nو ابطال سحر آنها به اين بود كه موسى عصايش را افكند كه ناگاه اژدرهايى بزرگ شد و مارهاى آنان را بلعيد .\r\nوَيُحِقُّ اللَّهُ الْحَقَّ بِكَلِمَاتِهِ وَلَوْ كَرِهَ الْمُجْرِمُونَ\r\nكلام عطف است به « سيبطله » و تتمهء سخن موسى است .\r\nيعنى : و خداوند حق را به‌كلمات خود ثابت مىكند ، هرچند گنهكاران كراهت داشته باشند . مراد از حق ، اصول و معارف و شرايع الهى است كه پيوسته در طول تاريخ در تعارض و تضاد با سنّت‌ها و مذاهب باطل بوده است . و مراد از « كلمات » حكم مندرج در لوح محفوظ و سنّت جاريهء اوست از روز اول كه چون ميان حق و باطل نبردى درگيرد بالأخره حق را غالب و پيروز و پابرجا مىكند .\r\nفَمَا آمَنَ لِمُوسَى إِلَّا ذُرِّيَّةٌ مِن قَوْمِهِ عَلَى خَوْفٍ مِن فِرْعَوْنَ وَمَلَئِهِمْ أَن يَفْتِنَهُمْ وَإِنَّ فِرْعَوْنَ لَعَالٍ فِي الْأَرْضِ وَإِنَّهُ لَمِنَ الْمُسْرِفِينَ « 83 » وَقَالَ مُوسَى يَاقَوْمِ إِن كُنتُمْ آمَنتُم بِاللَّهِ فَعَلَيْهِ تَوَكَّلُوا إِن كُنتُم مُسْلِمِينَ « 84 » فَقَالُوا عَلَى اللَّهِ تَوَكَّلْنَا رَبَّنَا لَا تَجْعَلْنَا فِتْنَةً لِلْقَوْمِ الظَّالِمِينَ « 85 » وَنَجِّنَا بِرَحْمَتِكَ مِنَ الْقَوْمِ الْكَافِرِينَ « 86 »\r\nلغت و اعراب :\r\nمَلإهم مرجع ضمير جمع « قوم » است . أن‌يفتنهم بدل است از فرعون يعنى « من فتنة فرعون » و مرجع ضمير فاعل « فرعون » است . عالَ : شىء مرتفع و بلند و در اين‌جا به‌معناى غالب و قاهر و مسلّط . فتنه : عذاب ، آزمايش ، و فتنةً به‌تقدير « موضعَ فتنةٍ » .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nتفسير :\r\nفَمَا آمَنَ لِمُوسَى إِلَّا ذُرِّيَّةٌ مِن قَوْمِهِ عَلَى خَوْفٍ مِن فِرْعَوْنَ وَمَلَائِهِمْ أَن يَفْتِنَهُمْ\r\nيعنى : پس از مبارزهء ساحران با موسى و شكست آنها ، باز هم كسى به موسى ايمان نياورد جز فرزندانى از قوم او ، يعنى جوان‌هاى بنىاسرائيل نه بزرگسالان و نه كودكان ؛ آن هم با ترسى از فرعون و از سران و اشراف خودشان كه مبادا فرعون آنها را مورد عذاب و شكنجه قرار دهد .\r\nو علت ترس آنها از سران قوم خود اين بود كه سران آنها زير سلطهء طاغوت زندگى مىكردند و صاحب مال و ثروت و جاه شده بودند و هرچند قلباً طرفدار موسى بودند ، لكن روى علاقه به جاه و مال و بيم آن كه فرعون همه را از آنها بگيرد عملًا طرفدار فرعون بودند و جوانان مؤمن از آنها نيز مىترسيدند كه مبادا كار به اطلاع فرعون برسد .\r\nوَإِنَّ فِرْعَوْنَ لَعَالٍ فِى الْأَرْضِ وَإِنَّهُ لَمِنَ الْمُسْرِفِينَ\r\nيعنى : به يقين فرعون در روى زمين غالب و قاهر بود . ظاهر جمله اين است كه فرعون بر همهء سكنهء آن روز زمين سلطنت داشته ، و اين نكته از برخى روايات هم استفاده مىشود . و حقّاً كه او از اسراف‌كاران بود ، يعنى از تجاوزگران از حدود انسانى و حقوقى عقلايى و شرعى الهى بود .\r\nوَقَالَ مُوسَى يَاقَوْمِ إِن كُنتُمْ آمَنتُم بِاللَّهِ فَعَلَيْهِ تَوَكَّلُوا إِن كُنتُم مُسْلِمِينَ\r\nيعنى : و موسى به قوم خود - و ذرّيّهء قوم كه ايمان آورده بودند - گفت : اى قوم من ، اگر شما به‌خداوند گرويده‌ايد پس بر او توكل نماييد اگر به‌يقين تسليم او هستيد . مراد اين است كه توكل ، نيازمند دو شرط است : ايمان كه مرحلهء اول است ، و تسليم كه مرحلهء دوم است . و جدا كردن دو شرط در كلام براى بيان اين است كه شرط اول را داريد ، پس در تحصيل شرط دوم بكوشيد .\r\nفَقَالُوا عَلَى اللَّهِ تَوَكَّلْنَا رَبَّنَا لَا تَجْعَلْنَا فِتْنَةً لِلْقَوْمِ الظَّالِمِينَ\r\nيعنى : پس قوم او گفتند : ما بر خدا توكل كرده‌ايم ؛ پروردگارا ، ما را فتنه‌اى براى گروه ستمكاران قرار مده . يعنى مورد عذاب و شكنجهء آنها قرار مده . و يا آن كه ما را مورد\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nآزمايش آنها قرار مده ، كه آنها را به‌وسيلهء تسلّط بر ما بيازمايى كه قهراً ملازم آزمايش ما هم خواهد بود .\r\nوَنَجِّنَا بِرَحْمَتِكَ مِنَ الْقَوْمِ الْكَافِرِينَ\r\nيعنى : ما را به رحمت و احسان خويش از سلطهء گروه كافران نجات بخش .\r\nوَأَوْحَيْنَا إِلَى مُوسَى وَأَخِيهِ أَن تَبَوَّءَا لِقَوْمِكُمَا بِمِصْرَ بُيُوتاً وَاجْعَلُوا بُيُوتَكُمْ قِبْلَةً وَأَقِيمُوا الصَّلَاةَ وَبَشِّرِ الْمُؤْمِنِينَ « 87 » وَقَالَ مُوسَى رَبَّنَا إِنَّكَ آتَيْتَ فِرْعَوْنَ وَمَلأَهُ زِينَةً وَأَمْوَالًا فِي الْحَيَاةِ الدُّنْيَا رَبَّنَا لِيُضِلُّوا عَن سَبِيلِكَ رَبَّنَا اطْمِسْ عَلَى أَمْوَالِهِمْ وَاشْدُدْ عَلَى قُلُوبِهِمْ فَلَا يُؤْمِنُوا حَتَّى يَرَوُا الْعَذَابَ الْأَلِيمَ « 88 » قَالَ قَدْ أُجِيبَتْ دَعْوَتُكُمَا فَاسْتَقِيَما وَلَا تَتَّبِعَانِّ سَبِيلَ الَّذِينَ لَا يَعْلَمُونَ « 89 »\r\nلغت و اعراب :\r\nتبوّأ زيدٌ : منزل گرفت زيد . و در خود كلمه ، منزل اتخاذ شده و چون تبوّأ زيدٌ منزلًا گويند ، تجريد مىشود و « تبوّأ » تنها به معناى گرفتن استعمال مىشود . قبله مصدر است به معناى استقبال خاص مانند جِلسه ، و نيز قبله چيزى است كه به سوى آن استقبال مىشود ، و نيز به معناى متقابل ، و جهت . بشّر المؤمنين فاعل بشّر « موسى » است . طَمَسَ الشىءَ - از باب ضَرَب - : محو و نابود كرد آن را . شدَّ الشىءَ : بست و محكم كرد آن را . ليضلّوا متعلّق است به آتيت و لامش لام عاقبت است .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nتفسير :\r\nوَأَوْحَيْنَا إِلَى مُوسَى وَأَخِيهِ أَن تَبَوَّءَا لِقَوْمِكُمَا بِمِصْرَ بُيُوتاً\r\nيعنى : و به موسى و برادرش هارون وحى كرديم كه براى قومتان در مصر خانه‌هايى اتخاذ كنيد . طبق تواريخ ، بنىاسرائيل در آن هنگام به نحو صحرانشينى زندگى مىكردند ، وحى آمد كه در خود مصر كه مركز سلطنت آل‌فرعون بود خانه بسازند و شهرنشين گردند .\r\nوَاجْعَلُوا بُيُوتَكُمْ قِبْلَةً وَأَقِيمُوا الصَّلَاةَ وَ بَشِّرِ الْمُؤْمِنِينَ\r\nيعنى : و خانه‌هاى خود را مقابل هم بسازيد . مثلًا شهركى درست كنيد كه خانه‌ها در يك‌جا و مقابل هم قرار گيرد . و اين بدين منظور بود كه در شهر پراكنده نشوند و از اختلاط با فرعونيان نجات يابند ، و نيز براى برپا كردن نماز جماعت و اجتماعات و سخنرانىهاى موسى و خودشان بوده . و محتمل است كه مراد « واجعلوا بيوتكم متوجهة إلى القبلة » باشد ، يعنى همهء خانه‌ها را روى به‌سوى كعبه بنا كنيد طبق آنچه نقل شده كه همهء پيامبران ابتداءً مأمور به نماز به‌سوى كعبه بودند . و ظاهراً اين وقايع پس از پيروزى موسى بر فرعون و سحرهء وى و در زمان اقامت گزيدن موسى و هارون در مصر و پيش از كوچ دسته‌جمعى براى عبور از نيل بوده است . و نماز را برپا كنيد ، و اى موسى مؤمنان و گروندگان دعوتت را بشارت ده ، يعنى بشارت به پيروزى بر فرعونيان .\r\nو در اين آيه ضمير مخاطب در فعل اول تثنيه ، و در فعل دوم و سوم جمع ، و در فعل چهارم به نحو مفرد آمده ، به لحاظ آن كه ابلاغ دستور خانه‌سازى بر عهدهء دو پيامبر بوده ، و خانه‌ها را رو به رو ساختن و نماز را برپا نمودن تكليف همه ، و بشارت به فتح و پيروزى دنيا يا پاداش در آخرت از وظايف ولىّ امر و امام ملت است و او تنها موسى بود ، زيرا تعدد رسل در يك زمان جايز است و تعدد امام و ولىّ امر جايز نيست .\r\nوَقَالَ مُوسَى رَبَّنَا إِنَّكَ آتَيْتَ فِرْعَوْنَ وَمَلَأَهُ زِينَةً وَأَمْوَالًا فِى الْحَيَاةِ الدُّنْيَا رَبَّنَا لِيُضِلُّوا عَن سَبِيلِكَ\r\nيعنى : و موسى گفت : پروردگارا ، تو خود فرعون و سران و اشراف قوم او را زينت و زيور و اموالى در زندگى دنيا داده‌اى . مراد از زينت در نزد عرف و مردم ، وسايل زندگى و\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nآرايش حيات است ، مانند لباس‌هاى فاخر و مركب‌هاى زيبا و خانه‌هاى مجلّل و اثاث خانهء متنوع و پرارج و نحو آنها . و مراد از مال ، ساير اموال اشخاص است از عمومى و خصوصى و دولتى و سپاه و عِدّه و عُدّه ، و اين علاوه بر فزونى نفوس آنها بود كه بنىاسرائيل در مقابل آنها در اقلّيّت سخت قرار داشتند . و نيز موسى گفت : پروردگارا ، نتيجهء آن عطيّهء وافره و زينت و اموال اين شده كه آنها مردم را از راه مستقيمت گمراه سازند .\r\nرَبَّنَا اطْمِسْ عَلَى أَمْوَالِهِمْ وَاشْدُدْ عَلَى قُلُوبِهِمْ فَلَا يُؤْمِنُوا حَتَّى يَرَوُا الْعَذَابَ الْأَلِيمَ\r\nيعنى : پروردگارا ، اموال آنها را محو و نابود ساز و دل‌هايشان را بسته و سخت گردان ، يعنى مُهر قساوت و شقاوت بر آنها بزن ، به گونه‌اى كه دعوت پيامبران و اندرز رسولان و آيات كتاب‌هاى آسمانى در آنها اثر نكند و در نتيجه ايمان نياورند تا عذاب دردناك را ببينند .\r\nمراد از عذاب دردناك مرگ و عذاب برزخ است يا عذاب دنيوى دسته جمعى ، مانند غرق و زلزله و رَجفه كه پس از نزول آنها ايمان‌آوردن پذيرفته نيست . و اين نفرين از موسى و برادرش پس از تكرر دعوت‌ها و پس از دادن مهلت‌ها و اتمام حجت‌ها از سوى آنها و پس از ردّ و انكار و عناد و اصرار از جانب قوم است به گونه‌اى كه يقين به عدم ايمان آنها حاصل شده بود ، نظير نفرين نوح پيامبر كه خدا از عدم ايمان قومش خبر داده بود ، و گرنه هيچ گاه پيامبران رحمت ، وسيلهء عذاب نمىشوند كه پيش از استحقاق ، عذاب بخواهند .\r\nقَالَ قَدْ أُجِيبَتْ دَعْوَتُكُمَا فَاسْتَقِيَما وَلَا تَتَّبِعَانِّ سَبِيلَ الَّذِينَ لَا يَعْلَمُونَ\r\nيعنى : خداوند در خطابى به موسى و هارون فرمود : حتماً دعاى شما دو نفر پذيرفته شد و مورد اجابت قرار گرفت . ( ظاهر آيهء سابق اين است كه دعا تنها از جانب موسى بود و در اين آيه به هر دو نسبت داده شده ، و از اين رو مفسران گفته‌اند كه : در دعاى سابق ، هارون نيز شريك بوده ولو به وسيلهء گفتن آمين . ) پس هر دو مستقيم باشيد ، يعنى در دعوت خود و هدايت جامعه پايدار و استوار باشيد و هرگز از راه نادان‌ها پيروى نكنيد ، يعنى راه نادان‌هاى عصر كه شئون زندگيشان عقايد خرافى و رذايل اخلاق و عمل‌هاى زشت و پليد است .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nوَجَاوَزْنَا بِبَنِى إِسْرَائِيلَ الْبَحْرَ فَأَتْبَعَهُمْ فِرْعَوْنُ وَجُنُودُهُ بَغْياً وَعَدْواً حَتَّى إِذَا أَدْرَكَهُ الْغَرَقُ قَالَ آمَنْتُ أَنَّهُ لَا إِلهَ إِلَّا الَّذِي آمَنَتْ بِهِ بَنُوا إِسْرَائِيلَ وَأَنَا مِنَ الْمُسْلِمِينَ « 90 » آلْآنَ وَقَدْ عَصَيْتَ قَبْلُ وَكُنْتَ مِنَ الْمُفْسِدِينَ « 91 » فَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً وَإِنَّ كَثِيراً مِنَ النَّاسِ عَنْ آيَاتِنَا لَغَافِلُونَ « 92 »\r\nلغت و اعراب :\r\nأتبعه و تبعه : پيروى كرد از او . غرق - به فتح راء - : غرق‌شدن . بغى : ظلم . عَدْو : تجاوز ، و هر دو حال‌اند از فاعل أتبعهم ، يا مفعول‌ٌله‌اند ، يعنى باغين و عادين ، يا : لِلْبَغى و العَدْو . آمنتُ أنّه به‌تقدير « بأنّه » . الان همزهء استفهام انكارى ، و الف‌لام عهد حضورى است ، به‌تقدير « قيل له الان امنت » ؟ و ان با الف‌لام ، ظرف مبنى بر فتح و اسم زمانِ حال است .\r\nتفسير :\r\nوَجَاوَزْنَا بِبَنِى إِسْرَائِيلَ الْبَحْرَ\r\nيعنى : و ما بنىاسرائيل را از دريا گذرانديم . يعنى از رود نيل كه همانند دريايى بود ، از ساحل طرف مصر به ساحل مقابل رسانديم ، بدين طرز كه چون شمار آنها قريب ششصد هزار نفر بود و آنها از تعقيب فرعونيان در هراس بودند ، جادّه‌هاى وسيع و متعددى به اندازهء گنجايش آنها با مراكب و اثاث و مواشى ، در جهت عرض آب گشوديم و كف رود را كه از آغاز خلقتش آفتاب نديده بود خشك و هموار ساختيم تا همه به راحتى عبور نمايند .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nفَأَتْبَعَهُمْ فِرْعَوْنُ وَجُنُودُهُ بَغْياً وَعَدْواً\r\nيعنى : پس از آن كه بنىاسرائيل از رود گذشتند ، فرعون و سپاهيانش به انگيزهء ستم و تعدّى آنان را تعقيب كردند . و جهت تعقيب وقتى بود كه بنىاسرائيل از شهر مصر به‌تدريج به امر موسى بيرون آمده در بيرون شهر اجتماع كرده و به سوى مقصدى كه بدان مأمور بودند حركت كردند . فرعونيان پس از توجه با لشكر عظيمى به فرماندهى خود فرعون در تعقيب آنها از شهر بيرون شدند و پس از خروج بنىاسرائيل از دريا به‌ساحل ديگر ، فرعونيان به ساحل آن رسيدند و چندين جادهء وسيع قابل عبور در كف رود نيل يافتند كه بنىاسرائيل از آنها عبور كرده بودند .\r\nاين‌جا فرعون و خواصّش چه فكرى و تبادل نظرى كردند ، معلوم نيست ، و لكن در تفاسير آمده كه جبرئيل امين به صورت سوار بر ماديانى در جلو او وارد جاده شد و ميكائيل اسبان آنها را از پشت تازيانه مىزد و به داخل جاده‌اى سوق مىداد و اسب فرعون با ديدن اسب جبرئيل ، عنان از كف اختيار او برگرفت تا همه وارد جاده شدند .\r\nحَتَّى إِذَا أَدْرَكَهُ الْغَرَقُ\r\nيعنى : در جاده‌هاى آب رفتند تا آن‌گاه كه فرعون را غرق‌شدن دريافت ، يعنى مقدمات مرگ به گونه‌اى كه جز وقت گفتن چند جمله نمانده بود وى را فرا گرفت . و ظاهراً اين در جايى بود كه فرعون در مقدمهء لشكر در آخر جادهء آبى و در نزديكى خروج به ساحل ديگر بود و آخر لشكر هم از ساحل اول وارد جاده شده بودند ، كه به‌حكم حضرت حق آب‌ها از صورت انجماد جاده‌اى و ديوارها و فواصل بيرون آمد و فرعون و لشكريانش را همراه خود برد .\r\nقَالَ آمَنْتُ أَنَّهُ لَا إِلهَ إِلَّا الَّذِى آمَنَتْ بِهِ بَنُوا إِسْرَائِيلَ وَأَنَا مِنَ الْمُسْلِمِينَ\r\nيعنى : فرعون در آن حال گفت : من ايمان آوردم به اين كه خدايى نيست جز همان خدايى كه بنىاسرائيل به او ايمان آورده‌اند ، و من از تسليم‌شدگان پيشگاه اويم .\r\nالْانَ وَقَدْ عَصَيْتَ قَبْلُ وَكُنْتَ مِنَ الْمُفْسِدِينَ\r\nيعنى : در آن زمان به فرعون گفته شد : آيا الآن ايمان مىآورى ؟ ( يعنى در وقتى كه اختيار از تو سلب گشته و عملت قابل قبول نيست ؟ و اين همان زمان است كه موسى و\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nهارون در مقام نفرين از خدا خواستند كه فَلَا يُؤْمِنُوا حَتَّى يَرَوُا الْعَذَابَ الْأَلِيمَ ) و حال آن كه پيش از اين گناه كردى و از مفسدين بودى . يعنى از آغاز عمرت تا حال كه پايان آن است گناه كردى و پيوسته از فسادانگيزان روى زمين بودى به فساد اعتقادى شرك و كفر ، و فساد عملى ضلالت و اضلال .\r\n\r\n[ آگاهى دانشمندان اهل كتاب از قرآن كريم 
  ]\r\nفَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً وَإِنَّ كَثِيراً مِنَ النَّاسِ عَنْ آيَاتِنَا لَغَافِلُونَ\r\nيعنى : پس در نتيجهء آن گناهان و افساد ، امروز تو را به بدنت نجات مىدهيم ، ميان روح و جسمت فاصله مىافكنيم ، روحت را همانند ساير شقاوتمندان به برهوت مىفرستيم و بدن بىجانت را از وسط امواج به ساحل مىافكنيم تا براى كسانى كه پس از تو مىآيند نشانه‌اى گردى ، يعنى نشانه‌اى از قدرت و عظمت خدا ، و قهر او بر طاغيان و تبهكاران ، و سقوط شوكت ظاهرى قدرت‌طلبان و ستم‌پيشگان ، و علامت و نشانهء اين كه ادعاى ربوبيّت عاليه باطل ، و فرعون زمان جز عبدى ذليل در قبضهء قدرت خداى جليل نبوده است . و حقيقت اين است كه بسيارى از مردم از آيات و نشانه‌هاى ما سخت در غفلت‌اند .\r\nوَلَقَدْ بَوَّأْنَا بَنِي إِسْرَائِيلَ مُبَوَّأَ صِدْقٍ وَرَزَقْنَاهُم مِنَ الطَّيِّبَاتِ فَمَا اخْتَلَفُوا حَتَّى جَاءَهُمُ الْعِلْمُ إِنَّ رَبَّكَ يَقْضِي بَيْنَهُمْ يَوْمَ الْقِيَامَةِ فِيَما كَانُوا فِيهِ يَخْتَلِفُونَ « 93 »\r\nلغت و اعراب :\r\nبوّأه : منزل و مكان داد او را . مبوّأ : منزل و مسكن ، و اضافهء آن به صدق شبيه بيان است .\r\nطيّب : حلال نزد شرع ، پسنديده نزد عقل ، پاكيزه نزد طبع .\r\nتفسير :\r\nوَلَقَدْ بَوَّأْنَا بَنِى إِسْرَائِيلَ مُبَوَّأَ صِدْقٍ وَ رَزَقْنَاهُم مِنَ الطَّيِّبَاتِ\r\nاين آيه به منزلهء شكايت از بنىاسرائيل و عتاب آنهاست كه پس از نجات از چنگال\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nفرعونيان و قرار گرفتن در وفور نِعَم الهى ، كفران نعمت كردند و از روى علم و عمد به‌اختلاف پرداختند .\r\nمعناى آيه : و حقيقت اين است كه ما بنىاسرائيل را در منزلگه صدق جاى داديم ، و از پاكيزه‌ها به آنها روزى داديم .\r\nكلمهء « صدق » به معناى راستى و درستى است و چون عنوانى به آن اضافه شود مانند وعدهء صدق و لسان صدق ، مراد آن است كه اين عناوين ، واجد آثار و لوازم مطلوب است نه فاقد آن . و معناى وعدهء صدق آمدن وفا به دنبال آن و لسان صدق ترتّب آثار خوب و صدق بر گفتار آن است . پس معناى منزل و مسكن صدق ، وجود آثار مطلوب از آن مسكن است ، مانند آب و هواى پاكيزه ، وفور نعمت ، سرسبزى محل و نحو آن . و مراد از اين منزل در آيه ، بيت‌المقدس و شامات است خاصه در آن عصر كه نعمت در آن‌جا بسيار فراوان بوده است . و بنابراين جملهء « و رزقناهم » توضيح صدق است و اشاره به آن كه آنچه داديم همه حلال شرعى و پاكيزهء طبعى بود .\r\nفَمَا اخْتَلَفُوا حَتَّى جَاءَهُمُ الْعِلْمُ\r\nيعنى : پس اختلاف نكردند تا آن گاه كه علم به معارف تورات براى آنان حاصل شد .\r\nمفاد فاء در اول آيه اين است كه پس از آن همه نعمت‌ها ، آنان با يكديگر به اختلاف برخاستند و اختلافشان پس از علم و ادراك پيدا شد . و مراد ، نزاع و اختلاف آنها در كتاب آسمانى تورات است كه پس از عبور از رود نيل و پيش از گرفتارى در تيه ، براى آنها نازل گرديد و موسى و هارون در تعليم آن كوشيدند ، و پس از ارتحال هر دو پيامبر ، علماى آن كتاب با هم در اختلاف شديد قرار گرفتند و به بيش از هفتاد فرقه متفرق گشتند و اين اختلاف تا زمان ظهور اسلام ادامه داشت .\r\nو ممكن است مراد از اين جمله بيان اختلاف يهود دربارهء پيامبر اسلام و كتاب و شريعت او باشد . يعنى آنها پيش از مبعوث شدن محمد صلى الله عليه و آله به بعثت و كتاب و شريعت او معتقد و مؤمن بودند و اختلافى در ميانشان نبود تا آن گاه كه پيامبر مبعوث شد و به‌قرائن قطعىِ موجود در كتابشان ، و در وجود اقدس پيامبر اسلام و كتاب و سيرهء عملى او ، براى آنها علم به صدق او پيدا شد ، سپس ميانشان اختلاف افتاد و عدّه‌اى منكر او شدند .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nإِنَّ رَبَّكَ يَقْضِى بَيْنَهُمْ يَوْمَ الْقِيَامَةِ فِيَما كَانُوا فِيهِ يَخْتَلِفُونَ\r\nبه يقين پروردگار تو ميان آنها در روز قيامت در آنچه در آن اختلاف مىكردند داورى خواهد نمود . يعنى خواه در موارد اختلاف و تفرقهء آنها پيش از اسلام در اصول و فروع دين و مفاهيم كتابشان ، و خواه در مورد اختلاف و تفرقهء آنها در پذيرش اسلام .\r\nفَإِن كُنْتَ فِي شَكٍّ مِمَّا أَنْزَلْنَا إِلَيْكَ فَسْأَلِ الَّذِينَ يَقْرَءُونَ الْكِتَابَ مِن قَبْلِكَ لَقَدْ جَاءَكَ الْحَقُّ مِن رَبِّكَ فَلَا تَكُونَنَّ مِنَ الْمُمْتَرِينَ « 94 » وَلَا تَكُونَنَّ مِنَ الَّذِينَ كَذَّبُوا بِآيَاتِ اللَّهِ فَتَكُونَ مِنَ الْخَاسِرِينَ « 95 »\r\nتفسير :\r\nفَإِن كُنْتَ فِى شَكٍّ مِمَّا أَنْزَلْنَا إِلَيْكَ فَسْأَلِ الَّذِينَ يَقْرَءُونَ الْكِتَابَ مِن قَبْلِكَ\r\nيعنى : پس اگر از آنچه بر تو فرو فرستاده‌ايم در شك و ترديد باشى ، از كسانى كه پيش از تو همواره كتاب آسمانى را مىخوانند ، « 1 » بپرس . خطاب در اين آيه به پيامبر اسلام است و ممكن است به يكايك امّت او باشد ، و لازم اين تعبير اين نيست كه پيامبر شك و ترديدى در وحى خويش داشته ، بلكه اين تعبير به نحو فرض شايع است و در اين‌جا اشاره به اين است كه آنچه بر تو نازل شده از معارف اسلامى راجع به‌مبدأ و توحيد و صفات حقّ و معاد ، و آنچه براى تو آمده از شريعت و اصول و فروع و قصص و امثال و اندرز ، همه اصول كلّى عقلايى غير قابل شك و متّكى به دلايل روشن و اصول و براهين واضح است ، و بر فرض شك و ترديد ، اين مطالب مورد تأييد كتاب‌هاى آسمانى گذشته است ، از خوانندگان آنها سؤال كن يعنى آنان كه مىدانند و معارف آن را از جامعهء خويش كتمان نمىكنند .\r\nلَقَدْ جَاءَكَ الْحَقُّ مِن رَبِّكَ فَلَا تَكُونَنَّ مِنَ الْمُمْتَرِينَ\r\n\r\n\r\n","description":"","footnote":"\r\n( 1 ) . يا : كتاب آسمانىِ نازل شدهء پيش از تو را مىخوانند .\r\n","page_name":" 417 ","page_number":417},
  {"content":"\r\n\r\nحتماً و بىترديد ، حق از جانب پروردگارت به تو رسيده است ، يعنى دين حق و شريعت حق و كتاب حق و معارف بىپايان از سوى حق كه در آن كتاب مندرج است . پس هيچ گاه از اهل شك و ترديد مباش .\r\nوَلَا تَكُونَنَّ مِنَ الَّذِينَ كَذَّبُوا بِآيَاتِ اللَّهِ فَتَكُونَ مِنَ الْخَاسِرِينَ\r\nعطف است به جملهء قبل ، يعنى نه از اهل شك و ريب باش و نه از كسانى كه آيات خدا را تكذيب كردند ، يعنى آيات قرآن مجيد او را كه در لوح محفوظ مندرج است و آيات كتاب تكوينى او را كه در آفاق و انفس متجلّى است ، كه اگر تكذيب كنى از زيانكاران خواهى بود .\r\nإِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لَا يُؤْمِنُونَ « 96 » وَلَوْ جَاءَتْهُم كُلُّ آيَةٍ حَتَّى يَرَوُا الْعَذَابَ الْأَلِيمَ « 97 » فَلَوْلَا كَانَتْ قَرْيَةٌ آمَنَتْ فَنَفَعَها إِيمَانُهَا إِلَّا قَوْمَ يُونُسَ لَمَّا آمَنُوا كَشَفْنَا عَنْهُمْ عَذَابَ الْخِزْيِ فِي الْحَيَاةِ الدُّنْيَا وَمَتَّعْنَاهُمْ إِلَى حِينٍ « 98 »\r\nلغت و اعراب :\r\nلولا براى تحريص و ترغيب است و چون بر فعل ماضى داخل شود افادهء توبيخ و نكوهش مىكند . كانت تامّه است يعنى « وُجدت » . قريه : مجتمع انسانى . إلّاقوم استثناء منقطع است .\r\nتفسير :\r\nإِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لَا يُؤْمِنُونَ\r\nيعنى : به يقين ، كسانى كه دربارهء آنها كلمهء پروردگارت ثابت و مسلّم شده ( يعنى كفّار و\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nمشركانى كه پس از دعوت پيامبران ، از روى هوا و عناد بر كفرشان اصرار ورزيده‌اند . و مراد از « كلمهء خداوند » نوشته‌شدن استحقاق دوزخ براى آنها در لوح محفوظ است كه قابل تغيير و محو و اثبات نيست ) آنها هستند كه هرگز ايمان نمىآورند ؛\r\n\r\n[ توبه قوم يونس ( ع ) 
  ]\r\nوَلَوْ جَاءَتْهُم كُلُّ آيَةٍ حَتَّى يَرَوُا الْعَذَابَ الْأَلِيمَ\r\nيعنى : هر چند براى آنها هر نوع آيه و نشانه‌اى بيايد ( مراد همهء معجزاتى است كه آنها خود اقتراح و درخواست كنند يا خدا براى آنان بفرستد ) تا آن گاه كه عذاب دردناك را ببينند ، چنان كه در گذشته اقوام نوح و هود و صالح و لوط و موسى چنين بودند .\r\nفَلَوْلَا كَانَتْ قَرْيَةٌ آمَنَتْ فَنَفَعَها إِيمَانُهَا\r\nيعنى : پس چرا مجتمعى پيدا نشد كه ايمان بياورد تا ايمانش او را سود بخشد ؟ يعنى چرا از ميان مجامع و اقوام گذشته كه با عذاب‌هاى دسته‌جمعى نابود گشتند نظير قوم نوح و هود و صالح و لوط و شعيب و غير آنها ، مجتمعى پيدا نشد كه به موقع و در حال اختيار و پيش از حتمى شدن عذاب ، ايمان آورد تا از ايمانش سود بَرَد ؟ !\r\nإِلَّا قَوْمَ يُونُسَ لَمَّا آمَنُوا كَشَفْنَا عَنْهُمْ عَذَابَ الْخِزْىِ فِى الْحَيَاةِ الدُّنْيَا وَمَتَّعْنَاهُمْ إِلَى حِينٍ\r\nيعنى : مگر قوم يونس ، يعنى آنها را استثنا مىكنم ، آنها هنگامى كه به موقع ايمان آوردند ما عذاب خواركننده و رسوايىآور را از آنها در زندگى دنيا بر طرف كرديم و آنها را تا مدتى برخوردار نموديم .\r\nوَلَوْ شَاءَ رَبُّكَ لَآمَنَ مَنْ فِي الْأَرْضِ كُلُّهُمْ جَميعاً أَفَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ « 99 » وَمَا كَانَ لِنَفْسٍ أَنْ تُؤْمِنَ إِلَّا بِإِذْنِ اللَّهِ وَيَجْعَلُ الرِّجْسَ عَلَى الَّذِينَ لَا يَعْقِلُونَ « 100 »\r\nمقدمتاً بايد گفت : مشيّت و اراده مترادف‌اند به معناى خواستن . و اراده در اصطلاح اهل\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nحديث بر دو قسم است ، زيرا گاهى انسان كارى را اراده مىكند كه خود انجام دهد ، اين را ارادهء تكوينى نامند ، و گاهى مىخواهد كه ديگرى انجام دهد و به او امر مىكند ، اين امر را از آمر نسبت به آن كار ارادهء انشائى گويند . و اگر اين امر و دستور در مقام جعل حكم دينى باشد ارادهء تشريعى نامند . و بنابراين ، چون خدا اراده كند كارى را خود انجام دهد مانند راندن ابر از جايى به جايى و باراندن در محيطى ، اراده‌اش تكوينى است ، و چون مىخواهد بنده‌اش نماز بخواند و امر مىكند ، امرش ارادهء تشريعى است .\r\nو بايد دانست كه ارادهء خدا نسبت به همهء واجبات شرع ، نظير نماز و روزه ، تشريعى است ، بلكه همهء تكاليف پنج‌گانهء شرع به نام اراده و كراهت و اباحهء تشريعى خدا ناميده مىشوند ، و خداوند واجبات و مستحبات را از مكلّفان به ارادهء تشريعى خواسته ، و محرّمات و مكروهات را به كراهت تشريعى نهى كرده ، و مباحات را به‌نحو انشاى تشريعى مباح نموده است .\r\nو نيز بايد دانست در مواردى كه گفتيم كه خدا اراده مىكند كارى از بشر صادر شود و بدان امر مىكند ، مراد اين است كه مىخواهد بشر آن را به اراده و اختيار انجام دهد نه به اكراه و اجبار ، و گرنه آن فعل قهراً انجام مىيابد و نياز به امر و فرمان ندارد ، و هم‌چنين است در جانب محرّمات و مكروهات .\r\n\r\n[ ايمان اجبارپذير نيست 
  ]\r\nتفسير :\r\nوَلَوْ شَاءَ رَبُّكَ لَآمَنَ مَنْ فِى الْأَرْضِ كُلُّهُمْ جَميعاً\r\nيعنى : و اى پيامبر ، اگر پروردگارت اراده كند همهء آنان كه در روى اين زمين‌اند يكسره ايمان مىآورند . مراد از اراده در اينجا ارادهء تكوينى حتمى است ، يعنى اراده كند كه مردم بدون اراده و اختيار ، قهراً و جبراً اعتقاد پيدا كنند ، نظير ارادهء او در تمام شئون عالم هستى .\r\nو غرض اين است كه خدا چنين اراده‌اى نمىكند ، زيرا اين جهان دارِ تكليف است و در اين‌جا پس از تعلّق تكليف به بشر ، سنّت جاريهء خدا اين است كه طاعت و مخالفت از بشر در همهء اعمال متعلّق تكليف ، به اراده و اختيار او صادر گردد و هيچ اكراه و اجبارى در بين نباشد تا آن كه همه مورد آزمايش قرار گيرند و استحقاق پاداش و كيفر پيدا كنند و مسألهء\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nمعاد و عالم جزا و نعمت و عذاب و بهشت و دوزخ لغو و باطل نگردد .\r\n\r\n[ آلودگى بىخردان 
  ]\r\nأَفَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ\r\nيعنى : پس اى پيامبر ، آيا تو مردم را مجبور مىكنى تا مؤمن باشند ؟ مراد اين است كه پس از تعلّق ارادهء تكوينى خدا بر اين كه افراد بشر بايد در ايمان و عمل مختار باشند ، تو چگونه مىتوانى آنها را به اكراه مؤمن كنى ؟ نه تو را توان اين كار هست و نه من آن را مىپذيرم .\r\nوَمَا كَانَ لِنَفْسٍ أَنْ تُؤْمِنَ إِلَّا بِإِذْنِ اللَّهِ\r\nيعنى : پس از بيان آن كه خداوند ارادهء تكوينى بر ايمان قهرى همه ندارد ، در اين آيه اشاره است به اين كه هر نفسى هم كه به اختيار خود ايمان مىآورد جز به اذن خدا نيست .\r\nمعناى آيه : هيچ نفسى را نرسد و نسزد و بلكه عقلًا ممكن نباشد كه ايمان بياورد جز به اذن خداوند .\r\nمراد از « اذن » در اين‌جا توفيق خاص و يارى و هدايت غيبى و الهام فطرى و درونى است كه پس از پذيرا شدن مكلّف دعوت دين را ، خداوند دربارهء پذيرندگان انجام مىدهد .\r\nزيرا تا خداوند به وسيلهء راه‌هاى عقلى و ارسال رسولان و تعاليم آنها مؤمنان را يارى نكند ايمانشان به ثمر نمىرسد .\r\nوَ يَجْعَلُ الرِّجْسَ عَلَى الَّذِينَ لَا يَعْقِلُونَ\r\nيعنى : و خداوند بر كسانى كه انديشه نمىكنند ، يعنى دربارهء كفّارى كه دعوت حق را رد مىكنند و پيامبران الهى را بدون تدبّر و تعقّل انكار مىنمايند ، در برابر توفيق پذيرندگان ، پليدى كفر و فسق را قرار مىدهد .\r\nقُلِ انْظُرُوا مَاذَا فِي السَّماوَاتِ وَالْأَرْضِ وَمَا تُغْنِي الْآيَاتُ وَالنُّذُرُ عَن قَوْمٍ لَا يُؤْمِنُونَ « 101 » فَهَلْ يَنْتَظِرُونَ إِلَّا مِثْلَ أَيَّامِ الَّذِينَ خَلَوْا مِن قَبْلِهِمْ قُلْ فَانْتَظِرُوا إِنِّي مَعَكُم مِنَ الْمُنتَظِرِينَ « 102 » ثُمَّ نُنَجِّي رُسُلَنَا وَالَّذِينَ آمَنُوا كَذلِكَ حَقّاً عَلَيْنَا نُنْجِ الْمُؤْمِنِينَ « 103 »\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nلغت و اعراب :\r\nو ما تغنى « ما » نافيه است يا استفهاميه . أغنىعنه : كفايت كرد از او ، و أغنىعنه العذاب : دفع كرد عذاب را از او . نُذُر : جمع نذير ، و نذير گاهى مصدر است به معناى انذار يعنى هشدار ، و گاهى به معناى منذر يعنى انذاركننده و بيم‌دهنده . ايّام جمع يوم است و غالباً كنايه است از نعمت‌ها يا عذاب‌ها و حوادث تاريخى و سلطهء قبايل و نحو آنها . ثم ننجّى عطف است به محذوف ، به‌تقدير « نهلك الامم ثم ننجّى » . كذلك متعلّق است به ننج المؤمنين و اشاره به انجاء رسولان . حقّاً علينا جملهء معترضه ميان كذلِك و نُنْج ، منصوب است به فعل محذوف ، به‌تقدير « حقَّ علينا حقّاً و ثبت ثبوتاً » . المؤمنين الف‌لام عهد است ، اشاره به مؤمنان عصر نزول اين آيات .\r\nتفسير :\r\nقُلِ انْظُرُوا مَاذَا فِى السَّماوَاتِ وَالْأَرْضِ\r\nيعنى : بگو : بنگريد كه در آسمان‌ها و اين زمين چه چيز است ؟ يعنى به چشم سر در ظاهر آنها بنگريد و به چشم دل در بواطن و حقايق نهفتهء آنها دقت كنيد . مراد تأمل در عظمت خلقت آنها و وجود عجايب و انواع مخلوقات جوّى و زمينى از جمادات و نباتات و حيوانات است به گونه‌اى كه تحديد و احصا و شمارش گوشه‌اى از آنها از توان فكرى بشر بيرون است . و در اين جمله عمدتاً مخاطب پيامبر و كفّار و مشركان‌اند و در جملهء بعد ، اظهار تأسف از عدم تأثير دعوت انبيا در آنها .\r\nوَمَا تُغْنِى الْآيَاتُ وَالنُّذُرُ عَن قَوْمٍ لَا يُؤْمِنُونَ\r\n« ما » ى اول جمله نافيه است ، يعنى : و هرگز آيات و نشانه‌هاى توحيد تجلّى يافته در آسمان‌ها و زمين و آفاق و انفس ، و نيز انذارها و هشدارها كه توسط پيامبران انجام مىشود يا وجود انذاركنندگان ، به حال ملتى كه ايمان نمىآورند سودى نمىبخشد . و ممكن است « ما » ى مذكور ، استفهاميه باشد ، يعنى و چه سودى دارد آيات و نشانه‌ها و انذارها و انذاركنندگان براى گروهى كه ايمان نمىآورند ؟ يعنى به‌خاطر رسوخ كفر و\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nشرك در روحشان ، و نفوذ محبّت بت‌ها و پرستش آنها و رسوب عادات و رسوم جاهليت در سويداى قلبشان ايمان نمىآورند .\r\nفَهَلْ يَنْتَظِرُونَ إِلَّا مِثْلَ أَيَّامِ الَّذِينَ خَلَوْا مِن قَبْلِهِمْ قُلْ فَانْتَظِرُوا إِنِّى مَعَكُم مِنَ الْمُنتَظِرِينَ\r\nاستفهام انكارى و اعجابى و توبيخى است متفرّع بر سودبخش نبودن آيات الهى و انذارهاى انبيا در حقّ آنها .\r\nمعناى آيه : پس از اين ، آيا آنان جز نظير حوادث واقعه بر كسانى را كه پيش از آنها گذشته‌اند منتظرند ؟ مراد اين است كه مشركان و كفّارِ امروز نيز همان عذاب‌هاى دسته‌جمعى غرق در آب و بادهاى مسموم و سنگباران و صاعقه را مىخواهند . اى پيامبر ، بگو : شما منتظر باشيد ، من نيز همراه شما از منتظرانم . يعنى من نيز منتظر پيروزى براى خود و نزول عذاب براى شمايم . و محتمل است كه آيه اشاره به جنگ بدر باشد .\r\nثُمَّ نُنَجِّى رُسُلَنَا وَالَّذِينَ آمَنُوا\r\nيعنى : سپس فرستادگان خود و كسانى را كه به آنها گرويده بودند نجات مىبخشيديم .\r\nيعنى سيرهء ما بر اين بوده است كه چون تصميم بر عذاب قومى مىگرفتيم رسولان و مؤمنان را از آن رهايى مىبخشيديم ، مانند نوح و قوم او و لوط و اهل او و موسى و بنىاسرائيل را .\r\nكَذلِكَ حَقّاً عَلَيْنَا نُنْجِ الْمُؤْمِنِينَ\r\nيعنى : ما همانند آنها اين مؤمنان را ، يعنى آنهايى را كه فعلًا به تو گرويده‌اند نجات مىدهيم ، و اين كار ، امرى حق و ثابت بر عهدهء ماست .\r\nقُلْ يَا أَيُّهَا النَّاسُ إِنْ كُنتُمْ فِي شَكٍّ مِنْ دِيني فَلَا أَعْبُدُ الَّذِينَ تَعْبُدُونَ مِن دُونِ اللَّهِ وَلكِنْ أَعْبُدُ اللَّهَ الَّذِي يَتَوَفَّاكُمْ وَأُمِرْتُ أَنْ أَكُونَ مِنَ الْمُؤْمِنِينَ « 104 » وَأَنْ أَقِمْ وَجْهَكَ لِلدِّينِ حَنِيفاً وَلَا تَكُونَنَّ مِنَ الْمُشْرِكِينَ « 105 »\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nلغت و اعراب :\r\nدين : طاعت ، جزاء ، مجموعهء قوانين آسمانى كه براى حيات معنوى و سعادت جامعهءبشرى به وسيلهء پيامبران الهى به آنها ابلاغ مىشود . فلاأعبد بدل جواب شرط است ، به‌تقدير « فاخبركم أنّه هذه الامور » . و أن أقم و لاتكوننّ عطف‌اند به أن أكون در آيهء قبل ، پس امرتُ سه متعلَّق مضارع و امر و نهى دارد ، به‌تقدير « امرت بالكون من المؤمنين و إقامة الوجه للدّين ، و عدم الكون من المشركين » . حنيفاً حال است از وجه يا از دين .\r\nتفسير :\r\nقُلْ يَا أَيُّهَا النَّاسُ إِنْ كُنتُمْ فِى شَكٍّ مِنْ دِينى فَلَا أَعْبُدُ الَّذِينَ تَعْبُدُونَ مِن دُونِ اللَّهِ\r\nيعنى : اى پيامبر ، به كسانى كه در حقيقت و صحّت و ثبوت مجموع قوانينى كه به نام دين اسلام از جانب خدا آورده‌اى ريب و ترديد دارند ، بگو : اى مردم ، اگر در دين من شك داريد ، پس بدانيد كه روح دين من و اساس و پايه‌اش اين است كه آنچه را شما به‌جز خدا و به جاى او مىپرستيد از قبيل بت‌ها و ستارگان و غير آنها من نمىپرستم .\r\nوَلكِنْ أَعْبُدُ اللَّهَ الَّذِى يَتَوَفَّاكُمْ وَأُمِرْتُ أَنْ أَكُونَ مِنَ الْمُؤْمِنِينَ\r\nيعنى : و لكن من خدا را مىپرستم ، همان كه شما را قبض روح مىكند و جان همه‌تان را مىستاند . و ذكر اين فعل از ميان افعال و اوصاف خداوند ، به خاطر تأكيد در تهديد آنهاست به دنبال تهديد در آيات قبل . و من مأمور شده‌ام كه از گروندگان باشم ، يعنى از گروندگان به دين خود كه يكى از علايم صدق مدّعيان مذهب و مكتب است .\r\nوَأَنْ أَقِمْ وَجْهَكَ لِلدِّينِ حَنِيفاً وَلَا تَكُونَنَّ مِنَ الْمُشْرِكِينَ\r\nيعنى : و نيز به من امر شده كه صورت دلت را به‌سوى اين دين كن در حال حنيفيّت و حق‌گرايى . يعنى در حالى كه تو خود حنيف باشى ، و روحت حق‌گرا و در همه حال و در همهء امور مايل به حق باشد ، و در حالى كه اين دين نيز حنيف است ، يعنى اصول و فروع و اخلاق و معارفش همه حق‌گرا و به‌سوى حقيقت و مصلحت و حكمت است . و هرگز از مشركان مباش .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n\r\n[ همه چيز تحت اراده خدا 
  ]\r\nوَلَا تَدْعُ مِن دُونِ اللَّهِ مَا لَا يَنفَعُكَ وَلَا يَضُرُّكَ فَإِن فَعَلْتَ فَإِنَّكَ إِذاً مِنَ الظَّالِمِينَ « 106 » وَإِن يَمْسَسْكَ اللَّهُ بِضُرٍّ فَلَا كَاشِفَ لَهُ إِلَّا هُوَ وَإِن يُرِدْكَ بِخَيْرٍ فَلَا رَادَّ لِفَضْلِهِ يُصِيبُ بِهِ مَن يَشَاءُ مِنْ عِبَادِهِ وَهُوَ الْغَفُورُ الرَّحِيمُ « 107 »\r\nتفسير :\r\nوَلَا تَدْعُ مِن دُونِ اللَّهِ مَا لَا يَنفَعُكَ وَلَا يَضُرُّكَ\r\nآياتى است در آخر سوره در تأكيد دورى از شرك و توجه به خداوند مقتدر ، و پذيرش وحى و دين . يعنى : اى پيامبر ، به غير خدا و به جاى او هرگز چيزى را مخوان كه نه سودى به تو مىبخشد و نه زيانى به تو مىرساند . مراد توجه و اعتقاد به بت‌ها و ستارگان و ساير جمادات است كه توان سود و زيان در آنها نيست ، بلكه فرشتگان و انبيا نيز چنين‌اند ، زيرا آنها نيز مملوك خدا و در قبضهء قدرت او هستند و به استقلال از آنها كارى ساخته نيست .\r\nفَإِن فَعَلْتَ فَإِنَّكَ إِذاً مِنَ الظَّالِمِينَ\r\nيعنى : پس اگر چنين كردى ، كه مشرك شوى و غير خدا را بخوانى ، در آن هنگام حتماً از ستمكاران خواهى بود ، يعنى ستم به خدا به واسطهء اشراك ، و ستم به پيامبران به ردّ و تكذيب آنها ، و ستم به قوانين متعالى آسمانى تهيه و تنظيم خدا ، و ستم به نفس خود و جامعه و پيروان خود .\r\nوَإِن يَمْسَسْكَ اللَّهُ بِضُرٍّ فَلَا كَاشِفَ لَهُ إِلَّا هُوَ\r\nيعنى : و اگر خداوند تو را ضررى رساند ، هرگز كسى نيست كه آن را بر طرف سازد جز خود او . مراد از ضرر ، مطلقِ آسيب است ، خواه معلول حوادث عالم تكوين باشد كه به اقتضاى نظام اتمّ جهان هستى به او مىرسد ، و يا معلول فعل خود شخص و كيفر دنيوى گناهان او ، مانند مرض و فقر و مرگ ارحام و تلف اموال و شكست در جنگ و اختلاف در\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nامور و هجمهء دشمن و غير آنها .\r\nوَإِن يُرِدْكَ بِخَيْرٍ فَلَا رَادَّ لِفَضْلِهِ يُصِيبُ بِهِ مَن يَشَاءُ مِنْ عِبَادِهِ وَهُوَ الْغَفُورُ الرَّحِيمُ\r\nيعنى : و اگر تو را به خيرى قصد كند ، هرگز كسى را توان ردّ تفضّل او نيست . مراد از « خير » مقابل « ضرر » است ، خواه غيراختيارى باشد ، نظير رحمت‌هاى واسعهء او در دنيا و آخرت كه به نحو تفضّل نه استحقاق به بندگانش مىرساند ، و خواه تفضّل و عطيّهء استحقاقى باشد كه به پاداش اعمالش در دنيا و آخرت به او مىدهد . اين تفضّل را به هريك از بندگانش كه بخواهد مىرساند ، و اوست كه بسيار آمرزنده و مهربان است . و غرض آن كه خدايى چنين مقتدر و آمرزنده را همتاى جماداتى بدون كمالات قرار دادن ستمى است بزرگ .\r\nقُلْ يَا أَيُّهَا النَّاسُ قَدْ جَاءَكُمُ الْحَقُّ مِن رَبِّكُمْ فَمَنِ اهْتَدَى فَإِنَّمَا يَهْتَدِي لِنَفْسِهِ وَمَن ضَلَّ فَإِنَّمَا يَضِلُّ عَلَيْهَا وَمَا أَنَا عَلَيْكُم بِوَكِيلٍ « 108 » وَاتَّبِعْ مَا يُوحَى إِلَيْكَ وَاصْبِرْ حَتَّى يَحْكُمَ اللَّهُ وَهُوَ خَيْرُ الْحَاكِمِينَ « 109 »\r\nتفسير :\r\nقُلْ يَا أَيُّهَا النَّاسُ قَدْ جَاءَكُمُ الْحَقُّ مِن رَبِّكُمْ فَمَنِ اهْتَدَى فَإِنَّمَا يَهْتَدِى لِنَفْسِهِ\r\nيعنى : در اين آيه دستور است به پيامبر اسلام و به هر مؤمن كه مردم دنيا را مورد خطاب قرار دهند و رسيدن كتاب آسمانى قرآن و شريعت اسلام را كه حق و ثابت است به‌همه ابلاغ نمايند . و اين خطاب طبعاً انشايى است و پس از ابلاغ نسبت به هر مكلّفى كه بشنود و بفهمد فعلى ، و پيرويش واجب مىشود ، و نسبت به غير آنها از غايبان و معدومان انشايى است كه براى مجامع بشرى تا انقراضشان به تدريج ، فعلى و منجّز خواهد بود .\r\nمعناى آيه : بگو : اى مردم ، به يقين ، حق يعنى دين اسلام و شريعت محمّدى به‌وسيلهء\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nپيامبر خاتم ، از سوى پروردگارتان به شما رسيد ، پس هركه هدايت يافت به‌سود خود هدايت مىيابد ، يعنى حيات طيّبهء دنيا و سعادت ابدى آخرت از آنِ او خواهد بود .\r\nوَمَن ضَلَّ فَإِنَّمَا يَضِلُّ عَلَيْهَا وَمَا أَنَا عَلَيْكُم بِوَكِيلٍ\r\nيعنى : و كسى كه گمراه شد ، و در اين حال هديهء دين را از جانب خدا نپذيرفت و راه راست را گم كرد ، جز اين نيست كه به ضرر و زيان خود گمراه گشته است . زيرا زندگى اندك و ناآرام دنيا و عذاب ابدى آخرت از آنِ او خواهد بود . و من هرگز متكفّل امور شما نيستم . بلكه وظيفهء من ابلاغ شريعت و بيم دادن و مژده‌رسانى است ، و امّا اجبار قلبى و اكراه باطنى بر آن در توان من نيست ، و اجبار جامعه به پذيرش حكومت الهى و تسليم شدن در برابر آن از وظايف ولايت امر و امامت امّت است ، و پاداش و كيفر دنيوى و اخروى به مطيعان و عاصيان از شئون و آثار ربوبيّت خداست .\r\nوَاتَّبِعْ مَا يُوحَى إِلَيْكَ وَاصْبِرْ حَتَّى يَحْكُمَ اللَّهُ وَهُوَ خَيْرُ الْحَاكِمِينَ\r\nيعنى : و اى پيامبر ، از آنچه به‌سوى تو وحى مىشود پيروى نما ، و صبر كن تا خداوند داورى كند ، و او بهترين داوران است . مراد از پيروى كردن از وحى ، پذيرفتن تمام احكام وحى شده و عمل‌نمودن به آن و ابلاغ آن به جامعه است . و مراد از صبر ، تحمّل مشقّت‌هاى بىپايان ابلاغ آن است از اتمام حجت به منطق ، و اظهار معجزه ، و صبر بر ردّ و تكذيب و عكس‌العمل‌هاى خشن و برافروختن آتش فتنه و جنگ و غيره از سوى مخالفان و منكران .\r\n* * *\r\n\r\n","description":"","footnote":"","page_name":" 427 ","page_number":427},
  {"content":"\r\n . \r\n","description":"","footnote":"","page_name":" 428 ","page_number":428},
  {"content":"\r\n\r\n\r\nسورهء هود\r\n\r\n[ پيام قرآن 
  ]\r\nبِسْمِ اللَّهِ الرَّحْمنِ الرَّحِيمِ « 1 » الر كِتَابٌ أُحْكِمَتْ آيَاتُهُ ثُمَّ فُصِّلَتْ مِن لَدُنْ حَكِيمٍ خَبِيرٍ « 1 » أَلَّا تَعْبُدُوا إِلَّا اللَّهَ إِنَّنِي لَكُم مِنْهُ نَذِيرٌ وَبَشِيرٌ « 2 »\r\nلغت و اعراب :\r\nكتاب خبر مبتداى محذوف ، به‌تقدير « هذا كتاب » و اشاره به مجموع قرآن مجيد ثابت در علم ازلى الهى و مندرج در لوح محفوظ است ، هرچند در وقت نزول اين آيات و وقوع اين اشاره ، همهء آن نازل نشده بود . احكام : محكم و استوار كردن . من لَدُن صفت دوم كتاب است . ألّا تعبدوا به‌تقدير « احكمت و فصّلت لأن لاتعبدوا » . إنّنى لكم به‌تقدير « قل لهم » .\r\nتفسير :\r\nالر كِتَابٌ أُحْكِمَتْ آيَاتُهُ\r\nدربارهء حروف مقطّعه در آغاز سورهء بقره بحث شد .\r\nيعنى : اين قرآن كتابى است كه همهء آياتش استحكام يافته است . اين قرآن تنظيم شده\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nدر ملأ اعلى و اهدا شده به جامعهء بشرى ، الفاظ و آيه‌ها و سوره‌هايش از نظر فصاحت لفظ و زيبايى سخن و بلاغت بيان و تناسب نظم و روشنى عبارت در كمال اتقان و استحكام است . و يا آن كه معانى و محتواى آيات آن از نظر عمق مطالب و ژرف بودن معارف ، و مصونيت از خطا و اشتباه ، و خلوّ از تعارض و تناقض ، و محفوظ بودن از نسخ مجموع ، در نهايت استحكام و استوارى است .\r\nثُمَّ فُصِّلَتْ مِن لَدُنْ حَكيمٍ خَبيرٍ\r\nيعنى : سپس آيات اين كتاب تفصيل داده شده است . وحى خدا به صورت كلمات رسا و جملات مستقل و آيه‌هاى مختلف و سوره‌هاى متنوع و قصه‌ها و پند و اندرزها و مواعظ و امثله و نحو آن شرح و توضيح داده شده است . و اين كتاب از جانب خدايى حكيم و آگاه است ؛ حكيم در اتقان امر تكوين و تشريع ، و آگاه از امور پنهان و آشكار . و ممكن است در معناى اين دو جمله گفته شود : مراد از آيات ، معانى و معارف اين كتاب است . يعنى همهء محتوا و معانى اين كتاب در لحاظ اول بر اساس و پايهء توحيد استحكام يافته و استوار گشته كه گويى همه مندرج در حقيقت توحيد و وحدت وجودى آن است ؛ و سپس در لحاظ دوم به مرحلهء تفصيل و انبساط درآمده و ابعاد گوناگونش در صورت عقايد اصولى و صفات جلال و جمال و شئون توحيد و نفى شرك و كفر ، و در شكل اخلاق و صفات و ملكات فاضله و دورى از رذايل ، و در انحاء مختلف اعمال نيكو و اجتناب از پليدىهاى افعال ، در اين كتاب ظهور و تجلّى يافته است .\r\nأَلَّا تَعْبُدُوا إِلَّا اللَّهَ إِنَّنِى لَكُم مِنْهُ نَذِيرٌ وَبَشِيرٌ\r\nيعنى : اين كتاب بدين منظور ، تحكيم و تفصيل يافته كه جز خدا را پرستش نكنيد ، خواه از جمادات خاكى باشد مانند بت‌ها ، يا از فرشتگان آسمانى ، و يا عُزَير و مسيح پيامبران زمينى . و اى پيامبر ، بگو : حقيقت اين است كه من براى شما از جانب خداوند هشداردهنده و مژده‌رسانم ؛ هشدار دهنده از مخالفت خدا به كفر و فسق ، و مژده‌رسان به اطاعت او به ايمان و عمل صالح . « 1 »\r\n\r\n\r\n","description":"","footnote":"\r\n( 1 ) . يا : هشداردهنده از مخالفت خدا به عذاب دردناك ، و مژده‌رسان به پاداش بزرگ بر اطاعت او .\r\n","page_name":" 430 ","page_number":430},
  {"content":"\r\n\r\n\r\n[ كارايى استغفار 
  ]\r\nوَأَنِ اسْتَغْفِرُوا رَبَّكُمْ ثُمَّ تُوبُوا إِلَيْهِ يُمَتِّعْكُم مَتاعاً حَسَناً إِلَى أَجَلٍ مُسَمّىً وَيُؤْتِ كُلَّ ذِي فَضْلٍ فَضْلَهُ وَإِن تَوَلَّوْا فَإِنِّي أَخَافُ عَلَيْكُمْ عَذَابَ يَوْمٍ كَبِيرٍ « 3 » إِلَى اللَّهِ مَرْجِعُكُمْ وَهُوَ عَلَى كُلِّ شَيْءٍ قَدِيرٌ « 4 »\r\nلغت و اعراب :\r\nو أن استغفروا عطف است به ألّا تعبدوا . يمتّعكم جزاء شرط مقدّر است ، به‌تقدير « إن تبتم يمتّعكم » . متاع : وسيلهء انتفاع . و يؤت عطف است به يمتّعكم . فضل : زيادتى . ضمير فضله به ذى فضل برمىگردد . و إن تولّوا در اصل تتولّوا بوده است به حذف تاء مضارع . فإنّى أخاف به‌تقدير « فقل إنّى » .\r\nتفسير :\r\nوَأَنِ اسْتَغْفِرُوا رَبَّكُمْ ثُمَّ تُوبُوا إِلَيْهِ يُمَتِّعْكُم مَتاعاً حَسَناً إِلَى أَجَلٍ مُسَمّىً\r\nيعنى : و نيز اين كتاب بدين منظور ، تحكيم و تفصيل يافته كه شما بشر از پروردگارتان طلب آمرزش كنيد ، سپس به سوى او بازگرديد . مراد آن كه گذراندن مدتى از عمر به شرك و كفر ، مستلزم انحطاط اخلاقى و غور در مفاسد اعمال است ؛ پس بايد نخست از شرك و كفر ، استغفار كنيد و سپس با توبه و بازگشت عملى به سوى حق ، نواقص اخلاق و اعمال را ترميم نماييد . و اگر استغفار و توبه انجام داديد خداوند شما را از نعمت‌هاى دنيا تا مدتى كه براى يكايك شما در لوح محفوظ نام برده شده از بهرهء نيكى برخوردار مىكند .\r\nوَيُؤْتِ كُلَّ ذِى فَضْلٍ فَضْلَهُ\r\nيعنى : و صاحب هر زيادتى را پاداشى متناسب آن عطا مىكند . مراد آن كه خداوند هر مكلّف واجد كمالى را در عقايد و باورها ، و صفات و ملكات فاضله ، و عمل‌هاى فرعى به\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nتناسب كمالش پاداشى در دنيا و آخرت عنايت مىكند . و ممكن است مراد از « ذى فضل » هر موجود مستحقّ فضل و كمال باشد . يعنى خدا در اين جهان هستى به هر موجودى كه تكويناً و طبعاً استحقاق كمال دارد ، آن را به وى مىدهد . مثلًا گياهان استحقاق وسايل رشد ، و حيوانات استحقاق اسباب حيات ، و ارواح ذوىالعقول استحقاق علوم و كمالات روحى دارند ، و جامعهء بشرى استحقاق ارسال رسول و انزال كتاب آسمانى و دين و شريعت دارد ، خدا همه را طبق اقتضا و صلاح نظام اتمّ اعطا مىكند و اين همان مسألهء عرضه و تقاضا در تكوينيات است .\r\nوَإِن تَوَلَّوْا فَإِنِّى أَخَافُ عَلَيْكُمْ عَذَابَ يَوْمٍ كَبِيرٍ\r\nيعنى : پس اگر شما مشركان و كفّار روى برتابيد ، بدين ترتيب كه عنى از دعوت به پرستش خدا و استغفار و توبه اعراض كنيد ، پس اى پيامبر ، به آنها بگو : بىترديد من بر شما از عذاب روزى بزرگ بيم دارم .\r\nإِلَى اللَّهِ مَرْجِعُكُمْ وَهُوَ عَلَى كُلِّ شَىْءٍ قَدِيرٌ\r\nخطاب به مشركان و كفّار است . يعنى : بازگشت شما به سوى خداوند است . و مراد ، رجوع تدريجى در چند مرحله است : به مرگ ورود در عالم برزخ ، و به صيحهء دوم و دخول در عالم قيامت ، و پس از تمام شدن قيامت و استقرار اهل بهشت و دوزخ در مقرّ ابدى خود .\r\nو اوست كه بر همه چيز تواناست ؛ كه شما را از كتم عدم پس از طىّ مراحلى به اين‌جا آورده ، و پس از پيمودن مراحلى ديگر به سوى خود بازخواهد گردانيد .\r\nأَلَا إِنَّهُمْ يَثْنُونَ صُدُورَهُمْ لِيَسْتَخفُوا مِنْهُ أَلَّا حِينَ يَستَغْشُونَ ثِيَابَهُمْ يَعْلَمُ مَا يُسِرُّونَ وَمَا يُعْلِنُونَ إِنَّهُ عَلِيمٌ بِذَاتِ الصُّدُورِ « 5 » وَمَا مِن دَابَّةٍ فِي الْأَرْضِ إِلَا عَلَى اللَّهِ رِزْقُهَا وَيَعْلَمُ مُسْتَقَرَّهَا وَمُسْتَوْدَعَهَا كُلٌّ فِي كِتَابٍ مُبِينٍ « 6 »\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nلغت و اعراب :\r\nثَنَى الشىءَ - از باب ضَرَب - : برگردانيد و تا كرد آن را ، به هم پيچيد آن را . ثَنى صدرَه : عداوت سينه را پنهان داشت . استغشى ثوبَه : پوشانيد خود را با آن . ضمير منه راجع است به قرآن يا پيامبر اسلام . دابّة : جاندار متحرك ، هر حيوانى كه به روى شكم يا دست و پا حركت كند . مستقر : جايگاه ثبات و استقرار . مستودع : محل حفظ موقت ، جاى بچه دررحم .\r\n\r\n[ روزى هر جنبنده‌اى با خداست 
  ]\r\nتفسير :\r\nأَلَا إِنَّهُمْ يَثْنُونَ صُدُورَهُمْ لِيَسْتَخفُوا مِنْهُ\r\nيعنى : آگاه باشيد ، آنها سينه‌هاى خود را خم مىكنند ، يا سرها را به زير مىاندازند ، تا از پيامبر اسلام يا از شنيدن قرآن پنهان گردند .\r\nمراد اين است كه هنگام حضورشان در قرائت قرآن ، خود را پنهان مىكنند كه پيامبر آنها را نبيند ، يا قرآن را نشنوند ، و يا دل‌هايشان را به جاى ديگر منصرف مىسازند كه آيات كتاب را نشنوند يا نفهمند .\r\nأَلَا حِينَ يَستَغْشُونَ ثِيَابَهُمْ يَعْلَمُ مَا يُسِرُّونَ وَمَا يُعْلِنُونَ\r\nيعنى : آگاه باشيد ، هنگامى كه آنها در ميان مجتمع ، لباس‌هاى خود را پوشش سر و صورت قرار مىدهند كه به فكر خويش باشند يا با هم نجوا كنند ، يا آنها در وقت خواب لحاف بر سر مىكشند و با خود هستند يا با همخواب خود سخن مىگويند ، خداوند آنچه را كه در دل پنهان مىكنند و آنچه را كه به ديگرى آشكار مىسازند مىداند .\r\nإِنَّهُ عَلِيمٌ بِذَاتِ الصُّدُورِ\r\nيعنى : خداوند به همهء افكار و اراده و نيّت‌هاى آنها داناست . زيرا محتويات دل را از تصور و تصديق و صفات و حالات « ذات الصدور » گويند كه همانند صاحب‌خانه در خانه است .\r\nوَمَا مِن دَابَّةٍ فِى الْأَرْضِ إِلَّا عَلَى اللَّهِ رِزْقُهَا\r\nيعنى : و هيچ حيوان زنده و متحركى در اين زمين نيست مگر اين كه روزى او بر عهدهء\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nخداوند است .\r\nاين جمله مربوط به روزى هر زنده‌اى است كه در حركات تكاملى خود نيازمند روزى است خواه حيوانات ذره‌بينى يا بزرگ و عظيم‌الجثهء دريايى و صحرايى و هوايى ، و خواه ذوىالعقول نيازمند به روزى مادى و معنوى .\r\nوَيَعْلَمُ مُسْتَقَرَّهَا وَمُسْتَوْدَعَهَا\r\nاين جمله اشاره به سير دابّه و جايگاه‌هاى وجوديش در ازمنهء حركات طبيعى و اختيارى اوست . يعنى : و خداوند محل ثبوت و استقرار و جايگاه موقت آنها را مىداند .\r\nمراد از محل ثبوت ، لانهء پرندگان و خزندگان و حشرات و قرارگاه انسان و پريان و غيره ، و از جايگاه موقت وديعه‌اى ، شكم مادران و داخل تخم تخم‌داران است .\r\nكُلٌّ فِى كِتَابٍ مُبِينٍ\r\nيعنى : همه در كتابى روشن و آشكار ثبت است . همهء آنچه به عنوان « دابّه » است به نام و شمار نفوس و كيفيت خلقت و اسرار آفرينش و حالات وجودى و چگونگى ارتزاق و آغاز و پايان عمر ، در لوح محفوظ مندرج و نگاشته شده است و آن كتاب براى برخى از فرشتگان در ملأ اعلى آشكار است .\r\nوَهُوَ الَّذِي خَلَقَ السَّماوَاتِ وَالْأَرْضَ فِي سِتَّةِ أَيَّامٍ وَكَانَ عَرْشُهُ عَلَى الْمَاءِ لِيَبْلُوَكُمْ أَيُّكُمْ أَحْسَنُ عَمَلًا وَلَئِن قُلْتَ إِنَّكُم مَبْعُوثُونَ مِن بَعْدِ الْمَوْتِ لَيَقُولَنَّ الَّذِينَ كَفَرُوا إِنْ هذَا إِلَّا سِحْرٌ مُبِينٌ « 7 » وَلَئِنْ أَخَّرْنَا عَنْهُمُ الْعَذَابَ إِلَى أُمَّةٍ مَعْدُودَةٍ لَيَقُولُنَّ مَا يَحْبِسُهُ أَلَا يَوْمَ يَأْتِيهِمْ لَيْسَ مَصْرُوفاً عَنْهُمْ وَحَاقَ بِهِم مَا كَانُوا بِهِ يَسْتَهْزِءُونَ « 8 »\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nلغت و اعراب :\r\nعرش : تخت ، كنايه از سلطه و حاكميت . امت : گروه ، مقدارى از زمان . حاقَ به - از باب نَصَرَ و ضَرَبَ - : احاطه كرد بر او .\r\n\r\n[ فلسفهء آفرينش 
  ]\r\nتفسير :\r\nوَهُوَ الَّذِى خَلَقَ السَّماوَاتِ وَالْأَرْضَ فِى سِتَّةِ أَيَّامٍ وَكَانَ عَرْشُهُ عَلَى الْمَاءِ\r\nيعنى : و اوست كسى كه آسمان‌ها و اين زمين را در شش روز بيافريد ؛ يعنى به تدريج در مدتى مساوى با شش روز روشن ، يا با شش شبانه‌روز يا با شش دوران درازمدت ، زيرا در آن هنگام نه روز و شب بود و نه زمان و مكان . در حالى كه تخت او بر آب بود . كنايه از اين‌كه تنها موجود مخلوق ، آب بود . و سلطه و مالكيّت خدا بر آب بود هرچند مقدار آن آب و طول و عرض آن معلوم نيست .\r\nعلى عليه السلام مىفرمايد : فَاجْرى فيها ماءً مُتَلاطِماً تَيّارُهُ ، مُتَراكِماً زَخّارُهُ . حَمَلَهُ عَلى مَتْنِ الرّيحِ الْعاصِفَةِ . . . « 1 » و از اين كلام استفاده مىشود كه فضا و هوايى هم موجود بوده . و شرح سخن در اين باره در ذيل آيات 9 تا 12 سورهء فصّلت است .\r\nلِيَبْلُوَكُمْ أَيُّكُمْ أَحْسَنُ عَمَلًا\r\nيعنى : خدا آنچه را آفريد بدين منظور بود كه شما را آزمايش نمايد كه كدام يك از حيث كردار نيكوتريد .\r\nمراد اين است كه هدف از پديد آوردن آسمان‌ها و زمين آفريدن بشر در آن است كه در آن‌جا او را فضاى زندگى و مسكنى متناسب دهد و وسايل زندگيش را فراهم سازد ، و براى تكامل روحش فرستادگانى حامل كتاب‌هاى آسمانى و برنامه‌هاى تكامل معنوى گسيل دارد ، تا محيط آزمايش او مهيّا گردد و به وسيلهء توجيه تكليف ، او را امتحان نمايد ، تا در موعد سنجش اعمال براى اهل آسمان و زمين معلوم گردد چه كسى عملش نيكوتر است .\r\n\r\n\r\n","description":"","footnote":"\r\n( 1 ) . نهج البلاغه ، خطبهء اول : سپس آبى را با امواج متلاطم و انبوه و متراكم در آن فضا روان ساخت . آن آب را بر پشت‌تندبادهاى جنباننده . . . سوار كرد .\r\n","page_name":" 435 ","page_number":435},
  {"content":"\r\n\r\nوَلَئِن قُلْتَ إِنَّكُم مَبْعُوثُونَ مِن بَعْدِ الْمَوْتِ لَيَقُولَنَّ الَّذِينَ كَفَرُوا إِنْ هذَا إِلَّا سِحْرٌ مُبِينٌ\r\nيعنى : و حتماً اى پيامبر ، اگر بگويى كه شما همگى پس از مرگ برانگيخته مىشويد ، كسانى كه كفر ورزيده‌اند مىگويند : اين گفتار جز جادويى آشكار نيست . يعنى اخبار از بعث در عالم آخرت ، در نزد آنها به قدرى عجيب و مستبعَد است كه گفتنش را چون سحر مىدانند كه داراى ظاهرى مفهوم و واقعى موهوم است .\r\nوَلَئِنْ أَخَّرْنَا عَنْهُمُ الْعَذَابَ إِلى أُمَّةٍ مَعْدُودَةٍ لَيَقُولُنَّ مَا يَحْبِسُهُ أَلَا يَوْمَ يَأْتِيهِمْ لَيْسَ مَصْرُوفاً عَنْهُمْ وَحَاقَ بِهِم مَا كَانُوا بِهِ يَسْتَهْزِءُونَ\r\nاين آيه نيز دربارهء شدت كفر آنهاست . يعنى : و آنها چنانند كه اگر عذاب مقرر آنها را تا مدتى معيّن تأخير اندازيم ، مىگويند : چه چيزى جلو آن را مىگيرد ؟ يعنى به عنوان بىاعتنايى به تهديدات الهى و مسخره و استهزا چنين مىگويند .\r\nو شما اى مسلمين ، آگاه باشيد ، روزى كه عذاب بر آنها فرود آيد هرگز از آنها بازگشتى نيست ، نظير شروع به جنگ بدر كه همانند عذاب‌هاى نابودكنندهء گذشتگان بود . و آنچه بدان استهزا مىكردند آنها را احاطه مىكند .\r\nوَلَئِنْ أَذَقْنَا الإِنْسَانَ مِنَّا رَحْمَةً ثُمَّ نَزَعْنَاهَا مِنْهُ إِنَّهُ لَيَئُوسٌ كَفُورٌ « 9 » وَلَئِنْ أَذَقْنَاهُ نَعْمَاءَ بَعْدَ ضَرَّاءَ مَسَّتْهُ لَيَقُولَنَّ ذَهَبَ السَّيِّئَاتُ عَنِّي إِنَّهُ لَفَرِحٌ فَخُورٌ « 10 » إِلَّا الَّذِينَ صَبَرُوا وَعَمِلُوا الصَّالِحَاتِ أُولئِكَ لَهُم مَغْفِرَةٌ وَأَجْرٌ كَبِيرٌ « 11 »\r\nلغت و اعراب :\r\nأذاقه طعم الشىء : چشانيد به او مزهء شىء را . نزع الشىءَ من مكانه : آن را از جاى خود بركَند . يؤوس : بسيار نوميد شونده . نعماء : نعمتى كه آثارش در انسان پديدار شود . ضَرّاء :\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nضرر و آسيبى كه اثر سوء گذارد . فرح : شادى غرورانگيز خارج از حد اعتدال .\r\n\r\n[ انسان بىظرفيت 
  ]\r\nتفسير :\r\nوَلَئِنْ أَذَقْنَا الإِنْسَانَ مِنَّا رَحْمَةً ثُمَّ نَزَعْنَاهَا مِنْهُ إِنَّهُ لَيَئُوسٌ كَفُورٌ\r\nيعنى : و اگر به انسان رحمتى را از جانب خود بچشانيم ، سپس آن را از وى برگيريم ، يعنى به سزاى عمل ناروايش يا به اقتضاى صلاح اتمّ نظام كَون از او باز ستانيم ، بىترديد مىبينى كه سخت نوميدشونده و كفران‌كننده است . يعنى نسبت به بازگشت آن نوميد ، و نسبت به گذشتهء آن ناشكر است . در حالى كه بايد با اتكاء به قدرت و رحمت حق ، اميد بازگشت داشته و نسبت به آنچه در گذشته برخوردار شده ، متذكّر و ممنون باشد .\r\nوَلَئِنْ أَذَقْنَاهُ نَعْمَاءَ بَعْدَ ضَرَّاءَ مَسَّتْهُ لَيَقُولَنَّ ذَهَبَ السَّيِّئَاتُ عَنِّى إِنَّهُ لَفَرِحٌ فَخُورٌ\r\nيعنى : و اگر شيرينى و لذت نعمتى را پس از تضرّر و آسيب به او بچشانيم ، مانند سلامت پس از بيمارى ، ثروت پس از تنگدستى ، اولاد و احفاد پس از تنهايى ، امنيت پس از ناامنى ؛ بىترديد مىگويد : همهء سيّئات يعنى بلاها و ناراحتىها از من رفت . حقّاً كه او شادىگراى ناروا و فخرفروش است .\r\nمراد اين است كه به جاى آن كه از زوال بلا و حدوث نعمت ، متوجه دست فعّال غيب شود و شكر گزارد و احتمال تجدّد زوال دهد و متنبّه شود ، به شادى غرورآميز خارج از اعتدال و فخرفروشى مىپردازد .\r\nإِلَّا الَّذِينَ صَبَرُوا وَعَمِلُوا الصَّالِحَاتِ أُولئِكَ لَهُم مَغْفِرَةٌ وَأَجْرٌ كَبِيرٌ\r\nيعنى : مگر كسانى كه صبر كردند و عمل‌هاى شايسته نمودند . يعنى طبق آيات گذشته ، انسان به حكم فطرت و اقتضاى طبيعت داراى رذايل ، يأس و كفران و فرح و فخر و غيره است ، لكن استثنا مىكنم كسانى را كه در تحت تربيت دين الهى قرار گرفته‌اند تا ملكهء صبر و استقامت يافته ، وظايف دينى و عقلى خود را انجام داده‌اند . آنها هستند كه مغفرت خدا در دنيا و پاداش بزرگ در آخرت از آنِ آنهاست .\r\n\r\n","description":"","footnote":"","page_name":" 437 ","page_number":437},
  {"content":"\r\n\r\n\r\n[ تبليغ بىنقص پيامبر 
  ]\r\nفَلَعَلَّكَ تَارِكُ بَعْضَ مَا يُوحَى إِلَيْكَ وَضَائِقُ بِهِ صَدْرُكَ أَن يَقُولُوا لَوْلَا أُنْزِلَ عَلَيْهِ كَنْزٌ أَوْ جَاءَ مَعَهُ مَلَكٌ إِنَّمَا أَنتَ نَذيرٌ وَاللَّهُ عَلَى كُلِّ شَيْءٍ وَكِيلٌ « 12 »\r\nتفسير :\r\nفَلَعَلَّكَ تَارِكٌ بَعْضَ مَا يُوحى إِلَيْكَ وَضَائِقٌ بِهِ صَدْرُكَ أَن يَقُولُوا لَوْلَا أُنْزِلَ عَلَيْهِ كَنْزٌ أَوْ جَاءَ مَعَهُ مَلَكٌ\r\nيعنى : اى پيامبر ، پس شايد تو برخى از آنچه را به سويت وحى مىشود ترك مىكنى و به مردم نمىگويى ، و سينه‌ات به بلاغ برخى از آنها تنگى مىكند ؟ ( مانند امر به توحيد ، و ترك شرك ، و ابطال ربوبيت بتان ، و استهزا به آداب و رسوم جاهلى مشركان ، و تسفيه عقول آنان كه كتاب كريم متصدى بيان آنهاست . و استفهام انكارى است ) . بدين جهت كه مبادا بگويند : چرا براى او گنجى فرود نيامده يا همراه او فرشته‌اى نيامده ؟ !\r\nگنج براى اين كه همانند شاهان براى خود زندگى تأمين كند يا در راه هدف خويش مصرف نمايد ؛ و فرشته براى اين كه او را تصديق كند يا مورد قبول ملت قرار گيرد . مراد از آيه اين كه نبايد چنين چيزى واقع شود .\r\nإِنَّمَا أَنتَ نَذيرٌ وَاللَّهُ عَلى كُلِّ شَىْءٍ وَكِيلٌ\r\nيعنى : جز اين نيست كه تو بيم‌دهنده‌اى . وظيفهء اولى تو ابلاغ احكام و رساندن وحى است . و خدا بر همه چيز وكيل است . يعنى قيام به امر همهء اشيا و حفظ و نگهبانى آنها از آنِ اوست ، و بر مشركان نيز مسلّط و مراقب است ، پس نبايد در مقام ابلاغ از آنها بيم داشت .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nأَمْ يَقُولُونَ افْتَرَاهُ قُلْ فَأْتُوا بِعَشْرِ سُوَرٍ مِثْلِهِ مُفْتَرَيَاتٍ وَادْعُوا مَنِ اسْتَطَعْتُم مِن دُونِ اللَّهِ إِن كُنتُمْ صَادِقِينَ « 13 » فَإِلَّمْ يَسْتَجِيبُوا لَكُمْ فَاعْلَمُوا أَنَّمَا أُنزِلَ بِعِلمِ اللَّهِ وَأَن لَا إِلهَ إِلَّا هُوَ فَهَلْ أَنتُم مُسْلِمُونَ « 14 »\r\nتفسير :\r\nأَمْ يَقُولُونَ افْتَرَاهُ قُلْ فَأْتُوا بِعَشْرِ سُوَرٍ مِثْلِهِ مُفْتَرَيَاتٍ\r\nيعنى : آيا آنها مىگويند كه اين قرآن را خود ساخته است ؟ يعنى همهء اين مجموعه ساخته و پرداختهء خود اوست كه به خدا نسبت مىدهد . در جواب آنها بگو : پس شما هم ده سوره مثل همين قرآن ساخته و پرداخته شده بياوريد .\r\nمراد اين كه به آنها بگويد : شما هم مثل من عرب‌زبانيد و از قديم با اشعار و ادبيات عرب و داستان‌هاى گذشتگان آشناييد ، پس شما هم همانند آن را جعل و تنظيم كنيد .\r\nوَادْعُوا مَنِ اسْتَطَعْتُم مِن دُونِ اللَّهِ\r\nو در جعل و تنظيمتان هركس را غير از خداوند توان داريد ، دعوت نماييد .\r\nيعنى : من آنچه آورده‌ام به تنهايى آورده‌ام ، لكن شما در جعل و تنظيم خود مجتمعى تشكيل دهيد و انبوهى از صاحبان علوم و فنون مختلف عصر و دانش‌پژوهان ماهر و داراى كمالات را گرد آوريد تا به وسيلهء اعمال فكر و بحث و تحقيق و تبادل نظر چند تا سوره مثل اين قرآن بياوريد . يعنى در يك چنين فرضى هم نخواهيد توانست .\r\nو از اين جمله معلوم مىشود كه تحدّى قرآن يعنى هنرنمايى و دعوت به مبارزه‌اش اختصاص به الفاظ عربى آن ندارد كه از نظر فصاحت كلام و زيبايى سخن و بلاغت بيان و حسن احتجاج و استدلال والاست ، بلكه تحدّى در همهء محتويات آن از معارف و علوم و مواعظ و اخلاق و شرايع و احكام و قصص و اخبار به غيب آن نيز جارى است .\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nإِن كُنتُمْ صَادِقِينَ\r\nيعنى : اگر در ادعاى اين‌كه اين كتاب افترا است راستگوييد . اشاره به اين است كه آنها مىدانستند كه قرآن ساختهء محمد صلى الله عليه و آله نيست ، بلكه از جانب خداست و انكارشان از روى عناد است .\r\nفَإِلَّمْ يَسْتَجِيبُوا لَكُمْ فَاعْلَمُوا أَنَّمَا أُنزِلَ بِعِلمِ اللَّهِ\r\nمخاطب در آيهء سابق پيامبر اسلام و در اين آيه پيامبر و مسلمين است به لحاظ آن كه هدف همه يكى است . يعنى و اگر دعوت شما را اجابت نكردند و سوره‌ها را نياوردند ، پس بدانيد كه بىترديد ، اين كتاب به علم خدا نازل گشته ، يعنى از جانب اوست ، نه كلام پيامبر است و نه كلام ديگران .\r\nو مراد از نزول به علم خدا اين است كه مجموع اين كتاب همهء مراحل پنج‌گانهء نزول تكوينى خود را ( از نزول به قلم و لوح و سينهء جبرئيل امين و قلب اقدس پيامبر و بالأخره در ميان مجتمع مسلمين ) همراه با علم و اشراف خدا پيموده است . و ممكن است خطاب آيه به كفّار باشد ، يعنى اى مشركان ، اگر ديديد كسانى كه از علما و دانشمندان براى معارضه دعوت كرديد شما را اجابت نكردند ، پس بدانيد كه اين كتاب از جانب خداست نه افتراء پيامبر .\r\nوَأَن لَا إِلهَ إِلَّا هُوَ فَهَلْ أَنتُم مُسْلِمُونَ\r\nيعنى : و نيز بدانيد كه معبودى جز خداوند نيست ، پس اى مسلمين آيا در اسلام خويش ثابت‌قدميد ؟ استفهام به معناى امر است يعنى ثابت باشيد . و يا اى مشركان ، آيا اسلام نمىآوريد و تسليم نمىشويد ؟ يعنى اسلام آوريد ، نظير فَهَلْ أَنْتُمْ مُنْتَهُونَ [ مائده ، 91 
  ] .\r\nمَن كَانَ يُرِيدُ الْحَيَاةَ الدُّنْيَا وَزِينَتَهَا نُوَفِّ إِلَيْهِمْ أَعْمَالَهُمْ فِيهَا وَهُمْ فِيهَا لَا يُبْخَسُونَ « 15 » أُولئِكَ الَّذِينَ لَيْسَ لَهُمْ فِي الْآخِرَةِ إِلَّا النَّارُ وَحَبِطَ مَا صَنَعُوا فِيهَا وَبَاطِلٌ مَا كَانُوا يَعْمَلُونَ « 16 »\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nلغت و اعراب :\r\nمَن كان مراد از موصول ، جمع است به قرينهء رجوع ضميرهاى چهارگانه . نوفّ : به تمام مىپردازيم . بَخَسَ الشىءَ - از باب مَنَع - : كم كرد آن را . صنعوا فيها : يعنى فى الدنيا .\r\n\r\n[ بىنصيبى دنياطلبان از آخرت 
  ]\r\nتفسير :\r\nمَن كَانَ يُرِيدُ الْحَيَاةَ الدُّنْيَا وَزِينَتَهَا\r\nيعنى : كسانى كه زندگى دنيا و زينت آن را مىخواهند .\r\nآنهايى كه عمل‌هاى خيرشان را تنها براى رسيدن به دنيا انجام مىدهند ، مانند كفّار و رياكاران ، كه هدفشان از هر كار خير ، از انفاق به ارحام و مستمندان ، و خدمات اجتماعى و ابتكارات و اختراعات نافع به حال جامعه ، و اعانت مظلومان ، و اصلاح امور و غيره ، رسيدن به دنيا و مال و جاه است ؛\r\nنُوَفِّ إِلَيْهِمْ أَعْمَالَهُمْ فِيهَا وَهُمْ فِيهَا لَا يُبْخَسُونَ\r\nيعنى : عمل‌هايشان را به آنها به كمال مىپردازيم ( پاداش دنيوى اعمالشان را طبق تعيين و اندازه‌گيرى واقعى ، موافق مصالح فردى و اجتماعى و مطابق با حكمت نظام اتمّ تكوين به آنها مىدهيم ) و چيزى از آنها در اين دنيا كم و كاست نمىشود .\r\nأُولئِكَ الَّذِينَ لَيْسَ لَهُمْ فِى الْآخِرَةِ إِلَّا النَّارُ وَحَبِطَ مَا صَنَعُوا فِيهَا وَبَاطِلٌ مَا كَانُوا يَعْمَلُونَ\r\nيعنى : آنها هستند كسانى كه آنها را در عالم آخرت بهره‌اى جز آتش نيست ؛ و آنچه در دنيا از عمل‌هاى خير انجام داده‌اند ، به جهت نبود شرايط قبول ، حبط و تباه شده و آنچه در دنيا به جا مىآوردند هم باطل گرديده است .\r\nممكن است جملهء دوم از اين دو جمله تأكيد اولى باشد و يا هريك ، علت براى جملهء پيشين خود باشد . يعنى علّت نبود چيزى در آخرت جز آتش ، اين است كه همهء عمل‌هاى خيرشان محكوم به حبط شده ، و علّت حبط شدن هم اين است كه شرايط صحت و قبول يعنى اعتقاد به توحيد و اصول عقايد را نداشته است .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n\r\n[ پيامبر ( ص ) برهان و شاهد دارد 
  ]\r\nأَفَمَن كَانَ عَلَى بَيِّنَةٍ مِنْ رَبِّهِ وَيَتْلُوهُ شَاهِدٌ مِنْهُ وَمِن قَبْلِهِ كِتَابُ مُوسَى إِمَاماً وَرَحْمَةً أُولئِكَ يُؤْمِنُونَ بِهِ وَمَن يَكْفُرْ بِهِ مِنَ الْأَحْزَابِ فَالنَّارُ مَوْعِدُهُ فَلَا تَكُ فِي مِرْيَةٍ مِنْهُ إِنَّهُ الْحَقُّ مِن رَبِّكَ وَلكِنَّ أَكْثَرَ النَّاسِ لَا يُؤْمِنُونَ « 17 »\r\nلغت و اعراب :\r\nأفمن اصلش فأمن است به تقديم همزهء استفهام ، و آن مبتدا است ، خبرش « كمن ليس كذلك » مقدر است بعد از كلمهء رحمةً . بيّنة تاء مبالغه است يعنى بسيار روشن يا روشنگر .\r\nمرجع ضمير ربّه موصول است . ضمير يتلوه راجع به بيّنة است به اعتبار برهان و دليل . « 1 » ضمير منه راجع به رب است ، و ضمير من قبله راجع به شاهد . « 2 »\r\nتفسير :\r\nأَفَمَن كَانَ عَلى بَيِّنَةٍ مِنْ رَبِّهِ وَيَتْلُوهُ شَاهِدٌ مِنْهُ وَمِن قَبْلِهِ كِتَابُ مُوسى إِمَاماً وَ رَحْمَةً\r\nيعنى : پس آيا كسى كه بر پايهء بيّنه و برهانى از جانب پروردگار خويش است ( مانند مؤمنان صادق كه در عقايد و اعمال متّكى به دين و شريعت الهى هستند ) و شاهد و گواهى نيز از جانب خداوند به دنبال بيّنهء اوست ، يعنى كتاب آسمانى پيامبر و عقل و خردش نيز مؤيّد و مصدّق بيّنهء اوست ، و پيش از قرآن نيز كتاب موسى يعنى تورات كه پيشوا و رحمت است بيّنهء او را تأييد و تقويت مىكند ( زيرا تورات موسى كه امامت دينى جهانيان را از زمان نزولش تا زمان ظهور عيسى بن مريم بر عهده داشت و سراپا رحمت براى جامعه بود\r\n\r\n\r\n","description":"","footnote":"\r\n( 1 ) . يعنى به اعتبار آن كه بيّنه به معناى برهان و دليل است و اين دو كلمه مذكّرند .\r\n( 2 ) . در تركيب اين آيه اختلاف است و آنچه در متن آمده يكى از وجوه آن است .\r\n","page_name":" 442 ","page_number":442},
  {"content":"\r\n\r\nپيامبر اسلام و شريعت و كتاب او را تأييد و تصديق نموده است ؛ آيا چنين شخصى مانند كسى است كه چنين نيست ؟ نظير يهود و مشركان كه پايهء اعتقاد و اعمالشان گمان و شك است . قطعاً يكسان نيستند ) .\r\nأُولئِكَ يُؤْمِنُونَ بِهِ وَمَن يَكْفُرْ بِهِ مِنَ الْأَحْزَابِ فَالنَّارُ مَوْعِدُهُ\r\nيعنى : آنها هستند كه به اين كتاب ايمان مىآورند . و هركس از احزاب و قبايل مختلف به اين كتاب كفر ورزد ، پس بداند كه آتش آخرت وعده‌گاه اوست . يعنى به مجرد خروج روحش از جسد در آتش برزخ و سپس در آتش آخرت خواهد بود .\r\nفَلَا تَكُ فِى مِرْيَةٍ مِنْهُ إِنَّهُ الْحَقُّ مِن رَبِّكَ وَلكِنَّ أَكْثَرَ النَّاسِ لَا يُؤْمِنُونَ\r\nيعنى : پس اى پيامبر ، يا اى مخاطب ، هرگز از اين قرآن در شك و ترديد مباش ؛ به يقين كه آن حقّ و ثابت است و از جانب پروردگار توست ؛ و لكن بيشتر مردم ايمان نمىآورند .\r\nوَمَنْ أَظْلَمُ مِمَّنِ افْتَرَى عَلَى اللَّهِ كَذِباً أُولئِكَ يُعْرَضُونَ عَلَى رَبِّهِمْ وَيَقُولُ الْأَشْهَادُ هَؤُلَاءِ الَّذِين كَذَبُوا عَلَى رَبِّهِمْ أَلَا لَعْنَةُ اللَّهِ عَلَى الظَّالِمِينَ « 18 » الَّذِينَ يَصُدُّونَ عَن سَبِيلِ اللَّهِ وَيَبْغُونَهَا عِوَجاً وَهُمْ بِالْآخِرَةِ هُمْ كَافِرُونَ « 19 »\r\nلغت و اعراب :\r\nافتراء : جعل كردن ، افترى كذباً : دروغ ساخت . اشهاد : جمع شاهد ، مثل اصحاب جمع صاحب . يا جمع شهيد ، مثل اشراف جمع شريف . صدَّ عنه - از باب ضَرَب و نَصَر - : اعراض كرد از آن . و صدّه عنه : منع كرد او را از آن . يبغونها عوجاً : يطلبون لها انحرافاً . سبيل ، مذكّر و مؤنّث در آن مساوى است .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\n\r\n[ مشركان تنها افترا مىزنند 
  ]\r\nتفسير :\r\nوَمَنْ أَظْلَمُ مِمَّنِ افْتَرَى عَلَى اللَّهِ كَذِباً أُولئِكَ يُعْرَضُونَ عَلى رَبِّهِمْ\r\nيعنى : و چه كسى ستمكارتر است از آن كه بر خداوند افترا بندد ؟ يعنى مطلبى كه مناسب مقام او نيست يا از آن نهى كرده به او نسبت دهد . و اين كلام شامل نسبت شرك و تعدّد آلهه و تثليث و تجسم و جهل و عجز ، و نيز شامل نسبت دين باطل و حكم باطل مىشود .\r\nآنها هستند كه بر خداوند عرضه مىشوند . يعنى در روز قيامت به عنوان مفترى به خدا ، در محكمهء الهى احضار مىشوند تا بازجويى و مجازات گردند .\r\nوَيَقُولُ الْأَشْهَادُ هَؤُلَاءِ الَّذِينَ كَذَبُوا عَلى رَبِّهِمْ\r\nيعنى : و گواهان مىگويند : اين‌ها هستند كه بر پروردگارشان دروغ بستند .\r\nدر مقام محاكمه ، گواهانشان از پيامبران وقت و معصومان عصر و فرشتگان حافظ اعمال و بالأخره اعضا و اندام‌هايشان ، عليه آنها اين گونه شهادت مىدهند . و اين قول از شهود در جايى است كه آنها افتراى خود را انكار كنند و شهود به عنوان اداى شهادت بگويند . و ممكن است اين كلام به عنوان معرفى آنها به اهل محشر باشد .\r\nأَلَا لَعْنَةُ اللَّهِ عَلَى الظَّالِمِينَ\r\nيعنى : آگاه باشيد ، لعنت خدا بر ستمكاران است . يا : هان ، لعنت خدا بر ستمكاران باد ! و اين جمله اخبار يا انشاء نفرين در دنياست . و ممكن است نقل كلامى از روز قيامت باشد كه از خداوند يا از شهود صادر مىشود .\r\nالَّذِينَ يَصُدُّونَ عَن سَبِيلِ اللَّهِ وَيَبْغُونَهَا عِوَجاً وَهُمْ بِالْآخِرَةِ هُمْ كَافِرُونَ\r\nيعنى : ظالمان و ستمكاران كسانى هستند كه از راه خدا اعراض مىكنند ، يا ديگران را از آن بازمىدارند و منصرف مىسازند . ( مراد از « سبيل » دين و كتاب و شريعت و يكايك احكام خداوند است كه راه معنوى براى وصول به حقّ است . ) و براى راه خدا كژى و انحراف مىخواهند . يعنى نسبت انحراف مىدهند و مىگويند : اين راه باطل است . و يا كلام او را بر خلاف واقع معنا مىكنند ، و يا سالكان راه او را به وسوسه منحرف مىسازند . و آنها خود به روز قيامت كافرند .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nمراد از اين گروه علماى سوء دين و سلاطين جور و ثروتمندان فاجرند كه غالباً سبب انحراف ملت‌ها و ضلالت مجامع بشريت‌اند و اثرى به سزا در هدايت و ضلالت مردم دارند .\r\nأُولئِكَ لَمْ يَكُونُوا مُعْجِزِينَ فِي الْأَرْضِ وَمَا كَانَ لَهُمْ مِن دُونِ اللَّهِ مِنْ أَوْلِيَاءَ يُضَاعَفُ لَهُمُ الْعَذَابُ مَا كَانُوا يَسْتَطِيعُونَ السَّمْعَ وَمَا كَانُوا يُبْصِرُونَ « 20 » أُولئِكَ الَّذِينَ خَسِرُوا أَنفُسَهُمْ وَضَلَّ عَنْهُم مَا كَانُوا يَفْتَرُونَ « 21 » لَا جَرَمَ أَنَّهُمْ فِي الآخِرَةِ هُمُ الْأَخْسَرُونَ « 22 »\r\nتفسير :\r\nأُولئِكَ لَمْ يَكُونُوا مُعْجِزِينَ فِي الْأَرْضِ وَمَا كَانَ لَهُمْ مِن دُونِ اللَّهِ مِنْ أَوْلِيَاءَ\r\nيعنى : توهم نشود آن‌گاه كه آنها مردم را از خدا منصرف ساختند و راه حق را معوج و منحرف نشان دادند و به عالم آخرت ، هدف اصلى خلقت ، ايمان نياوردند ، آنها به سرپرستى بت‌هايشان قدرتى در برابر قدرت خدا شدند و فزونى شمارشان هم نشانهء پيروزى آنهاست .\r\nمعناى آيه : اى پيامبر ، آنها هرگز در روى زمين عاجز و ناتوان‌كننده نيستند . يعنى نه مىتوانند ما را از تنفيذ ارادهء تكوينى خود ناتوان كنند ، و نه فرشتگان ما را از اجراى فرامين ما جلوگيرى نمايند ، و نه پيامبران ما را از پياده كردن دين و شريعت و كتاب خويش محروم سازند . و نيز براى آنها جز خداوند و به جاى او سرپرستانى از قبيل بت‌ها و ستارگان و غير آنها نيست . زيرا آنها خود و معبودهايشان در تحت ارادهء نافذ خدا قرار دارند .\r\nيُضَاعَفُ لَهُمُ الْعَذَابُ مَا كَانُوا يَسْتَطِيعُونَ السَّمْعَ وَمَا كَانُوا يُبْصِرُونَ\r\nيعنى : عذاب براى آنها مضاعف مىشود . يعنى در روز جزا عذاب آنها چند برابر\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nخواهد شد ؛ عذاب ضلالت و گمراهى خود و عذاب گمراه كردن ديگران . آنها توان شنيدن نداشتند و نمىديدند . يعنى در دنيا در اثر انكار دعوت انبيا و عناد در برابر حق به حالى رسيده بودند كه شنيدن آيات الهى و سخنان پيامبران بر آنها بسيار سنگين بود و چشم دلشان از مشاهدهء آيات الهى كه در نفوس خودشان و در كرانه‌هاى جهان هستى تجلّى داشت كور گشته بود .\r\nأُولئِكَ الَّذِينَ خَسِرُوا أَنفُسَهُمْ وَضَلَّ عَنْهُم مَا كَانُوا يَفْتَرُونَ\r\nيعنى : آنهايند كه دربارهء سرمايهء وجودشان زيان كرده‌اند ، و از ديد آنها آنچه افترا مىبستند گم شده است . زيرا نفس انسانى و نيروهاى مختلف آن همانند سرمايهء تجارتى است براى كسب كمالات معنوى در دنيا و تحصيل بهشت در آخرت ، و آنها نه كمالى در دنيا كسب كردند و نه بهشتى در آخرت ؛ و خدايان دروغين آنها خواه جمادات يا ذوىالعقول ، در روز جزا از آنها تبرّى مىجويند و از ديدشان غايب و ناپديد مىگردند .\r\nلَا جَرَمَ أَنَّهُمْ فِى الآخِرَةِ هُمُ الْأَخْسَرُونَ\r\nكلمهء « لاجرم » غلبهء استعمال دارد در معناى لابدّ و لامحاله .\r\nمعناى آيه : اى پيامبر ، قطعاً و بدون ترديد ، آنها در آخرت زيانكارترند . يعنى زيانكارتر از همهء اهل محشر ، زيرا كسانى كه در طول تاريخ در مقابل دعوت رسولان الهى ايستاده‌اند و مجامع انسانى را از توحيد و دين و شرايع آسمانى و معارف كتاب‌هاى الهى منحرف ساخته‌اند علماى سوء و سلاطين جور و ثروتمندان فاجر و فاسق‌اند و آنها يگانه وسيلهء اغواى شياطين و تحريف عقول و اذهان و توجيه‌گر هواهاى باطل‌اند .\r\nإِنَّ الَّذِينَ آمَنُوا وَعَمِلُوا الصَّالِحَاتِ وَأَخْبَتُوا إِلَى رَبِّهِمْ أُولئِكَ أَصْحَابُ الْجَنَّةِ هُمْ فِيهَا خَالِدُونَ « 23 » مَثَلُ الْفَرِيقَيْنِ كَالْأَعْمَى وَالْأَصَمِّ وَالْبَصيرِ وَالسَّمِيعِ هَلْ يَسْتَوِيَانِ مَثَلًا أَفَلَا تَذَكَّرُونَ « 24 »\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nلغت و اعراب :\r\nأخبت إلى اللَّه : اطمينان و آرامش يافت به او ، و خضوع كرد در برابرش . مَثَل شىء : حال و وصف آن . و مَثَل امر محسوس و روشنى است كه ذهن شنونده با آن مأنوس است تا از آن به امرى معقول منتقل شود .\r\n\r\n[ داستان مشركان و مؤمنان 
  ]\r\nتفسير :\r\nإِنَّ الَّذِينَ آمَنُوا وَعَمِلُوا الصَّالِحَاتِ وَأَخْبَتُوا إِلَى رَبِّهِمْ أُولئِكَ أَصْحَابُ الْجَنَّةِ هُمْ فِيهَا خَالِدُونَ\r\nيعنى : حقيقت اين است كسانى كه ايمان آوردند ، و توحيد خدا و اصول عقايد و آنچه را خدا به پيامبران نازل كرده باور نمودند ؛ و كارهاى شايسته انجام دادند ، يعنى آنچه را در نزد شرع نيكو و در پيش عقل پسنديده است به جا آوردند ؛ و اطمينان دل و آرامش قلب به خدا داشته و فروتنى كردند ، آنها هستند كه اهل بهشت‌اند و آنها در بهشت ، جاودان‌اند ؛ زيرا بهشتيان در ابديت شريك خدايند و در ازليّت از او جدايند .\r\nمَثَلُ الْفَرِيقَيْنِ كَالْأَعْمَى وَالْأَصَمِّ وَالْبَصيرِ وَالسَّمِيعِ هَلْ يَسْتَوِيَانِ مَثَلًا أَفَلَا تَذَكَّرُونَ\r\nمَثَل آن دو گروه يعنى مؤمنان و كافران كه ذكرشان گذشت مَثَل كور و كر و بينا و شنواست . آيا اين دو با هم در مَثَل يكسان‌اند ؟\r\nيعنى : كافران از ديدن معجزات پيامبران و نشانه‌هاى گستردهء توحيد در آفاق و انفس همانند نابيناى چشم به كلّى محروم‌اند و آثار تنبّه و تذكر ندارند ؛ و مؤمنان از مشاهدهء جلال و جمال الهى در شراشر جهان هستى متنبّه و متذكّر شده و پيوسته در تعالى و كمال‌اند . و هم‌چنين كافران از شنيدن كلام حق و آيات كتاب آسمانى و منطق رساى پيامبران همانند ناشنواى گوش محروم‌اند ؛ و مؤمنان شنوايند و علوم غيبى و احكام آسمانى و شرايع الهى را فرامىگيرند و به كمال مىرسند .\r\nپس آيا متذكر نمىشويد ؟ كه همان گونه كه ميان دو گروه مشبّهٌ به در وصف ظاهرى\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nو حسّى فرقى روشن است ، ميان دو گروه مشبَّه نيز در وصف باطنى و معنوى نيز فرقى است واضح .\r\n\r\n[ داستان نوح ( ع ) با قوم و فرزندش 
  ]\r\nوَلَقَدْ أَرْسْلْنَا نُوحاً إِلَى قَوْمِهِ إِنِّي لَكُمْ نَذِيرٌ مُبِينٌ « 25 » أَن لَا تَعْبُدُوا إِلَّا اللَّهَ إِنِّي أَخَافُ عَلَيْكُمْ عَذَابَ يَوْمٍ أَلِيمٍ « 26 »\r\nلغت و اعراب :\r\nانّى لكم به‌تقدير « فقال - يا - قائلًا » . ألّا تعبدوا بدل است از انّى لكم . عذاب يوم أليم ، أليم صفت مضافٌ إليه است به لحاظ حال مضاف .\r\nتفسير :\r\nوَلَقَدْ أَرْسَلْنَا نُوحاً إِلى قَوْمِهِ إِنِّى لَكُمْ نَذِيرٌ مُبِينٌ\r\nاز اين آيه تا آيهء صدم اين سوره ، سرگذشت هفت نفر از پيامبران آمده است كه از ميان آنها نوح و ابراهيم و موسى از پيامبران اولواالعزم‌اند ؛ يعنى صاحب كتاب آسمانى و شريعت مستقل‌اند ، و آنها عبارت‌اند از : نوح ، هود ، صالح ، ابراهيم ، لوط ، شعيب و موسى عليهم الصلاة و السلام . سرگذشت برخى به تفصيل و برخى به اجمال ذكر شده است .\r\nنوح پيامبر رسولى عظيم‌الشأن و صاحب مقام والايى بوده و نخستين پيامبر رسول و صاحب اولين شريعت و كتاب آسمانىِ شامل احكام بوده ، و او اولين كسى است از پيامبران مرسل خداوند كه در آغاز يك تنه و سپس با ياران معدودش بر ضد وَثَنيت و بت‌پرستى كه در آن روز مرض مهلك فكرى و اعتقادى جامعهء بشرى بود ، قيام كرد و در مدتى بس طولانى بيش از همهء پيامبران يعنى در زمانى بيش از نهصد و پنجاه سال در راه اين جهاد مقدس كوشيد .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nاين پيامبر قيام و دعوتش را نخست با ملايمت و وعظ و اندرز شروع نمود ، سپس با امر و نهى و استدلال و محاجّه و مجادلهء به نحو احسن ، و آن گاه با وعد و وعيد و اصرار و ابرام و تأكيد ادامه داد . و اين روش به تناسب حال انسان‌هاى اوليه است كه از آغاز آفرينش تا آن روز همه يك گروه بدون توجه تكليف ، و رها شده به حال خود ، و بر طبق عقل و ادراك خود بودند چنان كه آيهء 213 سورهء بقره حكايت دارد .\r\nو نوح پيامبر همهء ايام تبليغ خود را با پاسخ منفى و عكس‌العمل مسخره و استهزا و تحمل زجرها و هتك‌ها و چشيدن عذاب‌ها و شكنجه‌ها رو به رو بود و سرانجام جز عده‌اى بسيار اندك به او نگرويدند كه مجموع هفت نفر تا هفتاد يا اندكى بالاتر گفته شده و قوم او كه همهء جهانيان آن روز بودند نخستين ملتى شد كه در نتيجهء اصرار بر طغيان و عناد و عصيان ، دچار غضب عامّ خداى قهّار گرديدند و در يك طغيان آب و طوفان فراگير بىسابقه و لاحقه در طول تاريخ بشرى ، همگى به يك‌باره هلاك شدند ، و ياران و گروندگانش كه همگى در يك كشتى گرد آمده بودند ( پس از انقطاع ريزش آسمان ، و فروكش كردن فوران زمين ، و بلعيدن زمين لُجّه‌ها و درياچه‌هاى خود را ، و خشكيدن پاره‌اى از سطح خاك ) گرفتار بيمارىهاى مختلف ناشى از رطوبت زمين و هوا شدند و جز عده‌اى از اولاد او زنده نماندند ، و از اين رو نوح را آدم دوم خواندند و طبعاً مردم هم بنى آدم دوم شدند . و اين آيات تا آيهء 49 حكايت از حال نوح و قوم او در بيش از هزار سال ماقبل طوفان دارد .\r\nمعناى آيه : و حقيقت اين است كه ما نوح را به سوى قوم خود فرستاديم ، به آنان گفت :\r\nبه يقين من براى شما بيم‌دهنده‌اى روشنگرم . مراد بيم‌دهنده از غضب و عذاب دنيوى و اخروى خداوند ، و روشنگر آنچه سبب عذاب و راه نجات آن است .\r\nأَن لَا تَعْبُدُوا إِلَّا اللَّهَ إِنِّى أَخَافُ عَلَيْكُمْ عَذَابَ يَوْمٍ أَلِيمٍ\r\nيعنى : نذير بودن من اين است كه جز خداوند احدى را نپرستيد ؛ به يقين من بر شما از عذاب روزى دردناك بيم دارم .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nفَقَالَ الْمَلَأُ الَّذِينَ كَفَرُوا مِن قَوْمِهِ مَا نَرَاكَ إِلَّا بَشَراً مِثْلَنَا وَمَا نَرَاكَ اتَّبَعَكَ إِلَّا الَّذِينَ هُمْ أَرَاذِلُنَا بَادِيَ الرَّأْيِ وَمَا نَرَى لَكُمْ عَلَيْنَا مِن فَضْلٍ بَلْ نَظُنُّكُمْ كَاذِبِينَ « 27 »\r\nلغت و اعراب :\r\nملأ : اعيان و اشراف قوم . اراذل : جمع ارذل و رذل ، انسان پست و حقير . بادى الرأى : ساده‌فكر و بىتأمل .\r\nتفسير :\r\nفَقَالَ الْمَلَأُ الَّذِينَ كَفَرُوا مِن قَوْمِهِ مَا نَرَاكَ إِلَّا بَشَراً مِثْلَنَا\r\nيعنى : پس سران و اشراف قوم نوح كه كفر ورزيده بودند ، در جواب او گفتند : ما تو را جز بشرى همانند خود نمىبينيم . يعنى نه فرشته‌اى و نه فرشته همراه دارى كه تأييدت كند .\r\nمراد اين كه چيزى در تو از غيب و روابط عالم ماوراء حواس نمىبينيم .\r\nوَمَا نَرَاكَ اتَّبَعَكَ إِلَّا الَّذِينَ هُمْ أَرَاذِلُنَا بَادِىَ الرَّأْىِ وَمَا نَرَى لَكُمْ عَلَيْنَا مِن فَضْلٍ\r\nيعنى : و نيز كسانى را كه از تو پيروى كرده‌اند جز آدم‌هاى پست و فرومايهء ملت خود نمىبينيم كه همه ساده‌انديش و كم‌فهم‌اند ، و نيز هيچ فضيلت و برترى براى تو و يارانت نسبت به خود نمىيابيم . يعنى نه علم به غيوب آسمان و زمين داريد ، و نه ويژگى و بزرگى جسمى ، و نه مال و ثروت كلان ، و نه توان و قدرت عشيره‌اى .\r\nبَلْ نَظُنُّكُمْ كَاذِبِينَ\r\nيعنى : بلكه تو را و يارانت را دروغگو مىدانيم . نسبت دروغ به همه يعنى به نوح و پيروانش به لحاظ آن است كه همگى در ادعا و هدف متحد بودند ، و يا آن كه نوح در ادعاى\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nنبوت و آنها در تصديق نوح .\r\nقَالَ يَا قَوْمِ أَرَأَيْتُمْ إِن كُنتُ عَلَى بَيِّنَةٍ مِن رَبِّي وآتَانِي رَحْمَةً مِنْ عِندِهِ فَعُمِّيَتْ عَلَيْكُمْ أَنُلْزِمُكُمُوهَا وَأَنتُمْ لَهَا كَارِهُونَ « 28 » وَيَا قَوْمِ لَا أَسْأَلُكُم عَلَيْهِ مَالًا إِنْ أَجْرِيَ إِلَّا عَلَى اللَّهِ وَمَا أَنَا بِطَارِدِ الَّذِينَ آمَنُوا إِنَّهُم مُلَاقُوا رَبِّهِمْ وَلكِنِّي أَرَاكُمْ قَوْماً تَجْهَلُونَ « 29 » وَيَا قَوْمِ مَن يَنصُرُنِي مِنَ اللَّهِ إِن طَرَدتُّهُمْ أَفَلَا تَذَكَّرُونَ « 30 »\r\nلغت و اعراب :\r\nأرأيتم : خبر دهيد به من . عمَّى الشىءَ : پنهان كرد آن را . عُمّيت : اخفيت ، و فاعل عمّيت راجع است به بيّنه و رحمة ، يعنى « كلّ واحدة منهما » . أنلزمكموها جواب أرأيتم و به جاى جزاء شرط إن شرطيه است . طَرَدَه - از باب نَصَر - : راند و دور ساخت او را . عليه مالًا ضمير عَلَيه راجع به تبليغ مفهوم از كلام است . نصره من عدوّه : نجات داد او را از دشمن .\r\nتفسير :\r\nقَالَ يَا قَوْمِ أَرَأَيْتُمْ إِن كُنتُ عَلى بَيِّنَةٍ مِن رَبِّى وآتَانِى رَحْمَةً مِنْ عِندِهِ فَعُمِّيَتْ عَلَيْكُمْ\r\nيعنى : نوح گفت : اى قوم من ، به من خبر دهيد ، اگر من بر امر روشنى از جانب پروردگارم باشم و خدايم رحمتى از طرف خود به من داده باشد ، و آن بيّنه و رحمت بر شما پوشيده و پنهان باشد . . . ؛\r\nاز اين كلام ردّ دليل اول قوم معلوم مىشود كه گفتند : تو بشرى و رابطه با غيب در تو نيست . و حاصل ردّ آن كه : من دربارهء قيام و دعوت خود متّكى به حجت و برهانى روشن از عالم غيبم ، يعنى به وحى و معجزه و فرامين آسمانى الهى ، و نيز خدايم به من رحمت\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nيعنى منصب نبوت و كتاب و شريعت از جانب خود ارزانى داشته است ، لكن شما از آن تغافل داريد و نمىپذيريد .\r\nأَنُلْزِمُكُمُوهَا وَأَنتُمْ لَهَا كَارِهُونَ\r\nاين جمله جواب ان شرطيه و اشاره به امر كلى مهم است . يعنى : پس آيا شما را بر دين و نبوت خود ملزم سازيم در حالى كه از آن كراهت داريد ؟ ! يعنى حال كه كفر و طغيان و عنادتان نبوت و دين مرا از شما پوشانده و پنهان ساخته و از پذيرش آن امتناع كرده‌ايد ، آيا باز هم آن را به جبر و اكراه بر شما تحميل كنيم و به قبول آن واداريم ؟\r\nو اين كلام نوح پيامبر همان قاعدهء كلى شرعى و عقلى است كه منطق همهء پيامبران الهى است ، يعنى لَاإِكْرَاهَ فِى الدِّينِ [ بقره ، 256 
  ] ايمان و اعتقاد درونى قابل اكراه و اجبار نيست .\r\nوَيَا قَوْمِ لَا أَسْأَلُكُم عَلَيْهِ مَالًا إِنْ أَجْرِىَ إِلَّا عَلَى اللَّهِ وَمَا أَنَا بِطَارِدِ الَّذِينَ آمَنُوا إِنَّهُم مُلَاقُوا رَبِّهِمْ\r\nيعنى : و اى قوم ، من بر تبليغ رسالت خود از شما مالى نمىخواهم ؛ پاداش من بر عهدهء احدى جز خدا نيست . ( اين جمله جواب توهم و گمان آنهاست كه نوح براى ابلاغ شريعت خود مزد بخواهد ) و من هرگز طردكنندهء كسانى كه ايمان آورده‌اند از دور خود نيستم ، زيرا آنها ملاقات‌كنندهء پروردگار خود خواهند بود . يعنى اگر در آن‌جا شكايت كنند به چه جرمى آنها را از نعمت عام دين محروم كردم من جوابى ندارم . و اين جمله جواب درخواست آنهاست كه فقرا را از دور خود براند .\r\nوَلكِنِّى أَرَاكُمْ قَوْماً تَجْهَلُونَ\r\nيعنى : و لكن من شما را گروهى مىبينم كه جهالت مىورزيد و نادانى مىكنيد . يعنى جهالت به لقاء اللَّه داريد كه چنين مىگوييد . يا جاهل به حال طبقهء پايين هستيد كه آنها را اراذل مىخوانيد . يا جاهل به زشتى و قباحت اين كه پيامبران را نشايد مردم را همانند سلاطين جور از پيش خود برانند .\r\nوَيَا قَوْمِ مَن يَنصُرُنِى مِنَ اللَّهِ إِن طَرَدتُّهُمْ أَفَلَا تَذَكَّرُونَ\r\nيعنى : و اى قوم من ، اگر آنها را راندم ، چه كسى مرا از عذاب خدا نجات مىبخشد ؟ آيا متذكر نمىشويد ؟\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nاين آيه تأكيد در رعايت حال طبقهء پايين جامعه و هشدار به طبقهء بالاست از انبياء عليهم السلام و غير آنها در كيفيت برخورد با طبقهء پايين ، كه از غضب و عذاب خدا در دنيا و آخرت بپرهيزند . پس اعمّ است از تهديد مستفاد از جملهء انَّهم مُلاقوا ربِّهم .\r\nوَلَا أَقُولُ لَكُمْ عِندِي خَزَائِنُ اللَّهِ وَلَا أَعْلَمُ الْغَيْبَ وَلَا أَقُولُ إِنِّي مَلَكٌ وَلَا أَقُولُ لِلَّذِينَ تَزْدَرِي أَعْيُنُكُمْ لَن يُؤْتِيَهُمُ اللَّهُ خَيْراً اللَّهُ أَعْلَمُ بِمَا فِي أَنفُسِهِمْ إِنِّي إِذاً لَمِنَ الظَّالِمِينَ « 31 »\r\nلغت و اعراب :\r\nو لا اعلم الغيب عطف است به لاأقول و يا به عندى خزائن اللَّه با حمل لاء نافيه بر تأكيد .\r\nازدراه - از باب افتعال - : او را حقير و خوار شمرد ، و تزدرى به‌تقدير « تزدريهم أعينكم » .\r\nتفسير :\r\nوَلَا أَقُولُ لَكُمْ عِندِى خَزَائِنُ اللَّهِ وَلَا أَعْلَمُ الْغَيْبَ وَلَا أَقُولُ إِنِّى مَلَكٌ\r\nاز گفتار قوم نوح در آيهء 27 ( كه در شما برترى نمىبينيم ) چنين برمىآيد كه آنها معتقد بودند گنجينه‌هاى روزىِ الهى و ذخاير و كنوز رحمت او بايد در اختيار پيامبران باشد تا بتوانند نيازهاى مردم را رفع كنند ؛ فقيران را بىنياز سازند ، بيماران را شفا و گاهى هم مرده‌ها را حيات بخشند . و نيز بايد آنها علم به غيب داشته باشند تا در موارد لازم ، از حوادث ضررزا دورى جويند و منافع لازم را جلب كنند . و نيز خود پيامبر بايد از جنس فرشته باشد كه گرفتار عوارض مادى بشرى و اسير حوادث جسمى آدمى نگردد و از خوردن و آشاميدن و ازدواج و اشتغال به كار و كاسبى منزه باشد تا بتواند وظايف نبوت و رسالت خويش را انجام دهد .\r\nمعناى آيه : نوح گفت : و من به شما نمىگويم كه گنجينه‌هاى رحمت خدا نزد من است ، و من غيب هم نمىدانم ( و يا آن كه نمىگويم كه من غيب مىدانم ) و نمىگويم كه من فرشته‌ام .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nاين سه مطلب را پيامبر اسلام صلى الله عليه و آله نيز در آيهء 50 سورهء انعام مأمور شد به قوم خود بگويد . و غرض آن كه هيچ يك از اين امور در من نيست و از شرايط نبوت و رسالت نيست .\r\nوَلَا أَقُولُ لِلَّذِينَ تَزْدَرِى أَعْيُنُكُمْ لَن يُؤْتِيَهُمُ اللَّهُ خَيْراً اللَّهُ أَعْلَمُ بِمَا فِى أَنفُسِهِمْ إِنِّى إِذاً لَمِنَ الظَّالِمِينَ\r\nقوم نوح معتقد بودند كه همهء خيرات دنيا از آنِ اعيان و اشراف مردم است و طبقات پايين طبعاً حقير و پست و صرفاً براى خدمت اشراف و تأمين رفاه حال آنها آفريده شده‌اند . از اين رو مىگفتند : آنها را نرسد كه نزد پيامبران مقام و منزلتى داشته باشند .\r\nمعناى آيه : و من هرگز دربارهء كسانى كه چشمان شما آنها را به حقارت مىنگرد و پست و فرومايه مىبيند نمىگويم خدا هرگز به آنان در دنيا و آخرت چيزى نخواهد داد . خدا خود به آنچه در دل‌هاى آنهاست داناتر است ، و اگر چنين گويم ، آن‌گاه بىترديد ، من از ستمكارانم .\r\nمراد اين است كه خيرات و كرامت‌هاى الهى تابع قدرت و ثروت دنيوى نيست ، بلكه تابع نفسيّات و روحيات پاك و كرايم نفسانى و فضايل اخلاقى و معنوى است ، و من و شما علم به باطن‌ها نداريم تا بتوانيم خيرات را از آنها نفى كنيم .\r\nقَالُوا يَانُوحُ قَدْ جَادَلْتَنَا فَأَكْثَرْتَ جِدَالَنَا فَأْتِنَا بِمَا تِعِدُنَا إِن كُنْتَ مِنَ الصَّادِقِينَ « 32 » قَالَ إِنَّمَا يَأْتِيكُم بِهِ اللَّهُ إِن شَاءَ وَمَا أَنتُم بِمُعْجِزِينَ « 33 » وَلَا يَنفَعُكُمْ نَصْحِي إِنْ أَرَدْتُّ أَنْ أَنصَحَ لَكُمْ إِن كَانَ اللَّهُ يُرِيدُ أَن يُغْوِيَكُمْ هُوَ رَبُّكُمْ وَإِلَيْهِ تُرْجَعُونَ « 34 » أَمْ يَقُولُونَ افْتَرَاهُ قُلْ إِنِ افْتَرَيْتُهُ فَعَلَيَّ إِجْرَامِي وَأَنَا بَرِيءٌ مِمَّا تُجْرِمُونَ « 35 »\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nلغت و اعراب :\r\nمجادله : مخاصمه و دشمنى ، نُصح : گفتار يا كردار مصلحت‌آميز . اغواء : از راه حق بيرون بردن . و دربارهء خداوند هميشه بالتسبيب استعمال مىشود ، مانند رها كردن اهل طغيان در طغيان خود . و لاينفعكم جزاء مقدمهء ان شرطيهء اول است ، و شرطيهء اول با مدخولش جزاء ان شرطيهء دوم است ، و تقدير كلام اين است : « إن كان اللَّه أراد اغواءَكُم فإن أردت نصحكم لاينفع » .\r\nتفسير :\r\nقَالُوا يَانُوحُ قَدْ جَادَلْتَنَا فَأَكْثَرْتَ جِدَالَنَا فَأْتِنَا بِمَا تَعِدُنَا إِن كُنْتَ مِنَ الصَّادِقِينَ\r\nيعنى : گفتند : اى نوح ، به راستى با ما خصومت كردى و بسيار هم خصومت كردى ؛ اگر تو از راستگويانى آنچه را به ما وعده مىدهى - يعنى از فرود آمدن عذاب‌هاى آسمانى - بر ما بياور .\r\nظاهر آيه اين است كه اين سخن آنها پس از گذشت مدتى از دعوت بوده ، دعوتى كه حداقل مدتش نهصد و پنجاه سال بوده . و محتمل است كه پس از دعوت چندين نسل تبادل يافته و هر نسلى انكار و كفر و عناد را از نسل پيشين مىگرفتند . و بعيداً محتمل است كه عمر عادى بشر در آن عصر همانند عمر نوح نبى بوده . و به هر حال آنها در برابر منطق قوى و رساى نوح و معجزات او عاجز ماندند ، و علىالظاهر برهانى نماند كه نوح براى آنها اقامه نكرده باشد ، و معجزى نماند كه ارائه نداده باشد . و در اين بين بود كه به خدا عرضه داشت : پروردگارا ، من قوم خود را شبانه‌روز دعوت كردم و در خلوت و جلوت به سوى تو خواندم ، لكن دعوت‌هاى من براى آنها جز انكار و فرار نيفزود . به سورهء نوح هم مراجعه شود .\r\nقَالَ إِنَّمَا يَأْتِيكُم بِهِ اللَّهُ إِن شَاءَ\r\nيعنى : نوح گفت : جز اين نيست كه خداوند هر وقت بخواهد عذاب بر شما مىآورد .\r\nيعنى عذاب در دست من نيست ، زيرا من مبلّغ پيام خدا و شريعت اويم و اما عذاب و كيفر\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nدنيوى يا اخروى نافرمان‌ها يا پاداش مطيعان به ارادهء تكوينى اوست .\r\nوَمَا أَنتُم بِمُعْجِزِينَ\r\nو شما عاجزكننده نيستيد . يعنى چون خداوند ارادهء عذاب كند شما نه قدرت دفاع و مبارزه با فرشتگان او يا حوادث تلخ جهان را داريد و نه توان فرار و بيرون رفتن از زير سلطه و قلمرو حكومت او را .\r\nوَلَا يَنفَعُكُمْ نَصْحِى إِنْ أَرَدْتُّ أَنْ أَنصَحَ لَكُمْ إِن كَانَ اللَّهُ يُرِيدُ أَن يُغْوِيَكُمْ\r\nيعنى و هرگز نصيحت من اگر بخواهم براى شما خيرخواهى كنم سودى به حالتان ندارد اگر خدا بخواهد شما را در گمراهى رها كند .\r\nمراد اين است كه اگر خدا به خاطر طغيان و گناهتان اراده كند شما را در گمراهى كفر و فسقى كه انتخاب كرده‌ايد رها سازد ، هرگز خيرخواهى من با پند و اندرز و گفتار و كردار سودى نمىدهد .\r\nهُوَ رَبُّكُمْ وَإِلَيْهِ تُرْجَعُونَ\r\nيعنى او پروردگار شماست و به سوى او بازمىگرديد .\r\nاين دو جمله در حكم تعليل اضلال و اغواى منسوب به خداست . يعنى علت رها كردن شما در ضلالت و غوايت اين است كه او ربّ و صاحب شماست و مىتواند به سزاى سوء رفتار و كفر و عنادتان ، توفيقات را از شما قطع كند تا در ضلالت بمانيد ، و در آخرت هم كه به سوى او بازمىگرديد ، به سزاى اعمالتان برساند .\r\nأَمْ يَقُولُونَ افْتَرَاهُ قُلْ إِنِ افْتَرَيْتُهُ فَعَلَىَّ إِجْرَامِى وَأَنَا بَرِىءٌ مِمَّا تُجْرِمُونَ\r\nظاهراً اين آيه در ميان سرگذشت نوح پيامبر به نحو جملهء معترضه ، خطاب است به پيامبر اسلام براى تقويت قلب او كه همهء پيامبران الهى مرارت و تلخى تكذيب قوم خود و تهمت و استهزاء آنها را چشيده‌اند .\r\nمعناى آيه : اى پيامبر ، آيا قوم تو هم مىگويند اين كتاب را افترا بسته ، يعنى قرآن را خود انشا و تنظيم نموده و ادعاى نزول از جانب خدا كرده ؟ بگو : اگر من افترا بسته‌ام ، گناه اين جرم به عهدهء من است ، ولى من از جرمى كه شما مرتكب مىشويد بيزارم . يعنى گناه من سبب نمىشود كه شما از بزرگ‌ترين جرم عقلى و شرعى كه شرك است بَرى باشيد .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nو ممكن است اين آيه نيز مربوط به نوح و خطاب به او ، و ضمير افتراه راجع به كتاب او باشد .\r\nوَأُوحِيَ إِلَى نُوحٍ أَنَّهُ لَن يُؤْمِنَ مِن قَوْمِكَ إِلَّا مَن قَدْ آمَنَ فَلَا تَبْتَئِسْ بِمَا كَانُوا يَفْعَلُونَ « 36 » وَاصْنَعِ الْفُلْكَ بِأَعْيُنِنَا وَوَحْيِنَا وَلَا تُخَاطِبْنِي فِي الَّذينَ ظَلَمُوا إِنَّهُم مُّغْرَقُونَ « 37 » وَيَصْنَعُ الْفُلْكَ وَكُلَّمَا مَرَّ عَلَيْهِ مَلَأٌ مِن قَوْمِهِ سَخِرُوا مِنْهُ قَالَ إِن تَسْخَرُوا مِنَّا فَإِنَّا نَسْخَرُ مِنكُم كَمَا تَسْخَرُونَ « 38 » فَسَوْفَ تَعْلَمُونَ مَن يَأْتِيهِ عَذَابٌ يُخْزِيهِ وَيَحِلُّ عَلَيْهِ عَذَابٌ مُقِيمٌ « 39 »\r\nلغت و اعراب :\r\nلاتبتئس : غمگين مشو . فُلك : كشتى ؛ مفرد و جمع در آن يكسان است و الف لامش عهد ذكرى است . قال إن تسخروا در اين‌جا جملهء شرط و جزا محذوف است به‌تقدير : « إن قيل :\r\nماذا قال نوح فى جوابهم ؟ قيل ، يا قلنا » . مقيم : دائم و پايدار .\r\nتفسير :\r\nوَأُوحِىَ إِلى نُوحٍ أَنَّهُ لَن يُؤْمِنَ مِن قَوْمِكَ إِلَّا مَن قَدْ آمَنَ فَلَا تَبْتَئِسْ بِمَا كَانُوا يَفْعَلُونَ\r\nاز اين آيه تا آيهء 49 فصولى از داستان نوح پيامبر و قومش بيان شده است ، مانند خبر دادن او از فرا رسيدن عذاب قومش ؛ دستور خدا به ساختن كشتى بزرگ و عجيب و غيرقابل توصيف با عدم وجود وسايل لازم در آن عصر در صحرايى بدون آب ؛ كيفيت شروع عذاب بزرگ و طوفان فراگير تاريخى بىسابقه و لاحقه ؛ اجتماع همهء پيروان نوح\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nدر يك كشتى با انبوهى از حيوانات اهلى و غير اهلى و لوازم زندگى و آذوقه و اثاث آنها ؛ سلامت همهء ساكنان كشتى و غرق شدن و هلاكت همهء مجتمع انسانى جهان آن روز و هلاكت زن و فرزند ناصالح نوح همراه مردم .\r\nمعناى آيه : و به سوى نوح وحى شد كه از قوم تو جز آنهايى كه ايمان آورده‌اند هرگز كسى ايمان نخواهد آورد ، پس دربارهء كارهايى كه انجام مىدهند ، اندوه مخور .\r\nظاهر كلام اين است كه اخبار از عدم ايمان قوم اشاره به نزديك شدن زوال عمر آنها و پايان طغيان و تجاوزاتشان و نجات مسلمين است ، و از اين روست كه دستور مىدهد از وضع موجود در غصّه و ناراحتى مباش كه فرج نزديك است .\r\nوَاصْنَعِ الْفُلْكَ بِأَعْيُنِنَا وَوَحْيِنَا\r\nو اى نوح ، كشتى معهود را بساز ( يعنى شروع كن به ساختن آن كشتى كه از پيش در بيان عاقبت كار قوم و نجات پيروانت خبر داده بوديم ) و آن را در مقابل چشمان ما و به وسيلهء وحى ما بساز .\r\nتعبير به دو چشم ، كنايه از رعايت كامل است . و مراد از وحى ، الهام بلاواسطه يا به واسطهء فرشتگان دربارهء موضوع خارجى است . يعنى تهيهء ابزارها و لوازم ساخت كشتى و كيفيت ساخت آن را زير نظر ما و به هدايت ما انجام ده . يعنى از نظر حجم و بزرگى و سعه و طول و عرض و محل ساخت و كيفيت به آب انداختن و از نظر رعايت حال ساكنان آن از انسان‌ها و حيوانات اهلى و وحشى ، و محل ذخيرهء آذوقه‌هاى آنها و لزوم ترتيب سايبان و سقف در برابر باران و باد و خورشيد و سرما و گرما و تهيهء محلّ تخليه براى ساكنان كشتى . و حاصل آن كه ساخت يك كشتى كه مىخواهى همهء اهالى كرهء زمين را با لوازم زندگيشان در طول مدت مديدى در آن جاى دهى بايد با رعايت دقت و هدايت كامل ما باشد .\r\nوَلَا تُخَاطِبْنِى فِى الَّذينَ ظَلَمُوا إِنَّهُم مُّغْرَقُونَ\r\nيعنى : و اى نوح ، دربارهء كسانى كه به خود ستم كرده‌اند با من سخن مگو ، چرا كه آنها غرق شدنى هستند .\r\nظاهر آيه و گفتار مفسران اين است كه سوق كلام براى نهى نوح از شفاعت قوم است ،\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nولى مستبعد است كه نوح پيامبر پس از شنيدن « انّه لن يؤمن من قومك » دربارهء نجات آنها شفاعت كند . بنابراين ، ممكن است شفاعت دربارهء فرزندش « كنعان » يا مادر وى « واعله » « 1 » بوده باشد .\r\nوَيَصْنَعُ الْفُلْكَ وَكُلَّمَا مَرَّ عَلَيْهِ مَلَأٌ مِن قَوْمِهِ سَخِرُوا مِنْهُ\r\nو نوح مشغول ساختن كشتى بود ( يعنى آن پيامبر عظيم‌الشأن با كبر سنّ و ياران بسيار اندك ، در صحرايى مشغول ساختن بود و دسته دسته از قومش نيز بر او مرور مىكردند ) و هر بار كه عده‌اى از اشراف قومش بر او عبور مىكردند او را مسخره مىنمودند .\r\nگفته شده : استهزاى آنها به شكل و صورت كشتى بوده كه آنها تا آن روز كشتى نديده بودند ، و يا به ساختن آن در صحرايى دور از آب بوده ، و يا به كيفيت حمل آن به سوى دريا ، غافل از آن كه دريا خود بدان‌جا خواهد آمد . و يا آن كه مىگفتند : نجّارى پس از پيامبرى ؟ !\r\nقَالَ إِن تَسْخَرُوا مِنَّا فَإِنَّا نَسْخَرُ مِنكُم كَمَا تَسْخَرُونَ\r\nاين جمله استينافيه است . يعنى اگر سؤال شود كه نوح نبى در جواب گروه‌هاى مسخره‌كنندهء آن روز چه مىگفت ؟ جواب اين است كه مىگفت : اگر شما ما را مسخره مىكنيد ، بىترديد ما هم شما را همان گونه كه مسخره مىكنيد مسخره خواهيم كرد .\r\nاما در دنيا هنگامى كه ديديد آب آسمان و زمين كوچه‌ها و خانه‌ها را پر كرده رو به فزونى است و شما به بام‌ها و تپه‌ها و سر درخت‌ها و كوه‌ها پناه مىبريد ، و ما ديديم كه موج‌هاى سهمگين شما را از آن مكان‌ها هم مىربايد و طعمهء امواج مىگرديد . و اما در آخرت آن‌گاه كه ببينيم شما را در غل و زنجير در كنار جهنم گرد آورده و بر روى هم انباشته و تپه‌هايى متراكم ساخته و سپس با وسايل مخصوص همانند انبوهى از هيزم و زغال‌سنگ به قعر دوزخ فرومىريزند .\r\nفَسَوْفَ تَعْلَمُونَ مَن يَأْتِيهِ عَذَابٌ يُخْزِيهِ وَيَحِلُّ عَلَيْهِ عَذَابٌ مُقِيمٌ\r\nآيه تتمهء كلام نوح است ؛ صدر آن مربوط به دنيا و ذيلش مربوط به آخرت است .\r\nيعنى پس به زودى خواهيد دانست كه در دنيا بر چه كسى عذابى مىآيد كه او را خوار\r\n\r\n\r\n","description":"","footnote":"\r\n( 1 ) . يا : واغله .\r\n","page_name":" 459 ","page_number":459},
  {"content":"\r\n\r\nو رسوا نمايد . مراد عذاب طوفان است كه خداوند به وسيلهء آن روى زمين را از كفار و بت‌پرستان پاك كرد و حادثهء عبرت‌زايى را به گونه‌اى كه در كتاب‌هاى آسمانى درج گردد و در زبان پيامبران ذكر شود و در ميان مجامع بشرى مَثَل گردد به وجود آورد . و نيز به زودى خواهيد دانست چه كسى است كه در آخرت عذابى پايدار و جاويدان بر وى وارد خواهد شد .\r\nحَتَّى إِذَا جَاءَ أَمْرُنَا وَفَارَ التَّنُّورُ قُلْنَا احْمِلْ فِيهَا مِن كُلٍّ زَوْجَيْنِ اثْنَيْنِ وَأَهْلَكَ إِلَّا مَن سَبَقَ عَلَيْهِ الْقَوْلُ وَمَنْ آمَنَ وَمَا آمَنَ مَعَهُ إِلَّا قَلِيلٌ « 40 » وَقَالَ ارْكَبُوا فِيهَا بِسْمِ اللَّهِ مَجْريها وَمُرْسَاهَا إِنَّ رَبِّي لَغَفُورٌ رَحِيمٌ « 41 »\r\nلغت و اعراب :\r\nحتّى إذا متعلّق است به يصنع در آيهء قبل ، و يا حتّى ابتدائيه است . فار - از باب نَصَر - :\r\nجوشيد و فوران كرد . تنّور : جايگاه پختن نان ، لغت عربى و فارسى در آن توافق دارند مانند صابون و سمّور . و يا تنّور به معناى وجه الأرض است . من كلّ تنوين بدل از مضاف اليه است يعنى « من كلّ حيوان » يا « من كلّ نبات و حيوان » .\r\nزوج : واحد منضم به جنس خود ، و نيز هر دو واحد با هم ، پس هريك از نر و مادهء حيوان زوج است و هر دو با هم نيز زوج است ، و مراد در اين‌جا معناى اول است . اثنين بدل از زوجين است . أهلك و من آمن عطف‌اند به زوجين . بسم اللَّه متعلّق به اركبوا و حال است از فاعل آن . مجراها و مرساها اسم زمان‌اند به معناى زمان جريان و زمان توقف . و تقدير كلام « اركبوا مسمّين باسم اللَّه فى زمان حركتها و توقفها » . و ممكن است هر دو مصدر ميمى و مبتدا باشند و بسم اللَّه خبر آنها و جمله وصف كشتى باشد به‌تقدير « اركبوا فى الفلك التى جريانها و وقوفها ببسم اللَّه » .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nتفسير :\r\nحَتَّى إِذَا جَاءَ أَمْرُنَا وَفَارَ التَّنُّورُ\r\nيعنى : نوح پيامبر پس از فراغت از ساخت كشتى همواره در حال انتظار مشغول تهيهء وسايل مسافران بود ، تا وقتى كه فرمان ما در رسيد ( دستور ما به فرشتگان متصدى امر طوفان ، يا ارادهء تكوينى ما به شروع در امر طوفان ) و تنور فوران كرد ، يعنى آب از تنور معهود جوشيد .\r\nگفته‌اند : مراد تنورى است كه در وسط مسجد كوفه است كه در آغاز خلقت انسان ، حوّاء ام‌ّالبشر براى همسر و فرزندانش در آن نان مىپخت و پس از وى همسر نوح پيامبر در آن نان مىپخت . و يا مراد از فار التّنّور اين است كه از همه جاى سطح زمين آب جوشيد به قرينهء وَ فَجَّرْنَا الْأَرْضَ عُيُوناً [ قمر ، 12 
  ] زمين را به صورت چشمه‌هايى به جوشش درآورديم .\r\nو غرض آن كه طبق فرمان تشريعى يا ارادهء تكوينى خداوند ، از هر نقطهء زمين چشمه‌هايى بزرگ و كوچك به فوران افتاد و نهرهاى روى زمين از هر طرف بدان سوى روان گرديد ، و انبوهى از آب درياها به صورت ابر تبخير شد و بر روى آنها فرو ريخت و منطقهء وسيعى كه طول و عرضش براى ما روشن نيست تبديل به دريايى موّاج شد به گونه‌اى كه همهء تپه‌ها و كوه‌ها زير آب رفت و از فراز و نشيب‌هاى كف دريا گرديد .\r\nقُلْنَا احْمِلْ فِيهَا مِن كُلٍّ زَوْجَيْنِ اثْنَيْنِ وَأَهْلَكَ إِلَّا مَن سَبَقَ عَلَيْهِ الْقَوْلُ\r\nيعنى : پس از ظهور علامت طوفان و فوران تنور ، به نوح گفتيم : از هر نوعى از حيوانات دو زوج در آن سوار كن . يعنى دو فرد نر و ماده كه در آينده قابليت توالد و تناسل داشته باشند و وجودشان در زندگى بشر ضرورى است يا بقاى آنها در سطح زمين طبق اقتضاى نظام اتمّ آفرينش لازم است . و نيز اهل و عائلهء خود را جز كسى از آنها را كه سخن ما عليه او گذشته است ؛ يعنى جز همسر و فرزندت را كه در علم ازلى ما و سپس در لوح محفوظ اراده و عزم ما بر سوء عاقبت و شقاوت و هلاكت آنها گذشته است .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nوَمَنْ آمَنَ وَمَا آمَنَ مَعَهُ إِلَّا قَلِيلٌ\r\nيعنى : و دستور داديم كه هر كه را ايمان آورده در آن كشتى سوار كند . و با وى جز اندكى از قومش ايمان نياورده بود .\r\nگفته شده كه : جمعاً هفتاد و هشت نفر بوده‌اند ، نصفشان از مردان و نصف از زنان . و اين جمله در مقام ابراز شگفتى است از گروه انبوهى كه پيامبر مرسلى با كتاب آسمانى و شريعت مستقل در مدتى قريب به هزار سال پياپى دعوت كند و نتيجه اين باشد ، با لحاظ اين كه بىترديد ، نقصى از جانب فاعل نيست بلكه از جانب قابل است .\r\nوَقَالَ ارْكَبُوا فِيهَا بِسْمِ اللَّهِ مَجْريها وَمُرْسَاهَا\r\nيعنى : و نوح دستور داد كه در كشتى درآييد و سوار شويد در حالى كه هرگاه ارادهء به راه انداختن آن كنيد بسم اللَّه بگوييد ، و هرگاه ارادهء توقف نماييد بسم اللَّه بگوييد . و يا آن كه سوار اين كشتى خاص شويد كه حركت و توقف آن به جاى وسايل عادى گفتن بسم اللَّه است .\r\nظاهر معناى اول اين است كه گفتن بسم اللَّه ، شرط جريان و وقوف است ، و معناى دوم آن كه سبب است . گفته شده اين كشتى سه طبقه در طول 150 متر و عرض 25 متر و ارتفاع 15 متر بوده كه طبق دستور نوح نبى حيوانات در طبقهء زيرين ، انسان‌ها در طبقهء وسط و انواع پرندگان در طبقهء بالا بوده و كليد تحريك و توقيف آن كلمهء بسم اللَّه بوده ، يعنى تنها عبارت « به نام خدا » و يا كنايه از بسم اللَّه الرحمان الرحيم ، و به هر حال به زبان آن روز بوده . و ظاهر آيه اين است كه اين كليد را نوح پيامبر به همهء ساكنان انسانى داده بود . و برخى گفته‌اند كه : تنها در اختيار حضرت نوح ناخداى كشتى بوده است .\r\nإِنَّ رَبِّى لَغَفُورٌ رَحِيمٌ\r\nيعنى : ذكر نام خداوند براى حركت و سكون اين كشتى بدان جهت است كه او آمرزنده است ، و گناهان ساكنان آن را آمرزيده و ناديده گرفته است . و مهربان است كه آنها را در مركوبى اين‌چنين راهوار و بىخطر و نجات‌بخش به سلامت نگه مىدارد و سير مىدهد و فرود مىآورد .\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nوَهِيَ تَجْرِي بِهِمْ فِي مَوْجٍ كَالْجِبَالِ وَنَادَى نوحٌ ابْنَهُ وَكَانَ فِي مَعْزِلٍ يَا بُنَيَّ ارْكَبْ مَعَنَا وَلَا تُكُن مَعَ الْكَافِرِينَ « 42 » قَالَ سَآوِي إِلَى جَبَلٍ يَعْصِمُني مِنَ الْمَاءِ قَالَ لَا عَاصِمَ الْيَوْمَ مِنْ أَمْرِ اللَّهِ إِلَّا مَن رَحِمَ وَحَالَ بَيْنَهُمَا الْمَوْجُ فَكَانَ مِنَ الْمُغْرَقِينَ « 43 »\r\nلغت و اعراب :\r\nموج اسم جنس است ، و گفته شده : جمع موجة است . عَزَلَه عن كذا - از باب ضَرَب - :\r\nدوركرد او را از آن . مَعزِل : جايى دوردست . أوى اليه : پناه برد به آن .\r\nتفسير :\r\nوَهِىَ تَجْرِى بِهِمْ فِى مَوْجٍ كَالْجِبَالِ وَنَادَى نوحٌ ابْنَهُ وَكَانَ فِى مَعْزِلٍ يَا بُنَىَّ ارْكَبْ مَعَنَا وَلَا تَكُن مَعَ الْكَافِرِينَ\r\nو آن كشتى آنها را در ميان امواجى همانند كوه‌ها سير مىداد ( يعنى گاهى در ميان دو كوه از موج و خطر از دو طرف ، و گاهى در قلّه‌اى از موج و خطرى ديگر حركت مىكرد ، ولى ناخدايش نوح بود و نگهبانش بسم اللَّه ) . و نوح فرزند خود را ندا درداد در حالى كه او در جايى دوردست بود : اى پسرك من ، با ما سوار شو و همراه كافران مباش .\r\nبايد دانست كه ظاهر اين آيه ترتيب است ، يعنى نداى نوح پس از جريان كشتى در ميان موج‌ها اتفاق افتاده ، لكن اين معنا بسيار مستبعد است و اولى اين است كه جملهء و نادى نوح مستأنفه باشد و حكايتى است از گفتگوى پدر و فرزند پيش از سوار شدن مسلمين ، يا پس از آن و قبل از بالا آمدن آب و در محلى كه ميانشان فاصلهء مكانى بوده . و محتمل است مراد از « معزل » دورى در عقيده و مسلك باشد . و به هر تقدير ، ظاهر اين\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nاست كه نوح نبى در حال اين ندا از كفر يا نفاق فرزندش اطلاع نداشته است .\r\nقَالَ سَآوِى إِلَى جَبَلٍ يَعْصِمُنى مِنَ الْمَاءِ قَالَ لَا عَاصِمَ الْيَوْمَ مِنْ أَمْرِ اللَّهِ إِلَّا مَن رَحِمَ\r\nپسر نوح گفت : به زودى به سوى كوهى پناه مىبرم كه مرا از اين آب كه از هر سو هجوم آورده است نگه دارد . نوح گفت : امروز كسى را هيچ چيز از فرمان خدا نگه‌دارنده نيست جز آن كس را كه خود او ترحم فرمايد . و فرمان خدا اين است كه در روى زمين غير از ساكنان كشتى احدى زنده نماند .\r\nوَحَالَ بَيْنَهُمَا الْمَوْجُ فَكَانَ مِنَ الْمُغْرَقِينَ\r\nيعنى : در اثناى اين گفتگو ميان آنها موجى حايل شد و او از غرق‌شدگان گرديد .\r\nوَقِيلَ يَا أَرْضُ ابْلَعِي مَاءَكِ وَيَا سَماءُ أَقْلِعِي وَغِيضَ الْمَاءُ وَقُضِي الْأَمْرُ وَاسْتَوَتْ عَلى الْجُودِيِّ وَقِيلَ بُعْداً لِلْقَوْمِ الظَّالِمِينَ « 44 »\r\nلغت و اعراب :\r\nبَلَعَ الشىءَ - از باب مَنَع - : از حلقوم فرو برد . أقلع عن كذا : دست برداشت از آن . غاضَ الماءُ - از باب ضَرَب - : ناقص شد ، فروكش كرد . استوت : مستقر گرديد . جودى اسم مطلق كوه است و يا كوه مخصوص .\r\nتفسير :\r\nوَقِيلَ يَا أَرْضُ ابْلَعِى مَاءَكِ وَيَا سَماءُ أَقْلِعِى وَغِيضَ الْمَاءُ وَقُضِى الْأَمْرُ وَاسْتَوَتْ عَلى الْجُودِىِّ وَقِيلَ بُعْداً لِلْقَوْمِ الظَّالِمِينَ\r\nيعنى : و گفته شد : اى زمين ، آب خود فرو بر ؛ و اى آسمان ، از ريزش دست بردار و باز ايست . و آب فروكش كرد ، و فرمان خدا قطعى شد و كار پايان يافت ، و كشتى بر جودى قرار گرفت ، و دوباره گفته شد : لعنت و دورى از رحمت باد بر گروه ستمكاران .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nبايد دانست كه گوينده در اين آيه خداست ، زيرا جز او كسى را توان دادن فرمان به زمين و آسمان نيست . و مراد از خطاب زمين به بلعيدن آب‌هاى خود و باز ايستادن آسمان از باريدن ، تعلّق ارادهء تكوينى خداوند به آن دو امر است كه طبق ارادهء او تحقق يافتند ؛ يعنى « فبلعت الأرض و أقلعت السماء » .\r\nو محتمل است اضافهء « ماء » به ضمير أرض در « ماءَكِ » به خاطر اين باشد كه زمين آب‌هاى جوشيده و نهرهاى روان خود را بلعيده و آنچه از بالا ريخته بوده دوباره به تبخير به آسمان بازگشته . و مراد از « سماء » كه مأمور به توقف شده و ايست كرده ابرهاى نشأت يافته از دريا و بادهاى وزنده و خورشيد تابان باشد كه مجموعاً كارگاه توليد باران‌اند كه فوراً از توليد باز ايستاد .\r\nو محتمل است كه اين جودى كوه آرارات واقع در تركيه باشد . و اين آيهء شريفه از اعاجيب آيات اين كتاب كريم است در لطافت بيان ، و فصاحت الفاظ ، و عمق محتوا ، و اجتماع مطالب مهمّه ، و تراكم معانى محيّرالعقول در يك آيه ، و عظمت يكايك حوادث اشاره شده . و معروف است كه فصحا و شعرا و سخنوران عرب در برابر زيبايى و جامعيت اين آيه از نظر فن ادب و كمال محتوا سر تسليم فرود آورده‌اند . آرى كِتَابٌ أُحْكِمَتْ آيَاتُهُ ثُمَّ فُصِّلَتْ مِن لَدُنْ حَكِيمٍ خَبِيرٍ [ هود ، 1 
  ] .\r\nوَنَادَى نُوحٌ رَبَّهُ فَقَالَ رَبِّ إِنَّ ابْنِي مِنْ أَهْلِي وَإِنَّ وَعْدَكَ الْحَقُّ وَأَنتَ أَحْكَمُ الْحَاكِمِينَ « 45 » قَالَ يَانُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صَالِحٍ فَلَا تَسْأَلْنِي مَا لَيْسَ لَكَ بِهِ عِلْمٌ إِنِّي أَعِظُكَ أَن تَكُونَ مِنَ الْجَاهِلِينَ « 46 » قَالَ رَبِّ إِنِّي أَعُوذُ بِكَ أَنْ أَسْأَلَكَ مَا لَيْسَ لِي بِهِ عِلْمٌ وَإِلَّا تَغْفِرْ لِي وَتَرْحَمْني أَكُن مِنَ الْخَاسِرِينَ « 47 »\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nتفسير :\r\nوَنَادَى نُوحٌ رَبَّهُ فَقَالَ رَبِّ إِنَّ ابْنِى مِنْ أَهْلِى وَإِنَّ وَعْدَكَ الْحَقُّ وَأَنتَ أَحْكَمُ الْحَاكِمِينَ\r\nظاهراً نوح نبى معتقد بود كه فرزندش كنعان از اهل و خاندان اوست و كافر هم نيست يعنى از مصاديق الّا مَن سَبَقَ عَليْهِ القَولُ نيست به خيال آن كه مصداق استثنا تنها همسر اوست . و نيز مىدانسته كه خدا وعده داده اهل او را يعنى صالحان و مؤمنان آنها را به وسيلهء كشتى نجات دهد . و نتيجهء اين دو مقدمه ، نجات فرزندش كنعان است . و چون ديد همه سوار شدند و كشتى در شُرُف حركت و جدايى از مردم است ، محبت فرزندى و اندوه هلاكت او نوح را واداشت به اظهار اين كه چرا با تحقق موضوع راجع به فرزندش حكم الهى جارى نمىشود ؟ و ظاهر كلام او هم اين نيست كه درخواست مىكند ، و گويى ندايش اين است كه چرا چنين شد ؟\r\nمعناى آيه : و نوح پروردگار خودرا ندا دردادوگفت : پروردگارا ، پسرمن بىترديد از خاندان من است ، و بىشك وعدهء تو حق است و تو احكم‌الحاكمين هستى ، يعنى بهترين داورانى .\r\nقَالَ يَانُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صَالِحٍ\r\nخدا فرمود : اى نوح ، او از خاندان تو نيست . يعنى : إنّه ليس من أهلك النبى بل هو أهل عرفىٌّ ، و يا : إنّه ليس من أهلك المؤمن الصالح للنجاة بل هو كافر .\r\nتوضيح كلام اين است كه محتمل است در مورد آيه ، كنعان پسرخواندهء نوح يا پسر زنش از شوهر ديگر بوده و در آن عصر هر دو از خاندان و اهل شخص شمرده مىشده و اعتقاد نوح طبق آن عرف بوده . و محتمل است پسر صلبى كافر بوده و جزو اهل مؤمن و صالح براى نجات نبوده و نوح معتقد به ايمانش بوده .\r\nبه هر حال جواب خداوند اين است كه مقدمهء اول كلامت اشتباه است و اعتقاد به اين كه او از خاندان توست خطاست . و جملهء بعد تعليل آن است ، يعنى به خاطر آن كه او سراپا عدم صلاحيت است . كنايه از اين كه او در عقيده كافر و در عمل فاسق است .\r\nفَلَا تَسْأَلْنِ مَا لَيْسَ لَكَ بِهِ عِلْمٌ\r\nكلام نوح و مقدمات ناقصى كه در ذهن او تمام شده بود اقتضا مىكرد كه از خداوند نجات فرزند و آوردن او را در زمرهء خويشان صالح و گروندگان درخواست كند ، كه\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nخداوند نهى از اين سؤال نمود كه اى نوح ، چيزى را كه بدان علم ندارى از من مخواه .\r\nپس نوح نهى شد از اين كه درخواست كند نه اين كه درخواستش را جواب منفى دادند .\r\nو اين بدان جهت است كه جهل او به موضوع در اين مقام خلاف اولى و مناسب مقام نبوت نبوده چنان‌كه در جملهء بعد بيان مىشود .\r\nإِنِّى أَعِظُكَ أَن تَكُونَ مِنَ الْجَاهِلِينَ\r\nيعنى : البتّه من تو را پند مىدهم كه مبادا از جاهلان باشى .\r\nظاهر جمله اين است كه نوح در اين مورد جهل داشته به جهلى كه مناسب مقام نبوت او نبوده و خدا پند مىدهد كه ديگر چنين كارى از او واقع نشود . توضيح اين كه جهل نوح ( پيامبرى مرسل و صاحب شريعتى مستقل كه قريب هزار سال است در ابلاغ دين مىكوشد ) به حكم پسرخوانده يا پسر زن از شوهرديگر مناسب مقام او نيست . و يا جهل او به كفر فرزندش ؛ در صورتى كه اندكى پيش از آن خطاب « الّا من سبق عليه القول » را شنيده است و بر پيامبر لازم است مفهوم خطاب الهى را خوب بداند و به كمال درك نمايد .\r\nقَالَ رَبِّ إِنِّى أَعُوذُ بِكَ أَنْ أَسْأَلَكَ مَا لَيْسَ لِى بِهِ عِلْمٌ وَإِلَّا تَغْفِرْ لِى وَتَرْحَمْنى أَكُن مِنَ الْخَاسِرِينَ\r\nيعنى : نوح گفت : پروردگارا ، من به تو پناه مىبرم از اين كه چيزى را كه بدان علم ندارم از تو بخواهم . يعنى فردى را كه در واقع مستحق عقاب است و من به حال او جاهلم در صدد نجاتش برآيم ( زيرا پيامبران را نشايد موضوعى را كه تشخيص نداده‌اند حكمى بر خلاف صلاح آن بخواهند . و اين مطلب به بيش از وقوع ترك اولى از نوح نبى دلالتى ندارد ) . و اگر نسبت به گذشته مرا نبخشى و مورد ترحم و عطوفت قرار ندهى من از زيانكاران خواهم بود .\r\nقِيلَ يَا نُوحُ اهْبِطْ بِسَلَامٍ مِنَّا وَبَرَكَاتٍ عَلَيْكَ وَعَلَى أُمَمٍ مِمَّن مَعَكَ وَأُمَمٌ سَنُمَتِّعُهُمْ ثُمَّ يَمَسُّهُم مِنَّا عَذَابٌ أَلِيمٌ « 48 » تِلْكَ مِنْ أَنبَاءِ الْغَيْبِ نُوحِيها إِلَيْكَ مَا كُنتَ تَعْلَمُهَا أَنتَ وَلَا قَوْمُكَ مِن قَبْلِ هذَا فَاصْبِرْ إِنَّ الْعَاقِبَةَ لِلْمُتَّقِينَ « 49 »\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nلغت و اعراب :\r\nهَبَطَ - از باب ضَرَب و نَصَر - : فرود آمد . ممّن معك مِن بيانيه يا نشويّه است . و امم سنمتّعهم امم مبتدا و خبرش محذوف است به‌تقدير « يكونون أو يأتون بعدكم » .\r\nتفسير :\r\nقِيلَ يَا نُوحُ اهْبِطْ بِسَلَامٍ مِنَّا وَبَرَكَاتٍ\r\nبه نوح پيامبر از جانب خداوند خطاب شد : اى نوح ، فرود آى ، يعنى از كشتى بر روى كوه جودى ، يا از كوه جودى به سطح زمين ، همراه سلام و بركت‌ها از جانب ما .\r\nمراد از سلام ، تحيّات لفظى و يا سلامت از خطرات كشتى و نجات از شرّ ظالمان و طاغيان است . و مراد از بركت‌ها خيرات معنوى و مادى بىپايان است ، مانند كتاب‌هاى آسمانى و شرايع الهى و معارف دينى ، و نعمت‌هاى گوناگون و بىحد و حصر مادى كه خداوند براى آيندهء بشر در روى زمين پيش‌بينى كرده است .\r\nعَلَيْكَ وَعَلَى أُمَمٍ مِمَّن مَعَكَ وَأُمَمٌ سَنُمَتِّعُهُمْ ثُمَّ يَمَسُّهُم مِنَّا عَذَابٌ أَلِيمٌ\r\nخداوند بشرهاى حال و آينده را در اين آيه به سه قسمت تقسيم كرده است :\r\n1 - نوح پيامبر كه حجّت و معصوم روى زمين بود و وجودش سبب بقاى جهان تكوين ، و نبوت و امامتش وسيلهء دوام جهان تشريع .\r\n2 - امت‌ها و گروه‌هايى كه همراه او بودند و نسل‌هاى آيندهء مؤمن آنها تا انتهاى دنيا .\r\n3 - ملت‌هاى كفّار از نسل آنها تا دامنهء قيامت . و سلام و بركات را خداوند مربوط به نوح و مؤمنان قوم او و آيندگان نمود ، و ملت‌هاى كفر را نخست وعدهء برخوردارى از نعم دنيا داد و سپس وعدهء عقاب و تهديد به عذاب نمود .\r\nمعناى آيه : سلام و بركات بر تو و بر امت‌ها و گروه‌هايى كه همراه تواند . به لحاظ آن كه عدهء معدودى كه همراه او بودند مثلًا هفتاد نفر خود چندين امت و قبيله بودند . يا بر امت‌ها و گروه‌هايى متولد از همراهانت در آيندهء زمان . و امت‌ها و گروه‌هايى خواهند آمد كه ما آنها را برخوردار مىكنيم ، سپس عذابى دردناك از\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nجانب ما به آنها مىرسد . يعنى نسل‌هاى كفّار و مترَفين آينده كه هريك را در عصر خود به تدريج نعمت‌هاى دنيوى خواهيم داد و سپس آنها را ميرانده و به عذاب آخرت گرفتار مىكنيم .\r\nبايد دانست كه ظواهر اخبار و تواريخ اين است كه پس از طوفان نوح احدى غير از نسل او در زمين نمانده بود ، و از اين رو نوح را آدم دوم و ابوالبشر ثانى مىنامند . و بنابراين ، اولاد او كه پس از طوفان ماندند همانند اولاد آدمِ پس از هبوطاند . پس دو آدم و دو هبوط و دو ملت نوظهور محتاج به تعليم و تربيت بوده ، و آيهء 38 و 39 سورهء بقره اشاره به آغاز سخن با آدم اول و اولاد او در موضوع ارسال پيامبران و انزال كتاب‌هاى آسمانى و شرايع الهى است كه مىفرمايد : « در اين زمين فرود آييد كه حتماً براى شما از جانب من راهنمايانى خواهد آمد ؛ كسى كه از آنها پيروى كند او را در آخرت ترس و اندوهى نيست ، و كسى كه كفر ورزد اهل آتش خواهد بود » . در اين آيه نيز خدا سلام و بركات خود را به نوح و نيكان تاريخ اهدا مىكند ، و به كافران وعدهء چند روز خوشىِ در دنيا و سپس عذاب اليم مىدهد .\r\nتِلْكَ مِنْ أَنبَاءِ الْغَيْبِ نُوحِيها إِلَيْكَ مَا كُنتَ تَعْلَمُهَا أَنتَ وَلَا قَوْمُكَ مِن قَبْلِ هذَا فَاصْبِرْ إِنَّ الْعَاقِبَةَ لِلْمُتَّقِينَ\r\nيعنى : اين قصّه و سرگذشتِ نوح و قوم او ، از خبرهاى غيبى است كه به سوى تو وحى مىكنيم ؛ و پيش از اين ، يعنى پيش از وحى ما ، نه تو آنها را مىدانستى و نه قوم تو .\r\nمراد اين است كه اين سرگذشت با اين صداقت و درستى و كمال تطابق با واقع و حقيقت ، وحيى صادق از جانب ماست و گرنه آنچه در تورات و انجيل مىبينى و مىشنوى تغيير و تحريف‌يافته از واقع و دور از حقيقت و صواب است .\r\nپس صبر پيشه كن ، زيرا عاقبت امر از آنِ پرهيزگاران است . يعنى پس از درك اين كه نوح پيامبر بالأخره در سايهء صبر و تحمل ، خود و قومش نجات يافت و خداوند پهنهء گيتى را به تمام در اختيار آنها گذاشت ، تو نيز صبر كن و بدان كه عاقبت اين زمين از آنِ صالحان امت توست .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n\r\n[ داستان هود ( ع ) 
  ]\r\nوَإِلَى عَادٍ أَخَاهُمْ هُوداً قَالَ يَاقَوْمِ اعْبُدُوا اللَّهَ مَا لَكُم مِنْ إِلهٍ غَيْرُهُ إِنْ أَنتُمْ إِلَّا مُفْتَرُونَ « 50 » يَاقَوْمِ لَا أَسْأَلُكُمْ عَلَيْهِ أَجْراً إِنْ أَجْرِيَ إِلَّا عَلَى الَّذِي فَطَرَني أَفَلَا تَعْقِلُونَ « 51 » وَيَاقَوْمِ اسْتَغْفِرُوا رَبَّكُمْ ثُمَّ تُوبُوا إِلَيْهِ يُرْسِلِ السَّماءَ عَلَيْكُم مِدْرَاراً وَيَزِدْكُمْ قُوَّةً إِلَى قُوَّتِكُمْ وَلَا تَتَوَلَّوْا مُجْرِمِينَ « 52 »\r\nلغت و اعراب :\r\nإلى عاد عطف است به كلمهء نوحاً در آيهء 25 ، به‌تقدير « و أرسلنا إلى عاد » . عاد اسم قديم‌ترين قبيلهء بشرى پس از قوم نوح است . فَطَرَ الشىءَ - از باب ضَرَب و نَصَر - : شكافت آن را ، و غلبهء استعمال دارد در آفريدن شىء . عليه أجراً مرجع ضمير مجرور ، ابلاغ رسالت و دعوت به توحيد و تعليم احكام است كه مفهوم از سياق كلام است . سماء : ابر ، باران . دَرَّ اللبنُ - از باب ضَرَب و نَصَر - : زياد شد شير . مدرار صيغهء مبالغه است و مذكر و مؤنث در آن يكسان است ، يعنى پر ريزش ، و حال است از سماء .\r\nتفسير :\r\nوَإِلى عَادٍ أَخَاهُمْ هُوداً قَالَ يَاقَوْمِ اعْبُدُوا اللَّهَ مَا لَكُم مِنْ إِلهٍ غَيْرُهُ إِنْ أَنتُمْ إِلَّا مُفْتَرُونَ\r\nيعنى : و ما به سوى قوم عاد برادرشان هود را به عنوان نبوت فرستاديم ( قوم عاد پس از قوم نوح قديم‌ترين قبيله‌اى است كه از بشر سراغ داريم ، و در صحرايى سرسبز ، با كشت و زرع فراوان و درختانى انبوه مىزيسته و غالباً داراى قامت‌هاى بلند و عمر طولانى و بر اعتقاد بت‌پرستى بوده‌اند . و هود برادر نسبى يا قبيله‌اى آنها بوده است ) .\r\nهود به آنها گفت : اى قوم من ، تنها خدا را بپرستيد كه شما را جز او معبودى نيست . شما\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nدر اين بت‌پرستى جز دروغگو و مفترى نيستيد . يعنى اين بت‌پرستى شما كه براى خدا شريك در ربوبيت قرار مىدهيد و بت‌ها را شفيعان خود در نزد او مىدانيد و در نيازها از آنها حاجت مىطلبيد ، همه دروغ و افتراست .\r\nيَاقَوْمِ لَا أَسْأَلُكُمْ عَلَيْهِ أَجْراً إِنْ أَجْرِىَ إِلَّا عَلَى الَّذِى فَطَرَنى أَفَلَا تَعْقِلُونَ\r\nيعنى : اى قوم من ، هرگز از شما در مقابل ابلاغ رسالت و دعوت به توحيد و تعليم احكام او مزدى نمىخواهم ؛ پاداش من بر عهدهء احدى نيست جز كسى كه مرا آفريده است ؛ آيا نمىانديشيد ؟ يعنى آيا صدق گفتار مرا از منطق و اخلاص عمل و عدم توقع پاداش و معجزات من ، درك نمىكنيد ؟ !\r\nوَيَاقَوْمِ اسْتَغْفِرُوا رَبَّكُمْ ثُمَّ تُوبُوا إِلَيْهِ\r\nو اى قوم من ، از پروردگارتان آمرزش طلبيد ، سپس به سوى او بازگرديد . يعنى از گناه شرك و پرستش بت و رذايل اخلاق و كباير گناه كه مدت مديدى از عمرتان را در آنها گذرانده‌ايد استغفار نماييد و پس از آن به وسيلهء تكميل توحيد و اعتقادات صحيح و اخلاق پسنديده و اعمال شايسته به سوى او تقرب جوييد .\r\nيُرْسِلِ السَّماءَ عَلَيْكُم مِدْرَاراً وَيَزِدْكُمْ قُوَّةً إِلَى قُوَّتِكُمْ وَلَا تَتَوَلَّوْا مُجْرِمِينَ\r\nيعنى : اگر همگى استغفار و توبه نموديد ، خداوند ابر و باران را بر شما فراوان و ريزان مىفرستد ، و بر نيروى شما نيرو مىافزايد . يعنى به نيروى جسمىتان نيروى ايمان ، و به قدرت مالىتان ثروت فراوان ، و بر عِدّه و عُدّهء اجتماعىتان زيادتى و توان مىافزايد . و هرگز از توحيد و طاعت او مصرانه بر جرم و گناه روى متابيد .\r\nقَالُوا يَا هُودُ مَا جِئْتَنَا بِبَيِّنَةٍ وَمَا نَحْنُ بِتَارِكِي آلِهَتِنَا عَن قَوْلِكَ وَمَا نَحْنُ لَكَ بِمُؤْمِنِينَ « 53 » إِن نَقُولُ إِلَّا اعْتَرَاكَ بَعْضُ آلِهَتِنَا بِسُوءٍ قَالَ إِنِّي أُشْهِدُ اللَّهَ وَاشْهَدُوا أَنِّي بَرِيءٌ مِمَّا تُشْرِكُونَ « 54 » مِن دُونِهِ فَكِيدُونِي جَميعاً ثُمَّ لَاتُنْظِرُونِ « 55 »\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nلغت و اعراب :\r\nعن قولك « عن » تعليليّه است ، يعنى « لقولك » يا به‌تقدير « صادراً عن قولك » . عَراه مرضٌ - از باب نَصَر - و اعتراه : اصابت كرد و رسيد به او . اعتراك بسوء باء تعديه است ، يعنى « أوصلك سوءاً » . من دونه متعلّق به تشركون صفت محذوف است ، به‌تقدير « تشركون به آلهة غيره و من دونه » .\r\nتفسير :\r\nقَالُوا يَا هُودُ مَا جِئْتَنَا بِبَيِّنَةٍ وَمَا نَحْنُ بِتَارِكِى آلِهَتِنَا عَن قَوْلِكَ وَمَا نَحْنُ لَكَ بِمُؤْمِنِينَ\r\nيعنى : قوم هود در مقابل دعوت او گفتند : اى هود ، تو براى ما دليل روشنى نياوردى ( دعوت منطقى هود را براى ترك خدايان باطل و رجوع به توحيد خداوند ، و معجزات او را در راه اين مدعا ، روى غرور و عناد و تقليد كور از گذشتگان ، ناكافى و باطل و به حكم عدم شمردند و عاقبت گفتند ) و ما هرگز خدايان خود را به خاطر گفتهء تو رها نمىكنيم ، و هرگز گروندهء به تو نيستيم .\r\nإِن نَقُولُ إِلَّا اعْتَرَاكَ بَعْضُ آلِهَتِنَا بِسُوءٍ\r\nيعنى : اى هود ، دربارهء تو جز اين نمىگوييم كه برخى از خدايان ما ، يعنى آن بتى كه ادارهء امور بشر زير نظر اوست ، تو را آسيبى رسانده است . مرادشان آسيب روانى است مثل جنون ، بىخوابى ، فراموشى ، گفتن هذيان و غيره ( و نعوذ باللَّه ) .\r\nقَالَ إِنِّى أُشْهِدُ اللَّهَ وَاشْهَدُوا أَنِّى بَرِىءٌ مِمَّا تُشْرِكُونَ ، مِن دُونِهِ فَكِيدُونِى جَميعاً ثُمَّ لَاتُنْظِرُونِ\r\nيعنى : هود گفت : همانا من خدا را گواه مىگيرم و شما نيز گواه باشيد كه من از آنچه براى خدا از بتان و خدايان ديگر شريك قرار مىدهيد بيزارم ( يعنى به هيچ مقام و منصب و قداست و ربوبيت و تأثير در حوايج و استحقاق تعظيمى در آنها معتقد نيستم . و استشهاد آنها براى تنبيه بر اين است كه خدايانشان را توان كارى نيست و گرنه در مقابل اين صراحت عكس‌العملى نشان مىدادند ) . پس اى قوم ، دربارهء من همگى شما هر كيد و نيرنگ و نقشه‌اى داريد به كار بريد ، سپس هيچ مهلتم ندهيد .\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nو محتمل است كه مخاطب هود در جملهء فكيدونى همهء بتان معبود و امت عابد است . و گفته‌اند : هود پيامبر از همهء پيامبران الهى از نظر گرونده و ياور و معين كمتر و ضعيف‌تر بوده ، پس اين نيروى ايمان و قدرت توكل است كه او را در برابر انبوه جمعيت متّحد و مقتدر آن چنان قوى كرده كه با آن لحن سخن گفته است .\r\nإِنِّي تَوَكَّلْتُ عَلَى اللَّهِ رَبِّي وَرَبِّكُم مَا مِن دَابَّةٍ إِلَّا هُوَ آخِذُ بِنَاصِيَتِهَا إِنَّ رَبِّي عَلَى صِرَاطٍ مُسْتَقِيمٍ « 56 » فَإِن تَوَلَّوْا فَقَدْ أَبْلَغْتُكُم مَا أُرْسِلْتُ بِهِ إِلَيْكُمْ وَيَسْتَخْلِفُ رَبِّي قَوْماً غَيْرَكُمْ وَلَا تَضُرُّونَهُ شَيْئاً إِنَّ رَبِّي عَلَى كُلِّ شَيْءٍ حَفِيظٌ « 57 »\r\nلغت و اعراب :\r\nدَبَّ الحيوان فى الأرض - از باب ضَرَب - : بر روى شكم يا دست و پا راه رفت . دابّة : هر حيوان متحرك . ناصيه : جلوى سر يا موهاى جلوى سر . تولّوا مخفّف « تتولّوا » يعنى روى برتابيد . فقد أبلغتكم علت جزاى شرط و به جاى آن است ، به‌تقدير « لم اعاتَب فانّى قد أبلغتكم » . و يستخلف عطف به محذوف است ، به‌تقدير « يهلككم و يستخلف » .\r\nتفسير :\r\nإِنِّى تَوَكَّلْتُ عَلَى اللَّهِ رَبِّى وَرَبِّكُم مَا مِن دَابَّةٍ إِلَّا هُوَ آخِذٌ بِنَاصِيَتِهَا\r\nيعنى : هود گفت : به يقين ، من بر خدايى كه پروردگار من و پروردگار شماست توكل كرده‌ام ؛ هيچ جنبنده‌اى نيست مگر اين كه خداوند موهاى پيشانى او را در دست دارد .\r\nكنايه از اين كه تمام جانداران جهان هستى در اختيار اويند همانند كسى كه به گرفتن لجام سر يا موهاى پيشانى ، اسب را در اختيار دارد .\r\nإِنَّ رَبِّى عَلَى صِرَاطٍ مُسْتَقِيمٍ\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nبىترديد ، خداى من بر راه مستقيم استوار است . يعنى بر پايهء عدل و قسط است در مرحلهء تكوين و تشريع . و غرض آن كه من متّكى به چنين خداى مقتدرى هستم و او مرا از شر شما نگه مىدارد .\r\nفَإِن تَوَلَّوْا فَقَدْ أَبْلَغْتُكُم مَا أُرْسِلْتُ بِهِ إِلَيْكُمْ وَيَسْتَخْلِفُ رَبِّى قَوْماً غَيْرَكُمْ وَلَا تَضُرُّونَهُ شَيْئاً\r\nيعنى : هود گفت : اگر روى برگردانيد ، يعنى از پذيرش دعوت من و عمل به كتاب و شرع نوح سر باز زنيد ، من تقصيرى نخواهم داشت ، زيرا بىترديد ، من آنچه را كه براى ابلاغ آن به سوى شما فرستاده شده‌ام به شما رساندم . و پروردگارم در صورت عدم پذيرش‌تان شما را هلاك مىكند و گروهى را غير از شما جانشين شما مىنمايد ، و شما هيچ ضرر و آسيبى به او نمىتوانيد رساند .\r\nإِنَّ رَبِّى عَلى كُلِّ شَىْءٍ حَفِيظٌ\r\nبه يقين پروردگار من بر هر چيزى نگهبان است . يعنى علاوه بر خلق تمام اجزاى جهان هستى و تدبير امور آن ، نگهدارى آن را نيز بر عهده دارد تا آن گاه كه ارادهء افناء و اعدام آن نمايد .\r\nوَلَمَّا جَاءَ أَمْرُنَا نَجَّيْنَا هُوداً وَالَّذِينَ آمَنُوا مَعَهُ بِرَحْمَةٍ مِنَّا وَنَجَّيْنَاهُم مِنْ عَذَابٍ غَلِيظٍ « 58 » وَتِلْكَ عَادٌ حَجَدُوا بِآيَاتِ رَبِّهِمْ وَعَصَوْا رُسُلَهُ وَاتَّبَعُوا أَمْرَ كُلِّ جَبَّارٍ عَنيدٍ « 59 » وَأُتْبِعُوا فِي هذِهِ الدُّنْيَا لَعْنَةً وَيَوْمَ الْقِيَامَةِ أَلا إِنَّ عَاداً كَفَرُوا رَبَّهُمْ أَلَا بُعْداً لِعَادٍ قَوْمِ هُودٍ « 60 »\r\nلغت و اعراب :\r\nو تلك عاد اشاره به قبيلهء عاد است . جَحَدَ الشىءَ - از باب مَنَع - : انكار كرد آن را . عَنَدَ الرجلُ - از باب ضَرَب و نَصَر - : دانسته و فهميده با حق مخالفت كرد .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nتفسير :\r\nوَلَمَّا جَاءَ أَمْرُنَا نَجَّيْنَا هُوداً وَالَّذِينَ آمَنُوا مَعَهُ بِرَحْمَةٍ مِنَّا وَنَجَّيْنَاهُم مِنْ عَذَابٍ غَلِيظٍ\r\nيعنى : و چون فرمان ما در رسيد ( يعنى امر انشايى ما به فرشتگان مأمور اهلاك صادر شد ، يا ارادهء تكوينى ما به هلاكت و نابودى آنها طبق وعده‌هايى كه از پيش به آنها داده بوديم تعلق گرفت ؛ و البته اين امر در جايى بود كه رسولان خدا وظيفهء خود را در اصرار بر دعوت و اتمام حجت انجام داده و آنها نيز بر مخالفت و عناد خود مُصر بودند ) هود پيامبر و كسانى را كه همراه او به خدا ايمان آورده بودند به وسيلهء رحمتى از جانب خود نجات بخشيديم ( مراد از رحمت ، ايمان آنهاست كه رحمت و نعمت خداست ، و يا تفضّل خاصى است كه خدا در مواقع معينى به مؤمنان مبذول مىدارد ) و آنها را از عذابى سخت و شديد نجات داديم ، يعنى از آن عذابى كه بر كفّار تعيين شده بود . پس نجّيناهم تأكيد و اشاره به بزرگى و عظمت امر است . و ممكن است ماضى به جاى مستقبل محقّق‌الوقوع استعمال شده و مراد عذاب آخرت باشد ، يعنى در آخرت نيز از عذاب دوزخ نجات مىدهيم .\r\nگفته‌اند كه : شمار هلاك‌شدگان قوم هود چهار هزار ، و عذابشان بادهايى سخت مسموم بوده ، به گونه‌اى كه فضا را فرامىگرفته و چون تنفس مىكردند ريه‌ها و امعاءشان را آب كرده ، بيرون مىريخت ( و نعوذ باللَّه من غضبه ) .\r\nوَتِلْكَ عَادٌ جَحَدُوا بِآيَاتِ رَبِّهِمْ وَعَصَوْا رُسُلَهُ\r\nيعنى : و اينان قبيلهء عاد بودند كه آيات پروردگارشان را انكار نمودند . يعنى آيه‌هاى كتاب آسمانى يا نشانه‌هاى توحيد از معجزات پيامبران و علايم توحيد ربوبى در آفاق و انفس را دانسته و فهميده انكار كردند . و آنها همهء رسولان و فرستادگان او را نافرمانى كردند .\r\nيعنى هرچند پيامبرشان تنها هود بود ، لكن به خاطر آن كه همهء پيامبران به هم مربوط و متلازم و متّحدند و همه از جانب يك مبدأ واجب‌الوجود آمده و مبلّغ يك دين الهى و پىجوى يك هدف براى سعادت جامعهء بشرى هستند ، پس عصيان و نافرمانى يكى از آنها عصيان همه است .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nوَاتَّبَعُوا أَمْرَ كُلِّ جَبَّارٍ عَنيدٍ ، وَأُتْبِعُوا فِى هذِهِ الدُّنْيَا لَعْنَةً وَيَوْمَ الْقِيَامَةِ\r\nو آنها از فرمان هر ستمگر زورگوى عنادورزى پيروى كردند . مراد پيروى طبقات پايين آنها از سران ستمگر زورگو و عنادورز و ثروتمندان طغيانگر است كه در همهء مجامع بشرى بوده‌اند . و نيز لعنت خدا و مردم در اين دنيا به دنبال آنها قرار گرفت ، و در روز قيامت نيز چنين خواهد بود .\r\nمراد از لعنت دنيا عذاب‌هايى است كه در دنيا به آنها رسيد ، و از لعنت آخرت كيفر گناهانشان و گناهان كسانى است كه به دنبال آنها افتاده و كفر و شرك ورزيده و مرتكب كباير شده‌اند .\r\nأَلا إِنَّ عَاداً كَفَرُوا رَبَّهُمْ أَلَا بُعْداً لِعَادٍ قَوْمِ هُودٍ\r\nيعنى : آگاه باشيد كه ملت عاد به پروردگارشان كفر ورزيدند ، يا كفران نعمت او كردند .\r\nآگاه باشيد كه دورى و لعنت باد بر عاد ، قوم هود .\r\nتكرار كلمهء ألا و حكم به كفر عاد و انشاء لعنت بر آنها دليل طغيان كامل و شدت استحقاق كيفر آنهاست .\r\nوَإِلَى ثَمُودَ أَخَاهُمْ صَالِحاً قَالَ يَا قَوْمِ اعْبُدُوا اللَّهَ مَا لَكُم مِنْ إِلهٍ غَيْرُهُ هُوَ أَنشَأَكُم مِنَ الْأَرْضِ وَاسْتَعْمَرَكُمْ فِيَها فَاسْتَغْفِرُوهُ ثُمَّ تُوبُوا إِلَيْهِ إِنَّ رَبِّي قَرِيبٌ مُجِيبٌ « 61 » قَالُوا يَا صَالِحُ قَدْ كُنتَ فِينَا مَرْجُوّاً قَبْلَ هذَا أَتَنْهَانَا أَن نَعْبُدَ مَا يَعْبُدُ آبَاؤُنَا وَإِنَّنَا لَفِي شَكٍّ مِمَّا تَدْعُونَا إِلَيْهِ مُرِيبٍ « 62 »\r\nلغت و اعراب :\r\nو إلى ثمود به‌تقدير « و أرسلنا إلى ثمود » ، ثمود اسم عربى يا عجمى است و نام قبيلهء صالح پيامبر . أعمرتُهُ الأرض و استعمرتُهُ : آبادى زمين را به او واگذار كردم . استعمره\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nفى المكان : در آن‌جا براى او عمر دراز قرار داد .\r\n\r\n[ داستان صالح ( ع ) 
  ]\r\nتفسير :\r\nوَإِلى ثَمُودَ أَخَاهُمْ صَالِحاً قَالَ يَا قَوْمِ اعْبُدُوا اللَّهَ مَا لَكُم مِنْ إِلهٍ غَيْرُهُ\r\nقبيلهء ثمود از طوايف عرب بوده و در منطقه‌اى ميان مدينه و شام مىزيسته‌اند .\r\nآنها از انسان‌هاى ماقبل تاريخ‌اند كه دست تاريخ بدانها نرسيده و جز اندكى از حوادث عصرشان در دست نيست و مرور زمان آثار وجودىشان را از زمين و باغات و ساختمان‌ها نابود كرده ، و ظاهراً شغلشان كشاورزى بوده و در آيهء 74 سورهء اعراف گوشه‌اى از حالاتشان بيش از اين‌جا ذكر شده است .\r\nدينشان بت‌پرستى و زيستنشان قبايلى بوده و سران و اشراف قبيله بر ملت حكومت مىكرده‌اند .\r\nمعناى آيه : و ما به سوى قبيلهء ثمود برادر نسبى يا قبيله‌اى آنها صالح را به عنوان نبوّت فرستاديم كه متكفّل ابلاغ شريعت نوح و كتاب آسمانى او باشد . به آنها گفت : اى قوم من ، تنها اللَّه را عبادت كنيد كه شما را غير او معبودى نيست . يعنى معبود حقيقى شما خداوند واجب‌الوجود يكتاست كه جامع همهء كمالات و عارى و منزّه از هرگونه عيب و نقص است و بتان و غير آنها صلاحيت عبادت ندارند .\r\nهُوَ أَنشَأَكُم مِنَ الْأَرْضِ وَاسْتَعْمَرَكُمْ فِيَها\r\nيعنى : اوست كه همهء شما را از اين زمين پديد آورده و در اين زمين به شما عمر بخشيده و آباد كردن اين زمين را بر عهدهء شما گذاشته است . مراد اين است كه جد و جدّهء اولى شما را از اين زمين بدون واسطه ، و نسل آنها را از اين زمين با وسايط و طى مراحلى از مواد اوليهء خاك تا جنين در رحم مادر پديد آورده ، سپس در زمين جا داده و آبادانى آن را از آنها خواسته است .\r\nفَاسْتَغْفِرُوهُ ثُمَّ تُوبُوا إِلَيْهِ إِنَّ رَبِّى قَرِيبٌ مُجِيبٌ\r\nيعنى : پس از آن كه مدت مديدى از عمرتان را با اعتقاد به شرك و عبادت بتان گذرانده‌ايد ، از خداوند طلب مغفرت كنيد ، سپس به وسيلهء اصلاح عقايد و اعمال به سوى\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nاو بازگرديد . به يقين پروردگار من به بندگانش نزديك و دعاهايشان را اجابت‌كننده است .\r\nقَالُوا يَا صَالِحُ قَدْ كُنتَ فِينَا مَرْجُوّاً قَبْلَ هذَا\r\nيعنى : گفتند : اى صالح ، پيش از اين در ميان ما ، مايهء اميد بودى . يعنى انسانى داراى عقل و درايت و امانت و شرف خانوادگى بودى كه اميد مىرفت براى اين ملت كارها و خدماتى انجام دهى ، دين ما را بپذيرى و دنياى ما را تكامل بخشى ، ولى اكنون اميد ما از تو بريده شد .\r\nأَتَنْهَانَا أَن نَعْبُدَ مَا يَعْبُدُ آبَاؤُنَا وَإِنَّنَا لَفِى شَكٍّ مِمَّا تَدْعُونَا إِلَيْهِ مُرِيبٍ\r\nيعنى : آيا ما را از پرستش آنچه پدرانمان مىپرستيدند نهى مىكنى ؟ ! و بدون ترديد ما از آنچه ما را به سوى آن مىخوانى يعنى پرستيدن يك موجود نامرئى كه از حيطهء همهء حواس ما به دور است ، در شكى ريب‌آور و ترديدزاييم . يعنى هرچه فكر مىكنيم بر شك و ترديدمان مىافزايد .\r\nقَالَ يَا قَوْمِ أَرَأَيْتُمْ إِن كُنتُ عَلَى بَيِّنَةٍ مِن رَبِّي وَآتَاني مِنْهُ رَحْمَةً فَمَن يَنْصُرُنِي مِنَ اللَّهِ إِنْ عَصَيْتُهُ فَمَا تَزِيدُونَنِي غَيْرَ تَخْسِيرٍ « 63 » وَيَا قَوْمِ هذِهِ نَاقَةُ اللَّهِ لَكُمْ آيَةً فَذَرُوهَا تَأْكُلْ فِي أَرْضِ اللَّهِ وَلَا تَمَسُّوهَا بِسُوءٍ فَيَأْخُذَكُمْ عَذَابٌ قَرِيبٌ « 64 »\r\nلغت و اعراب :\r\nتخسير به‌تقدير « تخسيركم إيّاى » . ناقه : شتر ماده . و اضافهء آن به اللَّه تشريفى است ، مثل بيت اللَّه و كتاب اللَّه . لكم آيةً خبر مبتداى محذوف است به‌تقدير « هى لكم آيةً » . ذروه : ترك كنيد او را و رها نماييد . و از اين ماده ( وَذَرَ ) به معناى ترك ، غير از فعل امر و فعل مضارع نيامده است .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nتفسير :\r\nقَالَ يَا قَوْمِ أَرَأَيْتُمْ إِن كُنتُ عَلى بَيِّنَةٍ مِن رَبِّى وَآتَانى مِنْهُ رَحْمَةً فَمَن يَنْصُرُنِى مِنَ اللَّهِ إِنْ عَصَيْتُهُ فَمَا تَزِيدُونَنِى غَيْرَ تَخْسِيرٍ\r\nقوم صالح مىخواستند با كلمهء أتنهانا بگويند كه او دعوت به توحيد نكند و از شرك نهى ننمايد ؛ و اين كار را از او خلاف توقع و اميد مىديدند ، بلكه مىخواستند كه صالح آيين آنها را بپذيرد . اين آيه در جواب آنهاست .\r\nمعناى آيه : صالح گفت : اى قوم من ، مرا خبر دهيد ، اگر من بر پايهء برهان و دليل روشنى از جانب پروردگارم باشم ، يعنى ادعاى نبوت و عرضهء كتاب و شريعت من متّكى به يقين و دليلى متقن باشد ، و خداوند از جانب خود رحمتى هم به من داده باشد ، يعنى منصب نبوت و رابطه ميان خالق و خلق كه بزرگ‌ترين رحمت الهى است ، پس اگر من او را نافرمانى كردم كيست كه مرا از عذاب او برهاند ؟ پس شما براى من جز زيان نمىافزاييد .\r\nيعنى و چه زيانى بالاتر از اين كه هدفم را با علم قطعى به صحتش رها كنم و رحمت خدا را كفران نمايم و مسلك شما را كه جز بر پايهء شك و گمان و تقليد كور از پدران نيست بپذيرم و مشمول عذاب گردم ؟ !\r\nوَيَا قَوْمِ هذِهِ نَاقَةُ اللَّهِ لَكُمْ آيَةً فَذَرُوهَا تَأْكُلْ فِى أَرْضِ اللَّهِ وَلَا تَمَسُّوهَا بِسُوءٍ فَيَأْخُذَكُمْ عَذَابٌ قَرِيبٌ\r\nيعنى : صالح گفت : اى قوم من ، اين ناقهء خداوند است در حالى كه براى شما آيه و معجزه‌اى است . يعنى ماده شترى است كه مخلوق‌الساعه به ارادهء تكوينى اوست كه خدا آن را به نحو اعجاز از ميان سنگ‌هاى سخت كوه بيرون آورده است ، و در اين آفرينش و در بزرگى جثّه و عظمت هيكل و زيبايى رنگ و شكل و اندام‌ها ، و در كيفيت چريدن علف يك صحرا در يك روز و بذل شير براى ملتى در يك شب ، نشانه‌اى است براى شما ؛ نشانهء توحيد و قدرت و رحمت او و صدق ادعاى نبوت من . پس او را بگذاريد در روى زمين خداوند ( يعنى زمينى كه آفريدهء اوست و ملكيت حقيقيش از آنِ اوست و تصرف هركس بايد به اذن او باشد ) بخورد ، يعنى از علفش بچرد و از آبش بنوشد و در آن بخوابد ؛ و هيچ\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nآسيب و آزارى به او نرسانيد كه شما را عذابى نزديك فرا خواهد گرفت .\r\nفَعَقَرُوهَا فَقَالَ تَمَتَّعُوا فِي دَارِكُمْ ثَلَاثَةَ أَيَّامٍ ذلِكَ وَعْدٌ غَيْرُ مَكْذُوبٍ « 65 » فَلَمَّا جَاءَ أَمْرُنَا نَجَّيْنَا صَالِحاً وَالَّذِينَ آمَنُوا مَعَهُ بِرَحْمَةٍ مِنَّا وَمِنْ خِزْيِ يَوْمِئِذٍ إِنَّ رَبَّكَ هُوَ الْقَوِيُّ الْعَزِيرُ « 66 » وَأَخَذَ الَّذيِنَ ظَلَمُوا الصَّيْحَةُ فَأَصْبَحُوا فِي دِيَارِهِمْ جَاثِمِينَ « 67 » كَأَن لَمْ يَغْنَوْا فِيهَا أَلَا إِنَّ ثَمُودَ كَفَرُوا رَبَّهُمْ أَلَا بُعْداً لِثَمُودَ « 68 »\r\nلغت و اعراب :\r\nعَقَرَه - از باب ضَرَب - : مجروح كرد او را . عَقَرَ الابلَ : دست و پاى آن را بريد ، نحر كرد آن را . مكذوب يعنى مكذوبٌ فيه . خَزِىَ زيدٌ - از باب عَلِمَ - : ذليل و خوار شد . و خَزى زيداً - از باب ضَرَب - : ذليل كرد او را ، رسوا كرد او را . و من خِزىِ عطف است به محذوف ، به‌تقدير « من شر القوم و من خزى » . جَثَمَ الرجلُ - از باب ضَرَب و نَصَر - : بر زمين افتاد و نقش زمين شد ، به زانو درآمد ، كه كنايه از مردن است . غَنِىَ بالمكان - از باب عَلِم - : اقامت گزيد در آن مكان .\r\nتفسير :\r\nفَعَقَرُوهَا فَقَالَ تَمَتَّعُوا فِى دَارِكُمْ ثَلَاثَةَ أَيَّامٍ ذلِكَ وَعْدٌ غَيْرُ مَكْذُوبٍ\r\nيعنى : پس قوم صالح ، ناقهء خدا را دست و پا بريدند ، يا آن را نحر كردند ، پس صالح پيامبر ( در خطابى به همهء ملت و قوم خويش به عنوان اخبار از آمدن عذاب قطعى خداوند ) گفت : در خانه‌هاى خود ، يا در شهر خود ، سه روز از زندگى برخوردار\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nشويد كه پس از آن گرفتار عذاب خدا خواهيد شد ؛ و اين وعده‌اى است كه دروغى در آن نيست .\r\nفَلَمَّا جَاءَ أَمْرُنَا نَجَّيْنَا صَالِحاً وَالَّذِينَ آمَنُوا مَعَهُ بِرَحْمَةٍ مِنَّا وَمِنْ خِزْىِ يَوْمِئِذٍ إِنَّ رَبَّكَ هُوَ الْقَوِىُّ الْعَزِيزُ\r\nپس چون فرمان ما دررسيد ( يعنى پس از گذشت سه روز ، دستور انشايى ما به فرشتگان عذاب در رسيد ، يا ارادهء حتمى تكوينى ما به هلاكت آنها تعلّق يافت ) صالح و كسانى را كه همراه او ايمان آورده بودند به فضل و رحمت خود از شرّ آن قوم و از خوارى و رسوايى آن روز نجات بخشيديم . بىترديد ، پروردگار توست كه نيرومند مقتدر است .\r\nوَأَخَذَ الَّذيِنَ ظَلَمُوا الصَّيْحَةُ فَأَصْبَحُوا فِى دِيَارِهِمْ جَاثِمِينَ\r\nيعنى : و كسانى را كه ستم كردند صيحهء موعود فرا گرفت ، پس همه در خانه‌هاى خود به زانو درآمدند .\r\nالف لام الصيحة عهد است و اشاره به صيحهء عذابى است كه از علم ازلى الهى گذشته و در لوح محفوظ مندرج گشته و در زمانى به صالح پيامبر ابلاغ شده و در روز موعودى قوم صالح را فرا گرفته ، و آن بانگ شديد جبرئيل امين بود كه به يك بار همهء آن سرزمين را لرزانيد ، كوه‌هاى بلند و برج‌هاى مرتفع و سقف خانه‌ها همه فرو ريخت و زنده‌اى جز صالح پيامبر و پيروانش نماند مگر آن كه جسد بىجانش بر خاك افتاد و نقش زمين گرديد .\r\nكَأَن لَمْ يَغْنَوْا فِيهَا أَلَا إِنَّ ثَمُودَ كَفَرُوا رَبَّهُمْ أَلَا بُعْداً لِثَمُودَ\r\nيعنى : آن چنان هلاك شدند كه گويى از آغاز در آن شهر و ديار سكونت نداشتند ! زيرا همهء زنده‌هاى متحرك در خانه و كوچه و ديار و صحرا به يك بار تبديل به جماد شدند و مرگ و سكوت و سكون بر همه جا حاكم گشت . آگاه باشيد كه بىترديد قوم ثمود به پروردگارشان كفر ورزيدند ، يا كفران نعمت او كردند . آگاه باشيد كه دورى و لعنت باد بر ثمود . و اين جملات تأكيد است در اظهار كفر و لعن آنها مانند آيهء ( 60 ) همين سوره .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n\r\n[ داستان ابراهيم ( ع ) و بشارت فرشتگان 
  ]\r\nوَلَقَدْ جَاءَتْ رُسُلُنَا إِبْرَاهِيَم بِالْبُشْرَى قَالُوا سَلَاماً قَالَ سَلَامٌ فَمَا لَبِثَ أَن جَاءَ بِعِجْلٍ حَنِيذٍ « 69 » فَلَمَّا رَأى أَيْدِيَهُمْ لَا تَصِلُ إِلَيْهِ نَكِرَهُمْ وَأَوْجَسَ مِنْهُمْ خِيفَةً قَالُوا لَا تَخَفْ إِنَّا أُرْسِلْنَا إِلَى قَوْمِ لُوطٍ « 70 » وَامْرَأَتُهُ قَائِمَةٌ فَضَحِكَتْ فَبَشَّرْنَاهَا بِإِسْحَاقَ وَمِن وَرَاءِ إِسْحَاقَ يَعْقُوبَ « 71 » قَالَتْ يَا وَيْلَتَي ءَأَلِدُ وَأَنَا عَجُوزٌ وَهذَا بَعْلِي شَيْخاً إِنَّ هذَا لَشَيءٌعَجِيبٌ « 72 »\r\nلغت و اعراب :\r\nبُشرى و بشارت : خبر خوشحالى و سرورآميز ، و باء آن براى ملابست است . سلاماً به تقدير « سلّمنا عليك سلاماً » . سلامٌ به تقدير « سلام منّى عليكم » و جملهء اسميه ازفعليه‌بليغ‌تر و رساتر است . لَبِثَ - از باب عَلِمَ - : درنگ كرد . عِجل : گوساله . حَنَذَ اللَحم - از باب ضَرَب - : كباب كرد آن را . نَكِرَهُ : نشناخت او را . ضِحك به كسر اول ، خنده كردن و به فتح اول ، حايض شدن زن است طبق گفتهء برخى از مفسران و يك روايت . ويل : بدى و هلاكت و مصيبت . ويلتا با زيادتى تاء مثل « يا ابَتا » كلمه‌اى است كه در مقام ناراحتى و تعجب استعمال مىشود ، يعنى اى مصيبت ، يا اى مرگِ من بيا .\r\nتفسير :\r\nوَلَقَدْ جَاءَتْ رُسُلُنَا إِبْرَاهِيَم بِالْبُشْرَى\r\nذكر قصهء ابراهيم و فرستادن بشارت به او به واسطهء فرشتگان در رديف ذكر پيامبران\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nشش‌گانه كه سياق همه در تعذيب و هلاكت قوم آنهاست ، به عنوان مقدمه‌اى است براى ذكر لوط پيامبر و سرگذشت قوم او ، به لحاظ آن كه فرشتگانِ مأمور اهلاك آنها لازم بود در آغاز ابراهيم را ملاقات كنند و به او و همسر او بشارت فرزند و بشارت هلاكت قوم لوط را بدهند و سپس روانهء آن مأموريت شوند .\r\nمعناى آيه : و حقيقت اين است كه فرستادگان ما كه فرشته‌هايى بودند براى ابراهيم بشارت آوردند ، يعنى بشارت يافتن فرزند و نوه و هلاكت قوم طغيانگر لوط .\r\nدر ماهيت و شمار اين رسولان آسمانى اختلاف است . گفته شده كه : آنها فرشتگان بزرگ و عظيم الهى بوده‌اند مانند جبرئيل و ميكائيل و اسرافيل و عزرائيل و عده‌اى ديگر كه عددشان نُه نفر بوده براى آن كه بر امرى عظيم و حادثه‌اى بس بزرگ و تاريخى اعزام شده بودند .\r\nقَالُوا سَلَاماً قَالَ سَلَامٌ فَمَا لَبِثَ أَن جَاءَ بِعِجْلٍ حَنِيذٍ\r\nيعنى : آنها گفتند : سلام بر تو . ابراهيم هم به لحنى گرم‌تر گفت : سلام بر شما . پس ابراهيم درنگ نكرد تا آن كه براى پذيرايى آنها گوساله‌اى كباب شده كه از فرط چاقى روغنش مىچكيد ، در برابر آنها حاضر نمود .\r\nگفته شده كه ابراهيم خليل مردى كريم‌النفس ، مهمان‌دوست و سخت مهمان‌نواز بوده و چون دامدارى بزرگ بوده ، براى پذيرايى مهمان‌ها در اندك مدتى گوساله‌اى را خود سر بريد و پوست كند و در تنورى كباب كرده ، جلوى آنان گذاشت .\r\nفَلَمَّا رَأى أَيْدِيَهُمْ لَا تَصِلُ إِلَيْهِ نَكِرَهُمْ وَأَوْجَسَ مِنْهُمْ خِيفَةً\r\nيعنى : پس چون ديد دست آنها به كباب حاضر دراز نمىشود ، آنها را بيگانه شمرد و از ناحيهء آنها در دل خود احساس ترس نمود . و اين امر بدان جهت بوده كه در سيرهء آنها امتناع مهمان از خوردن غذا علامت سوء قصد به شمار مىآمد كه شايد براى ستيزه يا قتل يا غارت مال آمده باشند .\r\nقَالُوا لَا تَخَفْ إِنَّا أُرْسِلْنَا إِلَى قَوْمِ لُوطٍ ، وَامْرَأَتُهُ قَائِمَةٌ فَضَحِكَتْ فَبَشَّرْنَاهَا بِإِسْحَاقَ وَمِن وَرَاءِ إِسْحَاقَ يَعْقُوبَ\r\nيعنى : فرشته‌ها گفتند : اى ابراهيم ، مترس ، همانا ما به سوى قوم لوط فرستاده شده‌ايم .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nيعنى بشر نيستيم كه غذا بخوريم ، بلكه فرشته‌هايى هستيم فرستادهء خدا براى هلاك كردن قوم لوط . اين گفتگو در حالى بود كه همسر ابراهيم ايستاده بود ، پس خنديد . و او را بشارت داديم به اسحاق و پس از وى به يعقوب .\r\nبايد دانست ظاهر آيه اين است كه همسر ابراهيم نزد مهمان‌ها براى خدمت يا شنيدن گفتگوى آنها ايستاده بوده و او نيز درك مىكرده كه مهمان‌ها وضع غيرعادى دارند و شوهرش از آنها هراسناك است . و چون آنها گفتند كه فرشته‌اند ؛ او از اين كه مهمان‌هاى مرموز و وحشتناك فرشتهء الهى از آب درآمدند ، يا از بشارت هلاكت قوم لوط خنديد .\r\nدر روايت و كلمات برخى از مفسران آمده كه ضحك در اين جا به معناى ديدن خون حيض است كه ريشهء لغوى نيز دارد . يعنى در آن حال كه ايستاده بود و از سنّش نود سال مىگذشت ، به ناگاه با عروض حالت خاصى كه زنان را عارض مىشود حايض گرديد و سخت در تعجب فرو رفت ، لكن اين امر مقدمهء غيبى بوده كه فرشتگان الهى بشارت تولد فرزند و نوه را به او بدهند . بنابراين كلمه فضحكت نتيجهء بشارت سابق نيست ، بلكه جملهء استينافيه و مقدمهء بشارت لاحق است .\r\nقَالَتْ يَا وَيْلَتَى ءَأَلِدُ وَأَنَا عَجُوزٌ وَهذَا بَعْلِى شَيْخاً إِنَّ هذَا لَشَىءٌعَجِيبٌ\r\nيعنى : همسر ابراهيم گفت : اى واى بر من ، آيا من فرزند مىآورم در حالى كه سالخورده‌ام ، يعنى عمرم به نود سال رسيده است ، و اين شوهر من است در حالى كه پيرى سالمند است ؟ ! حقّاً كه اين چيزى شگفت‌انگيز است . زيرا تولد نوزاد از زنى فرتوت و شوهرى از خود پيرتر سبب تعجب شنوندگان و خندهء بينندگان و استهزاء مردم عادى است و بر حسب حال عموم عجيب است .\r\nقَالُوا أَتَعْجَبِينَ مِنْ أَمْرِ اللَّهِ رَحْمَةُ اللَّهِ وَبَرَكَاتُهُ عَلَيْكُمْ أَهْلَ الْبَيْتِ إِنَّهُ حَمِيدٌ مَجِيدٌ « 73 » فَلَمَّا ذَهَبَ عَنْ إِبْرَاهِيمَ الرَّوْعُ وَجَاءَتْهُ الْبُشْرَى يُجَادِلُنَا فِي قَوْمِ لُوطٍ « 74 » إِنَّ إِبْرَاهِيمَ لَحَلِيمٌ أَوَّاهٌ مُنِيبٌ « 75 »\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nلغت و اعراب :\r\nحمد : ستايش ، و حميد فعيل است به معناى محمود يا حامد ، يعنى ستوده خصال و افعال ، يا ستايندهء به نيكى . مجيد : صاحب كرم عميم و جلال گسترده . رَوع : ترس و رعب .\r\nيُجادلنا به‌تقدير « اخَذَ يا شَرَعَ يجادلنا » . اوّاه : كسى كه زياد آه سر مىدهد . منيب : توبه و انابه‌كننده .\r\nتفسير :\r\nقَالُوا أَتَعْجَبِينَ مِنْ أَمْرِ اللَّهِ رَحْمَةُ اللَّهِ وَبَرَكَاتُهُ عَلَيْكُمْ أَهْلَ الْبَيْتِ إِنَّهُ حَمِيدٌ مَجِيدٌ\r\nيعنى : فرشته‌ها گفتند : آيا تو از فرمان پروردگار ، يا از كار او تعجب مىكنى كه بر زنى يائسه و مردى صد ساله ، بر خلاف عرف و عادت ، فرزندى عطا كند ؟ در حالى كه رحمت خدا و بركت‌هاى او بر شما خانواده است ، و خدا داراى صفات نيكو و كارهاى ستوده و كرم بىپايان و جلال گسترده است .\r\nمراد اين است كه فرشته‌ها زن ابراهيم را در آغاز به جلال و قدرت خدا متوجه كردند كه در برابر ارادهء او هيچ امرى مستبعَد يا مشكل يا غيرممكن نيست ، و سپس به لياقت و قداست و صلاحيت خاندان ابراهيم كه در خور اين الطاف الهى هستند .\r\nفَلَمَّا ذَهَبَ عَنْ إِبْرَاهِيمَ الرَّوْعُ وَجَاءَتْهُ الْبُشْرَى يُجَادِلُنَا فِى قَوْمِ لُوطٍ\r\nيعنى : پس چون از ابراهيم ترس و وحشت زايل شد و بشارت به او رسيد ، شروع كرد به گفتگو و جدال با ما دربارهء قوم لوط كه شايد عذاب از آنها دفع شود يا تأخير افتد يا شامل همه نشود .\r\nمراد از جدال ، ردّ و بدل شدن سخن ميان او و خداست و ممكن است با فرشته‌ها باشد .\r\nو اين مجادله يا گوشه‌اى از آن را خداوند در سورهء عنكبوت آيهء 32 ذكر كرده : قَالَ إِنَّ فِيهَا لُوطاً قَالُوا نَحْنُ أَعْلَمُ بِمَن فِيهَا لَنُنَجِّيَنَّهُ وَأَهْلَهُ يعنى : ابراهيم گفت : چگونه آنها را هلاك مىكنيد در حالى كه لوط پيامبر در آن‌جاست ؟ ! فرشتگان گفتند : ما خود به هركه در آن‌جاست داناتريم ؛ لوط و خاندانش را از آن‌جا نجات مىدهيم .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n\r\n[ داستان لوط ( ع ) 
  ]\r\nإِنَّ إِبْرَاهِيمَ لَحَلِيمٌ أَوَّاهٌ مُنِيبٌ\r\nحقّاً كه ابراهيم حليم و صاحب آه از ته دل ، و صاحب توبه و انابه بود .\r\nحليم بود يعنى بردبار و خويشتندار بود ، در مقام فوران غضب خشم فرو مىبرد ، در موارد انتقام عفو مىنمود و در برابر سخنان لغو و اهانت و فحش ، كرامت نشان مىداد . و اوّاه بود يعنى از غصه و اندوه گناهان خود و پيروانش پيوسته آه مىكشيد . و منيب بود يعنى از گناه و خطاياى خويش و امتش توبه و استغفار مىكرد .\r\nيَاإِبْرَاهِيمُ أَعْرِضْ عَنْ هذَا إِنَّهُ قَدْ جَاءَ أَمْرُ رَبِّكَ وَإِنَّهُمْ آتِيِهمْ عَذَابٌ غَيْرُ مَرْدُودٍ « 76 » وَلَمَّا جَاءَتْ رُسُلُنَا لُوطاً سِيءَ بِهِمْ وَضَاقَ بِهِمْ ذَرْعاً وَقَالَ هذَا يَوْمٌ عَصِيبٌ « 77 »\r\nلغت و اعراب :\r\nسىءَ بهم نايب فاعلش لوط و ضمير جمع راجع است به رسل و باء سببيه است . ذرع : ذراع ، دست از سر انگشت وسطى تا آرنج ، نيم متر ، و به معناى طاقت . و آن تميز است يعنى « ضاق ذرعه بهم » . عصيب : شديد .\r\nتفسير :\r\nيَاإِبْرَاهِيمُ أَعْرِضْ عَنْ هذَا إِنَّهُ قَدْ جَاءَ أَمْرُ رَبِّكَ وَإِنَّهُمْ آتِيِهمْ عَذَابٌ غَيْرُ مَرْدُودٍ\r\nيعنى : فرشتگان گفتند : اى ابراهيم ، از اين وساطت درگذر ، زيرا فرمان پروردگارت دربارهء آنها رسيده است . يعنى فرمان انشايى ازلى او طبق تحقق علل و اسباب در نظام تكوين به فعليت رسيده است ، از اين رو حتماً براى آنها عذابى كه قابل برگشت نيست خواهد آمد .\r\nوَلَمَّا جَاءَتْ رُسُلُنَا لُوطاً سِىءَ بِهِمْ وَضَاقَ بِهِمْ ذَرْعاً وَقَالَ هذَا يَوْمٌ عَصِيبٌ\r\nرسولان خداوند پس از جدا شدن از ابراهيم خليل ، به شهر سدوم در چهار فرسخى\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nآن‌جا كه مسكن لوط و قوم او بود رسيدند و در هيئت چند نفر جوان زيبا از راه آشكار و ديدگاه مردم در وسط روز به نزد لوط كه در بيرون خانهء خود ايستاده بود آمدند .\r\nمعناى آيه : و چون فرستادگان ما به نزد لوط آمدند ، لوط به خاطر آنها ناراحت گرديد و طاقتش به ورود آنها طاق شد ، يعنى از بيم آن كه اهل سدوم آگاه شوند و به خانهء او هجوم آورند و او عاجز از دفاع شود . و گفت : امروز روز سختى است .\r\nوَجَاءَهُ قَوْمُهُ يُهْرَعُونَ إِلَيْهِ وَمِن قَبْلُ كَانُوا يَعْمَلُونَ السَّيِّئاتِ قَالَ يَاقَوْمِ هَؤُلاءِ بَنَاتي هُنَّ أَطْهَرُ لَكُمْ فَاتَّقُوا اللَّهَ وَلَا تُخْزُونِ فِي ضَيْفِي أَلَيْسَ مِنكُمْ رَجُلٌ رَشِيدٌ « 78 » قَالُوا لَقَدْ عَلِمْتَ مَا لَنَا فِي بَنَاتِكَ مِنْ حَقٍّ وَإِنَّكَ لَتَعْلَمُ مَا نُرِيدُ « 79 » قَالَ لَوْ أَنَّ لِي بِكُمْ قُوَّةً أَوْ آوِي إِلَى رُكْنٍ شَدِيدٍ « 80 »\r\nلغت و اعراب :\r\nهَرَعَ إليه - از باب مَنَعَ - : به سوى او با شتاب رفت . و أقبل يُهرَع : به شتاب آمد چنان كه گويى از پشت او را هُل مىدادند . لو أنَّ ، لو براى تمنّى است . أو اوى عطف است به أنّ لى بكم قوّة . أوى إلى البيت : پناه برد به خانه .\r\nتفسير :\r\nوَجَاءَهُ قَوْمُهُ يُهْرَعُونَ إِلَيْهِ وَمِن قَبْلُ كَانُوا يَعْمَلُونَ السَّيِّئاتِ\r\nيعنى : و قوم لوط به سوى او آمدند در حالى كه مىشتافتند و گويى از پشت سر آنها را هُل مىدادند . و از پيش نيز آنها كارهاى زشت مىكردند . اين جمله معترضه است و اشاره به اين كه آنها سابقهء اين عمل زشت را آن‌چنان داشتند كه حملهء دسته جمعى آشكار براى هدفى بس پليد به مهمان‌هاى مردى مثل لوط در نزد آنها آسان و عادى بود .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nقَالَ يَاقَوْمِ هَؤُلاءِ بَنَاتى هُنَّ أَطْهَرُ لَكُمْ فَاتَّقُوا اللَّهَ وَلَا تُخْزُونِ فِى ضَيْفِى أَلَيْسَ مِنكُمْ رَجُلٌ رَشِيدٌ\r\nيعنى : لوط پيامبر به آنها - با اشاره به دختران خود - گفت : اى قوم من ، اينان دختران من هستند ، اينان براى شما پاكيزه‌ترند .\r\nظاهر آيه اين است كه لوط پيشنهاد ازدواج شرعى آنها را با دختران خود مىكند تا بلكه از آن عمل شنيع دست بردارند ، و اين به خاطر حفظ آبروى مهمان‌ها بوده و گرنه لوط دختر به آنها نمىداده است . و حرمت ازدواج مؤمن با كافر در آن عصر ثابت نيست . و امّا احتمال اين كه هؤلاء اشاره به زن‌هاى خود قوم باشد ، زيرا هر پيامبرى پدر ملت خويش است ، يعنى اى قوم من ، برويد به سوى زنان خودتان كه به حكم دختران من هستند ، با جواب قوم سازش ندارد .\r\nپس اى قوم من ، از خدا پروا كنيد و مرا دربارهء مهمانانم رسوا و خوار مسازيد . آيا از ميان شما يك مرد آگاه و رهيافته نيست ؟ !\r\nقَالُوا لَقَدْ عَلِمْتَ مَا لَنَا فِى بَنَاتِكَ مِنْ حَقٍّ وَإِنَّكَ لَتَعْلَمُ مَا نُرِيدُ\r\nيعنى : قوم لوط گفتند : حتماً تو دانسته‌اى كه ما را در دختران تو حقّى نيست و البته آنچه را ما مىخواهيم نيز مىدانى .\r\nبايد دانست كه ظاهر جملهء لقد علمت اين است كه لوط نداشتن حقّ آنها را در دختران خود مىدانسته . و محتمل است كه مراد از اطلاق حق در اين‌جا اين باشد كه مقتضاى عادت و جريان سيرهء خبيثهء آنها بر آن عمل ، نوعى تعهد و تبانى ميان آنها بوده كه مردان به مردان اكتفا كنند و سراغ زنان نروند ، و طبعاً زن‌ها هم در مقابل آنها به هم اكتفا مىنمودند و اين مطلب را ميان خود حق قانونى تلقّى كرده بودند ، چنان كه در برخى از كشورهاى فعلى نيز فىالجمله چنين حقّى را تصويب نموده‌اند ؛ و لوط پيامبر نيز از موضوع اطلاع داشته است .\r\nقَالَ لَوْ أَنَّ لِى بِكُمْ قُوَّةً أَوْ آوِى إِلى رُكْنٍ شَدِيدٍ\r\nيعنى : پس از آن كه قوم لوط پيشنهاد او را نپذيرفتند و لوط از قراين فهميد كه آنها قصد هجوم به خانه و مهمان‌ها دارند ، از غايت ناراحتى و اضطرار چنين گفت : اى كاش مرا بر شما قدرت و غلبه بود و يا آن كه به تكيه‌گاه محكمى پناه مىبردم ! يعنى اى كاش دژ يا\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nحصار يا قبيلهء نيرومند يا سلطان مقتدرى بود كه به او ملتجى مىشدم !\r\nقَالُوا يَالُوطُ إِنَّا رُسُلُ رَبِّكَ لَن يَصِلُوا إِلَيْكَ فَأَسْرِ بِأَهْلِكَ بِقِطْعٍ مِنَ اللَّيْلِ وَلَا يَلْتَفِتْ مِنكُمْ أَحَدٌ إِلَّا امْرَأَتَكَ إِنَّهُ مُصِيبُهَا مَا أَصَابَهُمْ إِنَّ مَوْعِدَهُمُ الصُّبْحُ أَلَيْسَ الصُّبْحُ بِقَرِيبٍ « 81 » فَلَمَّا جَاءَ أَمْرُنَا جَعَلْنَا عَالِيَهَا سَافِلَهَا وَأَمْطَرْنَا عَلَيْهَا حِجَارَةً مِن سِجِّيلٍ مَنْضُودٍ « 82 » مُسَوَّمَةً عِندَ رَبِّكَ وَمَا هِيَ مِنَ الظَّالِمِينَ بِبَعِيدٍ « 83 »\r\nلغت و اعراب :\r\nأسرى به : شبانه سير داد او را . و چون متعلق به لَيْل شود از قيد شب مجرد گردد و به معناى مطلق سير باشد . قِطع : پاره‌اى از شىء ، باء به معناى فى است . إلّاامرأتك استثناء از اهل است . صبح : اول روز . ضمائر مؤنث عاليها و سافلها و عليها راجع‌اند به مدائن و شهرهاى آنها كه مفهوم از كلام است . سجّيل : معرَّب سنگ‌گِل يعنى گِل پخته و سنگ شده . نَضَدَ الشىءَ - از باب ضَرَب - : آن را كنار هم يا روى هم چيد . سَوَّم الفرسَ : علامت زد اسب را .\r\nتفسير :\r\nقَالُوا يَالُوطُ إِنَّا رُسُلُ رَبِّكَ لَن يَصِلُوا إِلَيْكَ فَأَسْرِ بِأَهْلِكَ بِقِطْعٍ مِنَ اللَّيْلِ وَلَا يَلْتَفِتْ مِنكُمْ أَحَدٌ إِلَّا امْرَأَتَكَ إِنَّهُ مُصِيبُهَا مَا أَصَابَهُمْ\r\nچون كار لوط پيامبر با قوم خود به جاى باريك كشيد و لوط درمانده گشت ، فرشته‌ها شخصيت و رسالت خود را اظهار كردند كه ما فرشته‌هايى هستيم اعزامى براى هلاكت همهء اهل اين شهر و حاضرين را هم كور كرده ، دور مىكنيم ، چنان كه در سورهء قمر آيهء 37\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nفرموده : وَلَقَدْ رَاوَدُوهُ عَن ضَيْفِهِ فَطَمَسْنَا أَعْيُنَهُمْ . خاطر لوط آسوده گشت و به دنبال آن دستور حركت و بيرون شدن از شهر يا منطقه را دريافت نمود .\r\nمعناى آيه : فرشته‌ها گفتند : اى لوط ، ما فرستادگان پروردگار توايم و هرگز هجوم‌آوران به تو ، يعنى به خانه و مهمان‌هاى تو نمىرسند ؛ پس خانواده‌ات را در پاره‌اى از همين شب از خانه و شهر به بيرون روانه كن ، و هيچ يك از شما به پشت سر خود ننگرد .\r\nجز همسرت كه او را حركت مده ، زيرا آنچه بايد به اين مردم برسد از عذاب اليم به همسرت نيز بايد برسد .\r\nإِنَّ مَوْعِدَهُمُ الصُّبْحُ أَلَيْسَ الصُّبْحُ بِقَرِيبٍ\r\nيعنى : اى لوط ، به يقين زمان وعدهء آنها صبح است ؛ آيا صبح نزديك نيست ؟ !\r\nكلام اشاره است به اين كه بايد از شهر يا از منطقه زود بيرون رويد ، زيرا زمان عذاب ، اول روز است . و استفهام تقريرى است يعنى اول روز نزديك است . و مراد از صبح در اين‌جا زمان طلوع آفتاب است به قرينهء آيهء 73 سورهء حجر فَأَخَذَتْهُمُ الصَّيْحَةُ مُشْرِقِينَ .\r\nفَلَمَّا جَاءَ أَمْرُنَا جَعَلْنَا عَالِيَهَا سَافِلَهَا وَأَمْطَرْنَا عَلَيْهَا حِجَارَةً مِن سِجِّيلٍ مَنْضُودٍ مُسَوَّمَةً عِندَ رَبِّكَ\r\nيعنى : پس چون فرمان ما در رسيد ، يعنى امر انشايى ما به فرشتگان موكّل به اهلاك ، يا امر « كُن » كه عبارت از ارادهء حتمى به وقوع اهلاك است ، آن شهرها را زير و رو كرديم . بالا را پست و پست را بالا ساختيم . ( ظاهر آيه اين است كه جبرئيل امين منطقه‌اى را كه شامل چندين شهر بوده از عمق چند كيلومترى زمين برداشته و وارونه كرده كه سطح اوّلى در زير قرار گرفته ) و برآنها سنگ‌هايى كه از سجّيل يعنى گِل‌هاى پخته و سنگ‌شده بود و پياپى مانند باران ريزش مىكرد و هريك نشانه‌دار و از جانب پروردگارت بود ، فرو باريديم .\r\nدر تفاسير آمده كه در سنگ‌ها علامت اين بوده كه از سنگ‌هاى كرهء زمين نيست . و يا آن كه نام‌هاى همهء قوم در سنگ‌هاى قتّاله درج شده بود . و معناى آن كه در نزد خدا است اين است كه همه ثابت در خزانهء استعداد است و به مجرد ارادهء خداوند به مرحلهء فعليت درمىآيد .\r\nو بايد دانست كه هلاكت قوم لوط را اين كتاب كريم به سه امر مستند كرده است : زير و\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nرو كردن بلاد ، بارش حجاره ، صيحهء آسمانى . دو قسم اول در اين آيه و سوم در سورهء حجر آيهء 73 مذكور است فَأَخَذَتْهُمُ الصَّيْحَةُ مُشْرِقِينَ . و ظاهراً هر سه امر واقع شده ، لكن كيفيتش روشن نيست . ممكن است ابتدا همه به صيحه‌اى كشته شده ، سپس سنگ‌ها بر آنها باريده و پس از آن زير و رو شده باشد . واللَّه العالم .\r\nوَمَا هِىَ مِنَ الظَّالِمِينَ بِبَعِيدٍ\r\nيعنى : و هرگز اين گونه سنگ‌ها از ستمكاران دور نيست . يا اين نوع حادثه و عقوبت دور نيست . و ممكن است ضمير مؤنث به امكنهء قوم لوط برگردد و مراد از « ظالمين » اهل مكه در عصر نزول آيه باشد ، يعنى جايگاه آن قوم از سر راه اهل مكه دور نيست و بايد عبرت گيرند چنان كه در سورهء صافّات آيهء 138 فرموده : وَإِنَّكُمْ لَتَمُرُّونَ عَلَيْهِم مُّصْبِحِينَ ، وَبِاللَّيْلِ أَفَلَاتَعْقِلُونَ .\r\nوَإِلَى مَدْيَنَ أَخَاهُمْ شُعَيْباً قَالَ يَا قَوْمِ اعْبُدُوا اللَّهَ مَا لَكُم مِنْ إِلهٍ غَيْرُهُ وَلَا تَنْقُصُوا الْمِكْيَالَ وَالْمِيزَانَ إِنِّي أَرَاكُم بِخَيْرٍ وَإِنِّي أَخَافُ عَلَيْكُمْ عَذَابَ يَوْمٍ مُحِيطٍ « 84 » وَيَا قَوْمِ أَوْفُوا الْمِكْيَالَ وَالْمِيزَانَ بِالْقِسْطِ وَلَا تَبْخَسُوا النَّاسَ أَشْيَاءَهُمْ وَلَا تَعْثَوْا فِي الْأَرْضِ مُفْسِدِينَ « 85 » بَقِيَّتُ اللَّهِ خَيْرٌ لَكُمْ إِن كُنتُم مُؤْمِنِينَ وَمَا أَنَا عَلَيْكُمْ بِحَفِيظٍ « 86 »\r\nلغت و اعراب :\r\nو إلى مدين به‌تقدير « و أرسلنا إلى مدين » . و مدين نام يكى از فرزندان ابراهيم است كه با دختر لوط ازدواج كرده بود ، و نام شهرى است كه او بنا نهاده است . مكيال : آلت كيل ، پيمانه .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nميزان : آلت وزن ، ترازو . يوم محيط ، محيط صفت يوم است به لحاظ حال مضاف آن . بالقسط حال است از فاعل أوفوا ، به‌تقدير « متلبّسين بالقسط » . بَخَسَه حقَّه - از باب مَنَع - : كم كرد حقّ او را . عَثى - از باب نَصَر و ضَرَب - : زياده‌روى كرد در فساد . بقيَت اللَّه يعنى ما أبقاه اللَّه .\r\n\r\n[ داستان شعيب ( ع ) 
  ]\r\nتفسير :\r\nوَإِلَى مَدْيَنَ أَخَاهُمْ شُعَيْباً قَالَ يَا قَوْمِ اعْبُدُوا اللَّهَ مَا لَكُم مِنْ إِلهٍ غَيْرُهُ\r\nسرگذشت شعيب پيامبر در دوازده آيهء آتى آمده است ، و قوم او اهل مدين و بت‌پرست بودند و فساد مالى ، خاصّه در كم‌فروشى با كيل و وزن در ميانشان رواج داشته است .\r\nمعناى آيه : و به سوى مدين ، يعنى شهر مدين يا قوم مدين ، برادر نسبى يا قبيله‌اى آنها شعيب را به عنوان پيامبرى فرستاديم . شعيب گفت : اى قوم من ، تنها « اللَّه » را بپرستيد ، يعنى ذات واجب الوجود يگانه را كه واجد همهء صفات نيكو و عارى از هر نقص و عيب است ، كه هرگز شما را جز او معبودى نيست . يعنى پرستيدن بت‌ها بر خلاف قضاوت عقل و دين الهى است .\r\nوَلَا تَنْقُصُوا الْمِكْيَالَ وَالْمِيزَانَ إِنِّى أَرَاكُم بِخَيْرٍ وَإِنِّى أَخَافُ عَلَيْكُمْ عَذَابَ يَوْمٍ مُحِيطٍ\r\nو نيز پيمانه و ترازو را كم نكنيد . يعنى در مقام اداى حقوق ديگران به وسيلهء پيمانه و ترازو ، از حقّشان كم نگذاريد . من شما را در خير و بركت مىبينم ، پس هيچ جهتى براى اين كار خلاف عقل و دين در شما نيست . و حقيقت اين است كه من بر شما از عذاب روز فراگير بيم دارم ، يعنى روزى كه عذاب آن همهء مستحقّين را فرا مىگيرد و خطا و قصورى در آن نيست .\r\nوَيَا قَوْمِ أَوْفُوا الْمِكْيَالَ وَالْمِيزَانَ بِالْقِسْطِ وَلَا تَبْخَسُوا النَّاسَ أَشْيَاءَهُمْ وَلَا تَعْثَوْا فِى الْأَرْضِ مُفْسِدِينَ\r\nيعنى : و اى قوم من ، پيمانه و ترازو را عادلانه به نحو كامل بپردازيد و اموال مردم را كم نكنيد ( و اين دو جمله تأكيد از ماقبل است براى اهميت امر كه نخست نهى از ترك ايفاى حقوق و سپس امر به فعل آن دارد ) . و اى قوم ، در روى اين زمين تبهكارانه به فساد نپردازيد ؛ چه فساد اعتقادى به شرك و چه فساد عملى و مالى .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nبايد دانست كه شعيب پيامبر در اين دو آيه ، اولًا نهى از كم‌فروشى ، و ثانياً امر به توفيه در اداى حقوق ، و ثالثاً نهى از هر نوع تعدى به مال غير ، و رابعاً نهى از هر نوع فساد در روى زمين نموده است .\r\nبَقِيَّتُ اللَّهِ خَيْرٌ لَكُمْ إِن كُنتُم مُؤْمِنِينَ وَمَا أَنَا عَلَيْكُمْ بِحَفِيظٍ\r\nآنچه خدا باقى گذاشته براى شما بهتر است اگر داراى ايمان هستيد ( يعنى در معاملات روزانه سودى كه پس از اداى كامل حقّ ديگران ، خدا به شما مىرساند هرچند اندك باشد بقيت اللَّه است و آن براى شما بهتر است از مال وافرى كه با كم‌فروشى به دست مىآوريد ، اگر گروندهء به خدا باشيد ) . و من هرگز بر شما نگهبان نيستم . يعنى نه مأمور محافظت عمل‌هاى شمايم و نه متصدى دادن پاداش دنيوى و اخروى بر آن ، زيرا وظيفهء پيامبر ابلاغ احكام الهى است و محافظت بر اعمال ملت از وظايف امام و ولىّ امر ، و دادن پاداش از شئون ربوبيت خداوند است .\r\nقَالُوا يَا شُعَيْبُ أَصَلاتُكَ تَأْمُرُكَ أَن نَتْرُكَ مَا يَعْبُدُ آبَاؤُنَا أَو أَن نَفْعَلَ فِي أَمْوَالِنَا مَا نَشَاءُ إِنَّكَ لأنتَ الْحَلِيمُ الرَّشِيدُ « 87 » قَالَ يَا قَوْمِ أَرَأَيْتُمْ إِن كُنتُ عَلَى بَيِّنَةٍ مِن رَبِّي وَرَزَقَنِي مِنْهُ رِزْقاً حَسَناً وَمَا أُرِيدُ أَنْ أُخَالِفَكُمْ إِلَى مَا أَنْهَاكُمْ عَنْهُ إِنْ أُرِيدُ إِلَّا الْإِصْلَاحَ مَا اسْتَطَعْتُ وَمَا تَوْفِيقِي إِلَّا بِاللَّهِ عَلَيْهِ تَوَكَّلْتُ وَإِلَيْهِ أُنِيبُ « 88 »\r\nلغت و اعراب :\r\nإن كنت جواب شرط پس از كلمهء حسناً محذوف است ، به‌تقدير « فهل يجوز لى مع هذه النعم أن اخالفه » ؟ أو أن نفعل « أو » عاطفه به معناى واو ، و جمله عطف است به مايعبد ، به‌تقدير « أن نترك ما يعبد آبائنا و نترك فعل ما نشاء فى أموالنا » .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nتفسير :\r\nقَالُوا يَا شُعَيْبُ أَصَلاتُكَ تَأْمُرُكَ أَن نَتْرُكَ مَا يَعْبُدُ آبَاؤُنَا أَو أَن نَفْعَلَ فِى أَمْوَالِنَا مَا نَشَاءُ\r\nشعيب پيامبر مردى بود عابد و صاحب اموال فراوان و پيامبرى كثيرالصلاة ، زيرا او مأمور به جنگ نبود و اوقات فراغت از تبليغ خود را صرف نماز مىكرد و همواره مىگفت :\r\nنماز انسان را از كارهاى زشت و ناروا و باطل بازمىدارد . لكن نماز او در نظر قومش جزو كارهاى بيهوده و سفيهانه بود .\r\nمعناى آيه : قوم شعيب گفتند : اى شعيب ، آيا نمازهايت تو را دستور مىدهد كه ما رها كنيم آنچه را پدرانمان مىپرستيدند ؟ و رها كنيم آنچه را مىخواهيم در اموال خود انجام دهيم ؟\r\nمرادشان از نسبت دادن امر شعيب به نمازش اين است كه مىگفتند : بت‌پرستى عملى پسنديده است ، زيرا پدرانمان بر آن بودند و آزادى در اعتقاد است ؛ و كم‌فروشى نيز نيكوست ، زيرا مقتضاى حريت در اموال و سودآورى مال است ، پس دستور ترك آنها سفيهانه و بر خلاف آزادى ، و نشأت‌يافته از عمل‌هاى سفيهانه‌اى است كه بر آن عادت كرده‌اى ، يعنى نماز دائم .\r\nإِنَّكَ لَأنتَ الْحَلِيمُ الرَّشِيدُ\r\nاى شعيب ، تو همانا مردى بردبار و هدايت شده‌اى !\r\nممكن است اين جمله را به انگيزهء تعجب گفته‌اند . يعنى با وجود اين كمال ، چنين دستورى از تو عجيب است . و يا به قصد استهزا و اشاره به عدم وجود اين دو صفت در وى گفته‌اند .\r\nقَالَ يَا قَوْمِ أَرَأَيْتُمْ إِن كُنتُ عَلَى بَيِّنَةٍ مِن رَبِّى وَرَزَقَنِى مِنْهُ رِزْقاً حَسَناً\r\nيعنى : شعيب گفت : اى قوم من ، به من خبر دهيد ، اگر من بر حجت و برهانى از جانب پروردگار خود باشم ، يعنى در دعوت به توحيد و نفى شرك و تحريم كم‌فروشى متّكى به دليل قطعى باشم مانند وحى و تكلّم با فرشته و معجزهء الهى ، و نيز خداوند از جانب خويش روزى نيكى مرا روزى كرده باشد ، مانند منصب نبوت و اموال دنيوى حلال ،\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nپس باز بر من جايز و رواست كه راه قطعى خود را رها كنم و با خداى خود مخالفت نمايم و تابع شما شوم ؟ !\r\nوَمَا أُرِيدُ أَنْ أُخَالِفَكُمْ إِلَى مَا أَنْهَاكُمْ عَنْهُ\r\nيعنى : و من هرگز نمىخواهم كه با شما مخالفت كنم و خود مستبدّانه به سوى آنچه شما را از آن نهى مىكنم بروم . مراد آن كه من نمىخواهم بت‌پرستى و كم‌فروشى را خود انتخاب كنم و شما را كنار بزنم ، بلكه آن را زشت مىدانم و همه را از آن نهى مىكنم .\r\nإِنْ أُرِيدُ إِلَّا الْإِصْلَاحَ مَا اسْتَطَعْتُ وَمَا تَوْفِيقِى إِلَّا بِاللَّهِ عَلَيْهِ تَوَكَّلْتُ وَإِلَيْهِ أُنِيبُ\r\nيعنى : من در دعوت به توحيد و ترك كم‌فروشى جز اصلاح را يعنى اصلاح اعتقادى و اخلاقى و عملى جامعه را ، به آن اندازه كه توان دارم نمىخواهم ، و توفيق من جز به وسيلهء خداوند نيست ؛ بر او توكل كردم و به سوى او بازمىگردم .\r\nوَيَا قَوْمِ لَا يَجْرِمَنَّكُمْ شِقَاقِي أَن يُصِيبَكُم مِثْلُ مَا أَصَابَ قَوْمَ نُوحٍ أَوْ قَوْمَ هُودٍ أَوْ قَوْمَ صَالِحٍ وَمَا قَوْمُ لُوطٍ مِنكُم بِبَعِيدٍ « 89 » وَاسْتَغْفِرُوا رَبَّكُمْ ثُمَّ تُوبُوا إِلَيْهِ إِنَّ رَبِّي رَحِيمٌ وَدُودٌ « 90 »\r\nلغت و اعراب :\r\nجَرْم : قطع ميوه از درخت ، اكتساب ، و غلبه دارد در مطلق اكتساب ناروا . شقاق : دشمنى و عداوت ، و از قبيل اضافه به مفعول است ، به‌تقدير « شقاقكم إيّاى » .\r\nتفسير :\r\nوَيَا قَوْمِ لَا يَجْرِمَنَّكُمْ شِقَاقِى أَن يُصِيبَكُم مِثْلُ مَا أَصَابَ قَوْمَ نُوحٍ أَوْ قَوْمَ هُودٍ أَوْ قَوْمَ صَالِحٍ وَمَا قَوْمُ لُوطٍ مِنكُم بِبَعِيدٍ\r\nيعنى : و اى قوم من ، عداوت و دشمنىتان با من اين دستاورد را براى شما نداشته باشد\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nكه همانند آنچه به قوم نوح يا قوم هود يا قوم صالح رسيد به شما نيز برسد ( يعنى نظير طوفان قوم نوح و باد سموم قوم هود و صيحهء مهلك قوم صالح ) ، و قوم لوط نيز از شما دور نيستند . يعنى از نظر مكان يا از نظر اعتقاد شركى و فسق عملى ، پس عذاب آنها نيز از شما دور نخواهد بود .\r\nوَاسْتَغْفِرُوا رَبَّكُمْ ثُمَّ تُوبُوا إِلَيْهِ إِنَّ رَبِّى رَحِيمٌ وَدُودٌ\r\nو از پروردگارتان طلب مغفرت كنيد ، يعنى نسبت به آنچه از شرك و كفر در گذشتهء عمرتان بوده ، سپس به سوى او بازگرديد ، يعنى به وسيلهء اصلاح حال و عقايد و اعمال نسبت به آينده ، زيرا پروردگار من رحمتش بسيار و محبتش فراوان است .\r\nقَالُوا يَا شُعَيْبُ مَا نَفْقَهُ كَثِيراً مِمَّا تَقُولُ وَإِنَّا لَنَرَاكَ فِينَا ضَعِيفاً وَلَوْلَا رَهْطُكَ لَرَجَمْنَاكَ وَمَا أَنتَ عَلَيْنَا بِعَزِيزٍ « 91 » قَالَ يَا قَوْمِ أَرَهْطِي أَعَزُّ عَلَيْكُم مِنَ اللَّهِ وَاتَّخَذْتُمُوهُ وَرَاءَكُمْ ظِهْرِيّاً إِنَّ رَبِّي بِمَا تَعْمَلُونَ مُحِيطٌ « 92 » وَيَا قَوْمٍ اعْمَلُوا عَلَىمَكَانَتِكُمْ إِنِّي عَامِلٌ سَوْفَ تَعْلَمُونَ مَن يَأْتِيهِ عَذَابٌ يُخْزِيهِ وَمَنْ هُوَ كَاذِبٌ وَارْتَقِبُوا إِنِّي مَعَكُمْ رَقِيبٌ « 93 »\r\nلغت و اعراب :\r\nفَقِهَ الشىءَ - از باب عَلِم - : دانست آن را ، و گاهى در دانش عميق استعمال مىشود . رهط : طايفه و قبيله . رَجَمَه - از باب نَصَر - : با سنگ زد او را . عزيز : مكرّم و محترم ، مقتدر و شكست‌ناپذير . ظِهرىّ : منسوب به پشت ، يعنى پشت سر افكنده و فراموش شده و بىاعتنايى شده ، و كسر اول آن به خاطر آن است كه نسبت تغييرآور است ، مانند امسىّ در\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nنسبت به امس ، و دُهرى در نسبت به دَهر . مكانت : منزلت ، و تمكن و قدرت . رقيب : منتظر .\r\nتفسير :\r\nقَالُوا يَا شُعَيْبُ مَا نَفْقَهُ كَثِيراً مِمَّا تَقُولُ وَإِنَّا لَنَرَاكَ فِينَا ضَعِيفاً\r\nگفتند : اى شعيب ، ما بيشتر آنچه را كه مىگويى نمىفهميم ( نظير دعوت به ترك بتان و خدايان با سابقهء ممتد ، و عبادت يك موجود نامرئى ، و دستور ترك كم‌فروشى و كارهاى سودآور ديگر ، و اخبار از عذاب‌هاى اقوام گذشته كه در اختيار احدى نيست ) و نيز ما تو را به يقين در ميان قوم خود ناتوان و ضعيف مىبينيم . يعنى پس وجهى ندارد كه سخنانت را به اجبار بپذيريم .\r\nوَلَوْلَا رَهْطُكَ لَرَجَمْنَاكَ وَمَا أَنتَ عَلَيْنَا بِعَزِيزٍ\r\nيعنى : و اگر طايفه و قبيله‌ات نبود تو را با سنگ مىرانديم ( مراد اين كه ما از پيروانت هراسى نداريم ، زيرا آنها در اقليت‌اند ، و مانع ما طايفهء توست كه هرچند اندك باشند موقعيت و روابط اجتماعىاى دارند كه پيروانت ندارند ) و هرگز تو بر ما عزتى ندارى .\r\nيعنى قدرت و غلبه ندارى حتى با طايفه و قبيله‌ات ، و يا از نظر شخصيت در نزد ما احترام و آبرو ندارى .\r\nقَالَ يَا قَوْمِ أَرَهْطِى أَعَزُّ عَلَيْكُم مِنَ اللَّهِ وَاتَّخَذْتُمُوهُ وَرَاءَكُمْ ظِهْرِيّاً إِنَّ رَبِّى بِمَا تَعْمَلُونَ مُحِيطٌ\r\nيعنى شعيب گفت : اى قوم من ، آيا طايفه و قبيلهء من براى شما از خدا عزيزتر است كه او را ظِهرى گرفته‌ايد ؟ يعنى او را پشت سر انداخته و نظير شخصى دور افكنده و بىاعتنايى و بىاحترامى شده قرار داده‌ايد ، زيرا او را قرين شريكانى از جماد كرده‌ايد و فرستاده‌اش را طرد نموده و شريعتش را دور انداخته‌ايد . بىترديد ، پروردگار من به همهء آنچه انجام مىدهيد احاطه دارد ، احاطهء علمى و توانى ، يعنى همه را كيفر خواهد داد .\r\nوَيَا قَوْمِ اعْمَلُوا عَلَىمَكَانَتِكُمْ إِنِّى عَامِلٌ سَوْفَ تَعْلَمُونَ مَن يَأْتِيهِ عَذَابٌ يُخْزِيهِ وَمَنْ هُوَ كَاذِبٌ وَارْتَقِبُوا إِنِّى مَعَكُمْ رَقِيبٌ\r\nيعنى : و اى قوم من ، شما روى منزلت و موقعيت مستحكمتان و به مقدار توان و قدرتتان هرچه بخواهيد در برابر خدا و فرستاده‌اش انجام دهيد ، من نيز عامل و كوشا خواهم بود ؛ به\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nزودى خواهيد دانست چه كسى را عذابى خواركننده خواهد آمد و چه كسى است كه دروغگوست . و منتظر باشيد ، من هم با شما منتظرم .\r\nبايد دانست كه اين رقم سخن گفتن از فردى مانند شعيب كه خود اهل جنگ نبوده و طايفه و قبيله‌اش اندك و پيروانش كمتر از رهطاند ، در برابر ملتى انبوه ، نهايت شجاعت و استقامت است و غايت اتكاء به مبدأ اعلى و وعده‌هاى اوست ، و پيوسته پيروان راستين حق چنين بوده‌اند .\r\nوَلَمَّا جَاءَ أَمْرُنَا نَجَّيْنَا شُعَيْباً وَالَّذِينَ آمَنُوا مَعَهُ بِرَحْمَةٍ مِنَّا وَأَخَذَتِ الَّذِينَ ظَلَمُوا الصَّيْحَةُ فَأَصْبَحُوا فِي دِيَارِهِمْ جَاثِمِينَ « 94 » كَأَن لَمْ يَغْنَوْا فِيهَا أَلَا بُعْداً لِمَدْيَنَ كَمَا بَعِدَتْ ثَمُودُ « 95 »\r\nلغت و اعراب :\r\nجاثم : به‌زانو درآمده ، كنايه از هلاك‌شدن . غَنِىَ بالمكان - از باب عَلِم - : اقامت گزيد در آن .\r\nتفسير :\r\nوَلَمَّا جَاءَ أَمْرُنَا نَجَّيْنَا شُعَيْباً وَالَّذِينَ آمَنُوا مَعَهُ بِرَحْمَةٍ مِنَّا\r\nيعنى : و چون فرمان ما در رسيد ، يعنى دستور انشايى ما به فرشتگان ابلاغ شد ، يا ارادهء حتمى ما به تحقق حادثه تعلق يافت ، شعيب و كسانى را كه همراه او ايمان آورده بودند به وسيلهء رحمتى از جانب خود نجات بخشيديم ، يعنى رحمتى پيش‌بينى شده در ازل ، يا رحمت خاصى بر مؤمنان در مواقع حساس .\r\nوَأَخَذَتِ الَّذِينَ ظَلَمُوا الصَّيْحَةُ فَأَصْبَحُوا فِى دِيَارِهِمْ جَاثِمِينَ\r\nو كسانى را كه ظلم كرده بودند ، يعنى به پيامبر و شريعت آسمانى و نفس خودشان ، صيحهء آسمانى فرا گرفت ، پس همه در خانه‌هاى خود به زانو درآمدند و\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nبه هلاكت رسيدند .\r\nكَأَن لَمْ يَغْنَوْا فِيهَا أَلَا بُعْداً لِمَدْيَنَ كَمَا بَعِدَتْ ثَمُودُ\r\nيعنى : صيحهء آسمانى آنچنان آنها را فرا گرفت كه گويى از آغاز در آن خانه‌ها سكونت نداشتند ، زيرا همهء جاندارها بىجان افتادند و شهر هم از سر و صدا خالى گشت به گونه‌اى كه گويى ساكن نداشت . آگاه باشيد ، لعنت و دورى باد بر قوم مدين چنان كه قوم ثمود مورد لعن و دورى قرار گرفت .\r\n\r\n[ داستان موسى ( ع ) و فرعون 
  ]\r\nوَلَقَدْ أَرْسَلْنَا مُوسَى بِآيَاتِنَا وَسُلْطَانٍ مُبِينٍ « 96 » إِلَى فِرْعَوْنَ وَمَلَئِهِ فَاتَّبَعُوا أَمْرَ فِرْعَوْنَ وَمَا أَمْرُ فِرْعَوْنَ بِرَشِيدٍ « 97 » يَقْدُمُ قَوْمَهُ يَوْمَ الْقِيَامَةِ فَأَوْرَدَهُمُ النَّارَ وَبِئْسَ الْوِرْدُ الْمَوْرُودُ « 98 » وَأُتْبِعُوا فِي هذِهِ لَعْنَةً وَيَوْمَ الْقِيَامَةِ بِئْسَ الرِّفْدُ الْمَرْفُودُ « 99 »\r\nلغت و اعراب :\r\nسلطان مصدر است به معناى تسلّط و چيره شدن ، و دليل و برهان كه سبب تسلط در محاجّه است . يقدم القوم به معناى يتقدّمهم ، جلو مىافتد از قوم . فأوردهم يعنى فيوردهم .\r\nبئس الورد المورود ، وِرد : آبى كه در آن وارد مىشوند . و وِرد به معناى مورود ، و مورود صفت آن و مخصوص به ذمّ محذوف است ، به‌تقدير « بئس المحل المورود فيه النار » . رِفد : عون و يارى ، عطيه . مرفود أى بئس العون المُعان ، و توصيف در دو مورد براى تأكيد است .\r\nتفسير :\r\nوَلَقَدْ أَرْسَلْنَا مُوسَى بِآيَاتِنَا وَسُلْطَانٍ مُبِينٍ\r\nموسى بن عمران سومين پيامبر از پيامبران اولوا العزم ، صاحب كتاب\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nآسمانى و شريعت مستقل در سلسلهء پيامبران الهى است كه نام و سرگذشت او و قومش بيش از همهء پيامبران در قرآن كريم آمده است . يعنى بيش از صد و سى بار نامش در بيشتر از سى سوره ذكر شده است . ولى در اين سوره به نحو اجمال به حال او اشاره شده است .\r\nمعناى آيه : و حقيقت اين است كه موسى را به عنوان نبوت و رسالت ، همراه آيات خود و سلطانى روشن فرستاديم .\r\nمراد از « آيات » آيات تورات نيست ، زيرا تورات پس از دعوت فرعونيان و اقامهء معجزات و پيروزى بر آنها و هلاكتشان نازل شده است ، بلكه معجزات مفصلى است كه در آيات ديگر اين كتاب كريم نامى از آنها برده شده ، و مراد از « سلطان » ادلّهء عقلى و حجت‌هاى منطقى است كه موسى در مقام اثبات مدعاى خود آورده است .\r\nإِلى فِرْعَوْنَ وَمَلَئِهِ فَاتَّبَعُوا أَمْرَ فِرْعَوْنَ وَمَا أَمْرُ فِرْعَوْنَ بِرَشِيدٍ\r\nيعنى : موسى را به سوى فرعون و سران و اشراف او فرستاديم . ( اختصاص بعثت موسى به فرعون و ملأ او به خاطر اين است كه همهء كارها در اختيار آنها بوده و مردم همه پيرو محض و مقلّد كور يا مُكرَه و مجبور آنها بودند و گرنه دعوت و دين و كتاب رسل الهى نسبت به عصر بعثتشان قابل اختصاص و استثنا نيست ) پس آنها پيروى از امر فرعون كردند و امر فرعون داراى رشد و هدايت و صلاح و نجات نبود .\r\nمراد از امر فرعون در اين‌جا مسلك و رفتار و عمل اوست ، و غرض اين است كه در مقايسهء منطق فرعون با منطق موسى و هدف و سيرهء او با هدف و سيرهء موسى ، هرگز كار فرعون را رشد و هدايت نيست ، زيرا بىترديد دعوت به شرك و كفر و رذايل اخلاق و اعمال پليد ، قابل مقايسه با دعوت به توحيد و فضايل انسانى و اعمال نيكو نيست .\r\nيَقْدُمُ قَوْمَهُ يَوْمَ الْقِيَامَةِ فَأَوْرَدَهُمُ النَّارَ وَبِئْسَ الْوِرْدُ الْمَوْرُودُ\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nيعنى : او بر قوم خود در روز قيامت پيش خواهد افتاد ، پس آنها را در آتش وارد خواهد كرد . ( مراد اين است كه فرعون همان گونه كه در دنيا در شرك و فسق پيشواى آنها و در سنّت‌هاى باطل و ستم‌ها پيش‌قدم آنها بود و همانطور كه در ورود به نيل به جادّه‌هاى تحت‌البحرى مرگ و شقاوت پيشى گرفت و همه دنبال او رفتند ، در آخرت نيز براى ورود در آتش دوزخ پيش مىافتد ) و چه بد جايگاه ورود براى واردين است آن آتش !\r\nوَأُتْبِعُوا فِى هذِهِ لَعْنَةً وَيَوْمَ الْقِيَامَةِ بِئْسَ الرِّفْدُ الْمَرْفُودُ\r\nو آنها در اين دنيا و در روز قيامت به لعنت بدرقه شدند . ( يعنى در دنيا از زمان هلاكتشان تا انتهاى جهان لعنت و نفرين فرشتگان و صالحان بندگان خدا از همهء امت‌ها و ملت‌ها به دنبال آنهاست و روز قيامت نيز با لعن و نفرين اهل محشر تعقيب مىشوند ) و چه بد عطيّه و يارانه است آنچه بدان يارى مىشوند !\r\nذلِكَ مِنْ أَنْبَاءِ الْقُرَى نَقُصُّهُ عَلَيْكَ مِنْهَا قَائِمٌ وَحَصِيدٌ « 100 » وَمَا ظَلَمْنَاهُمْ وَلكِن ظَلَمُوا أَنفُسَهُمْ فَمَا أَغْنَتْ عَنْهُمْ آلِهَتُهُمُ الَّتي يَدْعُونَ مِن دُونِ اللَّهِ مِن شَيْءٍ لَمَّا جَاءَ أَمْرُ رَبِّكَ وَمَا زَادُوهُمْ غَيْرَ تَتْبِيبٍ « 101 » لغت و اعراب :\r\nذلك اشاره است به سرگذشت هفت نفر از پيامبران و قوم آنها كه ذكر شد .\r\nقرى : جمع قريه ، مجتمع انسانى و محل اجتماع مانند شهر و روستا . حَصَدَ الزرعَ - از باب ضَرَب و نَصَر - : درو كرد آن را . و حصيد فعيل به معناى مفعول است . أغنى عنه السوء : أبعده عنه ، بدى را از او دور كرد . من شىء متعلق است به أغنت . تتبيب : هلاك\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nكردن ، زيان زدن .\r\nتفسير :\r\nذلِكَ مِنْ أَنْبَاءِ الْقُرَى نَقُصُّهُ عَلَيْكَ مِنْهَا قَائِمٌ وَحَصِيدٌ\r\nيعنى : اى پيامبر و اى مخاطب ، اين اخبار از قصص و سرگذشت‌هاى مجتمعات انسانى است كه ما براى تو بازگو مىكنيم ؛ از آنان برخى پابرجا و برخى درو شده است .\r\nيعنى : در مجتمعات و قبايل كه تاريخ ممتد اين جهان در كرانه‌هاى مختلف كرهء زمين بر آنها گذشته برخى هنوز سرپا و زنده هستند و مورد عذاب واقع نشده‌اند و برخى حصيدند يعنى همانند زرعى درو شده و نابود گشته‌اند مانند اقوام شش گانه‌اى كه ذكر شدند .\r\nوَمَا ظَلَمْنَاهُمْ وَلكِن ظَلَمُوا أَنفُسَهُمْ فَمَا أَغْنَتْ عَنْهُمْ آلِهَتُهُمُ الَّتى يَدْعُونَ مِن دُونِ اللَّهِ مِن شَىْءٍ لَمَّا جَاءَ أَمْرُ رَبِّكَ وَمَا زَادُوهُمْ غَيْرَ تَتْبِيبٍ\r\nيعنى : نسبت به آنهايى كه مثل زرع درو شدند و مشمول عذاب خدا گشتند ما ستم نكرديم ، و لكن آنها به نفس خود ستم نمودند ، يعنى به واسطهء اصرار بر شرك و كفر و ارتكاب گناهان كبيره . و چون به سزاى اعمالشان عذاب خدا بر آنان فرود آمد ، بت‌ها و معبودهايى كه پيوسته در مواقع خطر به جاى خدا آنها را مىخواندند ، چيزى از عذاب الهى را از آنها دفع نكردند و آن خدايان بر آنها جز زيان و هلاكت و بريدن پيوند با خدا و مؤمنان نيفزودند .\r\nوَكَذلِكَ أَخْذُ رَبِّكَ إِذَا أَخَذَ الْقُرَى وَهِيَ ظَالِمَةٌ إِنَّ أَخْذَهُ أَلِيمٌ شَدِيدٌ « 102 » إِنَّ فِي ذلِكَ لَآيَةً لِمَنْ خَافَ عَذَابَ الآخِرَةِ ذلِكَ يَوْمٌ مَجْمُوعٌ لَهُ النَّاسُ وَذلِكَ يَوْمٌ مَشْهُودٌ « 103 » وَمَا نُؤَخِّرُهُ إِلَّا لِاجَلٍ مَعْدُودٍ « 104 »\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nلغت و اعراب :\r\nو كذلك اشاره است به عذاب‌هاى مذكور كه مشبَّهٌ بِه‌اند و كلّى قابل انطباق آن بر همهء افراد مشبَّه است . مشهود يعنى مشهودٌ فيه ، از شَهِدَ به معناى حَضَر ؛ يا مشاهده شده از شَهِدَ به معناى مشاهده كرد . اجَل : مجموع مدت تعيين‌شده بر شىء ، و آخر مدت مزبور .\r\nتفسير :\r\nوَكَذلِكَ أَخْذُ رَبِّكَ إِذَا أَخَذَ الْقُرَى وَهِىَ ظَالِمَةٌ إِنَّ أَخْذَهُ أَلِيمٌ شَدِيدٌ\r\nيعنى : و اين گونه است مجازات پروردگار تو آن گاه كه مجتمعات را در حالى كه ستمكارند مؤاخذه و مجازات كند . و اين تشبيه از قبيل تشبيه كلى بر برخى از مصاديق است ، يعنى مؤاخذهء ستمكاران به طور كلى نظير اين مصاديق است كه ذكر شد . همانا مؤاخذهء خداوند بس دردناك و سخت است .\r\nإِنَّ فِى ذلِكَ لَآيَةً لِمَنْ خَافَ عَذَابَ الآخِرَةِ ذلِكَ يَوْمٌ مَجْمُوعٌ لَهُ النَّاسُ وَذلِكَ يَوْمٌ مَشْهُودٌ\r\nبدون شك در اين داستان‌ها و حوادث نشانه‌اى است براى كسى كه ترسى از عذاب آخرت در دل او تحقق يابد . مراد از نشانه ، عبرت است و يا علامت‌هاى حاكى از علم و قدرت و حكمت خداوند . و روز آخرت روزى است كه مردم در آن گردآورى مىشوند ؛ يعنى از نخستين فرد انسان كه آدم ابوالبشر است تا واپسين فرد از نسل او . و توصيف يوم به « مجموعٌ لَه » به لحاظ اين است كه اين اجتماع واقع شدنى است و مقتضاى حتمى آن روز و براى هدف خاص عظيم آن روز است .\r\nو آن روز ، روز مشهود است ؛ يعنى علاوه بر انسان‌ها همهء اجنّه و پريان و فرشتگان الهى و همهء حيوانات اهلى و وحشى در آن روز حاضر خواهند شد . و مشهود است يعنى حاضران آن صحنه همهء حوادث جاريه را كه از جمله محاكمه و مجازات انسان‌هاست خواهند ديد .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nوَمَا نُؤَخِّرُهُ إِلَّا لِاجَلٍ مَعْدُودٍ\r\nيعنى : و ما آن روز را تأخير نمىاندازيم مگر براى مدتى اندك ، يعنى اندك از ديدگاه ربوبى . و از علل تأخير آن روز ، تحقق حوادثى است كه بايد در اين جهان طبق ارادهء ازلى و حتمى خداوند واقع شود و اهمّ آنها تحقق هدف اصلى خلقت بشر و پديد آمدن همهء افراد آن طايفه كه از علم ازلى گذشته ، و مورد امتحان قرار گرفتن آنها از آغاز تا انجام ، و پديد آمدن مدينهء فاضلهء انسانى در صحنهء گيتى ، و برخوردارى ذوىالعقول از نِعَم مادى و معنوى پيش‌بينى شدهء دنيا ، و مهيا شدن اقتضاى جزا و پاداش و كيفر براى همه است .\r\nيَوْمَ يَأْتِ لَا تَكَلَّمُ نَفْسٌ إِلَّا بِإِذْنِهِ فَمِنْهُمْ شَقِيٌّ وَسَعِيدٌ « 105 » فَأَمَّا الَّذِينَ شَقُوا فَفِي النَّارِ لَهُمْ فِيهَا زَفِيرٌ وَشَهِيقٌ « 106 » خَالِدِينَ فِيهَا مَا دَامَتِ السَّماوَاتُ وَالْأَرْضُ إِلَّا مَا شَاءَ رَبُّكَ إِنَّ رَبَّكَ فَعَّالٌ لِمَا يُرِيدُ « 107 » وَأَمَّا الَّذِينَ سُعِدُوا فَفِي الْجَنَّةِ خَالِدِينَ فِيهَا مَا دَامَتِ السَّمَاوَاتُ وَالْأَرْضُ إِلَّا ما شَاءَ رَبُّكَ عَطَاءً غَيْرَ مَجْذُوذٍ « 108 »\r\nلغت و اعراب :\r\nيأت در اصل « يأتى » است و مجزوم نشده است ، فقط كتابت آن در قرآن اين گونه است . لاتكلَّم اصلش « لاتتكلَّم » است . سعادت رسيدن هر شخص به خيرات مترقّب از وجود اوست ، و شقاوت محروم شدن شخص است از خيرات وجود خويش . زفير : فرياد و نالهء شديد توأم با گريه و زارى نظير آغاز صداى درازگوش . شهيق : نالهء بلند شبيه آخر صداى درازگوش . ففى النار خبر الذين شقوا ، لهم فيها خبر زفير . جَذَّهُ - از باب نَصَر - : قطع كرد آن را .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n\r\n[ اهل سعادت و شقاوت در قيامت 
  ]\r\nتفسير :\r\nيَوْمَ يَأْتِ لَا تَكَلَّمُ نَفْسٌ إِلَّا بِإِذْنِهِ فَمِنْهُمْ شَقِىٌّ وَسَعِيدٌ\r\nآن زمان كه اجل معدود يعنى قيامت فرا رسد و مكلّفان در صحنهء محشر گرد آيند احدى سخن نخواهد گفت ، يعنى قادر نخواهد بود ، مگر به اذن خداوند .\r\nمراد از « اذن » در اين‌جا اذن تكوينى است در مقابل اذن در دنيا ، زيرا در دنيا مكلّفان دربارهء اعمالشان دو رقم اذن دارند : تكوينى يعنى دادن قدرت و توان ، و تشريعى يعنى اجازه و ترخيص . اذن تكوينى عام است و در فعل حلال و حرام تحقق دارد ، و اذن تشريعى در حرام نيست و فقط در حلال است ، ولى در آخرت يك اذن بيشتر نيست و آن اذن تكوينى است در خصوص آنچه از او سؤال كنند و گرنه قدرت تكلّم ندارد .\r\nپس مردم دو طايفه مىشوند : شقى و سعيد . معناى سعادت رسيدن هر موجود است به آنچه روح او اقتضا دارد از خيرات و بركات و كمالات معنوى ، و آنچه جسم او اقتضا دارد از لذايذ جسمانى . و شقاوت ضد سعادت است ، يعنى محروميت هر موجودى از خير و بركت‌هايى كه زمينهء فعليت آنها در روح و جسم وى موجود بوده . و مراد از شقى و سعيد در اين‌جا كسانى هستند كه در دنيا استعداد شقاوت و سعادتشان به مرحلهء فعليت رسيده بوده و اما آنها كه در دنيا استعداد هيچ يك را نداشته‌اند مانند ديوانگان در همهء عمر ، و يا مانع از فعليت داشته‌اند مثل اطفالى كه پيش از بلوغ مرده‌اند يا كسانى كه در حال جهلِ قصورى مرده‌اند كه اين اصناف در آنجا نه شقىاند و نه سعيد ، لكن مشمول رحمت خدايند نه از راه پاداش عمل .\r\nفَأَمَّا الَّذِينَ شَقُوا فَفِى النَّارِ لَهُمْ فِيهَا زَفِيرٌ وَشَهِيقٌ\r\nيعنى : و اما كسانى كه شقاوتمند شدند ، يعنى در دنيا از خيرات و بركات وجودى خود محروم گشتند و به واسطهء اختيار راه كفر و فسق ، به عقايد و اخلاق و اعمال صالحه متّصف نگشتند و در نتيجه محروم ماندند ، آنان در ميان آتش‌اند و آنها را در آن‌جا دو گونه ناله است : زفير يعنى ناله‌اى همراه كشيدن نفس عميق ، و شهيق يعنى ناله‌اى شديدتر از آن به همراه بيرون كردن نفس عميق .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nخَالِدِينَ فِيهَا مَا دَامَتِ السَّماوَاتُ وَالْأَرْضُ إِلَّا مَا شَاءَ رَبُّكَ إِنَّ رَبَّكَ فَعَّالٌ لِمَا يُرِيدُ\r\nگفته شده : مراد از اين آيه و آيهء بعد بيان حال برزخيان است و مراد از آتش جهنم ، برزخ است .\r\nمعناى آيه : آنها در آن آتش جاودان‌اند مادامى كه اين آسمان‌ها و اين زمين پايدار است ، مگر هنگامى كه پروردگارت اراده كند ، يعنى بخواهد كه اين آسمان‌ها و زمين و عالم برزخ را به هم زند و قيامت را برپا كند . به يقين ، پروردگارت آنچه را كه مىخواهد به قدرت و سرعت انجام مىدهد .\r\nولى اين معنا با آيات قبل منافات دارد ، و ارجح آن است كه مراد ، بيان حال دوزخيان پس از قيامت است ، و مراد از « دوزخ » جهنم ابدى و مراد از « سماوات و ارض » آسمان‌ها و زمين عالم ابديت ، و مراد از « خلود » نيز خلود در آن‌جاست . زيرا طبق آيهء ( 48 ) سورهء ابراهيم يَوْمَ تُبَدَّلُ الْأَرْضُ غَيْرَ الْأَرْضِ وَالسَّماوَاتُ اين آسمان‌ها تبديل به آسمانى ديگر و جاويدان مىشوند و آنها سايه بر ساكنان محيط ابديت مىافكنند .\r\nپس معناى استثنا اين است : مگر آن كه خدا بخواهد آن عالم را به هم زند . اشاره به اين‌كه توهم نشود كه پس از تصويب ابديت آن عالم ، از خدا سلب قدرت مىشود و تغيير آن محيط از اختيار خدا بيرون مىرود ، بلكه قدرت او محفوظ است و هر لحظه بخواهد همان دستگاه عالم ابدى را نيز مىتواند بر هم زند ، هرچند قطعاً نخواهد كرد . و آخر آيه نيز مؤيّد اين بيان است .\r\nوَأَمَّا الَّذِينَ سُعِدُوا فَفِى الْجَنَّةِ خَالِدِينَ فِيهَا مَا دَامَتِ السَّمَاوَاتُ وَالْأَرْضُ إِلَّا ما شَاءَ رَبُّكَ عَطَاءً غَيْرَ مَجْذُوذٍ\r\nيعنى : و اما كسانى كه سعادتمند شدند ، پس آنها در بهشت‌اند و تا آسمان‌ها و زمين برپاست در آن‌جا جاودان‌اند ، مگر آن كه پروردگارت بخواهد . يعنى مگر آن كه اراده كند خلود نباشد و بهشت و جهنم آخرت منقرض گردد ، و يا آن كه آسمان‌ها و زمين را بر هم زند و دستگاه عالم وجود را برچيند . يعنى خداوند بر همهء اينها قدرت تام دارد ولى به يقين و بدون شبهه و بر طبق وعده‌هاى مكرر خود چنين كارى را نخواهد كرد ، إنّه لايخلف الميعاد . و لذا فرمود : عَطَاءً غَيْرَ مَجْذُوذٍ يعنى اين بهشت و زندگى\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nاخروى براى سُعَدا و نيكبختان انس و جن عطيّه‌اى است بدون انقطاع و هرگز گسستن ندارد .\r\nبايد دانست كه شقاوت اشقيا در آيهء قبل با عبارت فَأَمَّا الَّذِينَ شَقَوْا به خودشان نسبت داده شده ، و سعادت سعدا در اين آيه با عبارت وَ أَمَّا الَّذِينَ سُعِدُوا مجهول ذكر شده ، آن اشاره به اين است كه در مرحلهء نخست ، الطاف عام الهى در عرضهء دين و كتاب آسمانى به جامعهء بشرى شامل همهء مكلّفان است و اين اشقيا هستند كه به اراده و اختيار خود جانب شقاوت را به واسطهء ردّ دعوت انبيا و پيروى از شيطان و هواى نفس انتخاب مىكنند و بدين وسيله خود را از توفيقات خاصى كه متمّم سعادت عام است محروم مىنمايند و بالأخره به اختيار خود شقى مىگردند . ولى صالحان به وسيلهء پذيرش اختيارى دعوت عام ، مشمول رحمت‌هاى خاص نيز قرار مىگيرند به گونه‌اى كه گويى در حقيقت خداوند آنها را سعادتمند نموده است .\r\nفَلَا تَكُ فِي مِرْيَةٍ مِمَّا يَعْبُدُ هَؤُلَاءِ مَا يَعْبُدُونَ إِلَّا كَمَا يَعْبُدُ آباؤُهُم مِن قَبْلُ وَإِنَّا لَمُوَفُّوهُمْ نَصِيبَهُمْ غَيْرَ مَنقُوصٍ « 109 » وَلَقَدْ آتَيْنَا مُوسَى الْكِتَابَ فَاخْتُلِفَ فِيهِ وَلَوْلَا كَلِمَةٌ سَبَقَتْ مِن رَبِّكَ لَقُضِيَ بَيْنَهُمْ وَإِنَّهُمْ لَفِي شَكٍّ مِنْهُ مَرِيبٍ « 110 »\r\nلغت و اعراب :\r\nمِريه : شك و ترديد . ممّا يعبد « ما » مصدريه است . تَوفيه : به تمام پرداختن حق . ضمير جمع نصيبهم به مشركان برمىگردد . غير منقوص حال است از نصيب . مرجع ضمير قضى بينهم مشركان و مؤمنان است . شك منه مريب ، مريب تأكيد است مانند ظلًاّ ظليلًا و حجراً محجوراً . و ضمير منه به تورات برمىگردد .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nتفسير :\r\nفَلَا تَكُ فِى مِرْيَةٍ مِمَّا يَعْبُدُ هَؤُلَاءِ مَا يَعْبُدُونَ إِلَّا كَمَا يَعْبُدُ آباؤُهُم مِن قَبْلُ\r\nيعنى : پس اى پيامبر ، يا اى مخاطب ، هرگز دربارهء بطلان پرستش اين مشركان در شك و ترديد مباش ( زيرا آنها جماداتى را مىپرستند كه مصنوعى بيش نيستند ؛ نه مقرّب درگاه خدايند و نه شفيعان درگاه او و نه قادر بر دفع ضرر و جلب نفع خود و نه بذل حوايج ديگران ) ، آنها نمىپرستند مگر آن گونه از پرستش كه پدرانشان از پيش مىكردند ، يعنى مبنى بر ظنّ و گمان و تقليد كور از گذشتگان جاهلشان به پيروى از سران و سرانشان براى مال و جاه و مقام .\r\nوَإِنَّا لَمُوَفُّوهُمْ نَصِيبَهُمْ غَيْرَ مَنقُوصٍ\r\nيعنى : و مسلّماً ما بهرهء مشركان را به نحو كامل پرداخت مىكنيم در حالى كه كم و كاستى در آن نباشد . يعنى بهرهء دنيوى آنها را از حظوظ زندگى طبق تعيين در لوح محفوظ از عمر و روزى و پاداش اعمال در دنيا به طور كامل مىپردازيم و بهرهء اخروى آنها را نيز از كيفر كفر و فسق ، طبق استحقاقى كه كاتبان اعمال نگاشته‌اند بدون كم و كاست خواهيم داد .\r\nوَلَقَدْ آتَيْنَا مُوسَى الْكِتَابَ فَاخْتُلِفَ فِيهِ\r\nيعنى : و حقيقت اين است كه ما موسى راكتاب آسمانى داديم ، پس در آن اختلاف افتاد .\r\nمراد از كتاب ، كتاب عظيم‌الشأن تورات است كه سومين كتاب آسمانى شامل شريعت و احكام دينى مستقل و معارف گوناگون و جامع همهء نيازهاى بشرى عصر خويش بود و هيچ كتاب آسمانى پيش از قرآن كريم بدان مثابه نبوده است . و مراد از اختلاف ، اختلاف قوم موسى در پذيرش آن است كه اقليتى از سبطيان پذيرفتند و اكثريت قوم نپذيرفتند . و سوق آيه براى تسليت قلب مبارك پيامبر اسلام است كه اهل مكه در قرآن او اختلاف كردند ، اكثريت نپذيرفتند و اقليتى ناچيز پذيرفتند .\r\nوَلَوْلَا كَلِمَةٌ سَبَقَتْ مِن رَبِّكَ لَقُضِىَ بَيْنَهُمْ\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nيعنى : و اگر نبود سخنى كه از پروردگارت از پيش گذشته ، بىشك ميان آنها داورى قطعى مىشد .\r\nبايد دانست كه مراد از سخن گذشتهء خداوند ، حكم ازلىِ مندرج در لوح محفوظ اوست كه قانون مهلت را عملى سازد . توضيح اين كه : خدا را دو قسم قضا و داورى در علم ازلى گذشته است .\r\nاول - حكم كلى و قضاى عام بر اين كه هر فردى يا گروهى را طبق عمل‌هاى اختياريش جزا دهد ، إن خيراً فخيراً و إن شرّاً فشرّاً . و مقتضاى اين قضاوت اين است كه پس از هر عملى پاداش يا كيفر آن فرا رسد .\r\nدوم - آن كه ميان عمل و جزا فاصله اندازد و قانون مهلت را عملى سازد ، چه در جزاى دنيوى و چه اخروى ، تا آن كه طايفهء بشرى بتواند در دنيا ادامهء زندگى دهد و دنيا را آباد سازد و نيكان و بدان آثار وجود خود را ظاهر كنند و هدف اصلى آفرينش را محقق سازند ، چنان كه در آيهء 36 بقره فرموده : وَلَكُمْ فِى الْأَرْضِ مُسْتَقَرٌّ وَمَتَاعٌ إِلَى حِينٍ . پس طبق قضاى دوم است كه خدا مشركان را مهلت مىدهد ، و هر قانونى ممكن است مورد استثنايى داشته باشد .\r\nوَإِنَّهُمْ لَفِى شَكٍّ مِنْهُ مُرِيبٍ\r\nو آنها به يقين دربارهء اين كتاب در شكى ترديدزا و غيرقابل زوال‌اند . يعنى نه تنها اهل تورات در عصر نزول اختلاف داشتند ، بلكه ملت يهود فعلى نيز در كتاب توراتى كه در دست دارند در شك و ريب‌اند ، زيرا آنان از ضعف سند تورات اطلاع دارند .\r\nبراى آن كه طبق تاريخ ، سند تورات حاضر به مردى از كاهنان يهود به نام « عزراء » مىرسد . وى پس از آن كه تورات قديم را چندين سال پيش از آن همراه هيكل « 1 » سوزانده بودند ، خود تورات را نوشت و هنگامى كه يهود از بابل به ارض مقدس بازمىگشت تقديم آنها نمود .\r\n\r\n\r\n","description":"","footnote":"\r\n( 1 ) . يعنى معبد .\r\n","page_name":" 509 ","page_number":509},
  {"content":"\r\n\r\nوَإِنَّ كُلّاً لَمَّا لَيُوَفِّيَنَّهُمْ رَبُّكَ أَعْمَالَهُمْ إِنَّهُ بِمَا يَعْمَلُونَ خَبِيرٌ « 111 » فَاسْتَقِمْ كَمَا أُمِرْتَ وَمَن تَابَ مَعَكَ وَلَا تَطْغَوْا إِنَّهُ بِمَا تَعْمَلُونَ بَصِيرٌ « 112 » وَلَا تَرْكَنُوا إِلَى الَّذِينَ ظَلَمُوا فَتَمَسَّكُمْ النَّارُ وَمَا لَكُم مِن دُونِ اللَّهِ مِنْ أَوْلِيَاءَ ثُمَّ لَا تُنصَرُونَ « 113 »\r\nلغت و اعراب :\r\nو إنّ كلًاّ تنوين بدل از مضافٌ اليه است ، به‌تقدير « و إنَّ كلَّ المختلفين و الشاكّين » . لام لمّا و ليوفّينَّهم تأكيد مطلب است ، و براى لمّا وجوهى در تفاسير و كتب ادبى گفته‌اند و ليوفّينّهم خبر إنّ است . و مَن تاب عطف است به فاعل فاستقم . رَكَنَ إليه - از باب نَصَر و عَلِمَ - : ميل كرد به او ، وثوق و اطمينان نمود به او .\r\nتفسير :\r\nوَإِنَّ كُلَّاً لَمَّا لَيُوَفِّيَنَّهُمْ رَبُّكَ أَعْمَالَهُمْ إِنَّهُ بِمَا يَعْمَلُونَ خَبِيرٌ\r\nيعنى : و به يقين ، هر يك از طرفين يا اطراف اختلاف را پروردگارت عمل هايشان را در روز رستاخيز به تمام پرداخت خواهد نمود .\r\nمراد ، اطراف اختلاف در تورات است در تمام زمان‌ها و اعصار ، خواه اختلاف در اصل پذيرش آن باشد يا هر اختلاف تفرقه‌آور باقى در طول تاريخ . و ممكن است كلًاّ شامل اهل شكّ مريب هم باشد . و مراد از پرداخت عمل ، دادن كيفر آن از عذاب‌هاى گوناگون آخرت است ، و يا آن كه نفس عمل‌ها را به نحو تجسم عينى ايفا كند ؛ عقايد و اخلاق را به نحو تبدّل به حالات و ملكات نفسانىِ بهشتى و دوزخى ، و اعمال بدنى را به صورت نعمت‌هاى بهشتى و عذاب‌هاى دوزخى .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nزيرا خدا به آنچه آنها انجام مىدهند آگاه است . يعنى علاوه بر نوشتهء رقيب و عتيد ، خود نيز از همهء جزئيات آن آگاه است .\r\n\r\n[ پايدارى و عدم گرايش به ستمكاران 
  ]\r\nفَاسْتَقِمْ كَمَا أُمِرْتَ وَمَن تَابَ مَعَكَ وَلَا تَطْغَوْا إِنَّهُ بِمَا تَعْمَلُونَ بَصِيرٌ\r\nيعنى : پس اى پيامبر ، به همان گونه كه مأمور شده‌اى خود و هركس كه به همراهت به سوى حق بازگشته ، مستقيم و پايدار باشيد و هيچ يك سركشى و نافرمانى نكنيد . يعنى تو در وظيفهء ابلاغ شريعت و كتاب خويش ، و كوشش در پياده كردن آن در جامعه ، و پيروانت در پذيرش و عمل .\r\nو خدا به آنچه انجام مىدهيد بيناست . يعنى عمل‌هاى فكرى باطنى و بدنى ظاهرىِ خلوتى و جلوتى همه در برابر ديد حق آشكار است .\r\nوَلَا تَرْكَنُوا إِلَى الَّذِينَ ظَلَمُوا\r\nيعنى : و به كسانى كه ستم كرده‌اند ركون منماييد . يعنى ميل قلبى و رغبت باطنى ، و يا اعتماد و اطمينان مكنيد .\r\nبايد دانست كه در اين آيهء كريمه از جهت عنوان ظالم كه آيا شامل ظالم به نفس و شرك و كفر نيز هست يا نه ؛ و از جهت عنوان ركون كه آيا مراد مجرد ميل قلبى يا اعتماد درونى است يا مراد ركون عملى است ؛ و از ناحيهء نهى متعلق به ركون كه آيا مراد حرمت است يا اعم از كراهت ؟ ابهام و اجمال است .\r\nپس اگر مراد ، مشركان و كفار باشند ، معناى نهى از ركون نهى از ميل قلبى به دين و شريعت و كتاب آنهاست ، يا نهى از گرايش عملى به روش و آداب و رسوم باطل و خلاف اسلامى آنها كه در مواردى حرام و در مواردى مكروه است . و اگر مراد مسلمين باشند ، معناى نهى از ركون ، نهى از ميل قلبى به ستم آنها و نهى از گرايش عملى به ظلم آنان است ، و حلّ تفصيلى مسأله بر عهدهء فقه است .\r\nفَتَمَسَّكُمُ النَّارُ وَمَا لَكُم مِن دُونِ اللَّهِ مِنْ أَوْلِيَاءَ ثُمَّ لَا تُنصَرُونَ\r\nيعنى : به آنها ركون نكنيد و گرنه آتش آخرت به شما مىرسد و در آن حال ، يعنى در آخرت و رسيدن آتش ، شما را جز خداوند ياوران و سرپرستانى نباشد ، و سپس از جانب خدا و غير او يارى نمىشويد .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\n\r\n[ آثار نماز 
  ]\r\nوَأَقِمِ الصَّلَاةَ طَرَفَيِ النَّهَارِ وَزُلَفاً مِنَ اللَّيْلِ إِنَّ الْحَسَنَاتِ يُذْهِبْنَ السَّيِّئاتِ ذلِكَ ذِكْرَى لِلذَّاكِرِينَ « 114 » وَاصْبِرْ فإِنَّ اللَّهَ لَا يُضِيعُ أَجْرَ الْمُحْسِنِينَ « 115 »\r\nتفسير :\r\nوَأَقِمِ الصَّلَاةَ طَرَفَىِ النَّهَارِ وَزُلَفاً مِنَ اللَّيْلِ\r\nيعنى : و نماز را در دو طرف روز و در اوقاتى از شب كه نزديك‌تر به روز است برپا دار .\r\nظاهر اين آيه هرچند مطلق است لكن مراد ، امر به نمازهاى خاصّ است يعنى نمازهاى يوميهء پنجگانه و نوافل آنها كه مخصوص اين اوقات است . زيرا مراد از دو طرف روز ، نيمهء اول آن از طلوع فجر تا زوال آفتاب ، و نيمهء دوم آن از ظهر تا غروب است ؛ و نماز صبح و نافلهء آن در طرف اول ، و نماز ظهر و عصر و نوافل آنها در نيمهء دوم است هرچند وقت صبح در نيمهء اول مضيَّق و وقت ظهر و عصر در نيمهء دوم موسَّع است . و مراد از ساعت‌هاى نزديك‌تر به روز اوايل شب است تا نيمهء آن كه وقت نماز مغرب و عشا و نافله‌هاى آنهاست . و ممكن است مراد وقت فضيلت مغرب و عشا باشد .\r\nإِنَّ الْحَسَنَاتِ يُذْهِبْنَ السَّيِّئاتِ\r\nيعنى : به يقين حسنات سيّئات را - يعنى آثار سوء آن را - از بين مىبرد . بدين معنا كه انجام كار نيك سبب زوال استحقاق عقلى عقاب از مجرم ، يا زدوده شدن پليدى گناه از روح او ، يا پاك شدن نوشتار آن از صحيفهء عمل او ، يا زوال سوء ظن و نفرت از دل‌هاى مؤمنين مىشود و يا آن كه در عالم آخرت آثار معاصى را ولو به نحو تجسم نابود مىكند .\r\nذلِكَ ذِكْرَى لِلذَّاكِرِينَ\r\nيعنى : اين مطلب يادآورى براى اهل تذكر است . زيرا اعطاى چنين قدرتى به مؤمن كه آثار سوء گناهان خود را به هر وسيلهء ممكن از دل و صحيفهء عمل خود و از افكار مردم و تأثيرات اخروى آن را در آن عالم بزدايد ، قابل توجه و تذكر است .\r\n\r\n","description":"","footnote":"","page_name":" 512 ","page_number":512},
  {"content":"\r\n\r\n\r\n[ اصلاحگرى مانع بلا 
  ]\r\nوَاصْبِرْ فإِنَّ اللَّهَ لَا يُضِيعُ أَجْرَ الْمُحْسِنِينَ\r\nيعنى : و صبر كن ، زيرا خداوند هرگز پاداش نيكان را ضايع نخواهد كرد .\r\nبايد دانست كه حقيقت صبر ، تسلط انسان بر خويش است به گونه‌اى كه در مواقع حساس او را به عملى كه نمىخواهد ، به راحتى وا دارد و از عملى كه مىخواهد ، باز دارد . و تعليل شده صبر در اين آيه به اين كه هيچ عمل خيرى در اين جهان بىپاداش نخواهد بود .\r\nفَلَوْلَا كَانَ مِنَ الْقُرُونِ مِن قَبْلِكُمْ أُولُوا بَقِيَّةٍ يَنْهَوْنَ عَنِ الْفَسَادِ فِي الْأَرْضِ إِلَّا قَلِيلًا مِمَّنْ أَنْجَيْنَا مِنْهُمْ وَاتَّبَعَ الَّذِينَ ظَلَمُوا مَا أُتْرِفُوا فِيهِ وَكَانُوا مُجْرِمِينَ « 116 » وَمَا كَانَ رَبُّكَ لِيُهْلِكَ الْقُرَى بِظُلْمٍ وَأَهْلُهَا مُصْلِحُونَ « 117 »\r\nلغت و اعراب :\r\nلولا چون بر ماضى داخل شود براى انشاء تعجب و توبيخ باشد . اولوا : اصحاب و ياران .\r\nبقيّه : عقل و درايت و كمال و اوصافى كه انسان بقاى آنها را دوست دارد . اتراف : خوش‌گذرانى و افساد در صرف مال و جاه . قرى : جمع قريه ، محل اجتماع انسان از شهر و روستا . بظلم به‌تقدير « بظلم منه يا منهم » .\r\nتفسير :\r\nفَلَوْلَا كَانَ مِنَ الْقُرُونِ مِن قَبْلِكُمْ أُولُوا بَقِيَّةٍ يَنْهَوْنَ عَنِ الْفَسَادِ فِى الْأَرْضِ\r\nاز آيهء شريفه استفاده مىشود كه پيوسته از جامعهء بشرى در طول تاريخ پس از دعوت پيامبران ، اقليت محدودى دعوت را پذيرفته‌اند و سران و اشراف و مستكبران ، در برابر\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nانبيا مخالفت كرده و تودهء ملت را هم به دنبال خود داشته‌اند و در نتيجه اكثريت قاطع جامعه پيوسته راه ضلالت پيش گرفته‌اند . و آيه در مقام اظهار تعجب و توبيخ بر اين است كه چرا ( با وجود توان انبيا در هدايت بشر و منطق رساى آنان ، و ادلّه و براهين روشنگرشان در اثبات توحيد و شرع و كتاب ، و معجزات بسيار و آشكارشان ) از ميان مردم صاحبان عقل و خرد و دانشى در نيامده‌اند كه سران جامعه را از انحراف نهى كنند و به پيروى از دين از فساد روى زمين جلوگيرى نمايند ؟ !\r\nمعناى آيه : پس چرا از قرن‌ها و اجتماعات انبوه بشرى كه پيش از شما گذشته‌اند ، صاحبان عقل و دانش و درايتى نبوده‌اند كه از فساد در روى زمين جلوگيرى كنند ؟ !\r\nإِلَّا قَلِيلًا مِمَّنْ أَنْجَيْنَا مِنْهُمْ وَاتَّبَعَ الَّذِينَ ظَلَمُوا مَا أُتْرِفُوا فِيهِ وَكَانُوا مُجْرِمِينَ\r\nاستثنا از نفى وجود اصحاب خرد و دانش و درايت است ، و ممكن است منقطع باشد .\r\nيعنى لكن استثنا مىكنم گروه اندكى را از كسانى كه ما آنها را از ميان قرون و اجتماعات انبوه بشرى نجات داديم ، و اين‌ها عبارت‌اند از گروندگان هر پيامبر و حواريين و ربّانيين اصحاب آنها كه پيوسته وسيلهء بقاى شريعت آنان و حافظان دين وكتاب آنهايند كه هميشه نفوسشان اندك و فعاليتشان محدود بوده است . ولى آنها كه بر خود و جامعه ستم كرده‌اند ، يعنى سران و سلطه‌گران و اصحاب ثروت و مال ، همواره به دنبال اتراف و ناز و نعمت و خوش‌گذرانى افتاده‌اند و پيوسته گنهكار و خارج از فرمان خدا بوده‌اند .\r\nوَمَا كَانَ رَبُّكَ لِيُهْلِكَ الْقُرَى بِظُلْمٍ وَأَهْلُهَا مُصْلِحُونَ\r\nيعنى : و هرگز پروردگار تو چنين نبوده كه شهر يا روستايى را به ظلم و ستم يعنى ظالمانه هلاك كند در حالى كه اهل آن‌جا صالح باشند . زيرا خدا از ظلم برى است و ظلم جز از ضعيف و ناتوان سرنمىزند و خدا چنين نيست . و إنّما يحتاج الى الظلم الضعيفُ .\r\nو ممكن است مراد اين باشد كه خدا اهل هيچ شهر و روستا را به خاطر ظلم بر نفسشان يا ظلم به خدايشان ، يعنى به خاطر شرك و كفر ، هلاك نمىكند در صورتى كه نسبت به يكديگر اهل صلاح باشند و فساد و تعدّى نداشته باشند . و اين معنا مطابق نقلى است كه گفته شده : الملك مع الكفر يبقى و مع الظلم لايبقى ، يعنى باظلم به غير .\r\n\r\n","description":"","footnote":"","page_name":" 514 ","page_number":514},
  {"content":"\r\n\r\n\r\n[ علت اختلاف در دين 
  ]\r\nوَلَوْ شَاءَ رَبُّكَ لَجَعَلَ النَّاسَ أُمَّةً وَاحِدَةً وَلَا يَزَالُونَ مُخْتَلِفِينَ « 118 » إِلَّا مَن رَحِمَ رَبُّكَ وَلِذلِكَ خَلَقَهُمْ وَتَمَّتْ كَلِمَةُ رَبِّكَ لَأَمْلَأَنَّ جَهَنَّمَ مِنَ الْجِنَّةِ وَالنَّاسِ أَجْمَعِينَ « 119 »\r\nلغت و اعراب :\r\nإلّا من رحم استثناء متصل از فاعل لايزالون است به‌تقدير « إلّا اناس فى عصر رحمهم اللَّه فلم يختلفوا » . و يا منقطع است به‌تقدير « ولكنّ مَن رحم ربّك ناج من بينهم » . لذلك اشاره به اختلاف يا اختيار يا رحمت است كه هريك مفهوم از كلام است .\r\nتفسير :\r\nوَلَوْ شَاءَ رَبُّكَ لَجَعَلَ النَّاسَ أُمَّةً وَاحِدَةً\r\nاين آيه و آيهء بعد دربارهء اختلاف بنى نوع انسانى در دين و شرايع آسمانى است كه پيوسته وجود داشته ، در صورتى كه مطلوب حقيقى ، وحدت آنها و عدم اختلاف در اصول و فروع دين است .\r\nمعناى آيه : و اگر پروردگار تو مىخواست و ارادهء حتمى مىكرد همهء مردم را يك امت قرار مىداد . يعنى همهء مكلّفان را يك‌نواخت مىكرد و ارادهء قلبى آنها را جبراً و بدون اختيار بر عمل به اصول و فروع يك دين و يك شريعت استوار مىنمود و همانند فرشتگان تخلّف و گناهى از آنها صادر نمىشد . مراد اين است كه ابداً چنين كارى را نمىكند ، زيرا مستلزم جبر باطل و سلب اختيار از مكلّفان است و خدا آن را اراده ندارد .\r\nوَلَا يَزَالُونَ مُخْتَلِفِينَ\r\nولى مردم دائماً در اختلاف بوده‌اند ، يعنى در دين و شرايعشان . و علت مطلب اين است\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nكه هدف اصلى خلقت ، خاصّه ذوىالعقول ، مختار بودن آنهاست كه در تمام عمل‌هاى خود ، خواه اعمال دينى يا دنيوى ، خود اراده كنند و اختيار نمايند ؛ و چون طبايع و غرايز ذاتى آنها مختلف است طبعاً در انتخاب امور دينى نيز اختلاف پيدا مىشود و از اين رو پس از ظهور هر شريعتى فرقه‌هاى مختلف و شعبه‌هاى گوناگون پديد مىآيد .\r\nإِلَّا مَن رَحِمَ رَبُّكَ\r\nظاهر استثنا ، اتصال است ، يعنى مردم دائماً با هم اختلاف دارند مگر مردمى در عصرى مورد ترحم پروردگار قرار گيرند و اختلافى ميان آنها نباشد و همه بر وحدت كلمه در دين اصولًا و فروعاً اتفاق كنند . و اين استثنا تا حال محقق نشده و جز به ظهور مهدى موعود ( عج ) تحقق نمىپذيرد .\r\nو ممكن است استثنا ، منقطع باشد ، يعنى مردم هميشه در اختلاف‌اند ، و لكن كسانى كه پروردگارت به آنها رحم نموده از ميان آنها نجات مىيابند و آنها عبارت‌اند از پيامبران و پيروان آنها ، يعنى فرقه‌هاى محِقّ از اناس مختلفين .\r\nوَلِذلِكَ خَلَقَهُمْ\r\nيعنى : و براى همين منظور آنها را آفريده است .\r\nممكن است كلمهء ذلك اشاره به اختلاف مفهوم از كلمهء مختلفين و ضمير جمع اشاره به ناس باشد . يعنى خداوند مردم را از آغاز براى توجيه تكليف بر آنها و حدوث اختلاف در ميانشان آفريده است . غرض آن كه براى توجيه تكليف و وحدت آفريده كه عاقبت امر منجر به اختلاف شده است ، مانند لِيَكُونَ لَهُمْ عَدُوّاً وَحَزَناً [ قصص ، 8 
  ] .\r\nو ممكن است اشاره به اختيار مفهوم از كلام باشد ، يعنى آنها را براى اعطاى صفت اختيار و اراده آفريده است كه خود سعادت و شقاوت و بهشت و دوزخ را انتخاب كنند . « 1 » وَتَمَّتْ كَلِمَةُ رَبِّكَ لَأَمْلَأَنَّ جَهَنَّمَ مِنَ الْجِنَّةِ وَالنَّاسِ أَجْمَعِينَ\r\nيعنى : و كلام پروردگارت تمام و ثابت و حتم است كه به يقين دوزخ را از پريان و انسان‌ها يكسره پُر خواهم نمود .\r\n\r\n\r\n","description":"","footnote":"\r\n( 1 ) . و ممكن است اشاره به رحمت مفهوم از ( إلّا من رحم ربك ) باشد ، يعنى آنها را براى دستيابى به رحمت خود آفريده است .\r\n","page_name":" 516 ","page_number":516},
  {"content":"\r\n\r\nمراد از كلمهء « ربّ » همان است كه در نخستين روز آفرينش انسان در مقابل سخن ابليس لَأُغْوِيَنَّهُمْ أَجْمَعِينَ فرمود : فَالْحَقُّ وَالْحَقَّ أَقُولُ ، لَأَمْلَأَنَّ جَهَنَّمَ مِنكَ وَمِمَّن تَبِعَكَ مِنْهُمْ أَجْمَعِينَ [ ص ، 84 و 85 
  ] . و نظير اين در سورهء سجده آيهء ( 13 ) نيز ذكر شده است .\r\n\r\n[ فلسفهء نقل قصص انبيا 
  ]\r\nوَكُلّاً نَقُصُّ عَلَيْكَ مِنْ أَنبَاءِ الرُّسُلِ مَا نُثَبِّتُ بِهِ فُؤَادَكَ وَجَاءَكَ فِي هذِهِ الْحَقُّ وَمَوْعِظَةٌ وَذِكْرَى لِلْمُؤْمِنِينَ « 120 » وَقُل لِلَّذِينَ لَا يُؤْمِنُونَ اعْمَلُوا عَلَى مَكَانَتِكُمْ إِنَّا عَامِلُونَ « 121 » وَانْتَظِرُوا إِنَّا مُنْتَظِرُونَ « 122 » وَلِلَّهِ غَيْبُ السَّماوَاتِ وَالْأَرْضِ وَإِلَيْهِ يُرْجَعُ الْأَمْرُ كُلُّهُ فَاعْبُدْهُ وَتَوَكَّلْ عَلَيْهِ وَمَا رَبُّكَ بِغَافِلٍ عَمَّا تَعْمَلُونَ « 123 »\r\nلغت و اعراب :\r\nو كلًاّ تنوينش عوض از مضافٌ اليه است ، به‌تقدير « كلّ نبأ » ، من أنباء بيان مضافٌ اليه است . ما نثبّت بدل از آن است . فؤاد : قلب . هذه اشاره است به سوره يا « أنباء » . مكانت : مقام و منزلت ، تمكّن و قدرت .\r\nتفسير :\r\nوَكُلّاً نَقُصُّ عَلَيْكَ مِنْ أَنبَاءِ الرُّسُلِ مَا نُثَبِّتُ بِهِ فُؤَادَكَ\r\nيعنى : و اى پيامبر ، هر نوع خبر از اخبار و سرگذشت فرستادگان خود را براى تو بازگو مىكنيم . يعنى عدهء معدودى از نوح تا موسى را در اين سوره و جمع بسيارى از آنان را از نوح تا عيسى در اين كتاب . البته آن گونه از سرگذشت‌ها را كه دل تو را بدان تثبيت بخشيم ،\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nيعنى كمال يقين و آرامش و اطمينان به تو دهيم .\r\nوَجَاءَكَ فِى هذِهِ الْحَقُّ وَمَوْعِظَةٌ وَذِكْرَى لِلْمُؤْمِنِينَ\r\nيعنى : و در اين سوره يا در اين سرگذشت‌ها حقّ و حقيقت به تو رسيده است . يعنى خدا در ضمن آنها علومى ثابت و معارفى حق از توحيد و رسالت و احكام دين و نتيجهء طاعت مطيعان و طغيان ستمگران را به تو رسانده است . و نيز در اين سرگذشت‌ها موعظه و پند و تذكر براى مؤمنان آمده است .\r\nوَقُل لِلَّذِينَ لَا يُؤْمِنُونَ اعْمَلُوا عَلَى مَكَانَتِكُمْ إِنَّا عَامِلُونَ وَانْتَظِرُوا إِنَّا مُنْتَظِرُونَ\r\nاين آيه تهديد براى مشركان و ساير كفارى است كه در مقابل دعوت اسلام ايستاده بودند . يعنى اى پيامبر ، به كسانى كه ايمان نمىآورند بگو : شما بر پايهء همان رتبه و منزلتى كه در ميان قوم خود داريد و به مقدار توان و قدرتتان فعاليت كنيد . يعنى با هر قدرت فردى و توان اجتماعى و يا هر استعدادى از نظر جمعيت و امكانات كه داريد به ضرر ما كوشش نماييد ، بىترديد ما نيز عامليم . يعنى طبق فرمان خدا و انجام وظايف محوّله در مقابلهء با شما كوشا خواهيم بود . و منتظر باشيد ، ما نيز منتظريم . يعنى شما منتظر نزول عذاب و شكست براى ما ، و ما نيز منتظر وعيدها و عذاب الهى براى شما .\r\nوَلِلَّهِ غَيْبُ السَّماوَاتِ وَالْأَرْضِ\r\nيعنى : غيب آسمان‌ها و زمين از آنِ خداست .\r\nغيب چيزهايى است كه از حواس ظاهرى و درونى هر صاحب شعورى بيرون است ، و اين امر نسبى است . و مراد اين است كه علاوه بر آن كه همهء محسوسات در آسمان‌ها و زمين مملوك خداست ، آنچه از محدودهء احساس مخلوق بيرون است نيز از آنِ اوست . و البته ملكيت خدا بر محسوس و غيرمحسوس ملكيت واقعى و حقيقى است ، زيرا همه را او خود به ارادهء تكوينى خويش پديد آورده و نگه داشته و در همه تصرف و تدبير دارد و آن گاه كه بخواهد آنها را فانى مىكند ، و اين امر قوىترين معناى ملكيت است .\r\nوَإِلَيْهِ يُرْجَعُ الْأَمْرُ كُلُّهُ\r\nيعنى : و همهء امرها به سوى او بازگردانده مىشود .\r\nاگر امر به معناى حكم و فرمان باشد ، معنا اين است كه همهء فرمان‌هاى واجب الطاعه از\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nهركس صادر شود مانند فرامين انبيا نسبت به مردم ، و فرشتگان نسبت به زيردستان ، و موالى نسبت به بردگان ، و اولياى امور نسبت به متعلقين ولايت ، به خدا بازمىگردد ، يعنى روح وجوب اوامر آنها از جانب ايجاب و فرمان خداست و گرنه كسى را بر كسى سلطهء فرمان نيست و اصل ، عدم ولايت و عدم نفوذ فرمان است .\r\nو ممكن است مراد از امر ، مطلق فرامين باشد اعم از حق و باطل ، و بازگشت به خدا از قبيل بازگشت معلولات جهان به علت‌العلل است . و اگر مراد از امر ، كار باشد معنا اين است كه كارهاى اختيارى صادر از مكلّفان در دنيا همه در روز واپسين به سوى او بازمىگردد و در محكمهء عدل به او عرضه مىشود تا پاداش يا كيفر بينند و يا آن كه كارهاى اختيارى يا غيراختيارى هر زنده‌اى تحت عنوان رجوع معلولات در اين عالم به علل خود ، به خدا بازمىگردد .\r\nفَاعْبُدْهُ وَتَوَكَّلْ عَلَيْهِ وَمَا رَبُّكَ بِغَافِلٍ عَمَّا تَعْمَلُونَ\r\nاين كلام نتيجه و به منزلهء تعليل وَإِلَيْهِ يُرْجَعُ الْأَمْرُ است . يعنى حال كه عمل امروز مكلّفان فردا به سوى او بازمىگردد ، پس او را بپرست و بر او توكل كن ، و هرگز پروردگار تو از آنچه شما انس و جن انجام مىدهيد ، از خطورات قلبى و باورهاى درونى و كارهاى بدنى در خلوت يا جلوت ، غافل نيست ، وَكُلُّ صَغِيرٍ وَكَبِيرٍ مُسْتَطَرٌ [ قمر ، 53 
  ] .\r\nوالحمد للَّه‌أوّلًا وآخراً وظاهراً وباطناً\r\n* * *\r\n\r\n\r\n","description":"","footnote":"","page_name":" 519 ","page_number":519}
  ]