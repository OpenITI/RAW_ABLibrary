[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nشيعه\r\nو\r\nسابقهء تاريخى آن\r\nتأليف : محمد حسين مظفر\r\nترجمه : سيد محمدباقر حجتى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : مظفر ، محمد حسين ، 1312 - 1381 ق .\r\nعنوان قراردادى : تاريخ الشيعه ، فارسى ، برگزيده .\r\nعنوان و نام پديدآور : شيعه و سابقهء تاريخى آن ، نويسنده محمد حسين مظفر ؛ مترجم سيد محمدباقر حجتى .\r\nمشخصات نشر : تهران : مشعر ، 1387 .\r\nمشخصات ظاهرى : 32 ص ؛ 5 / 9 * 5 / 19 س م .\r\nشابك : 5 - 076 - 540 - 964 - 978\r\nوضعيت فهرست نويسى : فيپا .\r\nيادداشت : كتاب حاضر برگزيدهء ترجمه كتاب « تاريخ الشيعه » تأليف محمد حسين مظفر است .\r\nيادداشت : كتابنامه به صورت زيرنويس .\r\nموضوع : شيعه - ايران - تاريخ .\r\nشناسه افزوده : Muzaffar , Mohammad Hussain\r\nشناسه افزوده : حجتى ، محمدباقر ، 1311 - ، مترجم .\r\nرده بندى كنگره : 1386 94 ش 54 م / 239 BP\r\nرده بندى ديويى : 53 / 297\r\nشماره كتابشناسى ملى : 1178280\r\nشيعه و سابقهء تاريخى آن\r\nتأليف : محمد حسين مظفر\r\nترجمه : سيد محمدباقر حجتى\r\nحروفچينى : مركز تحقيقات حج\r\nناشر : نشر مشعر\r\nنوبت چاپ : اول - بهار 1387\r\nچاپ : دار الحديث\r\nشمارگان : 5000 نسخه\r\nبها : 200 تومان\r\nشابك 5 - 076 - 540 - 964 - 978\r\nISBN 978 - 964 - 540 - 076 - 5\r\nمراكز پخش و فروشگاه هاى مشعر :\r\nتهران : تلفن : 64512003 - 021 / قم : تلفن : 7838400 - 0251\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمعنى لغوى شيعه\r\nشيعه از نظر لغت به معنى پيروان و ياران و انصار است ، و با همين ساختمانِ لفظى بر مفرد و تثنيه و جمع و مذكر و مؤنث - بدون نيازى به تغيير قالبِ تعبير آن - اطلاق مىگردد ، و ريشهء آن « مُشايَعَت » به معنىِ مطاوعه و پيروى كردن است . اين واژه اختصاصاً در موردِ فرد و يا افرادى به كار مىرود كه دوستدارِ على و فرزندانِ او هستند و به امامت آنها اعتقاد دارند تا آنجا كه اگر واژهء « شيعه » بدون قيد و شرطِ اضافى به كار برده شود و قرينه‌اى در كار نباشد اذهان به چنان افرادى منصرف مىشود كه قائل به امامتِ امامانِ ياد شده هستند .\r\nابن خلدون در مقدمهء « العِبَر » « 1 » مىنويسد :\r\n« شيعه از لحاظ لغوى به معنىِ ياران و پيروان است ، و در اصطلاح فقها و متكلّمين - اعم از پسينيان و پيشينيان - بر\r\n\r\n\r\n","description":"","footnote":"\r\n( 1 ) ص 138 .\r\n","page_name":" 7 ","page_number":7},
  {"content":"\r\n\r\nپيروان على و فرزندانش ( رضى الله عنهم ) اطلاق مىگردد » .\r\nسابقهء اختصاص عنوان شيعه به پيروان ائمه\r\nسابقهء اختصاص عنوان « شيعه » به پيروان ائمه و روايات مربوط به آن :\r\nشايد تصور كنيم عنوان « شيعه » - جز پس از گذشتِ مدتى طولانى از زمانِ ظهورِ اسلام - به دوستداران و پيروان اهل‌البيت اختصاص نيافت بدين معنى آنگاه كه دوستان اهل‌البيت رو به فزونى نهادند و در سرزمين‌هاى مختلف پراكندند اين عنوان بدان‌ها منسوب گشت تا از سايرين ممتاز و مشخص شوند ، لكن اين تصور درست نيست ؛ زيرا اگر در احاديث نبوى به جستجو پردازيم بازمىيابيم كه اختصاص اين عنوان به دوستداران اهل‌البيت همراه با همان روزى كه اسلام طلوع كرد داراى سابقه مىباشد ، و شاخ و برگِ بارورِ آن مربوط به همان دورانى است كه نهالِ آن غرس شد ، و نيز به اين نتيجه مىرسيم كه شارع اسلام اين نام و عنوان را خود وضع كرده بود .\r\nمطالبى كه از اين پس از نظر مىگذرانيد درخشش‌هائى از حديث پيامبر گرامى اسلام است كه آنها را روياروى تو قرار مىدهيم تا آنها را به سخن وادارى و مآلًا اين حقيقت را براى تو گويا گردند .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nزمخشرى در « ربيع الابرار » از پيامبر اكرم روايت مىكند كه فرمود :\r\nيا على اذا كان يوم القيامهء اخذت بحجزهء الله ، وانت اخذت بحجزتى ، واخذ ولدك بحجزتك وأخذ شيعهء ولدك بحجزتك وأخذ شيعهء ولدك بحجزهم فنرى اين يؤمربنا ؟ « 1 »\r\nاى على ! وقتى روز قيامت به هم رسد من دامنِ خدا را مىگيرم ، و تو دامن و بند كمر مرا ، وفرزندان تو دامنِ تو را ، و شيعهء فرزندان تو دامنِ آنها را ؛ آنگاه در انتظارِ آن خواهيم بود كه دستور دهند ما را به كجا برند .\r\nحُجْزه بندِ لُنگ و جامه است ، آنگاه به خود لُنگ و تن‌پوشِ پائين‌تنه ، كلمهء « حُجْزه » را از باب مجاورت اطلاق كرده‌اند ، و گرفتن دامن و بندِ كمرِ يكديگر كنايه از شدّت نگاهدارى يكديگر و مبالغه در پيروى از همديگر است .\r\nدر « الصَّواعق المُحْرِقهء » از ابن حجر آمده است : طبرانى از على روايت مىكند كه فرمود :\r\nان خليلى ( رسول الله 9 ) قال : يا على ! انك ستقدم على الله وشيعتُك راضين مرضيّين ، ويقدم عليه عدوّك غضاباً مُقمحين ، ثمَّ جمع على يده يُريهم الاقماح « 2 »\r\n\r\n\r\n","description":"","footnote":"\r\n( 1 ) . مناقب اهل بيت : ، ص 176 ، به نقل از ربيع الأبرار .\r\n( 2 ) . الصواعق المحرقه ، ج 2 ، ص 449\r\n","page_name":" 9 ","page_number":9},
  {"content":"\r\n\r\nدوست من رسول خدا فرمود : اى على ! توبر خدا وارد خواهى شد درحالىكه شيعهء تو از خدا راضى و خدا نيز از آن‌ها راضى است ، و دشمن تو بر او در مىآيد در حالىكه ناخشنود و خشمناك و سَرِ آن‌ها به علّت تنگى غُل در بالا قرار گرفته و يا به دهانِ آن‌ها لگام زده‌اند . آنگاه براى اين‌كه اين حالت را نشان دهد دستش را در گردنش جمع كرد .\r\nجاى بسى شگفتى است كه ابن‌حجر پنداشته منظور از شيعه در اينجا عبارت از اهل‌سنت هستند ! من نمىدانم آيا اين سخنِ ابن‌حجر از آنرو است كه شيعه و اهل‌سنت دو لفظِ مترادف به شمار مىروند ! ، و يا گفتارِ او از وحدتِ اين دو فرقه نشأت گرفته است ! ، و يا آن‌كه اهل سنت از لحاظ پيروى و دوستى نسبت به اهل‌بيت در سطح نمودارترى از شيعه قرار دارند ! ، يا نمىدانم براى چيست ؟ !\r\nابن‌حجر همچنين گفته است : حافظ جمال‌الدين زرندى از ابن‌عباس آورده‌است كه وقتى آيهء زير نازل شد :\r\nإِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّهءِ . « 1 »\r\n\r\n\r\n","description":"","footnote":"\r\n( 1 ) ابن حَجَر اين حديث را به دنبال آيهء هشتمى كه در فضيلتِ اهل‌بيت آورده ياد مىكند ، و آن آيه عبارت است از : وَ إِنِّى لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى ( طه : 82 ) : من آمرزندهء كسى هستم كه توبه كند و به سوى من بازگردد و ايمان آورده و كارشايسته را پيشهء خود ساخته ، آنگاه راه را بازيابد .\r\n","page_name":" 10 ","page_number":10},
  {"content":"\r\n\r\nو ابن حجر اين آيه را به عنوان يازدهمين آياتى در كتاب خود آورده كه در فضلِ اهل‌البيت نازل شده است ، ابن عباس گفت وقتى آيهء مذكور نازل گرديد رسول خدا به على فرمود :\r\nهو انت و شيعتك . تأتى أنت و شيعتك يوم القيامهء راضين مرضيّين ، و يأتى عدوّك غضاباً مُقْمَحينَ « 1 »\r\nمنظور اين آيه [ و خير البريهء / بهترين آفريدگان 
  ] تو و شيعهء تو است . تو با شيعهء خود در روز قيامت به پيشگاه خدا مىآييد در حالىكه از خدا خشنود هستيد و خدا نيز از شما خوشنود مىباشد ، و دشمن تو بر خدا درمىآيد درحالىكه خشمگين بوده و لگام بردهان دارند و يا سرشان را به خاطر تنگىِ غل به بالا گرفته‌اند .\r\nو نيز پس از دهمين آيه - از آياتى كه دربارهءفضيلت اهل‌بيت ذكر كرده است - ، يعنى آيه : وَلَسَوْفَ يُعْطِيكَ رَبُّكَ فَتَرْضى « 2 »\r\nپرودگارت آن‌چنان تو را مشمول عطاياى خود خواهد ساخت كه خشنود گردى .\r\nابن حجر مىگويد : احمد در « المناقب » آورده است كه رسول خدا به على فرمود :\r\n\r\n\r\n","description":"","footnote":"\r\n( 1 ) الصواعق المحرقه ، ج 2 ، ص 467 - 468\r\n( 2 ) الضحى : 5 .\r\n","page_name":" 11 ","page_number":11},
  {"content":"\r\n\r\nاما ترضى انّك معى فى الجنّهء والحسن والحسين وشيعتنا عن أيماننا و عن شمائلنا « 1 »\r\nآيا دوست نمىدارى تو و حسن و حسين با من باشيد ، و شيعه و پيروان ما مقامى در سوى راست و چپ ما داشته باشند ؟\r\nو همو گفته است : طبرانى چنين آورده كه رسول‌خدا به على فرمود :\r\n« انّ اول أربعهء يدخلون الجنّهء أنا و أنت و الحسن و الحسين ، و شيعتنا عن أيماننا و شمائلنا « 2 »\r\nتحقيقاً اولين [ گروهِ 
  ] چهار نفرى كه وارد بهشت مىگردند من و تو و حسن و حسين هستيم ، و شيعيان ما از اطرافِ راست و چپِ ما بر آن در مىآيند .\r\nو از همواست مىگفت : طبرانى حديثى را ياد كرده است كه رسول خدا به على فرمود :\r\nيا علىُّ ! قد غُفرلك ولذريّتك ولشيعتك ومُحبىّ شيعتك « 3 »\r\nعلى ! براى تو و فرزندانت و شيعيان تو آمرزش و مرحمت الهى منظور شده است .\r\n\r\n\r\n","description":"","footnote":"\r\n( 1 ) الصواعق المحرقه ، ج 2 ، ص 466\r\n( 2 ) همان .\r\n( 3 ) . همان .\r\n","page_name":" 12 ","page_number":12},
  {"content":"\r\n\r\nو همچنين گفته است : دارقطنى حديثى در كتاب خود آورده كه نبىّ اكرم به على فرمود :\r\nيا ابا الحسن ! أمّا أنت و شيعتك فى الجنهء « 1 »\r\nابوالحسن ! امّا تو و شيعهء تو در بهشت جاى داريد .\r\nونيز دارقطنى از ام سَلَمه حديثِ رسول خدا را آورده است كه به على فرمود :\r\nانت واصحابك فى الجنهء ، وشيعتك فى الجنهء « 2 »\r\nتو و يارانت در بهشت جاى داريد ، و شيعهء تو در بهشت سكنى گزينند .\r\nابن اثير جزرى در « النهايهء فى غريب الحديث و الأثر » ضمن مادّهء « قمح » چنين ياد كرده است : در حديث على آمده است كه نبى اكرم به او فرمود :\r\nستقدم على الله انت و شيعتك راضين مرضيين ، و يقدم عليك عدوك غضاباً مقمحين ، ثم جمع يده الى عنقه يريهم كيف الاقماح « 3 »\r\nتو و شيعهء تو قريباً برخدا وارد خواهيد شد درحالىكه خشنود و مورد رضايت خدا هستيد ، و دشمنان تو [ در روز قيامت 
  ] در حالىكه خشمگين و دست‌هايشان به گردنشان بسته است برتو\r\n\r\n\r\n","description":"","footnote":"\r\n( 1 ) الصواعق المحرقه ، ج 2 ، ص 468\r\n( 2 ) . همان .\r\n( 3 ) . النهايه ابن اثير ، ج 4 ، ص 106\r\n","page_name":" 13 ","page_number":13},
  {"content":"\r\n\r\nدرآيند . آنگاه رسول خدا دست‌ها را برگردن فراهم آورد تا به آن‌ها كيفيت به غل كشيدن را نشان دهد .\r\nسيوطى در تفسيرش « 1 » ضمن تفسير آيهء : إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّهءِ گفته است : ابن عساكر از جابربن عبدالله حديثى در كتاب خود ياد كرده است كه جابر مىگفت : ما نزد نبىّ اكرم بوديم ، در اين اثنا على وارد شد . نبىّ اكرم با ديدن على فرمود :\r\nوالذى نفسى بيده ان هذا و شيعته لهم الفائزون يوم القيامهء ، ونزلت : إِنَّ الَّذِينَ آمَنُوا . . . « 2 »\r\nسوگند به آن‌كه جانِ من در يَدِ قدرتِ او است اين شخص [ يعنى على 
  ] و شيعهء او در روز قيامت فائز و رستگار و موفق‌اند ، و آيهء : إِنَّ الَّذِينَ آمَنُوا [ دربارهء آنها 
  ] نازل شده است .\r\nسيوطى همچنين دراين تفسير گفته است : ابن عَدِىّ حديثى از ابن‌عباس آورده كه وى مىگفت : وقتى آيهء : إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّهءِ نازل شد رسول خدا به على فرمود :\r\n\r\n\r\n","description":"","footnote":"\r\n( 1 ) به نام « الدر المنثور فى التفسير بالمأثور » .\r\n( 2 ) الدر المنثور ، ج 6 ، ص 379 .\r\n","page_name":" 14 ","page_number":14},
  {"content":"\r\n\r\nتاتى انت وشيعتك يوم القيامهء راضين مرضيّين . « 1 »\r\nو همو در همان تفسير گفته است : ابن مَرْدَوَيْهْ از على حديثى آورده كه مىگفت : رسول خدا به من فرمود :\r\nالم تسمع قول الله : إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّهءِ انت وشيعتك ، وموعدى وموعدكم الحوض اذا جاءت الامم للحساب ، تدعون غداً غُرّاً مُحجّلينَ « 2 »\r\n[ اى على ! 
  ] آيا اين سخنِ خدا را نشنيدى كه فرمود : إِنَّ الَّذِينَ آمَنُوا . . . أُولئِكَ هُمْ خَيْرُ الْبَرِيَّهءِ اينان عبارت از تو و شيعهء تو هستند . وعدگاه من و وعدگاه شما كنار حوضِ [ كوثر 
  ] است ، وقتى كه امُّت‌ْها براى حساب و بازپرسى مىآيند شما را در فرداى قيامت با عنوانِ « غرّ محجلين / آبرومندان و روسفيدان » ياد مىكنند . دركتاب « غايهء المرام » از « مغازلى » - بااسنادبه‌انَس ابن مالك آمده است كه انَس مىگفت : رسول خدا فرمود :\r\nيدخل من امتى الجنهء سبعون الفاً لاحساب\r\n\r\n\r\n","description":"","footnote":"\r\n( 1 ) الدر المنثور ، ج 6 ، ص 379 ، ترجمهء اين حديث در صفحهء 11 همين كتاب گذشت .\r\n( 2 ) الدر المنثور ، ج 6 ، ص 379\r\n","page_name":" 15 ","page_number":15},
  {"content":"\r\n\r\nعليهم ، ثم التفت الى على فقال : هم شيعتك و انت امامهم « 1 »\r\nاز امت من هفتاد هزار نفر وارد بهشت مىگردند كه حساب و بازپرسى در مورد آن‌ها به عمل نمىآيد ، آنگاه رو كرد به على و فرمود : اينان شيعهء تو هستند ، و تو امام و رهبر آنها مىباشى .\r\nدر همان كتاب « غايهء المرام » از كثير بن زيد آمده است كه مىگفت : اعْمَش برمنصور دوانقى در آمد و او براى رسيدگى به شكايات جلوس داشت ، وقتى چشمش به اعمش افتاد به او گفت : اى سليمان ! بيا صدرِ مجلس بنشين . اعمش گفت : من خود ، هرجا بنشينم صَدْرَمْ [ صدرنشينى به مكان نيست ، بلكه به مكين مربوط است ، تا كجا بنشينم و بايد صدر را در جايگاهى كه من نشسته‌ام جستجو كرد 
  ] تا آنجا كه ضمن گفتگويش يادآور شد : حديث كرد مرا رسول خدا و فرمود :\r\nاتانى جبرائيل انفاً فقال : تختموا بالعقيق ؛ فانه اول حجر شهد لله بالوحدانيهء ، ولى بالنبوهء ، ولعلى بالوصيهء ، ولولده بالامامهء ، ولشيعته بالجنهء « 2 »\r\nلحظاتى پيش جبرائيل نزد من آمد و گفت انگشتان خود را با انگشترى عقيق بيارائيد ؛ زيرا\r\n\r\n\r\n","description":"","footnote":"\r\n( 1 ) . غايه المرام ، ج 1 ، ص 120 ، ح 4\r\n( 2 ) . همان ، ح 6\r\n","page_name":" 16 ","page_number":16},
  {"content":"\r\n\r\nعقيق نخستين سنگى است كه براى خدا به وحدانيت ، و براى من به نبوت ، و براى على به وصايت و خلافت ، و براى فرزندانش به امامت ، و براى شيعيان على به بهشت گواهى داده است .\r\nو نيز در همان كتاب از موفق بن احمد - با ذكر أسناد - تا سلمان فارسى آمده : سلمان از پيامبر اكرم روايت كرده است كه آن‌حضرت فرمود :\r\nيا على ! تختم باليمين تكن من المقربين . قال : يا رسول الله ! و ما المقربون ؟ قال : جبرائيل و ميكائيل . قال : فبما اتختم يا رسول الله ؟ قال : بالعقيق الاحمر ؛ فانه جبل اقرلله بالوحدانيهء ، ولى بالنبوهء ، ولك بالوصيهء ، ولولدك بالامامهء ، ولمحبيك بالجنّهء ، ولشيعهء ولدك بالفردوس « 1 »\r\nاى على ! انگشترى را در انگشت دست راستِ خود قرار ده كه از رهگذر آن از زمرهء مقربين به شمار روى . عرض كرد : يا رسول الله : مقربين چه كسانى هستند ؟ فرمود : جبرائيل و ميكائيل . عرض كرد با چه انگشترى دستم را بيارايم ؟ فرمود با انگشترىِ عقيقِ سرخ ؛ زيرا عقيق كوهى است كه براى خدا به وحدانيت ، و براى من به نبوت ، و براى تو به وصيت و خلافت ، و براى فرزندانِ تو به امامت و براى دوستدارانِ تو به بهشت ، و براى شيعيان تو\r\n\r\n\r\n","description":"","footnote":"\r\n( 1 ) غايه المرام ، ج 1 ، ص 125 ، ح 14\r\n","page_name":" 17 ","page_number":17},
  {"content":"\r\n\r\nبه فردوس و رودبارى در بهشت كه در آن از هر گياهى رويد ، اقرار كرده است .\r\n- اين احاديث نمىاز يَمّ ، و اندكى از بسيارى است كه در آنها خودِ رسول اكرم دوستان على و دوستدارانِ اولادش را « شيعه » ناميده است .\r\nهدف ما در آگاه ساختن شما بر اين روايات چنان نبود كه حامل بشارت‌ها و نويدهايى باشيم كه رسول اكرم به شيعهء على و شيعهء خاندان او ارائه فرموده و اين نويدها را به آن‌ها خاطر نشان ساخته است ، اگرچه اين بشارت‌ها در خورِ حفظ و روايت و نقل است و سزا است شيعه - تا روزگار باقى است - بدان‌ها افتخار كند . بلكه هدفِ ما آن بود كه تو [ مطالعه كنندهء عزيز 
  ] نسبت به دوستان و پيروان اهل‌البيت پايگاهى از انصاف را گزينش كنى و خويشتن را - به‌هنگام هم‌آهنگى با شيعه - ارزيابى نمايى . بنابراين در يورش برآن‌ها - به صرف آن‌كه شيعهء آلِ محمد هستند - شتاب نگيرى ؛ زيرا اگر خويشتن را به انصاف وادارى بازمىيابى آنان داراى مفاخر والايى هستند كه كتاب و سنت مردم را بدان‌ها فرا مىخوانَدْ ، و نيز به اين نتيجه مىرسى كه شتابزدگى و پيش‌داورىِ تحقيرآميز دربارهء آن‌ها ستم رانى برآن‌ها و برخودت مىباشد .\r\nاز رهگذر اين احاديث و امثالِ آن‌ها خواهى دانست واژهء « شيعه » را صاحب شريعت اسلام يعنى پيامبر اكرم\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nدربارهء كسانى به كار برده است كه دوستدار و پيروِ عترت و خاندان او هستند . پس بنابراين چنانچه اين واژه يا اصطلاح بدون قيد و شرط به كار رود از همان روزگار و همزمانِ با حياتِ رسول اكرم از آن استفاده مىشد كه منظور از « شيعه » فرد و يا افرادى هستند كه دل‌هاى آن‌ها ولاى على و فرزندان او را پذيرا گشته است . و براى تو روشن خواهد شد كه اين اسم و عنوان داراى همين مصاديق و مُسَمَّيات در همان زمان بوده است .\r\nدعوت به تشيع از چه زمانى آغاز شد ؟\r\nگزاف نيست اگر بگوييم : دعوت به تشيع از همان روزى آغاز شد كه رهايى بخشِ بزرگِ انسان‌ها محمد در همان روز ، بانگ و آوا به كلمهء « لا إله الا الله » در دره‌ها و كوه‌هاى مكه برآورد ؛ زيرا وقتى آيهء : وَأَنْذِرْ عَشِيرَتَكَ الأَقْرَبِينَ « 1 » نازل شد - و نبى اكرم بنىهاشم را گرد آورد و به آن‌ها هشدار داد و دلِ آنان را از عذاب خدا بيمناك ساخت - فرمود :\r\nايكم يؤازرنى ليكون اخى ووارثى ووزيرى ووصيى وخليفتى فيكم بعدى ؟ « 2 »\r\n\r\n\r\n","description":"","footnote":"\r\n( 1 ) شعراء : 214 .\r\n( 2 ) بحار الانوار ، ج 18 ، ص 178 به نقل از علل الشرايع ، ج 1 ، ص 170 ، باب 133\r\n","page_name":" 19 ","page_number":19},
  {"content":"\r\n\r\nكداميك از شما مرا يارى مىدهد تا پس از من برادر و وارث و وزير و وصى و خليفه و جانشينم در ميان شما باشد ؟\r\nهيچ يك از حاضران به درخواست آن حضرت - جز على مرتضى - پاسخِ مثبت نداد . رسول خدا به آن‌ها فرمود :\r\nهذا اخى و وارثى و وزيرى و وصيى و خليفتى فيكم بعدى فاسمعوا له و اطيعوا « 1 »\r\nاين [ يعنى على 
  ] بعد از من برادر و وارث و وزير و وصى و جانشين من در ميان شما است به امر او گوش فرادهيد و از او فرمان بريد .\r\nبنابراين دعوتِ به تشيع و پيروى از ابى الحسن على از سوى صاحبِ رسالت ، همگام و همزمان با دعوت به شهادتين صورت پذيرفته است ؛ به همين جهت ابوذرّ غِفارى شيعهء على بوده و بايد او را چهارمين و يا ششمين فردى به شمار آورد كه به اسلام سبقت جست .\r\nسخن محمد كردعلى ، ما را از تأييد استدلالمان در جهت اثبات هدف و منظور ما بىنياز ساخته است ، چرا كه وى مىگفت :\r\n« گروهى از بزرگانِ صحابه در زمان رسول خدا به ولايت و دوستى نسبت به على معروف بوده‌اند ، مانند :\r\n\r\n\r\n","description":"","footnote":"\r\n( 1 ) بحار الانوار ، ج 18 ، ص 178 به نقل از علل الشرايع ، ج 1 ، ص 170 ، باب 133\r\n","page_name":" 20 ","page_number":20},
  {"content":"\r\n\r\nسلمانِ فارسى كه مىگفت : با رسول خدا بيعت كرديم مبنى بر اين‌كه از نصيحت و ارشاد مسلمين دريغ نورزيم و پيرو و دوستدارِ علىبن ابىطالب باشيم .\r\nو ابوسعيد خدرى كه مىگفت : مردم به پنج امر موظف گشتند ، امّا به چهار امر عمل كردند و يك امر را ترك گفتند . وقتى از او راجع به آن چهار امر سؤال كردند پاسخ داد : نماز ، زكات ، روزهء ماهِ رمضان ، و حج [ كه مردم بدانها عملًا پاىبند بودند 
  ] . پرسيدند آن امرى را كه مردم به آن بىاعتنايى كردند چيست ؟ گفت : ولايتِ علىبن‌ابىطالب . گفتند : آيا ولايت على مانند آن چهار امر و در كنار آن‌ها فرض و واجب است ؟ پاسخ داد : آرى ، همراه آن چهار امر اين امر نيز به سانِ آن‌ها برخوردار از وجوب و ضرورت است .\r\nو ابىذرّ غفارى ، و عماربن‌ياسر ، و حذيفهء بن اليمان وذىالشهادتين يعنى خزيمهء بن ثابت ، وابوايوب انصارى ، وخالد بن سعيد بن عاص ، وقيس بن سعد بن عباده كه همگى به ولايت و تشيع نسبت به على نامور و معروف بوده‌اند » .\r\nآنگاه محمد كردعلى مىگويد :\r\n« اما نظريهء پاره‌اى از نويسندگان - مبنى بر اين‌كه پديدآمدنِ گروهى به عنوانِ « اهلِ مذهبِ تشيع » از بدعت‌ها و نوآورىهاى عبدالله بن سبأ ، معروف به « ابن السَوْداء » مىباشد - نظريّه‌اى نادرست است و از قِلَّتِ معرفتِ اين نويسندگان نسبت به حقيقتِ مكتبِ « اهلِ\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمذهبِ تشيع » ريشه مىگيرد . اگر كسى راجع به اين مرد « 1 » ! از ديدگاه شيعه اطلاعى كسب كند و از مراتب تنفر شيعه نسبت به او و گفتار و كردارش آگاه گردد ، و سخن دانشمندان شيعه را - كه بىهيچگونه اختلافى وى را مورد طعن و هدف يورش قرار داده‌اند - مورد مطالعه قرار دهد به اين نكته پىمىبرد كه تا چه حد و مقدارى نظريهء اين گونه نويسندگان به صواب نزديك است ؟ [ يعنى متوجه خواهد شد نظريهء آنان تهى از واقعيت و فاقد صحت است 
  ] . بدون ترديد شيعه نخستين بار در حجاز - كه بايد آن را سرزمين تشيع برشمرد - پديد آمد » .\r\nمحمد كردعلى شيعه و يا از مدافعانِ شيعه نيست ؛ لكن امانت و تقواىِ علمى موجب گشت وى اين حقيقت را خالص و بدون شائبهء غرض ورزى و بدون اين‌كه تحت تأثير تعصبات مذهبى قرار گيرد ، اظهار نمايد ، تعصباتى كه حق‌را ضايع‌كرده و چهرهءحقيقت را دگرگونه ساخته است .\r\nمحمد كردعلى سپس يادآور مىشود كه پيدايش شيعه در دمشق به قرن اول هجرى مىپيوندد » . « 2 »\r\n\r\n\r\n","description":"","footnote":"\r\n( 1 ) . اين شخصيت را گروه زيادى از محققان ساختگى و افسانه‌اى مىدانند كه اصلًا وجود خارجى نداشت . جامع‌ترين تحقيق در اين زمينه كتاب « عبدالله بن سبأ » اثر علامه مرتضى عسكرى است كه اساساً او و حدود صد و پنجاه صحابى ديگر كه نام آنها در تواريخ آمده است مجعول و ساخته افسانه سرايان است ( بنگريد به « مائهء و خمسون صحابى مختلق » از همين دانشمند ) . م .\r\n( 2 ) . خطط الشام ، 5 / 251 و 256 .\r\n","page_name":" 22 ","page_number":22},
  {"content":"\r\n\r\nوى با اين سخنِ فشرده و كوتاه و استدلال برظهورِ تشيع همزمان با حيات صاحب رسالت اسلام ما را از ادامهء استدلال بر اين حقيقت بىنياز مىسازد .\r\n\r\nانتشار تشيع\r\nبيعت غديرِ خم آخرين زمينه‌اى بود كه رسول حكمت و اصلاح جامعه براى خلافت و جانشينى على - پس از خود - آماده ساخت . جريان غديرخم حادثه‌اى بود كه ناگهان مردم با آن مواجه شدند . بركه و غديرخم آب‌هايش نابه هنگام فروكش كرد ، در آنجا درختانِ گشن و بزرگ وجود داشت رسول خدا از سوى خدا مأمور گشت بر روى خارهاى زير اين درخت توقف كند ، صد هزار نفر و يا بيشتر از مسلمين در آن هنگام در چنين مكانى كنار آن حضرت بودند . غدير خم بر سر دو راهى قرار داشت و مردم ممكن بود در آنجا بپراكنند . رسول خدا اين نقطه را محلِ مناسبى براى غنيمت شمردن فرصت يافت تا به همهء حاضران - قبل از آن‌كه پراكنده شوند - حقيقت را اعلام و با آنها بيعت كند ، و آنان نيز به نوبهء خود اين حقيقت را به كسانى كه در اين محفل عظيم حضور نداشتند خاطرنشان سازند . آنان كه غايب بودند و در اين جلسه حضور به هم نرساندند اين حقيقت - با توجه به كثرت جمعيت از هر بلادى - قطعاً به گوش آنها رسيد . آيا در اين صورت مىتوان تصور كرد كه فردى از فرزندان\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاسلام در آن روزها از چنين بيعتى بىخبر مانده باشد ؟ !\r\nدر همين مكان بود - كه قبل از دستور به توقف و تجمعِ مردم - آيهء زير نازل شد :\r\nيا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ « 1 »\r\n« اى فرستادهء [ من 
  ] آنچه را كه از سوى پروردگارت به تو نازل شد به مردم ابلاغ كن ، اگر چنين نكنى [ بدان 
  ] كه رسالت الهى را ابلاغ ننمودى » .\r\nو چون رساندن سخن به گوش حاضران - با چنين شمارى عظيم - بدون منبر غيرممكن به نظر مىرسيد دستور داد از محمل و هودج شتران منبرى درست كردند . و آيهءمذكور - همانگونه كه براى ما گزارش مىكند بيعت گرفتن براى على از سوى خدا و به دستور او بوده است - اين نكته را نيز خاطر نشان مىسازد كه رسالتِ پيامبر اكرم بدون بيعت گرفتن براى على و منهاى اعلام امامتِ او بر مردم ناتمام بود و با اعلام امامتِ او رسالتِ آن حضرت كامل گرديد . اين نكته براى كسى كه مطلب را\r\n\r\n\r\n","description":"","footnote":"\r\n( 1 ) . مائده : 68 . نزول آيهء مذكور را در روز غدير گروهى از علماء روايت كرده‌اند ، بنگريد به :\r\nالدر المنثور : سيوطى ، اسباب النزول : واحدى ، تفسير الكشف و البيان عن تفسير القرآن : ثعلبى ، الحليّه : ابونُعَيْم ، التفسير الكبير : فخرالدين رازى و امثال آن‌ها .\r\n","page_name":" 24 ","page_number":24},
  {"content":"\r\n\r\nتحت تدبر و بررسى مىگيرد كاملًا آشكار است ؛ زيرا رسول اكرم عهده‌دار وظايفِ مختلفِ قانونگذارى و اجرايى و سياسى و دينى و ادارى و قضا و شمار زيادى از امور ديگر بود ، و همهء آن‌ها را شخصاً رسيدگى مىكرد . امّا اگر مرگ آن‌حضرت فرا مىرسيد مردم نمىتوانستند از مسؤولى براى اداى اين وظايف - جز قانونگذارى كه از ويژگىهاى نبىّ است - بىنياز باشند . و قيام به‌اداى وظايف در رابطه با شوؤن ديگر - غير از قانونگذارى از كسى جز امام معصوم ساخته نبود ، امامى كه علم و رأى خود را از ملأ اعلى استمداد و دريافت مىكرد . شناسائىِ چنين امام و اطلاع از كفايت و لياقتِ او براى مقام رهبرى جز براى كسى كه اين امام را به ثمر رسانده ، يعنى جز براى رسولى كه امينِ بر امت اسلامى مىباشد غير ممكن بود .\r\nرسول خدا برخاست و برفرازِ منبر آمد ، و در لحظه‌اى از روز كه هوا بسيار گرم بود مردم در اين مكان توقف كردند و ناگزير شدند قسمتى از پيراهن بلندِ خود را بالاى سر و قسمتى ديگر را زيرپا قراردهندتا ازتابشِ سوزان خورشيد دچار آفتاب‌زدگى نشده و از ريگِ داغِ زمين صدمه نبينند . نبىاكرم به سخنرانى آغاز كرد ، و اين سخنرانى از ساعات نخستين روز تا هنگام ظهر ادامه يافت ، و از مجاهدت‌هاى خود در راه‌خدا ، و دلسوزى و ارشاد مردم ، و انتخاب على به عنوان امام و راهبرِ الهى - بعد\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاز خود - سخن به ميان آورد و ضمن خطابهء خود فرمود :\r\nالست أولى بالمؤمنين من انفسهم\r\nآيا من از مؤمنين نسبت به خودشان سزاوارتر و برخوردارتر از ولايت نيستم ؟\r\nمردم گفتند : خدايا [ گواه باش كه ما مىگوييم 
  ] آرى . آنگاه فرمود :\r\nمن كنت مولاه فهذا على مولاه\r\nآن‌كه من داراى ولايت نسبت به او هستم ، اين على نيز به سان من داراى ولايت نسبت به او است .\r\nبدينطريق براى على همان مقام و منزلتِ اولويت فراهم آمد كه براى رسول خدا به هم رسيد ؛ و آن عبارت از مقام خلافت الهى بود . و مردم در همان روز با همين على بيعت كردند تا آنجا كه ابوبكر و عمر به على عرض كردند :\r\nهنيئاً لك يا ابن ابى طالب اصبحت مولانا و مولى كل مؤمن و مؤمنهء » « 1 »\r\n\r\n\r\n","description":"","footnote":"\r\n( 1 ) نويسندگانِ كتب فضائل و حديث و تاريخ ، تهنيت عمر به اميرالمؤمنين على را ياد كرده و تهنيت ابىبكر را برآن افزوده‌اند ، بنگريد به : التفسير الكبير : فخرالدين رازى ضمن تفسير آيهء يا أَيُّهَا الرَّسُولُ بَلِّغْ . . . ومُسْند احمد بن حنبل كه آن‌را از بُراء بن عازب روايت مىكند ، و تفسير الكشف و البيان عن تفسير القرآن : ثعلبى ، والصواعق : ابن حجر در اوائل آن ضمن شبههء يازدهم . ابن حجر مىگويد : ابوبكر و عمربه على عرض كردند : « امسيت مولى كل مؤمن ومؤمنهء »\r\n","page_name":" 26 ","page_number":26},
  {"content":"\r\n\r\n« اين مقام براى تو فرخنده و گوارا باد اىْ على بن‌ابىطالب . تو از اين پس مولاى ما و مولاى هر مرد و زن با ايمان خواهى بود » .\r\nهنوز مردم از هم نپراكندند كه آيهء زير نازل شد :\r\nالْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِى وَ رَضِيتُ لَكُمُ الإِسْلامَ دِيناً « 1 »\r\n« هم امروز آيينِ شما را برايتان كامل كردم ، و نعمت و احسانِ خويش را نسبت به شما بدون هيچگونه نقصى محقق ساختم ، و اسلام را - به عنوان آيين و شريعتِ پذيرفته و مورد قبول براى شما - مقرر و مسجل نمودم » .\r\nبا توجه به اين آيه مىتوان گفت از رهگذر امامت و ولايتِ على بود كه آيين اسلام و نعمتِ الهى به كمال رسيد ، و اسلام به عنوان دينى پسنديده و آيينى مورد قبول به امت اسلامى اعلام شد .\r\nاگر كارِ حكومت و ادارهء مردم - پس از رسول خدا - در اختيار على قرار مىگرفت بعد از چنان بيعت و پس از نزول چنان آيات و ورود چنان روايات - كه همگى گوياى فضيلتِ آن‌حضرت بوده‌اند - همهء مردم به جاى فرقه‌گرايى و پريشانى در مكتب و مذهب ، آيين\r\n\r\n\r\n","description":"","footnote":"\r\n( 1 ) مائده : 3 . بنگريد به : الدر المنثور ، و تاريخ خطيب بغدادى ، و ابن عساكر ، و نوشته‌هاى طبرى ، وابن عقده از طُرُقِ حديثِ غدير ، و ثعلبى ، و ابن المغازلى ، وحافظ جزرىِ شافعى و ديگران .\r\n","page_name":" 27 ","page_number":27},
  {"content":"\r\n\r\nتشيع را مىپذيرفتند ؛ اما چون در جهت رسيدنِ على به خلافت موانعى پديد آمد و مردم ناگهان با جرياناتى كه قبلًا پيش‌بينى نمىكردند مواجه شدند ديرى نپاييد كه ابىبكر به عنوانِ خليفه ادارهء امورمسلمين را به دست گرفت ، با وجود چنين شرايطى كه پديد آمده بود چگونه مىتوان انتظار داشت مردم بر ولاء و تشيع نسبت به اهل‌البيت باقى مىماندند ، مردمى كه پيرو قدرت و حكومت بودند . آرى تنها عده‌اى از مردم بودند كه در آن‌زمان اين جريان ناگهانى و حادثهء نابه‌سامان نتوانست ثبات و پايمردىِ آنان را بر ولايت و امامت على متزلزل سازد . لذا تشيع با انزواى على دچار انزوا گشت ، و انتشار آن پس از اين حادثهء پريشان در سرزمين‌هاى پهناورِ اسلام مانند جنبش مورچه برروى تخته سنگ بىسر و صدا بود و انظار را به خود معطوف نمىساخت . هيچ قبيله و سرزمينى باقى نماند كه تشيع نوزادش را در ميان آنها نهاده باشد و اين نوزاد بتواند در آرامش و آسايش به سربَرَد .\r\n\r\nعلنى شدنِ دعوتِ به تشيع\r\nشيعه خلافتِ الهى را براى هيچ‌كسى جز على و فرزندانش معتقد نيست ؛ به همين جهت دولت‌ها و حكومت‌هاى وقت كمترين مجالى براى رواج و انتشار آن فراهم نمىآوردند ، و نمىخواستند اين مذهب ، نسيمِ آزاد\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nو هواى پاكيزه‌اى را استنشاق كند ؛ بلكه حكومت‌هاىزمان تا مىتوانستند محيط خفقان آورى براى آن ايجاد مىكردند ؛ زيرا با ظهور تشيع و نيرومند شدن آن بيمِ آن مىرفت كه تشكيلات و سازمانِ حكومتِ آنها متزلزل گردد .\r\nدنيا عثمان و بنىاميه را از ايجاد موانع در برابر ظهور تشيع به خود سرگرم ساخت و اين مكتب - به خاطر سرگرم بودن حكومت وقت به دنياپرستى - مجالى براى توجه مردم به سوى خود يافت و توانست خاطرهء روز غديرخم و فضايل على مرتضى و اهل‌بيت نبوت را در اذهان تجديد كند . و چون عثمان و اقوام و دارو دسته‌اش در مورد دارايى مملكت درآمد آن را به خود اختصاص دادند ، و پست‌ها را در اختيار خود گرفتند ، و عثمان با بذل و بخشش ضياع « 1 » و عقار « 2 » به اقوام خود و نيز منحصر ساختن خمس و صفايا « 3 » و اموال گرانبها به آن‌ها كارهايى را بر خلاف راه و رسم سلفِ خود در پيش گرفته بود كه در نتيجه دل‌هاى مردم از كينه نسبت به آنان سرشار گشت .\r\nعثمان تا مىتوانست روى خوشى به امثال ابىذر\r\n\r\n\r\n","description":"","footnote":"\r\n( 1 ) آب و زمين حاصلخيز .\r\n( 2 ) اموال با ارزش .\r\n( 3 ) شتر پر شير ، درخت خرماى پر بار .\r\n","page_name":" 29 ","page_number":29},
  {"content":"\r\n\r\nنشان نمىداد ؛ بلكه با چهره‌اى متغير و دگرگونه با ابىذر و افرادى از قبيل او برخورد مىكرد ، ابىذرى كه علناً ولاىِ على را به مردم يادآور مىشد ، و پيرامون خانه‌هاى مردمِ مدينه - به سان طوفان - مىگشت و با صداى بلند بانگ برمىآورد كه :\r\nادّبوا اولادكم على حب على ، فمن ابى فانظروا فى شأن امّه . « 1 »\r\nآئين زندگانى را براساس حب و دوستى علىّ به فرزندان خود تعليم دهيد آن‌كه از اين كار خوددارى ورزد دربارهءمادرش مطالعه به عمل آوريد [ يعنى حق داريد در طهارتِ مَوْلِدِ چنين فردى ترديد نماييد 
  ] .\r\nجابربن عبدالله انصارى نيز همانندِ ابى ذر مردم را به ولاى على فرا مىخواند .\r\nابىذر و هم‌مسلكانِ او تا مىتوانستند در مقام انتقاد و اعتراض نسبت به كارهاى نادرست برمىآمدند و تبهكارىها را به باد يورش مىگرفتند .\r\nهمين كار ابىذرّ موجب گشت تا عثمان وى را به شام تبعيد كند . در شام نيز دست از روشِ خود برنداشت و وعده و وعيد نتوانست او را - از خط مشى و رسالتش - به يكسو نهد . فريادهاى اعتراضِ او در شام به بازدهى مطلوب\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 3 ، ص 493 ، ح 4744\r\n","page_name":" 30 ","page_number":30},
  {"content":"\r\n\r\nبارور شد ؛ معاويه ترسيد مردم شام عليه او شورش برپا كنند و اگر ابوذر به آواهاى اعتراض آميز خود ادامه دهد و مردم را زير چترِ ولاى على و خاندانش قرار دهد آرزوها و خواب‌هاى خوشِ او را اين آزادىِ عمل ابوذر از ميان مىبرد و پريشان حالش مىسازد ؛ لذا دستور داد ابىذر را به مدينه بازگردانند و خشن‌ترين مركب را براى بازگشت او به مدينه درنظر گرفتند ، و آن‌را به سرعت مىراندند تا آنجا كه گوشت كچالهء ران‌هايش از هم دريده شد . [ اما مگر ابىذر در مدينه آرام گشت ؟ ! بلكه زبان خلندهء او كه تبهكاران را مىآزرد گوياتر شد 
  ] و چون عثمان ديد براى سكوت ابىذر راه چاره‌اى وجود ندارد و تبعيد ، يا تطميع به مال ، و يا سرزنش و سركوفت نمىتواند مانع از اداى وظيفه و انتقادهاى او گردد او را به « ربذه » - يعنى همان‌جايى كه قبل از اسلام در آن به سر مىبرد - تبعيد كرد ، و سرانجام در آنجا به علّت گرسنگى از دنيا رفت . « 1 »\r\nالله اكبر ، سخن حق را ببينيد كه با انسان چه مىكند ، و چه مصيبت‌ها و سختىها است كه به خاطر اداى وظيفهء امر به معروف و نهى از منكر عايد انسان مىگردد . شگفت نيست كه ابىذر دچار چنين سرنوشتى شود ، زيرا آن‌كه\r\n\r\n\r\n","description":"","footnote":"\r\n( 1 ) . همهءمورخان ترجمهء احوال ابىذر و مصائبى كه در راه خدا و احقاق حق به خود ديد ياد كرده‌اند ، اگر مىخواهيد به بخشى از اين جريان آگاه شويد به شرح نهج البلاغهء ابن ابىالحديد ، ج 2 ، ص 376 مراجعه كنيد .\r\n","page_name":" 31 ","page_number":31},
  {"content":"\r\n\r\nتصميم دارد در راه خدا از سرزنش هيچ ملامتگرى هراس به خود راه ندهد ، و هيچ سركوفتى او را تحت تأثير خود نگيرد خويشتن را براى تحمل ناخوشىها و شكنجه‌ها و صدمه‌ها آماده ساخته و با آغوش باز از اين گونه ناراحتىها استقبال مىكند . امّا حقاً چنين پايمردى را بايد در كنار مصائبى ديگر ناچيز دانست : رسول خدا قبل از ابىذر مصائبى سخت‌تر و دردناك‌تر را به خود ديد . و امام حسين پس از ابوذر از مصائبى استقبال كرد كه به مراتب سوزناك‌تر و فجيع‌تر از مصائب ابىذر بوده است . و بدين‌سان هر كه خواهان و مصمم بر احقاق حق و ابطال باطل است خود را براى اين گونه فداكارىها آماده مىكند . نام اين قهرمانان را جز اين گونه فداكارىها و جانفشانىهاى پرارزش جاويدان نساخت ، اينان بهترين الگوها و افراد نمونه‌اى به شمار مىروند ، به ويژه در چنان دورانى كه عوامل سقوط و گمراهى بر سر مردم سايه افكنده بود ؛ اما بايد ديد چه كسانى دست‌اندكار شدند و با پايمردى و استقامت به هيچوجه تحت تأثير عوامل محيطى قرار نگرفتند .\r\nنتيجه آن‌كه علنى شدنِ دعوتِ تشيع از زمان عثمان درخشيدن آغاز كرد و عثمان نتوانست با حربهء تبعيدِ ابوذر ، و مجازات عمار و درهم شكستن استخوان‌هاى پَهْلُويش اين دعوت را در محاقِ آن خفه كند و به آن خاتمه دهد .\r\n\r\n\r\n","description":"","footnote":"","page_name":" 32 ","page_number":32}
  ]