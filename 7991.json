[
  {"content":"\r\n\r\nتاريخ اجتماعى ايران\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n . \r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nتاريخ اجتماعى ايران\r\nجلد پنجم\r\nحيات اقتصادى مردم ايران از آغاز تا امروز\r\nتأليف\r\nمرتضى راوندى\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nراوندى ، مرتضى ، 1292 - 1378\r\nحيات اقتصادى مردم ايران از آغاز تا امروز / مرتضى راوندى . - تهران : روزبهان ، 1382 .\r\n880 ص . : مصور ، جدول - ( تاريخ اجتماعى ايران ؛ ج 5 )\r\nISBN 964 - 5529 - 45 - x\r\nفهرستنويسى بر اساس اطلاعات فيپا .\r\nكتابنامه : به صورت زير نويس .\r\nنمايه .\r\nچاپ پنجم .\r\n1 . ايران - - اوضاع اجتماعى . 2 . ايران - تاريخ . الف . عنوان .\r\n22 ر 8 آ / 2 / 670 HN\r\n955\r\nج . 5\r\n1382\r\nكتابخانه ملى ايران\r\n25737 - 82 م\r\nشابك : x - 45 - 5529 - 964\r\nISBN : 964 - 5529 - 45 - x\r\nتاريخ اجتماعى ايران\r\nحات اقتصادى مردم ايران از آغاز تا امروز\r\nمرتضى راوندى\r\nچاپ پنجم : 1383\r\nتيراژ : 2000 نسخه\r\nچاپ : چاپخانهء گلشن\r\nحق چاپ محفوظ است .\r\nبها : 79000 ريال\r\nتهران ، خيابان انقلاب ، روبروى دانشگاه تهران ، شماره 1342 - تلفن 66408667 - نمابر : 66492253\r\nweb site : www . roozbahan . com\r\ne - mail : info @ roozbahan . com\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\n\r\nجلد پنجم\r\n\r\nمقدمه ناشر :\r\nبسمه تعالى با مطالعه تاريخ اقتصادى ايران ، خوانندگان با زندگى روزمره ايرانيان و تلاش نياكان ما ، در راه بهبود زندگى خود از كهن‌ترين ايام تا عصر حاضر آشنا مىشوند .\r\nدر فصل اول ، زندگى اقتصادى مردم ايران و ملل تابع ، در عهد شاهنشاهى هخامنشيان ، اشكانيان و ساسانيان مورد مطالعه قرار گرفته است .\r\nدر فصول بعد زندگى اقتصادى و تجارى ايران و بعضى از ملل اسلامى بعد از ظهور اسلام ، سياست اقتصادى اعراب ، وضع طبقات مختلف ، شكفتگى و پيشرفت صنعت و كشاورزى ايران از عهد سامانيان تا حمله مغول ، وضع عمومى و مختصات شهرها ، ارزش اقتصادى و صنعتى هريك از بلاد و مناطق ايران ، وضع خيابانها ، كوچه‌ها و كاروانسراها ، حوادث و بليات ناگوار اقتصادى و اجتماعى در طول تاريخ ، نظير : خشكسالى ، قحطى ، و با ، طاعون و ديگر امراض همه‌گير . - معامله و دادوستد و سير تكاملى آن ، مظاهرى از تمدن قرون وسطايى ايران ، طرز مسافرت ، راهها و وسايل نقليه ، مشكلات تجارت ، بازرگانى و مسافرت در خشكى و دريا - آراء و نظريات اقتصادى متفكران ايرانى از عهد زرتشت تا روزگار ما - افكار و انديشه‌هاى اقتصادى در غرب از يونان باستان تا عصر حاضر ، علل پيشىگرفتن غرب بر شرق و آثار انقلاب صنعتى و رشد ماشينيسم ، پديده استعمار و عوارض آن ، علل و عوامل توسعه و انحطاط اقتصادى و ديگر مطالب متنوع ، از نظر خوانندگان خواهد گذشت .\r\nبراى توصيف و بيان زندگى اقتصادى نياكان ما ، مولف كتاب پس از تحقيق و ممارست بسيار و مطالعه در متون كهن و تتبعات محققين و نويسندگان عصر حاضر ، موفق شده است مطالبى جامع براى پژوهندگان و دانشجويان رشته اقتصاد فراهم آورد .\r\nچنان كه در اين كتاب مىبينيم ، با آنكه ايران در تمام مظاهر زندگى اجتماعى و اقتصادى تا قرن هفدهم داراى تاريخى درخشان و قدرتى انكارناپذير بوده ، و از جهت ارزشهاى فرهنگى و اجتماعى سرآمد كشورهاى متمدن جهان در قرون وسطى و قرون جديد بشمار مىرفته است از اواخر قرن هفدهم ميلادى در اثر رشد ماشينيسم و انقلاب صنعتى و نفوذ سياستهاى استعمارى بتدريج از وسعت خاك ايران كاسته شد و اكثر صنايع دستى و موسسات اقتصادى و كارگاههاى پارچه بافى و ديگر صنايع ظريف يدى كه مجموعا احتياجات ايران را تامين مىكرد ، رو به تعطيل نهاد و سيل كالاهاى خارجى از انگلستان و فرانسه و ديگر كشورهاى صنعتى به ايران روان گرديد و اين سياست شوم ، يعنى مداخله اجانب در وضع عمومى كشور از اواخر عهد صفوى يعنى از زمان پادشاهى شاه سليمان آغاز گرديد و از دوره فتحعليشاه به بعد در اثر غفلت زمامداران و رواج جهل و فساد و خيانت روبه فزونى نهاد و تلاش مردان شرافتمندى چون قائم مقام فراهانى و ميرزا تقى خان اميركبير و سيد جمال الدين اسدآبادى در راه احياى استقلال و تجديد موقعيت اجتماعى و اقتصادى ايران ، در اثر كارشكنى علنى اجانب و خيانت پادشاهان قاجاريه و بعضى رجال مزدور آن دوره به ثمر نرسيد و ايران كمابيش به صورت يك كشور نيمه مستعمره و وابسته\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n\r\nبه قدرتهاى بزرگ درآمد و اينحال يعنى مداخله بيگانگان تا استقرار جمهورى اسلامى كه به مداخله شرق و غرب در ايران پايان بخشيد ، ادامه يافت .\r\nنكته‌يى كه ذكر آن در اين مقدمه ضروريست ، اينكه در اين كتاب نه تنها از عقايد و افكار اقتصادى دانشمندان و صاحبنظران ايران سخن به ميان آمده است ، بلكه براى مقايسه بين آراء شرق و غرب و حفظ بىطرفى به‌طور اجمال به نظريات اقتصادى اروپائيان و افكار مادى طبيعيون ، فيزيوكراتها ، كلاسيكها و طرفداران اصالت فرد ، ماترياليستها ( ماديون ) سوسياليستها و ساير مكاتب اشاره‌هايى شده است و ذكر اين عقايد و افكار براى رعايت مبانى علمى و اخلاقى و حفظ اصول امانت و طرح مسائل اقتصادى بوده است و چه برخى از عقايد و افكار مطروحه در اين كتاب مورد تأييد مؤلف و ناشر اين كتاب نمىباشد .\r\n\r\n","description":"","footnote":"","page_name":" مقدمه 6 ","page_number":6},
  {"content":"\r\n\r\n\r\nفهرست مندرجات\r\nفصل اول - زندگى اقتصادى مردم از آغاز تا ظهور اسلام صفحه 1\r\nتلاش اقتصادى انسان ابتدائى صفحه 4\r\nوضع اقتصادى ملل تابع شاهنشاهى از عهد هخامنشيان تا سقوط حكومت ساسانيان صفحه 38\r\nفصل دوم - زندگى اقتصادى و تجارى ايرانيان و ملل اسلامى بعد از ظهور اسلام صفحه 53\r\nوضع اقتصادى و تجارى ايران و ملل اسلامى بعد از ظهور اسلام صفحه 55\r\nوضع اقتصادى طبقات مختلف بعد از اسلام صفحه 81\r\nمختصات اقتصادى كشورهاى اسلامى صفحه 105\r\nوضع اجتماعى و اقتصادى ايران پس از حملهء مغول صفحه 127\r\nفصل سوم - وضع عمومى شهرها در قرون وسطى صفحه 247\r\nوضع شهرها بعد از ظهور اسلام صفحه 248\r\nفصل چهارم - ارزش اقتصادى و صنعتى شهرهاى ايران در قرون وسطى صفحه 375\r\nاوضاع اقتصادى شهرهاى ايران در قرون وسطى صفحه 377\r\nفصل پنجم - حوادث ناگوار تاريخى صفحه 413\r\nخشكسالى ، قحطى ، امراض و بليات اجتماعى در ايران قرون وسطى صفحه 415\r\nفصل ششم - دادوستد و معاملات صفحه 445\r\nسير تكاملى دادوستد و معاملات صفحه 447\r\nفصل هفتم - مظاهر تمدن صفحه 491\r\nمظاهرى چند از تمدن قرون وسطايى در شهرهاى ايران صفحه 493\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n\r\nفصل هشتم - راهها و وسايل نقليه صفحه 527\r\nطرز مسافرت ، راهها و وسايل نقليه در قرون وسطى صفحه 529\r\nفصل نهم - نظريات اقتصادى در شرق صفحه 629\r\nسابقهء نظريات اقتصادى در ايران صفحه 631\r\nنقش مالكيت و خون در نظام اقتصادى و اجتماعى عهد ساسانى صفحه 638\r\nآراء و نظريات اقتصادى در ايران بعد از اسلام صفحه 645\r\nفصل دهم - افكار و انديشه‌هاى اقتصادى در غرب صفحه 721\r\nنگاهى به غرب صفحه 733\r\nتأثير رنسانس در رشد نهضت سرمايه‌دارى صفحه 740\r\nپيشى گرفتن غرب بر شرق صفحه 761\r\n\r\n","description":"","footnote":"","page_name":" مقدمه 8 ","page_number":8},
  {"content":"\r\n\r\n\r\nفصل اول زندگى اقتصادى مردم از آغاز تا ظهور اسلام\r\n\r\n","description":"","footnote":"","page_name":" 1 ","page_number":9},
  {"content":"\r\n . \r\n","description":"","footnote":"","page_name":" 2 ","page_number":10},
  {"content":"\r\n . \r\n","description":"","footnote":"","page_name":" 3 ","page_number":11},
  {"content":"\r\n\r\n\r\nتلاش اقتصادى انسان ابتدايى\r\nانسان ابتدايى يا انسان ميمون‌نما در ايران ، مانند ديگر كشورهاى كهن ، لخت و عور ، در دامان طبيعت زندگى مىكرد ، و براى ادامهء زندگى ناچار بود با درندگان و عوامل نامساعد طبيعت مبارزه كند و حيوانات ضعيفتر از خود را شكار ، و گوشت خام آنها را تناول كند و يا از ميوهء درختان و برگ و ريشهء گياهان سدجوع نمايد . زندگى انسان ، در اين مرحلهء تاريخى ، توأم با وحشت و نگرانى دائمى بود ؛ زيرا بشر ابتدايى در عين‌حال كه با سنگ و چوب شكار مىكرد ، خود در معرض خطر بود و ممكن بود ، هر آن ، شكار و طعمهء حيوانات درنده قرار گيرد . در روزگار ما ، شكار يك وسيلهء تفريح و وقت‌گذرانى است ، ولى در دنياى قديم ، اين عمل براى شكارچى و حيوان شكار شده ، هردو ، مسألهء حيات و ممات بشمار مىرفته است . « موزه‌ها ، پر است از آثار و افزارهاى جنگى ، مانند كارد و تيروكمان و نيزه و دام و فلاخن و جز اينها ، كه بوسيلهء آنها ، انسان توانسته است آقايى و سيادت خود را بر رقباى زمينى خود استوار سازد ، و راه را براى اخلاف حق - ناشناس خود ، هموار كند تا بتوانند بدون ترس از حملهء هر جانورى جز انسان بياسايند . » « 1 »\r\nويل دورانت ، ضمن بحث در پيرامون عوامل اقتصادى تمدن ، مىنويسد : « در آخرين تحليل مدنيت ، به اين نكته مىرسيم كه مسألهء خوراك انسان و تهيهء آن ، بنيان تمدن را تشكيل مىدهد . كليسا و موزهء هنر و تالار موسيقى و كتابخانه و دانشگاه ، همه ، روكار بناى تمدن هستند و بايد چشم داشت و در پشت اين ظاهر ، كشتارگاه را ديد . زندگى با شكار هيچ جنبهء ابتكارى نمىتواند داشته باشد ؛ اگر آدمى در همين مرحله مىماند ، چيزى جز يكى از هزاران گوشتخوار ديگر نبود . هنگامى بشر توانست گوهر انسانى خود را آشكار سازد كه زندگى او از مرحلهء متزلزل شكار خارج شد .\r\n\r\nمختصات زندگى\r\nبه نظر جامعه‌شناسان ، از زمانى كه انسانهاى ميمون‌نما پيدا شدند تا زمانى كه اجتماع طبقاتى بوجود آمد ، انسان‌نماها بطور اشتراكى باهم زندگى مىكردند . اين دوره را دورهء « كمونها » يا « جماعات اوليه » مىگويند كه طولانيترين ادوار تاريخى حيات بشر است و از بيش از دو ميليون سال قبل شروع شده و با پيدايش طبقات و تكامل افزارهاى توليدى ، اين دورهء بسيار طولانى سپرى گرديده است .\r\n\r\n\r\n","description":"","footnote":"\r\n( 1 ) . ويل دورانت ، مشرق زمين : گاهوارهء تمدن ( تاريخ تمدن ) . بخش اول ، كتاب اول ، ترجمهء احمد آرام ، ص 12 - 11 ( به اختصار )\r\n","page_name":" 4 ","page_number":12},
  {"content":"\r\n\r\nبهترين صفت مشخصهء اين دوره ، فقدان مالكيت خصوصى و نبودن طبقات است . اين انسانها به صورت گروههاى كوچك و مستقل زندگى مىكردند ، تمام اعضاى هر جماعت ( كمون ) متساوى الحقوق بودند و بدون استثنا ، در توليد و تحصيل وسايل زندگى شركت و معاونت مىكردند و هنگام بروز حوادث ، به يارى هم مىپرداختند . در برابر بيمهريهاى طبيعت ، و در مبارزه با عوامل نامساعد ، همين گروهها و جماعتهاى كوچك و مستقل ( كمونها ) همبستگى و اتحاد بيشترى نشان مىدادند . اين نظام اجتماعى ، چنان كه گفتيم ، طولانيترين دوران ، در تاريخ بشرى است ، و به دو دوره تقسيم مىشود : دورهء اول ، دوران شكل گرفتن يا پيدايش انسان و اجتماع است ؛ دورهء دوم ، زمانى است كه انسان به صورت كنونى نزديك شد ، ابزارهاى توليدى تكامل يافت و طبقات بوجود آمدند . صاحبنظران معتقدند كه انسانها شكل و قيافهء كنونى را از هفتاد تا پنجاه هزار سال قبل ، پيدا كرده‌اند . اولين اسكلتهاى انسانها از نوع كنونى ، در غار « كرومانيون » در فرانسه پيدا شد . به همين مناسبت ، اين انسانها را انسانهاى كرومانيون مى - گويند ، كه يادگار نخستين دورهء ديرين سنگى يا « پالئوليتيك » « 1 » مىباشند .\r\nاز مشخصات اين دوره ، سلاحهاى سنگى ، از نوع چاقوست و از آلاتى كه از آن دوران بدست آمده پيداست كه آنها شكارچيان حيوانات بزرگ ، از نوع گوزن ، ماموت ، گاو شاخدار ، خرس و بز كوهى بودند . « 2 »\r\nناگفته نگذاريم كه ولز در كليات تاريخ خود ، در پيرامون انسانهاى نئاندرتال ، كه در حدود دويست و پنجاه هزار سال پيش مىزيستند ، مىنويسد : « اين مردان نئاندرتال ، چه شكار مىكردند ؟ تنها حربهء كشتار ايشان ، براى از پا درآوردن جانوران هيولايى مانند ماموت يا خرسهاى غارنشين و حتى گوزن ، همانا نيزهء چوبين ، چماق چوبين و سنگ پرتاب و تكه‌هاى بزرگ سنگ چماق بود كه تاكنون بازمانده ، و بنام ابزار « موسترى » شناخته شده است . »\r\nولز ، در اين‌كه آدميان وحشى توانسته باشند جانورانى بسيار بزرگتر از خرگوش و موش صحرايى را شكار كنند ، اظهار ترديد مىكند و مىنويسد : آدمى شايد بيشتر شكار ديگران بود تا ديگران شكار او . انسان وحشى نخستين ، هم علفخوار بود و هم گوشتخوار ؛ فندق و جوز و شاه - بلوط و بادام زمينى و بلوط مىخورد . سيب و حتى توت‌فرنگى ، انواع ساقه‌هاى زمينى خوراكى ، و گياهانى مانند آن . . . تخم مرغان و جوجگان و عسل و موم زنبوران و سوسمار و حلزون و قورباغه را مىخورد . ماهى ، چه زنده چه مرده و جانوران دريايى و پرندگان و پستانداران را شكار مىكرد و تناول مىنمود . « 3 »\r\n\r\n\r\n","description":"","footnote":"\r\n( 1 ) .  Palealithique \r\n( 2 ) . دايرة المعارف نوجوانان و جوانان ( از انتشارات آكادمى علوم تعليم و تربيت ، مسكو 1975 ) ترجمهء على اصغر چارلاقى ، ص 13 به بعد .\r\n( 3 ) . ر ك : ه . ج . ولز ، كليات تاريخ ترجمهء مسعود رجب‌نيا ، ص 20 .\r\n","page_name":" 5 ","page_number":13},
  {"content":"\r\n\r\n\r\nمراحل ماقبل تاريخ\r\n« از انسان كرومانيون ، كه قبلا از او ياد كرديم ، نقاشيهاى جالبى در غار اسپانيا و ديگر نقاط به يادگار مانده است . از روى آثارى كه توسط باستان‌شناسان بدست آمده ، مىتوان دريافت كه انسانهاى دورهء پالئوليتيك ( عليا كه در حدود 150 هزار سال قبل زندگى مىكردند ) قادر بودند مأواهاى زمستانى محكمى براى خود آماده كنند . براى پوشش اين مساكن ، نه تنها از سنگ بلكه از چوب و استخوان ماموتها و گوزنها استفاده مىكردند و بالاى آن را بوسيلهء شاخه‌ها و پوست درختان مىپوشانيدند . با مطالعهء وضع مسكن انسانهاى عهد ديرين سنگى ، مىتوان گفت ، زندگى مردم آن روزگار از بسيارى جهات شبيه به زندگى جماعات ( كمونها ) و جمعيتهاى ايلاتى و عشيرتى عصر حاضر است كه اكنون نمونهء آنها را در استراليا و افريقاى جنوبى و قبايل شكارچى سرخپوست آمريكاى شمالى مىتوان ديد . مرگان ، محقق و پژوهشگر آمريكايى ، نخستين كسى است كه در اين راه به مطالعه و تحقيق پرداخت . وى در نتيجهء مطالعاتى كه در سال 1847 در قبيلهء « ابروكس » در آمريكا انجام داده به اين نتيجه رسيده است كه هر قبيله اسم مخصوص به خود داشته و قبايل گوناگون سرخپوست آمريكاى شمالى ، از جهت سازمان اجتماعى و قبيلهءاى به‌هم شبيهند . او علاقه‌مند شد كه سير تكاملى جوامع بشرى را در ديگر نقاط مورد مطالعه قرار دهد . براى تحصيل اطلاعات ، نامه‌هايى به نقاط مختلف جهان فرستاد و از افراد ذيصلاحيت خواست كه راجع به قبايل ابتدايى در استراليا ، آسيا و ديگر نقاط به مطالعه و تحقيق پردازند و حاصل بررسيهاى خود را براى او بنويسند . پس از وصول پاسخها ، مرگان با شگفتى و تعجب فراوان دريافت كه تقريبا تمام قبايل ابتدايى و دور از فرهنگ ، در شرايط واحدى زندگى مىكنند . تمام اين قبايل كوچ‌نشين متفقا به كار جمع‌آورى غذا مىروند « 1 » ؛\r\n\r\n\r\n","description":"","footnote":"\r\n( 1 ) . اقتباس از : پىير روسو ، تاريخ صنايع و اختراعات . ترجمهء حسن صفارى . ص 28 .\r\n","page_name":" 6 ","page_number":14},
  {"content":"\r\n\r\nسازمان جماعات بدوى ، و مناسبات خانوادگى اين قبايل ، كم‌وبيش يكسان ، و كار دسته جمعى قانون اساسى اين قبايل است . مرگان ، پس از مشاهدهء اين خصوصيات در قبايل گوناگون ، از خود پرسيد آيا ممكن است اين نظام اجتماعى يك مرحلهء حتمى در تاريخ تكامل اجتماعات بشرى باشد ؟ اگر اين قانون كلى تكامل اجتماع باشد ، بايد تمام ملل جهان از جمله ملل متمدن آسيا و اروپا از اين مرحله گذشته باشند .\r\nمرگان با شور و شوق و علاقهء فراوان ، به مطالعهء گذشتهء تاريخى يونانيها ، روميها و آلمانيها پرداخت ؛ در نتيجهء پژوهشها و تحقيقاتى كه به عمل آورد ، موفق گرديد كه در سال 1877 در اثر معروف خود به نام اجتماعات كهن ، تصوير جالبى از نخستين گروههاى بشرى نشان دهد . به نظر او ، تمام اجتماعات در طول تاريخ پرماجراى خود ، از مرحلهء نظام عشيره‌اى و قبيله‌اى كه مبتنى بر مناسبات خويشاوندى بوده گذشته‌اند .\r\nبعدها ، دو تن از دانشمندان آلمانى ، به نام ماركس و انگلس ، كار علمى و پژوهشى اين دانشمند آمريكايى را دقيقا بررسى و ارزشيابى كردند . انگلس نوشت كه مرگان با تحقيقات گرانقدر خود ، خطوط اصلى تاريخ غير مستند ما را كه هيچ مدركى دربارهء آنها وجود نداشت ، روشن كرد . او ضمن مطالعه در وضع اجتماعى و خانوادگى سرخپوستان آمريكاى شمالى ، كليد معماى تاريخ باستانى يونان و روم و آلمان را ، كه تا آن تاريخ مكتوم بود ، كشف و آشكار كرد . ماركس و انگلس ، با استفاده از مطالعات مرگان ، به درك مادى تاريخ توفيق يافتند . تا پيش از اين مطالعات ، دانشمندان تصور مىكردند كه تاريخ ، بر خلاف طبيعت ، تابع هيچگونه قوانينى نيست ، و سرنوشت ملل به تمايلات و نبوغ افراد برجسته بستگى دارد ، يا به عبارت ديگر ، سپهسالاران و شهرياران ، تاريخ بشر را مىسازند ؛ غافل از آنكه سيروروند تاريخ تابع شرايط مادى و محيطى است كه انسانها در آن زندگى مىكنند ، زحمت مىكشند و تربيت مىشوند .\r\nبه نظر دانشمندان مكاتب جديد طرز زندگى انسانها ، در درجهء اول ، منوط به اين است كه آنها به چه طريقى وسايل معيشتى خود را فراهم مىكنند ؛ يعنى تابع سطح توليد اجتماعى است .\r\nبه ديگر سخن ، نحوهء زندگى اقتصادى آنها با زندگى اجتماعيشان پيوستگى و تشابه بسيار دارد . در مناطقى كه شرايط طبيعى مساعد بوده ، مردم در راه توسعه و تكامل اقتصادى گامهاى سريعترى برداشته‌اند ، و در آنجا كه شرايط اقليمى نامساعد بوده ، انسانها كمتر زندگى كرده‌اند و ترقى و تكامل وسايل توليدى كندتر بوده است . به‌همين علت ، قبايل و اقوام كنونى كه در حال توحش زندگى مىكنند ، مىتوانند بعنوان يك الگو و منبع بررسى ، براى دانش عمومى ما ، مورد پژوهش قرار بگيرند و روشنگر و نشان‌دهندهء تاريخ گذشتهء دور انسانها باشند .\r\nدر سال 1884 « انگلس » در كتاب منشأ خانواده و دولت و مالكيت خصوصى ، - سير تكاملى نخستين اجتماعات بشرى را تا تشكيل خانواده ، و ايجاد دولت با بيانى علمى توصيف كرده است . هر روز مدارك و اسناد جديدى دربارهء كيفيت زندگى اقوام ابتدايى بدست مىآيد و از بركت اين مدارك ، دانش ما دربارهء نخستين اجتماعات بشرى ، بطور قابل ملاحظه‌اى ، غنىتر و مشخص‌تر شده است . » « 1 »\r\n\r\n\r\n","description":"","footnote":"\r\n( 1 ) . دايرة المعارف نوجوانان و جوانان . پيشين . ص 13 به بعد ( به اختصار ) .\r\n","page_name":" 7 ","page_number":15},
  {"content":"\r\n\r\nمرگان ، پس از مطالعات و تحقيقات در مورد خانواده ، به اين نتيجه مىرسد كه در روزگار قديم ، روابط جنسى بشر ، در داخل قبيله ، مقيد به هيچ قاعده‌يى نبوده ، بطورى كه هر زن به هر مرد و هر مرد به هر زن تعلق داشته است . مقصود از اين‌كه « روابط جنسى بشر مقيد نبوده » اين است كه حدودى كه امروز يا در دوره‌هاى قبل از دورهء ما ، براى روابط جنسى بشر ديده مىشود وجود نداشته است ؛ مثلا حسد وجود نداشت ، و مسلما حسد از احساساتى است كه بعدا پيدا شد ؛ فكر زناى با محارم هم وجود نداشت ، زيرا كه نه فقط در ادوار اوليه ، برادر و خواهر با يكديگر زن و شوهر بودند بلكه حتى امروز هم ، روابط جنسى ميان والدين و فرزندان ، در ميان عده‌اى از قبايل در آلاسكا و امريكا و شيلى و هندوستان مجاز است . به اين ترتيب ، تضييقاتى كه بعدا در اثر عادت بر جامعه تحميل شد ، در آن روزگار نبود .\r\nبه نظر محققان جديد ، با گذشت زمان ، مناسبات جنسى رو به تغيير نهاد . « جماعات اوليهء همخون حق نداشتند زنان را از داخل اجتماع خود انتخاب كنند . در نتيجه ، هر گروه و جماعتى\r\n\r\n","description":"","footnote":"","page_name":" 8 ","page_number":16},
  {"content":"\r\n\r\nسعى داشت مناسبات دوستانه‌اى با ساير جماعات داشته باشد تا از جهت استقرار مناسبات جنسى مشكلى ظهور نكند . ازدواج با گروههاى بيگانه به سلامت انسانها و ازدياد جمعيت كمك كرد و با فزونى جمعيت ، پراكندگى در نقاط مختلف كرهء زمين بيشتر شد . مردم آن دوران قبل از هر چيز ، شكارچيان ماهرى بودند و از بركت بنيهء قوى ، شجاعت و بردبارى ، مىتوانستند حيوانات عظيم الجثه را شكار كنند ، و به مسافرتهاى دور و دراز بپردازند و سرزمينهايى را كه تا آنوقت پاى انسان به آنجا نرسيده بود به حيطهء تصرف خود درآورند و در راه عمران آن مناطق تلاش كنند . با گذشت زمان ، بسيارى از گروههاى شكارچى و آنهايى كه به كار گردآورى مواد غذايى اشتغال داشتند ، در سواحل درياها و كرانه‌هاى رودها اقامت گزيدند . » « 1 »\r\nدكتر گيرشمن ، ضمن توصيف زندگى « انسان غار » ، مىگويد : « انسان پيش از تاريخ كه بيشتر در نجد ايران مىزيست ، در سوراخهايى كه در جوانب پردرخت كوهها حفر مىشد و بوسيلهء شاخه‌هاى درختان مسقف مىگرديد ، زندگى مىكرد . . . در بهار سال 1949 ، ما نخستين بار در ايران ، آثار و بقاياى انسان عهد مزبور را در حفارى غارى در « تنك‌پبده » « 2 » در كوههاى بختيارى واقع در شمال شرقى شوشتر ، تشخيص داديم . در اينجا انسان براى تهيهء خوراك خود به شكار مىپرداخت ، و براى اين منظور ، حيله را بيش از اعمال قدرت به كار مىبرد . وى به طرز استعمال چكش سنگى ، تبردستى ، تبرى كه به چوبدستى شكافدار متصل بود ، آشنايى داشت . همهء اينها ابزارهاى بدوى است كه بوسيلهء صيقل ، اندكى از ناهنجارى آنها كاسته مىشد . آلات استخوانى از قبيل درفش كه از استخوان حيوانات مىساختند بمراتب كمتر از مصنوعات سنگى متداول بود . » « 3 » انسانهايى كه به كرانه‌هاى رودها و درياها روى آوردند « فن ماهيگيرى را ياد گرفتند و به شكار انواع خرچنگها ، حلزونها و ماهيها توفيق يافتند . ما مىتوانيم در اين سواحل ، انواع گوش‌ماهيها و مازاد مواد غذايى آنان را بدست آوريم . در حدود 10 تا 15 هزار سال قبل ، انسان توانست تيروكمان را اختراع كند ، سگ را اهلى كند . در نتيجهء اين موفقيتها و كشفيات ، محصول و نتيجهء شكار فوق العاده زياد شد ، و عدهء كثيرى توانستند از اين راه تغذيه كنند . در ابتدا ، انسانها مىكوشيدند در مجاورت بيشه‌ها و جنگلهايى كه ميوهء خوراكى زياد است مسكن گزينند ، بعد به محافظت و نگاهدارى اين جنگلها ، از خطر و ضرر حيوانات درنده ، و پرندگان و حشرات موذى نيز تا حدى توفيق يافتند . آدميان آن دوران ، ضمن اينكه ريشهء درختها را مورد مطالعه قرار مىدادند ، به كاشتن درختهاى مفيد همت گماشتند . از همين دوران ، نخستين قدم در راه كشاورزى برداشته شد ، و كم‌كم بكمك چوب و افزارهاى سنگى و استخوانى خاك را پوك و آمادهء كشت مىكردند . زندگى ثابت و اسكان يافته ، شرايط لازم را براى اهلى كردن حيوانات نيز فراهم كرد .\r\nبچه‌خوكهايى كه به زور شكار مىكردند ، در يك جا نگاهدارى مىشدند ، توله‌سگها ، بره‌ها و بزغاله‌ها را تربيت مىكردند ، و اين حيوانات با انسان آشنا و مأنوس گرديدند و نزد انسان باقى ماندند و بتدريج به توليد مثل پرداختند . هركس به كشاورزى مىپرداخت ، مىتوانست قسمتى از محصول خود را براى تغذيهء حيوانات مصرف كند . به اين ترتيب ، دامپرورى پايه‌گذارى شد . كشاورزى\r\n\r\n\r\n","description":"","footnote":"\r\n( 1 ) . همان . ص 14 .\r\n( 2 ) .  Pabda \r\n( 3 ) . ر . گيرشمن ، ايران از آغاز تا اسلام . ترجمهء دكتر محمد معين ، ص 9 ( به اختصار ) .\r\n","page_name":" 9 ","page_number":17},
  {"content":"\r\n\r\nو به همراه آن دامپرورى بكندى پيش مىرفت ، در عين‌حال بايد به خاطر داشت كه توجه انسان به كشاورزى ، و دامپرورى يك انقلاب واقعى بود ، كه از ده هزار سال پيش در كوهپايه‌هاى آسياى مقدم و شرق نزديك آغاز گرديد . » « 1 »\r\nبه نظر ويل دورانت ، موقعى انسان توانست گوهر انسانى خود را آشكار سازد كه زندگى او از مرحلهء متزلزل شكار خارج شد و به مرحلهء مطمئن‌تر و ثابت‌تر حيات چوپانى درآمد . در اين شكل جديد زندگى ، مزاياى گرانبهايى نصيب او شد كه عبارت است از اهلى كردن جانوران و تربيت دامها و استعمال شير . به مرور زمان ، انسان معجزهء توليد مثل حيوانات اهلى را تحت سرپرستى خود قرار داد و از يك جفت حيوان نر و ماده ، گله‌اى فراهم آورد . شير حيوانات ، اين فرصت را براى زنان ايجاد كرد كه دورهء شير دادن كودكان خود را كوتاهتر كنند ؛ بعلاوه با پيدا شدن اين ماده ، مرگ - و مير اطفال كمتر شد و غذاى جديدى در اختيار انسان قرار گرفت . همهء اينها سبب شد كه نفوس فزونى پذيرد و زندگى ثابت‌تر و منظم‌تر گردد و فرمانروايى اين موجود ترسوى تازه به دوران رسيده ، يعنى انسان ، بر روى كرهء زمين استوار شود .\r\nدر عين‌حال كه اين حوادث اتفاق مىافتاد ، زن به بزرگترين اكتشافات راه يافت ، و سر حاصلخيزى زمين را پيدا كرد . تا آن هنگام كار زن تنها اين بود كه چون مرد ، به شكار مىرفت ، با چنگال خود پيرامون خود را مىكاويد ، تا مگر چيزى قابل خوردن بچنگ آورد . هيچ ما نمىدانيم چه موقع انسان براى نخستين‌بار به عمل و نقشى كه دانهء نباتى دارد ، پىبرده و از درويدن به كاشتن پرداخته است . تا پنجاه سال پيش از اين ، در ماداگاسگار ، زنان براى كشت دانه ، مانند سربازانى ، صف مىبستند ، و با يك اشاره ، چوبهاى نوك‌تيز خود را در زمين فرو مىكردند و دانه‌اى در آن مىانداختند و ، پس از پوشانيدن آن با خاك ، با اشارهء ديگرى ، پيش رفته اين كار را از نو شروع مىكردند و ، به اين ترتيب ، عمل بذرافشانى را انجام مىدادند . مرحلهء پيشرفته‌تر ، در بذرافشانى ، آن بوده است كه به يك قطعه چوب ، نوكى تيز يا قطعه استخوانى متصل كرده ، روى آن ، چوب ديگرى به شكل چليپا قرار مىدادند و كشاورز ، با پا ، آن را مىفشرد و در زمين فرو مىكرد .\r\nچون اهلى كردن حيوانات و استخراج فلزات براى انسان ميسر شد ، توانست ادوات سنگين‌ترى بسازد و به اين ترتيب بود كه گاوآهن جانشين اسباب سابق گرديد ، و توانستند زمين را بهتر زيرورو كنند . « 2 » به نظر گوردن چايلد : « اقتصاد دوران نئوليتيك عصر بربريت يا عهد حجر جديد ( حجر صيقلى ) ، ايجاب مىكرد كه محصول فراوانى فراهم آيد تا ذخيرهء كافى براى بدست آوردن محصول جديد ، در اختيار باشد ، و به‌همين منظور بود كه انبارها در تمام دهكده‌هاى بربرها ، حتى در قديمترين آنها اهميتى بسزا داشت . براى جدا كردن دانه‌هاى گندم و جو از پوست ، خرمن‌كوبى و بوجارى ، و براى تبديل دانه‌ها به آرد ، آسيا كردن معمول بود . غلات را گاهى در هاون مىكوبيدند ولى بيشتر اوقات ، براى تهيهء آرد ، غلات را روى سنگى به شكل نعلبكى ريخته ، بكمك سنگ ديگرى ، آن را آرد مىكردند . تهيهء نانهاى شيرينى يا آش و آبگوشت اشكالى نداشت ولى\r\n\r\n\r\n","description":"","footnote":"\r\n( 1 ) . دايرة المعارف نوجوانان و جوانان ، پيشين . ص 15 .\r\n( 2 ) . مشرق زمين : گاهوارهء تمدن . ( تاريخ تمدن ) . بخش اول ، كتاب اول . پيشين . ص 13 .\r\n","page_name":" 10 ","page_number":18},
  {"content":"\r\n\r\nعمل آوردن نان ، گذشته از تنور مخصوص ، مستلزم اطلاعاتى در بيوشيمى بود تا بتوان خمير مايهء لازم را نيز تهيه كرد . اين اطلاعات مقدماتى در بيوشيمى ، راه كشف تازه‌اى يعنى مشروبات تخمير شده را بر مردم گشود . در آغاز دورهء تاريخى ، مصريها و اهالى بين النهرين طرز تهيهء آبجو را مىدانستند و سومريها براى جلب محبت خدايان ، مقدارى از اين مشروبات به آنها تقديم مىكردند .\r\nاين مشروبات ، در سه هزار سال پيش از مسيح ، در عداد ضروريات زندگى اغلب مجامع اروپايى و آسيايى بود و براى استعمال آنها در ضمن جشنهاى مذهبى ، سبوها و كوزه‌ها و گيلاسهاى مختلفى ساختند . از روى مدارك مربوط به علم آثار مادى بشر ( اتنوگرافى ) ، مىتوان حدس زد كه اين اختراعات كار زنان بود . آنها با ساختن سفال ، به علم شيمى ؛ هنگام رشتن و نختابى ، به فيزيك ؛ و از راه نساجى ، به مكانيك آشنا شدند و كشت كتان و پنبه ، راه گياهشناسى را به روى آنان گشود .\r\nدر دورهء بربريت ، مردان هم ، نقش مؤثرى انجام مىدادند . نقش عمدهء مردان در اين راه پرورش حيوانات بود ، و اين مطلب را با توجه به زندگى مجامع ابتدايى معاصر نيز مىتوان دريافت . » « 1 »\r\nدر روستاهاى پراكندهء اين دوران ، تمدنهاى بيشمارى بوجود آمد كه وجه امتياز آنها ، كشت گياهها ، پرورش حيوانات مختلف ، ايجاد موازنه ميان كشاورزى و گله‌دارى ، انتخاب محلهاى گوناگون براى ايجاد روستا ، به كار بردن نقشه‌ها و روشهاى متفاوت در خانه‌سازى ، شكل و زينت ظروف و بالاخره اختلاف بارزى ميان مراسم مذهبى بعد از مرگ ، اختلاف ميان طلسمها و سبكهاى هنرى مىباشد . « 2 »\r\nبه اين ترتيب ، مىبينيم كشف كشاورزى و بدست آوردن غذا از زمين ، تغيير عظيمى در حيات بشر بوجود آورد . براى انسان خيلى آسانتر بود كه بوسيلهء كشاورزى غذاى خود را از زمين بدست آورد تا اينكه تمام‌وقت با اضطراب و نگرانى به دنبال شكار حيوانات باشد . « طبق اكتشافات نبات‌شناس شوروى ، ن . اى واويلوف ، اول بار ، زراعت گندم در حدود پنج تا شش هزار سال قبل از ميلاد در شمال تركيه و در جنوب غربى قفقاز آغاز شد و سپس ، از طرفى در مصر و از سوى ديگر در بين النهرين معمول گرديد و بوسيلهء مردم اين دو سرزمين ، در اروپا و آسيا رايج گرديد . مدتها بعد در ايران يا در افغانستان ، بوسيلهء پيوند گندم وحشى مزبور با بعضى انواع ديگر ، گندم نرم بوجود آمد و اين همان است كه تا امروز زراعت و مصرف مىكنيم . » « 3 »\r\n« در همان ايامى كه در بعضى از روستاها ، از گاو بعنوان وسيلهء حمل‌ونقل يا حيوان باركش استفاده مىكردند ، عده‌اى به فكر افتادند كه بجاى كشيدن كج بيل و تسطيح زمين بكمك زن ، از اين حيوان نيرومند استفاده كنند . به اين ترتيب ، يك جفت گاو جاى زنان را گرفت و گاوآهن به كار افتاد . براى بهره‌بردارى بيشتر از نيروى كشش حيوانات ، يوغ و مالبند نيز اختراع شد . شانه‌هاى پهن حيوان ، نقطهء اتكاى مناسبى جهت تحمل سازوبرگ جديد بود . گاو آهن كار روستاييان را تغيير داد ؛ بجاى قطعات كوچك زمين ، مزارع وسيع ، زير كشت رفت و\r\n\r\n\r\n","description":"","footnote":"\r\n( 1 ) . گوردن چايلد ، سير تاريخ . ترجمهء احمد بهمش ، ص 3 - 52 ( به اختصار ) .\r\n( 2 ) . ر ك : همان . ص 56 .\r\n( 3 ) . تاريخ صنايع و اختراعات ، پيشين . ص 32 .\r\n","page_name":" 11 ","page_number":19},
  {"content":"\r\n\r\nگله‌دارى از امور وابسته به كشاورزى به شمار آمد . اختراع جديد ، زنان را از كار سختى كه به عهده داشتند نجات داد ، ليكن آنها را از كار انحصار توليد غلات و بالنتيجه از مقامى كه در جامعه به دست آورده بودند محروم ساخت ، و بيل زدن مزارع نيز به مردان محول شد .\r\nاما دربارهء گاوها ، بايد گفت كه در وضع جديد ، غذايى مقوىتر از آنچه از مراتع نصيب آنها مىشد ضرورت داشت ؛ بنابراين ، آنها را در اصطبل نگاه داشتند و يونجه و جو را كه براى همين كار كشت مىشد ، به آنها مىدادند و فضولات آنها را بعنوان بهترين كود طبيعى به كار مىبردند .\r\nبا بستن گاو به گاوآهن ، انسان به مهمترين اكتشافات نايل شد و نيروى محرك ديگرى غير از عضلات خويش به اختيار درآورد و راه براى استفاده از ماشين بخار و موتورهاى انفجارى باز شد . » « 1 »\r\nبطوريكه دياكونوف ، در تاريخ ماد نوشته است « در سرزمين ايران : ماديها از خيش و بستن گاو به آن . . . در هزارهء دوم و حتى پايان هزارهء سوم قبل از ميلاد اطلاع داشتند . » « 2 » به نظر پىير روسو ، با استفاده از گاوآهن ، ازدياد محصول سى تا چهل برابر شد و روش جديد چنان توفيق يافت كه به زودى در مصر و در چين نيز متداول شد . « 3 »\r\nپىير روسو ، با استناد به حفريات باستانشناسان « در عور و تپهء گورا ، اختراع چرخ را كه محور تمام صنايع جديد است ، مولود مساعى مردم جنوب غربى آسيا مىداند و مىنويسد : طبق نظر ژنرال فروژيه « 4 » از عهد حجر ، هر وقت آدمى مجبور بود بار سنگينى را حمل كند ، آن را روى شاخ و برگ درختان مىانداخت . و شاخه را مانند ارابه‌اى مىكشيد . بعدها ، در نتيجهء تجارب عديده ، دريافت كه تنه‌هاى بزرگ درختان را مىتوان بوسيلهء غلتانيدن به سهولت حركت داد .\r\nبه اين ترتيب ، از آن پس ، بار خود را روى دو تنهء درخت قرار داد و فكر اختراع چرخ را از اين غلتكها الهام گرفت . « 5 »\r\nبه نظر پىير روسو ، « وقتى كه چرخ اختراع شد ، پيدايش ارابه نتيجهء طبيعى آن بود .\r\nمىبايست دو چرخ را بوسيلهء محورى به‌هم متصل سازند و بر آن نشيمنى مستقر كنند و بر اين مجموعه مالبندى بيفزايند . . . با اين حال ، ارابهء مقدماتى مزبور ، به زودى ، اصلاح شد و تبديل به وسيلهء نقليهء كامل ، كه چهار چرخ داشت ، گرديد . » « 6 »\r\nبا گذشت زمان ، كشف و استفاده از فلزات در فعاليتهاى اقتصادى و جنگى و به كار گماشتن چرخ ارابه و گاوآهن و استفاده از خر ، و چهارپايان ديگر در كار باربرى سبب گرديد كه محصول روستاها بيش از پيش فزونى گيرد . علاوه بر اين ، ايجاد ترعه‌ها و جلوگيرى از طغيان رودها و زهكشى باتلاقها و آبيارى مناطق خشك و به كار بردن كود در كارهاى كشاورزى نه تنها از خطر قحطى و گرسنگى تا حد زيادى كاست بلكه سبب گرديد كه كشاورزان ، علاوه بر\r\n\r\n\r\n","description":"","footnote":"\r\n( 1 ) . سير تاريخ . پيشين . ص 4 - 73 ( به اختصار ) .\r\n( 2 ) . دياكونوف . تاريخ ماد . ترجمهء كريم كشاورز ، ص 450 ( به اختصار ) .\r\n( 3 ) . ر ك : تاريخ صنايع و اختراعات ، پيشين . ص 44 .\r\n( 4 ) .  Frugier \r\n( 5 ) . ر ك : تاريخ صنايع و اختراعات ، پيشين . ص 45 .\r\n( 6 ) . همان . ص 46 ( به اختصار ) .\r\n","page_name":" 12 ","page_number":20},
  {"content":"\r\n\r\nمصرف عادى خود ، مقدار زيادى محصول ذخيره كنند . « بعد از غذا ، موضوع پوشاك اهميت داشت .\r\nاز مدتها قبل ، ديگر پوشاك آدمى پوست حيوانات ، چنان كه معمول پيشينيان بود ، نبوده است .\r\nمردم متوجه شده بودند كه با الياف بعضى نباتات كه در مراتع طبيعى مىروييدند ، ممكن است نخى تابيد و از اين نخ پارچه بافت . بنابراين ، زراعت اين نوع نباتات را معمول كردند .\r\nبدينطريق ، كتان بوجود آمد ، و آنگاه آموختند كه چگونه مىتوان بوسيلهء دوك ، اين الياف را بهم بافت و نخ بوجود آورد . سپس ، نوعى دستگاه نساجى اختراع شد . . . اين دستگاه نساجى ساده عبارت بود از چهارچوبى كه بطور قائم در زمين مىنشاندند و نخهاى قائم را به آن مى - آويختند . و بوسيلهء وزنه‌هايى آنها را به وضع كشيده ، نگاه مىداشتند . . . به اين طريق ، غير از توريهاى ماهيگيرى ، پارچه‌هايى نيز مىبافتند . . . به احتمال قوى ، اكثريت مردم لخت و عور يا تقريبا لخت بودند . . . اما مسلما اين موضوع مانع از آن نمىشد كه بانوان خود را با گردنبندها و دستبندها و گوشواره‌هايى كه از عاج يا صدف يا مرمر رنگينى تهيه مىشد ، زينت دهند . » « 1 »\r\n\r\nمسكن و پوشاك\r\nدر كتاب تاريخ جهان باستان دربارهء اين دو نياز ديرين بشر چنين آمده است : « زاغه‌هاى زيرزمينى كه در عهد كهن‌سنگى ، مورد استفادهء انسان بود ، در عهد نوسنگى نيز ، بعنوان شكل اصلى مسكن ، در مناطق معتدل همچنان\r\n\r\n\r\n","description":"","footnote":"\r\n( 1 ) . همان . ص 6 - 35 ( به اختصار ) .\r\n","page_name":" 13 ","page_number":21},
  {"content":"\r\n\r\nباقى مانده . علاوه بر آن خيمه‌هايى وجود داشت كه با تير و شاخه برپا مىكردند و روى آن را با پوست حيوانات و پوست و برگ درختان مىپوشانيدند . بعدها خانه‌هايى به شكل چهار گوشه يا بيضى كه داراى ديوار و سقف است پديدار گرديد . سقفها را با كاه ، جگن و پوست درخت غان و تودهء علف مىپوشانيدند ، بام را شيبدار مىساختند تا آب باران از آن جريان يابد . به منظور ايمن - ماندن از گزند جانوران درنده و دشمنان ، خانه‌ها را بر روى چوب بست و غالبا در اراضى باتلاقى يا در نواحى كم‌عمق درياچه‌ها بنا مىكردند . نخستين كلبه‌ها در و پنجره نداشت ، و با بورياى ساده‌اى در ورودى را مىبستند . از عهد نوسنگى ، قبايل خاورميانه از درهاى چوبى كه روى\r\n\r\n","description":"","footnote":"","page_name":" 14 ","page_number":22},
  {"content":"\r\n\r\nپاشنهء سنگى مىچرخيد استفاده مىكردند . مردم به روى زمين در بسترى از شاخ و برگ ، پوست ، بوريا و يا در ننو مىخوابيدند ، بجاى بالش قطعه چوبى زير سر مىگذاشتند . در اين دوران ، معمولا بر حصير يا پوست حيوانات مىنشستند . بايد دانست كه نيمكت نيز سابقه‌اى بسيار قديمى دارد . ظروف را از چرم ، چوب و شاخه‌هاى بهم بافته و يا پوست درخت مىبافتند . با اختراع سفال‌سازى ، امكان طبخ غذا براى انسان فراهم شد . ظروف گلى را در آتش مىپختند . ابداع هنر سفالگرى كار زنان است . نخستين پوشاك انسان ، كمربند ، شنل ، پيشبند و پاچين بوده است ، و در مناطق سرد ، اندك اندك ، استفاده از تن‌پوش ، شلوار ، پوست حيوانات ، ريسندگى ، بافندگى ، استفاده از پشم و الياف گياهان معمول گرديد . كفش ، كه استعمال آن پس از لباس متداول گرديد ، محدود به برخى سرزمينها بود و از چرم و پوست حيوانات و گاه از چوب يا پوست درخت ساخته مىشد . » « 1 »\r\nبطوريكه گوردن چايلد ، ضمن بحث در پيرامون تكامل فن كشاورزى ، نوشته است :\r\n« بموجب مداركى كه از دو هزار و پانصد سال پيش از ميلاد در دست است با ايجاد ترعه‌ها ، جلوگيرى از طغيانها ، زهكشى باتلاق‌ها و آبيارى مناطق خشك ، يك زمين جوكارى هشتاد و شش مرتبه بيش از آنچه در آن كشت شده بود حاصل مىداد ، و كشاورزان ، به اين ترتيب ، مىتوانستند علاوه بر مصرف خويش ، مقدار زيادى محصول ذخيره داشته باشند . » « 2 »\r\nبه نظر ويل دورانت : « انسان هنر پيش‌بينى و خصلت دورانديشى را از طبيعت آموخت ، و مفهوم زمان را دريافت . انسان كه مكرر مىديد پرندگانى چون داركوب ، فندق و ساير دانه‌ها را در شكاف درخت پنهان مىسازند ، و زنبور ، عسل را در كندوى خود ذخيره مىكند ، فكر ذخيره كردن براى آينده را دريافت ، و شايد براى آنكه به اين مرحله از فهم برسد ، هزاران سال ، در حالت بىتوجهى نسبت به آينده بسر مىبرده است .\r\nبا گذشت زمان ، وسيلهء نگاهدارى گوشت از راه خشكاندن يا دود دادن يا در يخ نگاه داشتن آن ، به دست انسان افتاد ؛ كار مهمتر ، آنكه انبارهايى براى حفظ دانه‌بار ، از باران و رطوبت و حشرات و دزدان ساخت و در آنها خوراك خود را براى فصول بيحاصل سال ، ذخيره كرد .\r\nبه اين ترتيب ، با مرور زمان ، بر وى معلوم شد كه كشاورزى ممكن است وسيله‌يى باشد كه بهتر و بسامانتر از شكار ، خوراك او را تأمين كند . هنگامى كه چنين شد ، انسان يكى از سه گامى را كه براى گذشتن از زندگى جانورى و درآمدن به عالم تمدن ضرور است برداشته بود ، و اين سه مرحله عبارت است از : سخن گفتن ، كشاورزى ، خطنويسى . » « 3 »\r\n« هنگامى كه انسان آتش را پيدا كرد ، اين حرص كوركورانه كه به خوردن همه‌چيز داشت ، تخفيف يافت ، و آتش بدستيارى كشاورزى ، نيازمندى انسان را به شكار ، تا حد زيادى ، كمتر ساخت . با پخته شدن غذا جذب سلولوز و مواد نشاسته‌يى كه در گياهان موجود است آسان\r\n\r\n\r\n","description":"","footnote":"\r\n( 1 ) . هيأت محققان شوروى ، تاريخ جهان باستان ، ترجمهء انصارى ، همدانى و مؤمنى ، ج 1 ، ص 74 به بعد ( به اختصار ) .\r\n( 2 ) . سير تاريخ . پيشين . ص 82 .\r\n( 3 ) . مشرق زمين : گاهوارهء تمدن ، ( تاريخ تمدن ) بخش اول ، كتاب اول ، پيشين . ص 16 - 15 .\r\n","page_name":" 15 ","page_number":23},
  {"content":"\r\n\r\nگشت و به اين ترتيب ، انسان توانست شالودهء غذاى خود را بر روى غلات و بقولات قرار دهد .\r\nاز طرف ديگر ، با پخته شدن غذا ، مواد سخت آن نرم شد و احتياج به جويدن نقصان پذيرفت و از همين‌جا خراب شدن دندانها كه يكى از معايب مدنيت است بتدريج آغاز شد . . . اگر انسانيت انسان با سخن گفتن ، و مدنيت با كشاورزى آشكار شده ، صناعت نيز با پيدا شدن آتش امكان‌پذير شده است . انسان هرگز آتش را اختراع نكرده بلكه اين معجزه به دست طبيعت انجام پذيرفته است ؛ خواه از مالش برگها و شاخه‌هاى درختان بوده باشد يا از جهيدن برق يا از تركيب پاره‌اى مواد شيميايى . هنگامى كه انسان بر معجزهء آتش دست يافت ، آن را به هزاران خدمت گماشت كه نخستين آنها ، به گمان ما ، مقهور كردن بزرگترين دشمن او ، يعنى تاريكى شب بود .\r\nپس از آن ، از آتش استفادهء حرارت كرد و ، به اين ترتيب ، توانست از مناطق استوائى به جاهاى ديگر برود و ، خرده خرده ، تمام سطح زمين را آباد و قابل سكونت سازد . سپس با آتش ، مواد معدنى را نرم و چكش‌خوار ساخت و از مخلوط كردن آنها با يكديگر چيزهايى به دست آورد كه از حيث سختى و فرمانبردارى ، بهيچوجه ، با آنچه از طبيعت بدست مىآمد ، قابل قياس نبود .\r\nآتش ، باندازه‌يى ، در نظر مردم ابتدائى شگفت‌انگيز و پرسود بود كه آن را يكى از معجزات مىپنداشتند و چون خدايى ستايش مىكردند . انسان ابتدايى ، در عين‌حال كه به شكار مىرفت و گله‌هاى خود را مىچرانيد ، و به زيرورو كردن زمين مشغول بود ، پيوسته در فكر يافتن وسايلى مكانيكى بود كه بتواند در حل هزاران مسألهء زندگى دستيار وى باشد . در آغاز كار ، به اين قانع بود كه از مواهب طبيعت استفاده كند و ، به همين جهت ، ميوه‌هاى زمين را براى خوراك ، و پوست و پشم حيوانات را براى پوشاك ، و غارها را بعنوان مسكن خود به كار مىبرد . . .\r\nبعدها ، با تقليد از ميمونها و ديگر حيوانات ، در صدد تهيهء وسايل دفاعى براى خود برآمد . به قول فرانكلن ، انسان جانورى است كه افزار مىسازد و به كار مىبرد .\r\nانسان با چوب خيزران ، نيزه و كارد و سوزن و بطرى مىساخت و از شاخهاى درخت ، گاز و گيره تهيه مىكرد ، و با پوست درخت ، طناب و پارچه‌هاى متنوع مىبافت . چوبدستى و عصا براى انسان ابتدائى وسيلهء بذرافشانى و دفاع بود ، و بجاى نيزه ، پيكان و شمشير به كار مىرفت .\r\nهمچنين انسان از معادن و سنگها ، اسلحه و ادواتى ساخت ؛ مانند چكش و سندان و ديگ و كارد و سر پيكان و اره و رنده و اهرم و داس و مته و جز آنها كه امروزه در موزه‌ها همهء آنها را مىتوان ديد .\r\nپس از طى اين مراحل ، براى انسان ابتدائى ، سه گام ديگر مانده بود كه بايد بردارد و به عوامل اساسى تمدن اقتصادى برسد ، و آنها عبارتند از : وسايل حمل‌ونقل و عمليات بازرگانى و ايجاد وسيلهء مشتركى براى مبادلات . » « 1 »\r\nاز آنچه گذشت ، كم‌وبيش ، به مراحل مختلفى كه انسان ابتدايى طى كرده است آشنا شديم . اكنون سير تكاملى تمدن و وضع زندگى اقتصادى را در ايران مورد مطالعه قرار مىدهيم :\r\nدكتر گيرشمن معتقد است كه در سرزمين ايران ، انسان ، در پايان دورهء سكونت در غار ، موفق به ساختن ظروف سفالين ناهموار شده بود . « اين ظروف از فرط دودخوردگى به رنگ سياه\r\n\r\n\r\n","description":"","footnote":"\r\n( 1 ) . همان . ص 23 - 17 ( به اختصار و تناوب ) .\r\n","page_name":" 16 ","page_number":24},
  {"content":"\r\n\r\nسير درآمده بود . اين نوع ظروف نيز با قديميترين بقاياى انسان ، در دشت پيدا شده و بنابراين نشانهء مهمى براى ارتباط ميان اين دو مرحلهء سكونت است .\r\nدر اين جامعهء بدوى ، وظيفهء مخصوصى به عهدهء زن گذاشته شده بود : وى گذشته از آنكه نگهبان آتش و شايد اختراع‌كننده و سازندهء ظروف سفالين بود ، مىبايست چوبدستى به دست گرفته ، در كوهها به جستجوى ريشه‌هاى خوردنى نباتات يا جمع‌آورى ميوه‌هاى وحشى بپردازد .\r\nشناسايى گياهان و فصل روييدن آنها و دانه‌هايى كه مىآوردند ، مولود مشاهدات طولانى و مداوم بود و او را به آزمايش كشاورزى هدايت مىكرد . نخستين مساعى وى در باب كشاورزى ، در زمينهاى رسوبى انجام گرفت ، و در همان حال كه مرد اندك پيشرفتى كرده بود ، زن با كشاورزى ابتدايى خود ، در دورهء حجر متأخر « 1 » ( دوران اقامت در غار ) ابداعات بسيارى نمود .\r\nدر نتيجه ، مىبايست عدم تعادلى بين وظايف مرد و زن ايجاد شود ، و شايد همين امر ، اساس بعضى جوامع اوليه كه زن در آنها بر مرد تفوق يافته ( مادر سالارى ) « 2 » بوده است . در چنين جوامعى ( و همچنين در جوامعى كه تعدد شوهران براى زن معمول است ) زن كارهاى قبيله را اداره مى - كند ، به مقام روحانيت مىرسد ، و در عين‌حال زنجير اتصال خانواده ، بوسيلهء زنان صورت مىگيرد ؛ چه زن ناقل خون قبيله به خالصترين شكل خود به شمار مىرود ، خواهيم ديد كه اين طرز اولويت زن ، يكى از امور مختص ساكنان اصلى نجد ايران بوده و بعدها در آداب آرياييان فاتح وارد شده است . » « 3 »\r\nبسيارى از صاحبنظران ، چنان كه قبلا گفتيم ، آشنايى انسان را با كشاورزى يك مرحلهء انقلابى در تاريخ بشر مىدانند . « در اين دوره ، انسان از حالت سادهء تحصيل وسايل معيشتى به توليد وسايل زندگى پرداخت . با رسيدن به مرحلهء كشاورزى و دامپرورى ، بشر از مرحلهء ديرينه - سنگى وارد مرحلهء نوسنگى شد . در اين دوره نيز مانند سابق ، از ابزارهاى سنگى استفاده مىكردند منتها هنرمندان آن دوران سنگها و ديگر وسايل چوبى و استخوانى را با استادى بيشترى آمادهء كار مىكردند . از بركت كشاورزى و دامپرورى ، زندگى انسانها از بيخ و بن تغيير كرد ، وسايل معيشتى بيش از پيش فراهم گرديد ، و مردم آن روزگار از بركت امنيت و آرامش نسبى ، فرصت بيشترى براى امور اجتماعى پيدا كردند . امكانات بشر براى پرداختن به نقاشى ، حكاكى ، موسيقى و ساير امور ذوقى و هنرى بيشتر شد و زندگى روزبروز غنيتر و متنوعتر و پيچيده‌تر گرديد .\r\nدر عهد نوسنگى ، انسانها مانند گذشته ، به صورت جماعات ( كمونها ) به حيات خود ادامه مىدادند ، ولى جماعات كشاورز و دامپرور تازه به دوران رسيده ، بر جماعات كهن كه از راه شكار و گردآورى مواد غذايى زندگى مىكردند ، از جهات مختلف ، برترى و مزيت داشتند . چه اينان مىتوانستند وسايل زندگى و مواد غذايى بيشترى تهيه كنند و از بركت اين امكانات ، روزبروز بر تعداد نفوس بشرى افزوده مىشد - كار كشاورزان و دامپروران به يك كار دقيق و سازمان - يافته احتياج داشت . مردم اين دوران براى اولين‌بار ، به مسألهء فصل و زمان توجه كردند .\r\nمردم كشاورز ناگزير بودند هنگام كشت ، و وقت درو ، و فصل شخم را مراعات كنند . به اين\r\n\r\n\r\n","description":"","footnote":"\r\n( 1 ) .  Neolitique \r\n( 2 ) .  Matriarcat \r\n( 3 ) . تاريخ ايران از آغاز تا اسلام . پيشين . ص 10 - 9 .\r\n","page_name":" 17 ","page_number":25},
  {"content":"\r\n . \r\n","description":"","footnote":"","page_name":" 18 ","page_number":26},
  {"content":"\r\n . \r\n","description":"","footnote":"","page_name":" 19 ","page_number":27},
  {"content":"\r\n\r\nترتيب ، فعاليت جماعات بشرى در اين دوران ، بطور قابل ملاحظه‌اى دقيقتر و بغرنجتر شد .\r\nاقتصاد بشرى در اين عصر ، احتياج به انبارهايى براى حفظ محصولات و جمع‌آورى و حفظ علوفه براى اغنام و احشام داشت . در همين دوره ، انسان به وسايل يا چهارپايانى نيازمند بود كه بتوانند محصولات جمع‌آورى شده را از اراضى تحت كشت به محل اقامت برسانند . » « 1 »\r\n\r\nوسيلهء حمل‌ونقل\r\nبه نظر ويل دورانت ، هزاران سال ، بشر ، خود باركش خويش بوده است « پس از آنكه طناب و اهرم و قرقره را اختراع كرد ، بر چهارپايان مسلط شد و آنها را به باركشى واداشت ، آنگاه نخستين سورتمه را به اين ترتيب ساخت كه شاخهء بلند درختان را بر پشت چهارپايان مىگذاشت و كالاى خود را بر روى آن حمل مىكرد ، و كمى بعدتر ، تنهء درختان را همچون چرخى بر زير اين سورتمه قرار داد . پس از آن ، وسط تنهء درختان را به شكل شعاعهاى چرخ‌دار درآورد و به اين ترتيب ، بزرگترين اختراع مكانيكى كه عبارت از « چرخ » باشد پيدا شد و با قرار دادن آن زير سورتمه ، ارابه صورت عملى به خود گرفت . با بستن تنهء درختان به يكديگر ، وسيلهء حمل‌ونقل مناسبى بر روى آب بوجود آورد ؛ و با خالى كردن تنهء درخت ، نخستين زورق را ايجاد كرد . به كمك پارو و بادبان ، انسان توانست از اين جزيره به جزيرهء ديگر آمدوشد كند و بالاخره روزى با كاملتر كردن اين وسايل ، توانست از قاره‌يى به قارهء ديگر سفر كند . با مشاهدهء ستارگان ، انسان راه خود را در بيابان مىيافت و قافله‌ها به هدايت روشنان فلكى طى طريق مىكردند . » « 2 »\r\nانسان غير از وسايل نقليه براى حمل محصولات زراعتى ، به انواع ظروف نيز نيازمند بود ؛ و اين ظروف را از گل و چوب تهيه مىكرد . انواع ظروف گلى پخته ، و ظرفهاى چوبى ميان - تهى از عهد كهن ، در موزه‌ها به يادگار مانده است . علاوه بر اين ، انسان براى گرم كردن محل سكونت ، به هيزم ، و براى پختن غذا به اجاق نيازمند بود .\r\nبا گذشت زمان ، در داخل جماعات بدوى ، رهبران و ريش‌سفيدان و شيوخى پيدا شدند كه كارشان ، سازمان دادن به امور اقتصادى و اجتماعى ، تقسيم كار بين افراد ، رهبرى جماعت در جريانات دشوار و بحرانى ، و انتقال دادن اسرار كشاورزى و مهارتهاى فنى و دانشهاى ديگر به نسلهاى جديد ، و امورى ديگر از اين قبيل بود . با مرور زمان ، موقعيت اجتماعى شيوخ بالا رفت تا جايى كه مىتوانستند اموال عمومى را به خود اختصاص دهند .\r\nدر نتيجهء ترقى وسايل توليدى ، وضع نخستين اجتماعات بشرى ( كمونها ) متزلزل گرديد . وسايل توليدى جديد و ترقى تكنيك به خانواده‌ها اجازه داد بدون كمك ساير افراد به شكار بپردازند . با گذشت زمان ، در داخل اين اجتماعات ( كمونها ) خانواده‌هايى پيدا شدند كه نسل اندر نسل به تهيهء يك رشته از وسايل زندگى مىپرداختند ؛ عده‌يى در قايق‌سازى ، جمعى در خانه‌سازى ، و بعضى ديگر در كشاورزى متخصص شدند . به اين ترتيب ، حرفه و فن و تخصص بوجود آمد . رشد توليد و توسعهء فنون ، منجر به اين شد كه ابتدا بين جماعات ( كمونها ) و بعد در داخل جمعيتها و گروههاى ديگر ، يك نوع مبادلهء منظم بين فراورده‌هاى مختلف توليدى\r\n\r\n\r\n","description":"","footnote":"\r\n( 1 ) . دايرة المعارف نوجوانان و جوانان ، پيشين . ص 14 .\r\n( 2 ) . مشرق زمين : گاهوارهء تمدن ( تاريخ تمدن ) ، كتاب اول ، بخش اول ، پيشين . ص 24 - 23 .\r\n","page_name":" 20 ","page_number":28},
  {"content":"\r\n\r\nبوجود آيد . در عين‌حال ، تكنيك تكامل يافته امكان مىداد ، كه خانواده‌هاى مختلف بتوانند مستقل از كمون و عشيرهء خود ، به زندگى ادامه دهند . بتدريج ، افراد غنى و فقير بوجود آمدند . طبيعى است كه در درجهء اول ، خانواده‌هاى غنى از خانواده‌هاى رهبران و شيوخ سر برآوردند ؛ زيرا اينها براى غنى شدن ، امكانات بيشترى در اختيار داشتند . افراد غنى مايل بودند كه در مصرف ، كاملا مختار باشند . به اين ترتيب ، مالكيت خصوصى شكل گرفت ، و اين پديده براى اجتماع ماقبل طبقاتى ناشناخته بود و با آن سازش و هم‌آهنگى نداشت .\r\nپيوندهاى خويشاوندى ، كه در دورهء پيشين ، بعنوان وسيلهء ارتباط اصلى ، در درون كمون بود از بين رفت . اغنيا و افراد متمكن و برجسته مىكوشيدند نيروهاى خود را براى دفاع از اموال و ثروت خويش و براى حفظ سيادت و قدرت خود ، در برابر ساير افراد عشيره و « كمون » متحد بكنند . هرچند كه آنها با ساير افراد اجتماع خويشاوند بودند ولى در نتيجهء تغيير شرايط اقتصادى ، موقعيت انسان در داخل جماعت ( كمون ) ديگر به مناسبات خانوادگى و « خون » بستگى نداشت بلكه منصب و وضع مالى و اقتصادى ، موقعيت اجتماعى انسانها را مشخص مىكرد ؛ يعنى اصل ، « ثروت و قدرت » بود - به اين ترتيب ، به دوران مساوات و كار دسته جمعى كه در جماعات قبل از پيدايش طبقات وجود داشت پايان داده شد . « 1 »\r\nبه نظر ويل دورانت ، پس از گذشت قرنها « بواسطهء پيدايش كشاورزى و بردگى و در نتيجهء تقسيم كار و اختلاف فطرى و جبلى اشخاص ، تساوى نسبى كه در جامعه‌هاى ابتدايى موجود بود ، رفته رفته از بين رفت و جاى آن را عدم برابرى و تقسيمات طبقاتى گرفت . در اجتماع ابتدايى ، بطور كلى ، وجه امتيازى ميان بنده و آزاد ديده نمىشود ، و بندگى و اختلاف طبقات وجود ندارد ، و اختلاف ميان رئيس و پيروانش يا هيچ است يا اگر هست چيز قابل ملاحظه‌يى نيست . بتدريج كه زندگى مكانيكى و صنعتى پيچيده‌تر و مفصلتر مىشود ، اشخاص غير ماهر در كار ، يا ناتوان ، فرمانبردار نيرومندان مىشدند ، و هرگاه كه اختراع تازه‌يى پيش مىآمد ، همچون سلاح جديدى در دست اقويا قرار مىگرفت ، و تسلط آنان را بر ضعفا و بهره‌بردارى آنها را از اين طبقه فزونى مىبخشيد . سازمان توارث ، براى كسانى كه مال بيشتر داشتند فرصت تازه‌اى براى حفظ تفوق فراهم مىآورد و به اين ترتيب ، از جامعه‌هايى كه آنوقت ، حالت متجانس و يكنواختى داشتند ، طبقات و تقسيمات اجتماعى متعدد بيرون مىآمد . اغنيا و فقرا روزبروز به ثروت يا فقر خود بيشتر پى مىبردند ، و گودالى را كه ميان آنان وجود داشت ، بهتر احساس مىكردند . جنگ طبقات ، مانند رشتهء سرخ رنگى ، در طول تاريخ كشيده شد ، و همين اختلاف ، پيدايش داورى را به نام دولت و حكومت ضرورت بخشيد تا در جنگ ميان طبقات ، حكميت كند و مالكيت را محفوظ دارد و آتش جنگ را برافروزد و سازمان صلح را انتظام بخشد . » « 2 »\r\nانسان با دست‌يابى به آتش و كشف ذوب فلزات ، ابتدا مس و روى ، و سپس آهن را وارد ميدان زندگى خود كرد . « احتمالا اين امر ، يعنى دسترسى به فلزات براى اولين‌بار ، در\r\n\r\n\r\n","description":"","footnote":"\r\n( 1 ) . دايرة المعارف نوجوانان و جوانان ، پيشين . ص 13 به بعد ( به اختصار ) .\r\n( 2 ) . مشرق زمين : گاهوارهء تمدن ، كتاب اول ، بخش اول ، پيشين . ص 33 .\r\n","page_name":" 21 ","page_number":29},
  {"content":"\r\n\r\nآسياى غربى ، قريب پنجهزار سال قبل ، اتفاق افتاده است . افزارهاى فلزى ، بسيار ثمربخشتر و مؤثرتر از افزارهاى سنگى ، استخوانى و چوبى بودند ؛ در نتيجه كشاورزان و دامپروران با استفاده از افزارهاى محكم جديد ، ميزان توليدشان بيشتر شد ، زندگى اجتماعى پيچيده‌تر گرديد و چنان كه گفتيم اختلاف طبقاتى پديد آمد و قشر ممتازى در داخل جامعه مشخص گرديد . اين گروه تمام امور ادارى و حكومتى را در كف گرفت ، و براى حفظ و حراست و تأمين مخارج زمامداران ماليات ، بوجود آمد تا در موقع ضرورت به كار آيد . اگر مردم از پرداخت ماليات سرباز مىزدند ، به زور مىگرفتند ، اما اعمال زور نه فقط در داخل اجتماع و براى دفاع اجتماع در برابر دشمنان به كار مىرفت بلكه جنگ در اين دوره به صورت صنعتى سودآور بوجود آمد و بعنوان يك حرفه و شغل ، شناخته شد . چه جنگ منشأ درآمد و سود بود و اسراى جنگى را كه سابقا مىكشتند ، اكنون به غلام و برده تبديل مىكردند . حاصل و ثمرهء كار بيشتر شده بود ، كار برده سودبخش بود . به اين ترتيب بتدريج و بطوريكه براى مردم مشهود نبود ، طبقهء بردگان پديد آمد و تقسيم جامعه به طبقهء آزاد و برده صورت گرفت و استثمارگران و استثمارشدگان در برابر هم قرار گرفتند و عصر جديد يعنى دوران اجتماع طبقاتى آغاز گرديد . » « 1 »\r\nاكنون بار ديگر ، سير تكاملى انسان را در سرزمين ايران مورد مطالعه قرار مىدهيم :\r\nدكتر گيرشمن ، ضمن مطالعه در حيات ماقبل تاريخى ساكنان دشت ايران ، مىنويسد :\r\nاز اين عهد كه تاريخ آن را مىتوان در حدود هزارهء پنجم ق . م . قرار داده مىتوانيم پيشرفتى را كه در تمدن مادى ، ساكنان نجد ايران رخ داده تقريبا بدون انقطاع تعقيب كنيم . اين تمدن ، تابع تأثيرات مختلف برحسب محيط ، وضع طبيعى زمين ، آب‌وهوا ، تماس با ملل همسايه و همچنين هجوم و مهاجرت بوده است . اما تغييرات ناشى شده را نمىتوان اينجا مورد مطالعه قرار داد ؛ در حقيقت ، هنوز غالب اين امور بر ما مجهول است ، چه حتى امروز سراسر محوطهء ايران ، از نظر تحقيقات باستانشناسى ، بكر و دست‌نخورده باقى مانده است .\r\nقديميترين محل سكونت بشرى كه در دشت شناخته شده « سيلك » « 2 » ، نزديك كاشان ، در جنوب تهران است .\r\nانسان هنوز طرز ساختن خانه را نمىدانست و در زير آلونكهايى كه از شاخسار درختان درست شده بود خود را حفاظت مىنمود . بعدها چينه‌هاى محقرى بر سر بقاياى مساكن پيشين ساخته شد . وى همچنان‌كه به شكار ادامه مىداد ، فعاليتهاى فلاحتى را توسعه مىبخشيد ، و بدين دو نوع مشغوليت نوع سومى هم افزود ، و آن ذخيره كردن آذوقه بود ؛ چه استخوان گاو و گوسفند اهلى ، در ميان بقاياى عهد اول پيدا شده است . علاوه بر ظروف سفالين و سياه و دودزده كه در غارها با دست و بدون چرخ ساخته مىشد ، يك نوع ظروف تازهء قرمزى هم پيدا شده كه در كوره‌هاى بسيار ابتدايى مىپخته‌اند . در اين زمان ، نخستين پيشرفت در فن كوزه‌گرى صورت گرفت ، و آن پيدايش ظروف منقوش بود . تعداد قابل ملاحظه‌اى حلقه‌هاى دوك ، كه از گل رس پخته يا از سنگ ساخته شده ، نشان آن است كه انسان قديم در ايران مبادى صنعت نساجى\r\n\r\n\r\n","description":"","footnote":"\r\n( 1 ) . دايرة المعارف نوجوانان و جوانان ، پيشين . ص 16 به بعد .\r\n( 2 ) .  Sialk \r\n","page_name":" 22 ","page_number":30},
  {"content":"\r\n\r\nرا مىشناخته است . ابزار كار همه از سنگ بود ، از قبيل تيغهء كارد كه از سنگ چخماق مىساختند .\r\nدر اواخر اين عهد نخستين اشياء كوچك مسين كه هنوز چكش كارى مىشد ظهور كرد . انسان غار دريافته بود كه مس نرم و قابل تورق است ، اما هنوز طرز ذوب كردن آن را نمىدانست . مرد و زن هردو علاقه داشتند كه خود را آرايش كنند ، گردنبندهايى از صدف ترتيب مىدادند و حلقهء انگشترى و دستبند را ، از صدفهاى بزرگ يا سنگهاى نرم مىساختند . محتملا خالكوبى و يا لااقل بزك هم معمول بود . ذوق هنرى در كنده‌كارى روى استخوان جلوه‌گر است .\r\nمرده را به طرز درهم پيچيده‌اى در كف اتاقها دفن مىكردند . خوردنيهاى جامد و به احتمال ، مايع ، نيز با ميت در قبر او گذاشته مىشد . اهلى كردن نخستين حيوان ، كه سبب آن شايد احتياج بشر به داشتن چارپايان قابل قربانى بوده ، داراى اهميت عمده در پيشرفت تمدن است .\r\nحيوان بىآنكه به انسان در تغذيهء خود نيازمند باشد ، خوراك و پوشاك او را تهيه مىكرد و منبع قدرتى بود كه مىتوانست در كار يا حمل‌ونقل ، مورد استفاده قرار گيرد . گله‌دارى و تربيت اغنام و احشام مستلزم وجود خانواده‌اى بزرگ بود كه شامل زنان ، فرزندان و حتى غلامان باشد .\r\nبدين وجه ، در اين عصر ، عناصر اوليهء اقتصاد انسانى به وجود آمده كه عبارت بود از شكار ، صيد ماهى ، باغدارى و كشت و زرع و پس از آن تربيت حيوانات و بهره‌بردارى از منابع زير زمينى - بشر از آن وضع كه براى خوراك روزانهء خود ، ملزم به شكار كردن بود بدرآمد ، بدين نحو كه به كار توليد پرداخت و وارد نخستين مرحله ، در راه توسعهء تجارت يعنى ايجاد مواد اضافى شد ، كه مىتوانست آن را با مواد ديگر مبادله كند . گيرشمن ، ضمن مطالعهء تمدن ماقبل تاريخى ايران در هزاره چهارم قبل از ميلاد ، مىنويسد : چون بشر غالبا در صدد تكميل لوازم خود بود ، از تزيين و تكميل خانه‌ها و مساكن خويش غفلت نمىورزيد . خانه وسيعتر گرديد و داراى درهايى شد . چينه جاى خود را به خشت گلى ناموزون داد ، ديوارهاى اتاق را با رنگ قرمز مىاندودند ، ظروف گلى جديد را با دقت بيشترى مىساختند و در كورهء اصلاح شده‌اى پخته مىشد .\r\nپيدايش اين ظروف ، نشانهء اختراع چرخ است كه عبارت از يك تختهء سادهء باريك بود كه روى زمين قرار مىگرفت و شخصى آن را مىچرخانيد . گيرندگى و تازگى اين ظروف مربوط به تزيين آن\r\n\r\n","description":"","footnote":"","page_name":" 23 ","page_number":31},
  {"content":"\r\n\r\nاست . حيواناتى از قبيل پرندگان ، گرازها روى اين ظروف نقش مىكردند . فلز بتدريج ، براى ساختن ابزار مورد استفاده قرار مىگرفت ، مس را هنوز چكش‌كارى مىكردند ولى ذوب نمىنمودند .\r\nدهكده بسرعت ترقى كرد ، انسان كه خيش را از سابق استعمال مىكرد ، از ابداعات همسايگان خود ، در ساختن خانه ، هموار كردن زمين و آبيارى استفاده نمود . در اين زمان ، تجارت توسعه يافت و مبادلات متداول گرديد . مواد توليد شده در اين تجارت بدوى بمنزلهء وجه رايج به كار مىرفت . نه تنها پوست و پيكان بلكه مواد غذايى مانند گندم ، جو ، ميوه ، گله و رمه وسيلهء مبادله بود .\r\nدر هزارهء چهارم ق . م . ، در رشتهء معمارى و خانه‌سازى پيشرفتهايى حاصل شد ؛ آجر بيضوى شكل و ناهموار سابق تبديل به آجر صاف و مستطيلى گرديد كه با خاك نرم ساخته مىشد و هنوز هم مورد استعمال است . محله‌هاى دهكده‌ها كه كوچه‌هاى تنگ و پيچاپيچ آنها را قطع مىكرد ، بوسيلهء مرزها از يكديگر جدا مىشد . درها همچنان پست و تنگ بود و ارتفاع آنها از 80 و 90 سانتيمتر تجاوز نمىكرد . پنجره به طرف كوچه باز مىشد . در اين دوره ، و در نتيجهء اختراع چرخ و كورهء آجرپزى با ضمايم آن ، در ساختن كوزه‌ها ، كاسه‌ها ، جامها و خمره‌ها دقت و ظرافت بيشترى به كار بردند . و نقشها و تصاوير و رنگهاى زنده‌ترى استعمال مىكردند . هنرمندان اين دوره هرگز خود را در شيوه‌اى كه در آن مهارت يافته بودند محدود نمىكردند بلكه دائما به تغيير آن اقدام مىكردند .\r\nصنعت فلزكارى نيز به ترقى خود ادامه مىداد . مس را ذوب و ريخته‌گرى مىكردند .\r\nدشنه‌ها و چاقوهاى مسين در خانه‌هاى متعلق به اين دوره بدست آمده است . همانطور كه تجارت توسعه مىيافت ، ناچار بودند محتويات يك خمره يا يك عدل بار را با به كار بردن « مهر » تضمين\r\n\r\n","description":"","footnote":"","page_name":" 24 ","page_number":32},
  {"content":"\r\n\r\nو مراقبت كنند تا مال التجاره دست‌نخورده تسليم خريدار شود .\r\nبا تمام پيشرفت نسبى كه در نجد ايران حاصل شده بود ، نمىتوان تمدن ايران را در اين دوره با دشت پرثروت بين النهرين مقايسه نمود . در ايران ، به علت عدم مساعدت طبيعت و پراكندگى جمعيت ، شهرنشينى مدتها به تأخير افتاد ، فقط در منطقهء جنوب غربى ايران ، در شوش ، مركزيتى در زندگى مدنى پديد آمد و نخستين دولت متمدن عيلام بوجود آمد . « 1 » گيرشمن در صفحات بعد ، به موقعيت اقتصادى و اجتماعى ايران در قرون بعد اشاره مىكند : « ايران در زندگى ملل آسياى غربى ، در طى سومين هزارهء ق . م . اهميت يافت . پادشاهيهاى بزرگ بين النهرين كه مبتنى بر اقتصاد مدنى بودند ، در توسعهء حيات سياسى ، اجتماعى و اقتصادى خود ترقى عظيم حاصل كردند .\r\nاحتياج آنها به مواد اوليه براى ابنيه ، امور عام المنفعه ، اسلحه و اشياء هنرى افزوده گرديد . با توسعهء قدرت سلطنتى ، مقادير بسيار ، از اشياء مصنوع ، در مراكز مختلف بين النهرين ساخته شد .\r\nسياست اقتصادى سلاطين ، آنان را وادار كرد كه بيش از پيش در جستجوى بازارها برآيند .\r\nايران در اثر نزديكى با دول نيرومند ، توجه همگان را جلب مىكرد و موقعيت ترانزيتى ممتازى داشت . سرب ارمنستان و لاجورد بدخشان و ذخاير معدنى و طلاى ماد و مس و قلع و انواع سنگ از ايران به بابل حمل مىشد . يكى از انگيزه‌هاى اساسى سلاطين بابل ، در لشكركشى به ايران ، دست‌يابى به منابع زيرزمينى و استفاده از موقعيت ترانزيتى ايران بود ولى در اين راه توفيق نيافتند . » « 2 »\r\nظهور عهد مفرغ ، در ايران در حدود دو هزار سال ق . م . وقوع يافت و موجب تغييرات مهمى در اقتصاد اين ناحيه شد ؛ مراكز روستايى توسعه يافت ولى به پاى دهات و شهرهاى مغرب نرسيد . در حقيقت ، كمى آب از ديرباز مانع توسعهء كشاورزى مىگرديد و زندگى بدوى و نيمه بدوى را به سكنهء اين نواحى تحميل مىكرد . با اين حال ، ايران از بركت منابع زيرزمينى خويش به حد وسيع در اقتصاد مدنى ممالك غربى شركت جست ، تجارت تحت شرايط دشوارى انجام مىگرفت ، بازرگانان ثروتمند ، براى رهبرى تجارت خود ، غالبا مجبور بودند در نواحى آشفته و ناامن سفر كنند و در نتيجه براى احتراز از مخاطرات مىبايست سرمايهء خود را به دست سلاطين ، نجبا و روحانيان به كار اندازند . آنان منافع سرشارى از آن سرمايه بدست مىآورند و بازرگانان را ريزه‌خوار خوان خويش مىكردند . در اين عهد ، بازرگانان دوره‌گردى بودند كه فلزات كهنه و مستعمل را مىخريدند و بعنوان گدازگر و آهنگر به كار مىپرداختند . ايران بواسطهء مواد خامى كه داشت مورد توجه قرار گرفت و بعنوان يكى از مهمترين تهيه‌كنندگان مس ، قلع ، سرب ، چوب و سنگ ، لايق دخول در جمع ملل باستانى گرديد . همچنان‌كه روابط بازرگانى توسعه مىيافت ، كاروانها زيادتر مىشد ، و مردم بيش از پيش به نقاط دوردست مسافرت مىكردند . « 3 »\r\n\r\n\r\n","description":"","footnote":"\r\n( 1 ) . ر ك : ايران از آغاز تا اسلام ، پيشين . ص 24 - 10 .\r\n( 2 ) . همان . ص 40 - 39 ( به اختصار ) .\r\n( 3 ) . رك : همان . ص 55 - 54 .\r\n","page_name":" 25 ","page_number":33},
  {"content":"\r\n . \r\n","description":"","footnote":"","page_name":" 26 ","page_number":34},
  {"content":"\r\n\r\n\r\nنخستين فعاليتهاى اقتصادى در ايران\r\nبه نظر دياكونوف ، از دورانهاى بسيار كهن ، يعنى از عهد نوسنگى ( نئوليت ) ، در بسيارى از نواحى آذربايجان ، از بركت رودها و جويبارهايى كه از كوهها سرازير مىشد ، فعاليتهاى كشاورزى صورت مىگرفت ، ولى دستگاههاى عظيم و متمركز آبيارى ، نظير آنچه در بابل و مصر پديد آمده بود ، در ايران ضرورت پيدا نكرد ؛ چه ايران از لحاظ تكامل اجتماعى و طرز توليد و وسايل كار با كشورهاى نامبرده قابل قياس نبود و در مرحلهء ابتداييترى قرار داشت . « 1 »\r\nدر پرسپوليس ، « استخر ، در نتيجهء تحقيقات ، هرتسفلد ، معلوم شده است كه مردم در ساختمانهاى گلى بطور دسته‌جمعى و در شرايط مادرشاهى زندگى مىكردند ؛ نكاح دسته‌جمعى بود و هنوز مرد قدرت مطلق را بدست نياورده بود . تصوير خوك و بز و گوسفند بر ظروف كه با چرخ كوزه‌گرى بدوى ساخته شده و مجسمه‌هاى كوچك گاو نر و ماده كه محتملا مربوط به مراسم دينى بوده ، از وجود دامدارى و ، به ظن غالب ، از دامدارى در شرايط اسكان حكايت مىكند . دربارهء جامعه ماد ، در عصر حجر و مس ، مىتوان از روى نتايج حفاريهاى تپهء حصار ، نزديك دامغان و تپهء گيان نزديك نهاوند ، و تپهء سيلك نزديك كاشان و گوى تپه نزديك رضائيه ، داورى كرد .\r\nقديمترين قشرهاى تپه‌هاى مزبور را مىتوان به دورهء پايان هزارهء چهارم و آغاز هزارهء سوم قبل از ميلاد مربوط دانست . در آن عصر ، سرزمين ماد در مرحلهء تمدن سفالين ملون زيست مىكرد و علائم نخستين تقسيم مهم و اجتماعى كار ، تقسيم كار ميان قبايل شبان پيشه و زراعت پيشه پديد آمده بود .\r\nدر دامنهء كوهها از جويها براى آبيارى استفاده مىشد و براى نخستين‌بار ، غلات اهلى شده ، محتملا جو و گندم وحشى و گندم كشت مىشد . از خيش و بستن گاو به آن ، در هزارهء دوم و حتى پايان هزارهء سوم ق . م . اطلاع داشتند . فراوانى تصاوير دامهاى بزرگ شاخدار و گوسفندان كه بر ظروف آن دوران ديده مىشود ، از اهميت خاص دامدارى حكايت مىكند .\r\nدر اين دوران ، بتدريج ، نقاط مسكونى دائمى ( دهكده‌ها ) كه هنوز مستحكم نبودند ، ايجاد گشت . برخى مصنوعات و آلات مسين پديد آمد . مجموع اين پيشرفتها اجازه داد كه پيشهء نساجى و كوزه‌گرى ترقى بسيار كند . بتدريج ، شرايط براى انتقال به دومين دورهء مهم تقسيم اجتماعى كار ، يعنى تقسيم به پيشه و زراعت ، فراهم آمد . تزيينات پيچ در پيچ هندسى ظروف ( و محتملا منسوجات ) از خصوصيات اين دوره بشمار مىرود كه در طى آن ، مصنوعات كوزه‌گران و نساجان زمينهء اصلى هنرنمايى و آفرينش هنرى بود . « 2 »\r\nبه نظر گيرشمن ، در آغاز هزارهء اول قبل از ميلاد ، دو واقعهء بسيار مهم و غير مرتبط در تاريخ ملل آسياى غربى مؤثر بوده است : يكى مهاجمهء هند و اروپاييان ، و ديگرى استعمال روزافزون آهن . مهاجمان يعنى سواران ايرانى با زن و بچه و گله ، وارد مىشدند و در خدمت امراى محل قرار مىگرفتند ، و همينها سرانجام به صورت امراى محلى قدرت را ، دست گرفتند ، ورود\r\n\r\n\r\n","description":"","footnote":"\r\n( 1 ) . ر ك : تاريخ ماد ، پيشين . ص 110\r\n( 2 ) . ر ك : همان . ص 128 - 127 .\r\n","page_name":" 27 ","page_number":35},
  {"content":"\r\n\r\nمهاجمان ، در ايران موجب تغييراتى در حيات مدنى و اجتماعى مردم گرديد . بطوريكه از تتبعات گيرشمن برمىآيد ، جامعهء طبقاتى ايران در اين موقع كاملا شكل گرفته بود « امير با بزرگان تابع و ملتزم ركاب زندگى مىكرد و بر روستاييان حكومت مىنمود . وى درآمد خود را از املاك خويش تأمين مىكرد و براى شكار كردن ، صيد ماهى و تربيت اغنام ، از رعايا ، عوارض مىگرفت . در زمينهاى اختصاصى او كارگران برده ، كار مىكردند ، و روستاييان مىبايست براى او به همه نوع بيگارى تن دهند ، و نيز به جهت امور عام المنفعه مانند ايجاد جاده‌ها ، قنوات و پلها و استحكامات كار كنند ؛ چون هزينهء دربار ، دائم التزايد بود و از راه ماليات تأمين نمىشد ، گاه امرا دست به جنگ مىزدند و از اين راه كسرى ماليات را جبران مىنمودند .\r\nجامعه به چندين طبقه تقسيم مىشد : امير ، نجبا ، آزاد مردان مالك زمين ، و كسانى كه چيزى نداشتند ، و در آخر بردگان . در اين دوران ( هزارهء اول قبل از ميلاد ) وضع كشاورزان در ايران بهتر از مصر و بين النهرين بود . خرده مالكان با كشاورزان خود بطرزى ابتدايى كار مىكردند .\r\nاستخراج معادن آهن ، مس و لاجورد منبع درآمد خوبى براى امير بود .\r\nعلاوه بر اين ، فعاليتهاى بازرگانى نيز با كمك امرا عملى مىشد . مواد عمدهء تجارت عبارت\r\n\r\n","description":"","footnote":"","page_name":" 28 ","page_number":36},
  {"content":"\r\n\r\nبود از اشياء تجملى زرين و سيمين ، احجار كريمه ، پارچه‌هاى قلاب‌دوزى شده . در اين اقتصاد ممزوج ، تفوق اساسى با اقتصاد فلاحتى بود ، يعنى مملكت از راه كشاورزى و گله‌دارى زندگى مىكرد ، و اين اقتصاد در سراسر قرون تا عهد هخامنشى ادامه داشت . » « 1 »\r\nبه نظر امستد ، شرق‌شناس امريكايى ، « انسان حقيقى ، نخست ، در شرق نزديك ، پيدا شده است . پيش از نخستين دورهء باران و يخبندان سخت ، او به خرد كردن و تراشيدن سنگ چخماق دست زده بود . با اين ابزارهاى چخماقى ، مىتوانيم جا پاى پيشرفت او را از ميان دومين ، سومين و آخرين دگرگونيهاى آب‌وهوا ، كه هركدام از آنها به شمار سالهاى ما ، بيرون از اندازه دراز بود ، دنبال كنيم ؛ در پايان ، او ، هنوز در سطح فرهنگ دورهء كهن‌سنگ بود . در اين سالهاى دراز او نه تنها در فن ساختن ابزارهاى سنگى و استخوانى پيشرفت كرده بود ، بلكه خانواده را پديد آورده بود كه از راه شكار نگاهدارى مىكرد ؛ با كندن غار ، خانه ساخته بود ؛ « نيروهاى خطرناك » را با جادو رام مىكرد و خشنود مىساخت ، يا از خود دور مىراند و به زندگى آنسوى قبر اميدوار شده بود .\r\nنزديك به پايان دورهء سنگ كهن . ( عهد حجر قديم ) ، مردمانى از نوع خود ما ، در شرق نزديك زندگى مىكردند . گاو و گوسفند و بز و خوك خانگى شده بود ؛ جو و گندم و كتان كشت مىشد . از آن دوره ، مردمان شرق نزديك به دو دسته جدا شدند ، برخى صحراگرد و بعضى روستايى ماندگار . در حالىكه صحراگردان اصولا به همان صورت باز ماندند ، شهرنشينى و فرهنگ در روستاها رشد مىكرد . براى نگهبانى و حفظ خود از دست صحراگردان ديوار مىساختند و پادشاهى برمىگزيدند كه مردان روستا را در جنگ رهبرى كند . » « 2 »\r\nگيرشمن ، ضمن توصيف پادشاهى ماد و حكومت هخامنشيان ، در توصيف وضع طبيعى ايران ، مىنويسد : « ايران توسط رودهايى مانند نيل ، دجله و فرات - كه با طغيانهاى ساليانهء خود ، موجب حاصلخيزى ناحيه مىشوند مشروب نمىگردد . ايران همچنين ، از فصل بارانهاى سودمند منظم كه باعث حاصلخيزى زمين است برخوردار نمىباشد . از قديمترين روزگاران ، مسألهء آب در ايران ، امرى حياتى به شمار مىرفت ؛ زيرا بشر فقط در جايى مىتواند استقرار يابد كه آبيارى امكان داشته باشد . بنابراين ، سكنهء ايران اجبارا متفرق گرديدند ، و قوم ايرانى بسيار كمتر از اقوام مصر و بين النهرين متراكم شدند . اين امر با مشاهدهء تفرق تلها يا تپه‌هاى مصنوعى ، بقاياى اجتماعات قديم ، كه مسافر امروزى آنها را در فواصل چندين ده كيلومتر مىيابد ، به خوبى مجسم مىگردد . اوضاع طبيعى ، موجب توسعهء نوعى استقلال در هر ناحيه و حتى در هر دره گرديد ، بطوريكه آثار آن هنوز از بين نرفته است . » « 3 »\r\nپس از آنكه در دورهء هخامنشيان ، آسياى غربى به حيطهء قدرت هخامنشيان درآمد ، امنيت و آرامشى كم نظير در اين منطقه سايه افكند . رابطهء اقتصادى در خشكى و دريا بين بخشهاى مختلف شاهنشاهى برقرار شد . دولت در آغاز كار با اخذ مالياتى منصفانه از ممالك\r\n\r\n\r\n","description":"","footnote":"\r\n( 1 ) . ايران از آغاز تا اسلام ، پيشين . ص 72 - 70 ( به اختصار ) .\r\n( 2 ) . تاريخ شاهنشاهى هخامنشى . ترجمهء دكتر محمد مقدم ، ص 4 . ( به اختصار ) .\r\n( 3 ) . همان . ص 103 ( به اختصار ) .\r\n","page_name":" 29 ","page_number":37},
  {"content":"\r\n . \r\n","description":"","footnote":"","page_name":" 30 ","page_number":38},
  {"content":"\r\n\r\nتابع خود ، موفق گرديد چشم و گوشها و مأمورين ديوانى و نظامى را براى اداره و نظارت در وضع عمومى شاهنشاهى ، به اطراف و اقطار كشور گسيل دارد و مانع ستمگرى و تجاوز زورمندان و مأمورين محلى گردد . همين عامل ، يعنى امنيت و عدالت نسبى ، به شكفتگى اقتصاديات و رشد كشاورزى و صنايع دستى كمك كرد . دخول وزنه‌ها و مقياسها و رواج سكه در سراسر شاهنشاهى هخامنشى ، موجب تشويق تجارت خارجى گرديد .\r\nگيرشمن مىنويسد : سكهء كوچك سيمين قبلا در قرن هفتم پديد آمده بود . اما دستگاه حقيقى مسكوكات ، مركب از دو فلز طلا و نقره ، توسط كرزوس « 1 » در لوديا ( ليدى ) رواج يافته بود ، و آن بسرعت در آسياى صغير رايج گرديد ، و توسط داريوش در شاهنشاهى وى پذيرفته شد .\r\nالواح تخت‌جمشيد - كه بخشى از آنها اسناد تأديهء حقوق كارگرانى است كه در ساختمان قصر كار مىكردند - نشان مىدهد كه سابقا مزد به صورت اجناس از قبيل گوشت ، جو ، گندم ، شراب و غيره پرداخته مىشد . در زمان خشايارشا ، هنوز دوسوم مزد را جنس ، و يك‌سوم را پول مىدادند . بعدها ، در زمان همين پادشاه ، مزد جنسى فقط به يك‌سوم تقليل يافت . بنابراين ، تقريبا نيم‌قرن لازم بود بگذرد تا سكه جانشين محصول گردد و طرز جديد غلبه كند ؛ هرچند از اوايل بعضى معاملات تماما با پول صورت مىگرفته است .\r\nدر همهء ممالك ، به كارهاى عام المنفعه - كه استعداد توليدى را افزون مىكرد - اقدام نمودند . حفر قنوات زيرزمينى ، كه در نجد ايران و بعضى نواحى كم‌آب داراى اهميت اساسى است ، كارى است كه در زمان شاهان هخامنشى تحقق يافت . بايد قبول كرد كه در آن زمان ، در شاهنشاهى به خشك كردن باتلاقها مىپرداختند ، زيرا يونانيان اين كار را در همان عصر انجام مىدادند . فلاحت توسعه يافت و بر اثر جنگها ، خارجيان نباتات سودمند ايران را شناختند و در كشور خود كاشتند ؛ از جمله اسپست ( خوراك اسب ) را شناختند و در چين و ديگر كشورها كاشتند . در نتيجهء همين آمدورفت‌ها ، خروس ، كبوتر سفيد و طاوس - كه بومى آسيا بود - به اروپا راه يافت .\r\nداريوش شخصا به كاشت درختان و غرس انواع جديد علاقه‌مند بود . نامه‌اى قابل توجه از او در دست است كه به حاكم گداتس « 2 » فرستاده شده است . وى ، در اين نامه ، دستور مىدهد كه در آسياى صغير و روسيه ، گياهان و درختان شرقى را بكارند . شاه مىنويسد : « من نيت شما را در بهبود بخشيدن كشورم بوسيلهء انتقال و كاشت درختان ميوه‌دار در آن سوى فرات ، در بخش علياى آسيا ، تقدير مىكنم . . . » اين نامه سياست اقتصادى دولت را در توسعهء فعاليتهاى كشاورزى نشان مىدهد . در نتيجهء ادامهء اين سياست در دمشق ، مو و در حلب ، پسته كاشته شد ؛ و كنجد را به مصر و برنج را به بين النهرين بردند . ايرانيان كه چنين علاقه‌اى به كشت و زرع نشان مىدادند ، نمىتوانستند از مسألهء مهم استفاده از جنگلها غافل بمانند ؛ از انواع چوب در ساختمان منازل ، ساختن كشتيها ، گردونه‌هاى جنگى ، ارابه‌هاى حمل‌ونقل و جز اينها استفاده مىكردند .\r\nدر قلمرو شاهنشاهى ، عدهء زيادى به استخراج فلزاتى از نوع مس ، آهن ، قلع ، نقره و طلا ،\r\n\r\n\r\n","description":"","footnote":"\r\n( 1 ) .  Cresus  پادشاه لوديا .\r\n( 2 ) .  Godates \r\n","page_name":" 31 ","page_number":39},
  {"content":"\r\n\r\nفيروزه و عقيق مشغول بودند . ساختن كاخهاى رفيع توسط شهرياران هخامنشى به رشد فعاليتهاى صنعتى و استخراج معادن و سنگهاى عالى ساختمانى از كوههاى عيلام و ديگر نقاط كمك كرد .\r\nبه نظر دكتر گيرشمن ، شكار و مخصوصا صيد ماهى در عهد باستان ، نقشى مهمتر از ايام ما داشته است . بخشى بزرگ از جمعيت دنياى قديم ، و غنى و فقير ، از نان ، ماهى ، اندكى روغن و شراب تغذيه مىكردند . نقاط ماهيگيرى خليج فارس ، دجله و فرات ، انواع ماهى شور ، خشك يا در آب‌نمك خيسانده را در خمره‌ها ، به نقاط بعيد صادر مىكردند و ما از قول هرودوت ، مىدانيم كه قسمتى از خراج شاهنشاهى ، كه كشور مصر ، مىپرداخت ، به صورت محصولات صيادى بود . « 1 »\r\nدر عهد هخامنشى ، املاك بزرگ بوسيلهء كشاورزان وابسته به زمين ( كه با خود زمين خريد و فروش مىشدند ) و همچنين بوسيلهء غلامانى كه پس از فتوحات همراه مىآوردند ، كاشت مىشد ؛ فلاحت كليد صنعت كشور ايران بود و بمنزلهء مشغوليت طبيعى مرد آزاد تلقى مىشد . علاوه بر املاك بزرگ ، ملك كوچك كم‌اهميت نيز وجود داشت مخصوصا ، در فارس كه از ماليات و عوارض معاف بود و دهقانان ، آزاد و مالك زمين بودند . گندم ، جو ، مو و زيتون كاشته مىشد ؛ گاو ، گوسفند ، بز و حيوانات مركوب : خر و استر و اسب را تربيت مىكردند . تربيت زنبور عسل بسيار معمول بود و عسل در اين عهد بجاى شكر به كار مىرفت .\r\nكشاورز ايرانى قرن پنجم قبل از ميلاد\r\nغير از مصنوعات ابتدايى ، كه توسط رعاياى كارگر در حوزهء قدرت فئودالهاى بزرگ ساخته مىشد ، در داخل شهرها نيز عده‌اى به فعاليتهاى گوناگون صنعتى اشتغال داشتند . « مصنوعات عبارت بود از لباس : نيمتنه ، شلوار ، كفش ؛ همچنين اثاثهء خانه ، كه گاهى آنها را بسيار مجلل مىساختند و براى استفادهء ثروتمندانى به كار مىرفت كه لوازم سفرهء آنان از طلا و نقره و مفرغ بود . اين لوازم كه با فلزات گرانبها ساخته مىشد ، براى ايشان ثروت و ذخيره‌اى محسوب مىگرديد .\r\nزنان خود را با جواهر زينت مىدادند و همه قسم مواد تزيينى را به كار مىبردند . در خانواده‌هاى كم‌اهميت ، بعضى مصنوعات سفالين ، بجاى ظروف فلزى ، به كار مىرفت .\r\nهمچنين بايد يادآورى كنيم كه با توسعهء تجارت جهانى ، سطح زندگى ، بطور محسوسى ، در ايران عهد هخامنشى بالا مىرفت ، و مخصوصا در بابل ، بقول اقتصاديون ، سطح زندگى بالاتر از يونان بود .\r\nاز زمان ايجاد شاهنشاهى ، جهان در عصر اقتصادى مساعدى قدم گذاشته بود . روابط\r\n\r\n\r\n","description":"","footnote":"\r\n( 1 ) . ر ك : ايران از آغاز تا اسلام ، پيشين . ص 174 - 173 .\r\n","page_name":" 32 ","page_number":40},
  {"content":"\r\n\r\nتجارى بين نواحيى كه سابقا وجود نداشته - مثلا بين بابل و يونان - ايجاد شد و توسعه يافت . بر اثر احتياج به محصول ، نرخ منافع سرمايه ، مانند بهاى جنس افزوده شد ، به استثناى اجناسى كه حمل آنها مشكل بود ( مانند گاو ) . به عكس ، بهاى زمين در ايران و يونان پايين آمد .\r\nاروپاى جنوبى داخل روابط اقتصادى بيش از پيش محكم ، با آسياى غربى گرديد و با استفاده از مسكوكات ، هم تجارت‌برى و هم تجارت بحرى ، به نواحى بسيار بعيد كشيده شد . اين عصر از جهت يك سلسله مسافرتها و اكتشافات بزرگ ، شايان توجه است . ملاحان يونانى ، فنيقى و عرب ، ارتباط بين هند ، خليج فارس ، بابل ، مصر و بنادر بحر الروم را تأمين مىكردند .\r\nتجارت جهانى ، بيش از پيش ، به نقاط دور تر كشانده مىشد و تا نواحى دانوب‌ورن رسيده بود ، و سكه‌هاى مكشوف در گنجينه‌ها وسعت آن را نشان مىدهد . حتى از هندوستان و سرانديب در اين عهد ، ادويه ، مانند پوستهاى نباتات معطر و فلفل ، صادر مىگرديد . خمره‌هايى كه در آنها شراب ، روغن ، دارو و عسل حمل مىشد - و دليل روابط تجارى با غرب است - در خود ايران بدست آمده است . اشياء مفرغى ، ظروف لوازم سفره ، وسايل آرايش ، شعبهء ديگر مبادلات آن عهد را تشكيل مىدادند . اجناس تجملى متعدد و فراوان بود : مهره‌هاى شيشه‌اى ، انگشتريهاى شيشه‌اى و عنبر و انواع منسوجات و شمشيرهاى مختلف ، بسيارى از هنرمندان و پيشه‌وران را مشغول مىداشت .\r\nحجم تجارت در قرنهاى ششم و پنجم قبل از ميلاد ، بيش از پيش رونق گرفت . نه تنها اشياء تجملى بلكه محصولاتى كه مورد نياز يوميه بود ، مانند لوازم خانه و البسهء ارزان در دسترس همهء طبقات قرار گرفت .\r\nورود مسكوكات در فعاليتهاى مختلف اقتصادى و تجارى ، موجب توسعهء كسب و - تجارت گرديد ، و فعاليت بانكها وسعت يافت . كارهاى بانكى ، توسط امرا و روحانيان انجام مىگرفت و كمتر افراد عادى به چنين كارهايى اقدام مىكردند . در زمان هخامنشيان ، بانكهاى حقيقى خصوصى تأسيس شد كه اسناد و مدارك آنها ، مانند مدارك بانك اخلاف اژيبى « 1 » از مردم بابل به دست آمده است . تأسيس اين بانك به قرن هفتم قبل از ميلاد مىرسد ، و امور رهنى ، اعتبار متحرك و امانات را انجام مىداده است . سرمايهء آن ، در مورد منازل ، مزارع ، غلامان ، چهارپايان ، كشتيهاى مختص حمل مال التجاره به كار مىرفت . اين بانك از عمليات مربوط به حساب جارى و استعمال چك اطلاع داشت . . . مؤسسات مشابهى به تقليد بانكهاى شرقى در يونان نيز ايجاد شد . « 2 »\r\nساختمان جاده‌ها ، به همان نسبت كه بر امنيت مىافزود ، سرعت حمل‌ونقل را نيز تأمين مىكرد . در اين عصر ، يك قسم جاده‌سازى توسعه يافت ، و آن عبارت بود از سنگفرش كردن قسمتهاى نرمتر جاده‌ها ؛ و حتى ساختن رد چرخ در جاده‌ها براى وسايل نقليهء چرخ‌دار . از قرن چهارم ، كفشكى براى چهارپايان باركش به منظور حمايت سم آنها صورت گرفت . نعل حقيقى\r\n\r\n\r\n","description":"","footnote":"\r\n( 1 ) .  Egibi \r\n( 2 ) . ايران از آغاز تا اسلام ، پيشين . ص 178 - 176 ( به اختصار ) .\r\n","page_name":" 33 ","page_number":41},
  {"content":"\r\n\r\nفلزى ، از قرن دوم قبل از ميلاد اختراع گرديد . سفينه‌سازان ، كشتيهايى به سبكهاى تازه بيرون دادند كه مىتوانست از 60 تا 80 ميل دريايى ، در روز ، حركت كند . در آن زمان كشتيهايى وجود داشت كه از 200 تا سيصد تن ظرفيت داشتند و معمولا 100 تا 200 تن ظرفيت كشتيهايى بود كه در شطوط بزرگ مانند نيل ، دجله و فرات رفت‌وآمد مىكردند . هم در آن عهد ، ساختن بنا در آغاز شد ، و علائم بحرى مورد مطالعه قرار گرفت ، و عده‌يى در خدمات بحرى تخصص و مهارت يافتند .\r\nدر عهد هخامنشى ، نخستين قدمها در راه تنظيم اقتصاد ملى برداشته شد . دولت مالياتى وضع كرد كه از املاك ، مزارع ، باغها و احشام و معادن گرفته مىشد . نوعى ماليات متعلق به زمين وجود داشت ، كه كاملا شبيه به ماليات بر مصنوعات بود . از بنادر و تجار نيز مالياتهايى مىگرفتند . مالياتهاى جمع‌آورى شده در ايالات ، به خزانهء مركزى ارسال مىشد و به مصرف مخارج دربار ، ادارات و نيروى لشكرى مىرسيد و بقيه ذخيره مىشد . احتياجات اقتصادى ملل ، در سطح كشور ، مورد توجه نبود . دولت مازاد طلاها و عوارض جمع‌آورى شده را در گنجينه‌ها زندانى مىكرد و در راه عمران كشور و رفع نيازمنديهاى عمومى به كار نمىبرد ؛ فقط جاده‌ها و قنواتى كه مربوط به مقاصد نظامى و ادارى بود مورد مراقبت و تعمير قرار مىگرفت . » « 1 »\r\nامستد نيز ، با دقت و استادى ، وضع عمومى مردم را در آن دوران ، مورد مطالعه قرار مىدهد ؛ به نظر او « تاريخ هخامنشى يك صحنهء افسون‌آميزى از تمدنها و شهريگريهاى گوناگون ، در پايگاههاى مختلف پيش چشم پژوهنده قرار مىدهد . . . كشفيات و منابع جديد ، آنچه را كه هرودوت دربارهء كارگزاران پارسى گفته است تأييد مىكند . اكنون مىدانيم كه چه باجهاى سنگينى بسته شده بود ، و چگونه اين باجهاى سنگين ، فرو افتادن شاهنشاهى را تندتر ساخت . ما داستانهايى داريم خنده‌آور و غم‌انگيز ، كه رشوه‌خوارى مأمورين و پايوران دولت ، و كوشش زمامداران و زيردستان آنها را براى جلوگيرى از اين رشوه‌خوارى نشان مىدهد . ما مىتوانيم زندگى ستمكشان و ستمگران را در اين منابع دنبال كنيم .\r\nما مىدانيم كه مردم عادى چگونه در شهرستانهاى گوناگون شاهنشاهى زندگى مىكردند .\r\nمىتوانيم بگوييم كه چه مىخوردند و براى خوراك چه مىپرداختند . آشاميدنى ، پوشاك ، دارو ، اجاره‌بها و خانهء آنها چگونه بود . در سراسر اين دوره ، مىبينيم كه به هزينه زندگى او ، بدون بالا رفتن كافى درآمدش ، افزوده مىشد ، و بدبختى روزافزون او را احساس مىكنيم ، تا آنكه با آمدن مرگ از آن رهايى مىيابد . با او در زناشوييش شادى مىكنيم ، از طلاقش افسوس مىخوريم ، بر سر جنازه‌اش حاضر مىشويم . ما شاهد پيمان بستن او هستيم ، و در دادرسيهاى او با قوانين نوين شاهنشاهى گواهى مىدهيم . براى هر جنبهء زندگى روزانه‌اش سندى ، كه به آن گواه است ، در دست داريم .\r\nزندگى مردم عادى ، زير سلطهء پرستشگاه بود . آنجا او مىتوانست مغان خود را پرستش كند ؛ ولى براى بيشتر مردم شاهنشاهى ، پرستشگاه يك دستگاه نادلنشين بود . مردم عادى ، رعيت و بردهء آن يا اجاره‌كنندهء ملك آن بودند . و بيشتر درآمدى را كه از دسترنج خود بدست مىآوردند\r\n\r\n\r\n","description":"","footnote":"\r\n( 1 ) . همان . ص 179 - 176 ( به اختصار ) .\r\n","page_name":" 34 ","page_number":42},
  {"content":"\r\n\r\nبه پرستشگاه مىدادند . دين در واقع كمتر سبب شادمانى در شرق نزديك باستان بود . » « 1 »\r\nبه عقيدهء دياكونوف ، پس از استقرار حكومت هخامنشى ، نه تنها سازمان دولتى بلكه ساختمان اجتماعى پارس نيز تحت نفوذ و تأثير شديد نظامات مادها قرار داشت .\r\nقرابت نظامات دوران ماد و نظاماتى كه بعدها در پارس برقرار شد ، از مشابهت اسناد اقتصاديى كه مربوط به قرن ششم قبل از ميلاد بوده ، آشكار مىشود . با اينكه اسناد خزانهء استخر ، به زبان عيلامى است و درك كامل مندرجات آن هنوز ميسر نشده است ، هم‌اكنون مىتوان يك سلسله استنتاجات مهم از اسناد مزبور به عمل آورد .\r\nو . ا . تيورين « 2 » كه به تجزيه و تحليل جزئيات منتشر شده توسط كامرون پرداخته ، به نتايج زير رسيده است : اسناد مزبور مربوط به پرداخت وجه يا مواجب دسته‌هاى گوناگون كاركنان مىباشد كه به نام مشترك « كورتش  Kurrtash  » خوانده شده‌اند . حرفه و تخصص بعضى از آنها مشخص گرديده است ( مثل سنگتراشان ، درودگران ، مسگران و غيره ) . اينان به كارهاى ساختمانى پايتخت هخامنشيان مشغول بودند و به دسته‌هاى بزرگ ، از صد تا هزار نفر تقسيم مىشدند و گاه از يك كارگاه به كارگاه ديگر منتقل مىشدند . در ميان ايشان ، شبانان و پيشه‌وران گوناگون وجود داشتند . فعاليتهاى مختلف بوسيلهء مردان ، زنان و كودكان ( دختر يا پسر ) انجام مىگرفت . در پرداخت مواجب ، پول نقره به كار مىرفت ؛ ولى بيشتر ، جنس ( شراب و گوسفند ) تحويل ايشان مىشد . ولى اين مواجب جنسى صورت جيرهء غذايى نداشت بلكه شكلى از پرداخت پولى و نقدى بود . ظاهرا گيرنده مىبايستى اجناس دريافتى را بعد بفروشد .\r\nميزان مواجب ماهانه از 4 تا 60 دانگ يا از نيم تا 8 سيكل ( شكل به عقيدهء امستد ) نقرهء بابلى ( يا بيشتر ) بوده است . تيورين پس از مطالعات كافى به اين نتيجه رسيده است كه كارگران ( كورتشها ) برده نبودند بلكه افراد آزادى از پارسيان بودند كه در دستگاه اقتصادى سلطنتى از ايشان بهره‌بردارى مىشده است .\r\nچون در برابر هر مرد كارگر ( كورتش ) دو زن وجود داشت ، تيورين چنين نتيجه مى - گيرد كه نيمى از مردان پارس رفته بودند و سبب غيبت ايشان جز خدمت نظام چيز ديگرى نمىتوانست باشد . ولى با اين حال ، شاه از ايشان در سراسر سال ، بعنوان مزدور يا برده بهره مىكشيده است . دياكونوف با استنتاج تيورين به اين‌كه تعداد زنان دو برابر مردان بوده است موافق نيست .\r\nدر شرايط و اوضاع جامعهء برده‌دارى ، چنين استثمار بسيط و عميقى ، فقط از طريق اعمال جبر و زور و اجبار ممكن الحصول بود و گمان نمىرود چنين بهره‌كشى در مورد خانواده‌هاى كسانى كه نيروى مسلح پارس از تشكيل مىدادند ، ممكن بوده است . « 3 »\r\nغير از پيشه‌ورانى كه در شرايط بردگى زندگى مىكردند ، پيشه‌وران آزاد نيز در پارس بودند ؛ با اين حال ، بيشتر فعاليتهاى مهم اقتصادى در دست دولت و معابد بود ، و دولت در\r\n\r\n\r\n","description":"","footnote":"\r\n( 1 ) . تاريخ شاهنشاهى هخامنشى ، پيشين . ص هفده و هجده [ مقدمه 
  ] ( به اختصار ) .\r\n( 2 ) .  V . O . Tyurin \r\n( 3 ) . ر ك : تاريخ ماد ، پيشين ، ص 450 - 398 .\r\n","page_name":" 35 ","page_number":43},
  {"content":"\r\n\r\nزمان قدرت داريوش به كارهاى يدى و صنفى توجه مخصوص داشت . »\r\nدكتر گيرشمن مىنويسد : « دولت به طبقهء كارگر علاقه‌مند بود و ، تا آنجا كه اصول آن عهد اجازه مىداد ، كار و مزد افراد طبقهء مزبور را تنظيم كرد . محققا نبايد توقع داشت كه قوانينى در مورد كارگران اجرا شده باشد ، اما نشانه‌ها از اقدامات مربوط به امور اجتماعى ، در الواح گنجينهء تخت‌جمشيد منعكس است . در آنجا ، مزد هر طبقه از كارگران دقيقا تعيين شده و مزد يك كودك ، يك زن ، يك مرد يا پيشه‌ور متخصص ، مشخص شده است . از اين حد هم پيشتر رفته‌اند : به منظور احتراز از تقلب ، معادل پولى همهء محصولاتى را كه بمنزلهء مزد جنسى تأديه مىشده ، ذكر كرده‌اند و ما ، بدين وجه ، مىدانيم كه يك خمره شراب يك « شكل » ( تقريبا يك دلار ) ، و يك گوسفند سه « شكل » ارزش داشته است . حتى مزد يك مغ مأمور تهيهء هوم و مشروبات ، بالغ بر 12 خمره شراب در سال بود .\r\nدر آن عهد ، مىبايست مراكزى براى جمع‌آورى عمله وجود داشته باشد ، زيرا در الواح تخت‌جمشيد ذكر شده كه كارگران از همهء اقطار شاهنشاهى مىآمدند . ساختمان شهرها ، كارهاى مربوط به دربار ، و مخصوصا ادارهء تجارت شاهنشاهى و جهانى موجب رفت‌وآمد بسيار افراد خارجى در قسمتهاى مختلف ايران مىشد . » « 1 »\r\nادامه و اجراى اين نقشه‌ها ، بدون وجود تشكيلات منظمى ، در هريك از مراكز شاهنشاهى ، امكان‌پذير نبود . وجود و رواج مسكوكات در فعاليتهاى توليدى و اقتصادى ، پيدايش بانك و وجود راههاى امن و آرام ، و تشويق دولت ، به پيشرفت فعاليتهاى اقتصادى و صنعتى ، كمك شايان كرد . با مطالعهء گزارشهاى باستانشناسى ، مجلد اول ، شهريور 1329 هجرى شمسى ؛ صفحهء پنجم به بعد ، مىتوان ملل گوناگونى را كه در ساختن كاخ شاهنشاه شركت جسته‌اند شناخت ، و به تخصص و مهارت و مزد آنان پىبرد .\r\nامستد پس از ذكر مزدهاى مختلف كارگران ، مىنويسد : « پيداست كه نسبت به پرداختهاى بابل ، كارگران در پارس مزدشان كمتر است ، بويژه اگر به ياد بياوريم كه در پى كشورگشاييهاى پارسى قيمت خوراك افزايش يافته و هنوز تعديلى در آن راه نيافته بود .\r\nظاهرا اسراى جنگى بيشتر در دستگاههاى دولتى به كار اشتغال داشته‌اند و مداركى وجود ندارد كه در مقابل كار ، به آنها مزد داده شده باشد . كارگران آزاد ، عموما ايرانى بودند و معمولا به آنها دستمزد مىدادند ، و اين دستمزد ابتدا جنسى و سپس جنسى و نقدى و بعدا بطور نقدى پرداخت مىشده است . اطلاعات زيادى دربارهء مبارزهء طبقهء كارگر براى افزايش دستمزد ، در دست نيست ؛ فقط دكتر گيرشمن مىنويسد : در اواخر دورهء اردشير دوم ، « وضع شاهنشاهى موجب بدبينى و يأس بود . ماليات ، بوميان را خرد مىكرد ، و آنان را وادار به عصيان مىنمود .\r\nجنگ طبقاتى توسط مزدوران گرسنه درگرفت و آن را با خشونت خفه كردند . » « 2 »\r\nطبق نظر امستد و گيرشمن ، در دورهء خشايارشا ، در ايران ، سطح مزدها پايين آمد و قيمتها بالا رفت ، و در نتيجه ، قدرت خريد كارگران كاهش يافت . بطور كلى مزد كارگران مرد ،\r\n\r\n\r\n","description":"","footnote":"\r\n( 1 ) . ايران از آغاز تا اسلام ، پيشين . ص 180 - 179 ( به اختصار ) .\r\n( 2 ) . همان . ص 193 - 192 ( به اختصار )\r\n","page_name":" 36 ","page_number":44},
  {"content":"\r\n\r\nبيشتر از كارگران زن ، و مزد پسران بيشتر از مزد دختران بوده است . . . در بعضى موارد ، دستمزد بعضى زنان بيشتر از مزد مردان بوده ، و از اين معلوم مىشود كه تخصص هم تأثيرى در ميزان مزد داشته است . . . در بين صاحبان تخصص ، يعنى كاركنان فنى كارگاهها ، بزرگترين مزدها به زره‌ساز ، زرگر و مسكار ، داده مىشد . دستمزد كارگران ساختمانى كمتر از سايرين بوده است . دستمزد شرابسازان و آبجوسازان نيز زياد بود . همچنين دستمزد كسانى كه به كارهاى غير صنعتى اشتغال داشته‌اند ، مثل چوپان و خركچى ، از ديگران زيادتر بود . معلوم نيست اين افزايش دستمزد به علت زيادى ساعت كار بود يا اين‌كه چون متصديان كار ، اهل پارس بودند ، مزد بيشترى گرفته‌اند .\r\nآقاى مهندس زاوش ، ضمن يك مقالهء تحقيقى دربارهء موقعيت اقتصادى كارگران در آن دوره ، مىنويسد : در الواح قرائت شده ، حداكثر مزد كاركنان توليدى ( غير از كارمندان ) 5 / 7 « شكل » ، و حداقل يك چهارم شكل بوده يعنى بالاترين مزد 30 برابر پايينترين مزد بوده است . « 1 »\r\nمورخان دربارهء ارزش « شكل » برحسب ليره و دلار ، نظريات مختلفى داده‌اند . ارزش شكل به پول امروز تقريبا 36 ريال است . البته بايد توجه داشت كه قدرت خريد يك شكل در آن دوره ، خيلى بيشتر از قدرت خريد 36 ريال امروز بوده است . در دورهء هخامنشيان ، بين درآمد و مخارج طبقات مختلف اختلاف فراوان وجود داشت . امستد مىنويسد : « توانگران 15 شكل را كه بيش از درآمد يك ساله يك روستايى بود ، براى خريد يك پوند پشم كه رنگ ارغوانى داشت مىپرداختند . كارمندان دولتى از خزانهء شاهى حقوق نمىگرفتند بلكه حقوق و هزينهء زندگى پرتجمل آنان به اهالى محل تحميل مىشد . حقوق سربازان بيش از كارگران بود .\r\nحقوق ماهانهء سربازان در دورهء خشايارشا ، در حدود بيست شكل بوده است . با توجه به هزينهء زندگى ، قوهء خريد كارگران بسيار ناچيز بود . يك گوسفند ، طبق الواح تخت‌جمشيد ، 3 شكل ( 108 ريال ) و قيمت يك كوزه شراب ، يك شكل بود . به نظر امستد ، « مزد يك كارگر ، در ماه ، كافى براى خريد دو « بوشل » جو ، و سه بوشل خرما بود . با اين قيمتها فقط كسانى كه وضع اقتصادى بهترى داشتند ، مىتوانستند براى خوراك ، از روغن استفاده كنند . شراب مخصوص توانگران بود ، و كارگران شرابى را كه در ازاى دستمزد مىگرفتند براى تحصيل ضروريات زندگى مبادله مىكردند . به اين ترتيب ، طبقات پايين ، كمتر گوشت مىخوردند . كرايهء خانه در زمان كورش 15 شكل در دورهء داريوش ، 20 شكل بود ، و در زمان اسكندر به 40 شكل در سال مىرسيد .\r\nنويسنده ، در پايان مقاله ، در مقام مقايسهء قدرت خريد و درآمد كارگران ايرانى و كارگران يونانى در حدود قرن پنجم و ششم قبل از ميلاد برآمده ، و پس از تبديل و تسعير حقوق كارگران دو كشور به نقره و طلا ، به اين نتيجه مىرسد كه قدرت خريد كارگران يونانى در آن دوران بيش از كارگران ايرانى بود . و اختلاف درآمد طبقات مختلف در يونان خيلى كمتر از\r\n\r\n\r\n","description":"","footnote":"\r\n( 1 ) . در سال 1343 هجرى شمسى طبق نشريهء ادارهء كل نيروى انسانى وزارت كار ، حداقل مزد در كارگاههاى كشور ، ساعتى چهار ريال و حداكثر ساعتى 141 ريال پرداخت شده ؛ يعنى حداكثر مزد 35 برابر حداقل مزد بوده است .\r\n","page_name":" 37 ","page_number":45},
  {"content":"\r\n\r\nايران بوده است . » « 1 »\r\nاز دقت و مطالعه در الواح بدست آمده ، مىتوان به تنوع حرفه‌ها در آن دوران پى برد .\r\nبطور كلى ، كسانى كه در مقابل خدمت به آنان مزد داده شده است ، عبارتند از : كارگران ساختمان ، شبانان ، زنان مأمور نگهبانى اسب ، كشتكاران ، يك نفر پيشواى مذهبى ، مأمور تنظيم محاسبات ، منبت‌كاران ، آهنگرانى كه مشغول ساختن در كاخ هستند ، كارمندان مخزن ، كارگرانى كه نقوش برجستهء سنگ و منبت‌كاريهاى چوبى را به عهده داشته‌اند ، درودگران و پيكرسازان ، كارگران حجار و سنگتراش ، كارگران كارگاههاى تزيين كاخ ، كارگرانى كه به گرفتن شراب و آبجو مشغولند ، زرگران ، خركچيها ، زره‌سان ، مسكاران و پيشه‌وران ديگر .\r\nجنبش اقتصادى و عمرانى كه از عهد كورش و داريوش آغاز شده بود ، بتدريج ، تحرك و شكوفايى خود را از كف داد . آخرين شهرياران هخامنشى ، مطلقا ، در فكر عمران و آبادى و تخفيف آلام و مشكلات ملل تابع نبودند بلكه روزبروز بر ميزان ماليات مىافزودند ، و طلا و عوارض گردآورى شده را ، در راه تجمل و فساد و جنگهاى خانگى و رقابتهاى زيانبخش سياسى مصرف مىكردند . و چنان كه ضمن تاريخ سياسى آن دوران ( در جلد اول ) ديديم ، همين سياست دور از حزم و عقل به شكست شاهنشاهى و پيروزى اسكندر منتهى گرديد .\r\nقبل از آن‌كه وضع اقتصادى ايران را در عهد اسكندر و جانشينانش مورد مطالعه قرار دهيم ، بىمناسبت نيست اگر وضع اقتصادى ملل تابع هخامنشيان را از نظر بگذرانيم .\r\n\r\nوضع اقتصادى ملل تابع شاهنشاهى هخامنشى\r\n\r\nباجهاى سنگين\r\nچنان كه در تاريخ سياسى عهد هخامنشى گفتيم ، كورش در دوران زمامدارى ، نسبت به ملل فرودست ، روشى ارفاق‌آميز داشت ، و از جهات اجتماعى ، اقتصادى و مذهبى با ملل تابع مدارا مىنمود . دربار و سازمان ادارى مفصلى نداشت ؛ به‌همين علت ، تنها از ملتهاى زيردست خود هدايايى دريافت مىكرد . در نتيجهء همين سياست توأم با رفق و مدارا ، مردم او را به نام « پدر » مىخواندند ، ولى از دورهء فرمانروايى داريوش به بعد ، روزبروز ، سازمان ديوانى شاهنشاهى ، و تشكيلات حكومتى و دربارى وسعت بيشترى كسب كرد ، و به‌همين تناسب ، بتدريج بر ميزان عوارض و مالياتهاى تحميلى بر ملل تابع افزوده شد ؛ در حالىكه ميزان دستمزد كارگران و پيشه‌وران تقريبا ثابت بود . سطح قيمتها از دورهء داريوش به بعد ، بسرعت رو به فزونى نهاد ؛ در نتيجه ، از قدرت خريد مردم عادى ، به ميزان زيادى ، كاسته شد .\r\nپس از آنكه حكومت هخامنشيان قوام و استحكام يافت ، پارس از پرداخت باج معاف گرديد ؛ درحالىكه شهرستان پهناور ماد ناگزير بود 450 قنطار و صد هزار گوسفند ، شوش و سرزمين كاشيها 300 قنطار ، ارمنستان و سرزمينهاى كنار درياى سياه 400 قنطار و بيست هزار كره‌اسب ، ماتينيها و شهرستانهاى مجاور 200 قنطار ، مرسخيها و چند منطقهء ديگر 300 قنطار ،\r\n\r\n\r\n","description":"","footnote":"\r\n( 1 ) . ر ك : مجلهء اطاق صنايع : « نگاهى به تاريخ صنايع ايران » ( مقاله ) . شمارهء 23 ص 87 - 85 .\r\n","page_name":" 38 ","page_number":46},
  {"content":"\r\n\r\nو كولخيها ، هر پنج سال يك بار ، پيشكشى از صد پسر و صد دختر مىفرستادند .\r\nهمچنين ، كاسپيان ، سكاها ، پارتيها ، خوارزميها ، سغديها ، هريويها ، باكتريه ( بلخ ) و مناطق شمالى خليج فارس ، جملگى در شمار كشورهاى خراجگزار بودند ، و از دويست تا چهارصد قنطار ماليات مىدادند . در ميان ملل تابع شاهنشاهى ، هنديها سنگين‌ترين خراج را مىپرداختند ( 360 قنطار گرد طلا ) . بابل ، پيش از آنكه سر به شورش بردارد ، هزار قنطار ماليات و پانصد پسر ، به نام خواجه‌سرا ، به دربار شاهنشاهى مىفرستاد . علاوه بر اين ، چون بابل منطقهء حاصلخيزى بود ، تأمين قسمتى از خواربار دربار و علوفهء چهارپايان بر دوش مردم بابل سنگينى مىكرد .\r\nباج منطقهء مصر و ورارود و چند شهرستان ديگر ، جمعا به 700 قنطار برآورد شده بود .\r\nاز عربستان خشك ، ساليانه هزار قنطار كندر مىآوردند . از آسياى صغير و شهرستانهاى مجاور ، حدود 500 قنطار گردآورى مىشد . « 1 » امستد ، محقق امريكايى ، پس از برشمردن مالياتهايى كه از ملل تابع شاهنشاهى گرفته مىشد ، مىنويسد : « از شهرستانها ، نهرى از سيم ، پيوسته ، به مركز روان بود كه هرودوت آن را 9880 قنطار اوبوئى به شمار آورده . . . اگر نسبت زر را به سيم ، چنان كه هرودوت گفته ، سيزده به يك بگيريم ، . . . با توجه به تغييراتى كه در ارزش طلا پيش مىآيد ، حساب كردن آن مبلغ به پول امروزى ناممكن است . ولى اگر آن را پيرامون بيست ميليون دلار ، بگيريم ، و ارزش خريد آن را چند برابر بيشتر ، مىتوانيم تصورى از ثروت پادشاه پارسى به دست آوريم .\r\nفقط اندكى از اين مبلغ گزاف را به شهرستانها باز مىگردانيدند . رسم چنين بود كه اين زر و سيم را مىگداختند و پس از تبديل آنها به شمش ، انبار مىكردند . فقط يك قسمت كوچك از آن را سكه مىزدند و آن را هم معمولا براى خريدن و اجير كردن سياستمداران و سربازان بيگانه به كار مىبردند . بدين‌سان ، كانهاى فلزات گرانبها و زر و سيم شاهنشاهى رو به خشك شدن مىرفت . » « 2 »\r\nامستد ، سياست خانمان برانداز شهرياران هخامنشى را كه از ملل تابع بجاى كالا و جنس زر و سيم مطالبه مىكردند به باد انتقاد مىگيرد ، و مىنويسد : عدهء زيادى از ملكداران در نتيجهء اين سياست ، در چنگال وام‌دهندگان نابكار مىافتادند ، و چون قادر به پرداخت قرض نبودند ، املاك آنان نصيب وام‌دهندگان خون‌آشام مىشد . به اين ترتيب ، پول در صندوق وام‌دهندگان انباشته مىشد ، تورم فزونى مىگرفت و در حالىكه از قوهء خريد اكثريت كاسته مىشد ، قيمتها بالا مىرفت . اگر شهرياران هخامنشى طلاهاى دريافتى را بار ديگر در راه عمران و آبادى و فعاليتهاى توليدى در كشورهاى تابع به جريان مىانداختند ، و به وام‌دهندگان زالوصفت ، اجازه نمىدادند كه صدى چهل ، در سال ، سود مطالبه كنند ، چنين بحران وحشتناكى در سراسر امپراتورى ظاهر نمىشد . ولى متأسفانه ، اسناد و مدارك تاريخى نشان مىدهد كه مأمورين و پايوران رشوه‌خوار دولت با بانكداران پول‌پرست همكارى مىكردند ، و به زمامداران وقت اعلام خطر نمىكردند و چشم و گوشهاى شاه ، بر خلاف عهد كورش و داريوش ، وضع\r\n\r\n\r\n","description":"","footnote":"\r\n( 1 ) . ر ك : تاريخ شاهنشاهى هخامنشى ، پيشين . 452 - 396 .\r\n( 2 ) . همان . ص 406 - 405 ( به اختصار ) .\r\n","page_name":" 39 ","page_number":47},
  {"content":"\r\n\r\nبحرانى كشور را به زمامداران گزارش نمىدادند . در نتيجهء اين سياست نابخردانه ، سراسر شاهنشاهى دستخوش بحران و ناامنى گرديد . ناگفته نماند كه در اين دوره ، ملكداران پارس هم وضعشان بهتر از ديگر ملل نبود و از اين باجهاى خانه ويران‌كن معاف نبودند . « 1 »\r\nبه اين ترتيب ، با عدم رضايتى كه از دورهء خشايارشا به بعد ، روزبروز عميقتر مىشد ، دولت ناگزير بود بوسيلهء سازمانهاى وسيع جاسوسى و كارآگاهان از جنبشهاى مخالف دولت و از دسته‌بنديهاى استقلال‌طلبان و آزاديخواهان جلوگيرى كند . سرعت عمل پيكان شاهنشاهى در سراسر دنياى كهن بىنظير بود . هر پيكى يك روز با اسب بسرعت مىرفت و چون شامگاهان به ايستگاه خود مىرسيد ، مدارك و اسناد را بيدرنگ به جانشين خود مىداد ، و او با اسبى تازه - نفس راه ايستگاه بعدى را پيش مىگرفت ، و اين كار روز و شب بدون كمترين توقف و بدون توجه به خوبى يا بدى هوا منظما دنبال مىشد . با اين تدبير ، بريدها پايتخت و مركز سياست شاهنشاهى را با اقطار و استانهاى گوناگون كشور مربوط مىساختند و زمامداران ، از وضع عمومى هريك از كشورها باخبر مىشدند - از كيفيت جاده‌ها و نحوهء مراقبت دولت از آنها اطلاع دقيقى نداريم .\r\nبرآورد هرودوت از يك روز سفر ، بطور متوسط ، 150 ميدان يا اندكى كمتر از 19 ميل بود .\r\nتأمين امنيت جاده‌ها تنها از نظر سياسى قابل توجه نبود بلكه از لحاظ اقتصادى و آمد و رفت كاروانهاى تجارى نيز ، وضع راهها شايان دقت بود . به گفتهء هرودوت ، راه شاهى از گزند دزدان و راهزنان در امان بود ؛ و بازرگانان در پناه حمايت دولت ، قادر بودند كالاهاى موردنظر را از منطقه‌اى به منطقهء ديگر منتقل سازند . « 2 »\r\nبه نظر دكتر گيرشمن ، « پس از حملهء موفقيت‌آميز اسكندر و الحاق غرب به شرق ، و تحقق وحدتى كه هخامنشيان آرزومند آن بودند ، جهشى بزرگ در حيات اقتصادى جهان ، كه از تقسيمات گوناگون آزاد شده بود پديد آمد . كمتر احتمال مىرود كه در اين منطقه ، در مدت عمر بسيار كوتاهى كه اسكندر داشته ، خطمشى مخصوصى مورد مطالعه قرار گرفته و به مرحلهء اجرا درآمده باشد . ولى به احتمال قوى ، او با تقليد از پيشينيان در حفظ امنيت راههاى ارتباطى در خشكى و دريا ، تلاشهايى كرده و با اعزام نئارخوس « 3 » به اكتشافات جغرافيايى كمك كرده است . اسكندر ، مانند آخرين شاهان هخامنشى ، به گردآورى و ذخيره كردن گنجينه‌ها نمىپرداخت . وى خزينه‌هايى را كه در پايتختهاى شاهنشاهى يافت ، تبديل به پول كرد و پول را متحد الشكل ساخت ، و بدينوسيله بر مسكوكات شاهنشاهى و مسكوكات ايالتى خاتمه داد ، و چون تنها يك نوع پول در منطقهء وسيع شاهنشاهى او ، واسطهء دادوستد بود ، روابط اقتصادى قسمتهاى مختلف كشور را تأمين مىكرد . اسكندر با سعهء صدرى كه داشت ، هدايا و پاداشها را توزيع مىنمود ، و سپاهيان خود را ثروتمند مىساخت ، و در نتيجه ، همهء ممالك خويش - از جمله يونان - را غنى كرد . » « 4 »\r\nسكنهء يونان ، در ممالك تابع اسكندر متفرق شدند ، و بازرگانان يونانى و ايرانى با استفاده\r\n\r\n\r\n","description":"","footnote":"\r\n( 1 ) . ر ك : همان . ص 406 - 405 .\r\n( 2 ) . ر ك : همان . ص\r\n( 3 ) .  Nearque \r\n( 4 ) . ايران از آغاز تا اسلام ، پيشين . ص 214 - 213 ( به اختصار ) .\r\n","page_name":" 40 ","page_number":48},
  {"content":"\r\n\r\nاز امنيت موجود ، فعاليتهاى اقتصادى و بازرگانى را تا نقاط دوردست ادامه دادند . ولى مرگ ناگهانى اسكندر ، سبب گرديد كه مدت چهل سال ، جنگهاى خونين بين سرداران اسكندر درگيرد ، و رشد اقتصادى كه بكندى آغاز شده بود ، بار ديگر متوقف گردد . در عهد سلوكوس و جانشينان او ، بار ديگر ، در سايهء امنيت نسبى ، فعاليتهاى اقتصادى آغاز شد . در اين دوره ، « شهرها داراى زمينها و املاكى بود كه روستاييان در آنها سكونت داشتند و به كار كشاورزى مشغول ، و بدان املاك وابسته بودند . » « 1 » گاه در جوار دهكده‌هايى كه بوميان در آن سكنى داشتند ، مستعمراتى از يونانيان مهاجر و ديگر ملل تشكيل مىدادند ، و به هركس مقدارى زمين ، يك خانه ، بذر و چهارپا داده مىشد . اين اقوام مهاجر كه از يونانيان ، مقدونيان و مزدوران ديگر مناطق بودند ، تكيه‌گاه هيأت حاكمه بودند و در موقع لزوم لباس رزم مىپوشيدند . زمينها متعلق به شاه بود ، و ظاهرا معابد نيز داراى زمينهايى بودند كه عده‌اى رعيت و برده در آن كار مىكردند و احتياجات مادى روحانيان را تأمين مىكردند . زمينهاى ديگر به افراد خانوادهء شاهى و درباريان تعلق داشت . صاحب‌منصبان ، فئودالهاى بزرگ ايرانى و يونانى داراى زمينهايى بودند . « رعايا ، كه جزو لاينفك اراضى بودند ، از نوعى آزادى برخوردارى داشتند . از ميان همهء روستاييان ، آنان كه در املاك متعلق به شهرها كار مىكردند ، محققا از مزاياى بزرگى بهره‌مند مىشدند . » « 2 »\r\nدر شهرها ، وابستگان به شاه سلوكى ، در فوق ايرانيان قرار داشتند . « جامعهء مزبور ، شامل تعدادى از عمال عالى رتبه ، اطرافيان شاه و دربار و دوستان و ندماى وى بود . در درجهء پايين‌تر ، عمال ادارات و سپس تجار قرار داشتند . » « 3 »\r\nغير از قشون ، مهاجران يونانى كه از گروههاى مختلف بودند ، در منطقهء نفوذ سلوكيان ، از مزايايى برخوردار بودند .\r\nبه نظر دكتر گيرشمن : ايجاد شاهنشاهى اسكندر و تبديل آن به سه سلطنت هلنى از نظر اقتصادى ، انقلابى حقيقى در دنياى آن عصر محسوب مىشد . نخستين‌بار بود كه دورترين بخشهاى جهان ، كاملا به يكديگر مربوط مىشدند . سكهء واحد كه در اين صحنهء وسيع رايج بود ، بسيار اهميت داشت . ثروتهايى كه بر اثر فتوحات به بازار جهان آمده بود ، به حدى قابل توجه بود كه ارزش طلا و نقره پنجاه درصد كاسته گرديد . در عهد سلوكوس و نخستين جانشينان او ، تعادلى بيسابقه بين مزد و قيمتها ايجاد شد ، و اين خود ، موجب بهبود وضع زندگى گرديد .\r\nافزايش نرخ منافع ، معرف وضع نيكوى تجارت بود . طلايى كه بر اثر فتح ايران به اروپا رفته بود ، در اثر مبادلات تجارى ، قسمتى از آن به ايران بازگشت .\r\nفعاليت اقتصادى بين شرق و غرب ، در اثر مداخلات خشونت‌آميز روم ، گاه مدتها متوقف مىشد . سلوكيان نظمى جديد در جاده‌هاى بزرگ بين قاره‌ها برقرار كردند . راههاى مزبور از ايران عبور مىكرد و به سمت چين و هند مىرفت . آنان اين جاده‌ها را وسيع كردند و از آنها توسط ايستگاههاى نظامى مراقبت مىكردند . آب انبارهايى در بيابانها ساخته شد و كاروانسرا - هايى پديد آمد . قنوات را غالبا با سرمايه‌هاى شخصى ، به منظور تجارت ، حفر مىكردند . سرعت\r\n\r\n\r\n","description":"","footnote":"\r\n( 1 ) . همان . ص 222 .\r\n( 2 ) . همان . ص 225 .\r\n( 3 ) . همان . ص 226 .\r\n","page_name":" 41 ","page_number":49},
  {"content":"\r\n\r\nارتباطات و حمل‌ونقل ، به عاليترين درجهء خود رسيد و جز عهد اختراع ماشين بخار ، هيچ عهدى از اين جهت نمىتوانست با آن دوره رقابت كند . آنان جهازات مهمى در خليج فارس ترتيب دادند كه موجب تأمين ارتباط با هند در مشرق و بحر احمر در مغرب مىگرديد .\r\nوضع تجارت در اين دوره ، بار ديگر تغيير يافت . از حجم محصولات ارزان قيمت كه در طى عهد پيشين بخش اعظم مبادلات را تشكيل مىداد ، كاسته شد و در عوض ، اشياء تجملى و لطيف و ظريف جاى آنها را گرفت . در اين دوره ، روم عامل مهمى در تجارت جهانى بود . غير از چوب و فلزات كه بسيار مورد تقاضا بود ، اشياء ديگرى چون احجار كريمه و جواهر ، كه روى آنها بطور برجسته كار كرده بودند ، داروهاى هند ، نباتات ، مرهمها ، روغنها ، عطريات ، ارغوان ، گلاب ، ظروف سفالين ، شيشه ، منسوجات ، اشياء هنرى ، پاپيروس و غلامان وارد ايران مىشد ، و در مقابل ، ايران ، البسه و زينت‌آلات ، داروها ، احجار كريمه ، فرشها ، بذر گندم ، سرب و سگهاى اصيل النسب صادر مىكرد . فراوانى مواد اوليه ، موجب توسعهء صنعت در ايران گرديد ، مخصوصا صنايع نساجى ، قالىبافى ، و قلمزنى فلزات كه در آن هنرمندان و پيشه‌وران ايرانى شهرتى بسزا دارند ، رونق گرفت . ايران در صدد برآمد كه بازار را از بعضى محصولات وارداتى نجات بخشد ، مثل پاپيروس كه مصر انحصار آن را در دست داشت ، و كوشيد با نباتات محلى آن را بسازد ، يا پوست ( پارشمن ) را بجاى آن به كار برد . فعاليت حيوان در آسيا جانشين انسان گرديد . صنعتگر محصول خود را افزايش داد . انواع ظروف سفالين ، پيكرسازى ، حكاكى روى استخوان ، كنده - كارى ، مورد توجه قرار گرفت . كاشت انواع نباتات وسعت يافت ، و مقدارى از نباتات و حيوانات تازه‌وارد را ، پرورش دادند و حيوانات و نباتات مختلفى به اروپا و ايتاليا راه يافت . پنبه ، ليمو ، خربزه ، حب كنجد ، جوز شرقى ، زيتون ، خرما ، انجير ، اردك و گاو آسيايى ، موجب انقلاب حقيقى در فلاحت و گله‌دارى ايتاليا گرديد .\r\nسلوكيان ، با آماده كردن زمينهاى فلاحتى و زهكشى نواحى جديد ، اراضى باير را قابل كشت كردند . فنون فلاحتى توسعه يافت . گاوآهن جديدى معمول گرديد . سه دورهء برداشت محصول از زمينهاى زراعتى عملى شد و طرق جديدى در آبيارى ، احداث جنگل و پرورش ميوه‌ها و باغها مجرى گرديد .\r\nدر دورهء سلوكيان ، وضع رعايا تابع انتظاماتى بود كه تا حدى سرنوشت آنها را بهتر مىكرد . روستاييان وابسته به شهر ، تقريبا آزاد گرديدند . سلوكيان ، با تحولات فلاحتى ، مقامى مهم به دست آوردند و آزاد كردن طبقهء روستاييان در ايران از جهت سياسى ، اجتماعى و اقتصادى كارى بزرگ بشمار مىرفت . با اين حال ، نبايد تصور كرد كه طبقهء زحمتكش در شرايط مساعدى زندگى مىكردند ، زيرا عوارض ، كمر ملت را خرد مىكرد و شاه سلوكى و طبقات ممتاز از تمام مزاياى اجتماعى و اقتصادى برخوردار بودند . ماليات بر افراد ، منازل ، چهارپايان مزرعه ، باغ ، تولد ، ازدواج و حتى مرگ تعلق مىگرفت . « 1 »\r\nميراث اسكندر ، كه بين سه سلطنت مقدونى تقسيم شده بود ، سرانجام از سوى مغرب مورد تعرض روميان و از جانب مشرق ، مورد مهاجمهء پارتيان قرار گرفت . در نتيجهء انقلابات و\r\n\r\n\r\n","description":"","footnote":"\r\n( 1 ) . همان ص 238 - 234 ( به اختصار ) .\r\n","page_name":" 42 ","page_number":50},
  {"content":"\r\n\r\nزد و خوردهاى طولانى ، بنيان اقتصادى قديم درهم ريخت . « محصول كم گرديد ، با كثرت راهزنان در جاده‌ها و دزدان دريايى در درياها ، اشكالات مبادلات و حمل‌ونقل شديدتر شد .\r\nاين عصر را ، از لحاظ محاربات و غارتها ، با تاريكترين اعصار سابق نمىتوان مقايسه كرد . پس از آنكه روميان در مغرب استقرار يافتند ، در راه بهبود شرايط اقتصادى و امنيت راهها ، قدمهاى مؤثرى برداشتند . ايتاليا عامل مهم اقتصادى در حوزه بحر الروم گرديد . فتوحات روم ، سبب گرديد كه طلاها بجانب روم روان گردد . در نتيجه ، تقاضاى آن كشور براى انواع مصنوعات افزايش يافت . كالاهاى متنوعى ، از چين و هند ، از طريق ايران ، بجانب غرب روان شد . ابريشم ، ادويه ، عاج ، عطريات احجار كريمه به ايتاليا صادر مىشد ؛ در عوض ، مصنوعات صنعتى آن كشور ، نظير مفرغ آلات ، شيشه ، اشياء هنرى ، شراب و روغن و مخصوصا طلا از راه ترانزيتى ايران ، بسوى دنياى قديم صادر مىگرديد . در ايران مراكزى ، براى فعاليتهاى تجارى و تجمع دلالان و عمال ، همه نوع وسايل حمل‌ونقل و رهبرى كاروانها بوجود آمد . اعزام سفارتها از چين به دربار اشكانى ، موجب شد كه روابط مستقيمى بين دو شاهنشاهى ايجاد شود . جاده‌ها بهتر و مبادلات منظم گرديد ، و دو كشور واسطه ، يعنى ايران و شاهنشاهى كوشان ، در تأمين امنيت راهها بين هندوستان و چين كوشا بودند .\r\nبه نظر گيرشمن ، هرگز دول شرق و غرب بدينسان باهم ارتباط حاصل نكرده بودند ، و هرگز پيش از عهد اغسطس ( اگوست ) ، موج مال التجاره‌هايى كه در دو طرف جريان داشت بدين وجه نيرومند نگرديده بود . ايران فلزات صادر مىكرد . . . فولاد چين و هند در بازارهاى جهانى آن عهد شهرت داشت . بين مال التجاره‌هاى ديگر پوست ، پوستين ، منسوجات ، اشياء چوبى ، چارپايان ، پرندگان ، برنج ، زعفران ، ادويه ، احجار كريمه ، قير معدنى و روغن معدنى را بايد نام برد . اجناس زير را به كشور وارد مىكردند : پاپيروس ، اشياء مفرغى ، شيشه ، ظروف سفالين رنگ ، ارغوانى ، و اشياء فلزى كه در تجارتخانه‌هاى بزرگ و كوچك به فروش مىرسيد .\r\nهرگز جاده‌ها ، مانند زمان پارتيان ، خوب نگهدارى نمىشد ؛ زيرا شاهان پارت از مالياتى كه از كالاهاى مختلف مىگرفتند ، عايدى كلانى كسب مىكردند . خطسيرهايى كه از بيابان مىگذشت ، با چاههاى آب و كاروانسراها مجهز بود . اسناد مكشوفه از وجود دستگاه پليس سوار در بيابانها خبر مىدهد . پارتيان منازل كاروانها ، و ايستگاههاى داراى اسبان يدكى را كه براى حمل‌ونقل سريع به كار مىرفت ، مراقبت مىكردند .\r\nدر ايران ، گرايش بسوى فئوداليسم قوت گرفت . دهگانان و خرده مالكان استقلال خود را از كف دادند . جامعه به دو قسمت روستاييان و شهرنشينان ، كه هركدام به شعبه‌اى مخصوص از اقتصاد كشور تعلق داشتند و از لحاظ شهرنشينى و ده‌نشينى طرز زندگى خاصى دارا بودند ، تقسيم شد . فن كشاورزى ، كه از عهد يونانيان رو به بهبود نهاده بود ، راه انحطاط سپرد و در مقابل ، پرورش حيوانات اهلى و پرندگان ترقى كرد . در نتيجهء آمدورفت بين ايران و چين و اعزام سفرا ، اسپست ، مو ، و سپس خيار ، پياز ، زعفران ، و ياسمن به چين وارد شد . در عوض ، ايران از چين ، زردآلو و هلو و سپس كرم ابريشم وارد كرد و نيشكر از هند وارد ايران گرديد . « 1 »\r\n\r\n\r\n","description":"","footnote":"\r\n( 1 ) . ر ك : همان . ص 287 - 285 .\r\n","page_name":" 43 ","page_number":51},
  {"content":"\r\n\r\nبه نظر مالكوم كالج ، « پايهء اقتصاد پارت بر كشاورزى و بازرگانى استوار بود و صنعت اهميت چندانى نداشت . بيشتر ساكنان شاهنشاهى روزى خود را ، همچون خرده مالكان يا شبانان ، از زمين مىجستند . گوسفند و بز و گاو و خوك و اسب و خر و شتر عربى پرورش داده مىشد و حبوبات و گندم و ميوه و سبزى به عمل مىآمد . بيشتر زمينهاى قابل كشت ، نيازمند فراهم كردن آب بودند . آب را غالبا بوسيلهء قنات يا كهريز مىآوردند . يك بررسى دقيق ، در بخش ديالهء عراق ، نمودار منتهاى هوشمندى مردم است در توزيع آب به روزگار كهن . در دوران سلوكى و پارتى ، در كار آبيارى اين منطقه ، ابتكارهاى بسيارى به عمل آمد . بىگمان ، در اين هنگام ، از چهارپايان براى جارى ساختن آب بهره مىگرفتند و با كندن جويها و آبراهه‌ها آب رود را تا دوردست مىرسانيدند . كارهاى آبرسانى و تنقيه و مرمت تعمير راههاى آب ، بيگمان ، بسيار رايج بوده است . باغهاى پر از خرما ، گويا در آن هنگام ، كرانه‌هاى بابل را پوشانيده بوده است .\r\nچون به وضع دادوستد ميان مديترانه و شرق نزديك و دور ، پس از برافتادن سلوكيان ، بنگريم ، مىبينيم كه پارتيان از گرمى و رونق بازار ، بيشتر ، همچون دلال ، و نه توليدكننده ، بهره‌مند مىشدند . در آغاز دوران پارتيان ، بيگمان ، با بازرگانان سلوكى دادوستد مىكردند .\r\nروابط بازرگانى با چين ، تا سدهء دوم پيش از ميلاد ، سخت استوار شد . چئانگ‌چئين و ديگران ، از دلبستگى و شور پارتيان به تجارت سخن گفته‌اند . گاريها و كاروانها و كشتيهاى پر كالاى ايشان به سرزمينهاى همسايه مىرفت و براى ترغيب امپراتور چين به ادامه تجارت ، پيشكشهاى گران و چشمگيرى ، همچون شترمرغ و شعبده‌باز و مانند آنها ، مىفرستادند . راه ابريشم ميان چين و مديترانه برقرار شد و هيئتهاى دوستى و حسن روابط و پيشكشها ، چنان كه در منابع چين آمده است ، ميان دو طرف ، در سدهء اول و دوم ميلادى ، در رفت‌وآمد بودند . چينيان با سكه‌هاى پارتى آشنا بودند . اما روابط بازرگانى پارت و هند چندان آشكار نيست و اسناد زيادى به دست نيامده است . » « 1 »\r\nپارتيان ، دو مشترى بزرگ خود ، يعنى چين و روم ، را از هم جدا نگاه مىداشتند . تا از بهاى واقعى اجناس يكديگر خبر نداشته باشند . اسناد چينى و پالميرى وجود آمدورفت پيوسته ، و پر امنيت از قلمرو پارت را چنان با استوارى نشان مىدهد كه گويا اين امر شيوه‌ها و مشى سياسى و وجود مرزها را ناديده مىگرفت . دلبستگى اقتصادى بر سياست چيره مىگشت .\r\nاز منابع آن روزگار و كشفيات باستان‌شناسى ، مىتوان اندكى از كالاى آنان آگاه شد .\r\nكتيبهء بلند بالاى مشهور به تعرفهء پالمير ، مورخ 137 ميلادى ، نرخ ماليات شهردارى را بر كالاى وارداتى به دست مىدهد . واحد عمدهء مقياس ، بار شتر است ، و گارى مشتمل است بر چهار بار شتر ؛ و بار خر برابر است با نصف بار شتر . اقلام تجارتى عبارت است از بندهء زرخريد و خشكه‌بار و رنگ ارغوان و عطريات و روغن زيتون و دنبه و حيوانات و پوست و نمك و خوراكى و ميوهء كاج و مجسمه‌هاى مفرغى . در نوشته‌هاى چينى ، حيوانات شگفت و زر و سيم و سنگهاى گرانبها و فرش و همه‌گونه عطريات و پارچهء قيمتى و البسهء ابريشمى چين درج شده است .\r\n\r\n\r\n","description":"","footnote":"\r\n( 1 ) . پارتيان . ترجمهء مسعود رجب‌نيا ، 69 - 168 ( به اختصار ) .\r\n","page_name":" 44 ","page_number":52},
  {"content":"\r\n\r\nپارتيان ، از چين ، آهن و زردآلو و هلو مىبردند ، و در برابر ، شراب و انار و شترمرغ و ديگر اقلام شگفت مىآوردند . از راه دريايى بين مصر و هند ، كالاهايى چون پارچه‌هاى پربها و چوبها و رنگها و ادويه مبادله مىشده است .\r\nاين دادوستد اجناس لوكس ، نمودار وضع اقتصادى روزگار پارتيان و روميان است .\r\nثروت نزد طبقهء بالاى اجتماع متمركز شده بود ، و آنان خريدار عمدهء اين كالاها بودند . كارهاى ساده و مكرر را بندگان انجام مىدادند . مهارت فنى در پايه‌اى بسيار نازل بود . كارگاههاى بزرگى براى توليد ضروريات روزمره مانند سفالينه‌ها ، البته وجود داشته است ؛ ولى در اين كارها ، از شيوه‌هاى ابتدايى و ساده بهره مىگرفتند . حمل‌ونقل گران و كند بود و متضمن خطرات جنگ و راهزن و درندگان . با آنكه اقلام كم‌بها ، مانند سفالينه‌ها و روغن و شراب گاهى تا مناطق دور - دست برده شده است ، ( چنان كه شكسته‌هايى از كوزه‌هاى مهر جزاير يونانى رودس و تاسوس در نمرود و شوش و سلوكيه پيدا شده ) تنها كالاهايى كه سود فراوان مىدادند ، شايان تجارت بودند . كاستن از سكه‌هاى سيمين و خرابى عيار سكه‌ها نمودار فقر عمومى است ؛ با اينهمه ، كشتيها و كاروانها همواره در راه بودند و اگر راهى ، بجهاتى ، بسته مىشد ، راهى تازه مىگشودند . » « 1 »\r\nمالكوم كالج در مورد معابر و جاده‌هاى ايران ، مىگويد : « به روزگار باستان ، كوهستانهاى خوش منظر و بيابانهاى ايران آنچنان سد و مانع شگرفى بر سر راه حركت كاروانيان و مواصلات پديد مىآوردند كه ، ناچار ، همهء آمدورفت از راهها و نواحى خاصى جريان مىيافت . فلات مركزى مرتفع و پر سنگلاخ ايران مشتمل است بر دو بيابان پهناور نمكين دشت كوير و دشت لوت و كوههايى بر گرد آنها ، كه در بسيارى نقاط بلندى آنها از ده هزارپا مىگذرد .\r\nدر سوى مشرق ، كوه هندوكش سر به فلك كشيده و در شمال ، البرز و در شمال غربى ، كوههاى آذربايجان و قفقاز و در مغرب ، زاگرس كه مشرف است بر دشت بين النهرين . در مرزهاى شمال شرقى و جنوب غربى ، سرزمينهاى كم‌ارتفاع‌تر و ملايم‌ترى قرار دارد .\r\nبازرگانانى كه مىخواستند از ايران بگذرند و از مديترانه به چين كالا حمل كنند ، ناچار بودند كه راهى كهن ، كه بعدها به راه ابريشم شناخته شد ، در پيش گيرند كه از شمال بيابانهاى ايران مىگذرد و به باختر مىرسد و سپس راه شمال‌شرقى را مىپيمايد و با برخوردارى از واحه‌ها از آسياى ميانه مىگذرد . » « 2 »\r\nدر دورهء حكومت پانصد سالهء پارتيان ، وضع اجتماعى و اقتصادى طبقات و گروههاى مختلف جامعه به خوبى روشن نيست ؛ ظاهرا به علت عدم تمركز و استقرار نظام ملوك الطوايفى ، شهرياران هر منطقه ، قادر نبودند براى خود دربار و قصور و كاخهاى رفيع بنيان گذارند و ، سازمان ديوانى منظمى براى اخذ ماليات و تحميل عوارض گوناگون بوجود آورند ؛ و شايد به همين علت مىتوان گفت كه وضع اكثريت مردم ، يعنى كشاورزان ، پيشه‌وران ، در اين دوره ، چندان دشوار و غير قابل تحمل نبود . ولى پس از استقرار حكومت ساسانيان ، و سپرى شدن قدرت ملوك الطوايف ، جامعهء طبقاتى در ايران شكل گرفت . و با گذشت زمان ، در جامعهء ايران ،\r\n\r\n\r\n","description":"","footnote":"\r\n( 1 ) . همان . ص 75 - 71 ( به اختصار ) .\r\n( 2 ) . همان . ص 13 - 12 ( به اختصار ) .\r\n","page_name":" 45 ","page_number":53},
  {"content":"\r\n\r\nاز نظر امكانات اقتصادى ، اختلاف عظيمى پديد آمد ؛ مالكان عمده ، درباريان ، صاحب‌منصبان ، طبقهء متوسط و مردم آزادشهرها و روستاييان ، در شرايط اقتصادى و اجتماعى كاملا متفاوتى زندگى مىكردند .\r\nاين طبقه‌بندى در سازمان جامعهء ساسانى ، بدينصورت ، منعكس گرديد : 1 ) نجبا و جنگجويان 2 ) روحانيان 3 ) دبيران و كارگزاران 4 ) مردم كشاورز و كارگر . « 1 »\r\nبه نظر گيرشمن ، اقتصاد شاهنشاهى ساسانى ، كماكان ، بيشتر بر كشاورزى مبتنى بود تا بازرگانى ، و با كديمين و عرق جبين ملتهاى تابع شاهنشاهى ، زندگى اقتصادى طبقات ممتاز ، اداره مىشد .\r\nمسكوكات ساسانى ، سيمين ، مسين و بندرت زرين بود ، و در مبادلات تجارى در منطقه‌اى وسيع جريان داشت . اين عهد ، دورهء پيدايش حقيقى برات است ، و بانكداران يهودى بابل و مؤسسات مشابه ايرانى ، در جريان دادن برات ، نفوذ عمده داشتند . از اين دوره ، برات به صورت سند تملك درآمد و رسما آن را مىشناختند . در شهرها استعمال سكه وسعت يافت و تعداد فراوانى از درهمهاى سيمين ساسانى ، در ايران يا در ممالك مجاور ، يافته شده است . در مناطق روستايى ، غالبا مزد زارعان ، سربازان ، كارگزاران و حتى ماليات هم جنسى پرداخت مىشده ، اما تجارت خارجى كاملا برپايهء اقتصاد مبتنى بر مسكوكات مستقر بوده است . تجارت خارجى ، بطور محسوس ، نسبت به قرون گذشته ، افزايش يافته و مخصوصا شامل امتعهء گرانبها و مصنوعات تجملى ، كه مورد استعمال دربار شاهنشاهى و طبقهء ثروتمند اشراف ايرانى بود ، مىشده است .\r\nاخذ ماليات و عوارض جنسى موجب آن گرديد كه حكام ، ذخيره‌هايى مهم از محصولاتى كه در درجهء اول لزوم بودند ، فراهم آورند و عمال آنان ، آنها را در بازارها پخش مىكردند .\r\nفايدهء ديگر اينها آن بود كه هنگام قحط ، احتياجات ملت را بوسيلهء توزيع ذخاير ، مرتفع سازند ؛ و شاهان ملزم بودند به جهت تسكين بدبختيهاى ملت ، با آن موافقت نمايند .\r\nهرگز در ادوار سابق ، تجارت مانند اين دوره ، تحت نظارت جدى قرار نگرفته بود ؛ و اين امر دولت را مجبور مىكرد ، براى وسايل متزايد حمل‌ونقل در جاده‌ها ، شطوط و انهار ، ايستگاهها و كاروانسراها و آب‌انبارها بسازد . عمال مخصوص براى اين خدمت معين شده بودند و ايستگاههاى سرحدى و بنادر دريايى را مراقبت و نظارت مىكردند . همچنين ، دولت انحصارهايى تحت اختيار خود داشت كه مهمترين آنها ابريشم خام بود كه از چين وارد مىشد و مخصوصا در كارگاههاى سورى و فنيقى آن را به كار مىبردند . علاوه بر اين ، كارگاههاى شوش ، گندى شاپور و شوشتر ، از جهت مصنوعات خود ، شهرت فراوان كسب كردند . ظروف سفالين تجملى ، مصنوعات شيشه‌اى سورى - فلسطينى و اسكندرانى به ايران وارد مىشد .\r\nمبادلهء منسوجات و تجارت البسه بسيار قابل توجه بود . عنبر را از بحر اسود وارد مىكردند .\r\nپاپيروس كه بيش از پيش جانشين پارشمن ( پوست ) شده بود ، همواره خريدار داشت . ادويهء معطر را از چين و عربستان مىآوردند و ناردين و فلفل را از ماد صادر مىكردند . تجارت بين المللى موجب ايجاد مستعمرات بازرگانى گرديد . تجارتخانه‌هاى صادراتى كه سابقا همه‌چيز مى -\r\n\r\n\r\n","description":"","footnote":"\r\n( 1 ) . ر ك : ايران از آغاز تا اسلام ، پيشين . ص 288 .\r\n","page_name":" 46 ","page_number":54},
  {"content":"\r\n\r\nفروختند ، در اين دوره ، تخصص يافتند و خود را به فروش گندم ، چارپايان و مصنوعات كارخانه‌ها محدود كردند . به اين ترتيب ، تمايزى بين تاجر صادراتى و بازرگانانى كه در بازارهاى داخلى تجارت مىكردند آشكار شد ، و نتيجه اين شد كه تعداد دلالان افزايش يابد .\r\nفعاليت بانكها چندان وسعت نداشت .\r\nتوليد محصول بهتر شد ، و توسعه يافت و آن هم شامل منسوجات ابريشمى و هم صنعت شيشه‌سازى بود . دولت با انحصارات خويش ، توليدكننده بشمار مىآمد و داراى كارخانه‌هايى بود . دولت قيمت مواد اوليه و دستمزد كارگران را تعديل كرد و نظمى نسبى پديد آورد و حرف و پيشه‌هايى بوجود آمد .\r\nاملاك بزرگ عموما داراى زارع ، نجار ، آهنگر ، نساج ، نانوا ، آسيابان ، روغنگير و آسياب بود . آسياب اختراعى تازه بشمار نمىرفت بلكه از قرن چهارم ميلادى مورد استعمال بود .\r\nمحصولات كشاورزى حفظ مىشد و توسعه مىيافت . كشت توت و تربيت كرم ابريشم ، براى ايران كه منسوجات ابريشمى در آن بسيار مصرف مىشد ، مهم بود . آزادى اقتصادى در امور كشاورزى محدود بود . دهگانان و كشاورزان بيش از پيش مورد تعدى قرار مىگرفتند ، استقلال نداشتند و هرگز از تعليم و تربيت برخوردار نمىشدند و غالبا به دولت ، يا آتشگاه و يا يكى از بزرگان وابسته بودند . و مالكان كوچك ناگزير بودند ، براى حفظ خود از تعديات دولت ، خود را تحت حمايت مالكان بزرگ قرار دهند . و اينان ماليات دولت را گردآورى مىكردند و مىپرداختند ، و در واقع ، شاه ، از نظر مالى و نظامى ، وابسته به فئودالهاى بزرگ بود . در مناطق فئودال‌نشين ، كشاورزان ، گندم ، روغن ، شراب ، انواع ميوه و گوشت مورد نياز را فراهم مىكردند و دستمزدى جنسى مىگرفتند . جريان مسكوكات در مناطق روستايى ، به حداقل تقليل يافته بود .\r\nفئودالها در شهر نبودند بلكه در املاك مستقر بودند و به وضع كشاورزان محل رسيدگى و نظارت مىكردند .\r\nدولت در امور مالى فاقد عاطفه بود ، و براى پرداخت عوارض زمين و افراد ، نرخى معين كرده بود كه از قدرت افراد خارج بود و براى اخذ آن به قوهء قهريه متوسل مىشد . ماليات غيرمستقيم كه بر گمرك ، نواقل و راهدارى وضع شده بود موجب تحميلات بيشترى بر مردم گرديد . فساد عمال ، با وجود مقابلهء جدى پادشاهان ، وحشتناك بود .\r\nدولت به پول احتياج داشت . متصرفات و كارخانه‌هاى وى براى دربار و قشون كار مىكردند ، و مازاد فروخته مىشد . آزادى انفرادى بسته به ارادهء دولت بود و در حدود هزار سال در ايران اثرى از آن نبود . خزانه اشباع نمىشد . ادارات و قشون مبالغى بسيار درخواست مىكردند . استحكاماتى كه در سرحدها احداث مىكردند گران تمام مىشد . بايد مخارج جهازات و همچنين سفرايى را كه به دربارهاى خارجه با هداياى سلطنتى مىفرستادند ، بر اين ارقام اضافه كرد . به هنگام بدبختى و قحطى ، دولت موظف بود احتياجات آسيب‌ديدگان را مرتفع سازد .\r\nوجوه هنگفتى براى امور فرهنگى ، ساختمان مدارس و دار العلمها تخصيص داده شده بود . براى زيبا ساختن شهرها ، ايجاد قنوات و انتقال آب ، كوشش مىشد . شهرها كم‌وبيش توسعه مىيافتند و شهرها و شهركهايى بوجود مىآمدند .\r\n\r\n","description":"","footnote":"","page_name":" 47 ","page_number":55},
  {"content":"\r\n\r\nتحول مالى خسرو اول ، بيشتر ، به نفع دولت بود . مظالم طبقات متنعم به جنبش مزدك و ياران او منتهى شد كه ريشهء اقتصادى و اجتماعى داشت . دولت ساسانى ، با آنكه ظاهرى آراسته داشت ، سازمان اجتماعيش پوسيده و خراب بود .\r\nخاندان شاهى ، نجبا ، روحانيان يعنى طبقات ممتاز ، شيرهء مردم را مىمكيدند . كار آنها جنگ ، شكار ، ضيافت و استفاده از تمتعات و حرمسرا بود ، و بين آنان و طبقات ستمكش و فعال ، ديوارى غير قابل عبور كشيده بودند . طبقات ممتاز با گوى و چوگان‌بازى ، موسيقى ، تصنيف و علوم مختلف كمابيش مأنوس بودند ، و از انواع جواهر و غذاهاى گوناگون بهره‌مند مىشدند ، در حالى كه اكثريت در شرايط اقتصادى دشوارى زندگى مىكردند ، و بطرزى وحشيانه و دور از عواطف بشرى مورد بهره‌كشى قرار مىگرفتند . « 1 »\r\n\r\nوضع شهرها\r\nدر دورهء پيشرفت و شكفتگى حكومت ساسانيان ، « رونق بازرگانى ميان شرق و غرب سبب تمركز امور اقتصادى شد . و تمركز امور اقتصادى خود مستلزم پديد آمدن مراكز بازرگانى بود . پيدايش مراكز بازرگانى نيز سبب رشد و تمركز حرفه‌هاى گوناگون شد ، و از اين رهگذر ، شهرهاى تازه پديد آمد . اين شهرها توانستند پاسخگوى دگرگونيهايى كه در زمينهء بازرگانى و صنعت در ايران پديد آمده بود بشوند . از اين شهرها اردشير خره ، گندى شاپور ، و يه اردشير ، بيشاپور ، هرمزد اردشير ، رام هرمزد ، فيروزآباد ، رام فيروز و بسيارى ديگر را مىتوان نام برد . خوزستان بازار كه تازيان آن را « سوق الاهواز » مىناميدند ، يكى از مراكز عمدهء بازرگانى در گوشهء شمال غربى خليج فارس بشمار مىرفت .\r\nافزايش و توسعهء شهرها ، خواست بازارهاى داخلى و مراكز ترانزيت را از نظر بازرگانى تأمين مىكرد . راه بازرگانى چين و هندوستان ، كه به سوريه و ميان رودان ( بين النهرين ) و روم شرقى منتهى مىشد ، از شهرهاى ايران به تيسفون مىگذشت . در منابع چينى ، جسته جسته ، مطالبى در پيرامون اوضاع اقتصادى ايران در عهد ساسانى ، به چشم مىخورد . در يكى از منابع چينى ، در پيرامون ايران چنين مىخوانيم : « خاك مملكت مسطح و در آن طلا ، نقره ، توتيا ، مرجان ، كهربا ، عقيق و مرواريدهاى بزرگ وجود دارد . شيشه‌هاى شفاف و تيره و بلور و زمرد و الماس و منجوق قرمز و فولاد و مس و شنگرف و جيوه و چندين نوع منسوجات ابريشمى و پنبه‌اى ، و قالى و قاليچه و تافته و چرم گوزن قرمز ، و كندر و زعفران و ساير مواد خوشبو و فلفل و شكر و خرما و هليله و مازو ، و نمك و زرنيخ زرد و مواد نظير آنها زياد توليد مىكنند .\r\nحبوبات پنجگانه و پرندگان و حيوانات اين مملكت عموما شبيه است به كشور چين ، و ليكن آنجا برنج و ارزن نيست . در ايران ، پرورش اسبهاى عالى و قاطر و شترهايى كه بعضى از آنها قادرند روزى 700 « لى » راه بروند معمول است . خانواده‌هاى ثروتمند چندين هزار رأس از اين حيوانات دارند . » « 2 »\r\nدر پيرامون هيأت ظاهرى مردان و زنان آن دوران ، چنين مىخوانيم : مردها موى خود\r\n\r\n\r\n","description":"","footnote":"\r\n( 1 ) . ر ك : همان . ص 350 - 343 .\r\n( 2 ) . مأخوذ از « منابع چينى » به نقل از : شيرين بيانى ، هشت مقاله در زمينهء تاريخ . ص 73 . ر ك : مجلهء بررسيهاى تاريخى . سال ششم ، شمارهء چهارم ، ص 237 به بعد .\r\n","page_name":" 48 ","page_number":56},
  {"content":"\r\n\r\nرا كوتاه مىكنند و كلاههاى سفيد پوستى بر سر مىگذارند ، پيراهنهاى يقه‌باز مىپوشند . . .\r\nپارچه‌هاى زرى درست مىكنند . از قماشهاى بافته شده زنها پيراهنهاى گشاد و بالاپوشهاى بزرگ مىپوشند . گيسوان آنها از جلو سر بافته مىشود و پشت‌سر رها مىگردد . گيسوان خود را با گلهاى طلايى و نقره‌اى و انواع مرواريد آرايش مىدهند . . . » « 1 »\r\nشرحى كه در منابع چينى آمده از رواج بازار تجارت و فعاليتهاى متنوع اقتصادى در آن ايام حكايت مىكند . به نظر آقاى دكتر عنايت اللّه رضا ، سبب تجديدبناى شهرهاى قديمى و پيدايش شهرهاى تازه را بايد در جريان عمومى تقسيم كار اجتماعى جستجو كرد . وجود شهرها موجب عميقتر شدن تقسيم كار اجتماعى و جدا شدن توليد پيشه‌وران از توليد كشاورزان شد اما ، نه بطور كامل . پيشه‌وران ايران را بايد به دو بخش تقسيم كرد : پيشه‌وران شهرها و پيشه‌وران روستا .\r\nگردانندگان اقتصاد شهرها ، صنعتگران ، پيشه‌وران و ديگر توليدكنندگان آزاد شهر بودند ، و در واقع ، وجود همين صنعتگران و پيشه‌وران و ديگر توليدكنندگان آزاد شهرهاست كه تفاوت بزرگ ميان شهرهاى نوبنياد را با شهرهاى روزگار برده‌دارى مجسم مىسازد . پيشه‌وران روستا ، نياز روستاييان ، و پيشه‌وران شهرها ، نياز بزرگان و طبقات مرفه و شهرنشينان را برآورده مىكردند . شهرها كه مركز كار و فعاليت بازرگانان و صنعتگران بودند از اين پس ، به مراكز زندگى بزرگان و فعاليت سياسى نيز بدل شدند . بسبب رواج فراوان مناسبات پولى برپايهء صنعت و بازرگانى ، نقش اقتصادى شهرها همواره اهميت بيشترى مىيافت . براى فعاليتهاى صنعتى همواره از اسيران ، بخصوص از اسراى رومى ، استفاده فراوان مىكردند . كارگاههاى كثير و گوناگون پيشه‌وران ، بطور عمده ، در شهرهاى بزرگ مستقر بود . آنها از كتان و پنبه و پشم و ابريشم ، پارچه‌ها و ماهوتهاى زيبا مىبافتند كه به دست رنگرزان چيره‌دست ، با رنگهاى طبيعى ، به شيوه‌اى زيبا رنگ‌آميزى مىشد . چرم در ايران ساسانى ، به شيوه‌اى كامل دباغى مىشد . كار سراجان و زين‌سازان رونقى تمام داشت . ساختن اسلحه‌هاى گوناگون معمول بود .\r\nآميانوس بارسلينوس به جوشن پولادين سواركاران و مهارت ايرانيان در كار اسلحه‌سازى اشاره كرده است .\r\nپيشه‌وران اغلب توليدكنندگان آزادى بودند ، كه در كارگاههاى خود و در بازارهاى شهر ، كار مىكردند و از نيرو و هنر فرزندان و خويشاوندان و گاه از نيرو و كار آزاد استفاده مىكردند . در بازارها ، پيشه‌وران راسته‌هاى ويژه‌اى برپايهء حرفه و پيشهء خود داشتند ، و چه بسا كه كار پيشه‌وران از بازرگانى جدا نبود و در محل كار خود ، كالاهاى خود را به خريداران عرضه مىكردند .\r\nتوسعهء شهرها سبب گرديد كه طبقات ممتاز در شهرها مسكن گزينند ، و شهر ، مركز فعاليت صنعتى و بازرگانى و فرهنگى گرديد . در سدهء پنجم ميلادى ، كشتيها از درياى سرخ ، هندوستان و چين ، به سيراف و حيره و ديگر بنادر مىآمدند و دريانوردان ايرانى اغلب به كرانه‌هاى شرقى و زنگبار مىرفتند و از آنجا عاج ، چوبهاى گرانبها ، طلا و گوهرهاى گوناگون را در كشتيهاى خود جاى مىدادند . برخى از پژوهندگان خارجى منكر پيشرفت كار دريانوردى شده‌اند ، ولى لغات و اصطلاحات دريانوردى و داستان سنباد بحرى ، قرائنى بر وجود نيروى دريايى در آن روزگار\r\n\r\n\r\n","description":"","footnote":"\r\n( 1 ) . ر ك : پاورقى قبل .\r\n","page_name":" 49 ","page_number":57},
  {"content":"\r\n\r\nاست . تمركز نسبى امور اقتصادى در شهرها و رشد فعاليتهاى بازرگانى و پيشه‌ورى ، سبب گرديد كه اين طبقهء جوان و نوظهور خواستار دگرگونى در مناسبات اجتماعى آن زمان گردد ؛ چه آنان با وجود داشتن مال و ثروت ، هنوز در زمرهء پست‌ترين طبقات اجتماعى بشمار مىآمدند و تغيير موقعيت طبقاتى آنان با سنن و مقرراتى كه وجود داشت ، تقريبا محال مىنمود . » « 1 »\r\nجنبش مزدكى مبانى طبقاتى را متزلزل كرد ولى تلاش روحانيان و خسرو اول بار ديگر نظم كهن و پوسيدهء ديرين را براى مدتى كوتاه استوار كرد ؛ اما با تكامل سازمان اقتصادى و اجتماعى ، دوام نظامات ظالمانهء طبقاتى عهد ساسانى امكان‌پذير نبود . اكثريت مردم از وضع تحميلى و فرمانروايى اقليت صاحب امتياز ، ناراضى بودند . به‌همين علت ، در برابر اعراب و نهضت جديد كه از برابرى مؤمنين سخن مىگفتند ، مقاومتى نكردند و به اين ترتيب ، بسيارى از مقررات و نظامات اجتماعى عهد ساسانى با حملهء اعراب محكوم به شكست و فراموشى گرديد .\r\n\r\nنگاهى به وضع اجتماعى و اقتصادى مردم قبل از اسلام\r\nدر ايران قبل از اسلام ، چنان كه ديديم ، حدود و مقررات طبقاتى بشدت حكومت مىكرد . انتقال طبقات و تغيير موقعيت اجتماعى و اقتصادى افراد جامعه تقريبا محال بود . اردشير بابكان در وصيت‌نامهء خود تأكيد كرده بود كه مقام و موقعيت هريك از طبقات را ثابت و پابرجا نگاه داريد ، و مىگفت : « بترسيد از سرى كه دم گشته و يا از دمى كه سرگشته . . . » اين حدود و قيود ، با نهضت مزدكى و قيام مردم در عصر قباد ، اندكى سستى گرفت ؛ ولى با روى كار آمدن انوشيروان و كشتار بيرحمانهء وى از مزد كيان ، بار ديگر ، وضع سابق تجديد گرديد .\r\nمالياتهاى سنگين و جنگهاى 24 سالهء خسرو پرويز با روميان و تجملات دربار و حرمسراى او ( بطوريكه نوشته‌اند عدهء زنان ، كنيزان ، خوانندگان و نوازندگان اين پادشاه به چند هزار تن بالغ مىشد ) بيش از پيش تودهء مردم را به بدبختى و فلاكت سوق داد . اين پادشاه سبكمغز و خودخواه ، در دوران حبس ، در جريان بازپرسى افتخار مىكند كه موجودى خزانهء مملكت را چهار برابر كرده است ؛ و اين خود بهترين دليل مظالم و بيدادگريهاى اوست .\r\nاز قتل خسرو پرويز ، در سال 628 تا روى كار آمدن يزدگرد سوم در سال 632 ميلادى ، يعنى در مدت 5 سال ، دوازده تن بر اريكهء سلطنت نشستند . طبيعى است كه در اين دوران بينظمى و اغتشاش ، اجراى هيچ برنامهء اقتصادى و سياسى به سود ملت امكان‌پذير نبود . تحميلات دربار و طبقات ممتاز ، بر اكثريت زحمتكش ، تحمل‌ناپذير بود . كشاورزان و پيشه‌وران ، كه اركان اساسى اقتصاد مملكت را تشكيل مىدادند ، جز شركت در جنگهاى بيحاصل سلاطين و پرداخت مالياتهاى سنگين حق و وظيفه‌اى نداشتند . دكتر گيرشمن ، چنان كه قبلا نيز اشاره كرديم ، وضع طبقات محروم را ، در عهد ساسانيان ، چنين توصيف مىكند : « در آن عهد ، يك روش اقتصادى ثابت - ولى دور از عواطف انسانى - مبتنى بر فلاحت در جهان ايجاد شد ، و در طى قرون برقرار ماند . كليهء كسانى كه به طبقهء ممتاز متعلق نبودند ، مجبور بودند به هر قسم كار تن در دهند ؛ در ساختمان كاخ شاهى شركت كنند ، در تهيهء مواد بكوشند ، و كار صنعتگران را انجام دهند ، ايستگاههاى چاپار را حفظ كنند ، از سپاهيان پذيرايى نمايند ، اغنام و احشام شاه\r\n\r\n\r\n","description":"","footnote":"\r\n( 1 ) . نقل به اختصار از : تتبعات دكتر عنايت الله رضا : مجلهء بررسيهاى تاريخى . سال پنجم ، شمارهء پنجم ، ص 13 .\r\n","page_name":" 50 ","page_number":58},
  {"content":"\r\n\r\nرا بچرانند . روستايى موظف بود ، اسبان خود را براى چاپار حاضر كند ، كاروان‌سالار ، ارابه‌ران ، و قايقران مىبايست ستوران ، گردونه و قايق خويش را براى حمل‌ونقل آماده سازند .\r\nآزادى انفرادى بسته به ارادهء دولت بود ، و در حدود دو هزار سال در ايران اثرى از آن نبود . بدبختيى كه ملت در آن غوطه‌ور بود ، مانع از آن مىشد كه به تفكر پردازد و عدم عدالت اجتماعى را احساس كند . » « 1 »\r\nروحانيان زردشتى ، يعنى هيربدان و موبدان ، در چپاول ملت با ديگر زمامداران همداستان بودند ؛ و در اثر تشتت عقيدتى و اختلافى كه بين آنان در اصول و فروع مذهبى وجود داشت ، در برابر آيين مسيح ، كه بتازگى در ايران نفوذ كرده بود ، مقاومت مؤثرى نكردند . از عهد سلطنت فيروز ، پس از اخراج رؤساى مدرسهء ايرانيان ازرها ، گسترش مسيحيت در نقاط مختلف ايران فزونى گرفت . به اين ترتيب ، اختلافات مذهبى و اختلافات عظيم طبقاتى و عدم رضايت شديد مردم از گردانندگان امور كشور ، و ناتوانى زمامداران ، زمينه را براى سقوط حكومت ساسانيان فراهم مىساخت .\r\nدر حالىكه دو امپراتورى ايران و روم شرقى ، در نتيجهء جنگهاى مداوم و بىتدبيرى زمامداران در سراشيبى سقوط افتاده بود ، قوم عرب ، به حكم احتياج ، در پناه وحدت كلمه و اتحادى كه در سايهء اسلام بدست آورده بود ، مىكوشيد كه به دوران سختى و محروميت ديرين پايان دهد . اين عوامل ، به كمك انضباط و روحيهء قوى و عادت به سختى و مشقت ، كه از خصوصيات قوم عرب بود ، سبب گرديد كه اعراب در مدتى بالنسبه كوتاه ، در كشورهاى مجاور نفوذ كنند . غير از آنچه گفتيم ، طبقهء سوم ، يعنى اكثريت ملت ايران كه شيفتهء شعارهاى تبليغاتى اسلام شده بودند ، به اميد مساوات و برابرى و برادرى اسلامى ، در مقابل حملهء تازيان ، پايدارى مؤثرى نكردند ؛ و ليكن پس از استقرار حكومت اعراب ، اندك اندك ، مردم باختلاف على ( ع ) و عثمان پىبردند . سختگيريها و مظالم عمال بنى اميه در ايران ، تحميل مالياتهاى گران بر مردم ، و ادعاى اعراب بر تفوق نژادى بر ديگر ملل عالم ، ايرانيان را به ماهيت خلفاى بنى اميه آشنا ساخت . مردم بر آن شدند كه ، به هر ترتيب هست ، دست عمال بنى اميه را از كارها كوتاه كنند . در اين موقع ، ايرانيان - به شرحى كه در جلد دوم ديديم - از اختلاف ديرين بنى هاشم و بنى اميه استفاده كردند و براى رهايى از مظالم عمال بنى اميه ، با بنى هاشم همداستان شدند و در سايهء تلاش و كوشش ، و به قيمت جنگهاى خونين ، بنى عباس را به حكومت رسانيدند .\r\nولى روى كار آمدن عباسيان نيز در بهبود وضع اجتماعى و اقتصادى اكثريت مردم ايران ، چنان كه انتظار مىرفت ، مؤثر نيفتاد .\r\nبراى آنكه خوانندگان به تحميلات گوناگون خلفاى تحميلى واقف شوند ، جمله‌اى چند از تاريخ بخاراى نرشخى نقل مىكنيم . وى از خاتم الفقيه روايت مىكند كه « . . . چون قتيبه بار چهارم به بخارا آمد ، و بخارا بگرفت ، صلح كرد ، بدانكه هر سال دويست هزار درم خليفه را دهند ، و ده هزار درم امير خراسان را ، و از خانها و ضياعها يك نيمه به مسلمانان دهند ، و علف ستوران عرب و هيزم و آنچه خرج گردد كسانى كه از بيرون شهر هستند ( هم دهند ) . » « 2 »\r\n\r\n\r\n","description":"","footnote":"\r\n( 1 ) . ايران از آغاز تا اسلام ، پيشين . ص 349 - 347 ( به اختصار ) .\r\n( 2 ) . ابو بكر محمد بن جعفر النرشخى ، تاريخ بخارا . ترجمهء ابو نصر احمد بن محمد بن نصر القباوى ، تلخيصر محمد بن زفر بن عمر ، تصحيح و تحشيه مدرس رضوى ص 73 .\r\n","page_name":" 51 ","page_number":59},
  {"content":"\r\n . \r\n","description":"","footnote":"","page_name":" 52 ","page_number":60},
  {"content":"\r\n\r\n\r\nفصل دوم زندگى اقتصادى و تجارى ايرانيان و ملل اسلامى بعد از ظهور اسلام\r\n\r\n","description":"","footnote":"","page_name":" 53 ","page_number":61},
  {"content":"\r\n . \r\n","description":"","footnote":"","page_name":" 54 ","page_number":62},
  {"content":"\r\n\r\n\r\nزندگى اقتصادى و تجارى ايرانيان و ملل اسلامى بعد از ظهور اسلام\r\n\r\nنظرى به گذشته\r\nقبل از حملهء اعراب و استقرار حكومت مسلمين ، در خاورميانه ، بين ايران و روم و سكنهء حدود بحر احمر و درياى مديترانه با ممالك شرق نزديك و كشور هندوستان و چين ، مناسبات اقتصادى برقرار بود ؛ و ايران موقعيت بازرگانى و ترانزيتى مهمى داشت و قسمت اعظم رفت‌وآمدهاى تجارى ملل غرب با آسياى مركزى از اين راه صورت مىگرفت ؛ چنان كه فنيقيها ، كه از ملل تاجرپيشهء دنياى قديم بودند ، از راه خليج فارس و آسياى مركزى ، به قصد تجارت ، حركت مىكردند و از همان راه ، به صور و صيدا مراجعت مىنمودند .\r\nاز زمان اسكندر به بعد ، يعنى در تمام دوران قرون وسطا ، چندين بار اوضاع دگرگون شد ، و بعلل اقتصادى و سياسى ، بازرگانان و سياستمداران راه سوئز را بر راه ايران ترجيح دادند ؛ و اين حال قرنها ادامه داشت تا بار ديگر روميها راه ايران را برگزيدند و آمدورفتهاى اقتصادى از اين راه تجديد گرديد .\r\nپس از انحطاط سياسى و اقتصادى روم ، مجددا ، رفت‌وآمدهاى تجارى از اين راه دچار و قفه شد ، و تجارت اروپا با شرق لطمه‌اى بزرگ ديد تا آنكه در اواخر دورهء قرون وسطا ، در بعضى از بلاد ايتاليا ، از بركت رشد بورژوازى ، جنبش اقتصادى نوينى آغاز شد . و شهرهاى « ژن » و « ونيز » اهميت و موقعيت بازرگانى مهمى كسب كردند ؛ و بار ديگر ، از راه ايران ، با ممالك شرق نزديك و خاورميانه ، مناسبات اقتصادى و تجارى برقرار شد .\r\nبه اين ترتيب ، مناسبات اقتصادى شرق و غرب ، در دوران قبل از اسلام و قرون بعد ، وضع ثابتى نداشت و گاه در اثر ضعف حكومتها يا مداخلات دو كشور نيرومند ايران و روم و يا در نتيجهء حملهء قبايل وحشى و چادرنشين و وقوع جنگهاى فئودالى و تعرض دزدان و راهزنان ، كالاهاى تجارى مورد نهب و غارت قرار مىگرفت ، و تا استقرار مجدد امن و آرامش ، روابط اقتصادى بين دو قاره رو به سستى يا ركود مىنهاد .\r\nپس از شكست حكومت ساسانيان از اعراب ، كارهاى اقتصادى و فعاليتهاى تجارى ، كه بيش از هرچيز به امنيت و آرامش نيازمند است ، با دشواريها و موانع تازه‌اى مواجه گرديد ، و اعراب سالها از فعاليت بازرگانى بين شرق و غرب از طريق خشكى و دريا جلوگيرى مىكردند .\r\nبا روى كار آمدن حكومت بنى اميه و استقرار امنيت نسبى در شرق نزديك ، جنبش\r\n\r\n","description":"","footnote":"","page_name":" 55 ","page_number":63},
  {"content":"\r\n\r\nاقتصادى از نو آغاز شد ، و از راه خشكى و دريا ، آمدورفت كاروانها و كشتيهاى شراعى شروع گرديد . « 1 »\r\n\r\nراه ابريشم :\r\nاز دورهء اشكانيان ، راه كاروان رو ، بين ايران و چين ، از طريق تركستان برقرار بود . اين راه بزرگ تجارتى كه از تركستان مىگذشت ، نخست « از ولايت توان هوانگ در چين به ولايت كان‌سو مىآمد و از آنجا داخل تركستان شرقى حاليه مىشد و از طريق بيش باليغ و الماليغ و اترار ، به سمرقند و بخارا مىرسيد . در بخارا ، قسمت اصلى آن ، از راه مرو و گرگان به رى مىآمد و از رى به قزوين و زنجان و تبريز و ايروان مىرفت ، و از ايروان يا به طرابوزان و يا به يكى از بنادر شام منتهى مىگرديد . قسمت فرعى اين راه ، از سمرقند به خوارزم و از خوارزم به سراى و هشتر خان ، و از آنجا به كنار شطدن و بنادر درياى آزف انتها مىيافت . » « 2 » غير از راه سابق الذكر راه هندوسند نيز ، از طريق پيشاور و كابل و بلخ و خوارزم ، به سراى و هشتر خان و بنادر و دار التجاره‌هاى بازرگانان ژنى و ونيزى منتهى مىشد . پس از آنكه تجار ونيزى در نيمهء اول قرن سيزدهم ميلادى ، به شهر قسطنطنيه استيلا يافتند ، كليهء تجارت اروپاى شرقى و مديترانه و آسياى غربى را بدست آوردند . كالاى مهمى كه در اين تاريخ به اروپا حمل مىشد عبارت بود از :\r\n« چوب و كتان و زفت ( براى كشتيها ) و نمك و عسل و موم و پوست و ماهى و گوشت قديد و غلات روسيه جنوبى » « 3 » بود ، علاوه بر اين ، تجار از برده‌فروشى نيز سود كلانى مىبردند .\r\n\r\nوضع اقتصادى عربستان مقارن ظهور اسلام\r\nقبل از آغاز نهضت اسلامى ، شهر مكه موقعيت اقتصادى و ترانزيتى مهمى داشت . اين شهر مذهبى بر سر راه تجارت يمن با شام و نزديك بندر جده قرار دارد و از ديرباز ، با بازارهاى صنعاء و عمان دادوستد داشت . همين موقعيت خاص ، و آمدورفت مردمى از مدنيتهاى مختلف ، و برخورد عقايد و ايدئولوژيهاى گوناگون ، چنان كه قبلا يادآور شديم ، در رشد و تكامل فكرى جوانان عرب و بازرگانان اين قوم ، اثرى فراوان باقى گذاشت .\r\nمقارن ظهور اسلام ، سازمان پدرشاهى و عشيره‌اى در عربستان شمالى در حال انقراض و فرو ريختن بود ؛ ولى اين جريان در منطقهء حجاز ، كه از جهت رشد اقتصادى و اجتماعى ضعيف بود ، بكندى صورت مىگرفت ؛ در حالىكه در جنوب و شمال عربستان ، از بركت وضع طبيعى و اقتصادى مناسبى كه داشت ، تزلزل و از هم پاشيدگى جامعهء پدرشاهى و گرايش به سوى فئوداليسم با سرعت بيشترى عملى گرديد ، و جامعهء طبقاتى به صورت زنده و فعالترى تجلى و تظاهر نمود . در اين موقع ، در سراسر عربستان ، شيوهء زندگى برده‌دارى هنوز باقى و برقرار بود . پس از ظهور اسلام بهبود محسوسى در وضع عمومى بردگان پديد آمد بطوريكه زندگى بردگان را در جهان اسلامى با يونان و روم قديم و جهان غرب نميتوان مقايسه كرد .\r\n« طوايف عرب ، از لحاظ اصل و تبار ، به دو گروه جنوبى يا يمنى ، و شمالى تقسيم مىشدند .\r\nدر آغاز قرن هفتم ميلادى ( مقارن ظهور اسلام ) ، بخش اعظم اعراب شمالى صحرانشين بودند و ،\r\n\r\n\r\n","description":"","footnote":"\r\n( 1 ) . براى كسب اطلاع بيشتر ، رك : محمد على جمال‌زاده ، گنج شايگان ( مقدمه ) .\r\n( 2 ) . عباس اقبال آشتيانى ، تاريخ مغول . ص 569 .\r\n( 3 ) . همان . ص 568 - 567 .\r\n","page_name":" 56 ","page_number":64},
  {"content":"\r\n\r\nبطور كلى ، به شترپرورى و شتردارى ( براى حمل‌ونقل و جنگ ) اهميت فراوان مىدادند و به پرورش بز ، گوسفند ، و اسب نيز مىپرداختند . در عربستان شمالى ، در بعضى از واحه‌هاى مناسب ، كشت جو ، نخل ، مو و درختان ميوه معمول بود . مراتع در تصرف عشيره‌ها بود ، ولى دامها و بردگان و قطعات زمين ، ملك افراد محسوب مىشد . در داخل عشاير ، وضع اقتصادى و مالى افراد يكسان نبود . راهى كاروان‌رو ، ناحيهء ثروتمند يمن را به سوريه مرتبط مىساخت .\r\nايالات بيزانس ، سوريه ، فلسطين و مصر از طريق حبشه و هندوستان ، بواسطهء يمن ، به بازرگانى ترانزيتى مىپرداختند . پس از تصرف يمن از طرف ايران ساسانى ( پس از سال 572 م ) ، شاهان آن دودمان كوشيدند تا كالاهاى هندوستان از طريق ايران به بيزانس حمل شود ، و ترانزيت از راه يمن را ممنوع كردند .\r\nاين جريان موجب بروز بحران اجتماعى در عربستان گرديد . مكه داراى موقعيت اقتصادى و مذهبى خاصى بود . در بازار مكه ، عربهاى صحرانشين محصولات دامپرورى خود ( چرم و پشم و دام ) را با غلات ، خرما و مصنوعات شهرى مبادله مىكردند . در ميان خاندانهاى عرب ، بنى - اميه توانگر بودند در حالىكه بنى هاشم ، كه حضرت محمد ( ص ) از ميان آنان برخاست ، وضع اقتصادى مناسبى نداشتند . مقارن ظهور اسلام ، شيوهء زندگى برده‌دارى در مكه رايج بود .\r\nبردگان در خانه ، بعنوان خدمه ، در فعاليتهاى توليدى ، بعنوان چوپان و زارع به نفع صاحبان برده ، فعاليت مىكردند . رفتار برده‌داران با آنها بيرحمانه بود . بازرگانان مكه در فعاليتهاى تجارى شركت مىجستند و ، سالى دوبار ، كاروانى به سوريه گسيل مىداشتند . درآمد بازرگانان هرگز كمتر از پنجاه درصد نبود و گاه به صددرصد بهاى متاع ارسالى مىرسيد . اجناس صادراتى مكه به سوريه عبارت بود از چرم خام و دباغى شده ، شمش نقره از معادن عربستان ، بهترين كشمش طائف و خرما . اما آنچه بطور ترانزيت از مكه عبور مىكرد ، از يمن ، عبارت بود از :\r\nكندر و عود و چوب سندل و فلوس و چرمهاى دباغى شده ؛ از افريقا ، : خاك طلا ، غلامان و كنيزان سياه‌پوست ؛ از هندوستان : دارچين ، فلفل و ديگر چاشنيها و مواد معطر و عاج و منسوجات قيمتى . بازرگانان اين كالاها را در سوريه مىفروختند و از آنجا منسوجات ابريشمى و پشمى بيزانسى و پارچه‌هاى ارغوانى از پشم گوسفند و ماهوت و ظروف آبگينه و مصنوعات فلزى و ديگر كالاها را صادر مىكردند . » « 1 » كاروانى كه در زمستان سال 624 ميلادى ، توسط بازرگانان مكه ، براى حركت به سوريه مجهز شده بود ، معادل پنجاه هزار مثقال طلا كالا بار داشت كه چهل هزار آن تعلق به اعضاى خاندان اموى ، و باقى ، از آن ديگر ثروتمندان قريش بود . صدها مرد ، غرق در سلاح ، همراه كاروانها حركت مىكردند و گذشته از بازرگانان ، عده‌اى راهنما و ساربان و دسته‌هاى نگهبان با كاروانها حركت مىكردند . بازرگانان مكه به رباخوارى نيز اشتغال داشتند و از پنجاه تا صد درصد ربح مىگرفتند ( يعنى يك دينار ربح در مقابل يك دينار وام ) « 2 »\r\nاسلام اصولا با تجارت و بازرگانى مخالفت نداشت . چنان كه در شرح حال محمد ( ص )\r\n\r\n\r\n","description":"","footnote":"\r\n( 1 ) . ايليا پاولويچ پطروشفسكى ، اسلام در ايران . ترجمهء كريم كشاورز ، ص 17 - 15 ( به اختصار ) .\r\n( 2 ) . ر ك : همان . ص 16 .\r\n","page_name":" 57 ","page_number":65},
  {"content":"\r\n\r\nديديم ، وى مدتها از طرف خديجه ، كه زنى تاجرپيشه بود ، به فعاليتهاى بازرگانى اشتغال داشت ، و همين فعاليتهاى تجارتى و برخورد با ملل مختلف و مطالعه در انديشه‌ها و عقايد گوناگون ، سالها قبل از بعثت ، علاقه او را به مستضعفين برانگيخت اسلام با احتكار و رباخوارى و كم‌فروشى مخالف بود و دلبستگى به مال و منال دنيا و فكر مال اندوزى و « تكاثر » را تقبيح مىكرد و چون با بت‌پرستى به سختى مبارزه مىكرد و مكه مركز اصنام و بتها بود ، بازرگانان براى اينكه « مكه » يعنى مركز فعاليتهاى اقتصادى آنها ، سقوط نكند ، به سرپرستى تاجر نامدار مكه ابو سفيان ( رئيس خاندان امويان ) ، به مبارزه با حضرت برخاستند ؛ غافل از اينكه وحدت طلبى اسلام و مخالفت محمد ( ص ) با نزاعهاى قبيله‌اى و تلاش او در راه وحدت و يگانگى اعراب ، مالا به نفع عموم افراد جامعه عرب خواهد بود . اسلام مطلقا طرفدار سوسياليسم ( به معنى اقتصادى كلمه ) نبود بلكه اسلام مايل بود كه تمام ملل و نحل مسلمان را از حقوق اجتماعى و سياسى يكسانى برخوردار سازد .\r\nتا بين عرب و عجم و سياه و سفيد اختلافى نباشد مقارن ظهور اسلام بردگان در بدترين شرايط زندگى مىكردند اسلام بردگان را مورد تفقد قرار داد و به صاحبان قدرت تأكيد كرد كه از ستمگرى به بردگان و زنان خوددارى كنند . اسلام بين زن و مرد ، از لحاظ ارزش اقتصادى و اجتماعى ، اختلاف فراوان قايل بود ، الرجال قوامون على النسا با اينحال حضرت هنگام حجة الوداع به مردان تأكيد فرمودند از رعايت حال زنان غفلت نورزند .\r\nطبقهء تجار و بازرگانان و به اصطلاح بورژوازى اسلام از دورهء بنى اميه به بعد ، با مسائل و مشكلات جديدى در زمينه‌هاى مختلف مواجه گرديد .\r\nدر نتيجهء اسلام آوردن ايرانيان ، عراقيها ، مصريها و مردم شام و استقرار مناسبات اقتصادى بين اين كشورها ، تلاشهاى اقتصادى در خاورميانه رشد و توسعه پيدا كرد . تخصص و تقسيم كار ، كمابيش ، در بين ملل اسلامى پديدار شد و در نتيجهء بسط روابط اقتصادى ، در معاملات و دادوستدها ، اختلافات و تعارضاتى پديد آمد كه لازم بود هرچه زودتر مقننين و قضات و حقوقدانهاى اسلام به حل و فصل آن بپردازند .\r\nواضح است كه كشورگشايان اسلام كه ملل بيشمار و زمينه‌هاى فكرى مختلف و تمدنها و فرهنگهاى گوناگون را در زير پرچم واحدى گرد آورده بودند نمىتوانستند از اين مجموعهء ناهماهنگ ، دولت متحد و منظمى پديد آورند . با اين حال ، حكومت اسلام كه بازرگانان ايرانى و مصرى نيز در آن شركت داشتند ، موفق شد كه كمبودهاى قضايى و قانونى را با حفظ اصول و تعاليم مذهبى و با استفاده از سوابق حقوقى ايران و روم ، جبران و تنظيم و تدوين نمايد .\r\n\r\nرشد بورژوازى از قرن دوم هجرى ببعد .\r\nيكى از دانشمندان اقتصاد ، به نام  S . D . G . Goitein  ( استاد دانشگاه ) « 1 » طى مقالهء مشروحى ، در مجلهء تاريخ جهان ، در سال 1957 ، وضع بورژوازى اسلام را از دورهء بنى اميه به بعد ، با وضع انگلستان در آغاز نهضت سرمايه‌دارى مقايسه مىكند و مىنويسد : از قرن دوم هجرى به بعد ، تجار و بازرگانان اسلامى ، مقام و موقعيت ممتازى كسب كردند . به نظر اين محقق ، بسيار جالب و\r\n\r\n\r\n","description":"","footnote":"\r\n( 1 ) .  Journal of World History \r\n","page_name":" 58 ","page_number":66},
  {"content":"\r\n\r\nآموزنده است اگر يك اثر مربوط به دوره‌هاى اول سرمايه‌دارى انگلستان را ، كه توسط ريچارد - استيل « 1 » نوشته شده و عنوان آن صداى بازرگانان است ، با يك كتاب شبيه آن ، كه توسط يكى از نمايندگان برجستهء بورژوازى اسلام ( در حدود صد و پنجاه سال پس از مرگ پيشواى اسلام ) نوشته شده است ، مقايسه كنيم . اين كتاب موسوم به كتاب الكسب است كه به همت [ امام محمد بن الحسن 
  ] شيبانى ، يكى از بنيانگذاران فرقهء حنفى ، نوشته شده است . مسأله‌اى كه شيبانى با آن مواجه بوده است شبيه به مسأله‌اى است كه ريچارد استيل با آن سروكار داشت . وى مىبايستى ثابت كند كه تمايل شديد تجار جديد مسلمان براى تأمين زندگى بهتر ، نه تنها مخالف اسلام نيست بلكه بعنوان يك وظيفهء مذهبى بايد پذيرفته شود .\r\nشيبانى هم ، مانند فرريچارد ، ميخواست بر سابقه‌هاى مذهبى و ذهنى عميقى كه عليه مال - اندوزى وجود داشت فائق آيد . در اين دوره بود كه كلمات قصار و امثله‌اى از پيغمبر يا يكى از يارانش بعنوان حديث در كتاب كنز العمال ، تأليف سيوطى ، در فصل مربوط به « تجارت » آمده است كه شايد روا و شايسته باشد كه تمام آن به السنهء زنده جهان ترجمه شود .\r\nشيبانى كتاب خود را با اين بيان شروع مىكند كه « كسب روزى و تلاش معاش عينا مانند كسب علم وظيفهء هر مسلم است . » و از قول عمر بن خطاب ، مىگويد : « من ترجيح مىدهم بر زين شتر خود ، هنگامى كه براى تجارت سفر مىكنم ، بميرم تا اينكه در جهاد به شهادت برسم . آيا خداوند آنهايى را كه براى تجارت سفر مىكنند مقدم بر كسانى كه در راه خدا پيكار مىكنند ذكر نكرده است ؟ » ( قرآن ، سورهء 73 ، آيهء 20 ) .\r\nسپس شيبانى به توضيح نظريات خود ادامه مىدهد و مىگويد كه آدم ابو البشر و ديگر پيغمبران رزق خود را با پيش گرفتن شغل و حرفه‌اى بدست مىآوردند ؛ آدم كشاورز بود ، نوح نجار بود ، و ابراهيم تاجر پارچه بود . و چون اعراب خود را از اعقاب ابراهيم مىدانستند ، به آنها توصيه مىشد كه ، مانند جد خودشان ، تاجر پارچه شوند ( به نظر نويسندهء مقاله ، ذكر اين احاديث و اخبار در حقيقت نتيجهء اهميتى است كه فعاليتهاى اقتصادى عموما و كار نساجى خصوصا در آيين اسلام كسب كرده بود ) تا جايى كه از قول پيشواى اسلام گفته بودند كه « نه دهم منافع اين جهان از نساجى است . » اگر تجارت در بهشت آزاد بود . من در آنجا تاجر پارچه مىشدم . » بىمناسبت نيست يادآور شويم كه ابو حنيفه ، مؤسس فرقهء حنفى ، يك نفر ايرانى بوده كه به كار بازرگانى پارچه اشتغال داشت .\r\nدرست است كه داود در ابتدا با درآمدى كه بعنوان پادشاه بدست مىآورد ، زندگى مىكرد ، ولى بعدا به او وحى رسيد كه زندگى كردن از راه شغل و حرفه بر دريافت حقوق دولتى ترجيح دارد ؛ و سپس وى به اسلحه‌سازى پرداخت ( قرآن ، سوره 34 ، آيهء 10 و 11 ) .\r\nبدين ترتيب ، شيبانى يك نكتهء جالب را كه بعدا در ادبيات اسلامى شايع شد يادآور مىشود ، و آن اين است كه شغل يك بازرگان شرافتمند و يا هر كسب ديگرى براى خداوند خوش‌آيندتر از خدمت دولت است . ابن سعد ( متوفى به سال 840 ميلادى ) از قول يك قهرمان جنگ قادسيه ، كه در جريان آن اعراب قشون ساسانيان را درهم شكستند ، نقل مىكند كه : « من\r\n\r\n\r\n","description":"","footnote":"\r\n( 1 ) .  Richard Steel \r\n","page_name":" 59 ","page_number":67},
  {"content":"\r\n\r\nترجيح مىدهم يك درهم با تجارت كسب كنم تا اينكه ده برابر آن حقوق سربازى دريافت نمايم . »\r\nشيبانى يادآور مىشود كه اكثر مؤمنين صدر اسلام يا تاجر بودند يا منبع درآمد منظم ديگرى داشتند . مثلا ابو بكر ، خليفهء اول ، تاجر پارچه بود ، عثمان ، خليفهء سوم ، وارد كنندهء غله بود و كاروبارش خيلى خوب بود . شيبانى نقل مىكند كه روزى ، خليفهء اسلام ، عمر ، جمعى از مؤمنين را ديد كه سر به زير افكنده بودند ؛ اينها متوكلين بودند ( يعنى به خدا متوكل بودند و از دست زدن به هر كارى خوددارى مىنمودند ) . عمر به آنها اشاره كرد و گفت : « نه ، اينها متوكلين نيستند بلكه اينها متأكلين هستند ؛ يعنى اينها كسانى هستند كه از دسترنج ديگران مىخورند . . .\r\nبهتر است سر خود را بلند كنيد و برويد رزق خود را با كار و كسب بدست آوريد . »\r\nنويسندهء مقاله ، سپس ، شواهدى دربارهء تشويق مردم به زندگى خوب ، از منابع مذهبى ذكر مىكند و با استناد به آيهء  « لا تَنْسَ نَصِيبَكَ مِنَ الدُّنْيا »  ( يعنى حظ و نصيب خود را از زندگى در دنيا فراموش مكن ) مىگويد كه اسلام مشوق كار و كسب است ، و با زندگى مقرون به آسايش مخالفتى ندارد .\r\nمىگويند : روزى يكى از صحابه ، چون ديد جوانى سحرگاهان با عجله بسوى دكان مىرود ، گفت : « اى كاش اين سحرخيزى در راه دين بود ؛ حضرت فرمود : چنين مگوييد كه اگر از براى بىنيازى از خلق و تأمين معاش . پدر و مادر و فرزند به پا خاسته ، عمل نيكو انجام داده است . » در جاى ديگر ، از قول محمد ( ص ) نقل شده است كه : بازرگانان راستگوى ، روز قيامت با صديقان و شهيدان برخيزند . « 1 »\r\nعمر نيز مىگفت : « دست از كسب باز مداريد و مگوييد خداى تعالى روزى دهد كه خداى تعالى از آسمان زر و سيم نفرستد . » يكى را از بزرگان پرسيدند : « عابد ، فاضلتر يا بازرگان با امانت ؟ » گفت : بازرگانان با امانت ؛ كه وى در جهاد است كه شيطان از راه ترازو و دادن و ستدن ، قصدوى كند ، و [ او 
  ] وى را خلاف مىكند . احمد بن حنبل را پرسيدند كه . « چه گويى در مردى كه در مسجد بنشيند به عبادت ، و گويد خداى تعالى روزى پديد آرد ؟ » گفت : « آن مردى جاهل باشد و شرع نمىداند كه رسول مىگويد - عليه السلام - : خداى عز و جل روزى من در سايهء نيزه مقرر كرده است ، يعنى غزا ( جنگ ) كردن . » « 2 »\r\nدر اسلام ، تنها معامله با بندگان ، ديوانگان ، كودكان و نابينايان منع نشده بلكه معامله با ظالمان ، دزدان ، رباخواران ، خمرفروشان ، غارتگران ، مطربان ، و رشوه‌گيران و كسانى كه گواهى به دروغ دهند نيز منع شده است . با اينكه در ايران و ممالك اسلامى ، دروغ گفتن و تعريف كالا كردن در بين بعضى كسبه و پيشه‌وران معمول بود . گاه ، در بين آنها مردان بسيار پاك و صديق نيز ديده مىشده‌اند . غزالى در كيمياى سعادت مىنويسد : محمد بن المكندر بازرگان و دكان‌دار بود ؛ وى جامه‌ها داشت ، بعضى به بهاى پنج دينار و بعضى به ده دينار . شاگرد وى در غيبت وى ، جامه‌اى به ده دينار به اعرابئى فروخت . چون باز آمد ، بدانست . در طلب اعرابى ، همه روز بگرديد ؛ وى را باز يافت ، گفت : آن جامه پنج دينار بهتر نه ارزد . گفت : شايد كه من رضا\r\n\r\n\r\n","description":"","footnote":"\r\n( 1 ) . ر ك :  Journal of Wonld History  ، 1975 . پيشين .\r\n( 2 ) . ابو حامد محمد غزالى طوسى ، كيمياى سعادت ص 257 ( با حذف ) .\r\n","page_name":" 60 ","page_number":68},
  {"content":"\r\n\r\nدارم . محمد بن المنكدر گفت : آرى ، و ليكن چيزى كه به خود نپسندم هيچكس را نپسندم ؛ يا بيع فسخ كن يا جامهء نيكوتر بستان يا پنج دينار از من بگير . اعرابى پنج دينار بازستد . « 1 »\r\nغزالى در جاى ديگر ، از قول عبد اللّه بن عمر ، مىنويسد : اگر چندان نماز كنيد كه پشتها كوژ شود ، و چندان روزه داريد كه چون موى شويد بباريكى ، سود ندارد و نپذيرند الا به پرهيز از حرام . و سفيان ثورى مىگويد : هركه از حرام صدقه دهد يا خير كند ، چون كسى باشد كه جامه به بول بشويد تا پليدتر شود . « 2 »\r\n Goitein \r\n، محققى كه پيشتر يادش كرديم ، در ادامهء مقالهء خود مىنويسد : « در اجتماعى كه شديدا تحت تأثير تعاليم مذهبى قرار گرفته ، مانند جامعهء صدر اسلام ، يك طبقهء جديد ، براى آنكه بتواند زندگى كند ، بايد نخست از نقطه‌نظر مذهبى موقعيت خود را توجيه كند . » توضيحات بالا نشان داد كه جامعه پيشرو اسلامى چگونه بدين كار توفيق يافت .\r\nاكثريت اشراف و شخصيتهاى اسلامى در آغاز نهضت نوين ، ترجيح مىدادند كه پستى در دولت يا ارتش بدست آورند و يا حقوقى از دولت بگيرند . با وجود اين ، كسانى بودند كه شغل آباء و اجدادى خود را از كف ندادند و باز داراى موقعيت اجتماعى مهمى بودند . حكام ايالات نيز گاهى به كسب مىپرداختند ، مثلا ابو هريره ، يكى از اصحاب معروف پيغمبر ، موقعى كه حاكم عربستان شرقى بود ، علاوه بر درآمدى كه از حقوق دولتى و از سهم خود در غزوات و غنايم جنگى كسب مىكرد ، ثروت هنكفتى هم از راه تجارت و پرورش اسبان بدست مىآورد .\r\nوقتى در سال 721 ميلادى ، حاكم جديدى براى خراسان تعيين گرديد ، از مقامات بالاتر دستور صريح به او دادند كه به شغل تجارت مبادرت نورزد ؛ زيرا اين كار ، در جامعهء ايران خوش‌آيند نبود . اعراب ، بر خلاف تركهاى عثمانى ، ( در دوران امپراتورى خود ) ، كار تجارت را به غيرمسلمانان واگذار نكردند بلكه حقوق و امتيازات مخصوصى براى خودشان قايل شدند .\r\nفى المثل ، هنگامى كه كالا از محل گمرك مىگذشت ، تبعهء دول خارجه مىبايستى ده درصد ارزش كالاى حمل شده را بپردازد و تبعه غيرمسلمان دولت عرب بايد 5 درصد بدهد ، و تاجر مسلمان فقط بايد دوونيم درصد بپردازد . اين حقيقت ، بوضوح ، نشان مىدهد كه طبقهء حاكم تسلط و حقوق خود را بر جمعيت وسيع اتباع خود ، نه تنها با بستن مالياتهاى سنگين به آنها بلكه با حمايت از تجارت مسلمين به زيان تجارت غيرمسلمانان ، تأمين مىكرد .\r\nدر امپراتورى اسلامى ، عرب بدوى زندگى در بازار و تجارت را ، كه گاه با دروغگويى و سوگند همراه بود ، نمىپسنديد .\r\nبا اينكه در صدر اسلام تجار و بازرگانان ايرانى به زرنگى و كاربرى شهرت داشتند نبايد فراموش كنيم كه اشراف كهن ( اريستوكراسى قديم ايران ) هنوز اين سابقهء ذهنى را داشتند كه شغل تجارت با موقعيت اجتماعى نجبا سازگار نيست . مىگويند : يحيى برمكى ، وزير اعظم هرون الرشيد ، در دوران شباب ، فقير بود و مىخواست به تجارت پردازد . اما جالب است كه يكى از تجار به او گفت : براى يك فرد « شريف » چون شما اين شغل زيبنده نيست .\r\nدر طول قرن اول هجرى ، جنگها و پيروزيها ، وقايع اصلى و اساسى و سياست حكومت\r\n\r\n\r\n","description":"","footnote":"\r\n( 1 ) . ر ك : همان . ص 285 .\r\n( 2 ) . همان . ص 289 .\r\n","page_name":" 61 ","page_number":69},
  {"content":"\r\n\r\nاسلامى بود . در اين دوره ، تجار بعنوان يك طبقهء جوان ، در سايه مىزيستند . اما در قرن دوم ، جريان كلى سياست ، تغيير كرد ؛ زيرا هدف اصلى دولت اسلامى ، ديگر توسعهء بيشتر نبود بلكه مىخواست نظارت و تسلط خود را بر بسيارى نواحى و همچنين به عناصر ناراضى و مخالفين حكومت ( اپوزيسيون ) داخلى حفظ كند . در اينجا ، هردو طرف ، يعنى هم مقامات حاكمه و هم جبههء مخالف ( عباسيان ) ، ناچار بودند مخارج خود را تأمين كنند و براى خويش تبليغات نمايند . براى هردو جبهه ، كار بازرگانان كه هم داراى وسايل مادى بودند و هم در كار تبليغ مهارت داشتند ، ضرورى بشمار مىآمد .\r\nاين طبقهء تجار و بورژوازى ، در جنبشى كه منجر به سرنگون شدن بنى اميه گرديد ، شركت مؤثر داشتند .\r\nرهبر تبليغات عباسيان ، كه لقب وزير يافت ( اولين فرد در تاريخ ايران كه وزير شد ) ، كسى جز ابو مسلم كه به تجارت سركه اشتغال داشت نبود . در قرن اول حكومت عباسيان ، اشراف قديم ايران ، بيش از همه ، در امور دولتى دست داشتند . ولى در اوايل قرن سوم اسلامى ، طبقهء تجار موفق شدند كه مواضع حساس دولتى را به كف آورند . در دربار مأمون ، فضل بن سهل ، بزرگترين وزير خليفه ، يك تاجر غله بود . اين وزير ايرانى مصاحب و همسفر خليفه بود . در عهد جانشين او ، المستعصم ، نمايندگان طبقهء بازرگانان بالاترين مقامهاى اجرائى را در دولت داشتند . اولين وزيرى كه از طرف وى تعيين شد ، يك تاجر فوق العاده ثروتمند بود بنام ابن - عمار طحان ( يعنى آسيابان ) . پس از او ، برجسته‌ترين شخصيت سياسى مردى بود بنام زيات ( از زيت ، يعنى تاجر روغن ) كه پدرش كارپرداز و مأمور خريد دربار عباسيان بود . وقتى كه زيات هنوز به شغل پدر اشتغال داشت ، روزى ، با لباس مشكى و شمشير ، به دربار خليفه آمد ولى دبير اول خليفه او را متوقف كرد و گفت : « تو فقط تاجر هستى ، چرا با لباس دربارى ظاهر مىشوى ؟ » ولى چيزى نگذشت كه زيات وزير و كتيب شد ؛ و او بود كه شهر زيبا و تاريخى سامره را بنيان نهاد . در قرون بعد نيز ، بسيارى از اعضاى طبقهء بازرگان و كاسب كار ، مقامات برجسته را در دولتهاى خاور نزديك اشغال كردند .\r\nدر قرن دهم ، حكمرانان عراق به بانكداران و تجار وابستگى داشتند . در حكومت فاطمى مصر ، تجار و سرمايه‌داران نقش فوق العاده مؤثرى ايفا مىكردند . در قرن دهم ، يكى از نويسندگان ، آشكارا ، مىگويد كه برات تجار بمراتب معتبرتر از براتهايى است كه به نام عمال ديوانى و مأمورين مالياتى صادر مىشود ، و نتيجه مىگيرد كه در آن روزگار ، تجار از وزرا محترمتر بودند . « 1 » و از آن موقع ، ماليات ، سرشمارى و خراج ( ماليات زمين ) مقرر گرديد ؛ و مسلمانان ، مانند ايرانيان و روميان ، دفاتر مخصوص جمع و خرج پيدا كردند . ابتدا ، اعراب ، به دستيارى ايرانيان ، مالياتها را جمع‌آورى مىكردند ولى از سال 81 هجرى ، به فرمان عبد الملك ، دفاتر را بتدريج به عربى برگردانيدند و زمام امور مالى ، اندك اندك ، به دست اعراب افتاد .\r\n\r\n\r\n","description":"","footnote":"\r\n( 1 ) . نقل و تلخيص از مقالهء مشروح آقاى  S . D . Goitein  استاد دانشگاه كه در مجلهء معروف تاريخ جهان ( چاپ لندن ، 1957 ) منتشر گرديده است . چون اين مقاله بسيار محققانه و پرارزش بود ، دوست فاضل و ارجمندم ، آقاى دكتر محمد حسين تمدن ، استاد فعلى دانشكدهء اقتصاد براى استفادهء هموطنان ، تمام مقاله را ترجمه فرمودند و در اختيار اينجانب قرار دادند .\r\n","page_name":" 62 ","page_number":70},
  {"content":"\r\n\r\n\r\nوضع اقتصادى مسلمين و سران عالم اسلام\r\nمسلمين اموال سرشار خود را در سه راه به كار انداختند :\r\nراه اول : خريدن بردگان و به كار بردنشان در تجارت و كارهاى يدى و تعيين مبلغى كه همه روزه بايد آن را بپردازند .\r\nراه دوم : دادن سرمايه به بازرگانان كه آن را به كار برند ، و سود بدست آمده را به نسبت معينى ، بين خود تقسيم كنند .\r\nراه سوم : فروختن به مدت ، به اين ترتيب كه كالايى را به مردم ، با قيمت بيشترى ، مىفروختند و پس از مدتى ، قيمت را دريافت مىكردند ( نسيه‌فروشى ) .\r\nبه اين ترتيب ، و از اين راهها ، بعضى از مومنين سست ايمان ثروتى بدست آوردند كه ثروتمندان مشرك آن را بخواب نديده بودند . « 1 »\r\nبهره‌كشى و استثمار ديگران ، از صدر اسلام ، معمول بود و ظاهرا علت قتل عمر ، استثمار بيرحمانه‌اى بود كه مغيرة بن شعبه ، يكى از زعما و بزرگان عرب ، از غلام ايرانى خود فيروز مىكرد . بطورى كه از ترجمهء بلعمى ( صفحهء 71 ) برمىآيد : « مغيرة بن شعبه را غلامى بود سياه ، نام او فيروز . وى غلامى بود ترسا و درودگر بود . مغيره هر روز از وى دو درم بخواستى از مزد كار كرد وى . پس ، اين فيروز بسوى عمر آمد و گفت : مغيره بر من غله نهاده است گران ، همى نتوانم دادن ؛ بفرماى تا كم كند . گفتا : چند است ؟ گفت : دو درم . عمر گفت :\r\nچى كاردانى كردن ؟ گفتا : درودگرى و نقاشى و كندگرى و آهنگرى . عمر گفتا : چندين كار كى تو دانى ، به دو درم چى گران باشد ؟ و نيز شنيدم كى آسيادانى نهادن ، گفت : دانم . گفت ، مرا آسيا كن . فيروز گفت : اگر بزيم ، ترا يكى آسيا كنم . اين سخن گفت و بيرون شد . » در منابع ديگر ، پاسخ فيروز چنين است : آسيايى براى تو بسازم كه شهرتش از مغرب و مشرق بگذرد . و خليفه گفت : اين عجم مرا به كشتن تهديد كرد .\r\nمىگويند ، پس از آنكه فيروز به اسارت اعراب درآمد ، مغيرة بن شعبه او را خريد و به غلامى خود درآورد و به او لقب ابو لؤلؤ داد . فيروز ، مردى هنرمند بود كه هم كنده‌گرى مىكرد ، هم نجارى و در ساختمان آسياى بادى دست داشت . علاوه بر آن ، ظاهرا مردى بسيار رقيق القلب و رحيم و آزاده بود . چون خود عمرى را در اسارت روم و عرب گذرانيده بود ، خصوصا نسبت به اسيران رأفت داشت . در اين ايام ، جرقه‌اى لازم بود كه آتش درون او را روشن سازد ؛ اين آتش را فتح نهاوند روشن كرد .\r\nاعراب به دستور عمر ، در سال 21 هجرى ( بعد از فتح مدائن و ساير نواحى عراق ) ، متوجه داخلهء ايران شدند و جنگ عظيم نهاوند ( فتح الفتوح ) دست داد ، و در اين جنگ بود كه به روايت ابن اثير ، هشتاد هزار يا صد هزار تن ايرانى كشته شد ، و جمعى كثير به اسارت افتادند كه بيشتر آنان اطفال و كودكان خردسال بودند . برطبق سنت معمول ، خمس غنايم و اسيران را به مدينه فرستادند ( از فتح نهاوند تا قتل عمر بيش از دو سال فاصله نبود ) .\r\nطبرى گويد : وقتى فيروز اطفال خردسال نهاوندى را در مدينه مىديد ، دست عطوفت بر سر آنان مىكشيد و گريه مىكرد و گاهى خشمگين مىگفت : « اين عمر جگر مرا خورده است . » و\r\n\r\n\r\n","description":"","footnote":"\r\n( 1 ) . ر ك : دكتر على الوردى ، نقش وعاظ در اسلام . ترجمهء محمد على خليلى ، ص 81 .\r\n","page_name":" 63 ","page_number":71},
  {"content":"\r\n\r\nراست مىگفت ؛ زيرا فيروز ، از سال 7 تا 23 هجرى ( 16 سال از بهترين ايام عمر خود ) را در اسارت روميان خونخوار و اعراب بدخيم گذراند . و برايشان خدمت كرده و نخل آب داده و نجارى كرده بود ؛ و سرنوشت اين اطفال معصوم را بهتر مىدانست . به اين ترتيب ، البته تعجب نبايد كرد كه چطور شد آسياى نساختهء فيروز شهرتش عالم را گرفت . » « 1 »\r\nپس از عمر ، عثمان به زمامدارى رسيد . در عهد او ، فتوحات زيادى نصيب مسلمانان شد ، و اموال كلانى بسوى دار الخلافه روان گرديد . عثمان از روش ابو بكر و عمر منحرف شد ، و كسان و بستگان خود را بر ديگران مقدم شمرد ، و سهم آنان را بيش از ياران قديم حضرت معين كرد . جرجى زيدان مىنويسد : « در سال 27 هجرى ، مسلمانان بسر كردگى عبد اللّه بن سعد ، افريقا را فتح كردند و دو ميليون و نيم دينار غنيمت آوردند ، عثمان خمس آن غنيمت را به مروان حكم داد و دختر خود را براى او عقد كرد ؛ در صورتىكه خمس مزبور متعلق به بيت المال بود . علاوه بر اين ، عثمان رسيدگى به حساب واليان را موقوف ساخت ؛ زيرا آنان اقوام وى بودند . آنها هم بيش از پيش ، بر حرص خود افزودند ؛ بخصوص معاويه والى شام كه از ديگران باهوشتر و طمع كارتر بود . » « 2 »\r\nاز دورهء عثمان به بعد ، معتقدات مذهبى بعضى از مردم سستى گرفت و فكر مال‌اندوزى و تعدى و تجاوز در بين جامعهء مسلمانان رسوخ كرد . البته در آن دوره ، اقليت شرافتمندى چون اباذر غفارى در بين مسلمين بودند كه در كوچه و بازار شام عليه عثمان و معاويه و ديگر ستمگران داد سخن مىدادند . اباذر مىگفت : « اى توانگران ، با مستمندان بطور مساوات رفتار كنيد .\r\nكسانى كه زر و سيم مىاندوزند و در راه خدا مصرف نمىكنند ، در روز باز پسين ، با همان زر و سيم گداخته ، پيشانى و پشت و پهلوى توانگران را داغ مىزنند . » « 3 » اين سخنان شورانگيز ، مردم را به اعتراض عليه ستمگران برمىانگيخت . هنگامى كه معاويه كاخ سبز ( الخضراء ) را در دمشق ساخت ، از اباذر پرسيد : اين كاخ را چگونه مىبينى ؟ اباذر گفت : اگر از دارايى ديگران ساختى ، خيانت كردى ، و اگر از دارايى خود ساختى ، اسراف كردى . معاويه ، براى آنكه اباذر را به حب مال گرفتار كند ، شبانه هزار دينار براى او فرستاد . اباذر همان شب ، تمام اين مبلغ را ميان بينوايان پخش كرد . بامدادان ، فرستادهء معاويه نزد اباذر آمده گفت : ديشب آن پول را اشتباها براى تو آوردم پس بده . اباذر گفت : همان شب ميان بينوايان پخش كردم . معاويه ناچار از رفتار اباذر به عثمان شكايت كرد . عثمان گفت : او را روى شتر بىجهاز بنشان و برگردان . همين كه اباذر به مدينه رسيد ، عثمان او را محاكمه كرد . وى در جريان دادرسى ، بار ديگر ، از مظالم امويان سخن گفت . عثمان نيز او را به ربذه كه سرزمينى بىآب و علف بود ، تبعيد كرد . « 4 »\r\nچنان كه ديديم ، تا عمر زنده بود تا حدى رعايت عدل و انصاف مىشد . از دورهء عثمان به بعد ، ظلم و تبعيض در تقسيم بيت المال آغاز شد ؛ و كسانى كه راستگو و حقگو بودند ، به - سرنوشت اباذر غفارى مبتلا مىشدند در نتيجه بسيارى از مسلمانان ، كه به كار و كوشش عادت\r\n\r\n\r\n","description":"","footnote":"\r\n( 1 ) . محمد ابراهيم باستانى پاريزى ، آسياى هفت سنگ . ص 257 - 253 ( به اختصار ) .\r\n( 2 ) . جرجى زيدان ، تاريخ تمدن اسلام . ج 2 ، ص 16 ( به اختصار ) .\r\n( 3 ) . همان ، ص 18 .\r\n( 4 ) . همان ، همان صفحه .\r\n","page_name":" 64 ","page_number":72},
  {"content":"\r\n\r\nنكرده بودند و زراعت و صنعت و علم‌اندوزى را دون‌شأن خود مىشمردند ، ناچار بودند كه از حكومت ستمگران براى تحصيل معيشت پشتيبانى كنند .\r\nپس از مرگ عثمان ، چنان كه ديديم ، معاويه ، چون پول و زور داشت و مرد سياست بود ، بر حريف شرافتمند خود ، على ( ع ) ، پيروز شد . حضرت زين العابدين مىگويد : « معاويه با طلا به جنگ جدم على ( ع ) آمد و پيش برد . » به احتمال قوى اگر مسلمانان عرب به كار و كسب خود متكى بودند و در نتيجهء سياست غلط عمر ، جيره‌خوار حكومت نبودند ، بهتر و بيشتر مىتوانستند از حق و حقيقت دفاع و از مردانى چون على ( ع ) حمايت كنند ولى سياست اقتصادى عمر در تقسيم بيت المال بين مسلمين و جلوگيرى او از فعاليتهاى كشاورزى ، و صنعتى ، به استقلال فكرى و اقتصادى مسلمانان لطمه زد ، و خلفا را بجانب فساد و تنبلى سوق داد ؛ و چون به تجاوز و تحميل عقيده خوگرفتند ، اندك اندك ، فكر تفوق ملى و نژادى در مغز آنان قوت گرفت تا جايى كه خود را ، در عهد بنى اميه برتر از ديگر ملل عالم شمردند . جرجى زيدان مىنويسد : « ديگر از تعصب امويان نسبت به عربها و پست و زبون داشتن ساير ملتها اين‌كه هركجا گشوده مىشد ، آن سرزمين و مردم آن و هرچه داشتند ، روزى پاك و پاكيزهء فرمانروايان عرب بشمار مىآمد . و دليل بر آن ، گفتهء سعيد بن عاص ، والى عراق ، است كه سراسر عراق را بوستان مردم قريش مىداند . و ديگر ، گفتهء عمرو عاص به فرماندارا خناست كه چون از وى ( از عمرو عاص ) مقدار جزيه را پرسيد ، در پاسخ گفت : شما انبار ما هستيد . اگر هزينهء ما فزونى يافت ، از شما بيشتر و گرنه كمتر مىستانيم . » « 1 »\r\nبه قول استاد همائى : « عربها عموما مباشرت صنعت را از كارهاى پست و شايستهء موالى ، و براى خود عار مىدانستند . عرب در اين دوره فقط خود را براى سيادت و رياست مخصوص مىديده و ساير اشغال را عموما كار موالى مىدانسته است ، و از امثال جاريهء آنها بوده كه « ان الحمق فى الحاكة و المعلمين و الغزالين . » [ حماقت در ميان بافندگان و معلمين و نخ تابان است . 
  ]\r\n« صاحب عقد الفريد مىنويسد : تخاصم عربى و مولى بين يدى عبد اللّه بن عامر صاحب العراق . فقال المولى : لا كثر اللّه فينا مثلك ، فقال العربى : بل كثر اللّه فينا مثلك . فقيل له : ايدعو عليك و تدعو له ؟ قال : نعم يكسحون طرقنا و يخرزون خفافنا و يحوكون ثيابنا » « 2 » چون اعراب تدريجا اهل تمدن و حضارت شدند خود را محتاج كسب علوم و صنايع دانسته دست به دامن همان موالى زدند ، و از اينجا صنايع ايران ما بين عرب رواج گرفت و در عهد تمدن اسلام ، همان صنايعى كه در نظر عرب عصر خلفاى اموى غير قابل اعتنا شمرده مىشد ، موضوع تجارت و ثروت مسلمين گشت . » « 3 »\r\n\r\n\r\n","description":"","footnote":"\r\n( 1 ) . همان . ص 22 ( به اختصار ) .\r\n( 2 ) . عربى با مولائى ( غير عربى ) ، نزد عبد اللّه بن عامر ، حاكم عراق ، مجادله مىكردند . مولى گفت : خداوند امثال تو را در ميان ما كم كند ؛ عرب گفت : « اما خداوند امثال ترا در جمع ما بيفزايد ( افزون كند ) ! » عرب را گفتند :\r\nاو ترا نفرين مىكند ، در حالىكه تو دعايش مىكنى ! گفت : بلى ، براى اين‌كه آنان ، راههاى ما را مىروبند ، پاپوشهاىمان را پاك مىكنند و براى ما جامه مىبافند .\r\n( 3 ) . جلال الدين همائى ، تاريخ ادبيات ايران . ( از ازمنهء قديم تاريخى تا حملهء مغول ) ج 1 و 2 ، ( متن و حاشيه ) ص 339 .\r\n","page_name":" 65 ","page_number":73},
  {"content":"\r\n\r\nاعراب براى آنكه بتوانند به كشور گشاييهاى خود ادامه دهند ، به فكر توالد و تناسل افتادند و بر آن شدند كه « علاوه بر زنان سابق خود ، با زنان رومى ، قبطى و ايرانى كه به دست آنان مىافتاد ، همبستر شوند . در نتيجه ، فرزندان زيادى پيدا كردند ؛ و اين طبيعى است كه فراخى در زندگى موجب كثرت نسل مىشود . عربها تا توانستند همبستر گرفتند تا آنجا كه مغيرة بن شعبه ( سياستمدار بىايمان عرب ) علاوه بر چهار زن عقدى ، هفتاد و شش كنيز ( اسير ) داشت . و از آنرو ، در مدت كوتاهى ، يك مرد ، عرب صد يا بيشتر فرزند پيدا مىكرد . از آن جمله ، مهلب داراى سيصد فرزند بود ، و عبد الرحمن بن حكم اموى صد و پنجاه پسر و پنجاه دختر داشت ، و تميم بن معز فاطمى بيش از صد پسر و شصت دختر داشت ، و عمر بن وليد نود پسر داشت كه شصت‌تاى آن چابك سوار بودند . و همين قسم سايرين . و شكى نيست كه زيادى قوم و قبيله در پيشرفت كار و استيلاى بر ديگران مؤثر است ؛ چنان كه امويان و عباسيان به همان جهت پيشرفت داشتند . » « 1 »\r\n\r\nسياست اقتصادى اعراب در خاورميانه\r\nپس از حملهء اعراب به ايران و ديگر ممالك شرق نزديك ، وضع اقتصادى اين ممالك با مشكلات و آشفتگيهاى گوناگون مواجه گرديد . زيرا اين قوم بيابانگرد ، مطلقا با مسائل و فعاليتهاى گوناگون سياسى و اقتصادى در يك كشور متمدن ، آشنايى نداشتند . هدف اصلى آنان ، تبليغ اسلام و بدست آوردن غنيمت از كشورهاى مغلوب بود . مادام كه پيشواى اسلام حيات داشت ، بيت المال يا دارايى مسلمين عبارت بود از زكات و غنائمى كه در طى غزوات به چنگ مسلمين مىافتاد . حضرت آنها را تقسيم مىكرد ، و اگر چيزى باقى مىماند ، براى روزگار سختى نگهدارى مىكرد . بيشتر دارايى مسلمانان ، در اين دوره ، چهارپايان بود كه در زمان پيغمبر ، به چهل هزار شتر و گاو و اسب و غيره مىرسيد .\r\nولى از دورهء خلافت عمر به بعد ، بتدريج ، اوضاع دگرگون گرديد . پس از آنكه شام و ايران و مصر به حيطهء نفوذ مسلمين افزوده شد ، سيلى از طلا و نقره و كالاهاى گوناگون ديگر بسوى پايتخت اسلام روان گرديد كه موجب حيرت عمر و تمام مسلمانان شد .\r\n« مىگويند ، ابا هريره ، كه از بحرين آمد ، پول زيادى براى عمر آورد . عمر پرسيد : چقدر پول آوردى ؟ ابا هريره گفت : پانصد هزار درهم . عمر كه نام پانصد هزار درهم را شنيد ، با تعجب گفت : آيا مىفهمى چه مىگويى ؟ ابا هريره پاسخ داد : آرى ، آرى ، مىگويم صد تا هزار تا پنج دفعه . آنگاه عمر منبر رفت و گفت : اى مردم ، مال زيادى براى ما رسيده ، اگر مىخواهيد بشمريم و اگر مىخواهيد با پيمانه تقسيم كنيم . همين پيش‌آمد سبب شد كه عمر ناچار گرديد « ديوان » يعنى سازمانى بوجود آورد تا بتواند به وضع آشفتهء مالى مسلمين سر و صورتى بدهد ، و براى نيل به اين مقصود ، از ايرانيان استمداد جست . آنقدر اعراب و حتى زعماى اين قوم و مردانى چون عمر نسبت به مسائل اقتصادى بيگانه بودند ، كه وقتى يكى از مسلمانان از سر خيرخواهى به عمر گفت : مالى براى روز مبادا و پيش‌آمدها ذخيره كن . او فريادش بلند شد و گفت : اين سخن را شيطان در دهان تو انداخت و خدا مرا از گزند آن رهايى بخشود . » « 2 »\r\n\r\n\r\n","description":"","footnote":"\r\n( 1 ) . تاريخ تمدن اسلام پيشين . ج 4 ، ص 48 - 47 ( به اختصار ) .\r\n( 2 ) . همان . ج 2 ، ص 11 ( با تصرف ) .\r\n","page_name":" 66 ","page_number":74},
  {"content":"\r\n\r\nبا اين حال ، گذشت زمان و اندرز ايرانيان تازه مسلمان ، عمر را بر آن داشت كه با تشكيل ديوان ، اندك اندك ، سنن و عادات زندگى عشيرتى را بدست فراموشى بسپارد .\r\nناگفته نماند كه بعضى از سران عالم اسلام ، به مال و منال دنيا سخت بىاعتنا بودند ؛ چنان كه ابو بكر و عمر چون مردند ، ماتركى از خود باقى نگذاشتند ؛ ولى عثمان از اين اصل عدول كرد . چون وى را مورد بازخواست قرار دادند ، گفت : روش و اجتهاد آنان چنان بود و نظر و عقيدهء من اين است . هر وقت براى على ( ع ) غنيمتى مىآوردند ، آن را فورا بين نيازمندان و فقرا و ساير مردم تقسيم مىكرد ، و اين مىرساند كه در صدر اسلام ، با وجود پولهاى كلانى كه مىرسيد ، زعماى عرب در مقام تنظيم سازمانهاى ديوانى و رتق فتق مشكلات مسلمين نبودند ، ابو ذر غفارى نيز بيشتر مقررى خود را بين فقرا قسمت مىكرد . عمر براى ابو ذر ، كه از سبقت يافتگان اسلام بود مقررى ساليانه هنگفتى برقرار كرده بود . و اگر ابو ذر مىخواست ، مىتوانست از آن مقررى ثروت هنگفتى براى خود ذخيره كند . ولى وى ترجيح مىداد كه هرچه دارد ، به محتاجان بدهد ؛ بطوريكه هنگام مرگ ، كفن نداشت ، معاويه خواست او را با رشوه فريب بدهد ، لذا يك بار يكهزار دينار برايش فرستاد . اما ابو ذر فورا آن پول را بر فقرا قسمت كرد ، و چون روز بعد ، معاويه آن پول را از او مطالبه كرد ، ابو ذر پاسخ داد : به خدا آنچه دادى يك دينار هم نزد من باقى نمانده ، ولى سه روز مهلت بده تا آنها را جمع كنم .\r\nدربارهء سلمان فارسى نيز ، همين را گفته‌اند . وقتى مقررى خود را از بيت المال مىگرفت ، بر فقيران و نيازمندان تقسيم مىكرد ، و از دسترنج خود زندگى مىكرد ؛ يعنى سبد مىبافت و از فروش آن زندگى مىكرد . سلمان يك مسلمان واقعى بود . او فقر شديد را مانند ثروت بى - اندازه ، زيان‌بخش مىشمرد . او خواربار ساليانه‌اش را ذخيره مىكرد تا نيازمندى ، او را به كفر نكشاند . على بن ابيطالب مىگفت تا چهار هزار درهم نفقه محسوب مىشود ، و زياده بر آن ، اندوختن و انباشتن است . به نظر على : « خداوند بندگان خود را به هيچ تازيانه‌اى نزده كه درد - ناكتر از فقر باشد . » ابو ذر گفته بود : « اگر فقر رهسپار شهرى شود ، كفر به او مىگويد مرا با خود ببر . پس ما نبايد از فقير نيازمند ، انتظار ايمان صحيحى داشته باشيم . » ابو حنيفه گفته است :\r\n« شهادت كسى را كه آرد در خانه ندارد نپذيريد زيرا محتاج ، ناچار است از راه دروغ و فريبكارى ، خود را از گرسنگى برهاند . »\r\nدر جريان نهضت اسلامى گذشت زمان و وقايع و حوادث تاريخى ، نشان داد كه اشخاص اصولى و با ايمان و معتقدان به اصالت حق و عدل ، بسيار كم و انگشت‌شمار بودند .\r\nغير از على ( ع ) و مردانى چون سلمان فارسى ، ابو ذر غفارى ، عمار ياسر و چند تن ديگر ، اكثر صحابه و ياران نزديك پيغمبر منحرف شدند و قدرت و پول چشم حقيقت بين آنان را كور كرد .\r\nسعد بن ابى وقاص از بزرگترين صحابه ، كه جزو « عشرهء مبشره » بود كه پيشواى اسلام او را فارس و فاتح اسلام مىخواند ، چون در كاخ خود موسوم به « عقيق » درگذشت ، در حدود سيصد هزار درهم ماترك او بود . و فرزند همين صحابى بزرگ ، براى بدست آوردن حكومت رى ، مأموريت يافت كه حسين بن على را به بيعت با يزيد مجبور كند و در صورتىكه آن مرد مجاهد به اين پستى تن نداد با او بجنگند . بالاخره ابن سعد ، چون از مذاكره نتيجه نگرفت ، با\r\n\r\n","description":"","footnote":"","page_name":" 67 ","page_number":75},
  {"content":"\r\n\r\nحسين بن على به جنگ برخاست .\r\nهمچنين ، عبد الرحمن بن عوف ، طلحه و زبير بن عوام جزو عشرهء مبشره و اصحاب كبار پيغمبر بودند ، ولى چون ايمان و اعتقاد راسخى به اسلام نداشتند ، با گذشت زمان ، منحرف شدند . طلحه نامزد مقام خلافت بود و چون شورا بدون حضور او تشكيل شد ، پس از مراجعت به مدينه ، به خلافت عثمان اعتراض كرد . عثمان رياكارانه به خانهء او رفت و گفت : « اگر تو داوطلب اين مقامى ، من حاضرم به نفع تو كنار بروم . » طلحه چون چنين ديد دم فرو بست و با وى بيعت كرد . دو حريف باهم دست دوستى دادند و عثمان به پاس اين خدمت ، پنجاه هزار درهم از بيت المال مسلمين را ، بعنوان قرض ، به وى داد ، ولى بعدها اين مبلغ را از او مطالبه نكرد . اما دوستى اين دو تن راشى و مرتشى ، چندان نپاييد ؛ طلحه چون ديد كفهء مخالفان عثمان سنگين‌تر است ، به جبههء مخالفان پيوست . به اين ترتيب ، مىبينيم كه اكثر سران و خلفا هدف اقتصادى و « اين جهانى » داشتند و در پشت سنگر اسلام ، دنبال « مقام » و ثروت مىرفتند و به آيهء 34 سورهء توبه كه مىفرمايد :  « الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ »  « 1 » كمترين توجهى نمىكردند .\r\nاساسا ، وقتى كه نهضت اسلامى را با دقت مورد مطالعه قرار مىدهيم ، مىبينيم كه - ايمان به خداى واحد ، اعراب را متحد و متشكل كرد . ضمنا توجه به ماديات و غنيمت جنگى نيز از عواملى بود كه بعضى اعراب دنياپرست را متوجه نهضت جديد كرد . نتيجهء تبليغ و تعاليم اخلاقى و تعاليم الهى محمد ( ص ) اين شد كه عده زيادى اسلام آوردند ؛ اما از آن زمان كه نهضت اسلامى صبغه اقتصادى پيدا كرد و از جهاد و نتايج مادى يعنى غنيمت و دست يافتن به مال و منال دنيوى سخن گفته شد بر شماره پيروان نهضت جديد افزوده شد .\r\nچنان كه قبلا يادآور شديم ، سران و زعماى عرب از اطلاعات اقتصادى و راه و رسم مملكتدارى بىنصيب بودند . چيزى كه به خاطر عمر و همفكرانش خطور نمىكرد اين بود كه اين پولها و غنايم سرشار را در راه فعاليتهاى عمرانى به كار اندازند و جامعهء عرب را به كارهاى كشاورزى و ديگر پيشه‌ها در عربستان و ممالك مفتوحه تبليغ و تشويق نمايند . برعكس ، سياست او در جهت گسترش اسلام و توسعه‌طلبى سير مىكرد . عمر بجاى آنكه مسلمانان را به كار توليدى تشويق كند ، براى هريك از آنان از بيت المال سهمى تعيين كرده و تأكيد نمود كه كسى دنبال زراعت و فلاحت و صنعت نرود . جرجى زيدان مىنويسد : عمر مسلمانان را از اشتغال به كشاورزى منع نمود و شخصا معتقد بود كه اگر خيش در سرايى بيايد خوارى نيز بدنبال خيش خواهد آمد . علاوه بر اين ، او معتقد بود كه اشتغال به كشاورزى و گرايش به تمدن و شهر - نشينى ، اعراب را از جنگ باز مىدارد . و نظر عمر ، اين بود كه مسلمانان ، مخصوصا اعراب ، پيوسته ، به حال آماده‌باش در كشورهاى زيردست بمانند و ماليات و جزيه جمع كنند ، و حكومت عرب را مستقر سازند . « 2 »\r\n\r\n\r\n","description":"","footnote":"\r\n( 1 ) . كسانى كه هر طلا و نقره را نگه مىدارند و در راه خدا خرج نمىكنند ، به عذاب دردناكى وعده‌شان ده .\r\n( 2 ) . همان . ج 4 ، ص 46 .\r\n","page_name":" 68 ","page_number":76},
  {"content":"\r\n\r\nسياست تبليغ و گسترش اسلام در عهد عثمان نيز دنبال شد ؛ منتها در عهد خلافت او بر خلاف تعاليم على ( ع ) ظلم و تبعيض پايه‌گذارى شد و سنتها و روشهاى غلط عثمان ، چنان كه گفتيم ، در عهد جانشينان او دنبال گرديد ؛ بطورى كه در عهد بنى اميه هركجا كه گشوده مىشد ؛ « آن سرزمين و مردم آن و هرچه داشتند روزى پاك و پاكيزهء فرمانروايان عرب بشمار مىآمد . و دليل بر آن ، گفتهء سعيد بن عاص ، والى عراق ، و اظهارات عمرو عاص ، به فرماندار اخناست كه ممالك مفتوحه و مردم و سكنهء آنها را از آن خود مىدانستند و به خود اجازه مىدادند كه مردم را بيرحمانه مورد استثمار قرار دهند . » « 1 »\r\nجالب توجه است كه در صدر اسلام ، نظر فاتحان و كشورگشايان عرب اين بود كه اراضى متصرفى را ، مانند ساير اموال ، ميان خودشان تقسيم كنند ؛ ولى عمر ، با اين فكر مخالفت كرد و پس از فتح ايران ، به سعد و قاص دستور داد : « غنايم جنگى و اموال منقول را ميان مسلمانان تقسيم كن ، ولى زمين و رودخانه‌ها را به دست كشاورزان بسپار ؛ زيرا اگر آن را نيز ميان حاضران تقسيم كنى براى آيندگان چيزى باقى نمىماند »\r\nعمر به خوبى مىدانست كه اگر زمين را هم از مردم شكست خورده و مغلوب خاورميانه بگيرند ، ديگر كسى و چيزى باقى نمىماند كه مورد استفاده و بهره‌كشى اعراب قرار گيرد . براساس اين فكر اقتصادى ، عمر گفت : « ما از زمين و مردم ماليات مىگيريم و به شما مىدهيم ، اما خود زمين بايد به دست مردم باقى ماند . » « 2 »\r\n\r\nوضع مالى مسلمين\r\n« در زمان پيغمبر و ابو بكر ، عوايد مالى دولت اسلامى منحصر به اين سه درآمد بود :\r\n1 ) زكات كه از دولتمندان مىگرفتند و به فقيران مىدادند .\r\n2 ) غنيمتهايى كه در جنگ به دست مىآمد و ميان سپاهيان تقسيم مىشد .\r\n3 ) جزيه كه از يهود و نصاراى عربستان دريافت مىداشتند .\r\nپيغمبر يا خليفهء پيغمبر ، اين درآمدها را مىگرفت و بدون رعايت سابقه و نسب ، بطور مساوى ، ميان مرد و زن و كوچك و بزرگ و بنده و آزاد تقسيم مىكرد و اگر چيزى از خارج به مدينه مىرسيد ، در مسجد ، به دست پيغمبر يا خليفهء پيغمبر ، بدون قيد و شرط ، تقسيم مىشد و چيزى از آن باقى نمىماند .\r\nهمين كه در زمان عمر ، ممالك روم و ايران گشوده شد ، درآمد اسلام زياد شد و ناچار ، براى ثبت و ضبط آن و تعيين دخل و خرج ، محتاج به دفتر شدند . عمر براى تنظيم امور مالى ، دفاترى تعيين كرد كه در آن ، واردات ثبت مىشد و ميزان حقوق مستحقان قيد مىگشت . به روايتى در سال هشتم و بروايتى در سال پانزدهم هجرى ، اين دفاتر تأسيس گشت ؛ و اين همان است كه ايرانيان آن را ديوان مىخوانند .\r\nعمر پس از مطالعه در اوضاع اطرافيان خود ، آنها را از نظر سابقه و تأثير در تأسيس دولت اسلام ، به درجات تقسيم‌بندى كرد و بر خلاف سنت و روش ديرين پيغمبر ، براى پرداخت حقوق ، تبعيض قائل شد و خدمات و سابقهء اشخاص و نزديكى آنها را با پيغمبر ( ص ) مورد توجه قرار داد .\r\n\r\n\r\n","description":"","footnote":"\r\n( 1 ) . ر ك : همان . ج 2 ، ص 22 .\r\n( 2 ) . همان . ج 1 ، ص 209 - 208 .\r\n","page_name":" 69 ","page_number":77},
  {"content":"\r\n\r\nبه اين ترتيب ، نخستين خليفه‌اى كه بيت المال را تأسيس كرد عمر بود . » « 1 » و در حقيقت ، او براى عده‌اى از سران عالم اسلامى حقوق و مقررى سالانه معين كرد .\r\n« در ديوان عمر ، مقررى سالانهء هريك از مسلمانان چنين تعيين شده است :\r\n1 ) هريك از مهاجرين و انصار كه در واقعهء بدر كبرى شركت داشتند ، سالى 5000 درهم\r\n2 ) هريك كه شركت نداشتند سالى 4000 درهم\r\n3 ) هريك از زنان پيغمبر سالى 12000 درهم\r\n4 ) عباس عموى پيغمبر سالى 5000 درهم\r\n5 ) حسن و حسين سالى 3000 درهم\r\n6 ) عبد اللّه پسر عمر سالى 2000 درهم\r\n7 ) هريك از فرزندان ( پسر ) مهاجرين و انصار سالى 800 درهم\r\n8 ) هريك از اهالى مكه سالى 800 درهم\r\n9 ) ساير مسلمانان سالى 300 الى 500 درهم\r\n10 ) زنان مهاجرين و انصار سالى 200 الى 600 درهم\r\nعلاوه بر اين ، عمر جيره و حقوقى هم براى خانوادهء نفرات مىپرداخت . در زمان معاويه ، اين مقررى دو برابر شد ؛ چه معاويه سپاهيان را با پولى زياد به خود جلب مىكرد و از آنرو ، به شصت هزار سپاهى سالى شصت مليون درهم حقوق مىپرداخت ؛ يعنى هركدام هزار درهم مىگرفتند .\r\nو چون قبايل يمن بيش از ساير قبايل با معاويه همراهى مىكردند ، معاويه يك هنگ هزار نفرى از آنان ترتيب داد و حقوق بالنسبه گزافى براى آنها مقرر داشت ، چه كه بعد از خلفاى راشدين ، شور جهاد و عقايد دينى ، بتدريج ، خاموش شده بود و بيشتر براى پول و غنيمت جنگ مىكردند .\r\nمعاويه كه اين را درك كرده بود بر ميزان حقوق مىافزود تا مردم به دور او جمع آمدند . معاويه سپاهيان را تنها با پول و مزاياى مادى به خود جلب نمىكرد بلكه دشمنان و مخالفين خود را نيز بدين وسيله رام مىساخت ؛ مخصوصا دوستان على را بيشتر با پول مىفريفت . مثلا معاويه به نعمان بن بشير ، والى كوفه ، دستور داد كه ده دينار بر حقوق مردم كوفه بيفزايد ؛ چه ، مىدانست مردم كوفه از دوستان على ( ع ) هستند اما نعمان منظور اصلى معاويه را درك كرده از اجراى دستور سرباز زد .\r\nبنابر آنچه گذشت ، حقوق سپاهيان در زمان خلفاى راشدين كمتر از زمان بنى اميه بود و در زمان عباسيان هم نسبت به زمان امويان نقصان يافت . زيرا بنى اميه براى مبارزه با مخالفين خود ، سپاهيان را بوسيلهء پول جلب مىكردند ولى عباسيان چنان منظورى نداشتند . با اين حال ، به گفتهء ابن خردادبه ، كمترين حقوقى كه خلفاى عباسى به سپاهيان مىدادند از مقررى عادى سپاهيان رومى بيشتر مىشد ، چه سپاهى رومى بيش از 12 تا 18 دينار حقوق ( سالانه ) نداشت و برعكس سپاهيان اسلام كه بطور سالانه يا ماهانه يا سالى دوبار و سه‌بار ، بطور مرتب ، حقوق مىگرفتند ، آنان سه يا چهار سال يك مرتبه به حقوق خود مىرسيدند .\r\nدر اواخر دورهء عباسيان ، كه دستگاه خلافت رو به انقراض و انحطاط مىرفت ، حقوق سپاهيان عقب مىافتاد و هر خليفه‌اى كه مىتوانست حقوق آنان را بپردازد بيشتر بر مسند خلافت\r\n\r\n\r\n","description":"","footnote":"\r\n( 1 ) . همان . ج 1 ، 109 - 108 ( به اختصار ) .\r\n","page_name":" 70 ","page_number":78},
  {"content":"\r\n\r\nمىنشست .\r\nتا زمان سلجوقيان حقوق سپاهيان نقدا پرداخت مىشد ، ولى نظام الملك طوسى ( متوفى به سال 489 هجرى ) حقوق نقدى را به تيول تبديل كرد و پاره‌اى املاك را بجاى حقوق براى سپاهيان معين نمود . » « 1 »\r\nبيت المال : عايدات و درآمدهاى گوناگون دولت اسلامى را بيت المال مىگفتند ، كه از طريق صدقه ( ده يك ) ، خمس ( پنج يك ) ، غنائم جنگى و خراج و جزيه و غيره بدست مىآمد .\r\nصدقه يا زكات را از مسلمانان متمول مىگرفتند و به فقراى اسلام مىدادند و براى انجام اين منظور ، ديوان و دفتر مخصوصى در دار الخلافه و شهرها و دهات ترتيب داده بودند .\r\nآنچه زكات به آن تعلق مىگرفت ، عبارت بود از چارپايان ، زر و سيم ، ميوه و محصول كشت . زكات چهارپايان به شتر ، گاو و گوسفند تعلق مىگيرد ؛ به اين ترتيب كه هركس چهار شتر دارد زكات نمىدهد ، و همين كه 5 شتر پيدا كرد بايد يك گوسفند زكات بدهد . از 5 تا 24 شتر ، براى هر پنج شتر ، يك گوسفند ؛ از 25 تا 35 شتر ، يك شتر ماده دو ساله ؛ از 36 تا 45 شتر ، يك شتر سه سالهء ماده . به اين ترتيب ، هرچه ميزان شتر بيشتر باشد ، زكات آن اندكى بيشتر مىشود .\r\nدر مورد گوسفند ، اگر در صحرا مىچرد و آب صحرا مىخورد ، از 40 تا 120 گوسفند ، يك گوسفند ، از 120 تا 200 گوسفند ، دو گوسفند ؛ از 200 تا 300 ، سه گوسفند . همينطور ، بتدريج ، زكات افزوده مىشود . از چهل گوسفند به پايين ماليات ندارد و اگر گوسفند آب دستى و علوفه مىخورد ، از هر دويست گوسفند ، يك گوسفند زكات مىگرفتند ؛ يعنى 190 گوسفند زكات ندارد .\r\nاسب و استر و الاغ زكات ندارد . زكات نقره از دويست درهم به پايين زكات ندارد ؛ و زكات طلا در هر 20 مثقال ، نيم مثقال در سال ؛ و از بيست مثقال به پايين ، زكات ندارد . زكات ميوه ، گندم ، جو و برنج ، نخود و لوبيا ، برحسب طرز آبيارى فرق مىكند ، يعنى اگر بدون زحمت آبيارى شده باشد ، زكوتش ده يك است ، و در غير اين صورت ، ده‌نيم . و در هرحال ، ميزان محصول بايد به 5 وسق برسد تا زكات واجب شود .\r\nزكات ، پس از جمع‌آورى ، بين فقيران ، مسكينان و مأمورين جمع‌آورى و دل بدست - آوردگان ( و المؤلفة قلوبهم ) ، و بندگان و بدهكاران و آوارگان و در راه خدا ، تقسيم مىشد .\r\nمنظور از فقير كسى است كه هيچ ندارد ، و مسكين به كسانى اطلاق مىشود كه خرج آنها بر دخلشان مىچربد ، و سهم بندگان به مصرف آزاد كردن آنها ميرسيد . « 2 »\r\nغنيمت : يكى از درآمدهاى مهم مسلمانان ، در دوران كشورگشايى ، غنايم جنگى بود ؛ و آن از چهار راه به دست مىآمد :\r\n1 ) مردانى كه در ميدان جنگ اسير مىشدند با پرداخت فديه آزاد مىشدند .\r\n2 ) زنان و كودكان اسير نيز ، مانند مردان ، ممكن بود با دادن فديه آزاد شوند .\r\n3 ) زمينى كه به دست مسلمانان مىافتاد و آن سه نوع بود :\r\nالف ) زمينى كه با جنگ به تصرف مسلمانان درآمده و مردمانش اخراج شده بودند .\r\n\r\n\r\n","description":"","footnote":"\r\n( 1 ) . همان . ص 163 - 160 .\r\n( 2 ) . ر ك : همان . ص 207 - 204 .\r\n","page_name":" 71 ","page_number":79},
  {"content":"\r\n\r\nب ) زمينى كه اهالى آن از ترس گريخته بودند .\r\nج ) زمينى كه ، بموجب پيمان ، در تصرف مسلمانان درآمده بود .\r\n4 ) اموال منقول و چهارپايان را تا قبل از نزول سورهء « انفال » ، پيغمبر بطور تساوى بين ياران تقسيم مىكرد و خود مانند يك فرد عادى سهم مىگرفت ؛ ولى بعدا غنايم طبق سورهء انفال تقسيم مىشد .\r\nچنان كه پيشتر گفتيم ، در صدر اسلام ، نظر فاتحين بر آن بود كه اراضى متصرفى را نيز مانند ساير اموال ميان خودشان تقسيم كنند ، ولى عمر با اين فكر مخالفت نمود و پس از فتح عراق ، به سعد و قاص دستور داد : « غنايم جنگى و اموال منقول را ميان مسلمانان تقسيم كن ولى زمين و رودخانه‌ها را به دست كشاورزان بسپار ؛ زيرا اگر آن را ميان حاضران تقسيم كنى براى آيندگان چيزى باقى نميماند . » از آن موقع ، ماليات سرشمارى و خراج ( ماليات زمين ) مقرر گرديد و مسلمانان مانند ايرانيان و روميان دفاتر مخصوص جمع و خرج پيدا كردند . « 1 »\r\nجزيه و خراج : جزيه را از نامسلمانان مىگرفتند ، ولى همين كه اسلام مىآوردند ، از جزيه معاف مىشدند . ولى خراج كه عبارت از ماليات ارضى بود ، با قبول اسلام ، از بين نمىرفت .\r\nمقدار جزيه ، برحسب شرايط زمان و مكان ، فرق مىكرد . حضرت رسول ، پس از صلح با نصاراى نجران ، سالى سه هزار حله براى آنان جزيه معين كرد كه دو هزار آن را در ماه صفر و هزار آن را در ماه رجب بدهند . بهاى هر حله چهل درهم بود . با گذشت زمان ، در مقررات اخذ جزيه ، تغييراتى پديد آمد ، و از دورهء عمر به بعد ، پرداخت آن منظم گرديد و مقرر شد « مردم ثروتمند ، سالى 48 درهم ، مردم متوسط ، سالى 24 و مردم فقير ، سالى 12 درهم جزيه بدهند . » « 2 »\r\nخراج : مسلمانان پس از كشورگشايى ، مانند ديگر دولتهاى جهان‌گشا در اخذ ماليات ترديدى به خود راه ندادند بلكه كليهء دفترها و ديوانها و سوابقى را كه به دست مسيحيان و زرتشتيان ، در روم و ايران ، تنظيم شده بود ، باقى گذاشتند و مورد استفاده قرار دادند . پس از آنكه عربها ، اندك اندك ، به تمدن مأنوس شدند و در رشتهء نويسندگى و حسابدارى اطلاعاتى كسب كردند ، زمام امور را به دست خود گرفتند و سرانجام در سال 81 هجرى به فرمان عبد الملك ، دفاتر را بتدريج ، به عربى برگردانيدند .\r\nتا زمان بنى عباس ، امور مالى تحت نظر مستقيم خليفه بود ولى از دورهء عباسيان ، ديوان كل تحت نظر وزراء قرار گرفت و سفاح ادارهء اين ديوان را به خالد بن برمك سپرد ، و برمكيان ماليات استانها و ممالك تابع را بطور مقاطعه به اشخاص واگذار مىكردند . بطورى كه مقريزى ( از علما و مورخان قرن نهم ) مىنويسد ، ميزان ماليات ارضى بستگى به خرابى و آبادى ده و مزرعه داشته و اين قسم ماليات را مقاسمه مىگفتند . در بعضى نقاط ، ماليات تابع محصول بود ؛ مثلا در زمان عمر ، پس از مساحى زمينها ، مقرر شد از هر جريب تاكستان و درختان ميوه‌دار ده درهم ، از هر جريب نخلستان هشت درهم ، از هر جريب نيشكر شش درهم ، از هر جريب يونجه پنج درهم ، از هر جريب گندم چهار درهم ، و از هر جريب جو دو درهم ماليات\r\n\r\n\r\n","description":"","footnote":"\r\n( 1 ) . ر ك : همان . ص 208 - 207 .\r\n( 2 ) . ر ك : همان . ص 212 - 211 .\r\n","page_name":" 72 ","page_number":80},
  {"content":"\r\n\r\nبگيرند .\r\nبا آنكه ، در اثر مظالم بنى اميه و بنى عباس ، بسيارى از مزارع رو به ويرانى رفت ، ماليات را بطور مقاسمه دريافت مىكردند و حداكثر آن ، نصف و حداقل آن ، خمس محصول بود .\r\nمقدار و مبلغ ماليات ، برحسب زمان و مكان و حسن‌نيت و سوءنيت زمامداران ، كم و زياد مىشد - مثلا : عراق در زمان عمر ( 20 هجرى ) 120 ميليون درهم ماليات مىداد ؛ در زمان عبيد اللّه بن زياد ( 62 هجرى ) 135 ميليون درهم ؛ در عصر حجاج ، ستمگر معروف ( 85 هجرى ) ، 188 ميليون درهم ؛ در زمان خليفهء عادل ، عمر بن عبد العزيز ( 100 هجرى ) ، 12 ميليون درهم ؛ و بالاخره در زمان عمر بن يوسف سالى صد ميليون درهم از عراق ماليات مىگرفتند .\r\nاز دورهء بنى اميه به بعد ، مقاطعه دادن ماليات مناطق مختلف معمول گرديد ؛ يعنى يك نفر استاندار ماليات قلمرو خود را به مركز خلافت مىپرداخت و خود هرچه مىخواست ، به زور ، از مردم مىگرفت . گاه سازمانهاى قضايى ، حسبى و انتظامى را به اشخاص مقاطعه مىدادند . « 1 »\r\nمالياتهاى ديگر : غير از جزيه و خراج و زكات ، دولت درآمدهاى ديگرى داشت ؛ از آن جمله ده يك از كشتيها ، پنج يك از معدنها و چراگاهها و ضرابخانه‌ها و راهها و جز اينها - مثلا هر كشتى كه از سرحدات دريايى اسلام مىگذشت به مقدار ده يك از كالاى آن يا معادل پولى آن را ، بعنوان عوارض مىگرفتند .\r\nماليات املاك تيول و خالصه جزو درآمد دولتى بود . بطورى كه ابو يوسف در كتاب خراج مىنويسد : « زمينهاى بيصاحب ( مانند اراضى مفتوحه يا اراضى متعلق به مخالفينى كه در جنگ كشته شده‌اند و يا اراضيى كه از زير آب بيرون آمده است ) اختيارش با خليفه بود و خلفاى راشدين اين زمينها را بطور خالصه ، به اشخاص مىدادند و از محصول آن ، ده يك يا كمتر يا بيشتر براى بيت المال برداشت مىكردند ؛ چنان كه در زمان عمر هفت ميليون درهم از اين بابت ، از اراضى عراق ، عايد بيت المال مىشد .\r\nدر وضع اراضى و نحوهء اخذ ماليات و درآمد حكومتها ، در طول تاريخ ، تحولات زيادى روى داده است . مقريزى ، كه در مصر مىزيسته ، اراضى آن كشور را به هفت نوع تقسيم مىكند :\r\n1 . تيول سپاهيان و اميران\r\n2 . وقف مساجد و مدارس و خانقاه به اولاد واقف\r\n3 . حبس مؤبد به تصدى خدام مساجد و غيره\r\n4 . ملكى كه از بيت المال خريده بودند و قابل هر نوع انتقال بود\r\n5 . زمينهاى باير به علت ناتوانى مالك در آباد ساختن آنها\r\n6 . باير به علت سوار نشدن آب نيل بر آنها\r\n7 . املاك اختصاصى سلطان « 2 »\r\n\r\n\r\n","description":"","footnote":"\r\n( 1 ) . ر ك . همان . ص 219 - 215 .\r\n( 2 ) . ر ك : همان . ص 225 - 221 .\r\n","page_name":" 73 ","page_number":81},
  {"content":"\r\n\r\n\r\nوضع اقتصادى در عهد عباسيان\r\nاولين خليفهء عباسى ابو العباس سفاح ( 136 - 132 ) زندگى خود را در ميدان جنگ سپرى كرد ، و ثروتى نيندوخت ، ولى منصور مدت 22 سال خلافت كرد و به گردآورى ماليات پرداخت ، بطوريكه - پس از مرگ او ، در خزانه 600 ميليون درهم و چهارده ميليون دينار بدست آمد . منصور هنگام مردن ، به فرزند خود ، مهدى ، گفت : بقدرى براى تو مال ذخيره كرده‌ام كه اگر ده سال تمام ، ماليات وصول نشود ، هزينهء لشكرى و كشورى و مقررى اولاد پيغمبر و مصارف مرزى از اين اموال پرداخت خواهد شد . اين اموال را به خوبى نگاه‌دار ، چه تا خزانه معمور و پر پول باشد ، تو محترم و گرامى خواهى بود . « 1 »\r\nبطورى كه مىبينيم ، با اينكه عباسيان به كمك ايرانيان به روى كار آمده و تعهد كرده و قول داده بودند كه بر خلاف بنى اميه با مردم برفق و مدارا رفتار كنند ، به عهد خود وفا نكردند . و همين كه بنيان فرمانرواييشان استوار شد ، اندك اندك ، روش بنى اميه را پيش گرفتند . چنان كه قبلا گفتيم ، عمال بنى اميه براى وصول ماليات ارضى ، ظلم و ستم بسيار نسبت به كشاورزان روا داشتند تا جايى كه مردم دست از كار كشيدند و زمين و مزرعه را رها كرده به شهرها روى آوردند و در نتيجه ، امور كشاورزى مختل شد . منصور در دورهء 22 سالهء خلافت خود تا حدى از ستمگرى مأمورين جلوگيرى مىكرد و ، چون عاقل بود ، به زودى دريافت كه براى ادامهء بهره‌كشى از مردم ، بايد حداقل وسايل زندگى را به آنها داد و ، چون مىدانست حكومت عباسيان مولود مبارزات پيگير ايرانيان است ، به فرزند خود مهدى گفت : « با موالى خود ، به نيكويى رفتار كن ، مواظب حال آنان باش ، آنها را مقرب درگاه‌نما و اگر وضع دشوارى روى نمود ، از آنان يارى بخواه ؛ مخصوصا ، به مردم خراسان توجه كن ؛ چه آنان ياران و شيعيان تو هستند و در راه استقرار دولت تو ، مال و جان فدا كرده‌اند . » « 2 »\r\nدر دورهء مهدى نيز ، كمابيش ، به احوال كشاورزان و عامهء مردم توجه مىشد . ولى از دورهء هارون ، وضع دگرگون گرديد و روزبروز ، ميزان مالياتها و ولخرجى خليفه و وزراى او افزوده گرديد .\r\nمنصور ، در دوران حكومت خود ، ماليات بطريق مقاسمه را معمول داشت ؛ يعنى ميزان معينى را بعنوان ماليات مىگرفتند و اگر زمين زراعت نمىشد ، از پرداخت ماليات معاف بود .\r\nفقط ماليات حبوبات ، خرما ، و ميوه با مساحى زمين تعيين مىشد . « مهدى ، پسر منصور ، براى دريافت ماليات مقاسمه ، درجات زير را تعيين كرد :\r\n1 ) زمينهاى ديمى ، نصف محصول 2 ) زمينهايى كه بادلو آبيارى مىشوند ، يك سوم ، و با چرخ يك چهارم محصول را ماليات مىدادند . و اما ماليات خرما و انگور و ساير ميوه‌ها از روى نزديكى باغ به بازار ، و بهاى آن ميوه ، كم يا زياد مىشد ، و اين ترتيب به اشارهء معاوية - بن يسار ، وزير مهدى ، انجام يافت و در نتيجه ، نصف محصولات عراق بابت ماليات ، عايد دولت شد ، چه بيشتر محصول عراق جو و گندم بود و آن هم بطريق ديمى بدست مىآمد . با اينكه چنين مالياتى بسيار سنگين به نظر مىرسيد ، اما در آن زمان ، مردم عراق با شادى فراوان ، آن را\r\n\r\n\r\n","description":"","footnote":"\r\n( 1 ) . ر ك : همان ج 2 ، ص 43 - 42 .\r\n( 2 ) . همان . ج 2 ، ص 96 - 95 ( به اختصار ) .\r\n","page_name":" 74 ","page_number":82},
  {"content":"\r\n\r\nاستقبال كردند ؛ زيرا از امويان جور زياد تحمل كرده بودند . » « 1 »\r\nبطور كلى ، خلفاى عباسى ، مخصوصا از عهد هارون به بعد ، به هيچ‌وجه ، مراعات عدل و انصاف را نمىكردند ؛ مثلا در اواسط قرن چهارم ، ماليات فارس چنين بود : « جو و گندم هر جريبى 190 درهم ؛ بوستان كارى 5 / 237 درهم ؛ پنبه 256 درهم و چهار دانگ ؛ و تاك 142 درهم . » « 2 »\r\nبطور كلى ، ماليات در زمان عباسيان بسيار سنگين بود . ماليات را به زور شمشير ، از ملل تابع مىگرفتند و بدون داشتن نقشهء صحيح اقتصادى و عمرانى ، پولها را حيف و ميل مىكردند .\r\nغير از مالياتهايى كه ذكر كرديم ، خلفاى عباسى مالياتهاى متنوعهء ديگر نيز از طبقات مختلف مىگرفتند :\r\n1 . ده يك كشتى : ميزان اين ماليات مشخص نشده ، ولى همينقدر معلوم است كه بازرگانان آن دوره با كشتيهاى بسيار و كالاهاى گرانبها بين ممالك هند و چين و كشورهاى اسلامى آمد و - شد مىكردند .\r\n2 . پنج يك معدنها : در آن دوره معدنها را دو قسمت مىكردند : روىزمينى و زيرزمينى .\r\nاز معدنهاى روىزمينى ، مانند معدن نمك ، سرمه ، نفت و غيره ، مالياتى نمىگرفتند ولى از معدنهاى زيرزمينى كه بهره‌بردارى مستلزم فعاليت بود ، پنج يك محصول را مىگرفتند .\r\n3 . جزيه و زكات : كه مبلغ آن در صدر اسلام زياد بود ولى بعدا كم شد .\r\n4 . حقوق گمركى داخلى و خارجى : كه از محصولات و مصنوعات و حتى بردگان نيز دريافت مىشد و عايدى آن زياد بود .\r\n5 . مستغلات و عايدات ضرابخانه : مقصود از مستغلات ، كرايهء اماكنى است كه زمين آنها متعلق به دولت بود ؛ مانند : خانه ، بازار ، آسياب و غيره . ابن خردادبه مىگويد : تنها درآمد شهر بغداد ، از اين بابت ، سالى يك ميليون و نيم درهم مىشد ، و مستغلات و عايدى ضرابخانهء سامرا ، به سالى ده ميليون درهم رسيده بود . « 3 »\r\n\r\nشكست اقتصادى بنى عباس\r\nبه نظر جرجى زيدان ، در دورهء خلفاى راشدين ، هدف مسلمانان ترويج اسلام و بالا بردن مقام عرب بود ، و چندان در فكر مال - اندوزى نبودند . « در اوايل هجرت ، منابع درآمد منحصر به زكات بود . سپس ، در واقعهء بدر كبرى ، موضوع غنايم نيز بر آن افزوده شد . پيغمبر اكرم ، با عده‌اى از يهود و نصاراى مقيم عربستان ، صلح كرده از آنان جزيه مىگرفت . از آنرو ، هنگام وفات حضرت رسول ، منابع درآمد مسلمانان زكات و غنايم و جزيه بود .\r\nبعد از فتح شام و مصر و عراق ، خراج و ده يك زمين و گمرك تجارت نيز اضافه گشت و تا پايان دورهء خلفاى راشدين ، به همين قرار رفتار مىشد . در زمان بنى اميه ، علاوه بر درآمدهاى قانونى فوق ، پاره‌اى مالياتهاى غير قانونى نيز از مردم مىگرفتند ؛ از جمله ماليات ماهى ، ده يك كشتيرانى ، پنج يك از معدنها . به اين ترتيب ، عايدات متنوع و متعدد گشت و تا زمان عباسيان\r\n\r\n\r\n","description":"","footnote":"\r\n( 1 ) . همان . ص 106 - 105 ( به اختصار ) .\r\n( 2 ) . همان . ص 109 .\r\n( 3 ) . همان . ص 114 - 110 .\r\n","page_name":" 75 ","page_number":83},
  {"content":"\r\n\r\nبه يازده فقره رسيد :\r\n1 ) صدقه و زكوه 2 ) جزيه 3 ) خراج 4 ) گمرك داخلى 5 ) باج ماهيگيرى 6 ) ده يك كشتيرانى 7 ) پنج يك معدن 8 ) گمرك خارجى 9 ) عايدات ضرابخانه 10 ) مستغلات 11 ) ماليات صنعتگران و غيره . » « 1 »\r\nاما عباسيان ، بر خلاف بنى اميه كه ساير ملل را تحقير مىكردند و به ترويج دين اهميت نمىدادند ، « از هواخواهى اعراب چشم پوشيده ، ترويج اسلام را بطور مطلق هدف قرار دادند و در پيشرفت فرهنگ و بازرگانى و كشاورزى و غيره كه از عوامل توسعهء تمدن است كوشش بسيار كردند ؛ و از ايرانيان براى اجراى اين نقشه‌هاى سودمند ، يارى جستند و آنان نيز بهترين كمك آنها بودند ؛ چه ايرانيان پيش از اسلام داراى تمدن درخشان و طبعا مستعد هرگونه تعليم و تربيت مىبودند . از آن گذشته ، چون مركز خلافت عباسى در ايران ( عراق ) بود ، ايرانيان از جان و دل در تقويت دستگاه خلافت مىكوشيدند ؛ چه تقويت خلافت را موجب آبادى ميهن خويش مىدانستند و در اثر خدمتگزارى ايرانيان ، شهرها آباد شد ، ثروت فزونى يافت ، خليفه و اطرافيان به تجمل و خوشگذرانى پرداختند ؛ و در زمان هارون و مأمون ، دولت عباسى ظاهرا به منتها درجهء عظمت رسيد . اما همين كه معتصم تركان را مقرب نمود ، و كارها را به آنان واگذار كرد ، كشور رو به خرابى نهاد . امراى ترك جز گردآوردن مال براى خودشان ، فكر ديگرى نداشتند . رفته رفته ، خلفا زيردست تركان قرار گرفتند و از جلوگيرى آنها عاجز شدند . در اثر ضعف دستگاه خلافت ، عمال دولتى به غارت و يغما دست‌زده از توجه به مصالح عمومى چشم پوشيدند و در نتيجه ، ثروت و بيت المال به خانهء وزيران و اميران و سرداران و بزرگان دولتى منتقل شد .\r\nخلفا ، براى حفظ مقام خويش ، به سپاهيان پناه بردند و سپاهيان از آنان پول مىخواستند و آنان كه پولى نداشتند ، اموال بزرگان را مصادره مىكردند و مصادره و ضبط اموال ديگران محتاج به نيرو بود و نيرو جز با پول فراهم نمىگشت و در اثر اين وضع ، محور نيرومندى خلفا ، مال بود ؛ تا حدى كه خلفا نه تنها براى بيعت گرفتن از بزرگان و مبارزه با دشمنان ، احتياج به پول داشتند بلكه در داخل كاخهاى سلطنتى ، جان خود را با پول مىخريدند و آن مردانگى و جوانمردى معروف قريش از خاندان خلفا رخت بر بست . از زمان معتصم به بعد ، درآمد دولت بسرعت رو به كاهش نهاد . درآمد نقدى دولت بدون مالياتهاى جنسى ، در آغاز قرن سوم هجرى ، قريب چهار صد ميليون بود و در ربع اول قرن مزبور ، ماليات دولت منحصر به پول نقد شد و ماليات جنسى نداشت . معذلك ، مبلغ نقدى آن به 388 ميليون كاهش يافت ، و در اواسط آن قرن ، از آن مبلغ هم كمتر شد و در حدود سيصد ميليون نقد ، تنزل كرد و به همين ميزان ، تا پايان دورهء عباسيان ، سال بسال ، كسر شده . » « 2 » . . . جرجى زيدان ، پس از ذكر درآمدها و هزينه‌هاى دولت عباسى ، در ادوار مختلف ، مىنويسد : « در دوران خلافت . المطيع للّه ( 361 هجرى ) كار بدبختى و بيپولى خليفه به آنجا رسيد كه براى پرداخت چهار صد هزار درهم حقوق ارتش در موقع شورش بغداد ، لباس خليفه و در و پنجرهء خانهء او را حراج كردند . رفته\r\n\r\n\r\n","description":"","footnote":"\r\n( 1 ) . همان . ص 93 - 91 ( به اختصار ) .\r\n( 2 ) . همان . ص 133 - 131 ( به اختصار ) .\r\n","page_name":" 76 ","page_number":84},
  {"content":"\r\n\r\nرفته بقدرى اوضاع خلفا بد شد كه در زمان الراضى باللّه جز خطبه و سكه اثرى از نفوذ و قدرت خلفا باقى نماند ( 322 هجرى ) » « 1 »\r\n\r\nعلل شكست اقتصادى عباسيان\r\nبه نظر جرجى زيدان ، عصر هارون و مأمون ، يكى از درخشانترين ايام حكومت عباسيان ، و هارون يكى از بهترين خلفاى عباسى است .\r\nولى اگر به ديدهء تحقيق بنگريم ، حرص و ولع هارون در غارت و چپاول ملل تابع و ولخرجيهاى او و برمكيان ، مقدمات افول قدرت عباسيان را فراهم كرده است . فرق هارون با برمكيان در اين است كه برامكه با آنكه در ولخرجى و حيف و ميل بيت المال دست كمى از هارون نداشتند ، به مسائل اقتصادى و راه و رسم مملكتدارى بيش از خليفهء عياش ، توجه مىكردند و به خوبى مىدانستند كه استثمار و بهره‌كشى از كشاورزان و پيشه‌وران و ديگر طبقات ، مثمر و مفيد جامعه ، بايد تحت ضابطه و اصول صحيحى صورت بگيرد ، و الا بنيان اقتصاد كشور درهم مىريزد ، و در اثر طغيان و شورش مردم ، كاخ قدرت ستمگران فرو خواهد ريخت .\r\nپس از پايان حكومت فضل ، در خراسان ، هارون الرشيد تصميم گرفت على بن عيسى بن - ماهان را به امارت خراسان منصوب كند ، و در اين باب ، با يحيى برمكى مشورت كرد . وى كه پير كارآزموده‌اى بود ؛ به خليفه گفت : « على مردى جبار و ستمكار است و شايستهء اين مأموريت نيست ولى هارون علىرغم اندرز يحيى ، على بن عيسى را به خراسان فرستاد ، و او به غارت و ستمگرى مشغول شد و هرچه جاسوسان خليفه از بيدادگريهاى او نوشتند ، در مزاج وى مؤثر نيفتاد . » ابو الفضل بيهقى ، در وصف مظالم او ، مىنويسد : « على خراسان و ماوراء النهر و رى و جبال و گرگان و طبرستان و كرمان و سپاهان و خوارزم و نيم‌روز و سيستان بكند و بسوخت و آن ستد كز حد و شمار بگذشت . پس ، از آن مال ، هديه‌اى ساخت رشيد را كه پيش از وى كس نساخته بود ، و نه پس از وى بساختند ؛ و آن هديه نزديك بغداد رسيد و نسخت آن بر رشيد عرضه كردند . سخت شاد شد و بتعجب بماند كه فضل بن يحيى هديه آن مقدار آورد ، از خراسان كه عاملى از يك شهر بيش از آن آرد و على چندين فرستد . ديگر روز بر خضراء ميدان آمد و بنشست و يحيى و دو پسرانش را بنشاند ، و فضل و ربيع و قوم ديگر گروهى بايستادند و آن هديه‌ها را به ميدان آوردند : هزار غلام ترك بود به دست هريكى دو جامهء ملون از ششترى و سپاهانى و سقلاطون و ملحم ديباجى و ديباى تركى و ديدارى و ديگر اجناس . غلامان بايستادند با اين جامه‌ها و برابر ايشان هزار كنيزك ترك آمدند به دست هريكى جامى زرين يا سيمين پر از مشك و كافور و عنبر و اصناف عطر و طرايف شهرها ؛ و صد غلام هندو و صد كنيزك هندو بغايت نيكورو و شارهاى قيمتى پوشيده ، و غلامان تيغهاى هندوى داشتند . و با ايشان پنج پيل نر آوردند و دو ماده ، و اسبان گيلى و دويست اسب خراسانى با جلهاى ديبا و بيست عقاب و بيست شاهين ؛ و هزارا شتر آوردند ، دويست با پالان و افسارهاى ابريشمين ، ديباها در كشيده در پالان و جوال ؛ و صد جفت گاو ؛ و بيست عقد گوهر سخت قيمتى و سيصد هزار مرواريد و دويست عدد چينى فغفورى .\r\nهيچ‌يك از آن در سر كار هيچ پادشاهى نديده بودند و دو هزار چينى ديگر از لنگرى و كاسه - هاى كلان و خمره‌هاى چينى كلان و خرد و انواع ديگر ؛ و سيصد شادروان و دويست خانه\r\n\r\n\r\n","description":"","footnote":"\r\n( 1 ) . همان . ص 143 .\r\n","page_name":" 77 ","page_number":85},
  {"content":"\r\n\r\nقالى و دويست خانه محفورى . چون اين اصناف نعمت به مجلس خلافت و ميدان رسيد ، تكبيرى از لشكر برآمد و دهل و بوق بزدند آنچنانكه كس مانند آن ياد نداشت و نخوانده بود و نشنوده .\r\nهارون الرشيد روى سوى يحيى برمكى كرد و گفت : اين چيزها كجا بود در روزگار پسرت ، فضل ؟ يحيى گفت : زندگى امير المؤمنين دراز باد ! اين چيزها در روزگار امارت پسرم در خانه‌هاى خداوندان اين چيزها بود ، به شهرهاى عراق و خراسان . هارون الرشيد از اين جواب سخت طيره شد ، چنان كه آن هديه بر وى منغص شد . چون بار بگسست ، هارون الرشيد با يحيى خالى ( خلوت ) كرد و گفت : اى پدر ، چنان سخن درشت ، دى ، در روى من بگفتى ؛ چه جاى چنان حديث بود ؟ يحيى گفت : زندگى خداوند دراز باد ! سخن راست و حق درشت باشد . تا در ميان كارم ، البته ، نصيحت باز نگيرم و كفران نعمت نورزم . و منهيان را زهره نيست كه آنچه رود باز نمايند .\r\nرعاياى خراسان را ناچيز كرد و اقويا و محتشمان را بركند و ضياع و املاك بستد و لشكر خداوند را درويش كرد . بدين همه كه فرستاد ، نبايد نگريست كه از ده درم كه بستده است ، دو يا سه فرستاده است و بدان بايد نگريست كه ساعت تا ساعت ، خللى افتد كه آن را در نتوان يافت ؛ كه مردم خراسان چون از خداوند نوميد شوند از تركان مدد خواهند . » « 1 »\r\nبا اين اندرزهاى خيرخواهانه ، نبايد تصور كرد كه برمكيان مردمى متقى و بشردوست و حافظ منافع اكثريت مردم بودند . معمولا در تواريخ ، از برمكيان به نيكى ياد مىكنند ؛ در حالى كه افراد اين خانواده با تمام نفوذ و قدرتى كه داشتند براى بهبود وضع اقتصادى اكثريت مردم ايران و ديگر ملل اسلامى قدم مؤثرى برنداشتند . در دوره‌اى كه يحيى بن خالد برمكى و برادرش موسى ، در طبرستان ، حكومت داشتند ، از تجاوز به مال و جان و ناموس مردم خوددارى نمىكردند و چنان كه در تاريخ طبرستان نوشته شده است : « از خوف فضل و جعفر ، كسى را زهرهء آن نبود كه ظلم ايشان بر هارون عرضه دارد . » « 2 »\r\nبا اين حال ، نبايد فراموش كرد كه در بين افراد اين خاندان ، كسانى بودند كه كمابيش به علم و دانش و حفظ حقوق مردم توجه داشتند .\r\nبه اين ترتيب ، مىبينيم در عصر حكومت هارون و مأمون ، با تمام شكوه ظاهرى ، مقدمات تجزيه و انحطاط خلافت عباسى فراهم مىشود . « افريقا در زمان هارون ، خود مختار گشت .\r\nسپس در زمان مأمون ، خراسان مستقل شد . آنگاه ، در اواسط قرن سوم هجرى ، در زمان معتمد ، مصر از دست رفت . سپس ، فارس و ماوراء النهر و ساير ممالك مجزى شدند ، بقسمى كه در ربع اول قرن چهارم هجرى ، ممالك وسيع عباسى به هفده ، هجده تكه تقسيم شد و در هريك از آن نواحى ، يك دولت اسلامى پديد آمد . با اين حال ، غالب اين حكومتهاى اسلامى ، خليفه را رئيس مذهبى خود مىدانستند و به نام هديه يا اجاره يا مصالحه يا امثال آن چيزى به بغداد مىفرستادند . ولى اين اموال ، هرچند سال يك مرتبه ، به بغداد مىرسيد . پر واضح است كه با چنين جرياناتى ، اوضاع مالى مملكت خراب مىشود . » « 3 » بطور كلى ، خرابى وضع مالى حكومت\r\n\r\n\r\n","description":"","footnote":"\r\n( 1 ) . تاريخ بيهقى . به تصحيح دكتر على اكبر فياض ، ص 418 - 416 ( به اختصار ) .\r\n( 2 ) . بهاء الدين محمد بن حسن بن اسفنديار كاتب ، تاريخ طبرستان . به تصحيح عباس اقبال ، ص 190 .\r\n( 3 ) . تاريخ تمدن اسلام . پيشين ، ج 2 ، ص 144 ( با تصرف ) .\r\n","page_name":" 78 ","page_number":86},
  {"content":"\r\n\r\nعباسى را بايد معلول عوامل زير شمرد :\r\n1 ) ستمگرى فرمانروايان و نادرستى مأمورين در وصول و ايصال ماليات كه غالبا خلفا به علت بىاطلاعى و بىلياقتى ، ماليات منطقه‌اى را مثلا به يك ميليون درهم مقاطعه مىدادند ؛ در حالىكه استاندار آن ناحيه چند برابر اين مبلغ را به زور از مردم مىگرفت .\r\n2 ) در نتيجهء مسلمان شدن مردم ، روزبروز از ميزان جزيه كاسته مىشد و مردم ، اغلب ، حاضر به پرداخت زكات نيز نبودند .\r\n3 ) در نتيجهء رشد روزافزون جنبشهاى ملى عليه عمال عرب ، و وجود اختلاف بين سران سپاه و عمال خليفه ، غالبا در حوزهء نفوذ خلفا جنگ و جدال بود ؛ چنان كه مىدانيم امنيت و آرامش ، شرط اساسى پيشرفت زراعت و صنعت و تجارت است ولى از عصر هارون به بعد ، فقدان امنيت ، موجب آشفتگى اوضاع اقتصادى گرديد . علاوه بر اين ، سدها و پلها و نهرها و ترعه‌هايى كه در آغاز خلافت عباسيان ، مخصوصا در عصر منصور ، ايجاد شده بود ، در نتيجهء عدم مراقبت و يا بعلل سوق الجيشى ، يكى بعد از ديگرى ، رو به خرابى مىرفت و فعاليتهاى كشاورزى را متوقف مىساخت .\r\n4 ) تعدى متنفذين و زورمندان به كشاورزان كوچك و متوسط ، يكى از عوامل انحطاط كشاورزى بود . در كتاب اغانى چنين مىخوانيم : « . . وزير معتصم ، روزى ، به مظالم نشسته بود . وقتى مجلس تمام شد ، مردى را ديد كه همچنان نشسته است . پرسيد كه : آيا حاجتى دارى ؟ گفت : آرى . وزير پرسيد : كه بر تو ستم كرده است ؟ گفت : تو و تاكنون نتوانسته‌ام بر تو راه يابم . گفت : در چه باب بر تو ستم كرده‌ام ؟ پاسخ داد : فلان ضيعه ( يعنى ملك ) مرا وكيل تو به غصب بستد و چون هنگام خراج فراز آمد ، خراج آن را من خود پرداختم ، تا آن ملك به نام تو در ديوان ثبت نشود و مالكيت من از ميان نرود . وكيل تو هر سال غلهء آن مىبرد و من همه ساله خراج آن را مىپردازم ، و كس از اين گونه ستم به ياد ندارد . » پولهايى كه از ممالك اسلامى به بغداد مىرسيد ، بدون توجه به مصالح مردم و منافع ملل اسلامى ، حيف و - ميل مىشد . و هيچ نقشه و برنامه‌اى براى سدبندى ، راه‌سازى ، مبارزه با آفات نباتى و كمك به كشاورزان زيان ديده و جز اينها وجود نداشت .\r\nيك نمونه از ولخرجيها : موقعى كه مأمون با دختر حسن بن سهل ازدواج كرد ، پدر عروس بسيارى از املاك و مزارع خود را در تكه‌هاى كوچك كاغذ نوشت و آن كاغذها را ميان بزرگان نثار كرد با هريك از آن رقعه‌ها كه بدست كسى مىافتاد ملك يا مزرعه‌اى كه در آن نوشته شده بود نصيبش مىشد . البته اينهمه ملك و مزرعه كه خاندان برامكه داشتند ، از طريق حلال و بدون تعدى و تجاوز ، نصيب ايشان نشده بود - و اساسا اگر حسن بن سهل و برامكه عناصر شريف و پاكدامنى بودند نمىتوانستند مدت درازى با دستگاه فاسد خلافت همكارى و همقدسى نمايند .\r\nغالبا املاك وسيع متجاوزين ، از طرف خلفا ، مصادره مىشد . ولى املاك و اموال مصادره شده به صاحبان اصلى آنها مسترد نمىگرديد بلكه كليهء اموال منقول و غير منقول به تصرف خليفه درمىآمد . « پس از آنكه هارون دارايى محمد بن سليمان ، عامل بصره ، را مصادره كرد ، پنجاه ميليون درهم نقد و كليهء خانه‌ها ، دكانها و املاك زيادى كه اجارهء آن ، روزى صد هزار\r\n\r\n","description":"","footnote":"","page_name":" 79 ","page_number":87},
  {"content":"\r\n\r\nدرهم بود ، به تصرف خليفه درآمد . » « 1 » اين املاك غالبا به دست اطرافيان خليفه ، كه عناصرى مهمل و مفتخور و بيهنر بودند ، مىافتاد و ، چنان كه بايد ، از آنها استفادهء اقتصادى نمىشد .\r\nستمگرى زورمندان به مالكين ، به حدى بود كه غالبا آنها براى نجات از تعدى مأمورين وصول خراج ، املاك ، باغها و مزارع خود را از روى ناچارى ، به مردم قدرتمند واگذار مىكردند و چيزى در عوض از آنها مىگرفتند . پس از آنكه ملك در دفاتر رسمى به نام مالك جديد ثبت مىشد ، رفته رفته ، مالك قديم از حق خود بىنصيب مىماند . « مالكين زنجان ، براى دفع شر راهزنان ، املاك خود را به نام پسر هارون ثبت كردند و خود كشاورز وى گشتند . پس از چندى آن املاك تيول سلطان شد . » « 2 » عدهء زيادى از مالكان آذربايجان و فارس نيز براى نجات از مظالم زورمندان به اين تدبير متوسل مىشدند .\r\nپولهايى كه خلفا از راههاى ظالمانه و غير مشروع گردآورى مىكردند ، در راه عيش و - نوش و تجمل مصرف مىشد . « كنيزان و غلامان ماهرو را به قيمتهاى گزاف مىخريدند . فرش و اثاث از خز و ديبا و حرير تهيه مىكردند ؛ حتى ميخهاى ديوارها را از نقره مىساختند . باغها ، كاخها و گردشگاههاى مخصوص به خود بنا مىنمودند . بدتر از همه آنكه دست زنان و مادران و كنيزان و نزديكان خود را در چپاول اموال عمومى باز مىگذاردند . » « ساختمان كاخ معز ، در بغداد ، سيزده ميليون درهم تمام شد ؛ و امين در خيزرانيه ، عمارتى بنا كرد كه بيست ميليون درهم خرج برداشت و پنج كرجى ( زورق ) ، به شكل شير و فيل و عقاب و مار و اسب ، براى امين ساختند كه مبالغ هنگفتى مصرف آن شد و همين كه آن زورقها را در دجله به آب انداختند ، ابو نواس شاعر مشهور دربارهء آنها اشعارى سرود . » « 3 »\r\nبيشتر ولخرجيها و بذل و بخششها از بيت المال مسلمين بود نه از خزينهء شخصى خليفه . چيزى كه اين حقيقت را تأييد مىكند اين‌كه هارون نامه‌اى به سفيان ثورى ( صوفى معروف مقيم كوفه ) مىنويسد ، و به او خبر مىدهد كه به خاص و عام ، از بيت المال ، هدايا و عطايا مىبخشد . سفيان ، كه مردى واقع‌بين و پاكدامن بود ، زبان به ملامت خليفه مىگشايد و در پاسخ او مىنويسد :\r\n« اين نامه را به تو مىنويسم و يادآور مىشوم كه از اين پس ، رشتهء دوستى تو را بريدم . چه كه خودت در نامه‌اى كه به من نوشته‌اى ، اقرار كرده‌اى كه بر بيت المال مسلمانان هجوم آوردى و آنچه خواستى بدون رعايت حق و عدالت داده‌اى و بخشيده‌اى . . . اى هارون ، چرا به خزانهء مسلمانان حمله‌ور شدى ، كى به تو اين اجازه را داده است ؟\r\nآيا آوارگان اجازه داده‌اند ؟ آيا مردانى كه در راه خدا شمشير مىزنند ، اجازه داده‌اند ؟\r\nآيا بيوه زنان و يتيمان اجازه داده‌اند ؟ آيا كسانى كه بايد از اين اموال دلشان به دست آورده شود ، به تو چنين اجازه داده‌اند ؟ آيا مردمى كه رعيت تو هستند اجازه داده‌اند ؟ »\r\nگفته‌هاى سفيان ثورى به هارون مانند گفته‌هاى اباذر غفارى به عثمان است . « 4 »\r\nجانشينان عثمان ، چون در مقابل قدرت فردى خود ، نيرو و قدرت متحد و متشكلى\r\n\r\n\r\n","description":"","footnote":"\r\n( 1 ) . همان . ص 150 .\r\n( 2 ) . همان . ص 151 .\r\n( 3 ) . همان . ص 158 .\r\n( 4 ) . ر ك : همان . ص 164 .\r\n","page_name":" 80 ","page_number":88},
  {"content":"\r\n\r\nنمىديدند ، به خود اجازهء تعدى و تجاوز مىدادند . چه ، متعدى و متجاوز را فقط به نيروى جمعى مىتوان از تعدى و تجاوز بازداشت . و در عهد عباسيان ، هيچ حزب و جمعيتى كه خليفه و عمال او را مورد بازخواست قرار دهد وجود نداشت . مداخلهء خلفا در بيت المال تا اوايل قرن چهارم هجرى ، دوام يافت . در زمان ابن رائق ، امير الامراى بغداد ، دست خلفا از بيت المال كوتاه شد و نخستين خليفه‌اى كه با چنين وضعى روبرو شد الراضى باللّه بود كه در سال 329 درگذشت . از اين دوره به بعد ، سران سپاه و رجال كشورى ، امور مالى را در دست گرفته حقوق ناچيزى براى خلفا معين كردند ، و خود به حيف‌وميل بيت المال پرداختند .\r\nراجع به وضع اقتصادى و روش سياسى اعراب ، و احوال اجتماعى و اقتصادى مللى كه طوعا يا از طريق جنگ ، به قبول حكومت خلفا تن داده‌اند ، غير از محققان و دانشمندان اسلامى نظير طبرى ، ماوردى ، مقريزى ، بلاذرى ، ابو يوسف ( نويسندهء كتاب الخراج ) ، حسن بن محمد بن حسن قمى ( نويسندهء تاريخ قم ) و جز اينها ، عده‌اى از محققان خارجى ، ضمن مطالعه در حكومت اعراب ، به اوضاع اقتصادى و اجتماعى آن دوران ، توجه كرده ، با استفاده از منابع موجود و آراء فقهاى اسلامى ، مطالب گرانقدرى گردآورى كرده و در كتب و آثار خود به يادگار گذاشته‌اند ؛ كه با بررسى و مطالعهء آنها مىتوان كمابيش به مختصات نهضت جهان اسلام پىبرد . در ميان محققان خارجى ، ولهاوزن « 1 » ، بكر « 2 » ، گروهمان « 3 » ، دنت « 4 » ، بل « 5 » ، نولد كه « 6 » ، بار تولد ، پطروشفسكى ، گلدزيهر و عده‌اى ديگر ، مطالعاتى ، در زمينهء عربشناسى و مختصات تمدن اسلامى كرده‌اند ولى هرگز مطالعات آنان ، به پاى تتبعات مردانى نظير : طبرى ، ماوردى ، مقريزى و ديگران نمىرسد .\r\n\r\nوضع اقتصادى طبقات مختلف بعد از اسلام\r\nچنان كه ، در جلد سوم ضمن مطالعه در احوال طبقات مختلف ، يادآور شديم ، پس از حملهء اعراب ، وضع طبقات محروم و زحمتكش جامعهء ايران ، يعنى زندگى كشاورزان و پيشه‌وران ، بهبود نيافت . سران عرب ، با آنكه نداى انما المؤمنون اخوة سر داده بودند و از برابرى و برادرى مسلمانان دم مىزدند ، همين كه به قدرت رسيدند ، مواعيد سابق را از ياد بردند ؛ يعنى نه تنها بر اهل ذمه و كفار ستمگرى مىكردند بلكه به ايرانيانى كه اسلام آورده بودند نيز بيدادگرى مىكردند .\r\nزمامداران عرب ، در دورهء بنى اميه ، بدون آنكه به عاقبت كار بينديشند ، منظما بر ميزان خراج مىافزودند ؛ فى المثل در عهد انوشيروان ، از هر جريب گندم‌زار يا جوزار ، فقط يك درهم ماليات گرفته مىشد ؛ اعراب از هر جريب گندم‌زار 4 درهم ، و از هر جريب جوزار 2 درهم ماليات مىگرفتند .\r\nچنان كه ديديم ، در عهد حجاج ، بيش از پيش ، به مردم ستم مىكردند . به‌همين علت ، مردم ناراضى دست به شورش و قيام مسلحانه زدند . در ميان خلفاى بنى اميه ، تنها ، عمر بن عبد العزيز طرفدار حق و حقيقت بود و به روش ظالمانهء مأمورين خود اعتراض مىكرد . او\r\n\r\n\r\n","description":"","footnote":"\r\n( 1 ) .  Wellhausen \r\n( 2 ) .  Becker \r\n( 3 ) .  Grohmem  .\r\n( 4 ) .  Dennette \r\n( 5 ) .  Bell \r\n( 6 ) .  Noeldeke \r\n","page_name":" 81 ","page_number":89},
  {"content":"\r\n\r\nبه عمال خود ، دستور داد كه از اخذ جزيه از تازه مسلمانان خوددارى كنند و در گرفتن ماليات ، از حدود عدل و انصاف قدم فراتر نگذارند . چون سياست عادلانهء اين مرد سد راه تجاوز بود ، و طبقهء حاكمه كه گردانندهء واقعى حكومت بودند ، او را مؤمن و مصمم ديدند ، براى حفظ منافع طبقاتى خويش ، وى را مسموم كردند . جانشينان او ، بار ديگر ، به ستمگرى به ملل غير عرب ادامه دادند . در نتيجه ، ايرانيان و ديگر ملل مغلوب از تحميلات آنان بيزار شدند و به قول نرشخى ، عده‌اى كفر آوردند و بر سران عرب شوريدند ، و مخصوصا ايرانيان براى كسب استقلال سياسى و اقتصادى ، به مبارزه‌اى وسيع و دامنه‌دار دست زدند .\r\nدر همين ايام ، داعيان و مبلغين محمد بن على ، رهبر عباسيان ، به خراسان و ديگر نقاط روى آوردند و مردم را به قيام عليه بنى اميه تبليغ كردند . مبلغين و داعيان وعده مىدادند كه اگر بر بنى اميه پيروز گردند ، ايرانيان را در ادارهء كشور شريك خود خواهند كرد و از ميزان خراج به نفع طبقات محروم ، خواهند كاست . ولى چنان كه ضمن مطالعه در تاريخ اين دوران ديديم ، عباسيان پس از آنكه به يارى ايرانيان و به رهبرى ابو مسلم بقدرت رسيدند ؛ به مواعيد خود ، عمل نكردند و در راه تخفيف مالياتها و تقليل بيگاريها و تأمين آسايش خلق ، قدمى بر نداشتند . تنها در اين جريان ، اشراف و مالكين بزرگ ايرانى و كسانى كه عملا با سران عرب در راه سرنگون كردن خلافت بنى اميه همكارى و همقدمى كرده بودند ، سود جستند و به حكومت و فرمانروايى رسيدند .\r\nسفاح و منصور ، نخستين خلفاى عباسى ، دريافتند كه براى تثبيت موقعيت خود ، بهتر است كه اشراف ايرانى را در كار حكومت مداخله دهند و از تجارب مردانى چون خالد بن - برمك ، به نفع خود ، استفاده كنند . به نظر محققان شوروى ، يكى از موارد اختلاف بين ابو مسلم و عباسيان اين بود كه « وى ، علىرغم خلفا و اطرافيان نزديك ايشان ، معتقد بود به مواعيدى كه مبلغين عباسى ضمن دعوت مردم به قيام عليه امويان داده بودند ، بايد وفا شود . بيشتر گفتگو بر سر تقليل خراج و بيگارى بود . » « 1 » ولى عباسيان كه به قدرت رسيده بودند ، چندان علاقه‌اى به انجام تعهدات خويش نشان نمىدادند . پس از قتل ابو مسلم ، تودهء مردم دريافتند كه عباسيان ، مانند بنى اميه ، به نفع اكثريت قدمى بر نمىدارند .\r\nاز اين دوره به بعد ، چنان كه بتفصيل ضمن تاريخ سياسى اين دوران ديديم ، قيامهاى متعددى از طرف مردم ، عليه عباسيان صورت گرفت . غير از مقنع ، سنباد ، استاد سيس ، و بابك خرم دين و چند تن ديگر ، كه افكار مزدكى داشتند ، اكثر سردارانى كه به زمامدارى رسيدند ، به فكر آسايش خلق نبودند . چنان كه مازيار پس از آنكه به حكومت كوهستان مأمور شد ، بر آن شد كه از زير يوغ خليفه خود را خلاص كند . ولى بجاى آنكه به مردم تكيه كند ، براى ساختن استحكامات ، مردم را از كشاورزى بازداشت . « تعدى و ظلم را به جائى رسانيد كه پيش از او و بعد از او مثل آن كس نكرد . ( اولياء اللّه آملى ، ص 55 ) . همچنين گفته‌اند كه يعقوب ليث هنگام لشكركشى به رويان ، درختان مردم را بريد و خانه‌هايشان را سوخت ( همان\r\n\r\n\r\n","description":"","footnote":"\r\n( 1 ) . اى . پ . پطروشفسكى و ديگران . تاريخ ايران از دوران باستان تا سدهء هجدهم ميلادى . ترجمهء كريم كشاورز ، ص 177 .\r\n","page_name":" 82 ","page_number":90},
  {"content":"\r\n\r\nكتاب ، ص 70 ) . » « 1 » همو پس از حمله به طبرستان و جنگ با « داعى » ، خراج دو ساله از مردم - رويان مطالبه كرد ، بطوريكه مردم براى خوردن چيزى نداشتند ( اولياء اللّه آملى . ص 7 ) . « 2 »\r\nبه نظر دكتر لمتون ، خراج بيش از اندازه گرفتن و اخاذى كردن و ناامنى در همه‌جا قاعدهء كلى بود ولى استثنائى هم داشته است و گروهى از حكام براى آباد كردن قلمرو خود كوششهايى مىكرده‌اند . مثلا گرديزى ادعا مىكند كه عبد اللّه بن طاهر در دوران حكومتش ( 230 - 213 ) به همهء مأموران خود نوشت و به آنان سفارش كرد كه با كشاورزان ولايت به خوبى رفتار كنند ، و برزگرانى را كه ضعيف شده بودند تقويت كنند و در جاى خود مستقر دارند « كه خداى عز و جل ما را از دستهاى ايشان طعام كرده است . . . و بيداد كردن برايشان حرام است » . « 3 » در نامهء مشروحى كه طاهر به پسرش نوشت ، به او تأكيد كرد كه « . . . آزمندى را از خود دور كن ، چه بايد گنجينه‌ها و اندوخته‌هاى تو نيكى و پرهيزكارى و اصلاح حال و آبادان ساختن شهرها و رسيدگى به امور مردم و حفظ جان خلق و دادرسى ستمديدگان باشد . و بدان كه هرگاه ثروت را در گنجينه‌ها بيندوزند ، بهره و سود نمىبخشد ، ولى اگر آن را در راه اصلاح حال رعيت و اعطاى حقوق آنان به كار برند و بوسيلهء آن ، بار رنج را از دوش خلق بردارند ، فزونى مىيابد . . . بايد خراج را از آن قسمت از ثروت ايشان بگيرى كه زائد بر مخارج آنان باشد . . . و بايد آن خراج در راه بهبود زندگى و اصلاح نابسامانيهاى امور مردم صرف كنى . » « 4 »\r\nروش نخستين سلاطين سامانى ، نسبت به كشاورزان ، چندان نامساعد نبود ولى بطور كلى بايد گفت ، پس از تجزيهء خلافت عباسى و استقرار حكومتهاى ايرانى ، زمامداران وقت در فكر اصلاح امور اقتصادى و اجتماعى مردم نبودند . غالب حكومتهايى كه از قرن سوم هجرى به بعد در ايران روى كار آمدند ، به سپاهيان متكى بودند نه به اكثريت مردم . و سلاطين براى جلب حمايت و راضى كردن آنها ناچار بودند ، املاكى را به نام اقطاع در اختيار آنها بگذارند . گاه گردآورى مال الاجارهء زمين ، به سپاهيان واگذار مىشد و از اين راه ، خللهايى در امر كشاورزى روى مىداد .\r\n« معز الدوله ، در دوران سلطنتش ( 356 - 320 ) سپاهيان خود را در خانه‌هاى مردم مسكن داد و اين رسمى بود كه او آورد و حاصل اين كار اختلالى عظيم بود كه در كار كشاورزى پديد آمد . بنابه گفتهء مقدسى ، آنان خانه و زمين مردم را ، از چنگشان بدرآوردند و بسيارى از مردم بر خلاف ميل خود ناگزير به مهاجرت شدند . در ميان آل بويه ، عضد الدوله ( متوفى 372 ) از اين قاعده مستثنى بود . وى به ترويج كشاورزى و عمران و تنقيهء قنوات و ساختن آسياها و سدها كوشيد و تازيان باديه‌نشين را در زمينهاى موات فارس و كرمان مستقر كرد . » « 5 »\r\n\r\n\r\n","description":"","footnote":"\r\n( 1 ) . ا . س . ك . لمتون ، مالك و زارع در ايران . ص 113 ( حاشيه ) .\r\n( 2 ) . ر ك : همان . ص 112 ( حاشيه ) .\r\n( 3 ) . زين الاخبار گرديزى . چاپ محمد ناظم ( برلين ، ايرانشهر 1928 ) ، ص 8 ؛ به نقل از : مالك و زارع در ايران ، پيشين . ص 114 .\r\n( 4 ) . عبد الرحمن بن خلدون ، مقدمهء ابن خلدون . ترجمهء محمد پروين گنابادى ، ج 1 ، ص 597 و 602 .\r\n( 5 ) . ر ك : مالك و زارع در ايران ، پيشين . ص 118 - 117 ( متن و حاشيه ) .\r\n","page_name":" 83 ","page_number":91},
  {"content":"\r\n\r\nنرشخى مىنويسد كه در زمان سامانيان قيمت « يك جفت » زمين در حوالى بخارا چهار هزار درهم بود در حالىكه در قرن ششم ، ارزش آن از ميان رفته بود ، و به علت غلبهء هرج‌ومرج و يا به قول صاحب تاريخ بخارا ، بسبب ظلم و بىشفقتى بر رعيت ، كسى زمين را برايگان نمىخريد . « 1 » به نظر لمتون ، در قرن پنجم ، اخذ ماليات به دست سپاهيان افتاده بود ، و آنان به نام « مقطع » مالياتى را كه بايد عايد خزانهء مملكت شود ، مىخوردند و علاقهء دائمى به زمين نداشتند .\r\nآنچه بيشتر مورد توجه آنان بود اين بود كه در كوتاهترين مدت ، از زمينى كه موقتا در تصرف داشتند حداكثر فايده را برگيرند ، و اين وضع سبب ايجاد مسائل بالنسبه مهم سياسى و اقتصادى شده بود . » « 2 »\r\nاى برتلس ، وضع عمومى كشاورزان را از قرن چهارم هجرى به بعد ، چنين تصوير مىكند : « با وجود گروه انبوه بردگان كوچ‌نشين ترك ، كه از دشتهاى آسياى ميانه آمده بودند ، و همچنين بردگانى كه در نتيجهء لشكركشيها به كشورهاى همسايه ( بويژه هندوستان ) بر روى كار آمده بودند ، در روزگارى كه مورد بحث است ، برده داراى نقش اساسى در رشته‌هاى توليد ، يعنى در اقتصاد روستايى نداشت ، و كشاورزان ، طبقهء عمده‌اى بودند كه از آنها بهره‌بردارى مىشد .\r\nسيستم خراج ، چون بار سنگينى بر دوش مردم افتاده بود . در طول قرن هشتم تا يازدهم [ ميلادى 
  ] روستاييان زمينهاى خود را از دست داده و به اقسام مختلف بردگى ، گردن نهاده بودند . تسليم سند تعهد از طرف كشاورزان به مأمور جمع‌آورى خراج ، سپردن زمين خود به حمايت اقويا ( تلجيئات ) و بالاخره از دست دادن حق مالكيت بر زمين و تبديل شدن آنها به سهم دارائى كه فقط صاحب بذر و احشام و ابزار كشاورزى و گاهى استثنائا نيروى كارگرى بودند ، اينهمه موجباتى بود كه در عهدى كه مورد مطالعه است ، مالكيت اشراف را بر وسايل توليد و وابستگى كشاورز را به ارباب پديد آورد . »\r\nآ . يو . ياكوبوفسكى ، ضمن بحث از وضع اجتماعى خراسان و ماوراء النهر در قرن يازدهم ، اجارهء سهام كشاورزان و خراج را مهمترين وسيلهء درآوردن محصول اضافى از دست روستاييان در اراضى سلطانى و زمينهاى اشراف بزرگ مىداند . كشاورزان علاوه بر پرداخت اقسام ماليات و عوارض طاقت‌فرسا ، بايستى در احداث قنوات ، ايجاد راهها و غيره نيز شركت نمايند . اين نوع كار يا بيگارى براى اشراف ، در مآخذ قديمه « حشر » ناميده مىشود . اگرچه اين قبيل كارها رواج داشت ، با اينهمه در قرن يازدهم ، بيگارى عمده در خراسان بوجود نيامده و مالكيت عمدهء اشرافى با برزگرى و كشاورزى جزء روستايى ، توأم بود .\r\nقسمتى از روستاييان خراسان ، در قرن يازدهم ميلادى [ پنجم هجرى 
  ] بويژه در نواحى شرقى آن ، هنوز رعيت بودند و اسير صرف اشراف نشده بودند ، و اگرچه بار گران ماليات و عوارض گوناگون بر دوش آنها افتاده بود ، هنوز آزادى شخصى خود را حفظ كرده بودند .\r\nاشارات فراوان مآخذ قرن دهم و يازدهم [ ميلادى 
  ] بر اينكه روستائيان اين نواحى\r\n\r\n\r\n","description":"","footnote":"\r\n( 1 ) . ر ك : تاريخ بخارا ، پيشين . ص 44 - 43 .\r\n( 2 ) . ر ك : مالك و زارع در ايران ، پيشين . ص 120 .\r\n","page_name":" 84 ","page_number":92},
  {"content":"\r\n\r\nاسلحه با خود داشتند ، بطور غيرمستقيم اين مطلب را مىرساند . مؤلف تاريخ سيستان ، در اواسط قرن يازدهم ميلادى ، مىگويد : « و مردمان مرد حربى باشند و شوريدن سلاح عادت كرده باشند كه آن ايشان را از خردى تا بزرگى پيشه باشد ، و به تعليم ، جنگ و مقاتله آموخته باشند [ ص 12 - 11 
  ] . »\r\nهمان مؤلف ، در جاى ديگر ، ملاقات رسمى رسول چغرى بيگ سلجوقى را در پايتخت سيستان ، چنين شرح مىدهد : « بر راه سه هزار مرد نشسته بودند با خود و جوشن و زره و ساقه و سپر و ناجخ و نيزهء قنه ( قمه ؟ ) . . . از سرتاپاى آراسته و هنوز هيچ در سلاح خانه باز نكرده بودند ، و اين آن بود كه اندر دست مردان بود [ ص 379 
  ] . »\r\nالبته در نواحى كوهستانى مردان مسلح بيشتر بودند . به عبارت ديگر ، وضع روستاييان در دشتها و مناطق كوهستانى يكسان نبوده است .\r\nهنگامى كه تركهاى سلجوقى به خراسان آمدند ، اين ايالت در زير فشار چهلسالهء حكومت غزنوى كه شيرهء جان روستاييان را مكيده و مبالغى هنگفت به مصرف لشكركشيها رسانده بود ، به كلى خراب و ويران شده بود . مؤلف تاريخ سيستان گويد كه ابتدا سلجوقيان « اندر همهء سيستان از هيچكس يك من كاه نستدند و هيچكس را به يك دانگ زيان نكردند [ ص 374 
  ] . » اما همان مؤلف ، از غارت و كشتارى كه سلجوقيان بعدى به راه انداختند سخن مىگويد و طغرل بيگ را طغرل ملعون نامبارك مىنامد [ ص 371 
  ] .\r\nاز سال 1025 به بعد [ يعنى از قرن پنجم هجرى 
  ] ، در سرزمين خراسان ، سپاهيان غزنوى پيوسته با تركمانان كه مردم شهرنشين را غارت مىكردند ، در زدوخورد بودند .\r\nروستاييان كه در نتيجهء مالياتها و عوارض سنگين و جابرانهء دولت غزنوى و غارت و چپاول آنها و توقف ممتد لشكريان ، مفلس و مستأصل شده بودند ، از محل اقامت خود رو به فرار مىنهادند .\r\nفخر الدين گرگانى در آغاز داستان ويس و رامين ، احوال ده‌نشينان حومهء اصفهان را چنين بيان مىكند :\r\n همه ديدند دههاى صفاهان * كه يكسر جويباران بود ويران\r\nز دهها ، مردها آواره گشته * همه بىتوشه و بىباره گشته\r\nچو نام او شنيدند آمدند باز * ز كوهستان و خوزستان و شيراز\r\nيكايك را به ديوان خواند و بنواخت * بدادش گاو و تخم و كار او ساخت \r\nاز اين ابيات ، مىتوان دانست كه در سرزمينهايى كه سلجوقيان مىگشودند ، بر مردم محل چه مىگذشته است ، پس از سقوط غزنويان ، فرمانروايان سلجوقى در ابتدا ناتوانتر از آن بودند كه بتوانند خراج كشور را همچون غزنويان از جيب و كيسهء مردم بيرون بكشند و در زمان آنها روستاييان اندكى احساس آسايش كردند . اما با دادن اقطاع ، وضع روستاييان دگرگون گشت ، تا حدى كه نظام الملك ناچار شد مخصوصا به اقطاع‌داران اخطار نمايد كه « ايشان را بر رعايا جز آن نيست از فرمان كه مال حق ، كه بديشان حوالت كرده‌اند ، از ايشان بستانند بوجهى نيكو . » اگر سابقا عمال سلطان از مردم ماليات مىگرفتند ، اكنون يك مرد اشرافى\r\n\r\n","description":"","footnote":"","page_name":" 85 ","page_number":93},
  {"content":"\r\n\r\nبيگانه ، كه چندان به استقرار وضع اقتصادى علاقه نداشت ، بر جان و مال رعايا حاكم بود . » « 1 »\r\n\r\nطبقات و گروههاى اجتماعى\r\nدر طى قرن چهارم و پنجم هجرى ، در ايران و ديگر ممالك اسلامى ، طبقات و گروههاى مختلف المنافعى زندگى مىكردند . به نظر برتلس ، دانشمند شوروى ، آنچه را كه انگلس دربارهء آلمان در آغاز قرن شانزدهم بيان كرده ، دربارهء جامعهء قرون وسطاى شرق نيز صادق است كه در آن اصناف و طبقات گوناگون ، چون روستاييان آزاد ، سهم‌كاران ، دهقانان ، امرا ، اعيان شهرنشين ، مأمورين وصول ماليات ، بندگان ، پيشه‌وران ، كوچ‌نشينان ، فقراى شهرى ، عياران ، غلامان خاصه ، ملايان ، فقها ، شاعران دربارى و دانشمندان زندگى مىكردند . « 2 » در منابع تاريخى غالبا زمامداران وقت به مأمورين و استانداران تأكيد مىكردند كه در حفظ موقعيت طبقات مختلف كوشا باشند ؛ چنان كه در كتاب - التوسل الى الترسل ، در منشور ولايت جند ، مىبينيم كه پادشاه وقت به - حكمران تأكيد مىكند كه : « الطاف خويش را بر اصناف آدميان شامل دارد ؛ ائمه و علما را كه ورثهء انبياء و حفظهء بيضهء دين خدايند ، به چشم اعزاز ملحوظ دارد . . . قضات و حكام را . . .\r\nكه امراء شرع و امناء خدايند . . . دست قوى دارد . . . وجوه مشايخ را . . . در جوار رحمت خويش دارد . . . مزارعان و دهاقين را كه سبب آبادى عالم و محصل ارزاق بنى آدمند از تصرف ظلم متجنده و سپاه و از بيگار متغلبه مصون دارد . . . و محترفه و اهل اسواق را از تحمل مشقات محفوظ گرداند تا كارهاى خلايق فرو نماند . . . اصحاب ديوان را بگويد تا مواجب بر ايشان موفر دارند و از ظلم بر رعيت مستغنى گرداند . » « 3 » از منشور سابق الذكر به خوبى پيداست كه در ميان طبقات مختلف جامعهء ايران تنها طبقهء وسيع كشاورزان و پيشه‌وران كار مىكردند و ماليات مىدادند و همواره مورد تعدى و تجاوز قرار مىگرفتند . « 4 »\r\n\r\nترقى نسبى در كشاورزى و فعاليتهاى صنعتى\r\nچنان كه ديديم ، از دورهء سامانيان ، از بركت استقلال سياسى و اقتصادى و استقرار امنيت و آرامش نسبى ، كشاورزى و صنعت در ايران رو به وسعت نهاد . سقوط حكومت خلفاى عرب و احياى دولتهاى محلى ايرانى ، سبب گرديد كه ديگر عوارض و مالياتهايى كه از روستاييان و شهريان مىگرفتند ، مانند زمان قدرت خلفا ، از كشور خارج نشود و در داخل ايران در راه فعاليتهاى عمرانى مصرف گردد . به نظر محققان شوروى ، پس از استقرار حكومتهاى مستقل محلى ، بخشى از عوارض و مالياتها صرف احداث قنوات و مجارى آبيارى مىگرديد .\r\nباضافه ، مدتى بود كه ايران دستخوش هجوم و تاخت‌وتاز بيگانگان نگشته بود و جنگهاى داخلى ، در دوران مورد بررسى ، به مقياس وسيعى كه موجب ويرانيهاى بزرگ گردد ، وقوع نيافته بود .\r\nجغرافيون قرن دهم ميلادى ( حدود قرن چهارم هجرى ) بويژه اصطخرى ، مسعودى ،\r\n\r\n\r\n","description":"","footnote":"\r\n( 1 ) . آ . ى . برتلس ، ناصرخسرو و اسماعيليان . ترجمهء . آرين‌پور ، ص 47 - 42 ( به اختصار ) .\r\n( 2 ) . ر ك : همان . ص 25 .\r\n( 3 ) . بهاء الدين محمد بن مؤيد بندادى ، التوسل الى الترسل . به اهتمام حسن بهمنيار ، ص 29 - 13 .\r\n( 4 ) . براى كسب اطلاع بيشتر ، ر ك : مرتضى راوندى ، تاريخ اجتماعى ايران . ج 3 ، ص 76 به بعد .\r\n","page_name":" 86 ","page_number":94},
  {"content":"\r\n\r\nابن حوقل و مقدسى و يك جغرافيدان مجهول پايان قرن دهم ، اطلاعات مشروحى دربارهء جغرافياى اقتصادى ايران به ما مىدهند . از اطلاعات مزبور چنين برمىآيد كه در ايران آن دوران ، نيروهاى توليدى كشور ، چنان ترقى و پيشرفت كرده بود كه ايران در هيچ دوره‌اى به چنان درجهء اعتلاى اقتصادى نرسيده بود ؛ و بعدها هم حتى تا قرن بيستم نرسيد .\r\nدر دوران ياد شده ، در تمام نقاط ايران كارهاى بزرگى در زمينهء آبيارى انجام مىگرفت ، و بالنتيجه مساحت اراضى مزروع افزايش مىيافت . در احداث كاريزها چنان پيشرفت و ترقى حاصل شده بود كه مثلا در كرمان ، آب را بتوسط كاريز ( قنات ) به فاصلهء پنج روز راه ( قريب 125 كيلومتر ) مىرساندند . عمق كاريزها در بعضى نقاط ، بخصوص در مناطق كوهستانى ، به 90 متر بالغ مىگرديد . به كار بستن هر چهار نوع آبيارى ، يعنى بوسيلهء جوى و نهرهاى متفرع از رود و كاريز ( قنوات ) و چاهها ، توسعه يافت . از رودهاى كارون و هيرمند و هليل‌رود و زنده‌رود و غيره ، نهرهاى تازهء بسيار منشعب شد . سدها و بندها و بندهاى متحرك « اكلوز » و مجارى مخصوص براى جريان آب در موقع طغيان ، احداث گشت . در آن عهد ، چندين نوع چرخ چاه معمول بود . عدهء كثيرى كارشناس مجرب براى تفحص محل آبهاى تحت الارضى و حفر قنوات ( كاريزها ) و ديگر كارهاى آبيارى وجود داشت .\r\nامير عضد الدولهء ديلمى ، از آل بويه ، در فارس بر رود « كر » ميان شيراز و استخر ، در نيمهء دوم قرن دهم ، بند معروف عضدى يا بند امير را احداث و ديواره‌اى محكم از تخته - سنگهايى كه با بستهاى سربى متصل شده بود در مقابل جريان رود پديد آورد . دو سوار آزادانه مىتوانستند بر ديوارهء اين سد حركت كنند . در نتيجهء احداث اين سد ، سطح آب بالا آمده بركه‌اى مصنوعى ايجاد شده در كرانهء آن ، ده چرخ عظيم براى بالا آمدن آب احداث كردند و در كنار هر چرخ آسيايى آبى برپا نمودند . از مخزن آب ، نهرهايى براى آبيارى منشعب ساختند . در خوزستان ، بر رود كارون چرخهاى عظيم براى بالا آوردن آب برپا بود . بوسيلهء اين چرخها ، آب را سوار سواحل مرتفع آن رود كرده سپس به مزارع مىرساندند .\r\nهمه‌جا ، بجاى دست‌آس‌ها ، آسيابهايى بود كه به يارى نيروى حيوانى گاو و خر ( خرآس و گاوآس ) كار مىكرد . آسيابهاى آبى يا ندرتا بادى به كار افتاد . آسيابهاى اخير الذكر ، بيشتر در سيستان معمول بود . براى مبارزه با ريگ روان ، درخت گز غرس مىكردند ( مثلا در واحهء يزد ) . در سيستان ، براى حفظ واحه‌ها از هجوم ريگ روان ، ديواره‌هاى مخصوص مىساختند .\r\nكشت مزروعات قديم توسعه يافت ، و زرع انواع جديد معمول شد ؛ بخصوص برنجكارى كه در زمان ساسانيان تقريبا كان لم يكن بود توسعه يافت . در آن دوره ، برنج در خوزستان و نقاط پست فارس و خراسان و سيستان و نواحى كرانه خزر كشت مىشد . كشتهاى جديد از قبيل مركبات ، در نقاط پست ، در جنوب ايران و نواحى مجاور كرانهء خزر و واحهء بلخ و غيره ، متداول گشت . جو و گندم همه‌جا در فلات ايران ( تا ارتفاع 2500 متر و بعضى جاها بالاتر ) كشت مىشد . شاعران ايرانى و مصنفين ديگر جو را « گندم فقيران » مىنامند . بابا طاهر عريان ، لر ، شاعر مردم ، ( در آغاز قرن يازدهم ) چنين مىنوشت :\r\n اگر دستم رسد بر چرخ گردون * از آن پرسم كه اين چونست و آن چون\r\nيكى را داده‌اى صد ناز و نعمت * يكى را قرص جو ، آلوده در خون \r\n\r\n","description":"","footnote":"","page_name":" 87 ","page_number":95},
  {"content":"\r\n\r\nكشت ارزن هم ، كه « نان فقيران » خوانده مىشد ، بسيار توسعه يافت . در بسيارى نقاط يونجه كشت مىشد ، كه براى عليق اسبان به كار مىرفت . در منابع ما از توسعهء كشت پنبه ، در خراسان و شمال ايران و فارس و آذربايجان ايران نيز سخن رفته است . كتان در فارس زراعت مىشد ، و از آن در نساجى و روغن كشى استفاده مىكردند ولى پنبه در نساجى جاى آن را گرفت .\r\nكنف نيز كاشته مىشد . نباتات رنگى در نقاط زير كشت مىشد :\r\nزعفران كه رنگ زرد نارنجى مىدهد ، در عراق عجم و قم و لرستان ، و رناس كه رنگ سرخ مىدهد ، در خراسان ؛ زعفران وحشى كه رنگ زرد مىدهد ، در خراسان ؛ و نيل كه رنگ آبى مىدهد ، در كرمان كشت مىشد .\r\nبقولات به مقدار زياد ، در همه‌جا كشت مىشد . صيفىكارى ، نباتات چاشنيى از قبيل بادنجان ، ترب و شلغم و هويج و كلم و كلم‌گل و انواع پياز و چغندر و كاهو و ترتيزك و اسفناج و مارچوبه و فلفل سبز و گشنيز و ريحان و زيره ( در كرمان ) و خردل و غيره بيشتر در نزديكى شهرها زراعت مىشد . كشت خيار بسيار معمول بود . به گفتهء استخرى ، در نزديكى شيراز ، اراضى وسيعى را كرتهاى خيار اشغال كرده بود . قريب 50 نوع خربزه در ايران معروف و كشت آن معمول بود ، و خربزه‌هاى اصفهان بهترين نوع آن شمرده مىشد . كشت كدو نيز توسعه داشت ولى هندوانه كمتر كاشته مىشد .\r\nدرختان ميوه به دو دستهء گرمسيرى كه در نقاط پست ( در ارتفاع كمتر از 1000 تا 12000 متر ) كاشته مىشد از قبيل پسته و خرنوب و انجير و زيتون و ليمو و پرتقال و نارنج و نخل خرما ، و درختان سردسيرى كه در نقاط مرتفع‌تر ممكن بود برويد ، مثل درخت سيب و گلابى و به و گوجه و آلبالو و گيلاس و آلو و هلو و زردآلو و عناب و زيتون وحشى و توت و انار و بادام و گردو و فندق و ذغال‌اخته و غيره ، تقسيم مىشد .\r\nكشت نخل خرما كه از عهد باستان در جنوب ايران متداول بود ، در اين دوران ، در نقاط دوردست شمالى تا گرگان بسط يافت . بهترين خرماها از كرمان صادر مىشد ، و به گفتهء استخرى ، در بعضى نقاط ، صد من خرما يك درهم نقره قيمت داشت . بهترين ليموها در خوزستان و بهترين پرتقالها در كرمان و بهترين زيتون در خوزستان توليد مىشد . تاك انگور همه‌جا تا ارتفاع 2000 تا 2300 متر به عمل مىآمد . در بعضى نقاط و نواحى خراسان و غيره ، بيش از صد جور انگور به عمل مىآمد . نيشكر در كرمان و نقاط پست فارس و بخصوص در خوزستان كشت مىشد .\r\nدر فارس و گرگان ، گلهاى فراوان معطر و گياهان دارويى كشته مىشد . شراب انگور و نبيذ يا شراب خرما علىرغم منع اسلام ، همه‌جا تهيه و آشكارا فروخته مىشد . شراب شيراز و رى مشهور بود . از انگور و توت و خرما دوشاب و سركهء ترشى تهيه مىشد .\r\nخشكبار ( كشمش ، برگهء زردآلو و خرما و غيره ) نيز به مقدار زياد تهيه مىشد . فارس سالانه سى هزار شيشه گلاب و بيست هزار رطل كشمش ، و خوزستان سى هزار رطل نيشكر ، و كرمان بيست هزار رطل خرماى خشك و هزار رطل زيره ، بعنوان خراج ، به خزانه تحويل مىداد .\r\nمنابع ما از ترقى دامدارى سخن مىگويند . قسمتى از دامها مربوط به مردم اسكان يافته ولى بيشتر ، از آن چادرنشينان بود . لران و ديگر قبايل چادرنشين ايران كارشان دامدارى بود .\r\n\r\n","description":"","footnote":"","page_name":" 88 ","page_number":96},
  {"content":"\r\n\r\nجغرافيون از فعاليت دامدارى قبايل در كوههاى فارس و ييلاق و قشلاق آنها سخن مىگويند .\r\nدربارهء كردان ( لران ) فارس ، استخرى ، چنين مىنويسد : « خانواده‌هاى كرد چندان زيادند كه بشمار نمىآيند . اينان در سراسر فارس ، پراكنده‌اند و مىگويند كه بيش از پانصد هزار سياه چادر دارند . ارباب و سپاهيان و چوپانان باهم بيتوته مىكنند . » به گفتهء استخرى ، اين چادرنشينان داراى گله‌هاى گوسفند بوده ولى شتر كمتر داشتند . اسبانشان از نژاد پست بود . شتران و اسبان خراسانى مشهور بودند . در تمام نقاط ، گوسفنددارى متداول بود . « 1 »\r\n\r\nفعاليتهاى صنعتى\r\nجغرافيون قرن دهم [ ميلادى 
  ] از رونق و پيشرفت فراوان توليدات پيشه‌ورى و ترقى فنى پيشه‌وران صحبت مىدارند . در شهرهاى ايران ، زربفت به مقدار زياد براى صدور ( در نيشابور ، و اصفهان و شوشتر و غيره ) و منسوجات ابريشمى با نقوش زر و سيم ( در شيراز و رى و اصفهان و فسا و بسيارى از شهرهاى خوزستان و فارس و خراسان ) و انواع پارچه‌هاى ابريشمى از قبيل اطلس و كمخا و دمشقينه و غيره ( در بسيارى از شهرهاى خوزستان و فارس و خراسان و سيستان و گرگان و طبرستان و بويژه يزد و شيراز و اصفهان و رى و نيشابور ) تهيه مىشده . پارچه‌هاى كتانى شهرهاى فارس و بويژه كازرون مشهور بوده .\r\nدر آن دوران ، عدلهاى كازرونى را كه داراى علامت و « رقم » كازرون بود ، دربسته ، در تمام بازارهاى آسياى مقدم و ميانه و افريقاى شمالى مىخريدند « بىآنك بگشادندى » . بالا - پوشهاى راه راه و پارچه‌هاى پشمى شيراز مشهور بود . بهترين قاليهاى پشمى و ابريشمى در شيراز و ديگر شهرهاى فارس و خوزستان و خراسان بافته مىشد .\r\nهرگونه پارچه‌هاى پنبه‌اى از منسوجات خشن يا كرباس براى فقرا تا منسوجات ظريف ، در تمام نقاط ايران ( در اصفهان و شيراز و رى و نيشابور ) توليد مىشد . بدين قرار ، صنعت نساجى از صنايع ديگر بيشتر ترقى كرده بود . اما از ميان صنايع ديگر ، كاشىسازى و توليد ظروف سفالى ( در كاشان و رى و ديگر نقاط ) ترقى وافر كرده بود .\r\nمصنوعات زيباى مسى و برنجى و نقره‌اى و طلايى و اسلحه در تمام شهرها ساخته مىشد .\r\nمصنوعات آهنى شيراز و ديگر شهرهاى فارس مشهور بود . در شيراز و شاپور و ديگر شهرهاى فارس ، روغن گلهاى گوناگون براى صدور تهيه مىشد ( روغن گل سرخ ، و بنفشه و ياس و نرگس و ياسمن و گل مورد و بهار ليمو و نارنج و غيره و همچنين اسانس گلها و عطريات و تركيبات دارويى گياهى ) .\r\nشهرهاى خوزستان و كرمان ، مقدار زيادى ، شكر نيشكر و شيرينيهاى مختلف توليد مىكردند . صابون و مركب در شهرهاى فارس ساخته مىشد .\r\nدر قرن دهم ، كار استخراج معادن نيز بالا گرفت . معادن به دولت تعلق داشت و بتوسط دستجات جويندگان و كاشفين و كسانى كه از دولت معدنى را به اجاره مىگرفتند و مالياتى تا حدود ثلث مقدار محصول بدست آمده ، مىپرداختند استخراج مىشد . در خراسان و كومش ( قومس ) و طبرستان و فارس و كرمان ، نقره و در خراسان و فارس و كرمان ، آهن و در خراسان و عراق عجم - نزديك يزد - و آذربايجان و نواحى مجاور كرانه خزر ، مس و در خراسان ، طلا و\r\n\r\n\r\n","description":"","footnote":"\r\n( 1 ) . تاريخ ايران از دوران باستان تا پايان سدهء هجدهم ميلادى ، پيشين . ص 239 - 236 ( به اختصار ) .\r\n","page_name":" 89 ","page_number":97},
  {"content":"\r\n\r\nدر فارس ، نفت و در ناحيهء كوه دماوند ، قلع و سرب و گوگرد و در بدخشان و آذربايجان ، سنگ لاجورد و در بدخشان ، لعل و نزديك نيشابور ، فيروزه و در خراسان و آذربايجان و نقاط ديگر ، سنگ مرمر و در فارس و ديگر جاها ، موميايى استخراج مىشد . « 1 »\r\nبه نظر محققان شوروى : « در نقاط مجاور شهرهاى بزرگ يا جاده‌هاى كاروان‌رو ، محصولات كشاورزى ، بيشتر در بازارها فروش مىرفت . تجارت از راه دريا و همچنين بوسيلهء كاروانها در قرن دهم ( ميلادى ) رونق بسزايى داشت .\r\nمراكز اصلى جاده‌هاى كاروان‌رو عبارت بود از : همدان ، رى ، نيشابور ، هرات ، اصفهان ، شيراز ، اهواز . بلخ و كابل دو مركز اصلى تجارت با هند بود كه بوسيلهء تشكيل و اعزام كاروان ، صورت مىگرفت .\r\nآمل و سارى در دورهء موردنظر ما ، بندرگاههاى مهم ايران در كرانهء بحر خزر بشمار مىرفت كه با خوارزم و كشورهاى قفقاز و ايتيل خزر و نواحى ولگا و روس تجارت مىكردند .\r\n« جهازات روسيان » با بارمويينه و چرمينه و موم و بردگان ، در آمل و سارى پهلو گرفته كالاهاى خويش را با مصنوعات ايرانى مبادله مىكردند .\r\nشهر سيراف مهمترين بندرگاه خليج فارس بود . بازرگانان سيرافى ، تجارت از راه دريا را در دست داشتند . بندرگاههاى جنابه ( گناوه ) و كيش ( قيس ) و هرمز كم‌اهميت بودند . كالاهاى ايرانى از اين بندرها به بصره و بنادر عربستان و مصر و هندوستان و چين صادر مىشد .\r\nداستان زير را كه استخرى دربارهء بازرگانان نقل مىكند ، شايان توجه است .\r\nبازرگانان گرايش نمايانى به يك كاسه كردن سرمايه‌هاى خود و تشكيل شركت دارند .\r\nمردم سيراف و كرانه به سفرهاى دريايى مبادرت مىورزند . گاهى اتفاق مىافتد كه برخى از آنها زندگى خود را در دريا مىگذرانند . به من گفتند كه يكى از ساكنان سيراف چنان با دريا خوگرفت كه چهل سال تمام از كشتى پياده نشد و هربار كه به خشكى نزديك مىشد ، شركاى خود را وادار مىكرد پياده شوند و كارهاى او را در شهر انجام دهند . اگر در كشتى شكاف و شكستگى پيدا مىشد و نيازمند به مرمت مىگشت ، از آن كشتى به كشتى ديگر نقل‌مكان مىنمودند ، بدين سبب ، تجار اموال فراوان بدست مىآوردند ، بطوريكه تمول بعضى از آنان به 4 ميليون دينار بالغ مىگرديد . مبالغ بيشترى را نيز به من گفته‌اند . ولى چنين بازرگانى از لحاظ لباس و وضع ظاهرى هيچ تفاوتى با كاركنان روزمزد اجير خويش ( يعنى حمالان و ملاحان ) ندارد .\r\nدر اين داستان ، خصايص ويژهء بازرگانان ايرانى كه در قرن دهم به سفر و سياحت دريايى مىپرداختند ، نشان داده شده كه عبارت است از : جد و جهد و پشتكار و ميل وافر به سفر و خست و حرص در جمع‌آورى پول و خرج نكردن آن ؛ براى اينكه بدانيم در آن دوران چهار ميليون دينار يا چهل ميليون درهم چه ثروت هنگفتى را تشكيل مىداده . كافى است به ياد آوريم كه اين رقم تقريبا معادل خراج يك سال و نيم ايالت فارس بوده . مطلب شايان توجه ديگر ، اين است كه اگر در زمان ساسانيان ، ملوان ايرانى تقريبا وجود نداشت . در عوض ، در قرن دهم ، بنا به گفتهء استخرى ، حتى در كرانهء غربى خليج فارس نيز بتقريب ، تمام ملوانان و بازرگانانى كه به كار تجارت و سفر دريا اشتغال داشتند ، ايرانى بودند .\r\n\r\n\r\n","description":"","footnote":"\r\n( 1 ) . ر ك : همان . ص 242 - 240 .\r\n","page_name":" 90 ","page_number":98},
  {"content":"\r\n\r\nاز ايران به كشورهاى كرانهء درياى متوسط ( مديترانه ) و عربستان و هندوستان و چين و از طريق خشكى و جاده‌هاى كاروان‌رو و راه دريا ، غلات و پنبه و روغن كتان و كنجد و رنگهاى گياهى و كشمش و خرما و انواع ميوه‌جات ( چه خشك و چه به شكل ترشى و مربا ) و شراب و عسل و شكر خوزستان و ابريشم خام و عطريات و داروها و شتر و اسب صادر مىشد ( اسب بيشتر به هندوستان صادر مىشد ) .\r\nمصنوعات ايرانى و بويژه زرى و منسوجات ابريشمى و نيمه ابريشمى و كتانى و پنبه‌اى و پشمى و قالى پشمى و ابريشمى و اشياء برنجى و نقره‌اى ساخته شده از ديگر فلزات و ظروف سفالى و غيره ، به عربستان و كشورهاى كرانهء درياى متوسط حمل مىشد .\r\nبه گفتهء استخرى ، سيراف بندر ترانزيتى كالاهايى كه از هندوستان و چين مىرسيد بود .\r\nاز هندوستان ، صبر زرد و عنبر و كافور و سنگهاى قيمتى و خيزران و عاج و چوب آبنوس و صندل و فلفل و گياههاى معطر و داروها و ادويه به اين بندر وارد مىشد و سپس از سيراف نه تنها به ايران بلكه به تمام كشورهاى مجاور ، صادر مىگرديد .\r\nدر ميان امتعه‌اى كه بوسيلهء بازرگانان وارد و صادر مىشد ، بيشتر اشياء تجملى ديده مىشد و دادوستد اين كالاها توسعهء فراوان نداشت و بيشتر براى رفع حوائج فئودالها و بازرگانان بود .\r\nيكى از رشته‌هاى مهم تجارت در ايران ، خريد و فروش بردگان ( از زن و مرد ) بود . بردگان را از كشورهاى اروپاى شرقى و دشتهاى ترك‌نشين و هندوستان ، بخصوص از كرانهء غربى افريقا ، وارد مىكردند . به گفتهء جغرافيدان گمنام ايرانى پايان قرن دهم ، از كشورهاى قفقاز ، بردگان رومى ( يونانى ) و ارمنى و بجناكى ( پچنگى ) و خزرى و صقلايى ( اسلاو ) بايران وارد مىكردند .\r\nدر ايران ، بردگان غورى و هندى نيز وجود داشتند .\r\nقابوسنامه كه يك نوع دستور زندگى براى اعيان و بزرگان است ( قرن يازدهم ميلادى پنجم هجرى ) بردگانى از اقوام زير را كه در ايران معروف بودند ، نام مىبرد : نوبيان ، حبشيان ، يونانيان ، ارمنيان ، هندوان ، تركان و روسيان .\r\nاين‌كه برده‌فروشى تا چه حد رواج داشته ، از مثال زير پيداست . به گفتهء استخرى ، يك بازرگان ايرانى از مردم كرانهء خليج فارس در يك سفر دريايى تابستان ، بسال 936 ميلادى ( 325 هجرى قمرى ) . در ضمن ديگر كالاهايى كه با چهارصد جهاز حمل مىكرد . دوازده هزار بردهء سياهپوست بود . اگر تنها يك بازرگان - آن هم در يك فصل سال - اينهمه برده حمل مىكرده ، مىتوان حدس زد كه در ظرف يك قرن ، چندين صد هزار بنده از آفريقا به ايران حمل شده است . بنا به گفتهء نظامى عروضى سمرقندى ، در شهر بلخ ، در قرن يازدهم ، يك محله يا « كوى برده‌فروشان » وجود داشته است .\r\nعلى الظاهر ، اكثر اين بردگان بطور ترانزيت از ايران عبور مىكردند ، و از دشتهاى ترك‌نشين و اروپاى شرقى به كشورهاى عربى ، و از هندوستان و افريقا به آسياى ميانه و غيره حمل مىشدند ، و بخش قليلى در ايران باقى مىماندند . به كار بستن كار بردگان در كشاورزى و پيشه‌ها ، نسبت به قرنهاى هفتم تا دهم ، بمراتب ، تقليل يافته ولى هنوز بالكل از ميان نرفته بود .\r\nيك نوع خاص تجارت برده ، همانا خريد و فروش پسربچه‌ها و جوانان ترك بود كه براى خدمت\r\n\r\n","description":"","footnote":"","page_name":" 91 ","page_number":99},
  {"content":"\r\n\r\nدر دستجات سوار ابتياع مىشدند .\r\nبرده‌فروشان آسياى ميانه و ايران ، اينان را از چادرنشينان ترك مىخريدند . به گفتهء ميرخواند ، رسمى وجود داشت كه چنان‌كه بازرگانى اقلا 45 غلام ترك يكباره مىخريد ، يك غلام را برايگان به وى مىدادند . دولت در خريد و فروش غلام نظارت داشت . تجار مجبور بودند ، نخست غلامان را براى فروش به دولت عرضه كنند و فقط آنها را كه براى سلطان ( سامانى يا بويه ) ابتياع نشده بودند ، مىتوانستند به ديگر فئودالها فروخته يا به بازار برند . « 1 » »\r\nدر دورهء سلاجقه و خوارزمشاهيان ، با وجود اختلاف شديد طبقاتى و دوام جنگهاى فئودالى و جنگهاى مذهبى و حملات مداوم چادرنشينان ، در زمينهء شهرسازى ، ساختن مصنوعات فلزى ، قالىبافى ، پارچه‌بافى و بخصوص در ساختن ظروف سفالى پيشرفتهايى وجود داشت . به نظر محققان شوروى « . . . در قرون يازدهم و دوازدهم ميلادى ( پنجم و ششم هجرى قمرى ) ترقى و پيشرفت بازرگانى بين المللى همچنان ادامه داشت . پيدايش شركتهاى نيرومند بازرگانان ، كه در مقياس بين المللى به تجارت مىپرداختند ، شاهد اين مدعاست . تقريبا تمام كشورهاى دنياى قديم ، در قرون ياد شده ، به صحنهء بازرگانى بين المللى كشانده شدند . و در عين‌حال ، بسبب جنگهاى صليبى ، اهميت بعضى از كشورهاى اروپايى و بويژه ايتاليا در بازرگانى مذكور افزايش يافت . راههاى اصلى كاروانرو و بازرگانى ، كماكان ، از ايران مىگذشت ، و اين خود در رشد و ترقى شهرهاى ايران تأثير و انعكاسى مساعد داشت .\r\nمردم پيشه‌ور در شهرها ، و ارباب حرف در چنگ فئودالها و شركتهاى بازرگانان و سرمايه‌داران رباخوار بودند . پيشه‌وران شهرى ، عوارض و مالياتهاى فراوان فئودالى را مىبايست بپردازند .\r\nمنابع تاريخى بارها از مالياتهاى ظالمانه‌اى كه از پيشه‌وران يك رشته و يا ارباب حرفهء يك شهر ، بالتمام ، خودسرانه دريافت شده بود ، سخن مىگويند . ولى شيوهء وضع ماليات پيشه‌وران ، بتفصيل ، مورد مطالعه قرار نگرفته است .\r\nدر اين دوران ، در ايران نيز مانند ديگر كشورهاى خاور نزديك ، اتحاديه‌هاى اصناف وجود داشت . اصناف مزبور اغلب در زير نفوذ جرگه‌هاى اخوت و درويشان بودند . بويژه ، « اهل الفتوه » ( جوانمردان ) در ميان پيشه‌وران نفوذ فراوان داشت . و در زير لفافهء دين ، با سياست سران فئودال مخالفت مىكرد . « آهيان » قتل ظلمه را مجاز مىدانستند . اينان به دستگيرى از يكديگر و تعاون توجه فراوان مىكردند و سفرهء اخوت مىگستردند .\r\nدر قرون يازدهم و دوازدهم ميلادى ، تضادهاى اجتماعى شدت بيشترى پيدا كرد .\r\nمنابع تاريخى از شورشهاى بزرگ روستايى ، مانند قيامهاى قرن هشتم تا دهم ميلادى ، سخن نمىگويند ولى از تيز شدن آتش مبارزهء اصناف مردم ، در شهرها ، ميان فئودالها و تجار از يكطرف ، و پيشه‌وران و روستائيان از طرف ديگر ، اطلاعاتى بدست مىدهند .\r\nمبارزه در شهرها به صورت تصادمات مذهبى تجلى مىكرد . ميان سنيان ( كه غالبا اعيان و تجار بودند ) و شيعيان ( روستائيان و پيشه‌وران ) يا ميان شعب مختلف مذهب سنى كه قشرهاى معينى از مردم را متحد مىساختند ، مبارزه درگير مىشد . منازعات دستجات مذهبى ، عموما مبدل\r\n\r\n\r\n","description":"","footnote":"\r\n( 1 ) . همان . ص 243 - 240 ( به اختصار ) .\r\n","page_name":" 92 ","page_number":100},
  {"content":"\r\n\r\nبه تصادمات مسلحانه و قتلها و ايجاد حريق در كويهاى مختلف مىگشت و بارها منجر به ويرانى يك شهر مىشد ( همچنان‌كه در رى اتفاق افتاد ) . روستاييان اطراف بلاد نيز به اين تصادمات ، كه معمولا در شهرها آغاز مىگشت ، كشانده مىشدند . » « 1 »\r\nبه نظر ريچارد ن . فراى در دوران قدرت نخستين شهرياران سامانى ، مادام كه تركها هنوز قدرت و نفوذ زيادى كسب نكرده بودند و مالياتها زياد نشده بود ، وضع كشاورزان و پيشه - وران تا حدى رضايت‌بخش بود . ولى در اواخر دولت سامانيان ، سلاطين يا امراى سامانى با اختلافات داخلى ، استقلال‌خواهى فئودالها و عدم تمركز نسبى مواجه گرديدند . سازمان ادارى روزبروز افزايش يافت ، حقوقها فزونى گرفت ، سپاهيان ، بخصوص امراى ترك ، قدرت و نفوذ بيشتر كسب كردند ، و از دولت حقوق و مزاياى بيشتر مىخواستند . دولت براى مقابله با اين مشكلات ، بر ميزان مالياتها مىافزود ، و سعى مىكرد ، بكمك پول ، نيروهاى مخالف را راضى يا مغلوب كند . در نتيجهء اين احوال و نيامدن برف و باران ، ذخاير آب در قنوات و چاهها نقصان پذيرفت ، نظم ديرين شبكه‌هاى آبيارى از بين رفت و وضع كشاورزان به تباهى گراييد . طبقهء پيشه‌وران نيز در اثر تحميلات مأمورين مالياتى و رواج سكه‌هاى كم‌عيار ، و كم شدن قوهء خريد طبقهء عظيم كشاورزان ، با بحران اقتصادى مواجه گرديدند . مجموع اين احوال به ورشكستگى و ضعف حكومت مركزى گراييد .\r\nاكثريت قريب به اتفاق مردم در خانه‌هاى خشت و گلى زندگى مىكردند . كوچه‌ها غالبا تنگ و پراعوجاج و پيچ در پيچ بود . مردم به مسائل بهداشتى توجه نمىكردند . گوشه و كنار كوچه‌ها و معابر تنگ انباشته از انواع زباله‌ها بود . مردم به حقوق و وظايف فردى و اجتماعى خود توجه نداشتند . ظلم زمامداران ، تجاوزات پىدرپى فئودالها و تركان غز ، زورگويى غازيان و عياران و راهزنان ، به اكثريت مردم مجال تفكر و چاره‌جويى نمىداد . آلودگى محيط ، و كم‌توجهى مردم به امور صحى ، گاه و بيگاه سبب ظهور و با ، طاعون و ديگر بيماريهاى واگيردار مىشد ، و خرمن هستى هزاران آدمى را بر باد مىداد . « 2 »\r\n\r\nبندر سيراف و كشتيهاى آن\r\n« بندر سيراف كه در مقابل جزيرهء كيش و بين بصره و بندرعباس واقع است ، در حدود قرن ششم ميلادى ، از لحاظ فعاليتهاى اقتصادى و آمدورفت كشتيهاى تجارى اهميت و شهرت فراوان داشت . در اين بندر ، جمعيتى مركب از اقوام و ملل گوناگون با عجله و شتاب بسيار ، شب و روز در كوچه‌ها ، دكانها و انبارهاى آن‌كه پر از كالا بود ، با زحمت آمدورفت مىكردند ؛ بازرگانان و تجار ، مانند ناخدايان ، كشتيهاى متعدد در اختيار خود داشتند و به مسافرتهاى طولانى كه گاه ماهها و سالها ادامه داشت ، مبادرت مىكردند .\r\nخانه‌ها گه گاه به شش هفت طبقه مىرسيد ، و در نزديكى هم قرار گرفته بود ؛ طبقات پايين اين عمارتها را از سنگ و آجر و طبقات بالا را از چوبهايى كه از افريقا و هند وارد شده بود ، مىساختند .\r\nتجار واردكننده و صادركننده و صاحبان كشتيها در ساختمانهاى مجهز و آماده مسكن مىگزيدند .\r\nدر قرن دهم ، سكنهء سيراف سرمايه‌اى بين پنجاه تا صد ميليون فرانك طلا داشتند ، و در دفاتر تجارى اين بندر ، مهمترين معاملات بازرگانى آن عصر صورت مىگرفت ( اصطخرى ) .\r\n\r\n\r\n","description":"","footnote":"\r\n( 1 ) . همان . ص 285 - 284 .\r\n( 2 ) . ر ك . بخارا ، ترجمهء محمود محمودى ، ص 223 - 187 .\r\n","page_name":" 93 ","page_number":101},
  {"content":"\r\n\r\nتمام ميوه‌ها و مواد غذايى از داخلهء ايران يا بين النهرين بوسيلهء راههاى دريايى به بندر سيراف مىرسيد و نيز كالاهاى متنوع خارجى نظير عنبر ، صبر زرد ، آبنوس ، عاج ، صندل ، نخست در سيراف انبار و متمركز مىشد و سپس از آنجا به بغداد و ديگر نقاط عالم فرستاده مىشد . علاوه بر اين ، مقدار زيادى برنج و صمغ و لاك براى بستن و مهر و موم كردن نامه‌ها و پاكتها وارد بندر سيراف مىشد . اهالى اين بندر در نجابت و پاكدامنى معروف بودند و بسته‌هاى كالاهاى چرم پلنگ بربرى ( شتر گاو پلنگ ) كه پارسيان از آن موزه مىساختند از زنگبار به سيراف مىرسيد ، چندان‌كه پلنگ بربرى ، معروف شد به « سيرافى » ، و لفظ زرافه معرب آن است و  Girafe  شكل فرنگى زرافه است .\r\nمال التجاره‌هايى كه مهر و امضاى بازرگانان سيراف را داشت به سهولت در شهرهاى دور - دست دادوستد مىشد . در آثار زردشتى قرن نهم ميلادى ، سيراف مركز عالم دانسته شده ، درست مانند شهر بابل ( تيسفون ) كه در اسناد زردشتى قديمتر مركز عالم دانسته آمده است . از اواخر قرن دهم ، ارزش اقتصادى بندر سيراف رو به نقصان نهاد ، و جزيرهء كيش جانشين آن گرديد و اين وضع تا قرن يازدهم دوام يافت . از اواخر اين قرن ، مردم اين ناحيه كه بر اثر زلزله‌هاى پىدرپى در سالهاى 978 - 976 ميلادى خرابى و خسران فراوان ديده بودند ، بندر سيراف را تخليه كردند و در جزيرهء كيش سكنا گزيدند . اين جزيره روى تخته سنگ بزرگى در مقابل سيراف قرار گرفته بود . اين شهر بندرى مهم بود .\r\nسوداگران عدن كه ايرانيان مهاجر و فرارى از ستم حكمداران ايران بودند ، از رهبران خود كه رؤساى اسماعيليان يمن ( 1173 - 1125 ) بودند ، و سپس از رسوليان ( 1454 - 1228 ) فرمانبردارى كردند و مناسبات خود را با ايوبيها و مماليك مصر و هند و كشورهاى شرق دور حفظ كردند . سوداگران كيش و عدن ، مانند قرامطه ، تمايلات دموكراتيك و پيشرفته‌اى داشتند و در تمام دنياى آن روز ، از بركت ثروت و قدرت دريايى فراوانى كه در اختيار داشتند ، مورد احترام بودند . اين دو جمهورى غالبا در اقيانوسها و درياهايى كه بين عربستان ، هند و حتى چين قرار داشت ، با يكديگر مبارزه و زدوخورد مىكردند .\r\nاز قرن دهم ميلادى كه عالم اسلام بين دو خليفه تقسيم گرديد ، و بين دو منطقهء دجله و نيل جدايى افتاد ، قدرت و نيروى دريايى نيز بين دو قطب متخاصم كه در خليج فارس و بحر احمر متمركز بودند تقسيم گرديد . از جمله كتابهاى مربوط به كشتيرانى كه وضع آمدورفت نيروى دريايى اين دوره را شرح مىدهد « رهنامهء بحرى » است كه احمد بن ماجد در حدود سال 1497 نوشته ، و ديگر « رهنامهء بحرى » كه سليمان مهرى نگاشته و قسمتى از آن مأخوذ از رهنامه‌هاى دريانوردان سيرافى است كه در طى قرن ده ، يازده و دوازده به رشتهء تحرير درآمده است .\r\nقهرمانان دريايى عصر درخشان آل بويه ، ابن كهلان در حدود 864 ، و ابن آبان در حدود سال 900 ، و ابن شادان در حدود سال 950 كه از ناخدايان معروف سيراف بودند ، گرگ دريا يا « اسد البحر » لقب داشتند ، و مقام آنها در علم درياگذارى و تجارت ، نظير مقام بو نصر فارابى و بو على سينا در حكمت بود . ناخدايان قرون وسطى آثار آنها را از برمىدانستند .\r\nبعضى از محققين كه از جنبشهاى اقتصادى و فعاليت دريانوردان اين منطقه از اواخر قرن هشتم تا پايان قرن سيزدهم اطلاعى نداشتند ، به كلى منكر جنب‌وجوش و فعاليتى كه در طى\r\n\r\n","description":"","footnote":"","page_name":" 94 ","page_number":102},
  {"content":"\r\n\r\nاين چند قرن در خليج فارس جريان داشته گرديده‌اند ؛ غافل از اين‌كه دريانوردان سيراف كه وارث اطلاعات دريانوردان اقيانوس هند بودند ، داراى قبله‌نمايى بودند كه 32 خانه يا مهب باد داشت ، و به كمك اين صفحه و علامتهاى آن ، از مهاب رياح موسمى و موقعيت ستارگان و طلوع و غروب آنها 16 نقطه را مطلع و 16 خانهء مقابل را مسقط 16 ستارهء ثابت معروف مىناميدند . روى كشتيها نيز عده‌اى منجم با وسايل دقيق و آلات و اوراقى كه فاصلهء اجرام سماوى و نقاط ساحلى را از يكديگر نشان مىدادند ، مشغول مراقبت و هدايت ناخداى كشتى بودند . از جمله وسايل دقيقى كه در اواخر قرن 12 مورد استفاده قرار مىگرفت ، چوبى بود موسوم به عصاى طوسى كه براى اندازه‌گيرى فاصله‌هاى ستارگان و تعيين خط سير آنها به كار مىرفت .\r\nدريانوردان جنويزى ( ونيزى ) كه در قرن 13 به دربار مغول آمدند ، علم و اطلاع درياگذاران خليج فارس را كسب كرده آن را در مديترانه منتشر ساختند . علاوه بر قطبنما نقشه‌هاى كشتيرانى موسوم به رهنامج را كه بنادر مختلف هند را نشان مىدادند ، مورد مطالعه قرار دادند ، و سرانجام طرز ساختن آن را آموختند . درين نقشه‌ها ( رهنامج ) به طول و عرض جغرافيايى ، مانند بطلميوس ، توجه نداشتند بلكه طبق سيستم ايرانى و چينى ، قطب مغناطيسى ( الجاه ) را مركز گرفته ، موضع بندرها را به حسب قطبنما تعيين مىنمودند .\r\nاز اصبع و انگشت و گره براى تعيين فاصله‌هاى جغرافيايى استفاده مىكردند . از قرن دوازدهم ، قطبنما كه از دير زمانى بطور سرى و مخفى مورد استفادهء چينيها و هنديها و ايرانيها بود ، در بحرپيماييها مورد توجه عمودم ملاحان قرار گرفت . » « 1 »\r\n\r\nكشتيرانى و بادهاى موسمى\r\n« تقريبا تمام كشتيهاى بزرگ ، كه در اين دوره در بنادر خليج فارس مورد استفاده قرار مىگرفت ، در بندرهاى هندوستان ساخته مىشد .\r\nاين كشتيها دو نوع بود : بعضى از آنها را منحصرا براى حمل مسافران مىساختند كه بسيار سبك و سريع السير بود و مسافران را پس از عبور از رود دجله به بصره مىرسانيد ؛ بعضى ديگر كشتيهاى باركشى بود كه براى بردن كالا به كار مىرفت و شبيه به كشتيهاى بادى چينى بود .\r\nاين كشتيهاى بادى و سنگين كمابيش مرتفع و براى سوار شدن روى آنها از يك نردبان ده پله‌اى استفاده مىكردند و مىتوانستند با آنها 500 مسافر و كارگر دريايى حمل نمايند . داخل كشتى اتاقهاى متعدد و دكانهاى گوناگونى نظير سقطفروش و ميوه‌فروش و غيره وجود داشت . علاوه بر اين ، در اين كشتيها محلهاى مخصوصى براى رختشويى و سلمانى بود .\r\nدر سكان كشتى محلى براى نگهدارى گوشتهاى نمك‌زده مىساختند . آماده كردن كشتى و حركت دادن آن مستلزم انجام مقدماتى بود . قبل از حمل كالا ، نخست قطبنما و عصاى طوسى كه اسطرلابى بود مستطيل شكل ، و شاغول عمق‌گيرى و فانوس روى كشتى و رهنامه يا نقشهء بندرها و ديگر ضروريات را در محل خود قرار مىدادند . كارگران كشتى عبارت بودند از : غواصان و ملاحانى كه بدون استفاده از ماسك زير آب مىرفتند .\r\n\r\n\r\n","description":"","footnote":"\r\n( 1 ) . على مظاهرى ، زندگى مسلمانان در قرون وسطا . ترجمهء مرتضى راوندى ، ص 406 - 403 ( به اختصار ) .\r\n","page_name":" 95 ","page_number":103},
  {"content":"\r\n\r\nاگر شكافى در طى راه در بدنهء كشتى پديد مىآمد با چشمان باز به درون آب مىرفتند و با معجونى از روغن كنجد و موم و قير سوراخ را مىگرفتند . علاوه بر اين ، در كشتىها چرخ اندازها و نفت‌اندازها و رعداندازها مجهز به وسايل دفاعى و همواره مترصد و مراقب بودند ؛ زيرا لازم بود از مسافران و كالاها هنگام بروز خطر و هجوم دزدان دريايى خليج فارس و گجرات ، دفاع و پايدارى نمود . دزدان دريايى به بهانه‌ها و عنوانهاى مختلف با كشتيهاى كوچك خود در سواحل گردش مىكردند و هدف اساسى آنها تجاوز و غارتگرى بود . جزيرهء سقوطره ( واقع در جنوب عربستان و اقيانوس هند ) در قرن دهم ، يكى از مراكز تجمع غارتگران دريايى بود . آنان سواحل شرقى هندوستان را به باد غارت مىدادند و چنان در كار خود مهارت داشتند كه صاحب تاريخ وصاف آنها را به اسم « جن » مىخواند ، يك نويسندهء چينى نوشته است : كه در بالاى كشتيها كبوتر خان و لانه‌هايى بود كه پرندگان در آن زندگى مىكردند . اين پرندگان گاه دهها كيلومتر به اطراف خود پيش مىرفتند تا جزيره‌ها و خشكيهاى مجاور را تشخيص دهند .\r\nدر فاصله‌هاى معينى از ساحل ، روزها از سوزن مغناطيسى كه وسط يك قوطى ، و آن قوطى در يك جعبهء پر از آب قرار داشت ( تا همواره به وضع افقى بماند ) استفاده مىكردند . براى دانستن موقعيت كشتى ، به حسب زمان و مكان ، از عصاى شرف الدين طوسى كه آن را « بلستى » يعنى قوس بندق و كمان گروهه لقب داده بودند ، استفاده مىكردند .\r\nناخدايان خليج در مدت يك ماه خود را از قله‌هاى نزديك مسقط كنونى به كولم ، در ساحل معبر مليبار ، مىرسانيدند و از آنجا در عرض چند روز به سرنديب مىرسيدند و از سرنديب خود را پس از يك ماه به « كراياكلا » واقع در شبه جزيرهء ملاك مىرسانيدند . از اين ناحيه به سوى پالمبانك و سوماترا و جاوه و جزيرهء تاهيتى ، واقع در مجمع الجزاير مسبار ( شاغول ) ، رهسپار مىشدند ، و از آنجا پس از 15 روز دريانوردى ، به چمبا ( الصنف واقع در ويتنام فعلى ) وارد مىشدند . در آنجا مسلمانان كوچ‌نشينى اقامت داشتند كه در حدود قرن دهم روزهاى جمعه خطبهء نماز را به نام سلطان محمود غزنوى ( 1030 - 997 ) مىخواندند . اين دريانوردان سواحل چين را دو ماهه طى مىكردند . دريانوردان اين حدود از گردباهاى عظيم « طاى فونگ » سخت بيمناك بودند . باد موسمى فقط دوبار در سال مىوزيد براى مراجعت از تسوآن‌چو ، بندر چين به آتژه ، واقع در شمال غربى سوماترا ، چهل روز وقت لازم بود . همين كه باد موسمى بار ديگر مىوزيد ، عزيمت بجانب سيراف امكان‌پذير بود . » « 1 »\r\n\r\nارزش اقتصادى خليج فارس\r\nخليج فارس ، چه در دوران قبل از اسلام و چه در دورهء بعد از اسلام ، مركز فعاليتهاى اقتصادى بوده است . سفرنامه‌هاى جهانگردان و دريانوردان ايرانى و عرب ، به خوبى اين معنى را ثابت مىكند . سليمان كه در اواسط قرن نهم ميلادى در بصره اقامت داشته و چندين سفر از طريق خليج فارس به چين رفته است ، دربارهء ارزش اقتصادى سيراف و خليج فارس چنين مىنويسد :\r\n« . . . كشتيهاى چين اغلب در سيراف بارگيرى مىكنند و مال التجاره‌هايى را هم كه از بصره و عمان و ساير نقاط مىآورند ، در اينجا به كشتى مىگذارند . زيرا در نقاط ديگر غالبا طوفان و كولاك برپاست . از آنجا كشتيها به مسقط مىروند كه تا سيراف دويست فرسخ فاصله دارد ، ابو زيد صيرفى كه\r\n\r\n\r\n","description":"","footnote":"\r\n( 1 ) . همان . ص 408 - 407 ( به اختصار ) .\r\n","page_name":" 96 ","page_number":104},
  {"content":"\r\n\r\nسفرنامهء سليمان را تدوين كرده است ، مىگويد سكه‌هاى مسى چينى در سيراف رواج داشت .\r\nمسعودى كه معاصر ابو زيد بوده است ، گفته‌هاى سليمان را تأييد مىكند و مىنويسد از سواحل چين تا بصره اقوام و ملل مختلفى زندگى مىكنند كه غير از تجارت در دريا به صيد مرواريد نيز اشتغال مىورزند . در مناطق ساحلى انواع مرجان ياقوت ، لعل و الماس ، فيروزه يافت مىشد و معدن مس در خاك كرمان وجود دارد . در اين دوره ، در خليج‌فارس از چراغهاى بحرى و علائم چوبى براى هدايت ملاحان استفاده مىكردند و غالبا برفراز علائم ، آتش روشن مى - كردند تا كشتيها به صخره تصادم پيدا نكنند . ادريسى مىنويسد : مستحفظين با قايقهاى خود در سواحل آمدورفت مىكنند تا از حوادث ناگوار جلوگيرى نمايند .\r\nناصرخسرو در سنهء 1051 ميلادى ، در سفرنامهء خود ، از ارزش اقتصادى بصره و بازارها ، مساجد ، قصور و كاروانسراهاى آن سخن مىگويد .\r\nبطور كلى ، سيراف ، كيش و هرمز از ابتداى قرن نهم ميلادى تا مدت 7 قرن ، متواليا در تاريخ خليج فارس اهميت و اعتبار داشته‌اند حتى اصطخرى در قرن دهم ميلادى ، مىنويسد بعد از شيراز مهمترين شهر فارس سيراف است ، و اين وضع كمابيش تا حملهء استعمارى پرتغاليان ، ادامه داشته است . « 1 »\r\n\r\nدادوستد و سوداگرى\r\n« در دورهء قرون وسطى ، به علت موقعيت جهانى خاص ممالك اسلامى ، تجارت و سوداگرى ، يكى از شاخه‌هاى بسيار مهم فعاليت اقتصادى بشمار مىرفت . دو جادهء عظيمى كه در اين دوره ، دو انتهاى جهان قديم را به‌هم متصل مىكرد ، از ممالك اسلامى مىگذشت . نخستين ، راه ابريشم ، چين را به تركستان غربى وصل مىكرد ، و خانباليغ و خمدان و كنجانفو را از طريق سوجو به يار كند و ختن و كاشغر و سمرقند و بخارا و نيشابور و رى و همدان و بغداد متصل مىساخت ، و سرانجام به اسلامبول و ونيز و ساير كشورهاى غربى مىرسيد .\r\nاين جاده كه در قرن هجدهم ميلادى ، بر اثر احداث راه سرتاسرى دشت سيبر ، ارزش اقتصادى خود را از دست داد ، در دورهء قرون وسطى ، اهميت فراوان داشت و شهرهايى كه در مسير اين معبر تاريخى قرار داشتند ، چه در تركستان شرقى و چه در تركستان غربى ، از بركت كاروانهاى تجارى كه به همت بازرگانان سغدى و اويغورى اداره و رهبرى مىشد ، سرشار از موفقيت و آبادانى بود . بوسيلهء همين جاده‌ها مبادلات اقتصادى بين شرق و غرب عملى مىشد .\r\nبازرگانان اين خط به زبانهاى فارسى و تركى و چينى و عربى آشنايى داشتند . محصولاتى كه از سرزمين چين صادر مىشد ، عبارت بود از مواد ابريشمى ، مشك و ظرفهاى چينى ، كاغذ ، پشم ، كافور ، دارچين ، توتيا ، ريوند ، دارپرنيان ، آينه ، دگمه ، زرورق ، فندك ، چخماق ، سوهان ، سوزن ، قيچى ، فولاد و آلات چدنى ، انواع و اقسام داروهاى طبى ، جنسهاى فلزى كه همه ساله بر هزاران شتر دو كوهانه و بيسراك بار كرده به سمرقند مىآوردند . در مقابل آن ، هزاران رأس اسبان قوىهيكل از ايران به چين برده مىشد و تمام اين تجارت در دست چهارصد يا پانصد نفر بازرگان متخصص بود .\r\n\r\n\r\n","description":"","footnote":"\r\n( 1 ) . ر ك : سرارنولد ويلسون ، خليج فارس . ترجمهء محمد سعيدى ، ص 68 به بعد .\r\n","page_name":" 97 ","page_number":105},
  {"content":"\r\n\r\nكالاهاى ناحيهء تبت از جمله مواد عطرى كه ايرانيان غربى و عربان به آن علاقهء فراوان داشتند ، از اين راه تجارى صادر مىشد و بازرگانان از اين كالا بهرهء فراوان مىبردند . اين مواد عطرى نخست در شهر ختن انبار مىشد . موئينه‌هاى دشت جته و دشت سيبرى ، مانند پوست سمور و قاقم و غيره ، در ايران و روم سخت گرانبها بود ؛ متمولان از آن پوستين مىكردند . اين كالاها نخست در سمرقند ذخيره مىشد ، در حالىكه پوست برهء پامير ، كه امروز به نام پوست بخارا معروف است ، در انبارهاى بخارا متمركز مىشد . كالايى كه از هندوستان گردآورى مىشد ، مانند مواد پنبه‌اى و گياههاى طبى بلورينهء معدنى و طلا و سنگهاى گرانبها و جواهرات و آهن و فولاد خام تغيير شكل يافته ، نظير خنجر و شمشير و زره و كلاهخود و جوشن و غيره از طريق درهء كابل و غزنه به نيشابور مىرسيد .\r\nديگر از راههاى قابل ذكر ، راه بحر خزر و رود اتيل ( ولگا ) است ، كه اقصى نقاط شمالى خزر و آس و پرطاس و بلغار قديم و روس را به ممالك اسلامى متصل مىكرد ، و از ايالتهاى مجاور خزر مىگذشت . تجارت اسب براى فارسيانى كه كشتى داشتند بسيار سودمند بود ، و اين تجارت تقريبا در انحصار پارسيان بود و رقم عمدهء مداخل آل بويه و اتابكان فارس را تشكيل مىداد . وقتى كه بازرگانان عدن در مقام رقابت با آنان برآمدند ، درياگذاران جزيرهء كيش ، با شدت و سختى هرچه تمامتر ، در مقابل آنان پايدارى و مقاومت كردند و مدعى بودند كه در اين مسابقهء پرسود ، بر حريف تازه كار غالب خواهند شد . پس از حملهء مغول ، سوداگران به هرمز پناه بردند . » « 1 »\r\n\r\nجاده‌هاى كاروانرو\r\nدر دورهء قرون وسطى ، عربان از شتر مهرى ، و اهالى تركستان و ايران از بيسراك و بختى و قاطر و اسب ، براى حمل‌ونقل و مسافربرى استفاده مىكردند .\r\nجاده‌هاى عديده ، شهرها را به يكديگر متصل مىكرد و كاروانها بطور منظم ، بين شهرها در حركت بودند . ولى بدون شك ، كاروانهايى كه بين بلاد مهم در حركت بودند ، بمراتب بيشتر از كاروانهايى بودند كه ميان شهرهاى كوچك آمدورفت مىكردند . مسافرين اين دوران ، شب‌وروز ، به حركت خود ادامه مىدادند و گاه ناگزير بودند از جاده‌هاى نامساعد و تنگ و سراشيب و لغزنده براى رسيدن به مقصد عبور نمايند . براى عبور از راهها غير از صبر و شكيبايى مسافرين ، كاردانى و مهارت مهارى و چارپايان نيز ضرورت داشت تا بتوانند مسافران و مال التجاره‌ها را بدون برخورد به مانعى به مقصد برسانند . مقاطعه كارانى كه از اين راه زندگى مىكردند ، هزاران چهارپا در اختيار داشتند و بهترين آنها را براى اين قبيل مقاصد برمىگزيدند .\r\nمعمولا از شتر براى عبور از دشتهاى خشك و بىآب و علف ، و از قاطر براى عبور از جاده‌هاى كوهستانى و مرطوب ، نظير مناطق اطراف بحر خزر ، استفاده مىكردند .\r\nكالاهاى متنوع و گوناگونى با بارگيرى و عدل‌بندى مخصوص به اين ترتيب حمل‌ونقل مىشد . بار حيوانات را به دو قسمت متساوى تقسيم مىكردند و به دو طرف حيوان مىبستند .\r\nمواد مايع نظير عسل ، زفت ، قير ، نفت ، روغن و كره را در مشكهايى كه از پوست تهيه شده بود ،\r\n\r\n\r\n","description":"","footnote":"\r\n( 1 ) . زندگى مسلمانان در قرون وسطا . پيشين ، ص 395 - 394 .\r\n","page_name":" 98 ","page_number":106},
  {"content":"\r\n\r\nمىريختند . چوب و مواد پشمى و پنبه‌اى كه مال التجاره‌هاى مهم آن دوره بود ، به خوبى با ريسمان و طناب بسته‌بندى مىشد . علوفه و كاه را در لنگه‌هاى جداگانه محكم و با فشار مىبستند . نمك و مواد دانه‌اى را در خرجين مىريختند و پارچه و اشياء گرانبها را در كيسه‌ها و گونيهايى كه مخصوص كاروان بود مىنهادند و با روپوشى رنگارنگ دور آنها را مىگرفتند . در مورد ميوه‌هايى چون هندوانه و خربزه و انگور آنها را در لنگه‌هاى سبدى جادار مىريختند و بوسيلهء چهارپايان به مقصد مىرسانيدند . در مسير جاده‌هاى كاروانرو ، در فاصله‌هاى معينى ، كاروانسراهاى بزرگ قرار داشت و در طول جاده‌هاى مملكت ، صدها و هزاران كاروانسرا ساخته شده بود . اين كاروانسراها كه از جهاتى شبيه به مهمانسراهاى وسيع بود ، محل مناسبى براى پناه دادن مسافران در موقع توقف بود . بعضى از اين كاروانسراها دولتى و برخى ديگر متعلق به اشخاص بود . در بعضى از اين كاروانسراها ، مسافران حق توقف ثابتى به صاحب آن مىپرداختند . در حالى كه بعضى ديگر كه به قصد خيرات و مبرات ساخته شده بود ، نه تنها از مسافرين چيزى نمىگرفتند بلكه بابت چهارپايان و خوراك نيز از مردم وجهى مطالبه نمىشد . در بعضى از اين مهمانسراها شير مجانى به مسافرين مىدادند .\r\nدر برخى از شهرهاى ايران ، كارگرى به نام « گذار » يعنى گذراننده ، موظف بود از مسافران تازه وارد پذيرايى و براى استقرار در اتاق كاروانسرا به آنها مدد و يارى نمايد . در هر كاروانسرايى ، ديوار و برج و با روى مخصوصى براى محافظت و دفاع از مسافران و كالاها تعبيه شده بود . كاروانسرا داراى يك يا چندين در بود ، و همهء آنها را هنگام شب مىبستند ، ولى مراقبان همين كه كاروانى مىرسيد در را مىگشودند . در داخل كاروانسرا حياط وسيع و مشجرى بود و معمولا حوض يا چاه آبى داشت كه براى آب دادن به چهارپايان از آنها استفاده مىكردند . در گرداگرد صحن كاروانسرا ، ساختمانهايى بود كه براى نگهدارى چهارپايان و حفظ و حراست مال التجاره‌ها و سكونت مسافران مورد استفاده قرار مىگرفت . عمارتهايى كه براى زندگى مسافرين ساخته بودند معمولا دو يا سه طبقه و داراى اتاقهاى كوچكى بود كه در آنها به‌طرف ايوان يا مهتابى باز مىشد ، و از ايوان و مهتابى نيز فضاى حياط ديده مىشد . در اين اتاقها هيچگونه اثاث و وسايلى براى زندگى مسافران وجود نداشت ، و مسافران ناگزير بودند كليهء ما يحتاج خود را از قبيل لحاف و پتو و لوازم مطبخ همراه بياورند ، و در صورتىكه آنها از اين جهات غير مجهز بودند ، مىتوانستند ما يحتاج خود را كرايه يا خريدارى نمايند ؛ زيرا مغازه‌هاى گوناگونى در اطراف كاروانسرا وجود داشت و لوازم زندگى نظير خورجين ، كيسه ، چراغ و غيره در دسترس مشتريان قرار مىگرفت . در ولايات ترسانشين ، مسافران در دالانهاى سقفدارى كه در حكم مهمانسرا بود زندگى مىكردند ؛ مثلا در دير « ماريوحنا » واقع در تكريت ، در كنار دجله ، ساختمانهاى مخصوصى جهت پذيرايى از مهمانان وجود داشت . در ايران در كليهء شهرهاى بزرگ و كوچك ، مهمانخانه‌هايى بود كه به نام « شبستان » خوانده مىشد . از جاده‌هاى مهم تجارى با دقت و مراقبت بسيار نگهدارى مىكردند . حكومت مصر سالانه 10 هزار سكهء طلا براى حفظ و حراست جاده‌هايى كه در امتداد نيل وجود داشت خرج مىكرد . مثلا در قرن نهم ، امير مصر ، خمارويهء طولونى ، عقبه ، يعنى گردنهء كوه ميان ايله و بيابان تپه را معمور فرمود ، و سلطان محمود غزنوى براى تسطيح جاده‌هاى افغانستان و خراسان ، مبالغ بسيار صرف كرد . كوير نمك و\r\n\r\n","description":"","footnote":"","page_name":" 99 ","page_number":107},
  {"content":"\r\n\r\nبيابانهاى مركزى ايران داراى معابر و رد پاهايى بود و در هر 15 كيلومتر از اين جاده يك آب‌انبار ساخته بودند . در افريقاى شمالى و در منطقهء ارمنستان ، در طول جاده‌ها در فاصله‌هاى معينى ، تيرهاى آهنى و مناره‌هايى وجود داشت كه خط سير مسافران را در اين بيابان مشخص مىكرد . پادشاهان ساسانى و روميها براى بهبود بخشيدن به وضع جاده‌ها پلهايى روى رودها و رودخانه‌ها احداث كرده بودند كه بعضى از آنها قرنها محكم و پابرجا بود .\r\nدر دورهء بعد از اسلام نيز پلها و جاده‌هايى ساخته شد كه آثار آنها باقى است . غالب پلها به صورت خرپشته يعنى هلالى شكل بود . عرض طاقهاى پلها يكسان نبود و از 4 تا 11 متر تغيير مىكرد . نزديك شوش در دزفول روى رود كارون ، پل طويلى بود كه طول آن به يك هزار متر مىرسيد . اين پل مربوط به دورهء ساسانيان بود و اسيران و زندانيان رومى در احداث آن رنج برده بودند . در نزديكى همين پل ، پل ديگرى است كه به دست معماران هندى ساخته شده و تمام آن آجرى است و در وسط آن نمازخانه‌اى است كه در آن مشرف به رودخانه است .\r\nبالاى دجله اهواز پل ايدج قرار دارد كه آن نيز يادگار عهد ساسانى است . تمام اين پل از سنگ خارا ساخته شده كه سنگ پاره‌ها را به آهن دوخته و آجيده‌اند و دهانهء آن 75 متر است . پل ديگرى از سنگ روى فرات ساخته‌اند كه بسيار جالب و شگفت‌انگيز است . هريك از قطعات سنگى كه در ساختمان اين پل به كار رفته است ، پنج متر در پنج متر است ، و اين از عجايب فن معمارى در آن روزگار است .\r\nاين راهها در دورهء جنگهاى صليبى ، وسعت و اهميت يافت و راههاى مديترانه اهميت اقتصادى خود را مدتى از دست داد . از همين راه ، كهرباى درياى و رنگ ( بالتيك ) و عسل فراوان مناطق حاصلخيز شمالى ( كه به‌جاى شكر به كار مىبردند ) ، مومى كه براى ساختن شمع به كار مىرفت ، به اطراف جهان اسلامى حمل مىشد : شمع در آن روزگار اشرافيترين وسايل روشنى بود . در ايران ، مردم معمولى براى روشن كردن چراغ خانه‌ها از نفت باكو ، و مردم بين النهرين و مصر از روغن كرچك و عودسوز استفاده مىكردند .\r\nديگر از جاده‌هايى كه اهميت جهانى داشت جادهء هندوستان بود . اين جاده در قرن اول بعد از ميلاد مسيح ، بوسيلهء پادشاه سجزى هندوستان ( سنبار ) يا سنباد مرد تاريخى سندباد بحرى ، ملاح هزار و يك شب ، افتتاح گرديد . اين جاده از بندر « وروكش » يا براچ ، در شمال بمبئى كنونى ، آغاز مىشد و بازرگانان با استفاده از بادهاى موسمى هند ، از كوچ‌نشين‌ها و مستعمراتى كه در سواحل فارس و عربستان و زنگبار و مليبار وجود داشت ، تجارت مهم و قابل توجهى بين اسكندريه و ماچين انجام مىدادند . در اين معبر ، كشتيهاى عربان بصره و اهواز و ساسانيها كه از قرن پنجم ميلادى فرمانرواى مطلق اين جاده بودند آمدورفت مىكردند . در جزيرهء پمبه ، در افريقا ، و در ناحيهء « كولم » از ساحل هند و « كوا » واقع در شبه جزيرهء « ملاك » مالزى و در خانفوى ماچين ، مراكز مهم تجارى تأسيس كرده بودند .\r\nاز بركت اين تجارت پرسود ، پول فراوانى از كشورهاى ساحلى مديترانه و فلزات گرانبهايى از چين به سوى شرق ميانه روان مىشد .\r\nاما چينيان از سال 980 به بعد ، تجارت خارجى چين را در انحصار خود گرفتند . چندين سفرنامهء چين كه در اين عصر به زبان عربى نوشته شده ، در دست است . از طرفى ، از منابع چينى\r\n\r\n","description":"","footnote":"","page_name":" 100 ","page_number":108},
  {"content":"\r\n\r\nروشن مىشود . كه كوچ‌نشين و دار التجار مسلمانان در خانفو به حدى جمعيت داشت كه امنيت چين را به خطر مىانداخت . بعلاوه ، شه بندر مسلمانان خانفو ، در خطبهء نماز خود ، نام فغفور چين را كه امام شمنان آن ديار باشد ، ذكر مىكرده است .\r\nعدهء كثيرى تجار مسلمان نيز در بندر زيتون يعنى « تسوآن‌چو » اقامت داشتند . فغفوران ماچين سى درصد حقوق گمركى ، از كالاهايى كه بازرگانان به ماچين وارد مىكردند ، دريافت مىنمودند . عمدهء اين كالاها عبارت بود از : عاج ، كاسهء سنگ پشت ، شاخ كرگدن كه از هند و افريقا مىآوردند ، مس و كافور كه هرسه كيلوى آن به پنجاه هزار پشيز ختايى فروخته مىشد .\r\nبازرگانان خليج فارس كه نيمى زردشتى و نيمى مسلمان بودند ، در تمام مناطق تجارى مراكز مستقلى داشتند كه ادارهء آن با نمايندهء اقتصادى يا شه‌بندر بود . در هريك از اين مراكز ، يك مسجد جامع داراى منبر بود كه قاضى ( كنسول ) اسلاميان روز جمعه بالاى آن مىرفت و به طرز اهل سنت خطبه مىخواند .\r\nمحصولاتى كه تاجران خليج فارس در اين دوره از بلاد مختلف به ايران و عراق عرب وارد مىكردند ، بسيار متنوع بود . جزاير هند شرقى بيشتر از جهت تهيه كالاها و گياههاى طبى و « گرم دارو » يعنى ادويه و ابازير و مواد رنگى و عطرى شهرت و اهميت داشتند . افريقا غلام سياه ، عاج ، و پوست زرافه را كه در صنايع كفشدوزى مورد استعمال داشت و كانهاى زر و عنبر كه در صنعت عطرسازى و در داروسازى و ساختن شمعهاى قدى و صابون از آن استفاده مىشد ، صادر مىكرد . عنبر را از ماهى بال يا وال كه در اين مناطق صيد مىكردند استخراج مىنمودند .\r\nهندوستان انواع جواهرات و مواد و جوهرهاى طبيعى و مصنوعى و نيشكر و آهن و فولاد و چوبهاى قيمتى و چوبهاى ساختمانى كه در كشورهاى اسلامى بسيار كم و گرانبها بود صادر مىكرد .\r\nتقريبا تمام خانه‌هاى بنادر خليج فارس و بين النهرين و عربستان از چوبهاى هندوستان براى چوب بست و تهيهء اثاثهء منزل استفاده مىكردند . مملكت قمار نيز چوبهاى اعلاى آبنوس ، عود قمارى و شبه جزيرهء ملايو يا كرا ، مس و شمشهاى قلعى صادر مىكردند .\r\nدر مقابل ، ممالك اسلامى براى آنها در قرن 12 و 13 [ ميلادى 
  ] آيينه ، شيشه‌هاى گرانقيمت ، گوگرد و بعضى مصنوعات دستى ديگر مىفرستادند ؛ مثلا همه ساله بيست هزار اسب از بندر سيراف بجانب معبر و شولمندل ( چولى بندر ) مىفرستادند . اين اسبها كه در فارس متولد شده بودند ، براى جنگهاى بزرگ آماده مىشدند . معبريان و مندليان براى آنها ارزش فراوان قائل بودند .\r\nبه اين ترتيب ، دادوستد اسب بطور مداوم جريان داشت بخصوص كه هنديها به علت علوفهء غريبى كه به اين حيوان مىدادند ، به كوتاهى عمر آنها كمك مىكردند . به اين ترتيب ، از بركت شبكهء منظم راههاى ارتباطى ، كالاهاى تجارى ، بدون تأخير به مقصد مىرسيد و مسافرين مىتوانستند از شهرى به شهر ديگر سفر كنند . ارائهء گذرنامه ( پاسپورت ) يعنى جواز عبور در مسافرتهاى عادى ضرورت نداشت ، ولى در دورهء جنگ و بحران ، نشان دادن گذرنامه لازم مىنمود . در آن دوره ، غلامان و كنيزكان بدون ارائهء مدرك مهر قاضى ، حق مسافرت نداشتند . » « 1 »\r\n\r\n\r\n","description":"","footnote":"\r\n( 1 ) . همان . ص 402 - 397\r\n","page_name":" 101 ","page_number":109},
  {"content":"\r\n\r\n\r\nرسم اقطاع\r\n« اگر بتوان به حكايتى كه مؤلف سياستنامه آورده است اعتماد نمود ، سامانيان و غزنويان بطور كلى ، در خراسان اقطاع به كسى نمىداده‌اند ، بنا به گفتهء اين مؤلف ، « ترتيب ملوك قديم آنچنان بوده است كه اقطاع ندادندى و هركسى را بر اندازه در سال چهاربار مواجب از خزينهء نقد بدادندى . . . و عمال ، مال جمع همىكردندى و به خزانه همى آوردندى و از خزينه برين مثال هرسه ماهى يك بار دادندى . . . و اين رسم و ترتيب هنوز در خانه محمود باقى مانده است . » حقيقت اين است كه گاهى در زمان سامانيان هم ، در خراسان ، زمين به اقطاع داده مىشده است ؛ چنان كه به قول سمعانى ؛ خاندان سيمجورى كه اخلاف غلامى ترك بودند ، در قهستان ، اقطاع وسيعه داشتند . قول سمعانى را روايت تاريخ بيهق تأييد مىكند .\r\nاما اين مطلب كه در زمان پادشاهى محمود و پسرش ، مسعود غزنوى و حتى جانشينان آنان ، سپاهيان ، كارداران و مأموران وصول ماليات ، مطابق معمول ، حقوق معينى از خزانه مىگرفتند و اقطاع نداشتند با اطلاعات زيادى كه سياستنامه داده ، تأييد مىشود . واگذارى اقطاع در دوران بعد از فتوحات سلجوقيان ، با آنچه در عهد خلفاى عباسى و سامانيان و غزنويان معمول بوده فرق فاحش داشت . در اين عهد و روزگار ، دادن اقطاع به صورت « نان پارهء » موقتى به سپاهيان در مىآيد و در نتيجه ، نوع جديدى از مالكيت و رتب و مناصب اشرافى ايجاد مىگردد . و بسرعت زياد پيشرفت مىكند .\r\n« متقبل » ، در زمان هارون الرشيد ، روستاييان را مىچاپيد ، مازاد هنگفتى ، علاوه بر ميزان خراج براى خود دريافت مىداشت . همچنين عمال عباسيان و سامانيان و غزنويان ، كشاورزان را لخت مىكردند ، زمين را از دست آنان مىگرفتند و عملا تبديل به اشراف مىشدند . اما اينهمه از نظر خليفه يا سلطان ، تخلف از قانون شمرده مىشد . عامل اصولا كارى جز وصول ماليات نداشت . حتى امير يك ولايت در عهد غزنويان ، ملزم بود كليهء خراجى را كه جمع كرده است به خزانه بدهد و سپس ، حقوق خود را از خزانه دريافت دارد . با برقرارى سيستم اقطاع ، آنچه قبلا نام سوءاستفاده داشت ، صورت مشروع و مجاز به خود گرفت . نظام الملك ، بيهوده خاطر نشان مىكند كه اقطاع‌دار جز يك كارمند دولت نيست كه مكلف است « ماليات قانونى را جمع‌آورى كند و نبايد از قدرت خود بر روستاييان سوءاستفاده نمايد . » اقطاع‌دار بر خلاف مأمور پيشين وصول ماليات ، نه تنها حق دريافت سهمى از خراج را داشت بلكه مجاز بود كه به شرط انجام خدمت ، بهرهء اضافى را ، به نفع خود ، برداشت نمايد . » « 1 »\r\n\r\nشهرنشينان يا بورژواها و بازرگانان\r\nبه نظر آ . ى . برتلس ، « قرن نهم تا يازدهم ميلادى ( قرن سوم تا پنجم هجرى ) براى آسياى ميانه و ايران ، دوران پيشرفت سريع صنعت و تجارت و به عبارت ديگر ، دوران رشد و ترقى شهرها بود .\r\nبسط و توسعهء معاملات نقدى و جنسى و جدا شدن كامل صنعت از اقتصاد روستايى ، بتدريج ، كار را بدانجا رسانيد كه عده‌اى از اشراف صاحب زمين كه در شهر مىزيستند ، به نحوى از انحاء ، به صنعت و تجارت دلبستگى پيدا كردند و بازرگانان و رباخواران و كارگزاران شهرنشين اكثرا صاحب زمين شدند . چنان كه اى . پ . پتروشفسكى نشان داده است ، قشر طبقهء فئودالها كه با\r\n\r\n\r\n","description":"","footnote":"\r\n( 1 ) . ناصرخسرو و اسماعيليان ، پيشين . ص 40 - 36 ( به اختصار ) .\r\n","page_name":" 102 ","page_number":110},
  {"content":"\r\n\r\nتجارت سروكار پيدا كرده بودند ، بتدريج ، در طول قرنهاى هشتم تا نهم ميلادى ، از عناصر مختلفه پديد آمد . از چهل و يك خانوادهء اشرافى بيهق ، بيست و چهار خانواده نژاد تازى داشتند ( فرزندان فاتحان عرب كه آداب‌ورسوم ايرانى پذيرفته بودند ) ، سه خانواده از دهقانان پيش از اسلام ، نه خانواده از كارداران سامانى ، و يك خانواده از بازرگانان بود ( سيزده خانواده اخير الذكر نژاد ايرانى داشتند ) .\r\nاين خانواده‌ها در آن واحد ، سكنهء شهر سبزوار و كشاورزان ناحيهء بيهق بودند . . . آنان نسلا بعد نسل ، خدمتگزاران كشورى و افراد روحانى بودند . فقدان اقتصاد روستايى موجب شده بود كه اشراف دائما در شهرها مىزيستند و درآمد خود را از روستاييان بوسيلهء مباشران دريافت مىداشتند . آنان در اجاره كردن مالياتها و به راه انداختن كاروانهاى بازرگانى نيز دست داشتند . بعضى از اعيان شهرنشين كه صاحب شغل دربارى بودند ، داعيهء آن را داشتند كه دولت متمركز دوران خلفا و شاهان غزنوى را از سر نو زنده كنند ، اما ميل سلطان محمود بر اينكه فئودالها را به كارداران كشورى عادى مبدل سازد ، با منافع آنان نيز سازگار نبود ؛ مخصوصا خشم و سخط و مصادرهء دائمى اموال و نقض حقوق وراثت كه سلطان محمود ، در سرتاسر قلمرو سلطنت خود ، به موقع عمل گذاشته بود ، در ميان آنان توليد نفرت كرده بود .\r\nنافرمانى اعيان غزنه و نيشابور بر سلطان مسعود ، پس از مرگ پدرش و تقاضاى گذشتها و امتيازات گوناگون بهنگام جلوس وى ، كه خيانت مستقيم به غزنويان و به سود تركان سلجوقى بود ، مسلما از همين‌جا ناشى بوده است .\r\nكارداران كشورى كه غالبا در شهرها بسر مىبردند ، به دو گروه عمده تقسيم مىشدند و عبارت بودند از : فقيهان ( مأموران روحانى و قضائى ) و دبيران ( مأموران ادارى ) . كارداران بزرگ ( وزيران و عاملان ولايات ) غالبا مشاغل و مناصب را به ارث مىبردند و بسرعت زياد ، عملا تبديل به اشراف مىشدند ؛ اما وضع مأموران جزء چندان استوار نبود ؛ همين كه وزير يا رئيس ديوان مورد سخط پادشاه واقع مىشد ، معمولا تمام دستگاه ديوان ، بهم مىخورد و در نتيجه ، گروهى از مأموران بيكار و به قول بار تولد « پرولتارياى روشنفكر » - كه البته تعبير مناسبى نيست - در شهرها بوجود مىآمد .\r\nفقيهان كه مأموران روحانى بودند ، وضع ممتازى داشتند . قاضيان كه جزو همين طبقه بودند ، مورد احترام فراوان بودند . اهميت قاضى در ادارهء ولايات بسيار زياد بود . نظارت بر وفا - دارى مردم به سلطان ، « غيرت دين و سنت » و جدال با ملحدان جزو وظايف قاضى بود .\r\nروحانيان رسمى و سادات ثروتمند در شهرها قدرت و نفوذ داشتند . بيهقى ، در حكايت از گفتگوى مسعود با اعيان شهر رى ، وجوه اعيان آنجا را چنين مىشمارد : علويان ، قضات ، ائمه ، فقها و بزرگان . اين اعيان و محتشمان قوم اختيار تام داشتند كه در غياب مسعود ، دربارهء اطاعت به شحنه‌اى كه او به جانشينى خود در رى گماشت ، اظهارنظر كنند .\r\nبموازات روحانيان رسمى ، شيوخ صوفيه و پيرهاى طريقت كه در سايهء مال اوقاف و نذور و صدقات ، ثروت و سامانى بهم زده بودند ، غالبا ترجمان منافع اعيان شهرى بودند .\r\nتفكيك نشدن كامل صنعت از اقتصاد روستايى ، قدرت و نفوذ اشراف در شهرها ، فقدان اختيارات محلى در ولايات ، اينهمه سرنوشت ارباب صنايع را در عصرى كه مورد مطالعه\r\n\r\n","description":"","footnote":"","page_name":" 103 ","page_number":111},
  {"content":"\r\n\r\nاست تعيين مىكردند و « مردم پيشه‌ور و بازرگانان شهرى قادر نبودند از زير قيمومت كامل اشراف صاحب زمين بيرون بروند . »\r\nدر عهد عباسيان ، قسمتى از پيشه‌وران در كارگاههايى كه « بيت الطراز » ناميده مىشد ، و متعلق به خليفه بود ، كار مىكردند و در آن كارگاهها ، جامه‌هاى فاخرى كه به رسم خلعت به درباريان اعطا مىشد ، و نيز پارچه‌هاى گوناگون ديگر تهيه مىكردند . كارگاهها در تحت نظر مأمورى كه « صاحب الطراز » نام داشت ، اداره مىشد و اين شخص محصول كارگاه را بر دربار عرضه مىكرد ، و اگر اضافه داشت به فروش مىرسانيد . به هريك از پيشه‌وران ، نيم درهم دستمزد مىدادند ، و اين اجرتى بود كه زندگى بخورونمير آنان را كفاف مىكرد . ابن بلخى ، مورخ عهد سلجوقى ، نوع ديگرى از استثمار پيشه‌وران ، تصوير مىكند . به گفتهء او ، در كازرون ، تنها آب كاريز راهبان ، خاصيت سپيد كردن كتان را داشته و اين كاريز متعلق به دولت بود و جولاهان كه از آب كاريز استفاده مىكردند ، ملزم بودند كه تمام بافته‌هاى خود را به يك مأمور معتمد ديوان كه بهاى خاصى براى آن مقرر مىداشت ، بفروشند و آن مأمور بعدا قماشى را كه از پيشه‌وران ضبط كرده بود ، مىفروخت و منافع آن را به امير مىپرداخت .\r\nمآخذ قديمه به وجود افراد پيشه‌ور آزاد در آن روزگار اشاراتى مىكنند ، اما تا جايى كه مىدانيم ، در عهدى كه مورد بحث است ، استادان مستقل و داراى شاگردان زياد و كارفرمايان كارگاههاى بزرگ وجود نداشتند .\r\nدر عهد خلافت ، و در پادشاهى غزنويان و سلجوقيان ، عياران قشر مخصوصى از مردم شهرنشين را تشكيل مىدادند . كشاورزانى كه زمينهاى خود را از دست داده بودند ، رو به شهرها مىنهادند و اكثر آنان در جزء عوام شهر و يا به اصطلاح مآخذ شرقى ، « اوباش » درمىآمدند . از اين گروه مردم ، دسته‌هاى مسلحى براى جهاد با كفار بوجود مىآمدند كه آنان را عيار مىگفتند .\r\nتشكيل اين دسته‌ها بايستى اصولا از خطر عناصر ناراضى شهرها و ديه‌ها بر اشراف بكاهد و حال آنكه اين خطر غالبا روزافزون بود .\r\nدر عهدى كه مورد تحقيق است ، پيشه‌وران باهم متحد شده سازمانهاى صنفى بوجود آوردند كه چگونگى آنها به قدر كافى روشن نشده است .\r\nنظر به وضع خاص توليد صنعتى كه ذكرش رفت و اشراف بر آن تسلط داشتند ، با اطمينان خاطر ، مىتوان گفت كه در آن زمان چيزى شبيه به اصناف اروپايى ، يعنى اتحاديهء نيرومند استاد كاران كه در برابر اشراف قد علم كنند ، ممكن نبود ؛ اما به‌هرحال ، سازمان پيشه‌وران وجود داشته است . بتدريجى كه شهر به محلات يا راسته‌هاى خاص پيشه‌ورى بازرگانى ( راستهء گوهريان ، عطرفروشان و مانند آنها ) تقسيم مىشد ، مجموع سكنهء يك محله و راسته كه در دفاتر مالياتى ثبت شده بود ، به صورت يك صنف مخصوص درمىآمد . با اينهمه ، هم در رأس شهر و هم در رأس محلات آن ، معمولا نمايندگان اشراف قرار داشتند .\r\nبيهقى در انتصاب امير حسنك ، از خاندان « ديواستيج » شاهزادهء سغدى به رياست نيشابور گويد : « و چون لازم بود براى اين پايتخت و اين شهر معظم ، رئيس دانايى از خاندان قديمى گمارده شود ، اين بود كه وى به اين كار منصوب گشت . » هنگامى كه مسعود ، به سال 422 هجرى ( 1030 ميلادى ) باشكوه و جلال وارد نيشابور شد ، آيين‌بندى شهر به عهدهء معتمدان محلات\r\n\r\n","description":"","footnote":"","page_name":" 104 ","page_number":112},
  {"content":"\r\n\r\nو بازار واگذار گرديد .\r\nسازمانهاى پيشه‌ورى ، از همان روز پيدايش ، با فرق و مذاهب مختلفهء تصوف و الحاد تماس بسيار نزديك داشت . ل . ماسينيون پيدايش اين سازمانها را مستقيما با نهضت قرمطيان مربوط مىداند و به قرن نهم و دهم ميلادى منسوب مىدارد .\r\nاز اسرار التوحيد چنين برمىآيد كه بزرگترين خانقاه درويشى ابو سعيد ، در كوى عدنى كوبان ( ماهوت بافان ) واقع بوده است . القاب مشايخ بزرگ دراويش كه در اين مأخذ ياد شده نشان مىدهد كه آنان از ميان طبقهء پيشه‌ور و بازرگانان برخاسته بودند . درست است كه كنيه و لقب ، خودبخود و بتنهايى ، چيزى را اثبات نمىكند ( چنان كه خاندان صفارى كه ترجمهء تحت - اللفظى آن رويگر باشد ، از امرا بودند ) ، اما بدرستى معلوم است كه حلاج معروف واقعا مردى پنبه‌زن بوده و در همان شرح احوال ابو سعيد ، از درويشى به نام حمزهء سكاك ( كاردگر ) ياد مىشود كه پيشه‌ور و از مريدان شيخ بوده است . همچنين جنبهء مذهبى روابط فرقه‌هاى « اخى » در سالهاى آخر دولت سلجوقى با محافل پيشه‌ورى ، محتاج به ذكر نيست . بالاخره ، فتوت‌نامه‌هاى قرن پانزدهم [ ميلادى 
  ] كه براساس مدارك اواخر قرن دوازدهم و آغاز قرن سيزدهم تنظيم شده‌اند ، شباهت بعضى سازمانهاى درويشى را با سازمانهاى پيشه‌ورى به خوبى مىرسانند .\r\nپيشه‌وران با وجود قدرت و تسلط اشراف ، وارد اتحاديه‌هاى مستقل مذهبى مىشدند ، و خانقاههاى دراويش ، غالبا باشگاه و كرسى سياسى شهر در قرن دهم و يازدهم [ ميلادى 
  ] بود .\r\nبيهوده نيست كه دولتها در اين روزگار ، على الدوام ، با بسط و توسعهء صوفيگرى در جدال هستند . اما سازمانهاى اهل تصوف از جهت طبيعت و ماهيت باهم فرق داشتند . در آغاز قرن يازدهم در نيشابور ، مقدم طريقت كراميان زاهد خرقه‌پوشى بود كه جز آلت بىاراده‌اى در دست سلطان محمود نبود . ابو سعيد كه بهنگام پيرى همچون « سلطانى » مىزيست ، با اشراف سلجوقى روابط دوستانه داشت . پيران تصوف از ميان طبقهء پيشه‌وران برخاسته بودند و غالبا سوى طبقات حاكم رومىآوردند و وضعى شبيه به وضع روحانيان رسمى احراز كرده بودند . » « 1 »\r\n\r\nوضع اقتصادى كشورهاى اسلامى\r\nويل‌دورانت ، محقق امريكايى ، وضع اقتصادى كشورهاى اسلامى را چنين توصيف مىكند : « تمدن از دو عامل اساسى بوجود مىآيد : زمين و انسان . از منابع طبيعى زمين ، علاقه و كار و نظم انسانى چيزهاى سودمند بدست مىآورد . انسان نيز يكى از عوامل اساسى تمدن است . انسان شكارچى از جنگل شكار مىآورد ، هيزم‌شكن درخت مىبرد ، چوپان گله مىچراند و تربيت مىكند ، كشاورز زمين را آماده مىكند ، خيش مىزند ، مىكارد و درو مىكند ، باغ و تاكستان را مراقبت مىكند ، زنبور و حيوان اهلى و طيور مىپرورد ؛ زن به صنايع گوناگون دستى و كارهاى خانه مىپردازد ؛ كارگر به جستجوى فلزات ، دل زمين را سوراخ مىكند ؛ بنا ، منزل مىسازد ؛ نجار عرابه و كشتى مىسازد ؛ صنعتگر كالا و ابزار آماده مىكند ؛ فروشندهء دوره‌گرد يا دكاندار يا تاجر ، ميان سازنده و و مصرف‌كننده ، واسطه مىشود ؛ سرمايه‌گذار با اندوختهء خود ، از صناعت پشتيبانى مىكند . اينها\r\n\r\n\r\n","description":"","footnote":"\r\n( 1 ) . همان . ص 53 - 48 ( به اختصار ) .\r\n","page_name":" 105 ","page_number":113},
  {"content":"\r\n\r\nكارورزان صبورند كه در عين خونسردى آشفته‌اند ، و تمدن لرزان دنيا ، بر پشتهاى خميدهء آنها سوار است .\r\nهمهء اين گروهها در قلمرو اسلام ، به كوشش و كار بودند : مردان ، چهارپا ، اسب ، شتر ، بز ، فيل و سگ مىپروردند ؛ عسل زنبور و شير شتر و بز و گاو را آماده مىكردند ، و صدجور حبوبات و شيرينى و ميوه و جوزهاى مختلف و گل ، عمل مىآوردند مسلمانان در اثناى قرن يازدهم ميلادى ، نهال پرتقال و زراعت نيشكر و صنعت تصفيهء شكر را از هند گرفتند و در همهء نواحى شرق نزديك رواج دادند ، و صليبيان از آنها گرفته به ديار خويش بردند . در زمان خلفا ، دولت در كارهاى اقتصادى و ايجاد كانالها ، رسانيدن آب فرات به زمينهاى بين النهرين ، شركت مىكرد . همچنين خشك كردن باتلاقها و آباد كردن دهات و مزارع متروك مورد توجه بود . طلا و نقره و آهن و سرب و جيوه و انتيمون و گوگرد و پنبهء نسوز و مرمر و سنگهاى گرانقدر از دل زمين استخراج مىشد .\r\nغواصان از خليج فارس لؤلؤ بيرون مىآوردند . عربان نفت و قير را در بعضى مواد به كار مىبردند .\r\nضمن اوراق مربوط به عهد هارون الرشيد ، ورقه‌اى بدست آمد كه قيمت نفت و نى براى سوزاندن پيكر جعفر برمكى در آن ثبت شده بود .\r\nصناعت مرحلهء كار دستى را مىگذرانيد ، و مردم در خانه‌ها و دكانها ، به دسته‌هاى منظم بدان اشتغال داشتند . در كشورهاى اسلامى كارخانه ، به معنى امروز ، بندرت يافت مىشد . دليلى براى پيشرفت فنون و صنايع بالاتر از مرحلهء كوششهاى عضلانى بدست نيست . البته بايد آسياهاى بادى را استثنا كنيم . مسعودى ، مورخ قرن دهم ميلادى ، در ايران و ديار شرق نزديك ، آسياى بادى ديده است ، در صورتىكه پيش از قرن دوازدهم ، در اروپا نشانى از آن نبود . شايد اين ، هديهء ديگرى است كه شرق اسلامى به دشمنان صليبى خود داده است . مسلمين از مهارت مكانيكى بهرهء كافى داشتند ؛ شاهد گفتار ، آن‌كه ساعت آبى هديهء هارون الرشيد به شارلمانى از پوست و برنج منقش ساخته شده بود . و وقت را بوسيلهء سواران فلزى نشان مىداد كه هر ساعت درى را مىگشودند و از آنجا تعداد معينى كره به طرفى مىافتاد ؛ آنگاه مىرفتند و در را مىبستند .\r\nتوليد كالا بكندى انجام مىگرفت ولى صنعتگر مىتوانست مهارت خود را در ابزار و كالايى كه مىساختند جلوه دهد و صنعت را به مرحلهء هنر بالا ببرد . منسوجات ايرانى و شامى و مصرى به رونق و زيبايى ، كه مستلزم مهارت و صبر بافنده بود ، اشتهار داشت . پارچهء ظريف پنبه‌اى موصل ( موصلين ) و پارچهء كتانى دمشق ( دمسك ) و پارچهء پشمى عدن معروف بود .\r\nشمشير دمشقى كه از فولاد آبديده ساخته مىشد و آيينهء صيدا و صور كه به پاكى و ظرافت مانند نداشت ، و شيشه و سفال بغداد و سفال و سوزن و شانهء رى و روغن زيتون و صابون رقه و عطر و قالى ايران ، شهرت جهانگير داشت . بازرگانى و صنعت آسياى غربى ، در حكومت مسلمانان ، رونقى گرفته بود كه اروپاى غربى ، زودتر از قرن شانزدهم ، بدان دست نيافت .\r\nمهمترين وسايل حمل‌ونقل خشكى ، عبارت از پشت شتر و اسب و استر و انسان بود ، ولى اسب بطور كلى ، ارجمندتر از آن بود كه براى حمل بار به كار برود . يك بدوى دربارهء اسب مىگويد « نگو اسب من ، بگو پسر من كه از باد و چشم بهم زدن سريعتر مىدود . » شتر كشتى صحرا بود و بيشتر كالاهاى تجارتى عرب را حمل مىكرد و قافله‌هايى كه احيانا 4700 شتر داشت ، ديار اسلام را مىنورديدند . راههاى عمده ، از بغداد ، رى و نيشابور و مرو و بخارا و سمرقند تا\r\n\r\n","description":"","footnote":"","page_name":" 106 ","page_number":114},
  {"content":"\r\n\r\nكاشغر و حدود چين مىرفت يا از بصره تا شيراز و يا از كوفه تا مدينه و مكه و عدن و يا از موصل و دمشق تا سواحل شام مىرسيد .\r\nهمه‌جا منزلگاه‌ها و كاروانسراها و مهمانخانه‌ها ساخته بودند و آبدانها بود كه مسافر و دواب آب بياشامند . بازرگانى داخلى توسعه داشت و بر رودها و كانالها حمل مىشد .\r\nآسياى غربى كه پيش از آن ميان چهار دولت تقسيم شده بود ، قلمرو يك دولت شده بود ، و اين وضع مزاياى مهم اقتصادى داشت كه در نتيجهء آن ، در داخلهء اين ناحيه ، مقررات گمركى و موانع تجارتى از ميان رفته بود . حمل‌ونقل و دادوستد در شهرها فراوان شد . سراها و بازارها پر از كالا و بازرگان و فروشنده و خريدار بود . قافله‌ها ، چين و هند را به ايران و شام و مصر مربوط مىكرد . بازرگانان دريانورد از بنادر بغداد و بصره و عدن و قاهره و اسكندريه به درياها مىشدند .\r\nتا دوران جنگهاى صليبى ، بازرگانى اسلام ، بر مديترانه تسلط داشت و از يكسوى دريا يعنى از شام و مصر به يكسوى ديگر يعنى تونس و سيسيل و مراكش و اسپانيا مىرسيد ، و در راه از يونان و ايتاليا و ديارگل مىگذشت . در رود ولگا ، از هشتر خان تا نوگرود مىرسيد و به فنلاند و اسكانديناوى و آلمان راه يافته بود ، كه هزارها قطعه سكه‌هاى اسلامى در آنجا باقى مانده است .\r\nوقتى كشتىهاى چينى به بازديد بندر بصره آمد مسلمانان بعوض ، كشتيهاى خود را از خليج فارس تا هند و سرنديب فرستادند كه از تنگهء سيلان گذشته در امتداد سواحل چين تا كانتون رفتند . در قرن هشتم ميلادى ، يك كلنى بازرگانى مسلمان و يهودى در اين بندر استقرار يافت . اين فعاليت بازرگانى كه نيروى زندگى را در همه اطراف كشور برانگيخته بود ، در قرن دهم ، يعنى موقعى كه اروپا به نهايت سقوط و فلاكت رسيده بود ، به اوج رسيد و همچنين كه به ضعف افتاد ، آثار آن ، بوضوح ، در بسيارى از زبانهاى اروپا بجا ماند و كلماتى چون « تعرفه » و « مخزن » عربى و « كاروان » و « بازار » فارسى به لغتنامه‌هاى اروپايى راه يافت .\r\nصناعت و بازرگانى آزاد بود و دولت بوسيلهء ايجاد پولى كه نسبتا قيمت ثابت داشت برواج آن كمك مىكرد . خلفا ساليان دراز پول روم شرقى و ايران را به كار مىبردند تا عبد الملك مروان به خلافت رسيد ، و بسال 76 هجرى ( 695 ميلادى ) دينار طلا و درهم نقرهء عربى را سكه زد . ابن حوقل ، حدود سال 365 هجرى ، از براتى كه به مبلغ چهل و دو هزار دينار ، عهدهء تاجرى در مراكش صادر شده بود ، سخن دارد . كلمهء انگليسى چك  Check  به معنى حوالهء مخصوص بانك در حساب جارى ، از كلمهء « صك » عربى ، به معنى ورقهء مالى و برات تجارتى گرفته شده است . مالداران سرمايهء خود را در سفرهاى خشكى و دريا به كار انداخته بودند . با آنكه « ربا » در اسلام حرام بود ، كسانى كه به كارهاى مالى اشتغال داشتند ، مانند اروپاييان دوران بعد راه‌حلى يافتند تا بتوانند در مقابل استفاده از سرمايه و خطرى كه متوجه آن مىشد ، قسمتى از سود را به صاحب سرمايه بپردازند . با اينكه « احتكار » حرام بود ، در عمل وجود داشت .\r\nاشراف عرب ثروت كلانى اندوخته بودند . در املاك آنها صدها برده كار مىكردند .\r\nمىگويند ، يحيى برمكى هفت ميليون درم به بهاى يك جعبهء مخصوص جواهر مىداد ولى صاحب آن به اين قيمت نفروخت . مقام بردگان در طبقهء پايين سازمان اقتصادى بود . شايد\r\n\r\n","description":"","footnote":"","page_name":" 107 ","page_number":115},
  {"content":"\r\n\r\nشمارهء بردگان در قلمرو اسلام بيش از قلمرو مسيحيان بود . اسلام كه براى محدود كردن بردگى و اصلاح حال بردگان كوشش داشت ، بردگى را به نامسلمانان كه در جنگ اسير مىشدند يا فرزندانى كه از بندگان بوجود مىآمدند ، منحصر كرد . مسلمان را نمىشد برده گرفت ؛ چنان كه در دين مسيح برده گرفتن مسيحى روا نبود . مالك مسلمان حق حيات و مرگ برده خود را داشت ، ولى معمولا با او خوشرفتارى مىكرد ، تا جايى كه وضع برده بدتر از كارگر كارخانهء اروپايى در قرن نوزدهم نبود بلكه محتملا بهتر بود . غالب كارهاى پست مزارع و كارهاى دستى شهرها كه محتاج مهارت نبود ، به عهدهء بردگان بود كه در خانه‌ها بعنوان خدمه كار مىكردند . مردانشان خواجگان و زنانشان كنيزان حرمسرا بودند . غالب رقاصگان و آوازخوانها و بازيگران از كنيزان بودند . اگر كنيزى از آقاى خود فرزند مىآورد يا زن آزاد از غلام خود بچه‌دار مىشد ، فرزندانشان از ساعت تولد آزاد بودند . كثرت غلام و كنيززادگانى كه در زندگى معنوى و سياسى جهان اسلام اعتبارى يافته يا چون محمود غزنوى و مماليك مصر به سلطنت و امارت رسيده‌اند ، حيرت - انگيز است .\r\nاستثمار كارگران ، در آسياى اسلامى ، از لحاظ قساوت ، به پايهء ممالك بت‌پرست و مسيحى و مصر اسلامى نمىرسيد ، كه در آنجا كشاورز تمام روز تلاش مىكرد و جز كهنه - پاره‌اى كه تنش را بپوشد و كوخى كه در آن بخزد ، و غذايى كه رمقش را حفظ كند ، بدست نمىآورد .\r\nگدايان در كشورهاى اسلامى فراوان بودند و هنوز هم هستند . صدقات گوناگون و فراوان بود . شخص فقير اگر از همه‌جا نوميد مىشد ، مىتوانست در بهترين بناى شهر يعنى مسجد مقيم شود . » « 1 »\r\nراجع به وضع اقتصادى ايران بعد از اسلام ، مخصوصا از دورهء سامانيان به بعد ، غير از دانشمندان سابق الذكر ، استاد بار تولد ، غفوراف ( در تاريخ تاجيكستان ) و استاد فقيد سعيد نفيسى ( در كتاب احوال و آثار رودكى ) تتبعات سودمندى كرده‌اند ، و ما با رعايت اختصار ، به شمه‌اى از تحقيقات آنان اشاره مىكنيم .\r\n\r\nتوسعهء فعاليت‌هاى اقتصادى در دورهء سامانيان\r\nدر دوران حكومت سامانيان ، چون ماوراء النهر تقريبا صد سال از هجوم خارجيان در امان بود ، اقتصاديات مملكت در مجراى طبيعى خود رشد و تكامل يافت و خرابيهايى كه در اثر جنگها و حكومتهاى تحميلى عرب ايجاد شده بود ، تا حدى بر طرف گرديد .\r\nدر باغهاى مرو ، موكارى ، پنبه‌كارى و تهيهء نوغان ابريشم معمول شد و بتدريج توسعه يافت و اين جريان به رشد صنايع كمك كرد ، و توليد پارچه‌هاى نخى و ابريشمى بطور قابل ملاحظه‌اى فزونى گرفت ، بطوريكه مصنوعات اين دوره نسبت به ادوار قبل بيشتر تهيه مىشد .\r\nگله‌دارى نيز اهميت بسيار حاصل نمود ، مخصوصا پرورش گوسفندان ، اسب و شترهاى دو كوهانه معمول شد . در منطقهء زرافشان و كاشغر دريا ، گندم و جو ، ذرت و برنج و ساير محصولات زراعتى\r\n\r\n\r\n","description":"","footnote":"\r\n( 1 ) . ويل دورانت ، عصر ايمان : تمدن اسلامى ( تاريخ تمدن ) ، كتاب چهارم ، بخش دوم . ترجمهء ابو القاسم پاينده ، ص 94 - 88 ( به اختصار ) .\r\n","page_name":" 108 ","page_number":116},
  {"content":"\r\n\r\nكاشته مىشد . در سمرقند و بخارا و شهر سبر و ساير نقاط ، نه فقط منسوجات ظريف و نازك تهيه مىشد بلكه پارچه‌هاى ضخيم نيز مىبافتند كه مورد احتياج اهالى كوچ‌نشين بود .\r\nمنسوجات نخى در ناحيهء وزار نزديك سمرقند تهيه مىشد و نيز پارچه‌هايى كه در نزديكى بخارا مىبافتند شهرت زيادى داشت . مصنوعات كاغذى كارخانجات كوچك سمرقند نه فقط در ماوراء النهر بلكه در سراسر جهان اسلامى شهرت داشت و بازار كاغذهاى پاپيروس و روغنى را شكست داده بود . شهرهايى كه در نزديكى اراضى ايلات كوچ‌نشين واقع شده بودند ، مانند اورگنج و چاچ ، چرمهاى خشن و ضخيم ، پارچه‌هاى كتانى كلفت و ساير كالاهاى مورد نياز كوچ‌نشينان را توليد مىكردند . در فرقان ، آهن و قلع ، نقره ، جيوه ، مس ، سرب ، خاك‌نسوز ، نوشادر ، و در ناحيهء خجند ، استخراج نقره به مقدار زياد صورت مىگرفت . در شهرهاى فرغانه ، اسلحه و وسايل كشاورزى و ظروف مسى ساخته مىشد . جغرافىنويس عرب ، ابن حوقل ، مىنويسد : در حوالى استرفشان دو محل وجود داشت كه از آنجا آهن استخراج مىشد . ذخاير اين معادن بقدرى زياد بود كه نه فقط نيازمنديهاى فرقان را تأمين مىكرد بلكه مصنوعات فلزى اين حدود به خراسان و عراق هم حمل مىشد . مؤلف مجهول كتاب حدود العالم حكايت مىكند كه در مارسمند بازار مكاره‌اى تشكيل مىشد و از آنجا كالاهاى گوناگون به اطراف حمل مىگرديد ، از آن جمله آهن را به نقاط مختلف مىبردند . استخرى ، مؤلف عرب ، مىگويد كه در ناحيهء اسبره ، معادن ذغال‌سنگ فراوان است و مىنويسد « كوه سياهى وجود دارد كه مانند ذغال درخت مىسوزد . »\r\nهمان مؤلف خاطرنشان مىكند كه در زمان بنى عباس ، در آسياى ميانه ، در امور نظامى ، از نفت بطور وسيعى استفاده مىشد و هنگام محاصرهء شهرها از بمبهاى آتشزايى كه از نفت پر مىشد استفاده مىكردند . در مناطق كوهستانى زرافشان ، كوهى بود كه از آنجا طلا ، نقره ، آهن ، كات كبود استخراج مىكردند . در نواحى دروازهء روشن و بدخشان ، معادن نقره و طلا و غيره استخراج مىشد .\r\nنوع كالاهاى تجارى : رشد و توسعهء كشت و زرع ، وسعت يافتن شهرها و ترقى صناعت باعث شكفتگى تجارت داخلى و خارجى گرديد . كوچ‌نشينان به بازارهاى ماوراء النهر گله مى - آوردند ، چرم خام و پشم و غيره را ، با نان ، پارچه و اسلحه مبادله مىكردند . در آن دوره ، تجارت غلام نيز رونق داشت . برده‌ها را ايلات كوچ‌نشين به بازار بردگان مىآوردند . خصوصيات صنعتى نواحى مختلف آسياى ميانه ، در قرن دهم توسط مؤلف عرب ، المقدسى ، توضيح و بيان شده است :\r\nاز ترمذ ، صابون و انقوزه ، از بخارا ، منسوجات نازك ، سجاده ، قالى ، منسوجات براى پوشانيدن سطح اتاق ، چراغهاى مسى ، پارچه‌هاى طبرستانى ، تنگ اسب و منسوجات مصرى ، مواد چربى ، پشم گوسفند ، روغن براى ماليدن به سر و غيره صادر مىشد . از ناحيه كرمينيه دستارچه‌ها ، از دبوسى منسوجات قواره‌يى - كه گويى نوعى پارچه است - صادر مىشده است . سپس مقدسى مىنويسد : « در بغداد شنيدم كه اين پارچه‌ها ساخت خراسان است . » از شهر ربنجن پارچه‌هاى پشمى و سجاده ، ظروف قلعى ، چرم ، كنف محكم و گوگرد ، و از خوارزم ، خز ، پوست سمور ، و قاقم و ساير حيوانات كوچك نظير خرگوش و بز صادر مىشد ، و نيز شمع و تير و كمان و كلاههاى بلند و\r\n\r\n","description":"","footnote":"","page_name":" 109 ","page_number":117},
  {"content":"\r\n\r\nسريشم ماهى ، روغن كرچك ، چرم اسب ، عسل ، گردو ، مرغ شاهين ، شمشير ، نيزه ، گوسفند ، قاليچه ، انگور ، كشمش ، بادام و پارچه‌هاى پشمى ، روانداز ، قفل ، گاوآهن ، پنير ، ماهى ، و قايق صادر مىشد .\r\nاز سمرقند ، منسوجات سيمگون ، ادوات نقره‌اى ، ديگهاى مسى ، اقسام روسرى ، ركاب ، دهنه ، كمربند ، و افزارهاى مختلف و البسهء پشمى صادر مىشد . از بناكث منسوجات تركمنستانى ؛ از چاچ ، زينهاى بلند از چرم اسب ، روسرى ، دستمال و چرم ( كه تركها مىآوردند و آنجا دباغى مىشد ) ، عبا ، سجاده ، گندم ، سوزن ، كمانهاى بسيار اعلا ، قيچى ، و پارچه‌هاى خوب و منسوجات قرمز رنگ ، پنبه ؛ از سمرقند ، پارچه ابريشمى ؛ و از منطقهء فرغانه و اسفيجاب ، غلامان ترك ، پارچه‌هاى سفيد و وسايل جنگى و مس و آهن ؛ و از طراز پشم بز و از تركستان اسب و قاطر ؛ از ختلان ، اسب و قاطر صادر مىشده است . ضمنا در اين دوره ، گوشت ، و خربزهء بخارا شهرت داشته است و كمانهاى خوارزم و ظروف چاچ و كاغذ سمرقند مورد توجه مشتريان بوده است . « 1 »\r\nدر اين عصر ، تجارت ماوراء النهر ، با شرق و غرب توسعهء فراوان يافت ؛ مخصوصا روابط بازرگانى با آسياى نزديك رونق گرفت .\r\nدر نوع كالاهاى تجارى ماوراء النهر ، تغييراتى پيدا شد به اين معنى كه اگر در آغاز دورهء خلافت بنى عباس ، كالاهايى كه به ماوراء النهر مىآمد عبارت بود از اشياء تجملى ، پارچه‌هاى گرانقيمت ، ظروف برنزى و نقره ، شيشه و سنگهاى قيمتى و اسلحه‌هاى گرانبها و از اين قبيل ، در دورهء سامانيان ، بر خلاف ، كالاهايى ديده مىشود كه مورد احتياج عمومى است . راه كاروانرو بين خاور نزديك و چين از ماوراء النهر مىگذشت ، و اين راه از سواحل كشورهاى كنار درياى مديترانه شروع مىشد و از بغداد و همدان و نيشابور ، مرو ، و آمل مىگذشت و به بخارا مىآمد و از آنجا از سمرقند و چاچ و طراز و ساحل جنوبى عيسى كلا ، عبور كرده به مغولستان چين مىرسيد .\r\nمهمترين كالايى كه از چين مىآمد ، « ابريشم » بود . تجارت ماوراء النهر و خراسان با كشور پادشاهى بلغارستان رونق داشت . مورخ عرب ، ابن فضلان ، كه در سال 920 ميلادى ، بعنوان منشى سفارت خليفه مقتدر ( 932 - 908 م ) به كشور پادشاهى بلغار قسمت ولگا فرستاده شده بود ، بطور مفصل ، راه تجارى را كه به آسياى ميانه و اروپاى جنوب شرقى مربوط مىشد ، شرح داده است .\r\nقبلا راه تجارى از بغداد و ايران به پادشاهى بلغار ، از راه قفقاز و خزر عبور مىكرد ، اما در اوايل قرن دهم ، يعنى در زمان خلافت مقتدر ، روابط خليفه با پادشاه خزر تيره شد و راههاى تجارى از ماوراء النهر عبور مىكرد . ابن فضلان ، سپس ، مىنويسد كه راههاى تجارى از بخارا تا جيحون و آمودريا كشيده شده و از آنجا با عبور از آب ، به ناحيهء خيوه مىرفتند ، كه مركز خوارزم جنوبى بود ، سپس به ناحيهء اورگنج و از آنجا از راه زمدجان و غيره به كشور پادشاهى بلغار مىرسيدند . به اين ترتيب ، راه تجارى از ناحيهء خوارزم مىگذشت ، و در ساحل چپ ولگا امتداد مىيافت . در بين راه ، كاروانسراهايى براى استراحت شبانه پيش‌بينى شده بود كه در آنجا بازرگانان استراحت مىكردند . از سكه‌هايى كه در نواحى روسيه تا ساحل درياى بالتيك ، ضمن\r\n\r\n\r\n","description":"","footnote":"\r\n( 1 ) . ر ك : و . و . بار تولد ، تركستان‌نامه . ترجمهء كريم كشاورز ، جلد اول ، ص 506 - 504\r\n","page_name":" 110 ","page_number":118},
  {"content":"\r\n\r\nحفريات ، بدست آمده معلوم مىشود كه در دورهء سامانيان ، تجارت با روسيه هم جريان داشته است .\r\nاين نكته جالب توجه است كه در ناحيهء مسكو ، در اوايل قرن نوزده ، در محلى كه اكنون كاخ شوراها بنا شده ، مسكوكى مربوط به دورهء طاهريان بدست آمده است .\r\nكاروانها گاهى اوقات بسيار بزرگ بود . بطورى كه ابن فضلان مىنويسد ، او بعنوان سفير خليفه مقتدر ، در كاروانى بود كه پنجهزار نفر مسافر داشت . ولى اين قبيل كاروانها ، استثنائى بود و بطور معمول ، هر كاروان از صد و پنجاه تا دويست شتر و اسب داشته است . با كاروانها ، نه فقط تجار بلكه صنعتگران ، سفرا ، استادكاران ، دانشمندان ، نقاشان ، سياحان و غيره مسافرت مىكرده‌اند . در اين موارد ، كاروانها عظمت خاصى داشتند و بوسيلهء قواى مسلح حفاظت مىشدند . « 1 »\r\nبطور كلى ، تمام مدارك تاريخى از رشد صنعت و تجارت ماوراء النهر در دورهء سامانيان حكايت مىكند « متاع سمرقند و بخارا از يك‌طرف به داخلهء ايران و شهرهاى بزرگ آن پراكنده مىگشت و از آنجا به عراق و آسياى صغير مىرفت ، و از سوى ديگر ، در چين و هندوستان رواج داشت ؛ و حتى قراينى در دست است كه از راه مغرب درياى خزر ، به ممالك شمالى اروپا نيز مىرفته است ؛ چه مقدار كثيرى درم مسكوك ايران را در روسيه و سوئد يافته‌اند كه بيشتر آنها از درمهاى سكهء سامانيان است كه در بخارا ، سمرقند و چاچ ، بلخ و اندرآب و نيشابور سكه زده‌اند ؛ و اين خود دليلى است كه در ميان شهرهاى ماوراء النهر و ممالك شمال شرقى اروپا روابط اقتصادى برقرار بود . » « 2 »\r\nكسايى مروزى نيز از نظام اجتماعى و اقتصادى عهد سامانى به نيكى ياد مىكند و مىگويد :\r\n بوقت دولت سامانيان و بلعميان * چنين نبود جهان با نهاد و سامان بود \r\nآقاى جمال‌زاده ، طى مقالاتى كه تحت عنوان « قديمترين روابط ايران و روس » در مجلهء كاوه نوشته‌اند ، در پيرامون روابط تجارى بين ايران و روس ، در عهد سامانيان ، چنين مىگويند :\r\n« ايران با روسيه داراى روابط تجارتى عمده‌اى بوده است چنان كه در قرون اخير از مسكوكات نقره‌اى كه در آن عهد از ايران به روسيه رفته ، مقدار هنگفتى در دانمارك و سوئد و نروژ و سواحل شمالى آلمان از زيرزمين درآمده است كه تمام آنها به خط كوفى است و تاريخ آنها پيش از سنهء 400 است . مسكوكات مزبور ، ابتدا براى خريد جنس و مال التجاره از ايران به روسيه و بلغار و دشت قبچاق و ممالك ديگر مجاور با روسيه رفته . . . مسكوكات مزبور تماما نقره و درهم است ؛ چونكه مسكوكات طلا را خود روسها نگاه مىداشتند و به اسكانديناويها نمىدادند . . . مال - التجاره‌اى كه در آن عهد از ايران به روسيه مىرفته ، غالبا عبارت بوده است از : پارچه‌هاى گرانبها و ابريشمى و زرى و زينتهاى مرواريد و سنگها و جواهرات قيمتى و اسلحه و غيره ؛ ولى معلوم است كه غير از اينها مال التجاره‌هاى ديگر هم ، كم‌وبيش ، از ايران به روسيه مىرفته و\r\n\r\n\r\n","description":"","footnote":"\r\n( 1 ) . غفوراف ، تاريخ تاجيكستان . ترجمه على اصغر . چارلاقى ( قبل از چاپ و انتشار ) .\r\n( 2 ) . سعيد نفيسى ، محيط زندگى و احوال و اشعار رودكى . ص 439 .\r\n","page_name":" 111 ","page_number":119},
  {"content":"\r\n\r\nمال التجاره‌اى كه از روسيه به ايران مىآمده عموما عبارت بوده است از : خز و سنجاب و پوست روباه و غيره و همچنين كهربا كه از محصولات مخصوص سواحل جنوبى درياى بالتيك است . و نيز معلوم مىشود كه از خاك روسيه غلام هم به ايران مىآمده است . » « 1 »\r\nبطورى كه از گفته‌هاى زكرياى قزوينى در عجايب المخلوقات و غرايب الموجودات و آثار ابن حوقل و ابن خرداذبه در كتاب المسالك و الممالك برمىآيد ، بازار كهربا و انواع پوستها ، بخصوص فنك و سمور و روباه و خز ، رواجى تمام داشته و كاروانهاى تجارى روسيه در روم و كشورهاى جنوبى اروپا و اسپانى و فرانسه و طنجه و شمال افريقا و مصر و دمشق و كوفه و بغداد و بصره و اهواز و فارس و كرمان و سند و هند و چين در رفت‌وآمد بوده است .\r\nبارتولد مىنويسد : « استخرى كه مىگويد ، ساكنان ماوراء النهر همه‌چيز را به حد وفور در سرزمين خويش داشتند و به هيچ محصول ديگر ممالك ، محتاج نبودند ، حق داشته .\r\nشكى نيست كه صنايع در تحت تأثير و نفوذ صنايع چينى رشد مىكرده ، و ابن الفقيه ازين رهگذر ، چين را با خراسان برابر مىنهد . فاتحان عرب مقدار زيادى از محصولات چينى را در ماوراء النهر يافتند كه البته فروش اجناس مزبور ، با ترقى صنايع محلى ، مىبايست تقليل يابد .\r\nتأثيرى كه چيره‌دستى صنعتگران چينى در مسلمانان باقى گذاشته بوده از اينجا پيداست كه بعدها اعراب هر ظرف زيبايى را كه ماهرانه ساخته شده بود چينى خواندند . از ميان مصنوعات ماوراء النهر ، آنچه بيشتر در قلمرو اسلام مشهور بوده ، عبارت بود از منسوجات ابريشمى و پنبه‌اى درهء زرافشان و مصنوعات فلزى فرغانه ، بويژه اسلحه كه حتى در بغداد هم بازار فروش داشته . بيشك ، وجود كانهاى ذغال سنگ فرغانه ، كه پيشتر از آن سخن گفته شد ، باعث ترقى و پيشرفت صنايع فلزى در ناحيهء مزبور بوده است . اما در پيشرفت هنر نساجى ، گذشته از صناعت چين ، تا حدى صنعت مصرى تأثير داشته است . گذشته از مصنوعات اشمونينى ، كه مقدسى ذكر كرده ، كلمهء « دبيقى » ( دبيق نام شهرى است در مصر ) كه در خوارزم رايج بوده ، نيز به سود نظر اخير الذكر است .\r\nكاغذ سمرقندى ، در تاريخ فرهنگ ، اهميت فراوان دارد . بنا به اخبار اسلامى ، عده‌اى از صنعتگران چين ، كه در سال 134 هجرى به اسارت زياد بن صالح درآمده بودند ، كاغذسازى را به سمرقنديان آموختند . تا ايام اخير ، گمان مىكردند كه ساختن كاغذ از پارچه‌هاى كهنه از اختراعات سمرقنديان است ؛ ولى تحقيقات سر . م . ا . آستين در آسياى مركزى ، ثابت كرد كه كاغذ ساخته شده از پارچهء كهنه ، حتى در قرن دوم ميلادى ، در چين توليد مىشده ، و بعدها در پايان قرن چهارم هجرى ، كاغذ سمرقندى در كشورهاى اسلامى ، پاپيروس و كاغذ پوستى را از بازار بيرون رانده بود .\r\nنه تنها « نان بادامى » بلكه هندوانه‌هاى خوارزمى را در ظروف سربى محاط از برف ، به دربار مأمون و واثق صادر مىكردند . قيمت هر هندوانهء سالم به 700 درهم مىرسيد .\r\nخوارزميان از بازرگانى با صحرانشينان سود فراوان مىبردند ، و از آنان مقدار زيادى\r\n\r\n\r\n","description":"","footnote":"\r\n( 1 ) . ر ك : جمالزاده « قديمترين روابط ايران و روس » ( مقاله ) . مجله كاوه .\r\n","page_name":" 112 ","page_number":120},
  {"content":"\r\n\r\nچهارپايان بارى و كشتارى و چرم و پوستينه و برده دريافت مىكردند . از گرگانج ، كاروانها بسوى جنوب ، يعنى خراسان و به مغرب به سرزمين خزران رهسپار مىشدند . گرديزى از راه ديگرى كه در امتداد درياى آرال ( خوارزم ) ممتد بود ، سخن مىگويد . خوارزميان نمايندهء عمدهء طبقهء بازرگانان خراسان بودند .\r\nدر مورد مزد كار در آن زمان ، فقط مىتوانيم خبرى را كه گرديزى نقل كرده و بموجب آن ، يعقوب بن ليث به مزدورى نزد رويگرى كار مىكرده و ماهى 15 درهم مىگرفته ، ذكر كنيم . سرانجام ، بايد گفت كه فقدان باج و خراج سنگين و خردكننده نيز به پيشرفت صنعت و بازرگانى كمك مىكرده ، درآمد سامانيان تقريبا معادل 45 ميليون درهم بوده و بالاتمام ، در اختيار ايشان قرار مىگرفته است .\r\nدر آن دوران ، خراج و مال نواحى شرقى قلمرو خلافت از بودجهء خليفه حذف شده بوده .\r\nبزرگترين قلم خرج ، پرداخت مواجب لشكريان و شاغلان مشاغل بوده كه به 20 ميليون درهم سر مىزده ( هرسه ماه 5 ميليون ) . به گفتهء نظام الملك ، پادشاهان پيشين ( سامانيان و غزنويان ) به پرداخت مواجب اكتفا مىكردند و اقطاعات به كسى نمىدادند ؛ ولى اين امر استثناپذير بود ، چنان كه « الپ تكين صاحب 500 قريه در خراسان و ماوراء النهر بوده و در هر شهرى كاخ و باغ و كاروانسرا و گرمابه داشته . بيشك ، ترتيبى كه در زمان سامانيان و غزنويان وجود داشته بيش از شيوهء اقطاعات لشكرى ، از تحميلات جابرانه جلوگيرى مىكرده است ، ولى البته ممانعت كامل از تحميلات مزبوره محال بود ، بخصوص كه دولت بمحض اينكه در وضع دشوارى قرار مىگرفت ، خراج فوق العاده دريافت مىداشت و مالياتهاى جديد وضع مىكرد و پرداخت مواجب عمال و كارمندان را بتأخير مىافكند . مجموع اين اوضاع ، سبب بروز نارضايى مىشد . صرفنظر از محافظان شاهى و مدافعان دين ، كه واجد سازمان بودند ، در آن زمان ، رسمى رايج بود كه همه اسلحه داشتند و اين خود از لحاظ دولت ، به نارضايى مردم جنبهء خطرناكى مىداد . نظام الملك آنجا كه مىگويد به يك نفر چند شغل ندهند ، شايد براى اين است كه سطح اشتغال بالا رود ، و از عدم رضايت عمومى تا حدى كاسته شود .\r\nاما راجع به حقوق گمركى ؛ اين عوارض بيشتر در گذرگاههاى آمودريا مأخوذ مىگرديده .\r\nاز هر شتر دو درهم ، و از بابت قماشى كه سوار حمل مىكرده يك درهم مىگرفتند . شمش نقره فقط مىبايست به بخارا حمل شود ، و بدين منظور ، معاينهء گمركى صورت مىگرفته . در توقفگاهها از نيم تا يك درهم مأخوذ مىگرديده . وارد كردن غلامان ترك فقط با اجازهء ويژهء دولت ممكن بود و ضمنا براى صدور چنين پروانه‌اى از هفتاد تا صد درهم مىگرفتند . براى اجازهء وارد كردن دختركان ( كنيز ترك ) نيز همين مبلغ گرفته مىشد ولى اجازهء مخصوص ضرورتى نداشت . براى عبور زنان ( كنيزكان ) فقط 20 تا 30 درهم اخذ مىكردند . » « 1 »\r\n« در فعاليتهاى تجارى و بازرگانى ، « بارنامه » به اشياء و مال التجاره‌اى اطلاق مىشده كه بازرگانان براى فروختن با كاروان يا كشتى حمل مىكردند . ظاهرا بعضى از تجار ، به قصد فريبكارى ، بارنامه‌اى غير واقعى درست مىكردند و ادعا مىكردند كه فلان كالاها را در راه\r\n\r\n\r\n","description":"","footnote":"\r\n( 1 ) . تركستان‌نامه . پيشين ، ص 513 - 506 ( به اختصار ) .\r\n","page_name":" 113 ","page_number":121},
  {"content":"\r\n\r\nداريم و در نتيجه ، بتدريج ، بارنامه به معنى لاف و گزافگويى و ادعاى بى مورد به كار رفته است .\r\nچنان كه ابو الفضل بيهقى گويد : اين لافى نيست كه مىزنم و بارنامه‌اى نيست كه مىكنم . » و در ديوان مختارى غزنوى مىخوانيم :\r\n وانهمه بارنامهاى دروغ * از سر تيغ ما ، هبا شده گير » « 1 » \r\n\r\nسياست اقتصادى عضد الدوله\r\n« در زمان عضد الدوله ، درآمد و ثروت مملكت ، به نسبت زيادى فزونى يافت . علت عمدهء اين مطلب ، گذشته از امساك فوق العاده‌اى كه وى در خرجهاى غير لازم داشت ، امنيت بيسابقه‌اى بود كه در راهها ايجاد كرده و باعث رونق تجارت و دادوستد شده بود ؛ و نيز سد بنديها و ديگر اقدامات او در بالا بردن درآمد مردم و آبادانى كشور اثر بسزايى داشت .\r\nرقم خراج و ديگر عايدات حكومت ، به طرز عجيبى ، بالا رفت بطوريكه درآمد فارس در اواسط قرن چهارم ، نسبت به اوايل اين قرن ، نزديك به شش برابر شد و درآمد سالانهء عضد الدوله به سى و دو ميليون و دويست هزار دينار يا سيصد و بيست و پنج ميليون درهم كه در آن زمان مبلغ بسيار گزافى بود ، بالغ گرديد ( منتظم ، ج 7 ، ص 116 : قيمت هر دينار در حدود يك مثقال طلا و هر درهم ، يك مثقال نقره بود . هر دينار ده درهم و گاهى 12 درهم بيشتر قيمت داشته است ) .\r\nعضد الدوله دستور داده بود مقررى عمال را قبل از موعد مقرر ، يعنى قبل از سپرى شدن ماه ( ماه قمرى ) پرداخت كنند . اگر يكى از عمال از كار بر كنار مىشد ، به قدر احتياج ، به او مى پرداخت و چون مجددا به كار مشغول مىشد ، از مقررى وى كسر مىكرد ( ابن اثير ، ج 7 ، ص 214 ) عضد الدوله براى آسياها و نيز براى خريد و فروش چهارپايان ، ماليات وضع كرد و از كالاهاى صادراتى و وارداتى ، علاوه بر آنچه سابق مىگرفتند ، مبلغ ديگرى مطالبه كرد .\r\nيخچالدارى و عمل آوردن ابريشم را بر خلاف گذشته ، به خود منحصر نمود . عضد الدوله مطالبهء خراج را بطور سلف ، پيش از برداشت محصول ، ممنوع نمود و به نفع كشاورزان مقررات جديدى وضع كرد . » « 2 »\r\n\r\nفئودالها و خرده مالكين\r\nپس از حملهء اعراب ، چنان كه ديديم ، نه تنها در عهد امويان بلكه در عهد عباسيان نيز ، مظالم بيشمارى به طبقهء وسيع كشاورزان و خرده مالكان مىشد . ابو يوسف در كتاب معروف الخراج خود ، كه براى هارون به رشتهء تحرير كشيده است ، از اختيارات نامحدود و ستمهاى مأمورين وصول ماليات ( متقبل ) اظهار تأسف مىكند و مىنويسد ، اين گروه نفع‌پرست دلشان براى كشاورزان نمىسوزد ؛ زيرا فقط مىخواهند خيلى بيش از آنچه مقرر است استفاده ببرند . « و اين كار ميسر نخواهد شد مگر اين‌كه [ متقبل 
  ] بر رعيت سخت بگيرد ، و آنان را بشدت كتك بزند و زير آفتاب سوزان نگاه دارد و سنگ‌پاره بر گردنشان بياويزد . و از اين فساد كه خدا نهى كرده است ، عذاب عظيمى بر ماليات دهندگان مىرسد كه سزاوار آن نيستند . » « 3 »\r\n\r\n\r\n","description":"","footnote":"\r\n( 1 ) . نصر الله منشى ، كليله و دمنه ( حواشى : به قلم مجتبى مينوى ) . ص 241 ( به اختصار ) .\r\n( 2 ) . شاهنشاهى عضد الدوله ، پيشين . ص 111 - 106 ( به تناوب و اختصار ) .\r\n( 3 ) . به نقل از : ناصرخسرو و اسماعيليان ، پيشين : ص 21\r\n","page_name":" 114 ","page_number":122},
  {"content":"\r\n\r\n« در عصر قدرت تازيان ، دو نوع ماليات بر اراضى فتح شده بسته مىشد كه عبارت بود از عشر و خراج . عشر ، ماليات سبكترى بود و از مالكين جزء مىگرفتند ؛ و چون اين جماعت به هيأت حاكم و زمامداران وقت بستگى نداشتند ، پس از چندى از هستى ساقط مىشدند . ظاهرا براى جلوگيرى از اين وضع ، در عهد عباسيان ، به نام حمايت از املاك خرد ، خرده مالكان براى آنكه بتوانند سهام خود را نگاه دارند ، زمين را به نام مالكان عمده قلمداد مىكردند ، و به اين ترتيب ، عشر به خزانه و مبلغى به حاميان خود مىپرداختند و با از دست دادن استقلال كامل خود ، از ورشكستگى قطعى نجات مىيافتند . خوارزمى در وصف يكى از دفاتر ديوانى قرن چهارم هجرى ، در خراسان مىنويسد : « دفتر تلجيئات ، مخصوص مواردى است كه ضعيفى اراضى خود را در اختيار قوى مىگذارد كه از آن نگهدارى كند . . . » استخرى ( اصطخرى ) نيز مىگويد كه در فارس ، بعضى از مالكان اراضى ، زمينهاى خود را به نام اشخاص متنفذى كه وابسته به دستگاه سلطنت بودند ، ثبت مىكردند و ماليات آنها به يك چهارم تقليل مىيافت ؛ و اين زمينها در دست اهالى به نام كسانى كه نسبت به آنها قرارداد بسته بودند و بعد به نام اولاد آنها باقى مىماند ( ر ك : ص 158 ) . گاه ، متنفذين خاندانى را از پرداخت ماليات معاف مىكردند ؛ چنان كه حسنك خاندان معروفى را در بيهق به كلى ، از پرداخت ماليات معاف كرد ( تاريخ بيهقى ، ص 109 ) . و حيى بن قتيبه ، عامل طوس ، به پاس ارادتى كه به فردوسى داشت ، مختصر اراضى او را از خراج معاف كرد : » « 1 »\r\n نيم آگه از اصل و فرع خراج * همى غلطم اندر ميان دواج \r\nو . ر . روزن ، در نقد معروف خود بر مقالهء آ . كرمر ، دربارهء نقش سيستم خراج در دوران خلفاى قرن چهارم هجرى ( دهم ميلادى ) ، مىنويسد : « خرده مالك ، از هر حيث ، در دست دستگاه ادارى محل بود كه بيرحمانه او را تاراج مىكرد و بىآنكه بازخواست شود ، به حساب او صاحب ثروت مىشد . اما عمده مالك ، با رابطه‌اى كه كمابيش با دربار مأموران متنفذ لشكرى و كشورى داشت ، هميشه مىتوانست با آنان كنار بيايد . هرچه از قدرت حكومت مركزى كاسته مىشد ، بر ميزان اين گونه سودجوييها مىافزود و در نتيجهء همين حرص‌وآز زمينخوارى بود كه املاك كلان بيشمارى كه « ضيعه » ( و به صورت جمع « ضياع » ) ناميده مىشد بوجود مىآمد .\r\nروزبروز عدهء خرده مالكان كمتر شد ، و آنان به كشاورز صاحب مزرعه يا كارگر سادهء روستايى مزدور بىزمين مبدل مىشدند و يا به شهرهاى بزرگ روى آورده طبقهء كارگر شهرى را تقويت مىكردند . فقر و استيصال خرده مالكان به جايى رسيد كه گاهى زمينهاى خود را با شرايطى به نام يكى از بزرگان ثبت مىكردند ، و در نتيجه مالياتها و تعهدات به ميزان زيادى تقليل مىيافت ؛ زيرا طبقات بالانشين ، كوشش مىكردند كه از املاك عمدهء آنان نه تنها ماليات بدون مميزى و تشخيص بلكه كمتر از مأخذ مقرر دريافت گردد . » « 2 »\r\nاين طرز مالكيت اراضى ، بخصوص در زمان تمركز قدرت ، در دست غزنويان رواج زياد يافت . سلطان محمود املاك اشراف عمده و فرمانروايان نواحى تسخير شده را مصادره مىكرد ،\r\n\r\n\r\n","description":"","footnote":"\r\n( 1 ) . ناصرخسرو و اسماعيليان ، پيشين . ص 23 - 22\r\n( 2 ) . نقل از همان . ص 23 - 22 .\r\n","page_name":" 115 ","page_number":123},
  {"content":"\r\n\r\nو روزبروز با جديت هرچه تمامتر بر املاك شخصى خود مىافزود و زمينهاى او يك جا و يكپارچه نبود بلكه در نواحى مختلف كشور پراكنده بود ، و در هر ناحيه ديوان مخصوصى آنها را اداره مىكرد ؛ مثلا بيهقى گويد كه محمود مباشرت ضياع خاصهء سلطانى را در ولايت غزنه به يكى از خاصان خود سپرده بود ، و عنوان آن مأمور ، صاحب ديوان غزنين بود . « 1 »\r\n« در طول قرنها ، در سرزمينهاى خلافت و كشورهايى كه بعدها از آن مجزا شدند ، دست نشاندگان خلفا و پس از آن ، كارداران سامانيان و غزنويان و سلجوقيان ، هم سهام جزء روستاييان آزاد و هم املاك وسيعهء اشراف قديم محلى ( دهقانان ) را با زور و ستم مىگرفتند و به ملكيت شخص سلطان و يا به سود خود ضبط مىكردند . ابن بلخى در گفتگو ، از اوضاع پارس در زمان عباسيان ، چنين آورده . « مالكان املاك ، از سر ملكها برفته بودند ؛ بيشترين از جور و ستمها كه برايشان مىرفت ، و از آن عهد باز ، اقطاع پديد آمد كه مالكان ، املاك بازگذاشتند و اگرنه ( يعنى اگر مالكان از سر ملكها نمىرفتند ) پيش از آن همه ملك بود . »\r\nيك عبارت راوندى روابط ميان مأموران سلطان و مالكان ملك را بيشتر و بهتر روشن مىكند . او در ضمن صحبت از اعدام وزير ظالم و بىانصاف يكى از فرمانروايان سلجوقى ، مىگويد : « مرگ وى راحت و آسايش مسلمانان بود كه اهل عراق از قوانين ظلم ، كه در خوزستان منتشر كرده بود ، مىانديشيدند و دهقانان بر املاك ايمن نبودند كه قباله‌ها همىخواست و مىگفت : زمين از آن امير المؤمنين است ، كسى كه باشد ، كه ملك دارد ؟ » [ راحة الصدور ، ص 382 - 381 
  ]\r\nپيدا است كه بعضى از كارداران بسيار جدى دولت سلطان ، بر آن اندازه خرسند نبودند كه املاك دهقانان را بتدريج ، در اراضى سلطانى مستحيل كنند بلكه مىكوشيدند كه اين املاك را به زور و ستم از آنان بگيرند ، و مالك بالارث آن ملك را ، بيك مأمور سادهء وصول ماليات ، از نوع « متقبل » هاى هارون الرشيد مبدل نمايند .\r\nچنان كه ديديم ، راوندى صاحبان املاك را « دهقانان » مىنامد . اصطلاح دهقانان تاريخچهء پيچيده‌اى دارد و در مآخذ روزگارى كه مورد مطالعهء ماست ، به معانى مختلف اطلاق شده است .\r\nدانشمند معروف ايران ، ملك الشعراى بهار ، در پيدايش اين كلمه ، چنين توضيح مىدهد : « دهقان در اصل رئيس طبقهء سوم مردم ايران ( واستريوشان ) و بزرگ برزيگران بوده ، ولى در اسلام ، به بزرگان ايران دهقان مىگفته‌اند و احيانا پادشاه و مرزبان يك شهر را هم دهقان مىخوانده‌اند و در حقيقت ، اين دهقانان بعد از محو شدن طبقهء سواران كه صنف عالى ايرانيان بودند ، سمت رياست و كلانترى بر مردمان ايران داشته‌اند . » « 2 » [ تاريخ سيستان ، ص 31 ، حاشيهء 5 
  ] . ناگفته نگذاريم ، همانطور كه و . و . بارتولد يادآورى كرده است ، گاه در منابع تاريخى ، كلمهء دهقان به معنى كشاورز ساده‌اى كه با دست خود كشت مىكند ، نيز آمده است . » « 2 »\r\n\r\nعلل انحطاط اقتصادى\r\nچون شكفتگى و بهبود اوضاع اقتصادى ، رابطهء مستقيم با وضع سياسى و امنيت و آرامش عمومى دارد ، براى آنكه خوانندگان به علل\r\n\r\n\r\n","description":"","footnote":"\r\n( 1 ) . نقل از همان . ص 25 .\r\n( 2 ) . همان . ص 28 - 26 ( به اختصار ) .\r\n","page_name":" 116 ","page_number":124},
  {"content":"\r\n\r\nانحطاط اقتصادى ايران از قرن ششم هجرى به بعد آشنا شوند ، وضع عمومى مردم و سياست ظالمانهء زمامداران را در آن دوران مورد مطالعه قرار مىدهيم :\r\nوضع اجتماعى و اقتصادى مردم ايران در قرن يازدهم و دوازدهم ميلادى ( پنجم و ششم هجرى ) يعنى در همان دورانى كه اروپاييان اندك اندك بسوى تمدن جديد پيش مىرفتند ، چندان رضايت‌بخش نيست ، استاد ذبيح اللّه صفا با استناد به مدارك و اسناد فراوان علل سير قهقرائى ايران را چنين توصيف مىكنند : « در قرن پنجم و ششم هجرى با آنكه حكومتهاى نسبتا قوى در ايران ايجاد شده بود ، با آنحال ، بايد آن را دورهء قتل و غارت و آزار و ناامنى دانست . در تمام اين دورهء ممتد ، كمتر وقتى بود كه ايرانيان روى آرامش ببينند .\r\nقتل و غارتهاى پياپى و آزارها و تخطى به مال و جان مردم ، امرى عادى بود ، و اين وضع آرامش باطنى ايرانيان و اعتمادى را كه ميان آنان بود ، بتدريج ، از بين برد و به هر سركش خودخواهى اجازه داد كه ، هرگاه بخواهد ، دست به آزار مردمان بگشايد . در كتب فارسى و عربى ، حكايات و سرگذشتها و اشارات بسيارى حاكى از اين آزارهاى پياپى ديده مىشود . ملكشاه ، روزى ، متظلمى را گريان ديد ؛ از او سبب شكايت و گريه را بپرسيد . گفت : خربزه‌اى به چند درهم خريدم تا از ربح آن چيزى براى عيال خود برم و اصل سرمايه را هم بدست باز آرم . تركى آن را از من گرفت و رفت . او از بدبختى من مىخنديد و من از جور او گريان بودم . اين هنگام هنوز آغاز رسيدن خربزه بود و چيزى از آن به شهر نياورده بودند . سلطان به يكى از خواص خود گفت : هوس خربزه دارم .\r\nآن مرد به طلب خربزه برخاست تا يكى از امرا به دو گفت نزد من خربزه‌اى هست كه غلام من آورده است . چون ملكشاه از اين حال آگهى يافت ، شاكى را بخواند و گفت دست اين امير را بگير . او مملوك من است و من او را به تو بخشيدم . آن امير خود را بسيصد دينار خريد تا از چنگ آن مرد رها شد [ تاريخ دولة آل سلجوق ، ص 65 - 64 
  ] .\r\nاين ، نمونهء كوچكى از جور و تصرف بزرگان در اموال مردم بىپناه بود . در عهد سنجر ، كار اين دراز دستيها به جنگها و كشتارهاى بزرگ مىانجاميد . مثلا در همين دوره ، كه طوايف قرلق در نواحى سمرقند صاحب مواشى و مال و مكنت بسيار شده بودند ، امراء سنجر براى آنكه از آن اموال و مواشى بهره‌اى برگيرند ، سنجر را وادار به قلع‌وقمع آنان كردند و به سرقت دارايى و زنان و فرزندان آنان دست يازيدند . قرلقيان ناگزير شدند پنج هزار شتر و پنج هزار اسب و پنج هزار گوسفند تقبل كنند تا از شر لشكريان سنجر در امان بمانند ؛ ليكن سنجر اين پيشنهاد را نپذيرفت و قرلقيان ناگزير از سمرقند كوچ كردند و به خدمت گور خان ختايى ، صاحب ختا و ختن ، پيوستند و او را در تجاوز به ماوراء النهر يارى دادند و بر اثر همين حمله است كه چندين هزار تن از لشكريان اسلام در جنگ قطوان طعمهء شمشير كفار شدند [ تاريخ دولة آل سلجوق ، ص 253 
  ] .\r\nراوندى گويد : چون جملهء جهان سنجر را مسلم شد « امراى دولت و حشم او در مهلت ايام دولت و فسحت اسباب نعمت طاغى و ياغى شدند و چون دستى بالاى دست خود نديدند ، دست تطاول از آستين بيرون كشيدند و بر رعايا ستم آغاز نهادند بىرسميها در ماوراء النهر آغاز كردند . » [ راحة للصدور ، ص 171 
  ] .\r\nهمين جور و اعتساف عمال دولت سلجوقى ، يك‌بار ديگر ، بلاى سهمناكترى را ، بر سر ايرانيان گماشت و آن ، مصيبت هائلهء غزان است كه پيش از حملهء مغولان از بزرگترين مصيبتها\r\n\r\n","description":"","footnote":"","page_name":" 117 ","page_number":125},
  {"content":"\r\n\r\nبوده است . حملهء غزان زيانهاى بزرگ اقتصادى و اجتماعى براى خراسان و كرمان دربرداشت و قتلها و غارتها و ويرانيها و نابسامانيهاى بسيار ببار آورد و بسى از بلاد معروف را با خاك يكسان نمود و علما و فضلاى آنها را از دم شمشير گذراند و كتابخانه‌هاى آن بلاد را طعمهء حريق كرد .\r\nبعد از زوال دولت سنجر ، تمام خراسان و كرمان و گرگان سالها دستخوش نهب و غارت غلامان امارت‌جوى ، و غزان و طوايف زردپوست و سپاهيان سفاك و خون‌آشام خوارزم بود كه ، چنان كه ديده‌ايم ، غالبا از ميان قبايل زردپوست جمع‌آورى مىشدند . در تمام اين مدت ، شهرها ، هرچند گاه يك‌بار ، از دست اميرى سفاك بيرون مىآمد و در كف امارت‌جوى خونخوار ديگرى مىافتاد . خلق خدا ، در اين گيرودار ، بعنوان غنائمى حلال و مباح ، مورد استفادهء عده‌اى غارتگر سبك‌مغز و آدمىكش قرار مىگرفتند . تاراج و آزار و ايذاء و هتك نواميس و قتل رجال امرى عادى بود ، و اين وضع دشوار ، روزبروز ، از شماره ساكنان خراسان مىكاست و بر ويرانيها مىافزود . نمودارى از اينهمه مصيبت دربارهء ناحيهء بيهق كه اتفاقا از نواحى ديگر بمراتب كمتر دستخوش قتل و غارت و ويرانى و آزار گرديده است ذكر مىشود . در اين ناحيه ، بعد از زوال دولت سنجر و ضمن لشكركشيهاى امراى خوارزم ، قتلها و غارتهاى پياپى اتفاق افتاد و در بعضى از قصبات ، شمارهء ساكنان از هزار تن به هفده تن تنزل كرد . على بن زيد بيهقى مىگويد : « واقعهء آمدن خوارزمشاه ينالتكين بن محمد ( از برادران آتسز ) و حصار دادن و جنگ پيوستن و تخريب نواحى و از عاج مردم از رساتيق ، من غرهء شوال سنهء ثمان و اربعين الى منتصف صفر سنهء تسع و اربعين و خمسمائه ، و درين مدت ، قتال متواتر بود و قحط متقاطر و بلا متراكم . دوبهر ، درين سال ، از مردم سرناحيت بيهق هلاك شدند . در ديه راز ، هزار شخص بود ، هفده مرد بيش نماند ؛ و در ديه باغن همچنان ؛ و در ديه ششتمد و ربع زميج ، همچنان ، و بعد ازين در سنهء تسع و اربعين و سنهء خمسين و خمسمائه قحط و و با افتاد و طعام عزيز شد . چنين حكايت كردند . . . كه روز بود كه زيادت از پنجاه جنازه به مقابر نقل مىكردند و آثار خرابى و قلت مردم بر شهر و نواحى ظاهر است . [ تاريخ بيهق ، ص 271 
  ] و هم اين مؤلف مىگويد كه خوارزمشاه ينال‌تكين بن محمد به قريهء فريومد بيهق تاختن برد و آنجا را غارت كرد و آن درخت كه زردشت كشته بود بسوخت در سال 539 ، و در ديه داورزن پانزده تن را به هلاكت رسانيد و از آنجا به ديه ديوره آمد و سه روز آنجا بود و از غارت و دست‌درازى امتناع نفرمود [ تاريخ بيهق ، ص 272 
  ] و بروايت ابن اثير ، ناحيهء بيهق در سال 536 نيز ، كه آتسز بر اثر شكست سنجر از كفار ختا به خراسان تاخته بود ، دچار نهب و غارت و قتل و آزار خوارزميان قرار گرفت و خوارزميان در آن سال با بيشتر از نواحى خراسان همين معامله را كردند . » [ كامل التواريخ . حوادث سال 536 
  ] .\r\nدر ساير نواحى خراسان نيز همين وضع ، يعنى قتل و غارت و آزار مردم و خالى شدن قراء و قصبات از مردم ، امرى معتاد شده بود . محمد بن منور گويد در آن‌وقت « كى حادثهء غز بيفتاد ، بيشتر از فرزندان شيخ ( ابو سعيد ابو الخير ) در آن حادثه شهيد گشتند ، چنان كه در ميهنه ، از صلب شيخ ما - قدس اللّه روحه العزيز - صد و پانزده كس از شكنجه و زخم تيغ كشته شدند . بيرون آنك ، بعد از اين حادثه ، به ماهى دوسه ، در بيمارى و وباى و قحط ، كى سبب اين حوادث بيشتر ايشان بودند ، وفات يافتند و اهل ميهنه همچنين ، و فساد آن بود كه در جلاء كلى بودند و ميهنه خالى مانده و آنچ از مردمان ميهنه بودند ، متفرق بودند تا بعد از آن به سالى دوسه ، درويشى چند\r\n\r\n","description":"","footnote":"","page_name":" 118 ","page_number":126},
  {"content":"\r\n\r\nباز آمدند و حصاركى خراب كى در ميهنه بود عمارت كرده بودند و در آنجا متوطن گشتند و از آن حصار تا به مشهد شيخ مسافتى باشد نيك دو روزه » [ اسرار التوحيد ، ص 386 
  ] .\r\nوضع عراق نيز در اين دوره ، خاصه در دورهء هرج‌ومرج بعد از ملكشاه تا حملهء مغول ، چندان با خراسان فرق نداشت . تنها تفاوت در آن بود كه به حملهء غزان وحشى و خونخوار دچار نشده بود و گرنه تركمانان سلجوقى و بعد از آنان ، غلامان ترك و خوارزميان در طول يك قرن و نيم ، دمار از روزگار عراقيان برآورده و مردم اين قسمت ثروتمند را به خاك سياه نشانده بودند .\r\nبا آنكه طغرل بيك ، هنگام تسلط به نيشابور ( رمضان 429 ) ، تركمانان را كه اصرار به غارت آن شهر پرثروت داشته و با طغرل بيك در اين‌باره مناقشهء سخت مىكرده‌اند ، بلطايف - الحيل ، از غارت آن شهر باز داشته بود . ليكن هنگام تسلط بر بلاد عراق ، او و سپاهيانش از هيچ بدكارى و ظلم ابا نكردند .\r\nطغرل در عراق ، بر خزائن و دفائن ديلمان دست يافت و آن را به باد تاراج داد . [ تاريخ دولة آل سلجوق ، ص 8 
  ] و او و ابراهيم ينال در تمام بلاد عراق تا حدود قرميسين ( كرمانشاه ) بتاخت‌وتاز و برانداختن امراى ايرانى كه در اين سرزمين وسيع حكومت مىكرده‌اند سرگرم شدند .\r\nبراى آنكه ميزان ستم و جور و فساد تركمانان را در عراق دريابيم ، كافى است كه به نقل قول عماد الدين محمد بن حامد الاصفهانى ، صاحب تاريخ دولة آل سلجوق ، در اين‌باره بپردازيم كه گفته است : « و لم يترك الترك و ردا الا شفهوه و لا حسنا الا شوهوه ، و لا نارا الا ارشوها و لا دارا الا شعثوها ، و لا عصمة الا رفعوها و لا وصمة الا وضعوها . و اجفل الملوك من خوف اقدامهم ، و تنحوا من طريق ضرامهم ، فما جاؤا الى بلدة الا ملكوا مالكها ، ملاؤا مسالكها ، و ارعبوا ساكنيها ، و اسكنوها الرعب ، و غلبوا ولاتها . . . » « 1 » [ تاريخ دولة آل سلجوق ، ص 9 
  ] .\r\nبدبختى عراق ، مخصوصا در آن بود كه بيشتر مردم آن را ، تركمانان و خراسانيان ، مردم بددين و « بدمذهب » مىدانستند و به‌همين سبب هم از قبول آنان براى همكارى با خود امتناع داشتند و پيداست كه با چنين مردمى به غير از آن رفتارى پيش مىگرفتند كه در خراسان پيش گرفته بودند .\r\nبعد از دورهء سلاجقهء بزرگ ، كه به‌هرحال دورهء آرامش و نظم بوده و سطوت نظام الملكى از آزردن مردم آن سامان تا حدى جلوگيرى مىكرده است ، يعنى از دورهء جانشينان ملكشاه ، عراقيان مصائب گوناگونى را تحمل كردند . اختلافات و كشاكشهاى شديد بركيارق با محمود و محاصرهء اصفهان و مبارزات محمد و بركيارق با يكديگر و اين هردو برادر با سركشان سلجوقى ديگر ، باعث شد كه شهرهاى عراق تا استقرار مجدد وضع سلطنت سلاجقه ، هرچند يك بار ، پى سپر قواى سلجوقى شود .\r\nبعد از ضعف سلاجقهء عراق ، چنان كه مىدانيم ، امراى مختلف آنان هريك دستگاهى\r\n\r\n\r\n","description":"","footnote":"\r\n( 1 ) . ترجمه فارسى : « تركان گلى نماند كه بر لب نبرده باشند ، و زيبايى نماند كه زشتش نكرده باشند و آتشى نماند كه دامن نزنند ، و خانه‌اى نماند كه از هم نپاشند و ناموسى نماند كه از تجاوز آنان مصون باشد ، و عيبى نماند كه بنيان نگذارند . پادشاهان از بيم پيشروى ايشان فرار كردند و از روى آتشهايى كه برمىافروختند مىگريختند . به هر شهرى رسيدند صاحب آن را به غلامى گرفتند . راهها را غير قابل عبور ساختند و بر دلهاى مردم هراس افكندند و بر واليان شهرها چيره شدند . . . »\r\n","page_name":" 119 ","page_number":127},
  {"content":"\r\n\r\nترتيب داده بودند و غالبا ميان آنان از يك‌طرف ، و ميان شاهان و شاهزادگان سلجوقى و بين سلاطين سلجوقى و امراى طاغى از جانب ديگر ، كشاكش و نزاع دائر بود و در اين جنگها و مبارزات ، بر مردم بيدادها مىرفت و غارتها و فسادها صورت مىگرفت .\r\nبراى ذكر نمونه‌اى از اين محنتها و مصائب خلق ، و ظلمها و ناجوانمرديها ، اينك فجايعى را كه بدست بندگان اتابك محمد بن ايلدگز در پارس و عراق صورت گرفت ، نقل مىكنيم :\r\nراوندى گويد كه اتابك پهلوان محمد بن ايلدگز در پارس ، همهء امراى عراق و پارس و آذربايجان را از ميان برد و شصت هفتاد تن از بندگان در مملكت نصب فرمود « و اين بندگان را از نهب و غارت پارس و اموال آن نواحى ممكن و محتشم و محترم كرد و چندبار ، به نفس نفيس خود ، بدان صوب حركت فرمود . و دوسه بار ركاب همايون خداوند عالم سلطان اعظم برنجانيد . . .\r\nو آن شوم حركتى بود كه استيصال خانهاى مسلمانان در آن نواحى ببود و بتراجع با عراق گرديد .\r\nو ببهانهء خوارزميان ، همين بندگان با عراق همان كردند و سرهاى خويش و خان و مان بدست خود بر باد دادند ، و شنيدم در ميان نهبها و آنچ از غارت پارس آورده بودند جامهء خوابى به اصفهان از بار برگرفتند ، كودكى دوسه ماهه مرده از ميان جامهء خواب بدر افتاد و همچنين ديدم كه مصاحف و كتب وقفى كه از مدارس و دار الكتبها غارت كرده بودند ، در همدان به نقاشان مىفرستادند و ذكر وقف محو مىكردند و نام و القاب آن ظالمان بر آن نقش مىزدند و به يكديگر تحفه مىساختند ! و فساد آشكارا بر عراق از آن شد كه از تركان هروشاقى كه بر ولايتى استيلا مىيافت قانونى از سيرآبا و اسلاف نمىدانست در پادشاهى ، كه بر آن برود ؛ هرچه مىخواست و مىرفت مىكرد تا كار بدان رسيد و آن اتابك سعيد ملكى معمور از مزاحم دور مىديد ، نمىانديشيد كه كار بدين رسد ، آرامش مملكت در حال مىجست و مىگفت در مال همچنين بماند . » [ راحة الصدور . ص 336 - 335 
  ] .\r\nخوارزميان هم در دورهء تسلط خود بر عراق و همچنين در مدتى كه با سلاجقهء عراق در زدوخورد بودند ، بر مردم خراسان و عراق بيدادگريهاى وحشيانه كردند و نمونه‌اى از آن را پيش از اين ، دربارهء ناحيهء بيهق ديده‌ايم . سربازان سلاطين خوارزم ، كه بيشتر آنان از قبايل خونخوار زردپوست فراهم مىآمدند ، در كشتار و آزار و نهب و غارت بلاد اسلامى عراق همان عمل را انجام مىدادند كه ممكن بود از قبايل وحشى غير مسلمان سر زند ؛ خانه‌ها را تفتيش مىكردند ، ديوارها را در جستجوى گنج مىشكافتند ، آشيانه‌هاى مردم بدبخت را ويران مىنمودند ، زر و سيم و گوهر حتى اثاث البيت و اغنام و احشام را بغارت مىبردند ، و از همهء اينها بدتر آنكه با نهايت تعجب مىبينيم در بعضى از بلاد ، زنان و فرزندان مردم ستمديدهء عراق را هم به اسارت مىبردند .\r\nو اين فجايع را نه تنها در شهرهايى كه سر راه لشكركشى آنان بود انجام مىدادند بلكه به بعضى از بلاد هم ، فقط به قصد غارت ، روى مىآوردند و بعد از قتل و غارت از آنجا بازمىگشتند . مثلا يكى از سرداران ايل ارسلان خوارزمشاه ، يعنى اينانج ، كه طبرك را در محاصره داشت ناگهان « روى به ابهر و زنگان نهادند كه لشكر خوارزم مىخواستند تا غارتى كنند و بازگردند . . .\r\nلشكر خوارزم در ولايت ابهر و قزوين بيرسمى بسيار كردند و فرزندان مسلمانان » به غارت و بردگى بردند و قرب دو هزار شتر رنگ ( يعنى شترى كه براى نتاج نگاه دارند ) از در قزوين براندند و بخوارزم بازگشتند . [ راحة الصدور ، ص 294 
  ] و همين سردار ميان رى و ساوه و مزدقان نيز به همين\r\n\r\n","description":"","footnote":"","page_name":" 120 ","page_number":128},
  {"content":"\r\n\r\nروش ، بسيار خرابى كرد [ راحة الصدور ، 296 
  ] .\r\nبعد از ايل ارسلان ، سلطان علاء الدين تكش هم در لشكركشى خود به عراق ، سنت خوارزميان را دنبال كرد و از هيچگونه قتل و آزار و ظلم و فساد خوددارى ننمود . راوندى گويد كه چون سلطان تكش طغرل بن ارسلان را برانداخت و بر عراق مستولى شد ، عراقيان را خوار و خاكسار داشت و مالهاى عراق به كلى برداشت و اثر آبادانى نگذاشت و كسان او ظلمهاى عجيب و نوظهور به روستاييان و مردم ضعيف روا مىداشتند و در رى چنان بيداد و ظلمى از آنان ديده شد كه « آن بيرحمى در بلاد اسلام كس نكرده بود كه بر خون و مال مسلمانان هيچ ابقا نكند . » يكى از بدبختيهاى مردم عراق ، در اين گيرودار ، آن بود كه غلامان ترك‌نژادى كه در دستگاه سلاجقه و اتابكان بسر مىبرده و پيش از اين وقايع ، مردم بىسامان را ، بعناوين مختلف ، مورد تعارض و آزار قرار مىداده‌اند ، چون خوارزميان را مستولى ديدند با آنان در غارت و يغما همداستان شدند . اين « قرا غلامان عراق يك سواره و دو سواره با خوارزميان ايستادند و راه ظلم و خرابى كردن بديشان نمودند و هر جا كه ديهى مانده بود چهارپاش مىراندند و روستايى گليم در دوش از پس مىشد تا پيش او گاو مىكشتند و كباب مىكردند و روستايى جگر مىخورد . » ( يعنى خون‌دل مىخورد ) [ راحة الصدور ، ص 377 
  ] بدتر و عجيب‌تر از كار اين غلامان آشناكش ، خيانت بعضى از ائمهء دين و عمال شرع بود كه آنان نيز با خوارزميان ديو - سرشت ياوريها مىكرده و در كار آنان راهنماييها و گرهگشاييها مىنموده‌اند و كار عراق از دست « ائمهء بددين و ظالمان تركان بدين رسيد كه بيرون از آنك اعمال ديوانى را رعايت نمىكردند ، امور شرعى از قضا ، و تدريس و توليت و نظر و اوقاف هم به اقطاع كردند ، و در هر شهرى چنين بىديانتان را مستولى كردند . » مثلا نور الدين ككجه ، از عمال تكش در همدان ، با آنكه تعهد عدل و نصفت كرده بود ، از مردم ، بعناوين مختلف ، مال مىستاند و « اينهمه ظلم به ارشاد قاضى زنجانى بود ؛ آن روباه سياه‌دين ، تباه پرگناه ، ابليس در صورت ادريس ، سر تا پا تلبيس ، كه بسبب قضا بر املاك و اموال مردم اطلاع داشت ، خاطر برگماشت و هركسى را سررشته به دست عوانان مىداد تا عصمت از اموال و املاك مسلمانان برخاست . » [ راحة الصدور ، ص 392 
  ]\r\nاز امثال همين ظلمها بيشمارست بيدادگرى « مياجق » در كاشان كه او هم از سران سپاه خوارزم بوده است ، وى كار ظلم را به جايى كشانيده بود كه « چون بر روى زمين چيزى نماند ، خانها مىشكافتند و زير زمين مىكندند و خباياى زمين و كنوز دفين برمىآوردند چنانك مردم متعجب ماندند ، كه ايشان در سرايى مىرفتند و چاهى مىكندند و بر سر گنجى راه مىبردند و در راوند . . . بزرگى يگانه و پيشوايى درين زمانه بود ، بهاء الدين ابو العلا ، كه حسب و نسب و اموال موروث و مكتسب داشت ؛ از خانهء او بخروارها زر و نقره بيرون بردند و جايى بشكافتند ، اموال عادى ظاهر شد ، نردبانى نقره‌گين و امثال اين ، او مردى لطيف بود و ظريف ، يكى را گفت اى جوان ، سؤالى دارم جواب ده تا اين مالها بر شما حلال كنم . از هفده پدر اين سرا بميراث به من رسيده و ده بار عمارت فرمودم و به بدست ( وجب ) پيمودم ، ازين نشانى نديدم و بدين نهانى نرسيدم .\r\nتو اين مى چه دانى و چون مىتوانى ؟ خوارزمى گفت : اى دانشمند ، با تو راست بگويم ، اين دنيا مردار است و سگ بوى به مردار نيكو برد . اين سخن شفاى آن بزرگ شد ، و دل‌خوش كرد و\r\n\r\n","description":"","footnote":"","page_name":" 121 ","page_number":129},
  {"content":"\r\n\r\nخوارزميان چهارپاى آن ولايت و مالها به خوارزم فرستادند و غزان در خراسان آن بيرسمى نكردند و آن بيرحمى ننمودند كه خوارزميان با عراقيان از خون بناحق و ظلم و نهب و خرابى ، و اگر بشرح نوشته آيد ده كتاب چنين باشد . » [ راحة الصدور ، ص 394 - 393 
  ]\r\nسلاطين ، با همهء اسرافها و تبذيرهايى كه داشتند غالبا خزانهاى آنان معمور و مغمور به اصناف اموال بوده است . مثلا سلطان محمد بن ملكشاه با همهء جنگها و جدالهاى خود ، غير از انواع جواهر و اموال و ظرائف ، هجده ميليون دينار نقد در خزانه داشت . [ اخبار الدولة - السلجوقيه ، ص 98 
  ]\r\nاتابكان و امراء هم هريك براى خود دستگاه و خزانهء خاص داشتند و از راه جور و غصب ، اموال فراوان گرد مىآوردند ، و از آن اموال حرام ، هرگاه مىخواستند ، بخششها و تكلفها مىكردند ؛ مثلا امير عز الدين ستماز ابن الحرامى در يك مهمانى 000 ، 150 دينار اصفهانى خرج كرد . [ اخبار الدولة السلجوقيه ، ص 156 
  ]\r\nمتغلبان ترك ، نه تنها هنگام فتح بلاد يا شكستن دستهء مخالف خود ، بهانهء تازه‌اى براى غارت مىيافتند بلكه هر وقت حاجتى به مال و مكنت و افزايش ثروت احساس مىكردند ، بىمقدمه و بىگناه ، بر سر عده‌اى مىتاختند و آنان را طعمهء شمشير مىكردند و اموالشان را بباد غارت مىدادند و اگرچه همجنسان آنان هم از اين معاملات بىنصيب نمىماندند ليكن بدبختى بيشتر بهرهء « تاجيكان » ستم رسيده بود . يك داستان از اين گونه اعمال تركان اين است : « در كرمان مجال مردم تنگ شده بود و وجوه دواوين اندك و تركان گرسنه و بينوا ، چون تاجيكان را ديدند در خيش خانهء عيش خزيده و دراعهء وقار بركشيده ، و صدرهء طيش برگزيده ، پنداشتند كه مالى و - منالى دارند و به تركان نمىدهند . روزى در خدمت اتابك گفتند كه در جيرفت مالش تركان داديم ، اينجا نوبت تاجيكانست . اتابك درين سخن انكارى ننمود و تركان سكوت او را از غايت رضا پنداشتند و روز سه‌شنبه سيزدهم تيرماه سنهء ثمان و ستين و خمسمائه ، تورانشاه به صحراى دشت خام بيرون رفت و اكثر تاجيكان در خدمت . تركان حمله كردند و در پيش اتابك و ملك ، وزير ظهير الدين و نصير الدين ابو القاسم و شهاب الدين كيامحمد و خواجه على خطيب و سابق الدين زواره [ اى 
  ] و فخر الاسلام و شرف كوبنانى را كه ازاركان مملكت و امناء ملت و انصار دولت بودند در تيغ كشيدند و پاره‌پاره كردند . . . از اين حركت ، شهر بهم برآمد و باقى تاجيكان بگريختند و تركان در منازل مقتولان افتادند و غارت كردند . » [ بدايع الازمان فى وقايع كرمان . ص 86 
  ]\r\nبراى اين احوال ، نظاير بيشمار مىتوان يافت و ذكر همهء آن اشارات ، كه در كتب مختلف قرن ششم فراوان است ، مايهء ملال خواننده مىشود و عجب در آن است كه بعضى از ظلمهء اين عهد ، براى غارت و چپاول مردم ، بهانه‌هاى دينى مىتراشيدند ؛ مثلا مؤيد الدين ابن - القصاب وزير خليفهء بغداد كه خوزستان را در حكم داشت ، قوانينى ظالمانه گذاشت و بر دهقانان بيدادگريها روا داشت و از آنان « قباله‌ها مى بخواست و مىگفت زمين از آن امير المؤمنين است ، كسى كه باشد كه ملك دارد . . . و مال مصالح به دو روا ، و قانونى شد . و چه دون همت ، پادشاهى بود . كه به مال ايتام و سيم بيوه رغبت نمايد . . . » [ راحة الصدور ، ص 382 - 381 
  ]\r\nبسيارى ديگر از امرا هم هر روز ، در انديشهء آن بودند كه به چه عنوان و راه نوى ،\r\n\r\n","description":"","footnote":"","page_name":" 122 ","page_number":130},
  {"content":"\r\n\r\nمال و مكنت خلق را بربايند ؛ مانند راههايى كه غزان و بعد از ايشان عمال اتابكان سلغرى و شبانكارگان ، در كرمان انديشيده و رسوم تازه و بدعتهايى گذاشته بودند .\r\nبا اين ظلمها و عداوتهاى بيحساب و ناامنيها و بيسامانى روزگار ، هيچكس را بر مال و ثروت خود اعتماد و اطمينان نمىماند و اگر كسى مىخواست دسترنج خود را از شر اعادى مصون دارد جز دل خاك ملجائى نمىشناخت .\r\nبا اين جورها و عداوتها كه غلامان و قبايل ترك به ايرانيان مىكردند ، نام ترك براى جور و اعتساف و آزار و قتل و غارت علم شد و از اين راه ، تركيباتى در زبان فارسى پديد آمد ؛ مانند « تركتاز » كه به معنى حمله و هجوم مقرون بقتل و غارت و ويرانى استعمال شده است ؛ و « تركى » با ياء مصدرى به معنى ظلم و عدوان بيحساب ؛ و از همين معنى مصادر مركبى مانند « تركى رفتن » به معنى جريان ظلم و عدوان ، و « تركى كردن » به معنى ظلم كردن و همچنين بمعنى سفاهت كردن و امثال اينها ؛ چنان كه در ابيات ذيل مىبينيم :\r\n كس نداند تا چه تركى مىرود * با جهان از طرهء هندوى تو\r\nعافيت وقتى ار بقاعده بود * تركتاز غم تو آن برداشت \r\n- مجير الدين بيلقانى\r\n همچو تركان تنگ چشم آمد فلك * ز آن بود بر جان من يغماى او \r\n- جمال الدين اصفهانى\r\n تركى صفتى وفاى من نيست * تركانه سخن ، سزاى من نيست \r\n- نظامى\r\nبا چنين وضع نابسامانى كه تسلط تركان و تركتازى آنان در ايران پيش آورده بود ، جاى شگفتى نيست كه در آثار نويسندگان و شاعران آن عهد ، حتى شاعرانى كه سمت مداحى بسيارى از همين اميران زردپوست را داشته‌اند ، به شكايتهاى گوناگون از نابسامانى اوضاعى كه پديد آورده‌اند باز خوريم :\r\nخاقانى در ابيات ذيل ، وضع « مملكت عجم » را كه طعمهء تركان و دستخوش تركتاز آنان بوده است ، با بيان فصيح خود ، چه خوب وصف كرده است :\r\n ملك عجم چو طعمهء تركان اعجمى است * عاقل كجا بساط تمنا برافكند\r\nتن گرچه سو وا كمك « 1 » ازيشان طلب كند * كى مهر شه به آتسز و بغرا برافگند\r\nزاغ ارچه موى چون پر زال آرزو كند * بر زاغ كى محبت عنقا برافكند\r\nيعقوب هم به ديدهء معنى بود ضرير * گر مهر يوسفى به يهودا برافكند \r\nو ناصر شمس ، معروف به « كافرك غزنين » ، در دو بيت ، وضع مملكتى را كه در دست تركان بود نيكو بيان كرده است . اينك بيت نخستين آن و براى بيت دوم ، به لباب الالباب مراجعه شود .\r\n تا ولايت به دست تركان است * مرد آزاده بىزرونان است \r\nو اين سنائى است كه با تأثر از غلبه‌هاى پياپى اميران ترك ، كه هريك با القاب اميدانگيز ، چند روز بر خلق غارت زده ، حكومت مىكرده و به زودى جاى خود را به ديگران مىسپرده‌اند ، سخن مىگويد و كسانى را كه به دولتهاى ناپايدار آنان دلگرم شده‌اند ، با فصاحت سحبانى خود ،\r\n\r\n\r\n","description":"","footnote":"\r\n( 1 ) . سو و ا كمك : آب و نان\r\n","page_name":" 123 ","page_number":131},
  {"content":"\r\n\r\nسرزنش مىكند :\r\n مىنبينيد آن سفيهانى كه تركى كرده‌اند * همچو چشم تنگ تركان گور ايشان تنگ و تار\r\nبنگريد آن جعدشان از خاك چون پشت كشف * بنگريد آن رويشان از چين چو پشت سوسمار\r\nسر به خاك آورد امروز آنكه افسر بوددى * تن به دوزخ برد امسال آنكه گردن « 1 » بود پار\r\nننگ نايد مر شما را زين سگان پر فساد * دل نگيرد مر شما را زين خران بىفسار ؟\r\nاين يكى گه زين دين و كفر را زو رنگ و بوى * و آندگر گه فخر ملك و ملك را زو ننگ و عار\r\n. . . پاسبانان تواند اين سگ‌پرستان همچو سگ * هست مرداران ايشان هم بديشان واگذار\r\nاندرين زندان بر اين دندان زنان سگ صفت * روزكى چند اى ستمكش صبر كن ، دندان فشار\r\nتا ببينى روى آن مردمكشان چون زعفران * تا ببينى روى اين محنت كشان چون گل انار\r\nگرچه آدم صورتان سگ صفت مستوليند * هم كنون بينند كز ميدان دل عياروار\r\n. . . باش تا از صدمت صور سرافيلى شود * صورت خوبت نهان و سيرت زشت آشكار\r\nتا ببينى مورى ، آن خس را كه مىدانى امير * تا ببينى گرگى آن سگ را كه مىخوانى عيار\r\nباش تا بر باد بينى خان راى وراى خان * باش تا در خاك بينى شر سوروشور شار \r\nناصرخسرو ، شاعر پاك اعتقاد ، با اينهمه مصائبى كه بر خراسانيان و ايرانيان روى آورده بود ، از عاقبت كار نوميد نبود و همزمانان خود را بدينگونه تسلى مىداد و مىگفت :\r\n هرچند مهار خلق بگرفتند * امروز تكين و ايلك و بيغو\r\nنوميد مشو زرحمت يزدان * سبحانك لا إله الا هو \r\nاثير الدين اخسيكتى ، در دو بيت ذيل ، خوب وصف كرده است :\r\n چون تيغ چوبين در عهد ما اميرانند * كه نانشان نتوان زد بهيچوجه به تير\r\nدرازگوشى بر چارپايى افتاده * درازگوش امير و چهارپاى سرير \r\nناصرخسرو در يكى از قصائد غراى خود ، خراسانيانى را كه بر دور غزان سلجوقى گردآمده و به -\r\n\r\n\r\n","description":"","footnote":"\r\n( 1 ) . گردن : رئيس قوم\r\n","page_name":" 124 ","page_number":132},
  {"content":"\r\n\r\nدعا و ثناى آنان روزگار مىگذرانيده و با تحمل جورها و آزارهاى بيشمار ، به حكومت و امارت آنان و مناصبى كه ازيشان يافته بودند دل‌خوش مىداشتند ، به دولت محمود غزنوى و غوغايى كه او با سپاه ترك ؛ در مشرق ايران ايجاد كرده بود متذكر مىسازد و مىگويد :\r\n نگه كنيد كه در دست اين و آن چو خراس * به چند گونه بديديد مر خراسان را\r\nبه ملك ترك چرا غره‌ايد ، ياد كنيد * جلال و دولت محمود زاولستان را\r\nكجاست آنكه فريغونيان ز هيبت او * ز دست خويش بدادند گوزگانان را\r\nچو هند را به سم اسب ترك ويران كرد * به پاى پيلان بسپرد خاك ختلان را\r\nشما فريفتگان پيش او همى گفتيد * هزار سال فزون باد ، عمر ، سلطان را\r\nكجاست اكنون آن مرد و آن جلالت و جاه * كه زير خويش همى ديد برج سرطان را . » « 1 » \r\nدر اين دوران آشفته تنها مناطقى كه در معرض دستبرد و تجاوز قرار نداشتند ، مىتوانستند كمابيش به حيات اقتصادى خود ادامه دهند .\r\nاسفنديار كاتب در نيمهء اول قرن هفتم ، در پيرامون ارزش اقتصادى و مصنوعات طبرستان ، چنين مىنويسد : « و اجماع اهل عالم است كه براى مقام متجمل ، مثل طبرستان ، طرفى در همهء دنيا نيست . مباحات از هيزم و ميوه‌ها و نيها و حشايش و ادويهء دشت و كوه و كانهاى گوگرد و زاج و سنگ سرمه و به بسيار جايگاه ، معادن زر و سيم كه درويش را سبب منفعت است و تعيش ، و توانگر را تجارت و منال ، و انواع طرايف كتانى و پنبه [ اى 
  ] و قزوصوف و كوردنيها ( نوعى گليم ) بر اصناف مختلف زرين و پشمين كه شرق و غرب عالم از آنجا برند .\r\nويز دادى ، آورده است كه در عهد اول براى اطلس و نسيج و عتابى بيش‌بها و انواع ديباج بهايى ( يعنى قيمتى ) و سقلاطون مرتفع و شراب گران‌قيمت و كافورى كه وراى آن نباشد بنيكويى و خوبى و بردهاى ابريشمين و پشمين و باريك و انماط ستبر از جهرمى و قاليهاى محفورى و آبگينه‌هاى بغدادى و حصيرهاى عبادانى به طبرستان آمدند و از آنجا به اقصى بلاد دنيا جلب كرده كه در همهء آفاق مثل آنكه آنجا يافتند نبود و بازار متاع سقسين و بلغار ، تا به عهد ما ، آمل بود ، و مردم از عراق و شام و خراسان و حدود هندوستان ، به طلب متاع ايشان ، به آمل آمدندى و بازرگانى مردم طبرستان به بلغار و سقسين بود . به حكم آنكه سقسين از آن لب دريا در مقابل آمل نهاده .\r\nو زنان باشند در طبرستان كه به روزى ؛ به حسن صنعت دست ؛ پنجاه درهم كسب كنند و هرگز درو درويشى مدقع ، چنان كه در ساير بلاد باشند ، يافت نشود . « 2 » »\r\nيكى از مناطقى كه مكرر در معرض تعدى و تجاوز مهاجمان قرار گرفته ، سرزمين خراسان است : و انورى خراسان غارت زده را كه بعد از بلاهاى گوناگون دچار غزان بد كردار شده بود ، در قصيدهء ذيل ، خوب وصف كرده است . اين قصيده را انورى به خواهش خراسانيان ، به خاقان سمرقند فرستاده بود تا به فرياد آنان كه در چنگال غزان اسير مانده بودند ، برسد و بعضى از مصائب اهل آن سامان را براى خاقان شرح داده است :\r\n\r\n\r\n","description":"","footnote":"\r\n( 1 ) . دكتر ذبيح الله صفا ، تاريخ ادبيات در ايران . ج 2 ، ص 115 - 100 ( به اختصار ) .\r\n( 2 ) . تاريخ طبرستان ، پيشين . ص 81 - 80 ( به اختصار ) .\r\n","page_name":" 125 ","page_number":133},
  {"content":"\r\n\r\n بر سمرقند اگر بگذرى اى باد سحر * نامهء اهل خراسان ، ببر خاقان بر\r\nنامه‌اى مطلع آن ، رنج تن و آفت جان * نامه‌اى مقطع او ، درد دل و سوز جگر\r\nنامه‌اى بر رقمش ، آه غريبان پيدا * نامه‌اى در شكنش ، خون شهيدان مضمر\r\nنقش تحريرش از سينهء مظلومان ، خشك * سطر عنوانش ، از ديده محرومان ، تر . . .\r\nتاكنون ، حال خراسان و رعايا بودست * بر خداوند جهان ، خاقان ، پوشيده مگر ؟\r\nنى ، نبودست كه پوشيده نباشد بر وى * ذره‌اى نيك و بد نه فلك و هفت اختر\r\nكارها بسته بود بيشك در وقت و كنون * وقت آن است كه راند سوى ايران ، لشكر\r\nباز خواهد ز غزان كينه ، كه واجب باشد * خواستن كين پدر ، بر پسر خوب سير\r\nاى كيومرث لقا ، پادشه كسرى عدل * وى منوچهر وفا ، خسرو افريدون‌فر\r\nقصهء اهل خراسان بشنو ، از سر لطف * چون شنيدى ، ز سر رحم ، در ايشان بنگر\r\nاين دل افكار جگر سوختگان مىگويند : * كاى دل و دولت و دين ، از تو ، به شادى و ظفر\r\nخيرت هست كازين زير و زبر شوم غزان * نيست يك تن ز خراسان كه نشد زير و زبر ؟\r\nبر بزرگان زمانه شده دو نان ، سالار * بر كريمان جهان ، گشته لئيمان مهتر\r\nبر در دو نان ، احرار حزين و حيران * در كف رندان ، ابرار اسير و مضطر\r\nشاد ، الا به در مرگ ، نبينى مردم * بكر ، جز در شكم مام ، نبينى دختر\r\nمسجد جامع هر شهر ستورانشان را * پايگاهى شده ، نى نقشش پيدا و نه در\r\nخطبه نكنند به هر خطه غزان از پى آنك * در خراسان نه خطيب است كنون نه منبر \r\n\r\n","description":"","footnote":"","page_name":" 126 ","page_number":134},
  {"content":"\r\n\r\n كشته فرزند گراميش اگر ناگاهان * بيند ، از بيم خروشيد نيارد مادر\r\nبر مسلمانان زان شكل كنند استخفاف * كه مسلمان نكند صد يك از آن بر كافر\r\nخلق را زين غم فريادرس ، اى شاه‌نژاد * ملك را زين ستم آزاد كن ، اى پاك گهر\r\nبه خدايى كه بياراست به نامت دينار * به خدايى كه بيفراخت به فرقت افسر\r\nكه كنى فارغ و آسوده دل خلق خداى * زين فرومايه غز شوم پى غارتگر\r\nزن و فرزند و زر جمله ، به يك حمله ، به باد * ببرو هم منشين ، جمله بيك حمله ، ببر\r\nرحم كن ، رحم بر آن قوم كه جويند جوين * از پس آنكه بخوردند ز انبان شكر\r\nرحم كن ، رحم بر آن قوم كه نبود شب و روز * در مصيبت‌شان ، جز نوحه‌گرى ، كار دگر\r\nرحم كن ، رحم بر آنها كه نيابند نمد * از پس آنكه ز اطلس‌شان بودى بستر « 1 » \r\n\r\nوضع اجتماعى و اقتصادى ايران پس از حملهء مغول\r\nدر همان ايامى كه سلطان محمد خوارزمشاه و عمال و همفكران او ، بدون توجه به منافع مردم و مصالح سياسى خود ، در داخل ايران به انواع مظالم و بيدادگريها دست مىزدند ، مردى آهنين به نام چنگيز ، با تحمل مشقات بسيار ، قبايل مغول و تاتار را تحت قيادت و فرمانروايى خود در آورد ، و از سال 600 تا 615 ، با از ميان برداشتن مخالفانى چون كوچك خان و شكست دادن امپراتورى چين شمالى و تصرف پكن ، با دولت خوارزمشاهى همسايه شد . محمد خوارزمشاه ، چنان كه ضمن مطالعهء تاريخ دوران او ديديم ، به مسائل اقتصادى و مصالح اكثريت مردم كمترين توجهى نداشت . او و همكارانش همواره در صدد بودند ، به نحوى ، مردم ستمديده را غارت و چپاول نمايند ؛ در حالىكه چنگيز پس از سركوبى مخالفان و تأمين آرامش و مركزيت ، در منطقهء نفوذ خود ، بر آن بود كه با حكومت خوارزمشاهيان روابط اقتصادى و سياسى برقرار كند .\r\nبه همين جهت ، هنگامى كه فرستادگان خوارزمشاه تصميم به مراجعت گرفتند ، به سلطان محمد پيام فرستاد ، كه خود را سلطان مشرق و وى را پادشاه مغرب مىداند ، و علاقهء خود را به استقرار روابط اقتصادى بين دو كشور اعلام كرد و گفت : « ميان ما عهد مودت و محبت و صلح مستحكم باشد\r\n\r\n\r\n","description":"","footnote":"\r\n( 1 ) . به نقل از : تاريخ ادبيات در ايران ، پيشين . ج 2 ، ص 117 - 116 .\r\n","page_name":" 127 ","page_number":135},
  {"content":"\r\n\r\nو از طرفين ، تجار و كاروانها بيايند و بروند و ظرايف و بضاعت كه در ولايت من باشد بر تو آرند ، و آن بلاد تو همين حكم دارد . » « 1 » از جمله قرائن و دلايلى كه صدق گفتار چنگيز را بثبوت مىرساند ، اين‌كه چنگيز ، قبل از تيره شدن مناسباتش با دولت خوارزمشاهى ، كليه راههاى ارتباطى حوزهء فرمانروايى خود را از دزدان و راهزنان پاك كرد و با گماشتن عده‌اى مراقب ( قرق‌چى ) ، راهها را براى فعاليتهاى بازرگانى مساعد نمود . بازرگانان مسلمان را به كشور خود پذيرفت و كالاى آنان را به قيمت عادله خريدارى كرد ، و با اعزام هيأتى ، با دولت خوارزمشاهى معاهدهء دوستى برقرار نمود و براى اثبات حسن‌نيت خود ، عده‌اى از بازرگانان را با كالاهاى گوناگون و مقدار زيادى تحف و هدايا براى سلطان محمد فرستاد . « يك قطعه زر صامت چندانچه ( به اندازهء ) گردن شترى . . . و پانصد شتر بار از زر و نقره و حرير و قز ( ابريشم ) خطائى و ترغو ( جامهء ابريشمى ) و قندز و سمور و ابريشم و ظرايف چين و طمغاج ، با بازرگانان خود ، روان كرد و بر بيشتر آن شتران زر و نقره بار بود . چون به اترار وصول شد ، قدر ، خان اترار ، غدر كرد ؛ از محمد خوارزمشاه اجازت فرمود ، و جملهء تجار و آيندگان و رسل را به طمع آن زر و نقره ، بقتل رسانيد ؛ چنان كه هيچيك از آنان خلاص نيافتند الا يك شتربان كه در حمام بود ؛ در آن واقعه از راه گلخن خود را برون انداخت و در محافظت خود ، حيل انگيخت و از راه بيابان ، به بلاد چين و طمغاج باز رفت ، و چنگيز خان را از كيفيت آن غدر ، اعلام داد . » « 2 »\r\nبعد از اين عمل بسيار وحشيانه ، باز چنگيز خان عنان عقل و اختيار از كف نداد و براى ادامهء مناسبات ، تلاش كرد و با اعزام هيأتى ، از دولت خوارزمشاه ، خواست كه غاير خان را به او تحويل دهند و خسارات وارده را جبران نمايند ؛ ليكن پادشاه جاهل و مغرور خوارزم ، بدون اين‌كه از عاقبت كار بينديشد ، بار ديگر ، فرستادگان چنگيز را جملگى كشت و راه را براى هجوم وحشيانهء مغول هموار نمود .\r\nشرح فجايع و غارتگريها و كشتارهاى دسته‌جمعى مغولان را ، در يكايك بلاد ايران ، در كتاب جهانگشاى جوينى و ديگر منابع تاريخى آن دوران ، بتفصيل مىتوان ديد . و جالب توجه است كه سلطان محمد خوارزمشاه و نزديكان دزد و طمعكار او پس از اين خبط بزرگ سياسى كه زندگى اقتصادى ، اجتماعى و فرهنگى ملل شرق نزديك را به باد فنا داد ، در برابر قوم خونخوار مغول ، به جنگ برنخاستند بلكه هريك به گوشه‌اى پناه بردند و بيچاره مردم غير مجهز و بىپناه را در برابر سيل خانمان برانداز مغول ، قرار دادند . سپاهيان مغول ، بعد از محاصرهء اترار ، به تسخير ديگر بلاد مجاور جيحون همت گماشتند و بر هر شهر و ديارى كه دست يافتند ، اهالى را قتل عام و شهر را با خاك يكسان كردند . پس از آنكه يكى از فراريان بخارا به خراسان رسيد ، مردم وحشتزده از كيفيت واقعه پرسيدند ، او در جمله‌اى كوتاه گفت : « آمدند و كندند و سوختند و كشتند و بردند و رفتند . » اين سياست قتل‌عام و تخريب را مغولها تقريبا در تمام بلاد اسلامى عملى و اجرا كردند ، و ما نمونه‌هايى از فجايع اين قوم وحشى را در بخارا و سمرقند ، جرجان ، مرو ، نيشابور و در ديگر بلاد خراسان در جلد دوم ذكر كرديم . مقاومتهايى كه در گوشه و كنار مملكت به همت جلال الدين منكبرنى ، تيمور ملك ، تارابى و ديگران صورت مىگرفت چون روى نقشه و حساب\r\n\r\n\r\n","description":"","footnote":"\r\n( 1 ) . ابو عمر منهاج الدين عثمان بن سراج الدين محمد ، طبقات ناصرى . به تصحيح عبد الحى حبيبى ، ج 2 ، ص 103 .\r\n( 2 ) . همان . ص 104 - 103 .\r\n","page_name":" 128 ","page_number":136},
  {"content":"\r\n\r\nنبود ، و سران سپاه به اكثريت مردم متكى نبودند و به مصالح و منافع مردم نمىانديشيدند ، نه تنها به نتيجه نمىرسيد بلكه اين قوم وحشى را به كشتارهاى فجيعى برمىانگيخت . مغولها معمولا در طى حملات غارتگرانهء خود ، تا آنجا كه مىتوانستند طلا و نقره و اطلس و ديبا و ديگر چيزهاى گرانبها را همراه خود مىبردند و گاه ، از ميان مردم بلاد مختلف ، محترفه و پيشه‌وران و هنرمندان را براى استفاده از نيروى كار آنان ، از عامهء مردم جدا مىكردند . و در مواردى كه با مردم شهر و ناحيه‌اى سر عناد و دشمنى شديد نداشتند ، به آنان تكليف مىكردند كه از ما يحتاج به قدر ضرورت بردارند و به صحرا روند و مساكن خود را در اختيار لشكر بگذارند تا لشكر مشغول غارت شود .\r\nاين قوم خونخوار براى دست يافتن به دفاين و گنجها ، به كندن زمينها مبادرت مىكردند و گاه به اميد پيدا كردن جواهر و نقود گرانبها ، به پاره كردن شكم مردم مىپرداختند .\r\nاينهمه بدبختى و فلاكت را كه نتيجهء مستقيم سوءسياست زمامداران بود ، جمعى از مردم بى خبر محصول سعد و نحس كواكب يا قران عاشر و يا غضب الهى مىشمردند .\r\nدر چنين شرايط اسفناكى كه هركس در مقام حفظ جان خود بود ، خواه و ناخواه ، ملكات فاضلهء اخلاقى رو به فراموشى رفته بود . سعايت ، نمامى و دروغگويى امرى عادى شده بود . مردم بجاى آنكه صف واحدى در مقابل دشمن مشترك تشكيل دهند ، غالبا به جان يكديگر مىافتادند و به اميد نفع آنى ، برادران و هموطنان و رجال كشور را با ايراد اتهامات بىاساس ، به چنگ دشمن خونخوار مىسپردند .\r\nبا تمام اين تضادها و مشكلات اقتصادى كه وجود داشت ، در عهد سلاجقه و خوارزمشاهيان يعنى تا قبل از حملهء مغول ، وضع كشاورزان و پيشه‌وران ايران قابل تحمل بود .\r\nبه نظر محقق شوروى ، پطروشفسكى ، « در آغاز قرن سيزدهم ميلادى ( قرن هفتم هجرى ) ، جامعهء فئودالى ايران ، بر روى هم ، طريق اعتلا را مىپيموده و جريان پيدايش مالكيت فئودالى زمين بسيار پيشرفت كرده بوده ولى بعد ، موقتا بر اثر هجوم لشكريان چنگيز خان و شكست و ادبار حاصل از آن ، متوقف گشت . در آغاز قرن سيزدهم ، انشعابات وسيع شبكهء آبيارى روىزمينى و زيرزمينى ، چيره‌دستى و آزمودگى زارعان ، كه برغم آلات و ادوات كوچك زراعى قادر بودند حاصل فراوان بدست آورند ، و وجود شهرهاى بزرگ فئودالى پررونق ، كه جمعيت آن فشرده بوده و صنعتها و پيشه‌ها در آن شكوفان بوده ، جملگى گواه بر وجود گرايش ترقيخواهانه در جامعهء فئودالى ايران ، در آغاز قرن سيزدهم ميلادى است . در اين دوره ، عده‌اى با به كار انداختن سرمايهء بازرگانى كلان ، به فعاليتهاى تجارى مشغول بودند .\r\nافزايش تضادهاى طبقاتى ، در قرن ششم و هفتم هجرى ( دوازدهم و سيزدهم ميلادى ) ، خود نمودارى از جنبهء ترقيخواهانهء جامعه بود . در اين دوره ، دو گرايش وجود داشت : يكى گرايش به طرف تفرقه و پاشيدگى فئودالى و سازمان نظامى اقطاعى ، و ديگر تمايل به تمركز دولت فئودالى و بسط شعب دستگاه بوروكراسى مركزى . » « 1 »\r\nبا اينكه در اين جريان ، ظاهرا ، شاه و عمال او ، مخصوصا خواجه نظام الملك ، حتى الامكان قدرت فئودالها را محدود مىكردند ولى به علت نبودن وسايل ارتباطى سريع ، نظارت در كار\r\n\r\n\r\n","description":"","footnote":"\r\n( 1 ) . ايليا پاولويچ پطروشفسكى ، كشاورزى و مناسبات ارضى ايران در عهد مغول . ترجمهء كريم كشاورز ، ج 1 ، ص 48 - 47 ( به اختصار ) .\r\n","page_name":" 129 ","page_number":137},
  {"content":"\r\n\r\nفئودالها و مقطعان چنان كه بايد ممكن نبود . در اواخر عهد خوارزمشاهيان ، به علت فساد و عدم شايستگى زمامداران ، حكومت مركزى بيش از پيش ، به ضعف گراييد و قدرت و استقلال فئودالها بيشتر شد و به شرحى كه ياد كرديم ، با حملهء چنگيز ، بساط حكومت نيمه جان خوارزمشاهيان برچيده شد .\r\nبا حملهء مغول ، وضع اقتصادى ايران به كلى درهم ريخت و دچار عواقب شومى گرديد .\r\nقرائن بسيارى در دست است كه چنگيز خان در آغاز كار ، مايل بود كه مناسبات اقتصادى خود را با ايران وسعت بخشد . « بدويان مغولستان ، بمناسبت احتياجى كه بمحصولات و امتعهء بلاد آباد اطراف مساكن خود داشتند ، به تجارت و داير نگاه داشتن طرق معاملات ، اهميت بسيار مىدادند و قبل از عهد چنگيز بين طوايف مغول و مردم چين ، تجارت معتبرى داير بود و سكنهء مسلمان تركستان شرقى و اويغورها واسطهء اين تجارت محسوب مىشدند .\r\nتجار مسلمان رعاياى خوارزمشاه از يك‌طرف ، و چنگيز خان از طرفى ديگر ، مايل به افتتاح راههاى تجارتى قديم و داير ماندن آنها بودند . ولى خوارزمشاه شخصا به اين مسائل اعتنايى نداشت و سياست جهانگيرى چشم خرد او را پوشيده بود ، چنان كه نمايندگانى را كه به چين فرستاد فقط براى كسب اطلاع و تحقيق اخبار و دانستن قدرت و قوت مغول بود و بهيچوجه به منافع رعاياى خود و مصالح حال مملكت توجهى ظاهر نمىكرد . بر خلاف او ، چنگيز ، تجار مسلمان را به ممالك خود جلب مىنمود و بيش از همه‌چيز ميل داشت كه روابط بين او و خوارزمشاه براساس صلح و سلامت استوار بماند و كاروانهاى دو طرف دائما در رفت‌وآمد باشند .\r\nتجار مسلمان رعيت خوارزمشاه كه در ممالك اطراف ، مثل چين و روسيه ، معاملات بسيار مىكردند و غالبا با مردم اين ممالك حساب داشتند ، از بروز جنگ در اين نواحى ، همه وقت ، ضرر بسيار مىديدند و هر وقت كه صلح برقرار مىگرديد و راه تجارت باز مىشد ، بدون فوت وقت ، باب معاملات را مفتوح مىنمودند .\r\nپس از آنكه متصرفات مغولان و خوارزمشاهيان بسط يافت ، تجار مسلمان در صدد برآمدند كه با مغولستان و چين تجارت كنند . چنگيز خان ، چنان كه اشاره كرديم ، با اين فكر موافق بود . وى راههاى تجارتى را امن كرد و محافظينى ( قرقچى ) براى حمايت كاروانيان و مساعدت با ايشان ، در منازل كاروانى گماشته بود . سه نفر از تجار مسلمان ، با تعدادى پارچه‌هاى زربفت قيمتى ، به خدمت چنگيز خان رفتند . چنگيز امتعهء ايشان را به قيمت خوب خريد و فوق العاده در اكرام ايشان كوشيد ، و جماعتى از تجار رعيت خود را ، با فرستادگانى همراه تجار مسلمان ، به ممالك خوارزمشاهى فرستاد .\r\nچنگيز همراه اين هيأت ، هدايايى نيز فرستاد و ايشان در سال 615 در ماوراء النهر به خدمت سلطان محمد رسيدند و پيام حسن‌نيت چنگيز را ابلاغ كردند ؛ ولى سلطان از اين‌كه چنگيز او را پسر خود خوانده بود برآشفت ، اما با وساطت و حسن‌تدبير يكى از فرستادگان چنگيز ، آتش خشم خوارزمشاه فرو نشست و معاهده‌اى بين آنان منعقد شد و مقرر گرديد كه دوستان يكديگر را دوست و دشمنان هم را دشمن مشترك خود بدانند . از طرف چنگيز ، محمود يلواج اين عهدنامهء مودت را امضا كرد .\r\nپس از عقد اين معاهده ، عدهء زيادى از تجار مغول ( بين 450 تا 500 نفر ) به عزم\r\n\r\n","description":"","footnote":"","page_name":" 130 ","page_number":138},
  {"content":"\r\n\r\nماوراء النهر ، حركت كردند و اجناس و امتعهء گرانبهايى از قبيل طلا و نقره و ابريشم و پارچه‌هاى قيمتى و مشك و احجار كريمه با خود آوردند . ولى در شهر اترار ، غاير خان ، از منسوبان تركان خاتون ، به اموال تجار طمع كرد و ايشان را نزد خوارزمشاه ، جاسوس معرفى نمود . آنگاه ، جملگى را كشت بجز يك نفر كه جان سالم به در برد و ماوقع را به چنگيز گزارش داد . چنگيز در عين قدرت در مقام جنگ برنيامد . دو فرستادهء تاتار را با يك نفر از مطلعين نزد خوارزمشاه فرستاد و به اين عمل زشت اعتراض كرد و تسليم غاير خان را خواست ولى سلطان نپذيرفت . زيرا غاير خان با سران نظامى منسوب و مربوط بود و تركان خاتون كه خود در سياست خوارزمشاهيان نفوذ فراوان داشت با اين كار موافقت نمىكرد . در نتيجه ، سلطان محمد كه مردى سبك مغز و جاهل بود ، تحت تأثير اطرافيان ، نه تنها با تسليم غاير خان آتش خشم چنگيز را تسكين نداد بلكه دو نفر فرستادگان او را نيز بقتل رسانيد . » « 1 » و مقدمات حملهء خانمانسوز مغول را به دست خود فراهم كرد .\r\nدر جريان اين حملهء خونين ، به كشاورزى و صنايع دستى ايران لطمات سنگين وارد شد و آباديها و آثار تاريخى و هنرى بسيارى دستخوش نهب و غارت گرديد . علت اساسى شكستهاى متوالى محمد خوارزمشاه اين بود كه سياست اقتصادى و اجتماعى و مالياتى اين مرد و اطرافيان ستم - پيشه‌اش مورد تأييد مردم نبود . نه تنها فئودالها و سران نظامى با يكديگر و با سلطان همصدا و همفكر نبودند بلكه بين خود آنان ، در چپاول و استثمار مردم اختلاف بود . به نظر محققان شوروى ، « محمد خوارزمشاه با اينكه نيرويش بمراتب بيش از مغولان بود ، نتوانست در مقابل مهاجمان ايستادگى كند . او نه به سرداران خود اعتماد داشت نه به فئودالهاى دست‌نشانده و نه به سپاهيان ايشان و از اين‌كه آنان را براى يك نبرد قاطع در يك نقطه متمركز سازد بيمناك بود ؛ بدين سبب ، به دستجات كوچك تقسيمشان مىكرد و لشكريان چنگيز اين دستجات را يك‌يك نابود مىكردند .\r\nهجوم چادرنشينان ، اعم از تازيان بدوى و يا تركان غز و غيره به سرزمينهاى زراعتى و كشاورزى اسكان يافته ، بطور كلى ، هميشه موجب ويرانى و فقر بود ولى در اين موارد ياد شده ، اين ويرانيها بدون نقشه صورت مىگرفت .\r\nاما چنگيز خان و سرداران او ، تخريب سرزمينهاى حاصلخيز و شهرها و كشتار دسته‌جمعى مردم را به‌طور متشكل عملى مىساختند . مبتكر اين شيوه ، چنگيز خان بود و سبب آن اين بود كه عدهء لشكريان مغول قليل بود ، و به حساب آكادميسين ، بارتولد ، از دويست هزار تجاوز نمىنمود ، و اين عده براى انقياد اراضى وسيعى كه چنگيز خان تسخير نموده بود ، كفايت نمىكرد .\r\nچنگيز خان مىخواست بوسيلهء كشتار دسته‌جمعى كسانى كه قادر به مقاومت بودند و استقرار شيوهء قتال و ارعاب ، اقوام مغلوب را مرعوب و ضعيف كند و از عصيان و شورش آنان عليه فاتحان جلوگيرى به عمل آورد . عده‌اى از اطرافيان و نزديكان چنگيز خان اين شيوه را تأييد نمىكردند . بطورى كه از منابع موجود برمىآيد ، حتى دو تن از فرزندان چنگيز خان - جوچى و اوگدى ( اوكتاى ) - مخالف اين روش بودند . ولى اكثر فئودالهاى چادرنشين مغول روش چنگيزى را مىپسنديدند ، زيرا چنگيز دزدى و غارت را به مقياسى كه تا آن زمان سابقه نداشت مجاز\r\n\r\n\r\n","description":"","footnote":"\r\n( 1 ) . عباس اقبال آشتيانى ، تاريخ مغول . ص 24 - 21 ( به اختصار ) .\r\n","page_name":" 131 ","page_number":139},
  {"content":"\r\n\r\nمىدانست و دست ايشان را بازگذاشته بود . » « 1 »\r\nشك نيست كه حملهء چنگيز و بازماندگان او ، اقتصاد نيمه‌جان ايران را به ورشكستگى سوق داد ؛ زيرا در جريان اين جنگهاى خونين ، كشاورزان و زمينهاى زراعتى و باغهاى آنان ، دستخوش نهب و غارت مىشدند ، و محترفه و پيشه‌وران و صنعتگران را نيز از زادوبوم خويش به نقاط موردنظر اجبارا كوچ مىدادند . به اين ترتيب ، با حملهء مغول ، صنعت و كشاورزى ايران به كلى فلج گرديد .\r\nبا اين حال ، « علىرغم ويرانيهاى عظيمى كه فتوحات مغولان در كشورهاى آسيا و اروپا به بار آورده بود ، مناسبات بازرگانى ميان ممالك مزبور قطع نشد . فاتحان ، از لحاظ نظامى و سوق - الجيشى ، راههاى مناسب ساخته شبكهء وسيعى از مراكز پستى ( يام ) احداث كردند . كاروانها نيز از اين راهها استفاده كرده ، بخصوص از ايران به چين و بالعكس ، آمدوشد مىنمودند . خانان بزرگ مغول نفع خويش را در حمايت از تجارت كلى كاروان كه در دست شركتهاى بزرگ تجارى مسلمان ايرانى و خاورميانه‌اى بود مىدانستند و اعضاى اين شركتها را « شريك » مىناميدند .\r\nخانهاى بزرگ ، بويژه او كتاى ، با كمال ميل ، در شركتهاى مزبور سرمايه‌گذارى كرده و از ايشان حمايت مىكردند . كار اين شركتها تجارت كلان بين المللى بود . منسوجات گرانبها و اشياء تجملى را كه بيشتر مورد نياز اعيان و بزرگان بود ، خريد و فروش مىكردند . » « 2 »\r\nبه اين ترتيب ، پس از حملهء مغول ، آن دسته از بازرگانان ايرانى كه با سران مغول در فعاليتهاى تجارى همآهنگى و همقدمى مىكردند ، كمابيش ، منتفع و بهره‌مند مىشدند ولى كشاورزان يعنى اكثريت مردم ، از لحاظ اقتصادى ، وضع دلخراشى داشتند و سنگينى بار ماليات و مظالم مستمر فئودالها و سران مغول ، كمر آنها را خرد كرده بود . خراسان در نيمهء اول قرن هفتم ، وضع خاصى داشت .\r\n« جنتمور ، نخستين حاكم مغول ، وظيفه‌دار بود تا بتواند از مردم محل ، پول و اموال پربها و محصولات بيشترى اخذ كند و وصول منظم ماليات و خراج را تأمين نمايد . جنتمور مردم را بيرحمانه شكنجه و مجبور مىكرد محل اموال خويش را نشان دهند . وى به منظور ايجاد دستگاه ادارى و بخصوص مالياتى ، مأموران محلى و ايرانى را به خدمت خود جلب كرد .\r\nجنتمور و جانشينان وى ، در مقابل خان مغول ، مسؤول وصول مرتب مالياتها و خراج و ارسال آن به خزانهء خان بودند . اين امر فقط در صورتى امكان‌پذير بود كه ماليات گزافى بر اهالى وضع شود ولى نه به نحوى كه ماليات دهنده را به كلى از هستى ساقط و فقير كند يا بديگر سخن ، ميزان ماليات طورى باشد كه لااقل زارع قادر باشد ، پس از پرداخت آن ، مجددا به زراعت پردازد .\r\nحكام خراسان اقداماتى به عمل آوردند تا شهرها و دهكده‌هايى كه در دوران هجوم مغولان ويران شده بود احياء گردد ؛ مثلا گرگوز ، جانشين جنتمور ، طوس را احياء و مقر حكومت خويش ساخت . هرات نيز احياء شد . حكام خراسان و فئودالهاى مغول كه در زمرهء اطرافيان وى بودند ، با فئودالهاى اسكان يافتهء محلى كه از قتل و غارت مغولان جان بدر برده بودند ، نزديك\r\n\r\n\r\n","description":"","footnote":"\r\n( 1 ) . تاريخ ايران از دوران باستان تا سدهء هجدهم ، پيشين . ص 327 - 325 ( به اختصار ) .\r\n( 2 ) . همان . ص 332 .\r\n","page_name":" 132 ","page_number":140},
  {"content":"\r\n\r\nشدند و اندك‌اندك ، فرهنگ و تمدن ايران را پذيرفتند . اين خطمشى سياسى ، يعنى نزديكى فاتحان با سران مغلوبان ، با روش ديگرى كه اكثر اعيان مغلوب تعقيب مىكردند تصادم مىكرد . اينان پيروان سنن چادرنشينان بودند و با مردم اسكان يافته دشمنى مىورزيدند و بالكل حاضر نبودند حتى سخنى هم از نزديكى با آنان بشنوند .\r\nسران نظامى مغول ، گذشته از اجحاف و تجاوز و زورگويى و برده كردن ساكنان بلاد و قصبات ، به تصرف اراضى آغاز كردند . واردان ، مورخ ارمنى ، نقل مىكند كه « مغولان وارد كشور گرجستان شدند و تمام محال و نواحى و قلاع غيرقابل وصول معروف را ، به قرعه ، ميان سران خود تقسيم كردند ، و اينان بلادرنگ ، نقاطى را كه به حكم قرعه نصيب ايشان گشته بود تصرف مىكردند . » در ايران نيز وضع به‌همين قرار بود .\r\nفئودالهاى مغول ، در متصرفاتى كه بطريق بالا بدست آورده بودند ، مانند اميران مستقل ، رفتار مىكردند و مالياتهايى را كه از مردم اخذ مىكردند صرف احتياجات شخصى خود مىكردند و مىكوشيدند كه از مردم زحمتكش محلى ، بطور غيرمحدود ، بهره‌كشى كنند و خودسرانه بر آنها ماليات وضع نمايند و بهيچوجه ، در انديشهء احياى كشاورزى و پيشه‌ها و بازرگانى نبودند . اينان هيچگونه رابطه‌اى با مردم و حتى فئودالهاى محلى برقرار نمىساختند و خطمشى سياسى ياد شده ، كه در محيط فئودالهاى مغول در فاصلهء سالهاى 1230 تا 1240 - ميلادى ( 628 تا 638 هجرى ) پديد آمد ، در سراسر تاريخ حكومت مغولان در ايران ، مشهود مىباشد . در ميان نمايندگان و مدافعان اين دو روش ، مبارزهء شديدى جريان داشت .\r\nگرگوز و جانشين او ارغون آقا ( سال 1244 ميلادى / 642 هجرى ) بارها كوشيدند تا ميزان ماليات را تثبيت و مشخص نمايند و خودكامى فئودالهاى مغول را محدود سازند و آنان را مجبور كنند كه وجوه ماليات وصولى را به خزانه تسليم كنند . » « 1 »\r\nسران نظامى مغول ، پيش از اردوكشى هلاكو خان ، در سرزمينهاى نوگشوده شروع به غصب و تصاحب اراضى فئودالهاى محلى كردند . سران زمامدار مغول پس از تأسيس دولت هلاكوئيان ، همان سياست تصاحب اراضى فئودالهاى محلى را تعقيب نمودند . سياست ايلخانان بطور كلى متوجه آن بود كه حد اعلاى درآمد را از مردم محلى اخذ كنند . بدين سبب ، در دورهء تسلط مغولان ، بهره‌كشى فئودالى از روستاييان بمراتب ، شديدتر از پيش شد . روستاييان ( چنان كه ضمن توصيف احوال طبقهء وسيع كشاورزان ( در جلد سوم ) بتفصيل گفتيم ) ناچار بودند قريب سىگونه ماليات و بيغار بپردازند و انجام دهند .\r\nپس از حملهء مغول به ايران ، شبكه‌هاى آبيارى به كلى خراب شد ، عدهء نفوس سخت تقليل يافت ، دامهاى كارى نظير گاو و قاطر و اسب از ميان رفتند ، قحطى و امراض ساريه بروز كرد ، و اين عوامل در وضع كشاورزى ايران منعكس گرديد . خراسان بيشتر و زودتر از ديگر نواحى ، آسيب ديد . به گفتهء نسوى ، پس از نخستين هجوم ( 620 - 617 هجرى ) ، همهء شهرها و قلاع خراسان بجز دژ خرندز كه متعلق به نسوى بود ؛ ويران شد ، ولى تقريبا همهء فراريانى كه به آن قلعه پناه برده بودند ، بر اثر ابتلا به بيمارى سارى ، جان سپردند . فاتحان يا روستاييان را به قتل مىرسانيدند ، يا به اسيرى مىبردند و از آنان در كار محاصرهء بلاد ، كندن خندق و آوردن سنگ براى دستگاههاى\r\n\r\n\r\n","description":"","footnote":"\r\n( 1 ) . همان . ص 338 - 336 ( به اختصار ) .\r\n","page_name":" 133 ","page_number":141},
  {"content":"\r\n\r\nسنگ‌انداز ، استفاده مىكردند .\r\nبسيارى از ساكنان كه براى نجات به كاريزها پناه برده بودند ، در آن مجارى در - گذشتند . چون سياست كلى چنگيز قتل و غارت و از بين بردن انبارها و منابع آذوقه بود ، قحطى و بيمارى شيوع يافته بود . نسوى مىنويسد از حدود بلخ تا حدود دامغان ، يك سال ، پيوسته خلق گوشت آدمى و سگ و گربه مىخوردند ؛ چه عمال چنگيز خان جمله انبارها را سوخته بودند . » « 1 » « چون بعد از 14 سال يعنى در سنهء 634 هجرى ، خان بزرگ ، اوكتاى قاآن ، فرمود تا هرات را احيا كنند و عده‌اى از اسيران ( هزار نفر پيشه‌ور و نساج را كه بعد از تسخير هرات از آن شهر كوچانده بودند بازگردانيدند ، ديدند كه در پيرامون ويرانه‌هاى شهر ، تقريبا نه روستايى باقى مانده و نه دام كارى ، و جويها انباشته است و بدين سبب ، مردم ناچار خود بجاى گاو ، گاوآهن مىكشيدند . قرار بر اين بود كه هر مرد ساكن هرات 3 من گندم در 50 كوتك ( واحد طول ) بكارد و از بركه آبش دهد . « هنگام زرع از وضيع و شريف دو دوجوغ ( يوغ ) مىكشيدند و ديگرى ميعاد راست مىداشت و بدين نوع زمين را شيار مىكردند و تخم مىپاشيدند و پنبه مىكاشتند . » پس از برداشت محصول پنبه ، بيست مرد هريك بيست من پنبه به افغانستان بردند و از آنجا « ادوات دهقنت آوردند . » [ ر ك : سيفى ، ص 111 
  ] « 2 » از اين جملات پيداست كه اسب و خر وجود نداشته است .\r\nبه گفتهء نويسنده ذيل تاريخ سيستان ، در سال 632 هجرى ، هنگامى كه مغولان براى بار سوم به سيستان هجوم كردند ، ويرانى و قحطى چندان عظيم بود كه آذوقه به مبالغ باور نكردنى فروخته مىشد ؛ بدينقرار : شكر منى 15 دينار ، فانيد ( حلوا و قند سفيد ) 10 دينار ، عسل 12 دينار ، روغن حيوانى 5 دينار ، گوشت گوسفند 4 دينار ، گوشت گاو 2 دينار . « 3 »\r\nيكى از عواملى كه به عدم ثبات و آشفتگى وضع اقتصادى ايران كمك مىكرد ، اختلاف بزرگى بود كه بين سران نظامى و چادرنشين مغول و ترك از طرفى ، و فئودالهاى اسكان يافتهء ايرانى از طرف ديگر وجود داشت . اين اختلاف در تمام زمينه‌هاى اقتصادى و اجتماعى تجلى مىكرد . فئودالها و مأمورين متنفذ ايرانى كه در رأس دستگاه ادارى قرار داشتند ، مىكوشيدند تا دولتى نيرومند و متمركز تأسيس كنند و حكومتى شبيه حكومت غزنويان و سلاجقه پديد آورند و در پناه قدرت خان مغول ، به وضع آشفتهء مالياتى و ميزان مال الاجارهء اراضى مزروعى نظم و قرارى بدهند ، خزانه و ماليهء دولت را تقويت كنند و اعيان چادرنشين ترك و مغول را كه با اسراف و تبذير و غارت كشاورزان با سياست « تمركزطلبى » مخالفت مىكردند ، بر سر جاى خود بنشانند .\r\nدر عهد هلاكوئيان كمابيش فئودالهاى ايرانى نظير افراد خاندان جوينى كه مال و منال فراوان داشتند موفق شدند كه حكومت مركزى را تقويت كنند .\r\nدر اواخر قرن هفتم هجرى ، وضع اقتصادى زمامداران مغول آشفته و درهم بود . در عهد\r\n\r\n\r\n","description":"","footnote":"\r\n( 1 ) . به نقل از : كشاورزى و مناسبات ارضى در ايران عهد مغول ، پيشين . ص 127 .\r\n( 2 ) . همان ، ص 130 - 129 .\r\n( 3 ) . تاريخ سيستان . ص 396 ، به نقل از : كشاورزى و مناسبات ارضى در ايران عهد مغول ، پيشين . ص 132 - 131 .\r\n","page_name":" 134 ","page_number":142},
  {"content":"\r\n\r\nكيخاتو ، وضع مالياتهاى سنگين و مطالبهء آن از مردم بينوا ، امر محال بود ؛ به همين علت ، تصميم گرفتند با صدور پول كاغذى يا « چاو » طلاها را در خزانه جمع كنند و پول كاغذى را در جريان بگذارند . بالاخره در سال 694 هجرى ( 1294 ميلادى ) در « تبريز ، پول كاغذى به جريان گذاشته شد . مردم مكلف بودند يا آن را قبول كنند و يا به دست مأمورين خان كشته شوند . ولى يك هفته پس از صدور چاو ، مردم زبان به اعتراض گشودند ، بازارها بسته شد ، آذوقه ناياب گرديد ، تجارت داخلى و خارجى مختل گشت و از شهرها ماليات وصول نمىشد .\r\nمجبور شدند چاو را لغو كنند . مردم وزير ايلخان را كه « صدر جهان » نام داشت ، « صدر كاغذى » خواندند . رسم چاو برافتاد و كيخاتو خان كشته شد . زمامداران بعدى نيز قادر نبودند كه به وضع آشفتهء اقتصادى مملكت سروسامانى بدهند .\r\nاستثمار فئودالى و سنگينى بار ماليات ، روزبروز بيشتر مىشد . مأموران يا كسانى كه وصول خراج را بمقاطعه گرفته بودند ، بدون اينكه هيچگونه نظارتى در اعمال ايشان به عمل آيد ، اقدام بوصول مالياتها مىكردند و مبالغ وصولى را تصاحب يا تبذير مىنمودند ، و وقتى خزانه پرداخت آن مبالغ را از آنها مطالبه مىكرد ، ايشان براى بار دوم و حتى سوم از رعايا ماليات مىگرفتند ، وصول ماليات ، غالبا با شكنجه و آزار روستاييان توأم بود . روستاييان هميشه مبالغ روزافزونى بابت مالياتهاى عقب افتاده مقروض بودند . در فاصلهء بين سالهاى 648 تا 659 هجرى ، كسانى كه مالياتها را نپرداخته‌اند و نيز اعضاى خانوادهء ايشان به بردگى فروخته مىشدند تا قرض ايشان به طلبكار پرداخته شود .\r\nدر طى قرنها تاريخ ايران ، هرگز وضع روستاييان به سختى و وخامت روزگار سلطهء مغولان نبود . موضوع مقيد ساختن روستاييان به زمين ، مربوط به دورهء مغول مىباشد . فقه و حقوق اسلامى مجبور كردن روستاييان را به اقامت در يك محل و اطاعت ناگزير او را از صاحب قلعه و زمين برسميت نمىشناخت . پيش از سلطهء مغولان ، تابعيت و وابستگى فئودالى روستاييان صورت اقامت ناگزير ( سرواژ ) در يك نقطه را پيدا نمىكرد . موازين جديد را مغولان با خود آوردند .\r\nبطور كلى ، هلاكوئيان ، با بهره‌كشى فئودالى شديد ، موجبات سقوط و انحطاط اقتصادى كشور را فراهم كردند . غازان خان در دوران كوتاه زمامدارى خود ( 695 تا 704 هجرى ) سعى كرد كه به وضع آشفتهء اقتصادى مملكت سروسامانى بخشد .\r\nرشيد الدين فضل اللّه ، ضمن بيان انواع ظلم و تطاولى كه به رعايا مىرفت ، مىنويسد :\r\n« كلوخ و خاشاك را در نظر حكام و غير هم اعتبار بود و رعايارانه ؛ و خاشاك شوارع آن كوفتگى نمىيافت كه رعيت . » « 1 » غازان خان بموجب فرمانى ، ميزان ثابت خراج و ماليات سرانهء ( قپچور ) را براى هر ناحيه به نقد يا جنس ، معين و اعلام نمود . دستور داد خاتونان و شاهزادگان و سران قوم براى انجام مأموريتهاى خصوصى ، ايلچى يا مأمورى به نقاط مختلف كشور گسيل ندارند .\r\nرسم نزوله « يعنى مهمان رعايا شدن ، به كلى برافتاد . صدور بروات لغو گرديد ، بجاى مقاطعه‌كاران ، مأمورين معين و مسؤولى وظيفهء اخذ خراج را به عهده داشتند و مبلغ وصولى را مستقيما به خزانه تسليم مىكردند . علاوه بر اين ، غازان براى تشويق مردم به فعاليتهاى كشاورزى ، تسهيلات\r\n\r\n\r\n","description":"","footnote":"\r\n( 1 ) . تاريخ اجتماعى دورهء مغول . به كوشش امير حسين جهانبگلو ، ص 95 .\r\n","page_name":" 135 ","page_number":143},
  {"content":"\r\n\r\nمالياتى قايل شد . فكر اصلاحى غازان را كمابيش الجايتو خان دنبال كرد ولى با مرگ او ، ابو سعيد بهادر خان در سن 12 سالگى ، به حكومت رسيد . وى به علت صغر سن ، قادر به ادارهء امور كشور نبود ؛ به همين علت ، امير چوپان و ساير اعيان چادرنشين بار ديگر ، جان گرفتند و عليه تمركز و انضباطى كه از عهد غازان به يادگار مانده بود ، به مبارزه برخاستند و به انقراض و از هم پاشيدگى حكومت ايلخانان كمك كردند .\r\nدر فاصلهء بين سقوط حكومت ايلخانان و استقرار حكومت صفويه ، تغيير مهمى در وضع كشاورزان روى نداد . در دوران حكومت سربداران ، كمابيش ، كشاورزان منطقهء قدرت آنان ، از ظلم و ستم در امان بودند . پس از آنكه تيمور بر آل مظفر و سربداران دست يافت ، اراضى فراوان را برسم سيورغال ، ميان سران نظامى خود و فئودالهاى بزرگ ايرانى ، كه جانب وى را گرفته بودند ، تقسيم كرد . وى به نفع كشاورزان قدمى برنداشت . فرزند او شاهرخ ، بطورى كه دولتشاه نوشته ، براى جلوگيرى از عصيان كشاورزان ، به پيروى از روش غازان خان ، ميزان بهره‌كشى فئودالها را تثبيت كرد ولى اين اصلاحات از مظالم عملداران و مأمورين مالياتى نكاست . در زمان سلطانحسين بايقرا ، مظالم مأمورين ديوانى نسبت به كشاورزان و پيشه‌وران سبب عصيان خلق گرديد . سلطان حسين بايقرا ، وزير كاردان خود ، عليشير نوايى را به هرات فرستاد ، و او بمحض ورود ، از فراز منبر مسجد جامع ، لغو مالياتهاى غيرقانونى را اعلام كرد و كشاورزان و پيشه‌وران را براى مدت دو سال از مالياتها و عوارض فوق العاده معاف نمود .\r\nبطور كلى ، در دوران بعد از اسلام ، وضع زندگى اقتصادى مردم برحسب اوضاع و احوال طبيعى و نوسانات سياسى ، فرق مىكرد . در مناطقى كه كشاورزان از آب و هواى مناسب و خاك حاصلخيز و امنيت و ثبات سياسى برخوردار بودند ، زندگى كمابيش رضايتبخش بود ؛ چنان كه زندگى مردم ايران در دورهء طاهريان ، سامانيان ( مخصوصا در دورهء نخستين شهرياران اين سلسله ) و تا حدى در عهد غزنويان و سلجوقيان ، در نتيجهء امنيت و ثبات نسبى ، قابل تحمل بود و كشاورزان با ابزارهاى ابتدايى آن دوران كار مىكردند ، و اگر مواجه با خطر بىآبى ، سيل ، تگرگ و آفتهاى نباتى ، و با و طاعون نمىشدند و از مظالم مأمورين ديوانى بسلامت مىرستند ، نان بخور و نميرى بدست مىآوردند و در كلبه‌هاى گلى با زن و فرزند خود مىخوردند .\r\nبطور كلى ، سطح توقعات و انتظارات اكثريت مردم بسيار پأيين بود . مردم با ظلم و - ستمگرى و تبعيض ، از عهد باستان آشنا و مأنوس بودند . اختلاف طبقاتى در نظر آنها امرى ازلى و ابدى بود . قسمتى از معاملات و مبادلات مردم بطور تهاترى و پاياپاى ، صورت مىگرفت ؛ فى المثل گندم مىدادند و پارچه مىگرفتند و قسمت ديگر از نيازمنديهاى خود را با پول تهيه مىكردند . وضع پيشه‌وران و ديوانيان يا كارمندان دولت و روحانيان طبقهء دوم و ديگر قشرهاى ميانه حال بمراتب بهتر از كشاورزان بود .\r\n\r\nفعاليتهاى اقتصادى پس از حملهء مغول\r\nپس از حملهء مغول ، ظلم و زور ، جاى مقررات و نظامات فئودالى قديم را گرفت . فرمانروايان مغول به هيچ اصل و قانونى پايبند نبودند .\r\nوقتى مالياتهاى ظالمانه مخارج آنان را تأمين نمىكرد ، بيدرنگ ، ماليات جديدى وضع مىكردند و هرگاه با اين ماليات نيز نظر آنها تأمين نمىشد ، پيش هركس پول يا متاعى سراغ مىكردند ، درصدد مطالبهء آن برمىآمدند ؛ و اگر صاحب مال\r\n\r\n","description":"","footnote":"","page_name":" 136 ","page_number":144},
  {"content":"\r\n\r\nمقاومت مىكرد ، با جبر و عنف و گاه با كشتن صاحب مال ، به مطلوب خود مىرسيدند . در نتيجهء اين سياست جابرانه و دور از عواطف انسانى ، همه كوشش مىكردند كه خود را بينوا و فقير جلوه دهند ؛ لباس فاخر نپوشند و اشياء نفيس و گرانبهايى اگر دارند در معرض تماشاى مهمانان نگذارند . بسيارى از مردم ابن الوقت ، براى حفظ خود از شر مغولان ، لباس سربازى بر تن مىكردند ؛ در زمرهء زورگويان و عمال حكومت جابر مغول درمىآمدند .\r\nبسيارى از فعاليتهاى مثمر اقتصادى نظير كشاورزى ، نجارى ، آهنگرى ، كفاشى و غيره روى به كساد نهاد .\r\nبازرگانى در عهد مغول : از ديرباز ، مغولان به اهميت بازرگانى براى بر طرف كردن نيازمنديهايشان و براى فروش فرآورده‌هاى عشيره‌اى خود و از جمله پوستى كه از راه شكار بدست مىآوردند ، پىبرده بودند . چنگيز خان براى بازرگانان شرايط بسيار مناسبى تعيين كرد و به آنان امنيت كامل براى كارشان داد ؛ و منگو حتى به منظور جلوگيرى از تصادم ميان بازرگانان و مراقبان بازار ، دستور داد جواز پيشه به نام بازرگانان صادر گردد . جنگ با خوارزمشاه نيز ظاهرا در نتيجهء كوششهايى كه چنگيز براى برقرارى روابط بازرگانى به عمل مىآورد ، و در اثر سوءسياست سلطان محمد خوارزمشاه درگرفت .\r\nچون محصولات كشاورزى مغولستان نمىتوانست نيازمندى مردم آن سامان را بر طرف كند ، ورود مواد غذايى به آن سرزمين اهميت بسيار يافت . سياست حمايت از بازرگانان در دوران سلطنت ايلخانان نيز ادامه يافت . « ادريش فن‌پرته‌نو » تبريز را از نظر مقدار جنس ، غنىترين شهر دنياى آن روز مىنامد . ميان ايران و بسيارى از ممالك ديگر روابط بازرگانى موجود بود » « 1 » ولى اين روابط گاه در اثر جنگها و سوءسياست زمامداران رو به سستى مىنهاد .\r\nوضع جاده‌ها خوب نبود و بطور كلى مغولان در بهبود راهها و ايجاد خطوط ارتباطى جديد ، قدم مؤثرى برنداشتند . « تصور نمىرود كه غازان ، صرفنظر از برقرارى امنيت در جاده‌ها ، براى گسترش و رونق بازرگانى ، كوشش فراوان كرده باشد . او رباخوارى را ممنوع و در تعيين قيمت‌ها دخالت كرد . غازان از اجحاف دسته‌هاى چپاولگر و اطرافيان شاهزادگان كه در بازار براى خود عوارضى وضع مىكردند ، جلوگيرى كرد . »\r\nحمد اللّه مستوفى مىنويسد كه كازرون در فارس و ترشيز در قهستان و مرو در ماوراء النهر مراكز بازرگانى شرق بوده‌اند . ماهروبان در فارس ، پارچه‌هاى كتانى صادر مىكرد ، و كوتم در كنار بحر خزر ، مركز معاملهء گوسفند بود . در كرخ ، شمال بغداد ، معاملهء كاغذ ، لباس و ابريشم رواج داشت . مواد غذايى ايران تا چين و هندوستان مىرسيد ؛ مخصوصا بازار صيفى و گوجهء خشك خوارزم رواجى تمام داشت . ميوهء اصفهان به آسياى صغير فرستاده مىشد . از تركستان مشك ، پوست سنجاب و سمور و غيره وارد مىشد . دادوستد با مغرب ، داراى اهميت خاص بود ، اما فرمانروايان مغول براى توسعهء آن كوششى نكردند . مراكز مهم ايتاليا ، بخصوص بنادر ژن و ونيز ، در اين دادوستد ، واسطه بودند . » « 2 »\r\nگزارش ماركوپولو در پيرامون وضع تجارت و بازرگانى : بطور كلى ، پس از\r\n\r\n\r\n","description":"","footnote":"\r\n( 1 ) . برتولد اشپولر ، تاريخ مغول در ايران . ترجمهء محمود مير آفتاب ، ص 432 - 429 ( به اختصار ) .\r\n( 2 ) . همان . ص 434 - 433 ( به اختصار ) .\r\n","page_name":" 137 ","page_number":145},
  {"content":"\r\n\r\nحملهء مغول ، مدتها در كشورهاى مغلوب و بلاديده ، اثرى از فعاليتهاى اقتصادى به چشم نمىخورد . از عهد قوبيلاى ، از بركت امنيت و آرامش نسبى كه در منطقهء وسيع امپراتورى مغولان پديد آمده بود جنبشهاى اقتصادى و تجارى در زمينه‌هاى مختلف پديدار شد .\r\nماركوپولو در سفرنامهء خود ، از فعاليتهاى مختلف اقتصادى در سرزمين چين و ديگر كشورهاى آسيا و خاورميانه سخن مىگويد ، مخصوصا خاطرنشان مىكند كه « براى اداره كردن اين تجارت عظيم ، در داخل كشور ، و براى ترتيب امور بازرگانى با هند و جزاير « انسولند » ( اندونزى و فيليپين ) مؤسسات بسيار مهم و مقتدر راهنمايى تأسيس شده بود كه با مؤسسات مشابه آن در ايالات فلاندر و فلورانس ، رقابت مىنمود . » ماركوپولو از وضع مساعد بازرگانان ياد مىكند :\r\n« بازرگانان و زنان و وابستگان آنها در نهايت تنعم زندگى مىكنند . پول كاغذى باعث تسهيل معاملات است ، و مردم در خريد و فروش بين « زرسره » با پول كاغذى ( اسكناس ) امتيازى قائل نيستند . كشتيهاى تجارى از هند ، انواع ادويه ، مانند فلفل و زنجبيل و دارچين وارد مىكنند .\r\nمغازه‌هاى پكن مملو از انواع منسوجات و ابريشمهاى رشته و نرشته و پارچه‌هاى ابريشمى و زربفت بسيار مجلل است . روزى نيست كه هزار گردونه ابريشم وارد اين شهر نشود ، و با آن ابريشمها مقادير بسيارى منسوجات زرين و پارچه‌هاى ابريشمى تهيه نگردد . منسوجات ابريشمى ، نه تنها براى جزاير اندونزى و فيليپين بلكه به ممالك اسلامى نيز صادر مىشود . » و به همين جهت بود كه جمعيت زيادى مركب از تجار عرب و ايرانى و مسيحى در آنجا زندگى مىكردند .\r\nدر دورهء هلاكو ، روابط تجارى بين چين و ايران وسعت گرفت . از چين ، منسوجات ابريشمى و ظروف چينى وارد ايران مىگرديد و در مقابل از ايران ، قالى و زين و برگ و آلات و ابزار سوارى و اسلحه و اشياء مفرغى و ميناكارى را به چنين صادر مىكردند . « 1 »\r\nدر پايان قرن سيزدهم ، دو راه بسيار طولانى مغرب زمين را به شرق دور متصل مىكرد :\r\nاول راه قبچاق تا شهر « توئن هوانك » ؛ تجار ژن و ونيز پس از عبور از شبه جزيرهء كريمه ، از طريق شط ولگا و اترار ، واقع در ساحل سيحون ، به طرف مغولستان و قراقوروم رهسپار ، و از آنجا بسوى پكن سرازير مىشدند . راه ديگرى نيز بود كه از طرابوزان و سواحل درياى سياه شروع مىشد و از سوريه و آسياى صغير مىگذشت و پس از عبور از تبريز ، قزوين ، رى ، مرو سمرقند ، تاشكند ، كاشغر به « توئن هوانك » مىرسيد . از اين راهها ، شرق دور با اروپا مرتبط مىشد . مىتوان گفت حملهء مغول با تمام خرابيها و زيانهايى كه ببار آورد ، موجب گرديد كه چين و تركستان و ايران و روسيه در زيرلواى يك امپراتورى عظيم قرار گيرد ، و از يك « ياسا » و مقررات سخت و خشنى كه بوسيلهء پادشاهان تحميل شده بود تبعيت كنند ، و مأمورين ، مراقب امنيت راهها و ايمنى كاروانها و مسافرين باشند .\r\nبه اين ترتيب ، با راههاى زمينى و دريايى امن و آرام ، روابط بازرگانى بين اروپا و شرق دور برقرار مىشود . در اين امپراتورى وسيع ، تمام اديان و مذاهب ، كمابيش از آزادى برخوردار بودند . « 2 »\r\nدر حوزهء قدرت مغولان ، وضع پست و چاپار نيز رضايتبخش بود « اودوريك » از حسن اداره و ترتيب پست در امپراتورى مغول صحبت مىكند . چاپارها با نهايت سرعت بر روى اسبها يا اشتران سريع السير سوارند ، و چون به نزديك منزل ( يام ) مىرسند ، در نفيرى كه همراه دارند\r\n\r\n\r\n","description":"","footnote":"\r\n( 1 ) . ر ك : رنه گروسه ، امپراتورى صحرانوردان ، ترجمهء عبد الحسين ميكده ، ص 512 - 511 .\r\n( 2 ) . ر ك : همان . ص 516 - 514 .\r\n","page_name":" 138 ","page_number":146},
  {"content":"\r\n\r\nمىدمند و محافظين آن « يام » از نزديك شدن پيك ، بدين ترتيب ، آگاه مىشوند و فورا اسب يا شتر ديگرى را حاضر مىكنند . چاپار ، نامه‌ها يا چيزهايى را كه هست مىگيرد و بر زين مىنشيند و سريعا بسوى « يام » بعدى مىرود . و همين ترتيب همواره ادامه مىيابد . خان بزرگ ، در مدت 24 ساعت ، از وقايع جاهايى كه با اقامتگاه او سه روز فاصلهء اسب مسافت دارد آگاه مىشود . » « 1 »\r\n\r\nوضع اقتصادى طبقات اجتماعى\r\n« روحانيان مسلمان - سادات و علما و شيوخ و مسالك درويشى - در عهد مغولان ، وضع و اقتدار اقتصادى خود را حفظ كردند . مغولان شمن‌پرست ، كه بر روى هم با پيروان اديان ديگر مدارا مىكردند ، به زودى از نفوذ كلمه و اعتبار معنوى و مذهبى روحانيان مسلمان در ميان عامهء مردم باخبر شدند و بخشى از املاك موقوفه را در اختيار آنان گذاشتند .\r\nاملاك موقوفه كماكان شامل اراضى وسيع نبود بلكه كارگاههاى صنعتى و دكاكين و راسته‌بازارها و كاروانسراها نيز جزو آن بود ؛ و روحانيان فئودال اختيار عوايد آن را در دست خود داشتند .\r\nاعيان روحانى و مأموران به تجارت محلى و ترانزيتى و كاروانى علاقه و بستگى نزديك داشتند . اعضاى شركتهاى بزرگ بازرگانى يا « اورتاقها » غالبا نمايندهء خانها و شاهزادگان و شاهزاده خانمها و اميران بزرگ فئودال بودند . البسهء ابريشمى و زربفت و اسلحه و ماهوت و ظروف چينى و سنگهاى قيمتى و مصنوعات طلا و نقره در دربار فئودالها قدر و قيمت عالى داشت .\r\nمغولان به مأموران اعيان‌منش و خدمتگزار ايرانى نيازمند بودند ، زيرا اينان در امر بهره‌كشى از مردم مغلوب و مطيع شهر و روستا ، دستياران اصلى ايشان به شمار مىرفتند . بدين طريق در دولت هلاكوئيان گروه حاكمهء فئودال به چهار گروه اجتماعى كه از لحاظ مليت و زبان و مذهب و شيوهء زندگى با يكديگر تفاوت داشتند ، تقسيم مىشد :\r\n1 . اعيان نظامى چادرنشين مغول ، ترك يا كرد .\r\n2 . مأموران كشورى كه بيشتر ايرانى بودند .\r\n3 . روحانيان عاليمقام مسلمان ، و در كشورهاى قفقاز و آسياى صغير و عراق عرب ، روحانيان مسلمان و مسيحى .\r\n4 . اعيان محلى شهرستانهاى ايران كه با دستگاه دولت مركزى ارتباطى نداشتند .\r\nاز لحاظ سياسى وظيفهء رهبرى با اعيان چادرنشين مغول و ترك بود . اعيان مغول به شيوهء قديم خود زندگى مىكردند و سعى آنها اين بود كه از روستاييان محلى به حد اعلاى ممكن بهره - كشى كنند . براى اين كار از ادارات دولتى كه در رأس آنها صاحبديوان قرار داشت ، استفاده مىكردند . وى تمام امور خزانه و وصول ماليات و درآمد و خرج دولت و امور دفترى و ادارى و عزل و نصب كارمندان جزء ادارى را به عهده داشت .\r\nرسيدگى به امور كارخانه‌هاى صنعتى ، كه معمولا متعلق به خان يا كسان او بود ، نيز جزو وظايف صاحبديوان بود . در كارخانه‌هاى مزبور پيشه‌ورانى كه هنگام تصرف كشور به بردگى درآمده بودند ، و يا اخلاف ايشان ، كار مىكردند .\r\n\r\n\r\n","description":"","footnote":"\r\n( 1 ) . همان . ص 524 - 523 .\r\n","page_name":" 139 ","page_number":147},
  {"content":"\r\n\r\nدر بعضى از ايالات و شهرهاى بزرگ ، مأموران مالياتى اقامت داشتند كه در برابر حكومت مركزى مسؤول وصول منظم مالياتها و تحويل وجوه به خزانه بودند . معمولا وصول ماليات به مقاطعه واگذار مىشد و مقاطعه كار مىتوانست ، بلامانع و بدون اينكه نظارتى در اعمال او به عمل آيد ، مردم را غارت كند . » « 1 »\r\nگردآورى ماليات : « جمع‌آورى ماليات در ايالات و بلاد ، با اقدامات بيرحمانه و فوق العاده توأم بود ، و در واقع به يك لشكركشى جنگى كوچك مشابهت داشت . مبالغى كه از مردم مأخوذ مىگرديد به ارقام سرسام‌آورى سر مىزد . بنا به گفتهء حمد اللّه مستوفى قزوينى ، در - آمد دولت كه در سال 1295 ميلادى ( 695 هجرى ) برابر 1700 تومان بود ( هر تومان ده هزار دينار ) به اضافهء مبلغى هنگفت به جيب مأموران و مقاطعه‌كاران و اميران فئودال مىرفت ، زيرا كه ماليات نواحيى كه جزو اقطاع فئودالها بود ، گرچه توسط مأموران دولت وصول مىشد ولى وارد خزانهء دولت نمىگشت بلكه در اختيار فئودالها گذاشته مىشد .\r\nادارهء مركزى گذشته از ديوان عالى ، ديوانهاى ديگرى داشت و از آن جمله ديوان اينجو بود ، كه ادارهء امور املاك منقول و غيرمنقول شخصى خان و كسان او را عهده‌دار بود . مبالغ هنگفتى كه وارد خزانهء خان مىشد ، صرف نگهدارى خدمتگزاران اقامتگاه وى و كسان او و مخارج شاهزادگان و بزمهاى باشكوه و نگهدارى لشكريان مىگشت .\r\nسران نظامى زندگى چادرنشينى داشتند و به اقتضاى فصل ، به ييلاق و قشلاق مىرفتند و سخت به ياساى چنگيزى و سنن زندگى چادرنشينى علاقه‌مند بودند . با اين حال ، نمايندگان اديان گوناگون و گروههاى مختلف سعى مىكردند خان مغول را به معتقدات مذهبى و راه و رسم خود متمايل سازند .\r\nمأموران كشورى ايران كه در رأس دستگاه ادارى قرار داشتند ، مىكوشيدند تا دولتى نيرومند و متمركز تأسيس كنند و دستگاه خلافت و دولت غزنويان را كه خود نمونه‌اى از دولت ساسانيان بود ، سرمشق خويش قرار دهند و قدرت خان را محكم و استوار سازند و او را به قبول اسلام تبليغ كنند و شيوهء مالياتى و ميزان مال الاجاره و مالياتها را تحت نظم و حساب معينى درآورند و در عين حال ، عليه تفوق و نفوذ اعيان چادرنشين مغول و تمايلات گريز از مركز آنان و تبذير و ريخت‌وپاش كسان خان مبارزه مىكردند .\r\nروش مأموران كشورى ايران در برابر رعايا و شهريان از ديرباز بهره‌كشى شديد بود ، ولى هرگز كار را به فقر و ورشكستگى كامل روستاييان و تباهى نيروهاى توليدى نمىكشانيدند . » « 2 »\r\nدر حالىكه اعيان چادرنشين در راه ديگرى سير مىكردند و براى از هم پاشيدگى و عدم تمركز دولت تلاش مىنمودند ، از اواخر عهد هلاكو آثار انحطاط در قدرت مغولان به چشم مىخورد . مغولان كه به نيروى جنگى خود سخت مىباليدند ، در رمضان 658 در محل « عين جالوت » ( در فلسطين ) شكست سختى از مسلمانان خوردند و براى هميشه از تسخير مصر و شام چشم پوشيدند .\r\n\r\n\r\n","description":"","footnote":"\r\n( 1 ) . تاريخ ايران از دوران باستان تا پايان سدهء هجدهم ، پيشين . ص 347 - 346 ( به اختصار ) .\r\n( 2 ) . همان . ص 349 - 347 ( به اختصار ) .\r\n","page_name":" 140 ","page_number":148},
  {"content":"\r\n\r\n« پس از مرگ هلاكو و تشكيل شوراى مشورتى ( قورولتا ) اباقا خان به زمامدارى رسيد .\r\nاز اين دوره ، بيش از پيش آثار انحطاط و شكست در ناصيهء دولت ايلخانى ديده مىشد . مغولان در حمله به سوريه طرفى نبستند و دوبار ، يكى در سال 659 و ديگر در سال 676 هجرى ، از مصريان شكست خوردند .\r\nدر عهد اباقا خان روابطى بين پاپ روم و دول اروپاى غربى با ايلخانان برقرار شد ولى نتايج مهمى از اين روابط و آمد و رفتها نصيب طرفين نشد .\r\nپس از مرگ اباقا خان ، تكودار به زمامدارى رسيد . وى نخستين ايلخانى است كه به دين اسلام درآمد و احمد ناميده شد . او در صدد بود كه دولت مغولى را به يك دولت اسلامى تبديل كند . وى به مملوكان مصر و مردم بغداد اعلام كرد كه اسلام پذيرفته و از مسلمانان حمايت خواهد كرد ، ولى سياست احمد ، با منافع و مصالح فئودالهاى چادرنشين كه هواخواه سنن ديرين بودند ، به هيچوجه هم‌آهنگى نداشت ؛ لذا لشكريان و فئودالهاى مغول به ارغون روى آوردند .\r\nاحمد در جنگ خانگى شكست خورد و متوارى شد . پس از دستگيرى ( بدون اينكه خونش ريخته شود ) به قتل رسيد . در عهد ارغون ، سران نظامى و فئودالها از اطاعت حكومت مركزى سرباز مىزدند و چنان كه يادآور شديم ، رجال ايرانى همواره هواخواه تمركز بودند . خانوادهء جوينى از عهد هلاكو از اين سياست جانبدارى مىكرد . شمس الدين محمد رئيس اين خاندان مقام صاحبديوانى داشت و فرزند او ، بهاء الدين حاكم اصفهان ، و برادر او عطاملك جوينى ، مورخ معروف ، حاكم بغداد بود ، و ديگر افراد اين خاندان هريك در گوشه‌اى ، حكومت و فرمانروايى داشتند و هرگز از مال‌اندوزى و كسب ثروت غافل نبودند . شمس الدين صاحبديوان در طى بيست سال كه امور مالى دولت را اداره مىكرد ، چهل ميليون دينار املاك خريد و بهاى اموال منقول و گله‌ها و رمه‌هاى اسب وى به بيست ميليون دينار بالغ مىشد .\r\nحيات عموم رجال ايرانى در دورهء ايلخانان ، در اثر تضادهاى اقتصادى و سياسى ، همواره در معرض خطر بود ؛ چنان كه در عهد ارغون شمس الدين جوينى را كشتند و املاكش را ضبط كردند .\r\nارغون كه از نفوذ ايرانيان در دستگاه حكومت راضى نبود ، يكچند از كارشناسان يهودى و مسيحى استمداد جست و سعد الدوله يهودى را به وزارت برگزيد . همين كه سعد الدوله خواست از تجاوز و زورگويى اعيان نظامى مغول جلوگيرى كند ، عليه او به تبليغات شديدى دست زدند و گفتند كه اين مرد يهودى مىخواهد كه كعبهء مسلمانان را به بتخانهء بت‌پرستان تبديل كند .\r\nارغون در حال بيمارى ، تحت تأثير اين تحريكات ، دستور اعدام او را داد . مرگ او موجب غارت اموال او و خويشاوندانش شد . كشتار يهوديان آغاز شد و مأموران مسلمان ، از اين وقايع خرسند شدند .\r\nدر سال 688 هجرى ، امير نوروز ، فرزند « ارغون آقا » كه در خراسان حكومت مىكرد ، اسلام پذيرفت و با فئودالهاى متنفذ ايرانى دست دوستى داد و عليه سياست ضد اسلامى ارغون به پا خاست .\r\nدر عهد ارغون ، روابط ايلخانان با اروپاى غربى جان تازه گرفت ، ولى اتحاد نظامى بين دول اروپاى غربى و دولت ايلخانى هيچگاه از حدود حرف و مكاتبه تجاوز نكرد .\r\n\r\n","description":"","footnote":"","page_name":" 141 ","page_number":149},
  {"content":"\r\n\r\nدر اين ايام ، ژن و ونيز موقعيت اقتصادى ممتازى داشتند ، تجارت بين هندوستان و كشورهاى كرانهء مديترانه از راه هند ، هرمز ، اصفهان ، سلطانيه ، ارز روم و قسطنطنيه يعنى از راه ايران ، صورت مىگرفت و عوايد كلانى نصيب دولت ايلخانى و بازرگانان ژن مىشد .\r\nپس از مرگ ارغون ، كيخاتو ، فرزند اباقا خان به حكومت رسيد ؛ وزارت او با صدر الدين بود . در اين دوره ، حكومت ايلخانان با بحران اقتصادى شديدى مواجه گرديد .\r\nاز آنجايى كه وضع مالياتهاى فوق العاده و اخذ آن از مردمى كه به كلى بينوا و از هستى ساقط شده بودند محال بود ، تصميم گرفتند به صدور پول كاغذى يا چاو دست بزنند . نمونه و سرمشق آنان پولى بود كه خان بزرگ قوبيلاى قاآن در سراسر چين رايج كرده بود .\r\nصدر الدين ، با اتخاذ اين سياست مىخواست طلاها در خزانه جمع شود و معاملات و كارهاى بازرگانى با پول كاغذى صورت گيرد ولى مردم چنان كه گفتيم با اين كار موافق نبودند . » « 1 »\r\n\r\nآشفتگى وضع اقتصادى\r\nچنان كه ديديم ، سران نظامى مغول از آغاز نفوذ در شرق نزديك ، سياست تصاحب اراضى فئودالهاى محلى را تعقيب مىكردند و مطلقا از يك سياست اقتصادى قابل دوام و مبتنى بر مصالح عمومى تبعيت نمىكردند . در عهد ايلخانان زمينهايى كه بيشتر به خوارزمشاهيان و خويشاوندان ايشان تعلق داشت و بخشى از اراضى موقوفه ، به ملكيت دولت مغول و خانوادهء ايلخانان درآمد . در دولت هلاكوخان ، اراضى رسما به گروه‌هاى زير تقسيم مىشد :\r\n1 ) زمينهاى دولتى ، يا ديوانى ، 2 ) اراضى اينجويا خاص اينجو كه به خان و خويشاوندان وى تعلق داشت ، 3 ) اراضى مالكان خصوصى ( ملك ) كه به فئودالهاى مغول و محلى تعلق داشت ، 4 ) اراضى موقوفه .\r\nدرآمد اراضى ديوانى براى تأمين مخارج دولتى صرف مىشد . درآمد اراضى اينجو به مصرف دستگاه شخص خان و خويشاوندان وى و شايد لشكريانش مىرسيد . روحانيان مسلمان درآمد اراضى موقوفه را در اختيار داشتند . جمع‌آورى ماليات از رعايايى كه در اراضى ديوانى و اينجو مسكن داشتند ، مستقيما توسط دستگاه مالى ديوان عالى يا ديوان اينجو به عمل مىآمد و يا به فئودالها و تجار بزرگ به « مقاطعه » داده مىشد .\r\nاين شيوهء اخير براى مردم ماليات‌دهنده بسيار سنگين و دشوار بود ؛ بخصوص كه در دورهء سلطهء مغولان ، بهره‌كشى فئودالى از روستاييان به مراتب شديدتر از پيش بود ؛ روستاييان مىبايست قريب سى گونه ماليات و بيغار را بپردازند و انجام دهند .\r\nيكى از مالياتهاى اصلى ، مال يا خراج يا ماليات ارضى بود كه به جنس يعنى به صورت سهمى از حاصل زمين و يا در نواحى مجاور شهرها نقدا اخذ مىگرديد . ميزان خراج در نواحى مختلف يكسان نبود ، و گاهى اضافه‌اى به نام فرع به ميزان ده درصد مبلغ خراج به آن افزوده مىگرديد .\r\nفاتحان ، مالياتى به نام قپچور وضع كردند كه نخست فقط از چادرنشينان به ميزان يك در - صد از تعداد دامها مأخوذ مىشد و بعدها ، به شكل ماليات نقدى و سرانه از روستاييان و\r\n\r\n\r\n","description":"","footnote":"\r\n( 1 ) . همان . ص 357 - 352 ( به اختصار ) .\r\n","page_name":" 142 ","page_number":150},
  {"content":"\r\n\r\nشهريان گرفته مىشد .\r\nماليات سرانه يا جزيه كه علىرغم شريعت اسلامى نه تنها از مسيحيان و زرتشتيان و يهوديان بلكه از مسلمانان نيز گرفته مىشد ، براى پيروان اسلام بىاندازه توهين‌آميز بود .\r\nگذشته از مالياتهاى ياد شده ، عوارض گوناگون ديگرى جنسا و نقدا از روستاييان گرفته مىشد كه اخراجات ناميده مىشد و صرف نگاهدارى دستگاه اميران و لشكريان و مأموران عاليمقام و ايلچيان و غيره مىگشت .\r\nروستاييان مىبايست براى اسبان ، جو و علف و براى لشكريان آذوقه تهيه و تسليم كنند ( كه علفه و علوفه ناميده مىشد ) و غله و مشروب ( به اصطلاح تغار ) جمع كنند و الخ .\r\nسنگينى بار استثمار فئودالى كه در دوران اين فاتحان شدت يافت ، بر اثر شيوهء خاصى كه در وصول مالياتها به كار مىرفت سخت و تحمل‌ناپذيرتر گشته بود .\r\nدر عهد مغولان ، گذشته از عوارض و مالياتهاى گوناگون و فراوان كه به نفع خزانه گرفته مىشد ، تسليم بروات به شاهزادگان و خاتونان و اميران و مأموران ، بسيار متداول بود .\r\nبرات ، چنان كه از نام آن نيز معلوم است ، به دارندهء آن حق مىداد كه مواجب يا مستمرى خويش را از محل مالياتهاى فلان يا به همان ولايت يا ده وصول كند .\r\nرشيد الدين فضل اللّه ، دربارهء اينكه مبالغ مذكور در برات به چه نحوى از روستاييان مأخوذ مىگرديد ، داستانى نقل مىكند :\r\nمردى وارد دهكده‌اى شد تا مبلغ براتى را وصول كند ، ولى ده را به كلى خالى از سكنه يافت ؛ تمام اهل ده گريخته بودند . در ميدان ده گروهى از سپاهيان را ديد كه با كمال بيرحمى سه نفر روستايى را سرنگون آويخته با چوب مىزدند و مىكوشيدند از ايشان اعتراف بگيرند كه اهل ده كه مىبايست مبلغ براتهاى ايشان را بپردازند ، به كجا رفته‌اند .\r\nسنگينى بار بيغارها و سخره‌هاى متعددى كه به نفع دولت معمول بود ، نيز كمتر از ماليات و برات و مانند آن نبود ؛ مثلا سخرهء پستى ( يا الاغ ) كه روستاييان موظف بودند براى توقفگاههاى پستى ، يامها يا چاپارخانه‌ها و ايلچيان و سران نظامى اسب و خر بدهند .\r\nبيغار ، به معنى اخص نيز ، كه عبارت بود از كار اجبارى براى احياء و تنقيهء قنوات و ساختمان قلاع و كاخها و احداث جاده‌ها ، بار سنگينى بود . در ضمن انجام اين كارها هزاران نفر از روستاييان جان مىسپردند و چارپايان بيشمار سقط مىشدند و اين بيغار ، كارى بيحاصل بود .\r\nبدين سبب ، تمام كوششها و تشبثاتى كه شش ايلخان نخستين بخاطر ساختن شهرها و كاخها به عمل آوردند ، به نتيجه نرسيد و ساختمانها نيمه‌تمام ماند .\r\nنزوله يا نزول اجلال از لحاظ روستاييان مصيبتى واقعى به شمار مىرفت ؛ هر شخصيت مغولى به شهر يا دهكده‌اى قدم مىگذاشت براى خود و خادمان و همراهان خويش صدها منزل را اشغال مىكرد . نوكران امير يا فرمانروا هرچه از اموال ميزبان خود مىيافتند مىبردند ، به ناموس زنان دست‌درازى مىكردند و صاحبان خانه‌ها را مورد استهزاء و مسخره قرار مىدادند . روستاييان و مردم شهرى از بيم اين ميهمانان ناخوانده عمدا خانه‌هاى خود را به حال نيمه ويران نگاه مىداشتند تا امير و اطرافيان وى در آن نزول اجلال نكنند . معمولا پس از\r\n\r\n","description":"","footnote":"","page_name":" 143 ","page_number":151},
  {"content":"\r\n\r\nرفتن ميهمانى « ميهمانان » ديگرى جايگزين وى مىشدند . در طى قرون ، هرگز وضع روستاييان به سختى و وخامت روزگار سلطهء مغولان نبود و موضوع وابستگى و مقيد ساختن روستاييان به زمين ، يادگار سلطهء مغولان است . فقه و حقوق اسلامى اجبار روستاييان را به اقامت در يك محل ، اطاعت ناگزير او را از صاحب قلعه و زمين به رسميت نمىشناخت . خراجگزاران يعنى روستاييان و شهريان از لحاظ حقوق واجد آزادى فردى شمرده مىشدند . وابستگى كشاورزان به زمين فئودال ، شامل حال مردم اسكان يافتهء دهات نيز مىشد ، و اين تقيد و وابستگى نتيجهء طبيعى و منطقى جريان تكامل عمومى جامعهء فئودالى به شمار مىرفت .\r\nوضع كشاورزان ، در اراضى و املاك خصوصى فئودالها ، اندكى بهتر بود زيرا آنها در حفظ نيروى رعاياى خود ، لااقل از لحاظ تجديد توليد ، ذينفع بودند در حالىكه مقاطعه‌كاران وصول خراج ، فقط مىخواستند با غارت روستاييان ثروتمند شوند و پوست از تن آنان بكنند .\r\nدر پايان قرن سيزدهم ميلادى ، بر اثر استثمار وحشيانه‌اى كه از جانب مغولان اعمال مىشد ، نواحى بسيار ، بالكل ويران و خالى از سكنه شد و مردم آن فرار كردند .\r\nبه گفتهء رشيد الدين فضل اللّه ، در بسيارى از نواحى فقط در يك دهم اراضى مردم زراعت مىشد و باقى باير مانده بود .\r\nدر اثر شكست اقتصادى ، شهرهايى كه هنگام هجوم مغول ويران شده بود ، با تأنى و كندى فوق العاده ، احياء مىگشت . در اثر فقر عمومى و نبودن قوهء خريد ، وضع بازارها نيز رضايتبخش نبود . با اين حال ، مقامات مغول از مردم شهرنشين مالياتى به نام تمغا مىگرفتند .\r\nمالياتى نيز به عنوان تمغا ، از كارگاه صنعتى و مؤسسات بازرگانى ، اعم از تجارت عمده يا خرده‌فروشى و حتى خريد و فروش آذوقه و هيزم كه روستاييان اطراف به بازارهاى شهر وارد مىكردند ، و همچنين از انواع مصنوعات شهرى اخذ مىشد . ميزان ماليات تمغا گزاف بود و در پيشه‌ورى و بازرگانى انعكاس مرگبارى داشت . « 1 »\r\nطرح : « رسمى كه به طرح معروف بود ، و طبق آن روستاييان و ارباب حرف مىبايست كالاها و محصولات را به قيمتى نازلتر از بهاى بازار به خزانه دولت تسليم كنند ، بسيار سنگين و تحمل‌ناپذير بود . از جانب ديگر ، تجار و صنعتگران مجبور بودند خواربارى را كه دولت به رسم خراج از رعايا گرفته بود چهار تا پنج‌بار گرانتر از قيمت بازار خريدارى كنند ، و اين معامله هم طرح ناميده مىشد .\r\nبراى انتقال كالا از نقطه‌اى به نقطهء ديگر ، حقوق گمركى يا باج پرداخت مىشد . تمام سنگينى بار مالياتها بر دوش صنعتكاران بود . تجار بزرگ كلى فروش ، كه در كنف حمايت ايلخان قرار داشتند ، از تسهيلات بزرگ مالياتى برخوردار بودند . گذشته از اين ، صنعتكاران بخشى از مصنوعات خويش را به خزانه يا فئودالها مىدادند و كارهاى اجبارى گوناگونى را نيز انجام مىدادند و در ساختمان و ابنيهء عمومى و تزيين شهر در موقع ورود ايلخان و شاهزادگان و غيره شركت مىجستند .\r\nوضع صنعتكارانى كه برده شده و در كارخانه‌هاى دولتى ، اسلحه و البسه و لوازم\r\n\r\n\r\n","description":"","footnote":"\r\n( 1 ) . ر ك : همان ص 363 - 359 .\r\n","page_name":" 144 ","page_number":152},
  {"content":"\r\n\r\nلشكريان را تهيه مىكردند ، بسيار سخت‌تر بود . كارخانه‌هاى دولتى در حدود سال 628 هجرى در ايران پديد آمد . اين كارخانه‌ها ملك ايلخان يا شاهزادگان بودند و صنعتگرانى كه در اين مؤسسات كار مىكردند پشت در پشت برده شمرده مىشدند .\r\nفتوحات مغولان موقتا شيوهء برده‌دارى را احياء كرد . مجددا از كار بردگان به ميزان وسيعى در دامدارى چادرنشينان و پيشه و حرف و كشاورزى استفاده مىشد . مثلا در دو باغ رشيد الدين فضل اللّه ، نزديك تبريز ، 1200 بردهء زن و مرد كار مىكردند . ميان ايشان عده‌اى يونانى ، گروهى حبشى و زنگى ديده مىشد . » « 1 »\r\nبردگان : « صفوف بردگان را بيشتر اسيران جنگى پر مىكردند ولى عده‌اى بندهء زرخريد نيز از برده‌فروشان خريدارى مىشد . و اينان بردگان را از كريمه و خاك روس و دشت قبچاق و هندوستان و مصر و روم مىآوردند . مقروضى كه قادر به اداى قرض خويش نبود و كسى كه بدهى ماليات عقب افتاده داشت نيز ممكن بود برده شود .\r\nتجار ( اورتاق ) از حمايت اعيان مغول برخوردار مىشدند و هنگامى كه براى امور بازرگانى خويش سفر مىكردند مانند ايلچيان از مردم آذوقه و عليق و وسايل نقليه مطالبه مىكردند .\r\nبه اين ترتيب ، فاتحان مغول با شيوهء بهره‌كشى وحشيانهء خود ، نيروهاى توليدى را تباه و نابود كردند . روستاييان بينوا كه همه‌چيز خود را از دست داده بودند ، گروه‌گروه زراعتهاى خويش را ترك گفته به هر سو فرار مىكردند . قسمت اعظم اراضى ، غير مزروع باقى ماند ، و زارعان آن را رها كردند ، خزانهء دولت خالى شد زيرا تقريبا ديگر كسى كه قادر باشد خراج و ماليات بپردازد ، باقى نمانده بود و مبالغى كه بدشوارى گرد مىآمد و وصول مىشد به خزانه نمىرسيد و در محل ، به دست مقاطعه كارها و فئودالها و مأموران ، حيف‌وميل مىشد . » « 2 »\r\n\r\nاصلاحات اقتصادى و اجتماعى غازان خان\r\nوضع دشوار مالى و اقتصادى حكومت و تمايلات گريز از مركز و عصيانهاى اعيان چادرنشين مغول و ترك و موقوف شدن فتوحات خارجى ، كه غنايم جنگى فراوان نصيب فاتحان مىكرد ، مجموع اين عوامل ، حكومت مركزى را بر آن داشت تا چاره‌اى بينديشد . غازان ، كه مردى زيرك و كاردان بود ، صلاح چنان ديد كه اسلام اختيار كند و از اين راه به مأموران عاليمقام و روحانيان اعيان - منش ايرانى و مسلمان نزديك شود .\r\nدر طرح اصلاحات داخلى كه غازان خان به عمل آورد ، رشيد الدين فضل اللّه همدانى ، پزشك و مأمور مجرب مالى و دانشمندى كه به علوم عصر خويش احاطه داشت ، وظيفهء مهمى ايفا مىنمود . افكار اصلاحى او كه پايه و اساس اصلاحات غازان خان را تشكيل مىداد ، عبارت بود از اين‌كه :\r\nايلخان و سران مغول ، بايد با اعيان فئودال ايرانى نزديك شوند و سنن كشوردارى را فراگيرند ، حكومت مركزى را استوار سازند ، با تمايلات گريز از مركز اعيان چادرنشين مغول مبارزه كنند و از عصيان و خودكامگى ايشان ممانعت به عمل آورند ، ميزان ثابت خراج ( بهرهء\r\n\r\n\r\n","description":"","footnote":"\r\n( 1 ) . همان . ص 364 - 363 .\r\n( 2 ) . همان . ص 365 - 364 .\r\n","page_name":" 145 ","page_number":153},
  {"content":"\r\n\r\nمالكانه ، ماليات ) معين و مشخص گردد و دستگاه وصول ماليات به سلامت گرايد تا از دشوارى وضع روستاييان و شهريان كاسته شود ، و استعداد و نيروى پرداخت ماليات مردم افزوده گردد .\r\nقنوات و نهرهاى آبيارى مخروب و ويران ، ترميم گردد و كشاورزى و صنعت و بازرگانى و زندگى شهرى احياء شود .\r\nدر عهد غازان خان ، رهبرى سياسى از اعيان نظامى و چادرنشين مغول و ترك منتزع و به مأموران عاليمقام و روحانيان متشخص ايرانى ، كه رشيد الدين در واقع مجرى مشى سياسى آنان بود ، منتقل گشت . غازان خان به اعيان چادرنشين اعتماد نداشت و بسيارى از ايشان را معدوم ساخت ولى با اين حال ، ناچار گذشتهاى مهمى به ايشان مىكرد ؛ مانند تفويض اراضى وسيع بر سبيل اقطاع و غيره .\r\nچون يكى از علل اصلى خالى شدن خزانه حيف‌وميل اموال از طرف مأموران بود ، فرمان ويژه‌اى صادر شد و ميزان ثابت خراج و ماليات سرانه ( قپچور ) براى هر ناحيه به نقد و يا ميزان سهمى كه از حاصل بايد اخذ گردد ، معين گرديد . اين فهرستهاى مالياتى ، مهر و در تبريز نگاهدارى مىشد . در هر دهكده و هر ناحيه فهرست مالياتى را بر صفحات آهنين يا سنگ و يا بر ديوار مساجد مىنوشتند و در محل نمايانى قرار مىدادند تا عموم از آن اطلاع حاصل نمايند .\r\nمطالبهء مبلغ و يا مقدارى بيش از آنچه در فهرستها ، نوشته شده ، اكيدا ممنوع بود .\r\nخاتونان و شاهزادگان و افراد عادى حق نداشتند براى انجام مأموريتهاى خصوصى ، ايلچى و مأمور به اين‌سو و آن‌سو گسيل دارند و ايلچيان فقط براى مأموريتهاى دولتى اعزام مىشدند و براى خرج راه ، وجه لازم در اختيار ايشان گذاشته مىشد .\r\nنزوله فسخ شد و مقرر گرديد كه ديگر مهمانان ناخوانده به منزل مردم نزول اجلال نكنند . صدور و توزيع بروات نيز لغو گرديد . مأمور دولت ، كه در برابر خزانه مسؤول بود ، مالياتها را از مردم ، طبق فهرست ثابت و مشخص و معين وصول مىكرد و ديگر مقاطعه دادن ماليات در ميان نبود .\r\nعوارض گوناگون و فراوانى كه بيشتر به نفع خان و شاهزادگان و لشكريان و اميران و غيره از مردم مأخوذ مىشد ، لغو گرديد . وجوه و اموالى كه به خزانه مىرسيد ، با كمال دقت ثبت و مهروموم مىشد و هر مبلغ ، و لو جزئى ، فقط طبق فرمان كتبى خان از خزانه پرداخت مىگرديد .\r\nبا اينكه غازان خان اراضى وسيعى را ، بر سبيل اقطاع ، در اختيار سران نظامى گذاشته بود ، ولى حيف‌وميل مالى نمىگذاشت كه چيزى به دست سپاهيان برسد . بدون شك بينوايى افراد عادى لشكر مغول يكى از علل شكست سپاه غازان در سال 603 هجرى با سلطان مملوك در سوريه بوده است .\r\nغازان خان ، براى پايان دادن به اين وضع ، مقرر كرد اراضى وسيعى را كه در اختيار سران نظامى قرار مىدهد ، آنان به حكم قرعه بين يوزباشى يا امير صده و دسته‌هاى كوچكتر تقسيم كنند تا هيچيك از افراد سپاه بىنصيب نماند .\r\nبموجب فرمانى ، اراضى اقطاع قابل فروش نبود و اگر دارندهء اقطاع در خدمت قصور مىكرد ، زمين اقطاع او ممكن بود پس گرفته شود . اقطاع پدر به پسر و يا اقوام ديگر منتقل مىشد ، و بدين طريق از لحاظ حقوقى مبدل به تيول موروثى شده بود .\r\n\r\n","description":"","footnote":"","page_name":" 146 ","page_number":154},
  {"content":"\r\n\r\nغازان خان رسم وابستگى و تقيد روستايى زارع را به زمين ، كه در عهد نخستين ايلخانان نيز وجود داشت ، تأييد نمود تا جايى كه مالكين حق نداشتند به روستاييان فرارى پناه بدهند و اگر كشاورزى فرار مىكرد ، مالك حق داشت در ظرف سى سال از تاريخ فرار ، او را جستجو كند و به زمين متروك بازگرداند . شيوهء استفاده از كار بردگان به حال سابق باقى بود و رشيد الدين خود از اين سنت ارتجاعى بهره‌بردارى مىكرد .\r\nغازان خان ، براى احياء كشاورزى و تشويق مردم به زراعت ، تسهيلات مالياتى در نظر گرفت .\r\nغازان خان در زندگى شهرنشينان نيز تغييراتى به نفع اكثريت پديد آورد و از سوءاستفاده‌هاى تجار و بازرگانان كه غير از تجارت به رباخوارى و وصول مالياتهاى دولتى و عوارض شهرى ( تمغا ) و مقاطعه كارى مىپرداختند ، تا حد زيادى جلوگيرى كرد .\r\nدر حالىكه وضع بازرگانان كوچك و متوسط بسبب اخذ ظالمانهء ماليات تمغا دشوار بود ، تجار عمده كه با كاخهاى شاهزادگان و زنان خوانين رفت‌وآمد داشتند ، در نتيجه رباخوارى و زورگويى ، بينوايان شهرى را از پا درمىآوردند . غازان با توجه به اين وضع ، از رباخوارى جلوگيرى نمود و بموجب « يرليغى » يكچند ، مردم را از پرداخت قروض و بهرهء آن معاف كرد ، ولى بعدها در اثر فشار محافل ذينفع ، براى بهرهء پول حدود و ميزان مشخصى در نظر گرفت تا رباخواران از آن تجاوز نكنند ؛ و صنعتگران و بازرگانان كوچك را در كنف حمايت خود گرفت و در بسيارى از شهرها آنان را از پرداخت تمغا معاف كرد و در برخى بلاد ، ميزان ماليات را تا نصف تقليل داد .\r\nغازان خان به وضع آشفتهء مسكوكات پايان داد و در سراسر كشور ، پول واحد نقره را رايج ساخت ؛ واحد پول درهم بود كه 15 / 2 گرم نقره داشت ، و شش درهم يك دينار نقره بود و ده هزار دينار واحد محاسبه يا تومان محسوب مىشد .\r\nغازان خان صنعتگران برده را آزاد گذاشت و آنان را مخير كرد كه براى خود كار كنند و مقدارى معين محصول يا پول به صاحب كارخانه بپردازند .\r\nغازان خان در راه اصلاحات شهرى و عمران و آبادى نيز قدمهايى برداشت و مدارس و بيمارستانها و كاروانسراهايى ساخت ، و چنان كه خواهيم ديد ، رشيد الدين ، وزير او نيز در ربع - رشيدى كوى بزرگى پديد آورد كه داراى سازمانهاى اقتصادى و فرهنگى گوناگون بود .\r\nبايد توجه داشت كه اصلاحات مزبور به نفع مردم ماليات‌دهنده صورت نگرفته است بلكه بيشتر به نفع دولت فئودالى بود ؛ چه براى ادامهء حيات دولت ، لازم بود ترتيبى داده شود كه توليدات كشاورزى تجديد شود و يكباره قطع نگردد و فئودالها و دولت فئودالى مرتبا خراج و مال الاجاره را دريافت دارند . « 1 »\r\nولى در هرحال ، نظم جديد نسبت به رژيم ارعاب پيشين اخذ ماليات و عوارض ، و غارت رعايا بهتر بود و بار روستاييان و شهرنشينان را سبكتر كرد .\r\nتيمور پس از آنكه آخرين ايلخانان مغول و حكومت كم‌وبيش ملى سربداران را از پاى درآورد ، در راه عمران و آبادى سراسر منطقهء نفوذ خود قدمى برنداشت . « تيمور مىكوشيد با\r\n\r\n\r\n","description":"","footnote":"\r\n( 1 ) . ر ك : همان . ص 371 - 366 .\r\n","page_name":" 147 ","page_number":155},
  {"content":"\r\n\r\nغارت كشورهاى مفتوح ، نيروهاى مولدهء ماوراء النهر را ترقى دهد ، و وجوه و وسايلى را كه در جنگ ، از طريق غارت و چپاول ، بدست مىآورد براى احداث قنوات و ابنيه و تزيين شهرهاى آن ديار مورد استفاده قرار مىداد و از ممالك مسخره ، پيشه‌وران را به ماوراء النهر مىآورد . بديهى است كه اين اقدامات را به نفع طبقهء فئودال به عمل مىآورد .\r\nتيمور مىخواست نظارت خود را بر جاده‌هاى كاروانرو و بازرگانى ميان اروپا و آسيا برقرار سازد و بدين‌سبب ، كوشيد تا ايران و عراق عرب و كشورهاى قفقاز و آسياى مقدم را كه اكثر جاده‌هاى ياد شده از آن مىگذشت تسخير كند .\r\nو اما جاده‌هاى كاروانرو شمالى را كه از نواحى مجاور كرانهء درياى سياه و صحراهاى كرانهء بحر خزر مىگذشتند ، و تيمور نمىتوانست قدرت خود را در آن نواحى مستقر و استوار سازد ، مايل بود به روى تجار و بازرگانان مسدود نمايد . بدين‌منظور ، تمام شهرهايى كه بر سر جاده‌هاى اخير الذكر وجود داشت ويران ساخت ( گركانج ، سراى بركه ، حاجى طرخان ، آزوف و غيره ) .\r\nپس از آن ، در ظرف مدت سى سال ، تجارت ميان اروپا و آسيا از طريق جاده‌هاى كاروانيى كه از ايران مىگذشت صورت مىگرفت . » « 1 »\r\nبطور كلى ، پس از حملهء مغول و تيمور ، وضع اقتصادى كشورهاى خاورميانه‌رو به انحطاط رفت . تلاش غازان خان و خواجه رشيد الدين فضل اللّه و تنى چند از ايلخانان ، در راه احياى حيات اقتصادى اين منطقه ، چون براساس برنامهء ثابت و پايدارى نبود ، با مرگ زمامداران روبفراموشى رفت و وضع اقتصادى ايران و ديگر كشورهاى اين منطقه هرگز به سطح قبل از ايلغار مغول برنگشت . تيمور نيز در دوران قدرت ، چنان كه گفتيم ، فقط در راه عمران ماوراء النهر قدمهايى برداشت و با تخريب و غارت ديگر نقاط ، تيشه به ريشهء اقتصاديات ديگر نواحى زد و هرگز در مقام اصلاح وضع اقتصادى و اجتماعى ملل تابع خود ، برنيامد . جانشين او ، شاهرخ ، چون ناظر ورشكستگى اقتصادى كشور بود ، بر آن شد كه از سياست اقتصادى غازان خان پيروى كند و از شدت فشار ديرين بر كشاورزان و پيشه‌وران بكاهد ولى در اين راه ، توفيق شايانى كسب نكرد . پس از آنكه اوزون حسن در صحنهء سياست توفيق يافت و بازماندگان تيمور و جهانشاه دشمن خود را از پاى درآورد ، بر آن شد كه به وضع نابسامان اقتصادى پايان دهد .\r\n\r\nوضع اقتصادى ايران در عهد اوزون حسن\r\nدر دورهء پادشاهى اوزون حسن و فرزندش ، يعقوب ، از بركت امنيت و آرامش نسبى و روش منصفانهء اين دو پادشاه در اخذ عوارض و مالياتها ، وضع اقتصادى كشور تا حدى رو به بهبود نهاد . شيراز ، پس از تبريز ، مهمترين ميعادگاه سوداگران شده بود . مسافران ونيزى ، مكرر در سفرهاى خود ، به همه‌گونه جواهر و پرند و پرنيان و ادويه و ساير كالاهايى كه در بازارهاى شيراز ديده‌اند اشاره مىكنند و خوبى كالاها و رونق بازار دادوستد را مىستايند .\r\nهمه‌گونه پارچه ، بويژه قماش پشمى كاشان و چندين‌گونه تافتهء يزد و حرير استراباد ، شهرت بسزايى داشته است . معمولا در خود استرآباد كه به گفتهء « باربارو » مركز تهيهء ابريشم خام بود ،\r\n\r\n\r\n","description":"","footnote":"\r\n( 1 ) . همان . ص 429 .\r\n","page_name":" 148 ","page_number":156},
  {"content":"\r\n\r\nپارچه‌هاى حرير كلفتى مىبافتند ؛ اما كاشان و يزد دو مركز مهم حريربافى ايران بشمار مىرفت . جوزافاباربارو ، ضمن گذشتن از شهر كاشان ، بقدرى قماش در بازارهاى آن شهر انباشته ديده است كه مىگويد اگر بازرگانى در عرض يك روز مىتوانست با ده ميليون دو كاتو ، وارد كاشان شود ، و خواستار خريد پارچه باشد ، بازارهاى شهر توانايى تهيهء آن مقدار قماش را داشت . [ از سفرنامهء باربارو 
  ] « 1 »\r\nدر اين دوره نيز ، گاهى حكومتها در مقام تعديل نرخ اجناس برمىآمدند و به مأمورين و عمال خود در اين زمينه‌ها فرامينى صادر مىكردند .\r\n\r\nتعديل نرخ اجناس خوراكى\r\nجهانشاه قره قوينلو و بيگم همسر او ، دربارهء تعديل نرخ اجناس ، فرمانى صادر كرده‌اند كه به خط ثلث روى سنگ نقر شده كه خلاصهء آن اين است : « بتأييد سبحانى . . . اجناس منال خالصه و . . . كه داخل جمع ابواب المال كاشانند ، از گندم و جو و كلوزه و پنبه و باقلا و ذرت و زيره و گاورس و كنجد و نخود و بادام و مويز و دوشاب و خضرويات و غير ذلك ، برعايا [ ى 
  ] كاشان بطرح ندهند . هرچه فروشند از نرخ روز زياده نفروشند و به تسعير وقت دهند و آنچه حاصل شود ، سود داخل جمع نمايند و بدين علت ، معارض و مزاحم رعايا و متوطنان و سكان آنجا نشوند . فرزندان دولتيار و امراء كامكار . . . از فرموده تجاوز ننمايند . . . فى 869 . » « 2 »\r\n\r\nوضع اقتصادى تبريز ، در سال 1474 ميلادى\r\nكنتارينى « 3 » ، در اواخر قرن 15 ميلادى ، « تبريز را شهرى پرجمعيت مىداند و مىنويسد كه در بازارهاى تبريز ، همه‌گونه كالا وجود داشته است . كاروانهاى زيادى كه ابريشم خام و پارچه‌هاى حرير به حلب مىبردند ، همه از شهر تبريز مىگذشته‌اند و در دكانهاى آن شهر پرنيان ساخت يزد فراوان به فروش مىرفته است . » « 4 »\r\nبه نظر محققان شوروى ، « علائم انحطاط اقتصادى حتى در عهد سلطنت اوزون حسن نيز مشهود بود . كونتارينى ، سفير ونيز ، از قلت جمعيت و باير بودن اراضى دهات آذربايجان كنونى و عراق عجم و همچنين گرانى لوازم زندگى با شگفتى ياد مىكند . از آنجايى كه علت اصلى انحطاط كشاورزى افزايش مالياتها در ده سال قبل از حكومت اوزون حسن بود ، وى اصلاحى در امر ماليات به عمل آورد و قانون‌نامهء مالياتى جديدى صادر شد كه متن آن به ما نرسيده است ؛ فقط معلوم است كه ميزان ثابت ماليات ارضى بموجب آن مشخص شده بود .\r\nعلى الظاهر ، ماليات تا يك‌ششم محصول تقليل داده شد و ميزان تمغا پنج درصد بهاى كالا معين شده بود ( يك دينار از هر بيست دينار ) . ولى پس از مرگ اوزون حسن ، مأموران وصول ماليات و عملداران موازينى را كه وى معين كرده بود چندان مورد توجه قرار نمىدادند .\r\nدر عهد سلطان يعقوب ، فرزند اوزون حسن ، مربى و مشاور او ، قاضى سيف الدين عيسى ،\r\n\r\n\r\n","description":"","footnote":"\r\n( 1 ) . ابو القاسم طاهرى ، تاريخ سياسى و اجتماعى ايران . ص 106 .\r\n( 2 ) . حسن نراقى ، آثار تاريخى شهرستانهاى كاشان و نطنز . ص 220 .\r\n( 3 ) .  Contarini \r\n( 4 ) . تاريخ سياسى و اجتماعى ايران ، پيشين . ص 74 .\r\n","page_name":" 149 ","page_number":157},
  {"content":"\r\n\r\nكوشيد تا اصلاحات مالى جديدى به عمل آورد . از آنجايى كه تقليل درآمد خزانه تنها نتيجهء انحطاط كشاورزى نبود بلكه اثر افزايش سيورغالها و معافيتهاى مالياتى نيز بود ، قاضى عيسى نقشه‌اى طرح كرد كه سيورغالهاى سابق بزرگان نظامى و روحانى لغو شود ، و در عين‌حال دستور داد ثبت اراضى و ترتيب و تنظيم دفترهاى جزو جمع مجددا به عمل آيد تا از روى آن ميزان مالياتها از نو مشخص گردد .\r\nفئودالهاى روحانى و نظامى ، سخت ، با اين اقدامات مخالفت كردند و در اين ميان ، سلطان يعقوب ناگهان مسموم شد و درگذشت و اصلاحات قاضى عيسى نيز متوقف گرديد .\r\nيكى ديگر از سلاطين آق‌قويونلو ، به نام احمد ، براى احياى اقتصادى كشور به اصلاحات مالياتى دست زد ولى او نيز با عصيان فئودالها مواجه و در نبرد با عاصيان در نزديكى اصفهان كشته شد . » « 1 »\r\nبه نظر محققان شوروى ، رواج معافيتهاى مالياتى در دولتهاى تيموريان و آق‌قويونلو ، در قرن پانزدهم ميلادى ، موجب ضعف شديد حكومت مركزى شد ، و حكومت و خزانه را از وجوه خراج و ماليات محروم كرد و در محاكمات قضايى و امور نظامى ، مزيت و تفوق بارزى به اميران فئودال محلى داد .\r\nتقسيم سيورغالها و تفويض معافيتها ، فقط اسما و ظاهرا از حكومت مركزى ( سلاطين ) ناشى مىشد . ولى در واقع امر ، سلطان ناچار بود خواستهاى طبقهء فئودال را برآورد . ترخان نيز رواج داشت به اين معنى كه بعضى از فئودالهاى بزرگ و كوچك ، گذشته از معافيتهاى مالياتى ، از امتيازات گوناگون شخصى نيز برخوردار بودند ؛ از قبيل مزايايى در موقع تقسيم غنايم جنگى و معافيت از محاكمه و مصونيت در برابر عدالت تانه فقره خلاف و غيره .\r\nدر آغاز قرن شانزدهم ، ظهير الدين بابر ، شاهزادهء تيمورى ، خواست يكى از چغانيانى را كه از حق ترخان برخوردار ولى موجب نارضايى بابر شده بود ، از خدمت اخراج كند . وى جواب داد : « تا وقتى كه نه خلاف نكنم ، نبايد مورد تعرض قرار گيرم . » آنگاه بابر يازده خلاف او را برشمرد و با خانواده و نوكران و اموال اخراجش كرد و اجازه داد به هندوستان برود . در اين دوره نيز ، مانند گذشته ، طبقهء فئودال از چهار گروه اصلى مركب بود :\r\n1 . بزرگان نظامى قبايل چادرنشين مغول و ترك و كرد يا « اهل شمشير » .\r\n2 . بزرگان محلى اسكان يافته كه در خدمت دولت نبودند .\r\n3 . روحانيان عاليمقام مسلمان .\r\n4 . مأموران كشورى يا « اهل قلم » - فئودالهاى سه دستهء اخير بيشتر از ايرانيان بوده‌اند .\r\nدر نيمه قرن پانزدهم ، پس از فرونشاندن شورشهاى روستايى ، مجددا بهره‌كشى فئودالى از روستاييان شديدتر شد . در فرامين آن دوران ، از انواع و اقسام ماليات و عوارضى كه گذشته از بهرهء مالكانهء فئودالى بر عهدهء روستاييان بوده سخن به ميان آمده است . » « 2 » در اين دوران ضعف و\r\n\r\n\r\n","description":"","footnote":"\r\n( 1 ) . تاريخ ايران از دوران باستان تا پايان سدهء هجدهم ، پيشين [ چاپ اول 
  ] . ص 473 .\r\n( 2 ) . همان . ص 450 - 449 ( به اختصار ) .\r\n","page_name":" 150 ","page_number":158},
  {"content":"\r\n\r\nانحطاط ، فئودالها بودند كه با اختيارات تام ، انواع مختلف مالياتها و عوارض را مطالبه مىكردند و به تمام معنى كلمه ، خون كشاورزان را مىمكيدند .\r\nپس از آنكه دولت صفوى قبايل و اقوام گوناگونى را زير سلطهء خود آورد ، در نظام اقتصادى آن دوران ، تغييرى نداد . طبقهء فئودال ، در عهد صفويه نيز ، از چهار گروه عمده يعنى بزرگان نظامى قبايل چادرنشين ، رؤساى سلاله‌هاى قديم ايرانى ، روحانيان عاليمقام مسلمان ( شيعه ) و مأمورين بلندپايهء كشورى تشكيل مىشد . « 1 »\r\nبطور كلى ، سياست سلاطين صفويه ايجاد تمركز نسبى در سراسر ايران بود . « سلاطين صفوى به بخشى از سيورغالهاى پيش ، دست نزدند ولى از اين‌كه سيورغالهاى جديدى تقسيم كنند پرهيز مىنمودند ، زيرا صاحب سيورغال حقوق فوق العاده وسيعى كسب مىكرد و اين به ضرر حكومت مركزى بود .\r\nصفويان ترجيح مىدادند به بزرگان و خدمتگزاران ، مواجب يا هديه‌اى به نام تيول بدهند . تيول عبارت بود از اهداى تمام يا سهمى از بهرهء فئودالى اراضى معين .\r\nبعضى از تيولها ، مربوط به مشاغل معين بود ، و شخص تا وقتى كه آن شغل را داشت از آن تيول نيز بهره‌مند مىگشت . بعضى تيولهاى ديگر در برابر خدمتهاى شخصى ، به شخص مورد نظر و براى تمام مدت حيات وى ، داده مىشد ؛ ولى تيول ارثى نبود و شخص ذىنفع مصونيت و معافيت ادارى كسب نمىكرد .\r\nدر اين دوره ، وضع كشاورزان ، يعنى اكثريت مردم ايران ، بسيار دشوار بود زيرا مباشران حكومت از مالكان خصوصى نيز بيرحمانه‌تر ، از روستاييان بهره‌كشى مىكردند .\r\nدر عهد شاه اسمعيل اول ، كه مىخواست روستاييان را بسوى خود جلب كند ، خراج تا يك‌ششم محصول تقليل يافت ولى گذشته از خراج ، عوارض ديگر نيز به نفع مالك يا دولت پرداخته مىشد . بيغار و سخره يا كار در احداث قلاع و جاده‌ها و مجارى آب و غيره ، مقام مهمى داشت . علوفه و علفه يعنى دادن آذوقه و عليق براى لشكر و ، « قنق‌لق » يعنى عوارض نزول و اقامت ( نزوله ) و شكار يا شركت در راندن نخجير هنگام شكار اميران كه از قبل از دوران صفويه متداول بود ، نيز به همان حال باقى ماند .\r\nراجع به اين‌كه بيغار اخير تا چه‌اندازه پردامنه بود ، كافى است تذكر دهيم كه هنگام شكار بزرگ گرگان ، كه شاه عباس در جنگلهاى انبوه گيلان تشكيل داده بود ، نه هزار نفر روستايى را از منزل و مكان خود آواره كرده بودند . » « 2 »\r\nدوران طولانى حكومت شاه طهماسب ، براى مردم ايران ، جز نكبت و انحطاط اقتصادى حاصلى نداشت . شاه و اطرافيان او ، بدون اين‌كه در جهت ترقى نيروهاى توليدى قدمى بردارند ، براى افزايش درآمد دولت راهى جز افزودن ماليات نمىديدند و بر خراج و ديگر مالياتها ، اضافات عظيمى ( به نام توفير و تفاوت ) وضع كردند . ششصد شمش طلا و نقره و 380 هزار تومان سكهء طلا و نقره كه پس از مرگ شاه ، در دژ قهقهه ، بدست آوردند ، بهترين معرف سياست غلط\r\n\r\n\r\n","description":"","footnote":"\r\n( 1 ) . ر ك : همان . ص 478 .\r\n( 2 ) . همان . ص 481 - 480 ( به اختصار ) .\r\n","page_name":" 151 ","page_number":159},
  {"content":"\r\n\r\nاقتصادى اين مرد آزمند است . در نتيجهء ستم فراوانى كه مأمورين دولت به كشاورزان و پيشه‌وران روا داشتند ، عصيانهايى در نقاط مختلف بوقوع پيوست . شورشيان تبريز پس از دو سال مبارزه ، موفق شدند كه از عوارض ديوانى معاف شوند .\r\nبا اين حال ، از بركت امنيت نسبى كه از عهد صفويه در ايران پديد آمد ، « از آغاز قرن پانزدهم تا حدود سال 1690 ميلادى ( 1102 هجرى ) در اقتصاد ايران ، چه از لحاظ كشاورزى و چه زندگى شهرى ، پيشرفت و اعتلاى مشخصى مشهود بوده است . توليدات كالايى ، به ميزان قابل ملاحظه‌اى ، افزايش يافت و روابط كالا - پولى و بازرگانى و بخصوص بازرگانى خارجى ، توسعه پيدا كرد و شهرها كه مركز تجارت و توليدات صنعتى بود ، اهميتى بيش از پيش كسب كرد و بازار داخلى بسط يافت . » « 1 »\r\nدر اين دوره ، بيش از پيش پول ، نقش واسطه را ايفا مىكند يعنى توليدكنندگان ، محصول كار خود را با كالاى ديگر مبادله نمىكنند بلكه آن را در مقابل پول مىفروشند و با آن پول ، كالايى ديگر ، يا ضروريات زندگى خود را تأمين و خريدارى مىكنند . تبريز ، در آغاز قرن شانزدهم ميلادى ، سيصد هزار نفر جمعيت داشت و مركز و ملتقاى راههاى ترانزيتى اروپا و آسيا و طريق كاروانرو تجارى و محل تحويل و انتقال كالاها و مركز صنايع ابريشم‌بافى و پشم‌بافى و ريسمان‌بافى و تيماج‌سازى و اسلحه‌سازى و غيره بود و بعد از انتقال پايتخت سلطان به قزوين ، تبريز همچنان موقعيت اقتصادى خود را حفظ كرد .\r\nبا اين حال ، بموازات افزايش توليدات كالايى و رشد روابط پولى ، در دوران حاكميت فئوداليزم ، وضع كشاورزان در نتيجهء افزايش ميزان بهرهء فئودالى و مالياتها و توسعهء رباخوارى و فقر و تنگدستى آنها بوخامت مىگراييد و علائم عقب‌ماندگى كه از قرن سيزدهم در كشاورزى ايران مشهود بود ، موجبات اين جريان را فراهم كرد . مجموع اين عوامل منجر بدان گشت كه در پايان قرن هفدهم ، تمايلات ارتجاعى پيروز شد و جامعهء فئودالى ايران ، از پايان قرن هفدهم ميلادى به بعد ، وارد دورهء انحطاط و انقراض گشت .\r\nاز قرن هفدهم ميلادى ، تاريخ كشورهاى شرق را تنها عوامل داخلى معين نكرده بلكه تا اندازه‌اى نفوذ كشورهاى اروپايى ، بخصوص آنهايى كه انقلاب بورژوازى ، در آنجا وقوع يافته بود مانند انگلستان و هلند و يا آنهايى كه سرمايه‌دارى در جامعه فئودالى آنها نفوذ كرده بود ( فرانسه و غيره ) نيز در تعيين جريان تاريخ آنها دخيل بوده است . « 2 »\r\n\r\nسياست اقتصادى سلاطين صفوى\r\nبه نظر مينورسكى : « براى حفظ استقلالى كه پس از مبارزات بسيار حاصل آمده بود ، پادشاهان ، كوشش خويش را صرف انباشتن خزانهء خصوصى كردند ، و اگرچه اصولا اراضى به شاه تعلق داشت ، اما در عمل ، اختلاف بين ديوان و خاصه رو به فزونى داشت . شاهان ، خواهان جمع مال و تيول بودند و بدين‌سبب املاك ايشان در نواحى مختلف كشور افزايش گرفت . حكومت خانخانى و عشيرتى و سلسله‌هاى محلى رخت از ميان بربست و حكومت مركزى با قدرت روزافزون ، جايگزين همهء آنان گشت و خرده مالكى جاى به انديشهء وراثت و خالصهء فردى داد . سلاطين آن زمان بزرگترين\r\n\r\n\r\n","description":"","footnote":"\r\n( 1 ) . همان . ص 501 .\r\n( 2 ) . ر ك : همان . ص 491 و 501 .\r\n","page_name":" 152 ","page_number":160},
  {"content":"\r\n\r\nسرمايه‌داران بشمار مىآمدند ، و جنس و كالا در بيوتات خويش گرد مىآوردند و به جلب بازرگانان اروپايى و معاشرت با آنان مىپرداختند ، و از رعاياى ارمنى خويش چون راهنما و نمايندهء فروش كالاى عمدهء صادراتى خود ، يعنى ابريشم استفاده مىبردند . جزئيات اين جريان هنوز مجهول است ولى مقاومت عظيم آغاز و انجام كار سلطنت صفوى چشم را مىزند . شاه عباس اول نقطهء آغاز اين تحول حكومت خانى و عشيرتى به سلطنت موروثى و مطلقه بشمار است . اما با اينكه آن سلسله جنبانى كه اتحاد و همبستگى حكومت صفوى را در آغاز كار موجب بود ديگر اعتبار و رونقى نداشت ، عامل جديد نيز كه از خودخواهى سرچشمه مىگرفت ، به برانگيختن اشتياق و احساسات كسى قادر نبود . بدين‌علت ، هنگامى كه كشور با هجوم ياغيان روبرو گرديد ، بر اثر فقدان همبستگى و اتحاد اجتماعى ، حكومت خودبخود از هم پاشيده شد . » « 1 »\r\n\r\nبازرگانى در عهد صفويه\r\nطبقات ميانه در عهد صفويه : در سازمان ادارى حكومت صفوى ، در مورد طبقات ميانه ، چنين مىخوانيم : « منابع موجود از وضع و تعداد خرده‌مالكين اطلاعى بدست نمىدهد . توسعهء املاك خاصه و تعداد بيشمار موقوفات و تيول از توسعهء املاك شخصى بشدت جلوگيرى مىكرد .\r\nراجع به طبقهء متوسط مقيم شهرها نيز اطلاعى در دست نيست . چنان كه گفته شد ، شاه بزرگترين سرمايه‌دار بشمار مىآمد . بازرگانان فقط در مقابل پول نقد ، دادوستد مىكردند . با اين حال ، پول نيز كمياب بود و بيشتر به خزانه مىرفت و آنجا مىماند و بيرون آمدن نداشت [ به گفتهء شاردن 
  ] . بسيارى از هنديان رباخوار و صراف ( كه تنها در اصفهان به ده هزار تن مىرسيدند ) براى اعتبارات و بازار پول ، وضع بحرانى خاص ايجاد مىكردند . شاه عباس اول از سكونت آنان در - ايران جلوگيرى كرد ، ولى شاه صفى تطميع هداياى آنان گشت .\r\nشاردن ( ج 4 ، ص 64 ) كار اين گروه را چنين توصيف مىكند : « اين هنديان چون زالو كه خون مىمكد ، زروسيم كشور را از هرجا گرد مىآورند و به ديار خويش مىفرستند آنچنانكه در سال 1677 ، كه من از ايران بازگشتم ، آنجا تقريبا « سكهء سره » يافت نمىشد ، و صرافان مذكور همه را برچيده بودند . » هنديان در مدت 18 تا 20 ماه دادوستد در ايران ، سرمايهء خويش را دو - برابر مىساختند در صورتىكه سود عامهء بازرگانان ايرانى در سال ، 30 تا 40 درصد بود - بازرگانان ، طبقهء ثروتمند و منفعت بر بشمار مىرفتند . بعضى از آنان در عين‌حال ، در سوئد و چين نماينده داشتند ( شاردن : ج 4 ، ص 167 ) .\r\nبا مطالعهء داستانى از زبدة التواريخ ، مىتوان از سرمايه و پول‌اندوزى بازرگانان مطلع گرديد . در محاصرهء اصفهان بدست افغانان ، مؤلف زبدة التواريخ ، محمد محسن ، مأمور شد تا همه جا را براى يافتن خوراكى و خواربار تفحص و جستجو كند در ميدان شاه ، در خانهء تاجرى نقشينه فروش كه مقصود كسى است كه اشياء گرانبها خرد و فروشد ، چهارده كيسه يافت كه هريك صد من تبريز و يا بيشتر وزن داشت ، و معلوم گرديد كه محتوى كيسه‌ها « زر عباسى تازه سكه » است .\r\nهمراهان محمد محسن كه از غايت گرسنگى نيمه‌جان بودند ، از مشاهدهء اين متاع بيحاصل از حمل آن كيسه‌ها خوددارى كردند .\r\n\r\n\r\n","description":"","footnote":"\r\n( 1 ) . مينورسكى ، سازمان ادارى حكومت صفوى [ تحقيقات و حواشى و تعليقات بر تذكرة الملوك 
  ] . ص 20 .\r\n","page_name":" 153 ","page_number":161},
  {"content":"\r\n\r\n1400 من نقره مساوى است با 89600 مثقال كه بهاى آن معادل 1792 تومان ( يك عباسى برابر يك مثقال نقره دارد ، و هر تومان معادل 50 عباسى ) مىباشد . با وجود اين ، بطور كلى ، نمىتوان گفت كه تجارت ايران توسعه و رواجى داشته است . استخراج معادن هنوز توسعه نيافته بود و كالاى صادراتى ثابت و دائم عبارت بود از ابريشم و پارچه‌هاى زربفت و قالى ، و برخى احجار كريمه ( فيروزه ) و پشم شتر و توتون و خشكبار و غيره ( شاردن ، صفحات 162 تا 166 ) .\r\nمهمترين رقم صادرات ايران عبارت بود از ابريشم . طبق نوشتهء شاردن ، مقدار صادرات ساليانهء ابريشم به 000 ، 22 عدل مىرسيد ( هر عدل برابر تقريبا 110 كيلوگرم ) . از اين مقدار ، هلنديها ، در حدود دو هزار عدل ، خريدار بودند . لوبرن هلندى در ( صفحهء 313 كتاب خود ) اظهار مىكند كه شاه طبق قراردادى ، تعهد كرده است كه ساليانه ، به شركت هلندى هند شرقى ، مقدار 100 عدل ابريشم ( كه هر عدل به وزن 408 پاوند هلندى است ) تحويل بدهد .\r\nدر اين مورد ، ابريشم در عدلهاى كم‌وزن‌ترى تهيه مىشد ، و از طريق گمبرون به باتاويا ارسال مىگرديد . در مقابل ، شركت مزبور ، متعهد بود تا 1200 صندوق شكر كه هر صندوق آن 150 پاوند وزن داشت و همهء آن به مصرف اهالى اصفهان مىرسيد ، تحويل دهد . شاه ثلث محصول نوغان را بعنوان خراج مىگرفت و بعد سعى مىكرد تا توسط عاملين خود ، كه اغلب آنها ارمنى بودند ( به گفتهء دومان ، ص 183 ) به‌فروش رساند . ارامنه تجارت قماش را نيز در انحصار خود داشتند ( شاردن ، ج 7 ، ص 367 ) . در اين گونه موارد ، سودى كه عايد ارمنيان مىشد ، معمولا در ايران باقى مىماند اما در مورد تجار و شركتهاى خارجى كه شاه از آنها حمايت مىكرد ، چنين نبود . بدون ترديد ، آنان براى ايران در اروپا بازار فروش ايجاد مىكردند ولى در عين حال ، حاصل سود معاملات را نيز از ايران بيرون مىبردند . » « 1 »\r\nشاه عباس براى تحصيل پيروزيهاى سياسى عليه دولت متجاوز عثمانى و تشكيل اتحاديه‌اى از دول اروپايى عليه تركها با بازرگانان اروپايى برفق و مدارا عمل مىكرد و گاه بيش از حد لزوم ، دست آنها را در سودجويى باز مىگذاشت . در فرمان شاه عباس چنين آمده است : « . . بپاس دوستى كه من با شاهزادگانى كه پير و مسيح هستند دارم به تمام تجار مسيحى اجازه مىدهم كه براى تجارت و دادوستد در تمام قلمرو كشورم ، آزاد باشند . تمام مال التجاره‌هايى كه آنها وارد مىكنند از پرداخت ماليات معاف خواهد بود ، هركس در هر مقامى كه باشد حق ندارد مزاحم آنها باشد . سران مذهبى ما از هر طبقه‌اى كه باشند ، جرأت نخواهند كرد كه باعث نگرانى آنها شده و دربارهء عقايد مذهبى آنها صحبتى بكنند . هيچكس از مأمورين دادگسترى . . . حق اعمال قدرت نسبت به آنها و مال التجارهء آنها را ندارد . . . تمام آنهايى كه در ايالات و ولايات قلمرو ما امور گمرك و ماليات را اداره مىكنند ، از آنها چيزى دريافت نخواهند كرد . . . هيچ حاكم و مأمور دادگسترى ، از هر درجه‌اى كه باشد ، هيچ حق الزحمه‌اى ، از آنهايى كه پيش او مىآيند ، نخواهد گرفت ؛ زيرا مايلم كه در قلمرو ما ، رضايت آنان از هر جهت فراهم گردد . » « 2 »\r\n\r\n\r\n","description":"","footnote":"\r\n( 1 ) . همان . ص 31 - 29 ( به اختصار )\r\n( 2 ) . تاريخ مالكم ، ج 2 ، ص 368\r\n","page_name":" 154 ","page_number":162},
  {"content":"\r\n\r\nبطور كلى ، بازرگانان ايران در دورهء صفويه ( تا قبل از دوران ضعف و انحطاط ) ، وضع بالنسبه خوبى داشتند و به علت امنيت و تمركزى كه در كشور حكمفرما بود ، از راه بازرگانى و دادوستد ، سود كلانى تحصيل مىكردند . شاردن از توسعهء مناسبات بازرگانى در عهد صفويه ، با تحسين فراوان ، ياد مىكند و مىنويسد : « . . . بازرگانان ايرانى در تمام نقاط دنيا ، از سوئد گرفته تا چين ، نماينده دارند و به كار بازرگانى مشغولند . » « 1 »\r\n\r\nصادرات ايران\r\nغير از ابريشم ، كه از ديرباز از گيلان صادر مىشد ، در عهد صفويه ، پستهء ملاير و قزوين به هندوستان و ساغرى و تيماج به هلند ، لهستان و روسيه ، و ريشهء روناس كه براى رنگ كردن به كار مىرفت ، مخصوصا به هندوستان صادر مىشد . پشم و كرك ايران ، چه در داخل و چه در خارج ، خريدار داشت . بادام و كشمش و آلو و انواع ترشى و مربا و عطريات ايران به هندوستان و عراق حمل مىشد . شتر به ارمنستان و آناطولى فروخته مىشد . گوسفند ايران تا اسلامبول وادرنه نيز مىرفت . تاورنيه مىنويسد در ماه مارس و آوريل ( اوايل بهار ) روزى نبود كه ما چندين گله نبينيم كه هركدام اقلا هزار رأس گوسفند داشت . « 2 »\r\nكشت خشخاش و به دست آوردن ترياك رايج ، و از محصولات عمده بود و به قول شاردن ، ترياك لنجان از همه‌جا بيشتر معروفيت داشت . « 3 » افيون كازرون نيز معروف بود . تنباكو و توتون در بيشتر نقاط بدست مىآمد و باز بقول شاردن مهمترين نوع و قسمت اعظم توتون مصرفى هند از ايران صادر مىشود . انقوزه را به هندوستان صادر مىكردند و به قول شاردن ، هنديها اين گياه را كه بوى تند دارد ، به تمام خورشها و اغذيه مىزنند . موميايى نيز كالاى قابل صدورى بود و - آن ، صمغ گرانبهايى است كه از صخره سنگ ترشح مىشود - و مصرف طبى داشت . گندم و برنج مخصوصا در مناطق شمالى به عمل مىآمد . خاك و سنگهاى مرمر هرمز به خارج صادر مىشد . فولاد ايران و مس و سربى كه از كوههاى مازندران و كرمان بدست مىآمد ، سنگ مرمر تبريز ، فيروزهء نيشابور و مرواريد بحرين ، كمابيش عوايدى داشت . « 4 »\r\nدر مورد واردات بايد گفته شود ، علاوه بر شكر كه رقم عمده و مورد استفادهء عموم بود ، و پارچه‌هاى مخملى و انواع ديگر منسوجات و بلورآلات و كالاهاى خاص « و نيز » ، بعضى اشياء ساخته شده و مصنوعات نيز مورد توجه اعيان و اشراف بوده است . از ارقام مهم واردات ، يكى مشك بود كه جنبهء تجملى داشت . از روسيه ، پوستين و اسبهاى گرجى وارد مىشد . بلورآلات و احجار قيمتى و شمشيرها و نيزه‌هاى هندى و تفنگهاى فتيله‌اى اسپانيايى و ساعت ، كم‌وبيش وارد مىشد .\r\nهرچه دولت صفويه به پايان خود نزديك مىگرديد ، وضع عمومى مردم بدتر مىشد . شاه\r\n\r\n\r\n","description":"","footnote":"\r\n( 1 ) . سياحتنامهء شاردن . ج 4 ، ص 167 ؛ به نقل از : سازمان ادارى حكومت صفوى ، پيشين . ص 30 .\r\n( 2 ) . سفرنامهء تاورنيه . ص 895 ؛ به نقل از محمد ابراهيم باستانى پاريزى ، سياست و اقتصاد عصر صفوى ، ص 128 .\r\n( 3 ) . سياحتنامهء شاردن . ج 4 ، ص 49 ؛ به نقل از همان . ص 128 .\r\n( 4 ) . ر ك : سياست و اقتصاد عصر صفوى ، پيشين . ص 130 - 128 .\r\n","page_name":" 155 ","page_number":163},
  {"content":"\r\n\r\nفاسد و تن‌آسان و درباريان و خواجه‌سرايان او نه تنها در فكر مردم نبودند بلكه بعاقبت كار خود نيز نمىانديشيدند . فساد شاه سلطان حسين و زمامداران دولت او سبب گرديد كه دولت صفويه ، به سهولت ، به دست متجاوزين افغانى سقوط كند .\r\nبازارها : در دورهء صفويه ، از بركت امنيت و آرامش نسبى ، بازارهاى مختلف رونق و شكفتگى شايانى كسب كرد . اهم بازارهاى آن دوره كه تاكنون بعضى از آنها داير است ، عبارتند از : « بازار بوريابافها ( تعمير در زمان شاه اسمعيل ) ، بازارچهء آقا ، بازار در تالار يا نيم‌آور ، بازار گلشن ، بازار دروازهء اشرف ، بازار منجم‌باشى ، قيصريه ( شاه عباس كبير ) بازار دار الشفا ، بازار قنادها ، بازار كلاهدوزها ، بازار متقال‌فروشها ، بازار چيت‌سازها ، بازار زرگرها ، بازار تفنگ - سازها و چخماق‌سازها ( شمشيرگرها ) ، بازار تركش‌دوزها ، بازار زين‌سازها ، بازار قلم‌زنها و قنديل‌سازها و قنادها ، بازار آهنگران ، بازار لوافها ( در اين بازار وسايل كاروانيان تهيه مىشد ) ، بازار كفشدوزها ، بازار رنگرزها ، بازار ريخته‌گرها ( اين بازار اختصاصا زنگهاى مختلف شتران كاروانها را مىساخت و استادان زبردست ، فلزات را از جهت تشخيص الحان موسيقى ، مورد توجه قرار مىدادند ) ، بازار شاهى ( بازارچهء بلند ) ، بازار عليقلى آقا ، بازار مقصود بيگ ، بازار ريسمان و بازار حبيب اللّه خان و غيره و غيره [ از گنجينهء آثار ملى ، بهشتان ص 46 
  ] . شاردن از بازار صندوق‌سازها ، بازار سراجان ، بازار نختابان ، رستهء خراطان ، بازار ارسىدوزان ، بازار قلابدوزان ، بازار نقده‌دوزان ( كه زر و سيم را روى لباس مىدوزند ) ، بازار چپق‌سازان ، بازار تيروكمان‌فروشان ، بازار كلاهدوزان ، بازار لندنىفروشان ( مقصود ماهوت‌فروشان است ) ، بازار شمشيرسازان ، بازار ساغرىفروشان ، زرگران و جواهرفروشان ، آيينه‌سازان ، خرازىفروشان و بالاخره از 241 بازار در اصفهان نام مىبرد [ سفرنامهء شاردن ، ج 7 ، ص 182 و 114 
  ] . » « 1 »\r\n\r\nسياست اقتصادى شاه عباس اول و جانشينان او\r\n« از لحاظ سياست داخلى ، شاه عباس مىكوشيد نيروهاى توليدى نواحى مركزى ايران را افزايش دهد و آنها را بوسيلهء بهره‌كشى و استثمار شديد كشورهاى مسخر شده ، ثروتمند سازد . مثلا شاه پس از فتح شيروان ، به زحمت ، از منطقهء ويران شدهء شيروان ، 30 هزار تومان گردآورد . شاه در عين‌حال پس از اين‌كه در سال 1021 هجرى به اصفهان بازگشت ، مردم آن شهر را براى مدت سه سال ، از پرداخت عوارض به مبلغ 15 هزار تومان معاف نمود . در عراق عجم يعنى ناحيهء مركزى ايران ، ماليات بر دامها ( چوپان‌بگى ) كه بار سنگينى بر دوش رعايا بود لغو شد .\r\nميزان ماليات كه در فاصلهء سالهاى 978 و 988 هجرى افزايش يافته بود ، تا حد سابق ، تقليل يافت . در عين‌حال كه خزانهء مركزى از اكناف كشور پولها را به صورت ماليات جذب مىكرد ، اقتصاد آن نقاط رو به انحطاط مىرفت .\r\nجنگها و بهره‌كشى از ممالك مسخره نه تنها خزانهء شاهى بلكه بزرگان فئودال را نيز ثروتمند مىساخت . اللّه قلىبيگ قاجار ، قورچىباشى ، از محل غنايم 20 هزار تومان به كف آورد .\r\n\r\n\r\n","description":"","footnote":"\r\n( 1 ) . سياست و اقتصاد صفوى ، پيشين . ص 152 - 151 .\r\n","page_name":" 156 ","page_number":164},
  {"content":"\r\n\r\nدولت شاه عباس از ترقى تجارت و صنايع و حرف پشتيبانى مىكرد و با راهزنان بيرحمانه مبارزه مىنمود ، و بدينوسيله امنيت طرق تجارتى را تأمين كرده بود و كاروانسراها مىساخت و جاده‌هاى جديد احداث مىكرد . در بعضى از شهرها ، تمام مردم را از جميع مالياتها معاف ساخته بود .\r\nسياست تقويت موقع اقتصادى نواحى مركزى ايران ، كه شاه تعقيب مىكرد ، نتيجهء انتقال زمام امور سياست از دست فئودالهاى چادرنشين ترك به دست مأموران عاليمقام كشورى ايرانى بود كه با كشاورزى ديوانى و بازرگانى خارجى و سران تجار ايرانى ارتباط نزديك داشتند . شاه عباس با انتقال اجبارى ارامنهء جلفا از كنار ارس به كنار زاينده‌رود ، مركز تجارت ابريشم را از طريق اصفهان و بندرعباس به خليج فارس آسان كرد . هنگام انتقال ارامنه ، از پانزده هزار خانواده فقط سه هزار خانوادهء سالم به اصفهان رسيدند و بقيه از گرسنگى و بيمارى جان دادند . بازرگانان ارمنى كه در تجارت صادراتى ابريشم و روابط با كشورهاى خارجه دلال شاه بودند ، امتيازات فراوانى از وى دريافت كردند . ابريشم خام و منسوجات ابريشمى بزرگترين متاع صادراتى بود .\r\nچنان كه اشاره شد ، در سال 1014 هجرى ، شاه عباس بيش از هفتاد هزار نفر ارمنى و آذربايجانى و گرجستانى را به ايران تبعيد كرد كه اكثر آنان در راه جان سپردند . » « 1 »\r\n\r\nروابط اقتصادى شاه عباس با ملل غرب\r\nشاه عباس در يكى از نامه‌هاى خود كه به پادشاه اسپانى و پرتقال نوشته ، به يك اصل و قاعدهء خلل‌ناپذير ، دربارهء حسن مناسبات و روابط دوستانهء كشورش با مردم اروپا ، اشاره كرده و توجه داده است كه وى آرزومند ترفيه حال كافهء امم و « رفاهيت خلق اللّه » است .\r\nاين پادشاه مدبر و هوشمند ، با اجراى همين سياست استوار ، و ترويج و تعميم اين اصل سودمند اجتماعى ، توانسته است توجه ملل مختلف را به كشور ايران جلب كند و بر حل و فصل قسمت عمده‌اى از مسائل و مشكلات گوناگون سياسى و اجتماعى و اقتصادى اين كشور توفيق يابد .\r\nشاه عباس در اين نامه ، پس از مقدمه‌اى كوتاه چنين مىنويسد : « . . . چون همواره در خاطر معدلت آيين ، ترفيه حال كافهء امم و رفاهيت خلق اللّه مطمح‌نظر حق‌گزين است ، و طبقات خلايق كه از هر طرف بدين ديار آمد شد مىنمايند ، در ممالك محروسه تعرض به مال احدى نمىشود . . . معهذا جمعى از تجار و سوداگران فرنگيه را . . . در دار السلطنهء صفاهان كه مقر دولت همايون است ، مسكن و مأوى داده شده ، مقرر نموديم كه بعد نيز هركس از آن طايفه ارادهء آمدن اين ديار داشته باشد ، بفراغ خاطر . . . آمده به دادوستد و خريد و فروخت مشغول بوده باشند و در ممالك محروسه . . . دست تعرض بيدولتان و اشرار از گريبان حال آن طبقه كوتاه و كشيده باشد . . . » « 2 »\r\nدر نامهء ديگرى كه شاه عباس اول به پادشاه هلند نوشته است ، پس از تعارفات بسيار ، مىنويسد : « درين اوقات كه . . . فرستادهء آن سلطنت . . . از اوضاع و اطوار اين ديار استحضار\r\n\r\n\r\n","description":"","footnote":"\r\n( 1 ) . تاريخ ايران از دوران باستان تا پايان سدهء هجدهم ، پيشين ( چاپ اول ) . ص 552 - 551 ( به اختصار ) .\r\n( 2 ) . نقل از : ذ . ثابتيان ، اسناد و نامه‌هاى تاريخى و اجتماعى دورهء صفويه ( حاشيه ) . ص 339 .\r\n","page_name":" 157 ","page_number":165},
  {"content":"\r\n\r\nيافته ، مراجعت نموده وظيفهء محبت و دوستى آن است كه بعد از اين بر خلاف سابق . . . ابواب الفت و آشنايى مفتوح دارند . . . و مردم مملكت خود را مقرر دارند كه بفراغ خاطر و اطمينان قلب ، بدين ولايت آمده به هر طريق كه خواهند ، خريدوفروخت و دادوستد نمايند و به هر نوع ، رضا و اراده داشته باشند ، سلوك كنند . . . و نوعى فرمايند كه روزبروز ، فيما بين ، قواعد محبت و آشنايى مستحكم گشته و شيوهء مصادقت و دوستى ازدياد پذيرد . » « 1 »\r\nدر عهد شاه عباس ، فعاليتهاى ساختمانى ، هنرى و معمارى در اصفهان صورت گرفت .\r\nاصفهان ، پايتخت كشور ، را شاه عباس ، در واقع ، تجديد بنا نمود و در اواسط قرن پانزدهم ، به شهر بزرگى كه 38 كيلومتر محيط آن بود و 600 هزار جمعيت داشت ، مبدل كرد . ( اصفهان در پايان قرن شانزدهم فقط 80 هزار نفوس داشت ) .\r\nمجموعه‌اى از ابنيه كه نمونهء هنر و معمارى عالى بود ، و گرداگرد ميدان شاه اصفهان كه بيش از پانصد متر طول و زمينى براى چوگان داشت ، احداث شده بود . در قسمت جنوب ، مسجد شاه با طاقهاى قوسى و سردرهاى آن ، و گنبدى كه با كاشيكارى رنگى زيبا مزين شده بود قرار داشت كه يكى از درخشانترين نمونه‌هاى معمارى ايران است . در سمت جنوب غربى آن ميدان ، كاخ شاهى با عالىقاپوى پرشكوه و عمارت چهلستون و نقاشيهايى كه بر ديوارهاى آن شده ، و پاركهاى چهارباغ و هشت بهشت قرار داشت .\r\nبرزنده‌رود ، پل زيباى اللّه وردى خان احداث شده بود كه شهر را به حومهء جلفاى نو مربوط مىساخت . شاه براى خود ، كاخهايى در فرح‌آباد و اشرف مازندران و نقاط ديگر ساخته بود . قنوات و مجارى آبيارى بسيار نيز احداث شده بود .\r\nدر عهد شاه عباس ، كوششى به منظور پديد آوردن اساس واحد پول نيز در سراسر كشور به عمل آمد . واحد جديد پول « عباسى » ناميده مىشد و مىبايست يك مثقال ( 6 / 4 گرم ) نقره داشته باشد ، و معادل دويست دينار بود . يك تومان مساوى بود با ده هزار دينار يا پنجاه عباسى . اگر به ياد آوريم كه در عهد غازان خان ، يعنى آغاز قرن چهاردهم ميلادى ، يك دينار قريب سه مثقال نقره و در قرن هفدهم ، سه عباسى يعنى ششصد دينار هم سه مثقال نقره داشت ، واضح مىشود كه در ظرف مدت سيصد و اندى سال ، دينار ششصد بار تقليل يافته بود .\r\nبارى ، دولت شاه عباس موفق نشد پول واحدى در سراسر كشور رايج سازد . در قرن هفدهم ، سكه‌هاى مختلف كه ارزش متفاوت داشت و از آن جمله پول عثمانى و كشورهاى اروپايى ، بموازات عباسى ، در ايران رايج ، و نرخ آنها در نواحى مختلف متغير بود .\r\nدر قرن يازدهم نيز ، در ايران ، انواع پيشين مالكيت فئودالى زمين و آب وجود داشت ، ولى بعد از اصلاحاتى كه در عهد شاه عباس اول به عمل آمد ، تناسب مقدار انواع اراضى مزبور تغيير كرد ، و مقدار اراضى دولتى يا ديوانى ، نسبت به انواع ديگر ، فوق العاده افزايش يافت .\r\nاساس قدرت مأمورين كشورى ، در واقع ، اين بود كه ايشان مدير املاك مزبور بودند .\r\nمساحت املاك خاصهء شاهى ، فوق العاده ، فزونى يافت ( اراضى خاصه ، در عهد خواتين مغول ، « اينجو » ناميده مىشد ) ولى هرگز مساحت اراضى خاصه ، به قدر قرن يازدهم وسيع نبود . را فائل\r\n\r\n\r\n","description":"","footnote":"\r\n( 1 ) . نصر اللّه فلسفى ، زندگانى شاه عباس اول . ج 5 ، ص 180 - 179 .\r\n","page_name":" 158 ","page_number":166},
  {"content":"\r\n\r\nديومان ( 1660 ميلادى 1071 هجرى ) مىگويد كه در قلمرو دولت صفوى ، زمين ديوانى فراوان و اراضى ملكى افراد اندك بود . ولى بايد در نظر داشت كه در قرن هفدهم ، اراضيى كه بر سبيل تيول و غيره به بزرگان لشكرى و كشورى بعنوان مواجب و خرج معيشت داده مىشد نيز جزو زمينهاى ديوانى شمرده مىشد . مقدار اراضى يورت كه براى اعاشه به ايلات چادرنشين واگذار شده بود ، بسيار توسعه يافت . در قرن هفدهم ، مقدار اراضى مؤسسات مذهبى با موقوفات نيز افزايش يافت ؛ مثلا در آغاز قرن هفدهم ، 650 جفت عوامل « كه بوسيلهء روستاييان زراعت مىشد ، و آنان سهمى از محصول را مىبردند » ( 5 - 4 هزار هكتار زمين آبى و ديم ) وقف مسجد بزرگ شيخ صفى ، در اردبيل ، بود .\r\nدولت شاه از ميان انواع مالكيت مشروط فئودالى ( كه شرط استفاده از آن خدمت دولت بود ) يعنى سيورغال و تيول ، تيول را ترجيح مىداد ؛ زيرا موروثى نبود و كمتر از سيورغال موجب تضعيف حكومت مركزى مىشد .\r\nبه گفتهء صاحب تذكرة الملوك درآمد كل ساليانه صاحبان سيورغال در قلمرو صفويه به مبلغ 800 ، 778 ، 367 دينار و درآمد كل ساليانهء تيولداران به 000 ، 663 ، 753 ، 3 دينار يعنى ده برابر سيورغال بالغ مىگشت . در قرن هفدهم ، 35 رقم عوارض و ماليات از رعايا گرفته مىشد ولى اين عوارض از تمام نواحى كشور گرفته نمىشد . « 1 »\r\nبه نظر محققان شوروى ، « انتقال زمام امور سياست دولت از دست فئودالهاى چادرنشين ترك به دست فئودالهاى مقيم و اسكان‌يافتهء ايرانى ( مأموران عاليمقام كشورى ) در آغاز قرن هفدهم و اصلاحاتى كه در عهد شاه عباس اول به عمل آمد و بخصوص سبك شدن بار مالياتها در عصر آن پادشاه و ترقى و تكامل روابط كالا پولى و سرانجام پايان جنگهاى ويران‌كننده با تركيه و خان‌نشينهاى ازبك و استقرار يك صلح طولانى ( 1722 - 1640 ميلادى / 1135 - 1050 هجرى ) موجب و محرك اعتلاى نسبى نيروهاى توليدى ايران و بخصوص كشاورزى گرديد . جهانگردان قرن هفدهم از كارهاى بزرگى كه در ايران در زمينهء آبيارى به عمل آمده بود ، سخن مىگويند ، و از احداث كاريزهاى جديد و تعمير قنوات و مجارى قديم ياد مىكنند . به گفتهء سياحان مزبور ، در قرن هفدهم نيز ، چهار نوع آبيارى كه در آغاز قرون وسطى در ايران وجود داشت ، باقى بوده يعنى نهرهاى كوهستانى ، نهرهاى متفرع از رودخانه‌ها ، كاريزها و چاهها .\r\nشاردن مىگويد : « در واقع ، هيچ قومى در جهان وجود ندارد كه مانند ايرانيان ، با چنين مهارتى نقب بزند و مجارى آبيارى تحت الارضى احداث كند . » شاردن كاريزهايى به طول 32 و 40 كيلومتر و حتى طويلتر ديده بود . به گفتهء شاردن ، از چاهها بوسيلهء دولهاى چرمى كه 200 تا 250 فونت ( هر فونت 453 گرم ) ظرفيت داشت آب را بكمك نيروى گاو نر ، بالا مىكشيدند .\r\nآب به كمك قرقره‌اى از دول چرمى به حوضى ريخته مىشد و از آنجا از طريق مجارى به مزارع و بستانها مىرفت . آبيارى بوسيلهء كاريز و چاه مجانى بود و در ازاى آبيارى مزارع و بستانها بوسيلهء جويها و ترعه‌هاى متفرع از رودخانه‌ها ، از هر جريب 20 سو ( اندكى بيش از يك عباسى ) در سال اخذ مىشد . به گفتهء شاردن ، ميراب كل واحهء اصفهان ، ساليانه ، چهار هزار تومان ( چهل\r\n\r\n\r\n","description":"","footnote":"\r\n( 1 ) . ر ك : تاريخ ايران از دوران باستان تا پايان سدهء هجدهم . پيشين . ( چاپ اول ) . ص 552 ببعد .\r\n","page_name":" 159 ","page_number":167},
  {"content":"\r\n\r\nميليون دينار ) از اين محل بدست مىآورد .\r\nسياحان قرن هفدهم ، از رشد اقتصادى بعضى از نواحى كشاورزى ، سخن مىگويند . گندم و جو در همه‌جاى ايران كاشته مىشد و به گفتهء شاردن ، در ايران ، نان گندم فراوان بود و همه‌جا به قيمت ارزان يافت مىشد . كشت برنج و پنبه‌كارى در قرن شانزدهم و هفدهم ، سخت رايج بود . كشت گياههاى رنگى ( روناس ، حنا و زعفران ) و دارويى ، و ادويهء غذايى و همچنين سبزيكارى كه در آغاز قرون وسطى چندان متداول نبود ، بسيار وسعت گرفت . كشت خشخاش ترياك و توتون ، از قرن شانزدهم به بعد ، بسط و توسعه يافت . كشت درختان ميوه و احداث تاكستانها روبه فزونى بود . بموازات پيشرفت فعاليتهاى كشاورزى ، در شهرها نيز پيشه‌وران و بازرگانان به كار و كوشش مشغول بودند .\r\nدر منابع تاريخى قرن يازدهم هجرى ، بيش از پيش ، از صنوف پيشه‌وران سخن بميان آمده است .\r\nصنف صلاحيت فنى استادكار را گواهى مىداد و تصويب مىنمود . در هر صنفى ، درجات مختلف « شاگرد » و « خليفه » و « استاد » وجود داشت و مراسمى براى اعلام استادى برگزار مىشد . هر صنفى يك رئيس انتخابى داشت كه مقامات شهرى او را برسميت مىشناختند .\r\nكتاب تذكرة الملوك مىنويسد كه مردم هر كوى و دهكده و هر صنف ، از ميان خود ، شخصى را كه معتمد و شايستهء اطمينان باشد ، برمىگزينند و گواهيى ( تعليقه ) و خلعت براى منتخب خود دريافت مىدارند ؛ و او پس از آن به ، امور ايشان رسيدگى مىكند . هيچكس نمىتوانست بدون اجازه رئيس صنف ، كارگاه صنعتى بگشايد .\r\nاستادان صنف ، مجامعى داشتند . در سه ماه اول هر سال ، كلانتر شهر جلسه‌اى از تمام رؤساى اصناف در خانهء خود تشكيل مىداد و طرز تقسيم كل ماليات پيشه‌وران ( بنيچه ) را ميان اصناف مختلف معين مىكرد . طبق اطلاعات مندرج در منابع تاريخى زمان سلجوقيان و ايلخانان مغول ، در آن روزگاران ، مأموران مالى و عملداران ، به نظر خود ، به پيشه‌وران ماليات مىبستند و با اصناف مشورت نمىكردند و آنها را به حساب نمىآوردند . در قرن هفدهم ميلادى ( يازدهم هجرى ) بعضى از اصناف ، مقدار معينى از محصول حرفهء خويش را برسم ماليات جنسى ، تحويل خزانه مىكردند و برخى ديگر ، بجاى آن ، ماليات نقدى مىپرداختند كه بنابه گفتهء شاردن ، از هر دكان ( كارگاه پيشه‌وران ) ساليانه ده تا بيست « سو » يعنى قدرى بيش از نيم يا يك عباسى بود . اصناف رابطهء نزديكى با فرق درويشان حيدرى و نعمت اللهى ، كه از قرن\r\n\r\n","description":"","footnote":"","page_name":" 160 ","page_number":168},
  {"content":"\r\n\r\nشانزدهم تا هجدهم در بلاد ايران بسيار ذىنفوذ بودند ، داشتند .\r\nاستادان كارگاههاى دربارى ، در ميان پيشه‌وران ، واجد مزايايى بودند . در اين كارگاهها ، ديگر بردگان صنعتگر كار نمىكردند بلكه پيشه‌وران آزادى كه اجرت مىگرفتند در مؤسسات مزبور مشغول كار بودند . كارگران كارگاههاى دربارى ، گاه به امر صدر اعظم يا مستوفى الممالك تعيين مىشدند ، و استادان كارگاههاى دربارى مواجب و هدايايى در آخر هر سال ، دريافت مىداشتند .\r\nدر رأس امور هر شهرى ، كلانتر قرار داشت . كلانتر موظف بود از حقوق و منافع شهريان در دادگاه دفاع كند ، و مراقب باشد كه حاكم ( داروغه ) به مردم فشار نياورد و اجحاف نكند ، و مالياتها از مردم بر خلاف قاعده اخذ نشود و مبلغ مالياتها و عوارض ديگر دولتى را ميان كويها و اصناف تقسيم و سرشكن كند . بدين‌طريق ، اسما كلانتر مدافع منافع شهرنشينان بود ولى در واقع امر ، نمايندهء منافع بزرگان شهر - مالكان محلى و روحانيان و تجار بزرگ - بود .\r\nارامنهء جلفا نيز كلانتر خود را از ميان تجار بزرگ انتخاب مىكردند .\r\nصنف تجار و روحانيان و اصناف و پيشه‌وران در محلات شهر ، از حق ادارهء امور داخلى خويش برخوردار بودند و رؤساى خود را انتخاب مىكردند و بعد ، به تصويب كلانتر مىرسانيدند .\r\nصنعت نساجى از عهد شاه عباس اول ، بطور محسوس ، روبه ترقى رفت و در غالب شهرها ، كارگاههاى بزرگ نساجى بوجود آمد . به گفتهء اولئاريوس ، اكثريت پيشه‌وران ايرانى را نساجان و رنگرزان تشكيل مىدادند . در صنعت ابريشم‌بافى ، پارچه‌هاى ابريشمى يكرنگ به نام « كمخا » و چند رنگ به نام « قصب » و پارچه‌هاى ابريشمى ساده و يا زردوزى و نقره‌دوزى و زربفت و انواع مختلف مخمل مورد توجه بود . به گفتهء شاردن ، صدجور زربفت‌دوزى وجود داشت .\r\nبراى بافتن زربفتهاى گرانبها ، 24 تا 30 ماسوره لازم بود در حالىكه براى تهيهء پارچه‌هاى معمولى بيش از دو ماسوره لازم نبود . مزد كارگران ناچيز بود و كسانى كه زربفتهاى گرانبها را تهيه مىكردند روزى كمتر از يك عباسى مزد مىگرفتند . بهترين مخمل ايران در اصفهان ، توليد مىشد .\r\nدر ايران ، منسوجاتى از پشم شتر و پشم گوسفند مىبافتند . نمد بسيار نازك و سبك نيز توليد مىكردند . پارچه‌هاى پنبه‌اى خشن ( كرباسى ) براى مصرف عامهء مردم بسيار بافته مىشد . حصيرهاى ايران هم مشهور بود . به قول شاردن ، نازكترين و بهترين حصيرهاى جهان را در سيستان از نى مىبافتند .\r\nقاليبافى در ايران قرن هفدهم ، از لحاظ نقش و چيره‌دستى در بافت به حد كمال رسيد .\r\nقاليهاى ايران به مقدار زياد ، از طريق بغداد و تركيه ، به اروپاى غربى صادر مىشد و بدين سبب در اروپا به قالى تركى معروف شده بود .\r\nدر قرن هفدهم ، در قاليهاى ايران ، بيشتر نقش گل و گياه معمول بود . غالبا نقش گلستانى با حوضهاى پرآب و جويها در قاليها ديده مىشد ، و صحنه‌هاى زندگى فئودالها و شكار سواره و تعقيب نخجير كه در قاليهاى قرون پيشين بسيار ديده مىشد ، در قرن هفدهم ، اندك‌اندك ،\r\n\r\n","description":"","footnote":"","page_name":" 161 ","page_number":169},
  {"content":"\r\n\r\nمتروك مىگرديد .\r\nدر قاليهاى قرن هفدهم ، استادان در تلفيق و تركيب نقوش ، آزادى بيشترى داشتند و آثار هنرى خلق بيشتر مشهود بود . در ميان قاليهاى ايرانى ، فرشهاى عالى و زيباى كرمان كه از پشم گوسفند و بز با نقش ظريف گل و گياه و تفوق رنگهاى سبز و نارنجى بافته مىشد ، مقام اول را داشتند .\r\nچينى و بدل چينى و ظروف سفالى ايران شهرتى داشت كه شايستهء آن بود . توليد كاشى و سفالينهء ايران نيز ، پس از آنكه مدت مديدى تقليل يافت ، در قرن يازدهم ، مجددا رونق گرفت .\r\nمصنوعات سفالين شهر كرمان ، كه بالتمام بالعاب براق فيروزه‌فام پوشيده شده بود ، در سراسر جهان شهرت داشت . در كاشيهاى ظريف و زيباى ايران ، در قرن هفدهم ، بطور مشهود ، از نمونه‌هاى چينى تقليد به عمل مىآمد ولى در ظروف كرمانى كمتر از ظروف ديگر لعابى تقليد از چين ديده مىشد . بهترين مصنوعات سفالى در كرمان ، مشهد ، يزد ، كاشان ، نايين و اصفهان تهيه مىشد . شاردن مصنوعات لعابى شيراز را ترجيح مىداد .\r\nمصنوعات چرمى قزوين و تيماجهاى تبريزى معروف بود . سلاحهاى فولادى ايران شهرت داشت . به گفتهء اولئاريوس ، بهترين فولاد در اطراف درياچهء « نيريز » توليد مىشد و بهترين تيغها در قم و نزديك قزوين ، ساخته مىشد .\r\nتوليد رنگهاى گوناگون نيز بسيار ترقى كرده بود و از مواد مختلف ، رنگهاى كبود ، قرمز و زرد تهيه مىكردند . توليد شيشه نيز در قرن 16 و 17 ميلادى ، بسيار متداول بود ولى جنس شيشه‌ها اعلا نبود . در تمام ايران ، كاغذسازى هم معمول بود ولى هرگز به پاى كاغذهاى اروپايى نمىرسيد . صابون‌سازى هم رونق داشت .\r\nبا اين‌كه در دورهء قرون وسطى ، مبادلات كلان تجارى به صورت تهاترى يا جنس با جنس صورت مىگرفت ، در قرن يازدهم هجرى ، بازرگانى فقط با پول و سكهء نقرهء صفوى يا خارجى انجام مىشد و واريز حساب بوسيلهء كيسه‌هاى پول كه هريك حاوى 2500 عباسى ( 50 ) تومان بود ، به عمل مىآمد . به گفتهء شاردن ، بعضى از تجار ، حتى در سوئد و چين ، نمايندهء تجارتى داشتند .\r\nتجارت خارجى در دست بازرگانان مسيحى بود و ارامنه نقش مهمى داشتند و ارمنيان جلفاى نو ، ساليانه ، 580 تومان ماليات به خزانه مىپرداختند . « 1 »\r\n\r\nتوجه شاه عباس به مسائل اقتصادى\r\nيكى از مأموران سياسى انگلستان ، كه در اواخر پادشاهى شاه عباس به ايران آمده است ، دربارهء توجه او به مسائل بازرگانى ، چنين مىنويسد :\r\n« شاه عباس را ملامت مىكنند كه به كار تجارت مشغول است ، ولى به گمان من توجه مخصوص و شركت وى در امور بازرگانى كشور گناهى نيست ؛ زيرا در ايران تجارتهاى بزرگ و گرانبها ، از همه‌كس ساخته نيست . پادشاه ايران ، اجناس فراوانى را كه بازرگانان بيگانه از كشور شرق و غرب وارد مىكنند ، به بهايى ارزان مىخرد و در مقابل آن ،\r\n\r\n\r\n","description":"","footnote":"\r\n( 1 ) . همان . ص 542 - 522 ( به تناوب و اختصار ) .\r\n","page_name":" 162 ","page_number":170},
  {"content":"\r\n\r\nاجناس مرغوب ايران را بوسيلهء ايشان صادر مىكند و آنچه را كه خريده است براى فروش ، به بازرگانان ايرانى مىسپارد . . . در ايران ، هيچكس جز وزير مخصوص كه از جانب شاه تعيين شده است ، اجازهء معامله با تجار بزرگ خارجى را ندارد . هرگاه كه اجناسى تازه ، وارد ايران شود ، نخست انواع آن را از نظر شاه مىگذرانند تا اگر پسنديد خريدارى كند ، و گرنه در اختيار ديگران گذارد . . . » « 1 »\r\nسياست كلى شاه عباس اين بود كه حتى الامكان بر صادرات بيفزايد و از واردات بكاهد .\r\nبازرگانان تركستان و هندوستان و چين و انگلستان و اسپانى و هلند و تجار ونيزى و ارمنى در فعاليتهاى تجارى ايران به ممالك شرق و غرب نقش مهمى داشتند .\r\nاجناس و امتعهء شرقى بيشتر عبارت بود از پارچه‌هاى ابريشمى و چاى كه از چين مىآوردند ، ادويهء گوناگون و انواع جواهر و نفايس ديگر ، از هندوستان و كشورهاى شرقى آسيا .\r\n« شاه عباس چون مىشنيد كه كاروانى از بازرگانان بيگانه به سرحدات كشور رسيده است ، بيدرنگ ، رعاياى خود را از معامله با ايشان منع مىكرد تا ناگزير ، امتعهء خويش را به بهايى نازل تسليم او كنند يا به دروغ ، شهرت مىداد كه راهها ، بسبب لشكركشيهاى تازه ، خراب و دور از امنيت است ؛ بطورى كه بازرگانان بيگانه ، ناچار براى احتراز از خطرهاى احتمالى ، آنچه داشتند به بهاى ارزان مىفروختند يا با امتعهء ايرانى بقيمتى كه او مىخواست مبادله مىكردند .\r\nتاورنيه ، جهانگرد فرانسوى ، مىنويسد ، شاه عباس با تجار و رباخواران هندى كه طلا و ثروت كشور را به خارج منتقل مىكردند ، رابطهء خوبى نداشت و آنان را از يهوديها بدتر مىشمرد ؛ چه آنان پول را از سرمايه‌داران و بزرگان ايرانى با صدى هشت يا صدى نه بهره مىگرفتند و به نيازمندان از قرار صدى سى يا بيشتر ، در مقابل وثيقه يا گروگان كلان ، وام مىدادند .\r\nابريشم در دورهء صفويه ، يكى از اقلام مهم صادرات ايران بود . بنا به گفتهء يكى از سفراى بيگانه در عهد شاه صفى ، گيلان در حدود 8000 ، شروان در حدود 3000 ، خراسان 3000 ، مازندران 2000 ، و قراباغ 2000 عدل ابريشم صادر مىكرده است .\r\nمجموع حاصل ابريشم ايران در سال ، نزديك 20 هزار عدل بود و هر عدل ابريشم ، ايران در آن زمان ، در حدود 36 من وزن داشته است . ولى بايد دانست كه يك من وزن معمولى در زمان شاه عباس ، در سراسر كشور ، يكسان نبوده و از آن جمله يك من در تبريز معادل 3 كيلو ، در گيلان برابر با 6 كيلو ، و در شماخى و قراباغ مساوى با هشت كيلو بوده است .\r\nمصرف سالانهء ابريشم را در سراسر ايران ، در آن دوره ، در حدود يكهزار عدل نوشته‌اند . ظاهرا شاه عباس چون ديد واردات ايران بر صادرات فزونى دارد و هر سال مقدارى از سرمايه‌هاى نقدى ايران به خارج صادر مىشود ، تجارت خارجى ايران را در كف خود گرفت . در عين‌حال ، شاه به حكم آزمندى ، از قدرت سياسى خويش سوءاستفادهء فراوانى مىكرد ، بطورى كه در تمام دوران سلطنتش ، توليدكنندگان ابريشم ناگزير بودند محصول سالانه را به نصف قيمت به مباشرين و\r\n\r\n\r\n","description":"","footnote":"\r\n( 1 ) . سفرنامهء سرتامس هربرت ؛ به نقل از زندگانى شاه عباس اول . ج 5 ، ص 227 .\r\n","page_name":" 163 ","page_number":171},
  {"content":"\r\n\r\nمأمورين او بفروشند . سپس او ، ابريشمهاى خريدارى شده را به بازرگانان ايرانى يا خارجه به بهايى كه خود معين مىكرد ، مىفروخت و همه سال از اين راه حلال ! سودى در حدود 8 ميليون تومان به خزانهء خويش مىريخت .\r\nبه گفتهء پىيترو دلاواله ، « پادشاه ايران بزرگترين و يگانه تاجر كشور خويش است و هر معامله را كه سود بسيار داشته باشد ، به شخص خود اختصاص مىدهد . هيچگونه محصول و متاع سودآورى در ايران نيست كه اختيار خريد و فروشش در اختيار وى نباشد ؛ چنان كه من خود در اصفهان به چشم خويش ديدم كه عمال او پيازهاى مخصوص شاه را به مردم مىفروختند . »\r\nپىيترو دلاواله در جاى ديگر مىگويد : « پارچه‌هاى ابريشمين و زربفت در ايران ، به زنان اختصاص دارد و لباس مردان هميشه از پارچه‌هاى نخى و يكرنگ ولى بسيار چشمگير و روشن دوخته مىشود كه اعيان كشور ، به سبب دوختن لباسهاى گوناگون ، آن را همه روزه عوض مىكنند و پس از سه يا چهاربار پوشيدن ، به يكى از خدمتگزاران خويش مىبخشند . اين لباس را شاه عباس مرسوم كرده است تا ابريشم در ايران كمتر به كار رود ، و بيشتر به كشورهاى بيگانه صادر گردد و از اين طريق بر ثروت كشور بيفزايد . » « 1 »\r\nدر عهد شاه عباس : پىيترو دلاواله كه در عهد شاه عباس به ايران آمده و سفرنامهء گرانقدرى از او در دست داريم ، مىنويسد : چون مدت اقامت شاه در مازندران به طول انجاميد ، دستور داد بر آذوقه و ما يحتاج مهمانان پىيترو بيفزايند .\r\n« همراهان پىيترو دلاواله ، از زن و مرد ، 12 تن بودند و پنج يا شش اسب و هشت شتر نيز در اصطبل داشت . براى اين جمله ، از طرف شاه عباس ، آذوقه و ما يحتاج زير ، دوبار براى مدت يك ماه يا اندكى بيشتر ، فرستاده شد :\r\nآرد : 250 من تبريز\r\nبرنج : 150 من تبريز\r\nكره : 36 من تبريز\r\nمرغ : 80 عدد\r\nخروس اخته : 19 عدد\r\nپياز : 27 من\r\nشراب : 20 من\r\nبره : 17 عدد\r\nتخم‌مرغ : 600 عدد\r\nنخود : 15 من\r\nنمك : 12 من\r\nادويهء گوناگون : 3 من\r\nكشمش براى پلو : 5 من\r\nبرگه زردآلو : 5 من\r\nپنير : 10 من\r\nماست : 20 من\r\nشكر سفيد : يك ظرف بزرگ\r\nناردان : 10 من\r\nشمع گچى بزرگ و بلند كه هريك يك كيلوگرم و نيم وزن داشت و دو تا سه شب مىسوخت و نيم‌سوختهء آن را بيشتر در راهروها و اتاقهاى خصوصى به كار مىبردند : 50 عدد پيه مخصوص پيه‌دانهاى نقره كه روشن مىكردند و روى قالى برابر حاضران ، يا روى سفره پيش روى مهمانان مىنهادند : 12 من\r\nگلاب : 5 قرابه\r\nعسل : 5 من\r\nنارنج : هزار عدد\r\nجو براى چارپايان : يك خروار\r\n\r\n\r\n","description":"","footnote":"\r\n( 1 ) . همان . ص 232 - 229 ( به اختصار ) .\r\n","page_name":" 164 ","page_number":172},
  {"content":"\r\n\r\nعلاوه بر اين جمله ، مزرعهء بزرگى را هم كه در آن جو كاشته شده بود ، در اختيار وى نهادند تا چارپايان خود را در آنجا بچراند . چهل و پنج‌بار هيزم نيز براى مطبخ و گرم كردن خانه‌اش فرستاده شد . » « 1 »\r\nدولت صفويه نه پيش و نه پس از دوران شاه عباس ، به آن درجه قدرت سياسى كه در عهد وى بدان نايل آمده بود ، نرسيد . معذلك نبايد دربارهء شخصيت شاه عباس غلو كرد و جهات ضعف او را ناديده گرفت .\r\n« چنان كه گفته شد ، در عهد شاه عباس اول ، ميزان بسيارى از عوارض و مالياتها تقليل يافت و اضافاتى كه در فاصلهء بين سالهاى 1570 و 1580 ميلادى ( 978 - 988 هجرى ) بر مالياتها وضع شده بود ، لغو گشت و بعضى از مالياتها ، بالكل ملغى گشت ؛ بويژه در نواحى مركزى ايران .\r\nولى در عهد جانشينان شاه عباس اول ، ميزان مالياتها و عوارض مجددا بتدريج بالا رفت و در پايان قرن هفدهم ميلادى ( 1110 هجرى ) ميزان عوارض و مالياتها بشدت ترقى كرد و مالياتهاى تازه وضع شد . اين وضع چند سبب دارد : اولا به علت ترقى روابط كالا - پولى ، دولت و فئودالها به پول محتاج بودند و مىكوشيدند بر ميزان درآمد خود بيفزايند ؛ از جانب ديگر ، در حدود سال 1050 هجرى ، جنگ با تركيهء عثمانى و خان‌نشينهاى ازبك ( كه غنايم جنگى دايم و مستمر نصيب دولت و فئودالها مىكرد ) قطع شده بود .\r\nكماكان ماليات اصلى همان ماليات ارضى يا خراج بود كه در آن زمان ، « مال » و وجوهات يا ماليات ناميده مىشد و بيشتر به جنس دريافت مىشد ( 15 تا 20 درصد محصول ) ؛ و در بعضى نقاط ، بخشى از محصول ماليات نقدى دائمى از هر جفت گاو مأخوذ مىگرديد .\r\nماليات باغها و بستانها ، عشر و توتستانها 50 درصد محصول بود . دامداران ( به استثناى آنان كه در عراق عجم زندگى مىكردند ) مالياتى به نام « چوپان‌بگى » ، به ميزان يك هفتم پشمى كه از دام حاصل مىشد ، همچنين يك هفتم زاد و ولد دامها گرفته مىشد و از اسب و خر يك‌سوم بهاى آنها اخذ مىشد .\r\nدر ازاى آبيارى مزارع و بستانها ، ماليات خاصى اخذ مىگرديد . علاوه بر اينها ، از كشاورزان ماليات فوق العاده‌اى به نام « عوارض » مىگرفتند . آماده كردن علفه و علوفه براى قشون و سخره و چاپار و بيگار و نزوله و كار اجبارى در ساختمانها و قنوات ، به نفع دولت و فئودالها بار سنگينى به دوش روستاييان بود .\r\nشيوه‌اى كه در ميان اشكال گوناگون بهره‌كشى فئودالى تفوق داشت ، كماكان مال - الاجاره يا بهرهء جنسى بود . روستايى در مقابل زمينى كه در اختيار داشت ( كه معمولا ارثى بود ) به مالك زمين بهرهء مالكانه مىپرداخت . در اراضى ديوانى و املاك خاصهء شاهى و موقوفه و سيورغال ، بطور كلى ، تمام مالياتها جزو اين بهرهء مالكانه بود . سهم مالك بابت استفاده از زمين و آب در بيشتر موارد از يك‌پنجم تا يك‌سوم محصول اراضى شخم زده ، و از درختان ميوه‌دار يك دوم تا دو سوم محصول بود . اگر روستايى از مالك ، گذشته از زمين و آب ، دام ( گاو نر ) و بذر نيز دريافت مىداشت ، سهم مالك از ميزان فوق نيز افزون مىگشت و ممكن بود تا 80 درصد و\r\n\r\n\r\n","description":"","footnote":"\r\n( 1 ) . زندگانى شاه عباس اول ، پيشين . ج 4 ، ص 46 - 45 .\r\n","page_name":" 165 ","page_number":173},
  {"content":"\r\n\r\nحتى نود درصد ميزان محصول برسد ( ماليات هم جزو آن بود ) . بنا به گفتهء كمپفر ، در واحهء اصفهان ، كه در آنجا روابط كالا - پولى بر اشكال ديگر تفوق داشت ، مال الاجاره از رعايا در بيشتر موارد نقدا مأخوذ مىگرديد ( از قرار 6600 دينار « 33 عباسى » از هر جريب شخم خورده ) .\r\nاگر شاه مالك اراضى بود ، زمين و آب مىداد و بذر و دام متعلق به روستايى بود . وى دوسوم محصول را به شاه مىداد . پرداخت ماليات و كار اجبارى نيز به عهدهء او بود . اگر شاه به روستايى مستأجر ، گاو كارى و گاوآهن هم مىداد و وى را از ماليات معاف مىكرد ، سهم روستايى به يك‌چهارم محصول تقليل مىيافت و شاه كه مالك زمين بود سه‌چهارم محصول را دريافت مىداشت . اگر شاه روستايى را از كار اجبارى معاف مىكرد ، سهم زارع فقط يك‌هشتم محصول بود .\r\nشاردن مىگويد كه در واحهء ثروتمند اصفهان ، روستاييان ايرانى مرفه‌تر از روستاييان فرانسه بوده‌اند . ولى وضع سراسر ايران چنين نبود . با اينحال ، شاردن مىنويسد : روستاييان ايران ، بالكل ، بيحق بودند و تحت يك رژيم استبداد و خودكامى زندگى مىكردند . مأمورين دولتى ، گاه به ضرب و شتم آنان مىپرداختند ، وسايل نقليهء ايشان را مىگرفتند و به ميل خويش ، مدتى در خانهء روستاييان مىماندند و از كيسهء آنان تغذيه مىكردند و گاهى وجوهى نيز مطالبه مىكردند .\r\nعلاوه بر اين ، از تمام رعايا پيشكشى ، سلامانه و عيدى به جنس يا نقدا مىگرفتند . به اين ترتيب ، وضع روستايى اسكان يافته كه در زير بار فشار بهرهء مالكانه و مالياتها و مظالم مأموران و مالك ، رنج مىبردند ، بمراتب بدتر و سخت‌تر از وضع چادرنشين ايلاتى بود . چادرنشينان ايلاتى كه در قشون فئودالى خدمت مىكردند سهمى از غنايم مىبردند و مسلح بودند ، در حالى كه رعايا اسلحه نداشتند و كوچكترين مأمور دولت و سپاهى و حتى مستخدمين فئودالهاى بزرگ مىتوانست به آنها زور بگويد و تجاوز كند .\r\nدر دورهء صفويه « در ايران بردگى و برده‌فروشى همچنان وجود داشت ولى از بردگان چون مستخدم خانه و اعضاى حرم استفاده مىكردند . بردگان بر سه قسم بودند : « اسيران » ، « زرخريدان » و آنان كه در خانهء صاحب خود متولد شده بودند كه به آنان « خانه‌زاد » مىگفتند . » « 1 »\r\nدر سال 937 هجرى ، در كارگاههاى ابريشم‌بافى شاهى ، كنيزان كار مىكردند . با اين كه در عهد شاه عباس ، نيروهاى توليدى و كشاورزى قوس صعودى مىپيمود ولى به نظر محققان شوروى ، اقتصاد ايران در اين دوران ، هرگز به آن سطح رفيعى كه در آغاز قرن سيزدهم يعنى پيش از حملهء مغول رسيده بود ، نايل نگشت .\r\nسياحان خارجى از ارزانى خواربار در ايران سخن مىگويند . در حدود سال 1081 هجرى ، در خوزستان 54 فونت ( هر فونت 453 گرم ) نان گندم و يا 18 گوسفند را به يك عباسى مىخريدند .\r\nدر قرن يازدهم ( قرن 17 ميلادى ) پرورش كرم ابريشم در ايران چنان ترقى كرد كه نه قبل و نه بعد به آن درجهء اوج و ارتقا نرسيد . به گفتهء اولئاريوس ، در قلمرو دولت صفوى ، ساليانه بيست هزار عدل ابريشم خام توليد مىشد و به گفتهء شاردن ، 22 هزار عدل كه هريك 276 فونت وزن داشت . طبق اظهار شاردن ، گيلان ده هزار عدل ابريشم خام ، و مازندران دو هزار و خراسان سه هزار ، و ماد ( آذربايجان ) سه هزار و قره‌باغ دو هزار ، و گرجستان دو هزار عدل توليد مىكرد .\r\n\r\n\r\n","description":"","footnote":"\r\n( 1 ) . تاريخ ايران از دوران باستان تا پايان سدهء هجدهم ، پيشين . ص 531 - 521 ( به اختصار ) .\r\n","page_name":" 166 ","page_number":174},
  {"content":"\r\n\r\nاز اين مقدار ، فقط در حدود يكهزار عدل در ايران باقى مىماند و مصرف مىشد و باقى ، بالتمام ، به هندوستان و اروپا صادر مىگرديد . تنها عوارض گمركى از صدور ابريشم خام ، ساليانه ، به 4 هزار تومان ( 40 ميليون دينار ) بالغ مىگرديد .\r\nدامدارى در ايران ، رونق داشت و نوع گوسفندان ايران از اروپا بهتر بود . همراهان اولئاريوس چند گوسفندنژاد ايرانى را به شهر خود ، « هولشتين » ، بردند . شاه و فئودالها نه تنها رمه‌هاى فراوان داشتند بلكه سياحان از كثرت شتران و اسبان و قاطران و خرانى كه در فعاليتهاى حمل‌ونقل و كاروانهاى تجارتى شركت مىكردند سخن مىگويند . با اين حال ، هرگاه وضع اقتصادى اين دوره را با مطالب و مداركى كه مورخان قرن سوم تا هفتم هجرى گفته‌اند مقايسه كنيم ، مىبينيم كه حتى در قرن يازدهم نيز كشاورزى ( جز در مورد كرم ابريشم ) به سطح رفيعى كه در دوران پيش از هجوم مغول واجد بوده ، نرسيده است .\r\nبا رشد و ترقى روابط كالا - پولى در قرن شانزدهم ميلادى ( دهم هجرى ) ميزان بهرهء مالكانه و استثمار فئودالى فزونى مىيافت . رباخوارى بيش از پيش معمول شد و به انحطاط اقتصادى كشاورزان منتهى گرديد . در اواخر عهد صفويه ، مظالم مأمورين دولت و رفتار ظالمانهء فئودالها ، سبب فرار و مهاجرت كشاورزان گرديد و شاردن به اين وضع اشاره مىكند و مىنويسد حتى يك دوازدهم اراضى كشور مزروع و مسكون نبود . « 1 »\r\n« در قرن يازدهم هجرى ، از ايران به كشورهاى اروپاى غربى ، گذشته از ابريشم خام و منسوجات ابريشمى ، تيماج و چرم ساغرى و پشم شتر و گوسفند و قالى و ظروف بدل چينى و مصنوعات طلا و نقره و سنگهاى قيمتى و بخصوص فيروزه صادر مىشد . از ايران به روسيه ، بيش از همه‌چيز ، انواع و اقسام منسوجات ابريشمى صادر مىگرديد . در شرح لوازم روسى قرن يازدهم هجرى ( هفدهم ميلادى ) ، از اين نوع اجناس ياد شده است : اطلس قزلباشى ، مخملهاى قزلباشى ، منسوج ابريشمى زردوزى يا نقره‌دوزى شده ، منسوج پشمى ، زربفت ، كمخاى يزدى ، كمخاى قزلباشى ، قطنى ( پارچهء نيمه ابريشمى ) منسوجات ابريشمى . . . گذشته از اينها ابريشم خام ، متقال و پوستين و اسلحه ، شمشير قزلباش و تير و كمان قزلباشى - ميزان معاملات با روسيه افزايش فوق العاده يافته بود .\r\nدر قرن يازدهم هجرى ، از ايران به تركيه از راه بغداد ، توتون و مازو و منسوجات ابريشمى خشن از پشم گوسفند و منسوجات مختلف ابريشمى و قالى و انواع تيماج و حصير و انواع ظروف و فولاد . . . و مصنوعاتى از چوب شمشاد صادر مىشد . از روسيه نيز ، از طريق ولگا ، انواع خز و چرم خام و چيت و ماهوت و پارچهء كتانى و آهن و مس و مصنوعات فلزى و شيشه و كاغذ و شكر و عسل و موم و اسلحهء آتشى وارد مىشد و از كشورهاى اروپاى غربى ، ماهوت و منسوجات آهنى ، آيينه و شيشه و مصنوعات فلزى و اشياء تجملى و شراب و شكر و چراغ و كاغذ و جز اينها وارد ايران مىشد .\r\nاز پايان قرن يازدهم ، در نتيجهء اقدامات نابخردانه زمامداران در زمينهء كشاورزى ، صنعت و بازرگانى ايران قوس نزولى را سير مىكرد . افزايش مالياتها ، و عوارض بازرگانى و يوغ‌گران\r\n\r\n\r\n","description":"","footnote":"\r\n( 1 ) . ر ك : همان . ص 536 - 534 .\r\n","page_name":" 167 ","page_number":175},
  {"content":"\r\n\r\nفشار دولت براى پيشه‌وران و صنعتگران و تجار متوسط و كوچك كه از مزايايى برخوردار نبودند ، مرگبار و غيرقابل تحمل بود . » « 1 »\r\n« در عهد شاه صفى اول و شاه عباس دوم ، اهميت نقش تجار اروپايى در ايران افزايش يافت . شاه صفى اول با كمپانى انگليسى « است اينديا » قراردادى منعقد كرد و كمپانى مزبور متعهد شد ساليانه 1500 ليرهء استرلينگ به شاه ، بر سبيل « پيشكش » ، تقديم كند و هر ساله معادل مبلغ شصت هزار ليرهء استرلينگ ابريشم خريدارى كند . ولى از حدود سال 1050 ، رقيبان انگليسيها يعنى هلنديان نيز حق صدور ابريشم را بدون پرداخت عوارض گمركى ، بدست آوردند و در تجارت ايران مقام اول را احراز كردند . در عهد شاه عباس دوم ، امتيازاتى به تجار فرانسوى نيز داده شد و تجارتخانه‌هاى آنان در اصفهان و بندرعباس ايجاد گشت . » « 2 » تجار روسى در اصفهان و قزوين و ديگر شهرها مسكن گزيده بودند .\r\nآخرين سلاطين صفوى نه تنها به آسايش ملل تابع توجهى نداشتند بلكه حكام و فرمانروايان آنها بهر نحو مىخواستند ، از مردم حوزهء فرمانروايى ، بهره‌كشى مىكردند . در فرمانى كه شاه صفى در سال 1047 براى رفع « تكلفات شاقه » صادر كرده است ، پس از مقدمه‌اى ، چنين مىخوانيم : « . . . ظاهر شد كه اجناس مأكولات ، آنچه به كاشان مىآمده و در ميدان عربان خريد و فروخت مىشده ، [ از طرف 
  ] حكام سابق ، از هر خروارى مقدارى ، تصرف مىشده . اسمى مبدع بر آن مخترع ، مثل يوزباشى و بارانداز ، بر خاطر عربان مىگذاشته‌اند . . . اگر حاكمى از اين تاريخ به بعد ، به كاشان آمده در اين امر متابعت ننمايد خاك بيشرمى در ديدهء خود ريخته خواهد بود .\r\n هركه او نيك مىكند يا بد * نيك و بد هرچه مىكند يا بد » « 3 » \r\nكم‌فروشى و گرانفروشى : تاورنيه مىنويسد : اگر كسى قيراطى از وزن كم بدهد يا دينارى زيادتر بگيرد ، فورا به مجازات مىرسد ؛ به اين ترتيب كه تخته كلاهى به سرش مىگذارند كه عبارت از كلامسيلندرى است به اندازهء كندوى عسل و يك زنگوله به گردنش مىبندند و در كوچه‌ها مىگردانند . بعد مقدارى چوب به كف پايش مىزنند و يك مبلغى هم جريمه دريافت مىدارند .\r\nولى يك‌بار ، شاه عباس كبير براى عبرت ديگران ، دو نفر كم‌فروش را بسيخ كشيد و كباب كرد . « 4 »\r\nدر عهد شاه سليمان ( يا صفى دوم ) كه آلت ناچيزى در دست عمال و خواجگان دربارى بود ، نخستين نشانه‌هاى انحطاط اقتصادى و سياسى ايران مشهود گشت . خوانين ازبك مجددا به خراسان حمله كردند ، و هلنديان جزيرهء قشم را در خليج فارس متصرف شدند . » « 5 » علت مستقيم انحطاط اقتصاد ايران ، افزايش فوق العاده بهرهء فئودالى و مالياتها بود كه روستا را ورشكست و\r\n\r\n\r\n","description":"","footnote":"\r\n( 1 ) . همان . ص 544 - 542 ( به اختصار ) .\r\n( 2 ) . همان ( چاپ اول ) . ص 577 .\r\n( 3 ) . آثار تاريخى شهرستانهاى نطنز و كاشان ، پيشين . ص 223 .\r\n( 4 ) . ر ك : سفرنامهء تاورنيه ، پيشين . ص 613 - 612 .\r\n( 5 ) . تاريخ ايران از دوران باستان تا پايان سدهء هجدهم ، پيشين . ص 559 .\r\n","page_name":" 168 ","page_number":176},
  {"content":"\r\n\r\nعرصهء بازار داخلى را تنگ و محدود نمود و توليدات كالايى و تجارت را تقليل داد ، و تضادهاى طبقاتى را بمراتب شديدتر و حادتر ساخت . « سراسر تاريخ اين دوره پر است از شرح قيامهاى روستاييان عليه بهره‌كشى فئودالى و نهضت ارمنيان و گرجيان و آذربايجانيان و كردان و افغانان و تركمنان بخاطر آزادى ، عليه دولت صفوى كه شيرهء اقوام مزبور را مىكشيده است .\r\nانحطاط و عقب‌ماندگى روزافزون اقتصاد ايران از اقتصاد كشورهاى اروپايى و ضعف سياسى آن در پايان قرن دوازدهم ، زمينه را براى نفوذ شديد سرمايهء صنعتى بيگانه ، از آغاز قرن نوزدهم ميلادى ، و تبديل ايران در سالهاى بعد به يك كشور وابسته و سرانجام نيمه مستعمره ، آماده كرد . » « 1 »\r\nدر اين دوره ، « انحطاط اقتصادى ، فقر روستاييان و بالنتيجه تقليل درآمد دولت فئودال و افراد فئودال را موجب گشت . ضمنا مصارف دستگاه ادارى دولت و بزرگان فئودال نه تنها تقليل نيافت بلكه بر اثر رشد روابط كالا - پولى در دورهء ماقبل افزوده شد . دولت شاه براى رفع حوايج مزبور ، فقط يك راه در نظر داشت و آن را به كار بست و آن راه افزودن بار مالياتها بود .\r\nهرقدر نيازمنديهاى خزانهء شاه بيشتر مىشد ، مىكوشيدند كه از روستاييان و شهرنشينان ايرانى بيشتر پول در بياورند . سنگينى بار مالياتها در سرزمينهاى اطراف قلمرو دولت صفوى ، كه مردم آن ايرانى نبودند ، محسوس‌تر بود .\r\nسياست مالياتى در عهد شاه سلطان حسين ( 1106 تا 1135 هجرى ) براى روستاييان و شهريان غير قابل تحمل شد . ماليات بر روستاييان و پيشه‌وران و تجار ، كه در طى قرن يازدهم هجرى بتدريج افزايش يافته بود ، در فاصلهء سالهاى 1110 و 1113 هجرى ، بيكبارگى دو سه برابر شد . به نظر معاصران ( مثلا عيساى خاسان جلاليان ) ، ميزان ماليات به افسانه شبيه بود . گذشته از مالياتهاى سابق ، سه نوع ماليات جديد وضع گشت . ميزان ماليات چادرنشينان نيز افزايش يافت . براى وصول ماليات ، به سرشمارى پرداختند . وزير آذربايجان در سال 1110 هجرى ( 1698 ميلادى ) ، به اتفاق 1100 كارمند و نوكر ، وارد گنجه شد ، و اينان در روستاها پراكنده شدند و به سرشمارى پرداختند . در هر دهكده ، چند نفر از كدخدايان و روحانيان و محترمين را گرفته در منازلى جداجدا مىنشاندند و هريك از آنها را وادار مىكردند اطلاعاتى دربارهء اشخاص و اموال ايشان و موضوعهاى وصول ماليات ( مزارع ، باغها ، تاكستانها ، روغن كشيها ، پادنگها و آبدنگها ، تعداد دامها ، و غيره ) بدهند .\r\nبعد ، اطلاعات اين اشخاص را كه مأموران ثبت كرده بودند با يكديگر تطبيق مى - نمودند . اگر اختلافى پيدا مىشد ، روستاييان را كه به عقيدهء مأمورين ، اطلاعات نادرست داده بودند شلاق مىزدند . مأمورين اشخاص مزبور را مجبور مىكردند درآمد روستاييان را زياده بر ميزان حقيقى قلمداد كنند تا بتوانند از دهكدهء منظور حتى المقدور بيشتر ماليات وصول كنند .\r\nسبكمغزى مأمورين وصول ، به حدى بود كه حاضر نبودند بخشى از محصول را به روستاييان بدهند تا بتوانند به زندگى خود ادامه دهند . معمولا از دهقانان بيش از آنچه توليد مىكردند ،\r\n\r\n\r\n","description":"","footnote":"\r\n( 1 ) . همان . ص 563 .\r\n","page_name":" 169 ","page_number":177},
  {"content":"\r\n\r\nمطالبه مىشد . مأمورين شاهى با شلاق و شكنجه ، روستاييان را مجبور مىكردند آخرين باقيماندهء اثاثه و مايلزم زندگى خود را هم تسليم كنند . در بسيارى از نواحى ، كشاورزان بدرجه‌اى از فقر و تنگدستى مىرسيدند كه مزيدى بر آن متصور نيست .\r\nسياست مالياتى دولت شاه صفوى نه تنها به ريشه و اساس كشاورزى لطمه مىزد بلكه به حرف و بازرگانى نيز زيان وارد مىآورد . در نتيجهء كم شدن قوه خريد ، اكثريت پيشه‌وران و ارباب حرف نيز از كار خود بهرهء كافى نمىبردند و عوايد فئودالها نيز تا حد زيادى كاهش يافت .\r\nگذشته از شكستى كه در زمينهء كشاورزى و فعاليتهاى كوچك صنعتى نصيب مردم شده بود ، در نتيجهء تقليل حمل كالاهاى ترانزيتى از جاده‌هاى كاروانى و برى ، عوايد گمركى نيز بسيار كم شده بود و بيشتر حمل كالاها از طريقهء دماغهء اميد و دور افريقا كه در سال 1498 ميلادى ( 904 هجرى ) كشف شده بود صورت مىگرفت . قراردادهاى بازرگانى كه در عهد شاه سلطان حسين با فرانسه منعقد گرديد ، بمراتب از قراردادى كه قبلا با هلند منعقد شده بود زيانبخشتر بود ، ولى قبل از آنكه دولت فرانسه از اين قرارداد سود جويد ، حكومت صفويه سقوط كرد .\r\nدر چنان شرايطى ، شاه و درباريان ، علىرغم تقليل درآمد خزانه ، حتى انديشه امتناع از زندگى پرتجمل را هم به خاطر راه نمىدادند . مخارج دربار روزبروز فزونى مىگرفت ، كاخهاى نو براى شاه ساخته مىشد ، به اروپا جامهاى آيينه و ظروف با رفتن و ديگر اشياء تجملى سفارش مىشد . شاه ، بيش از همه‌چيز ، سر گرم امور حرمسراى خود بود و اميران و حكام ايالات برقابت با يكديگر برخاسته به منظور ارضاى حس زن دوستى شاه ، زيباترين دختران اتباع قلمرو خود را به زور گردآورده به حرمسراى شاه و حرم بستگان او مىفرستادند . » « 1 »\r\nدر دوران حكومت شاه سلطان حسين و پس از تسلط افغانها شيرازهء امور اقتصادى و معيشتى مردم درهم ريخت . در اين جريان ، بيش از همه ، كشاورزان رنج بردند . « تنها در اصفهان ، قريب هزار قريه ( يعنى دو ثلث قراء ) بدون كشت و بىسكنه ماند . سدها و بندها و كاريزها و ديگر مؤسسات آبيارى خراب شد . بسيارى از روستاييان به دست لشكريان دشمن ، از پا درآمدند يا توسط تركان عثمانى به اسيرى و بردگى برده شدند و يا از گرسنگى و بيمارى ( دو رفيق جدا نشدنى ) جان دادند . شهرها ، بطور عموم و بويژه در مغرب و داخل ايران ، خراب شده بود .\r\nاصفهان و شيراز و قزوين و يزد و تبريز دستخوش غارت شده بود و بيش از دو ثلث جمعيت خود را از دست داده بودند . شيخ محمد على حزين كه شاهد عينى وقايع بود ، مىگويد كه چون وارد تبريز شد ، ديد شهر ويران و تقريبا خالى از سكنه است . بنا به گفتهء او ، وضع سراسر آذربايجان ( ايران ) كه زمانى ثروتمند بود و نفوس فراوان داشت ، چنين بود و فقر و تنگدستى مردم و ويرانى خاك عراق هم به حدى بود كه به وصف نمىآيد .\r\nتقليل شديد قدرت خريد روستاييان و شهريان منجر به انحطاط بازرگانى و پيشه‌ها گشت .\r\nپرورش ابريشم و نوغاندارى ، در گيلان ، به گفتهء هانوى ، تا يك ششم تقليل يافته بود .\r\n\r\n\r\n","description":"","footnote":"\r\n( 1 ) . همان . ص 575 - 571 ( به اختصار ) .\r\n","page_name":" 170 ","page_number":178},
  {"content":"\r\n\r\nعلىرغم تمام اين بدبختيها ، نه مأمورين داخلى نه افغانها و بعدا نه نادر شاه ، هيچيك ، در مقام ترميم بدبختيها و تقليل بار ماليات برنيامدند بلكه مىكوشيدند با اعمال زور و فشار ، ماليات و عوارض و بهرهء فئودالى را به همان ميزان سابق ، وصول كنند . به‌همين مناسبت ، حزين مىنويسد ، « مردم از بيرون راندن افغانها طرفى نبستند و گشايشى در معيشت خلق پيدا نشد . » كم شدن عيار سكه‌ها ، سبب تقليل شديد بهاى واقعى پول گرديد . قيمتها هم ، به نسبت تقليل بهاى پول ، افزايش يافت . » « 1 »\r\nدر وقايع‌نامهء پطروس ، به مناظرى از اوضاع اقتصادى مردم در عهد شاه سلطان حسين ، اشاره شده است « يك جا قيمت ارزاق را در طول محاصرهء اصفهان ، بدينگونه ، بدست مىدهد :\r\nگندم : يك من 8 تومان ؛ برنج : يك من 10 تومان ؛ روغن : يك من 12 تومان ؛ قند : يك من ، 12 تومان ؛ تخم‌مرغ : هر دانه ، 200 دينار ( يك تومان ده هزار دينار بوده است ) .\r\nو مىافزايد كه در آن ايام ، گوسفند و گاو و اسب و شترى در شهر پيدا نمىشد كه گوشت آن را بتوان مصرف كرد ؛ از اين جهت ، اهل شهر ناچار بودند گوشت الاغ مصرف كنند كه آن نيز از قرار يك من دو تومان فروخته مىشد . ساير مأكولات نيز زياده ناياب و گران شده بود . به اين جهت ، مردم از گرسنگى ناچار شدند گوشت سگ و گربه و پوست و چرم و پشگ حيوانات و كفش كهنه و خلاصه هر جانورى كه بدست افتد بخورند . گرسنگى به مرحله‌اى رسيد كه پسر جوانى كه خواهرش مرده بود پستان او را بريده و خورده بود و بسيارى اشخاص بچه‌هاى خود را پختند يا كباب كردند و خوردند ( بند 28 ص 17 و 16 ) . بعدها كه افاغنه بر اصفهان مسلط شدند و قحط و غلا رفع شد ، مسافرى كه از آنجا بيرون آمد ، بهاى ارزاق را به قرار زير وصف مىكند :\r\nنان : يك من ، 600 دينار ؛ برنج : يك من ، 1200 دينار ؛ روغن : يك من ، 4000 دينار ؛ مرغ : هريك ، 700 دينار ؛ قند : يك من ، 6000 دينار . » « 2 »\r\nلشكركشيهاى نادر به هندوستان و ديگر نقاط با اينكه با غارتگرى و ستمگرى توأم بود مردم ايران را ثروتمند نكرد ، نادر قسمت اعظم گنجهايى را كه از هند بدست آورد ، در كلات نگهدارى كرد و براى احياء نيروهاى توليدى و تشويق كشاورزان و صنعتگران به فعاليت اقتصادى به كار نبرد . تسهيلاتى كه در سال 1156 هجرى براى رعايا قايل شده بود و ماليات سه سال را بخشيده بود ، لغو كرد و مالياتهاى معوقه را يكباره مطالبه كرد وصول ماليات با شكنجه و آزار و غارت رعايا توأم بود .\r\nبه گفتهء محمد كاظم ، چشم و زبان كسانى را كه ماليات نمىپرداختند درمىآوردند . « 3 »\r\n\r\nنظرى كلى به وضع اقتصادى اين دوره\r\n« سياست شاهان صفوى كه متوجه تحكيم حكومت مركزى و مبارزه عليه نفاقهاى فئودالى بود ، در زمان شاه عباس اول ، موفقيت فوق العاده بزرگى بدست آورد . فشار بيرحمانهء شاه بر اشراف مقتدر فئودال - نظامى\r\n\r\n\r\n","description":"","footnote":"\r\n( 1 ) . همان . ص 599 - 595 ( به اختصار ) .\r\n( 2 ) . عبد الحسين زرين‌كوب ، يادداشتها و انديشه‌ها . ص 203 - 202 .\r\n( 3 ) . ر ك : تاريخ ايران از دوران باستان تا پايان سدهء هجدهم ، پيشين . ص 606 .\r\n","page_name":" 171 ","page_number":179},
  {"content":"\r\n\r\nقبايل قزلباش و غيره و خاتمه دادن به بلواهاى مكرر فئودالها ، شرايط نسبتا مساعدى براى توسعهء اقتصادى فراهم نمود .\r\nدر زمان شاه عباس اول ، چنان كه گفتيم ، وضع كشاورزى و صنايع دستى « دستورزى » بخصوص در ايالات مركزى ( عراق عجم ، شهر اصفهان و ايالت آن ) كه مردم آن مناطق اتفاقا از تمام يا قسمتى از مالياتها رهيده بودند ، بهبود يافت .\r\nترقى بعدى نيروهاى توليد در كشاورزى ، رشد شهرها ، توسعهء بازرگانى داخلى و خارجى ، تا حدود قابل ملاحظه‌اى ، شرايط صلح طولانى ما بين دولتهاى صفوى و تركيه را فراهم نمودند ( 1722 - 1639 ميلادى / 1135 - 1049 هجرى ) .\r\nدر ايالاتى از دولت صفوى كه از نظر اقتصادى پيشرفته‌تر بودند ، و در محلهايى كه سر راه جاده‌هاى بزرگ كاروانرو قرار داشت يا در جوار شهرها بود ، انزواطلبى اقتصاد طبيعى ( خود مصرفى ) هرچه بيشتر درهم شكسته شد . برخى پيشرفتهايى كه در قدرت كالاسازى واحدهاى اقتصادى كوچك كشاورزان حاصل آمده بود و اعتلاى سطح بهره‌دهى اين واحدها ، از پديده‌هاى مهم اين دوره‌اند . . . اين اعتلاى اقتصادى كوتاه‌مدت بود .\r\nدر ربع آخر قرن هفدهم ميلادى ، علائم ركود اقتصادى در دولت صفوى ظاهر شد .\r\nچنان كه پتروشفسكى مىگويد ، علت اساسى اين ركود ، افلاس واحدهاى اقتصادى كوچك كشاورزان بود كه پايهء اقتصاد دولت فئودالى را تشكيل مىداد .\r\nدر پايان قرن شانزدهم و ثلث اول قرن هفدهم ، به دنبال خاتمهء جنگ داخلى ، و رهايى از برخى مالياتها ( در واقع فقط در بعضى محلها عملى شد ) واحد اقتصادى كشاورزى در شرايط مساعدترى قرار گرفت ، و امكان يافت كه در مدتى كوتاه ، بهره‌دهى خود را تا مقدارى افزايش دهد . اما براى نمايندگان شاه و مأموران خزانه ، اين فقط انگيزه‌اى بود به منظور تشديد بهره‌كشى فئودالى . علت ديگر ركود كه در نوشته‌هاى تاريخى مورد بحث قرار گرفته ، جريان تغيير راههاى مهم بازرگانى اروپا - آسيا بود كه در قرن هفدهم ، در نتيجهء استفاده از راه آبى اطراف افريقا انجام پذيرفت ؛ راهى كه بوسيلهء واسكودوگاما كشف شد . راههاى خشكى كاروانرو كه از كشورهاى آسياى مقدم ، بخصوص از سرزمينهاى پشت قفقاز ، مىگذشتند ديگر اهميت گذشتهء خود را نداشتند . شهرهاى قفقاز ديگر تجارت « دلالگونهء » خود را از دست دادند .\r\nدر نتيجهء ركود بازرگانى خارجى و قطع غنايم جنگى ( چون شاهان صفوى از پايان دههء چهارم قرن هفدهم به بعد ، جنگ كشورگشايانه‌اى راه نينداختند ) ستم مالياتى به مقدار زيادى ، تشديد گرديد .\r\nبر اثر توسعهء بازرگانى خارجى و داخلى ، در دورهء اعتلاى اقتصادى قرن هفدهم ، فئودالها كه با تجارت پيوستگى داشتند سعى كردند مالياتهايى را كه فعلا به صورت جنسى گرفته مىشد ، به شكل پول دريافت كنند . با وجود اين ، در دولت صفوى و در شرايط حاكميت اقتصاد طبيعى ، تبديل قسمتى از مالياتهاى جنسى به پولى بطور كلى ، باعث تشويق فئودالها به تجمل گرديد . اين امر ميدان عمل سرمايهء مرابحه‌اى را وسعت داد . رباخوارى كه شكلهاى موجود توليد و بهره‌بردارى را تحليل برده بود ، طريقهء جديدى را در توليد ارائه نداد ولى بر شدت بهره‌كشى فئودالى افزود و باعث تخريب اقتصاد كشاورزى گرديد .\r\n\r\n","description":"","footnote":"","page_name":" 172 ","page_number":180},
  {"content":"\r\n\r\nچنان كه پتروشفسكى گوشزد مىكند ، « در كشورهاى آسياى مقدم ، اقتصاد بزرگ زمينداران و جريان توسعهء سرمايه‌گذارى در كشاورزى مثل اروپاى غربى و روسيه به اندازهء قابل ملاحظه وجود نداشته است . بدينجهت ، ورشكستگى كشاورزان نتوانسته آن عواقب اجتماعى و اقتصادى را كه مثلا در دورهء انباشتگى اوليه در انگلستان بار آورده ، در اين كشورها به بار آورد .\r\nكاهش شديد درآمد فئودالها در پايان قرن هفدهم تا ربع اول قرن هجدهم ، خود گواه ركود اقتصاد كشاورزى در اين دوره است . چنان كه محمد على حزين مىنويسد ، در نتيجهء وخيم شدن پىدرپى اوضاع دولت و اغتشاشات نقاط مختلف گيلان كه محل املاك پدرى او بوده ، سال‌بسال ، درآمد اين اموال موروثى كاهش يافته . بالاخره ، درآمد سالانهء املاك ياد شده به حدى رسيده كه كفاف مخارج ماهانه را نمىداده .\r\nورشكستگى اقتصاد كشاورزى باعث زوال شهرها ، ركود بازرگانى و فقر توده‌ها گرديد .\r\nآنان غالبا عليه بهره‌كشى توانفرسا به پا مىخاستند . تشديد تضادها و مبارزات طبقاتى ، خود از علل اساسى تلاشى و سقوط دولت صفويه بود . كاهش درآمدهاى دولت در پايان قرن 17 و ابتداى قرن 18 ميلادى شاه را مجبور كرد كه فشار اقتصادى را نه تنها به انبوه زحمتكشان بلكه بر برخى از اقشار طبقهء حاكمه ، بخصوص بر روحانيت مسيحى نيز تشديد كند . سيستم ماليات‌بندى جديدى كه در ابتداى قرن 18 ميلادى اعمال شد ، صومعه را از تمام حق مصونيتهايش محروم نمود . در عين‌حال ، بر اثر تقليل بهره‌دهى اقتصاد كشاورزى و كاهش تجارت ، درآمدهاى صومعه از زمين و بازرگانى تنزل يافت . همهء اينها به اضافهء محروم شدن مسيحيان از حقوق قانونيى كه بوسيلهء شاه عباس اول اعمال شد و تحمل‌ناپذيرى مذهبى ، كه خطمشى اساسى دولت شده بود ، باعث شد كه بالانشينان روحانيت مسيحى به مخالفان صفويان تبديل شوند . تعقيب و پيگردسنيان نارضايى عميقى را سبب شد ؛ مثلا وقتى كه در شيروان ملاهاى سنى را اعدام كردند و به مساجد اهانت نمودند ، شورشهاى بزرگى در آنجا به راه افتاد .\r\nمردم از سلطان عثمانى درخواست پناهندگى مىكردند ؛ خيليها به تركيه ( عثمانى ) گريختند . »\r\nپس از سقوط حكومت صفويه و استقرار حكومت نادرى ، در ساير نقاط ايران نيز ، در اثر مظالم عمال نادر ، وضع مردم آشفته بود . محمد كاظم مىنويسد كه در سال 1146 هجرى ( 1736 ميلادى ) قسمت قابل ملاحظه‌اى از مردم ، حويزه را ترك كردند و خود را در غارهاى كوهستانى و زواياى اختفا ، پنهان كردند ( تاريخ عالم آراى نادرى ، ج 1 ، برگ 259 ) . همو مىگويد كه در سال 1150 هجرى ، ايالت مرو چون دل زندانيان ويران و خالى از سكنه بود ، نه خانه‌اى در آنجا باقى مانده بود و نه آدمى - به شهادت نمايندهء سياسى روس ، در پايان دهه چهارم قرن 18 ، بسيارى از دهات ايالت اصفهان بدون سكنه بود « 1 » .\r\nبراى جلوگيرى از فرار مردم شهر و روستا ، نادر دستورها و فرامينى صادر كرد ولى اين تدابير مؤثر نيفتاد . عدم رضايت مردم از نادر و دستگاه ظلم و جور او به حدى بود كه هركس به دروغ ، ادعايى مىكرد ، خلق به اميد رهايى از مظالم نادر ، دور او جمع مىشدند . » « 2 »\r\n\r\n\r\n","description":"","footnote":"\r\n( 1 ) . م . ر . آرنووا / ك . ز . اشرفيان ، دولت نادر شاه افشار ، ترجمهء حميد مؤمنى ، ص 54 - 48 ( به تناوب و اختصار ) .\r\n( 2 ) . ر ك : همان . ص 167 - 166 .\r\n","page_name":" 173 ","page_number":181},
  {"content":"\r\n\r\nريشهء اصلى نارضاييها و قيامها ، و خامت وضع اقتصادى بود . مردم بار تمام مشقات هجوم افغانها را به دوش خود كشيده بودند به اين اميد كه حكومت جديد به نفع آنان ، قدمهايى بردارد ولى در عمل ، ديدند كه نادر باز هم از مردم مفلس ايران تقاضاى مالياتهاى گرانى مىكند .\r\nنادر كه به مرض « زراندوزى » مبتلا شده بود ، تمام غنايمى كه از هندوستان بچنگ آورده بود و هرچه از مردم بينواى ايران به زور مىگرفت ، به خزاين كلات منتقل مىكرد . او كه از عقل سليم و درك اقتصادى درست ، بىنصيب بود بجاى آنكه ذخاير كلات را در راه فعاليتهاى توليدى و بالا بردن سطح زندگى مردم به كار اندازد ، تمام هم خود را صرف دوشيدن و آزار و اذيت مردم مىكرد . هان‌وى ، به حق مىنويسد : « حتى وحشت يك جنگ مغلوب يا هجوم بربرها هم نمىتوانست خلق را به چنين بدبختى بزرگى كه از پيروزيهاى حكمران مستبد آنها نصيبشان شده گرفتار سازد . به نظر مىرسد كه اين حكمران بيشتر از دشمنان براى حقير كردن اتباع خود تلاش مىكند . » « 1 »\r\nمنابع تاريخى فرار مردم را نتيجهء ستم مالياتى مىدانند ؛ مثلا براتيشف به پتزبورگ گزارش مىدهد كه در سال 1742 ميلادى ، « آنقدر آذوقه از مردم دربند خواسته شد كه زمينها در عرض پنج سال نمىتوانستند آن را تأمين كنند . بدينجهت است كه بسيارى از ساكنان اينجا گريخته‌اند . »\r\nدر سال 1745 باكونين ، كنسول روس در رشت ، گزارش مىدهد كه : « . . . در نتيجهء جريمه‌ها و مالياتهاى پولى ظالمانه و بينظيرى كه امسال در تمام ايران گرفته مىشود ، بجز شهر دربند ، حتى يك ولايت هم وجود ندارد كه در آنجا كشاورزان فقير زن و فرزند خود را رها نكنند و به كوهها و جنگلها نگريزند . »\r\nيوهان لرخ ، كه در نيمهء اول قرن 18 به ايران آمده است ، مىگويد : « كشاورزان بخاطر بستن مالياتهاى خارج از اندازه به آنها ، به كوه و جنگل مىگريختند . » « 2 »\r\n« در اواخر عهد صفوى ، به علت بيكفايتى زمامداران ، آذربايجان ، ارمنستان ، گرجستان ، لرستان و كردستان بوسيلهء تركان ويران گرديد . در اثر حكومت هفت سالهء افغانها ، مركز و جنوب ايران خسارات بسيار ديد . مردم ايالات شرقى ، هجوم خانمانسوز چادرنشينان آسياى ميانه را تحمل كردند ، و آن قسمت از سرزمينهايى هم كه مطيع بيگانگان نشده بود ، به ميدان نزاع و قتل و كشتار ويرانگر فئودالها تبديل گرديد . به گفتهء شيخ حزين ، مردم كشور پس از اخراج استيلاگران اجنبى نيز در وضع بىاندازه فلاكتبارى قرار داشتند . نادر به هركجا كه وارد مىشد تمام ساكنان شهر و روستا پس از ورود او ، دور هم جمع مىشدند ، اشك مىريختند ، نوحه سرايى مىكردند ، و آه و ناله سر مىدادند .\r\nبر سر در مسجدى در روستاى « ونند » ، در حوالى نخجوان ، سنگنبشته‌اى قرار دارد كه به زبان فارسى است و از زندگى مشقت بار مردم آن زمان حكايت مىكند : « فقر و قحطى سختى بود بطورى كه قيمت هر من گندم 400 دينار . . . و روغن 2800 دينار بود . گرسنگى و فشار احتياجات گوناگون ، آن روزگار فلاكتبار را به جهنمى واقعى تبديل كرده بود بطورى كه در عرض\r\n\r\n\r\n","description":"","footnote":"\r\n( 1 ) . ر ك : همان . ص 181 .\r\n( 2 ) . ر ك : همان . ص 183 .\r\n","page_name":" 174 ","page_number":182},
  {"content":"\r\n\r\nيك سال ، روستاى ونند و همسايگان نزديكش سه‌بار دچار هجوم و غارت شدند ، و بسيارى از مؤمنين مرد و زن به قتل رسيدند و يا اسير گرديدند ، و ساير بندگان خدا پراكنده شدند . . . در آن روزگار ، از گردش نامساعد افلاك ، بازرگانى متوقف شده بود » ( اين نوشته مربوط به سالهاى 1733 - 1732 ميلادى 1146 - 1145 هجرى است ) .\r\nبازرگانى نيز دچار كسادى شده بود . در راهها ، كاروانها را غارت مىكردند ، و راهزنى به حد اعلاى خود رسيده بود . بهره‌كشى شديد مالياتى سبب قيامهاى پىدرپى كشاورزان و شهرنشينان مىشد . كاهش زراعت در همه‌جا باعث نارسايى شديد در كالاى كشاورزى و اقتصاد روستايى گرديد . در حوالى تبريز ، گنجه ، لار ، نخجوان و ايروان نيز نارسايى شديدى در غله به چشم مىخورد . گندم و جو بشدت گران شده بود . قيمت هر من غله نهصد دينار بود . » « 1 »\r\nنادر شاه براى آنكه پولها را به خزانهء دولت جذب كند ، تلاش مىكرد بازرگانى دولت خود را با كشورهاى ديگر احياء كند . براى اين كار ، او انحصارات بازرگانى را به بازرگانان خارجى و شركتهاى بازرگانى بويژه انگليسى واگذار كرد .\r\n\r\nوضع تجارت\r\n« در سال 1739 ، جان التون تقاضايى پيش رضاقلى ميرزا ، پسر نادر كه قائم‌مقام شاه بود ، به مشهد فرستاد و در آن ، پيشنهاد كرد كه با شركت انگليسى او دادوستد نمايد ، و طبق شرايط زير ، با آنان قرارداد ببندد : عمال شركت حق داشته باشند كه آزادانه در تمام ايران به تجارت پردازند ، به بنادر درياى خزر وارد شوند . آنها اجازه داشته باشند كه ابريشم خام صادر كنند و جز مالياتى كه بر اتباع شاه بسته شود ، ماليات ديگرى بر آنها تحميل نگردد . عمال شركت بتوانند در هر جايى كه مىخواهند ، براى خود ، خانه و انبار بسازند . حكومت شاه متعهد شود كه مصونيت اشخاص و اموال آنها و غيره را تأمين كند . بعدا شركت تجارتى روسيه ، همين امتيازات را براى خود كسب كرد .\r\nشركتهاى تجارى عثمانى و هندى نيز امتيازات بازرگانى زيادى بدست آورده بودند . خود رضاقلى نيز بوسيلهء عمالش ، تجارت پرسودى مىكرد . هان‌وى مىگويد كه رضاقلى ميرزا در زمان قائم‌مقامى خود ، در تجارت ابريشم ، حق انحصار داشته . او ابريشم خام را با قيمتى كه خودش تعيين مىكرده ، از توليدكنندگان مستقيم مىخريده و در عين‌حال توليدكنندگان پارچه‌هاى ابريشمى را مجبور مىكرده كه ابريشم خام را با قيمتهاى جديد و زياد شده از عمال او بخرند .\r\nدر سايهء اين اقدامات ، او در عرض مدتى كوتاه ، ثروت قابل توجهى به‌هم زد . او در نامه‌اى كه براى پدر خود نادر نوشت ادعا كرد كه 5 / 1 ميليون تومان پول دارد . پدرش از او پرسيد ، چگونه چنين پولى را بدست آورده ؟ رضاقلى پاسخ داد كه « تاجر شده و اين ثروت را از راه تجارت كسب كرده . » او به اين نامه ، اسنادى نيز ضميمه كرد كه به اصطلاح پاكدامنيش را تأييد مىكرد .\r\nعمال نادر شاه ، برنج و كالاهاى ديگر كشاورزى را در جاهايى كه قيمت نسبتا پايين بود مىخريدند و سپس در بازارهاى قشون مىفروختند و يا به ايالات ديگر كشور صادر مىكردند و سود سرشارى بدست مىآوردند . احتكار تجارتى به گواهى هان‌وى ، حق انحصارى عمال شاه بود ، و هركس كه سعى مىكرد به اين تجارت دست بزند سخت مجازات مىشد . با وجود اين ، نادر\r\n\r\n\r\n","description":"","footnote":"\r\n( 1 ) . همان . ص 264 - 262 ( به اختصار ) .\r\n","page_name":" 175 ","page_number":183},
  {"content":"\r\n\r\nبه بازرگانان خارجى نيز توجه داشت و غالبا از منافع آنان دفاع مىكرد ؛ چنان كه دستور داد كالاهاى تلف شدهء هان‌وى ، بازرگان انگليسى ، را در استرآباد ، كاملا جبران كنند .\r\nنادر شاه براى تشويق بازرگانى ، بارها از ترور و اعمال زور ، يارى جست ؛ مثلا محمد حسين ، حاكم استرآباد ، به تمام كسانى كه دكان داشتند دستور داد كه با جديت به كار خويش بپردازند و تهديد كرد كه در غير اين صورت ، « خان » آنها را از زندگى محروم خواهد كرد و از كله‌هايشان مناره خواهد ساخت ( آزادى كسب ! ) .\r\nنادر براى رسيدن به هدفهاى نظامى - استراتژيك ، و همچنين براى احياى بازرگانى تلاش مىكرد كه در خليج فارس و در درياى خزر ناوگان بسازد اما اين تلاش به پيروزى نينجاميد .\r\nمسلما در شرايط پاشيدگى نيروهاى توليدى كشور ، ويرانى روستاها و شهرها ، جنگهاى پىدرپى و قيامها و شورشهاى گوناگون ، تدابير حكومت شاه براى تحكيم روابط بازرگانى با دولتهاى ديگر ، ممكن نبود به نتايج مثبتى منجر شود .\r\nمىدانيم كه يكى از عمده‌ترين اقلام اصلى صادرات ايران ، در زمان صفويان ، ابريشم خام بود . توليدكنندگان اصلى اين ماده ، ايالات كرانهء درياى خزر : گيلان ، استرآباد ، مازندران ، و همچنين آذربايجان و ارمنستان بود . در دورهء مورد پژوهش ما ، بويژه از سال 1744 ، توليد و تجارت ابريشم در اين ايالات بشدت كاهش يافت . اطلاعاتى كه دربارهء مالياتهاى گيلان در دست است نيز اين موضوع را تأييد مىكند . در ارمنستان و بويژه در شيروان ، تجارت ابريشم تقريبا بطور كلى متوقف شد ؛ زيرا جمعيت اين ايالت بوسيلهء سربازان ، مأموران كيفرى ، و مالياتهاى كلان ، كاملا خانه خراب شده بودند .\r\nلرخ ، كه در سال 1745 از گيلان ديدن كرده ، خبر مىدهد كه در رشت ، 15 كاروانسرا ويژهء بازرگانانى بوده كه يا براى تجارت به اين شهر مىآمده‌اند و يا هنگام عبور در آنجا توقف مىكرده‌اند ؛ اما تمام اين كاروانسراها تقريبا خالى بوده‌اند . بخاطر خطرى كه در راه متوجه كاروانها مىشده ، بازرگانان اصفهان ، و ساير جاها در عرض سال ، وارد رشت نمىشده‌اند . لرخ فقط يك كاروان را ديده كه از تبريز به آنجا وارد شده - تنها مشهد ، پايتخت نادر ، وضع مناسبى داشته .\r\nوان ميروپ ، كه در سال 1740 با سفارشهاى تجارتى وارد اين شهر شده ، مىگويد ، روزانه كاروانهايى از بخارا ، بلخ ، بدخشان ، قندهار ، هندوستان و همچنين از تمام اكناف ايران به مشهد مىآمده‌اند . بازارهاى شهر پررونق و از كالاى گوناگون انباشته بود . مردم بسيارى از مليتهاى مختلف ، به اين بازارها مىآمده‌اند . با اين حال ، فقر و فلاكت عمومى موجب ركود بازار بود . قوهء خريد مردم بقدرى كم بود كه وان ميروپ ، براى فروش كالاهايش ، دو سال و سه ماه معطل شد و سرانجام امتعهء خود را به دو هزار تومان فروخت .\r\nعبد الكريم ، بازرگان قزوينى نيز گواه خوبى است . او در گفتگويى كه با هان‌وى داشته ، توضيح مىدهد كه بازرگانى در مشهد براى اروپاييها بيفايده است . « چون بازرگانان ايرانى بسيار فقير هستند » و هيچكس هم نمىتواند كالاى زياد بخرد .\r\n\r\n","description":"","footnote":"","page_name":" 176 ","page_number":184},
  {"content":"\r\n\r\nبازرگانان خارجى هم تأمين كافى نداشتند ، چنان كه از بازرگانان روس در شماخى ، تبريز ، اردبيل و اصفهان به فرمان شاه ، جريمه‌هاى پولى كلانى گرفته شد و كالاهاى آنها نيز ضبط و غارت گرديد . هنگام حضور لرخ در رشت ، ماليات بگيران شاه نيز در آنجا بودند و بوسيلهء كتكهاى وحشيانه ، از مردم ماليات مىگرفتند .\r\nوضع بازرگانان چنان خراب شد كه آنها مجبور بودند تمام كالاهاى خود را فقط به بازرگانانى كه از طرف پسر شاه معين شده بودند بفروشند و ابريشم و چيزهاى ديگر را نيز از همانها بخرند .\r\nاين بازرگانان واسطه‌هاى رضاقلى ميرزا بشمار مىرفتند كه سرمايه‌هاى كلانى نيز بهم زده بودند .\r\nگذشته از اين ، سركرده‌هاى نظامى شاه براى بازرگانان دردسرهاى پىدرپى توليد مىكردند ، و از آنها ماهوت ، كتان ، و كالاهاى ديگر مىخواستند . كالوشكين ، در سال 1740 ، مىنويسد كه در نتيجهء اين باج و خراجها ، « چنان هرج‌ومرج عظيمى در كسب‌وكار بوجود آمد كه در بسيارى از روزها تقريبا تمام دكانها بسته بود . »\r\nدر سالهاى بعد ، وضع آنچنان وخيم شد كه نمايندگان سياسى روس آشكار گفتند « . . . اكنون در نتيجهء ورشكستگى بازرگانان ، دادوستد متوقف شده . » در نتيجه ، بسيارى از بازرگانان از ايران رفتند و بقيه نيز ورشكست شدند . راهزنان امنيت راههاى تجارى را بهم زده بودند . اين امر ، گذشته از بازرگانى داخلى ، بازرگانى خارجى را نيز دچار ركود ساخت .\r\nمعاصران سال 1747 ، حكايت مىكنند كه « در شرايط كنونى ايران ، اين خطر به چشم مىخورد كه بازرگانان نه تنها كالاهاى خود را از دست بدهند بلكه خود را هم به سختى بتوانند اداره كنند . »\r\nتضعيف شديد بازرگانى ناشى از ركود عمومى اقتصادى كشور بود . اين ركود ، اساس بحران سياسى دولت نادر شاه را تشكيل مىداد . در نتيجهء خانه خرابى و عدم قدرت پرداخت كشاورزان كه در زير فشار مالياتهاى سنگين له شده بودند و همچنين در نتيجهء انحطاط زندگى شهرى ، درآمد برخى از قشرهاى طبقهء حاكم ، بويژه اشراف نظامى - فئودال قبايل ، به مقدار قابل ملاحظه‌اى ، كاهش يافت . با اين حال ، اين اشراف كه تلاش مىكردند وضعيت خود را بهبود بخشند ، بهره‌كشى از ماليات‌دهندگان را هرچه بيشتر افزايش مىدادند .\r\nلشكركشيهاى غارتگرانهء نادر شاه ، كه مىخواست كاهش درآمد قشرهاى بالاى طبقهء فئودال را كه ناشى از پاشيدگى واحدهاى توليد كشاورزان بود جبران كند ، فقط منجر به ژرف شدن پاشيدگى اقتصادى كشور گرديد . در نتيجهء گرانى و گرسنگى روزافزون ، كه سرتاسر كشور را دربرگرفته بود ، قشون به بدى گذران مىكرد ، و نارسايى شديدى را در آذوقه ، كه قيمتش مرتب و دائم در حال افزايش بود ، تحمل مىكرد .\r\nمثلا در سال 1742 ، قيمت هر من تبريز جو يكهزار دينار و هر من آرد 2 هزار دينار بود و با وجود اين ، در هيچ‌جا پيدا نمىشد . در سال 1743 ، قيمت هر من آرد به 3 تا 4 هزار دينار رسيد . سربازان ، به علت نبودن پول ، از بزرگ و كوچك به ديگرى بدهى داشتند و همه بيچاره شده بودند . نه تنها سربازان عادى بلكه سركرده‌هاى نظامى هم گرسنگى مىكشيدند . بسيارى از آنها اشياء زينتى طلا و نقرهء خود را به قيمتى بسيار ارزان مىفروختند . با وجود اين براى آن خريدارى پيدا نمىشد . هيچكدام آنها در هواى سود نبودند بلكه فقط بخاطر حفظ زندگى خود ،\r\n\r\n","description":"","footnote":"","page_name":" 177 ","page_number":185},
  {"content":"\r\n\r\nچنين مىكردند .\r\nدر نتيجهء بيماريهاى پىدرپى و همه‌گير ، صدها هزار نفر نابود شدند . طاعون ، تب ، زخم پا و بيماريهاى شديد معده تعداد كمى از بيماريهايى است كه سربازان به آنها دچار مىشدند .\r\nدر نوامبر سال 1742 ، براتيشف از دربند گزارش داد كه از ميان دو هزار سپاهى ، حتى نتوانسته يك نفر را هم سالم پيدا كند ، و نشانه‌هاى سلامت را در او ببيند . » « 1 »\r\nبطور كلى ، در دورهء نادر شاه ، « در نتيجهء ويرانى واحدهاى توليد كشاورزان ، صنايع دستى از مواد اوليه ، و بازرگانان از تجارت بسيارى از كالاها محروم گرديدند . به پيشه‌وران و بازرگانان نيز جريمه‌هاى پولى زيادى بسته شد . آنها موظف شدند كه گذشته از پرداخت اين جريمه‌ها ، براى قشون شاه نيز ، به قيمت ارزان كالا تهيه كنند . شورشها و قيامهاى درون دولت نادر و همچنين جنگهاى پىدرپى با كشورهاى همسايه ، امكانات بازرگانى داخلى و خارجى را كاهش مىداد . آثار زندگى در بسيارى از شهرها از بين رفت و قيمت آذوقه چند برابر افزايش يافت . » « 2 »\r\nژان‌گورهء فرانسوى در كتاب خواجهء تاجدار ، سياست اقتصادى نادر را چنين تصوير مىكند : « نادر شاه در سنوات آخر عمر خود ، درصدد برآمد كه باب تجارت را بين ايران و انگلستان مفتوح كند و دو نفر بازرگان انگليسى [ يوحنا ايلتون ( جان التون ) ، يونس ، هنوى ( جان هان‌وى ) 
  ] به ايران آمدند و در اصفهان سكونت گزيدند . اين دو بازرگان انگليسى ، با مساعدت و تشويق نادر شاه ، دايرهء تجارت خود را وسعت دادند و مقدار زيادى از كالاهاى انگليسى را وارد ايران نمودند و در عوض ، كالاهاى ايران بخصوص فرش و پارچه‌هاى زربفت و شيرينيهاى مخصوص ، بالاخص « گز » را به انگلستان صادر كردند . بازرگانان مزبور ، خشكبار ايران را هم به انگلستان فرستادند و از جمله طعم نخودچى را به مذاق انگليسيها رسانيدند . از جمله كالاهايى كه ايلتون وارد ايران كرد ، ماهوت سرخ و كلاه پاپاخ انگليسى بود . نادر ماهوت سرخ رنگ را پسنديد . » « 3 »\r\n\r\nسياست اقتصادى نادر شاه\r\nژان‌گورهء فرانسوى ، دربارهء سياست اقتصادى نادر شاه ، چنين داورى مىكند : « نادر شاه ، پادشاه ايران ، بعد از اين‌كه مقدارى زياد زر و سيم و جواهر بدست آورد ، چون نمىدانست كه با آن پول چه كند و رسم سرمايه‌گذارى در ايران براى كارهاى بزرگ انتفاعى متداول نبود ، در صدد برآمد كه آن را در مكانى قرار دهد كه كسى نتواند بسرقت ببرد . طلا و نقره و جواهر ، بعنوان ماليات ، از مردم گرفته مىشد و به خزانهء نادر منتقل مىگرديد و بعد از انتقال ، براى فعاليتهاى اقتصادى و عمرانى بين مردم برگشت داده نمىشد مگر براى پرداخت جيره و مستمرى سربازان و كاركنان ديوان و آن مقدار پول ، بقدرى نبود كه سبب رواج كسب و تجارت گردد . به‌همين جهت ، مردم كه موجودى خود را بابت ماليات مىپرداختند و آن وجوه به دست مردم برنمىگشت ، سال بسال ، فقيرتر مىشدند و در عوض ، خزانهء نادر معمورتر مىگرديد و در آن خزانه ، زر و سيم و جواهر بيشتر انباشته مىشد بدون اين‌كه نادر شاه از پول و جواهر مزبور استفاده‌يى بكند . چون پول در\r\n\r\n\r\n","description":"","footnote":"\r\n( 1 ) . همان . ص 290 - 280 ( به تناوب و اختصار ) .\r\n( 2 ) . همان . ص 302 .\r\n( 3 ) . خواجهء تاجدار ترجمهء ذبيح الله منصورى ، ج 1 ، ص 130 .\r\n","page_name":" 178 ","page_number":186},
  {"content":"\r\n\r\nايران بتدريج كم مىشد ، طبق قانون اقتصادى ، ارزش كالا پايين مىآمد و قوهء خريد عمال نادرى افزايش مىيافت .\r\nنادر شاه مىتوانست با پولى كه بدون استفاده در كلات نادرى گردآورده بود كشور خود را طورى آباد كند كه معمورترين كشور جهان گردد . ولى آن كار را نكرد و فشار محصلين ماليات بر مردم سبب شد كه هزارها قصبه و قريه از بين رفت و اراضى زراعتى مبدل به بيابان لم يزرع شد و در بعضى از قسمتهاى ايران ، حتى پول مس كه پشيز بود بدست نمىآمد ؛ زيرا مردم هرچه پشيز داشتند بابت ماليات داده بودند . » « 1 »\r\nدر همان سالهايى كه مردم ايران در اثر مظالم زمامداران ( آخرين پادشاهان سلسلهء صفوى و نادر شاه و جانشينان او ) با فقر و فلاكت و ورشكستگى اقتصادى روبرو بودند ، در اروپا از بركت امنيت و آرامش ، فعاليتهاى گوناگون اقتصادى توسعه مىيافت . جنبش بورژوازى و رشد سرمايه‌دارى ، آخرين آثار فئوداليسم را از ميان برمىداشت . در چنين شرايطى ، بازرگانان اروپا براى تهيهء مواد خام و بازار فروش ، به تكاپو افتادند . تجار و بازرگانان انگليسى كه از قرن شانزدهم و هفدهم ، در راه بسط نفوذ اقتصادى خود در ايران و ديگر كشورهاى آسيايى سعى و تلاش مىكردند ، در عهد پرآشوب نادرى نيز ، از پاى ننشستند . جان التون بازرگان انگليسى با مقدارى كالا عازم بخارا و خيوه گرديد ، ولى چون در آنجا آتش جنگ را شعله‌ور ديد ، كالاهاى خود را به رشت آورد ، و با رضاقلى ميرزا ، فرزند نادر شاه ، به مذاكره پرداخت و بموجب فرمانى كه از او دريافت كرد ، تسهيلاتى در كار بازرگانان انگليسى فراهم شد . التون ، پس از مراجعت به انگلستان ، از موقعيت مناسب اقتصادى مشهد و ديگر بلاد خراسان با هموطنان خود سخن گفت و مشهد را چون انبار مناسبى براى ذخيرهء كالا و تجارت با بخارا و خيوه معرفى كرد . التون در فعاليتهاى بازرگانى خود ، با رقابت روسها در خارج و با مخالفت بازرگانان ارمنى در داخل كشور مواجه گرديد ؛ زيرا بموجب امتيازاتى كه التون كسب كرده بود ، مىتوانست بدون پرداخت ماليات ، كالاهاى خود را حمل‌ونقل يا به فروش برساند در حالىكه ارامنه ناچار بودند مالياتهاى سنگين به مأمورين دولت بپردازند . « 2 »\r\n« در نتيجهء رقابت روسها با تجار انگليسى و اشكالاتى كه آنها در راه حمل كالاهاى انگليسى از طريق روسيه فراهم كرده بودند ، بازرگان ديگر انگليسى به نام هان‌وى براى حل مشكلات راه ايران پيش گرفت . پس از ورود به استرآباد ، وى با تركمنهاى غارتگر روبرو شد . آنها به ضبط كالاهاى بازرگانان انگليسى پرداختند و تصميم داشتند كه تجار انگليسى را مجبور كنند كه بعنوان گله‌بانى ، به خدمت آنان درآيند ولى اقدامات محمد حسين خان قاجار ، آنان را از اين مهلكه رهايى بخشيد . هان‌وى ، پس از آن‌كه به خدمت نادر رسيد ، موفق گرديد از او فرمانى براى دريافت كالاهاى غارت شده دريافت كند . در فرمان قيد شده بود در صورتىكه كالاها از بين رفته باشد ، قيمت آن را بپردازند . هان‌وى ناچار براى بدست آوردن امتعهء خود ، بار ديگر راه استرآباد پيش گرفت . وى در آنجا ناظر مجازات وحشتناكى شد كه نسبت به ياغيان به عمل آمده\r\n\r\n\r\n","description":"","footnote":"\r\n( 1 ) . همان . ص 69 - 68 .\r\n( 2 ) . ر ك . سرپرسى سايكس ، تاريخ ايران . ترجمهء سيد محمد تقى فخرداعى گيلانى ، ج 2 ، ص 420 .\r\n","page_name":" 179 ","page_number":187},
  {"content":"\r\n\r\nبود ، و شخصا دو كله منار از سرهاى بريده شده ، ديد .\r\nتجار انگليسى در اين ايام ، در اثر مخالفت حكومت روسيه با حمل كالاهاى انگليسى از خاك آن دولت ، با مشكلات زيادى روبرو گرديدند ؛ ولى در هرحال ، اين شكستها آنان را از ادامه دادن به فعاليتهاى بازرگانى باز نداشت . در همين ايام ، نادر به اهميت و ارزش نيروى دريايى پىبرد و التون را به رياست كل سازمان كشتىسازى ايران تعيين كرد . هان‌وى دربارهء اين مأموريت ، مىگويد : « محرك نادر در قسمت تأسيس نيروى دريايى ، عشق و علاقهء او در بدست گرفتن تجارت و سلطهء دريايى خزر بوده است . » التون مركز فعاليتهاى خود را در لنگرود و لاهيجان تأسيس كرد و براى از بين بردن مشكلات ، به تكاپو پرداخت . الوارها را از جنگل بريده به ساحل رسانيد ؛ پارچه‌هاى بادبان را از پنبه بافته طنابها را از ليف كتان درست كرد . اهالى محل ، كه بدون دريافت مزد به اين بيگارى مجبور بودند ، با اين اقدام مخالف بودند اما التون كه فقط يك تاجر انگليسى و چند روسى و چند هندى در اختيار داشت ، يك كشتى كه 23 توپ داشت به آب انداخت . حكومت روسيه فعاليتهاى دريايى ايران و نادر شاه را با نظر خصمانه مىنگريست اما التون ، پس از قتل نادر ، در آنجا باقى ماند تا اين‌كه در شورش سال 1751 كشته شد ، و با مرگ او ، نقشهء ايجاد نيروى دريايى از بين رفت . » « 1 »\r\nبطور كلى ، حملهء افغانها به ايران و دوران آشفتگى و اغتشاشى كه متعاقب آن رخ نمود ، سبب گرديد كه زندگى اقتصادى كشاورزان ، پيشه‌وران و بازرگانان بيش از پيش آشفته گردد .\r\nتجارتخانه‌ها و نمايندگان بازرگانى كشورهاى خارجى نيز در اين دوران ، زيان فراوان ديدند .\r\nاز جمله بارون نيفوزن « 2 » نمايندهء دولت هلند ، را در بصره زندانى كردند . دولت هلند به تلافى اين اقدام ، جزيرهء خارك را تصرف كرد و فرماندار بصره را مجبور نمود كه از روش خصمانهء خود دست بردارد . نمايندگى بازرگانى بريتانيا در بندرعباس ، در سال 1761 ، بواسطهء اخاذى و تعديات فرماندار لار بسته شد ، و در سال 1763 ، بندر بوشهر مركز جديد فعاليتهاى بازرگانى گرديد . « 3 »\r\nبه نظر محققان شوروى ، « نمىتوان گفت كه دولت نادر شاه ، بالكل ، در انديشهء احياى نيروهاى توليدى ايران نبود . در بعضى نواحى ايران و بخصوص در بخشهاى خاورى آن ، كارهاى ساختمانى جريان داشت و مؤسسات آبيارى احياء مىشد ( از آن جمله بند سلطان بر رود مرغاب ترميم و احياء گرديد ) و برخى شهرها و نقاطى كه از سكنه خالى گشته بود ، مجددا مسكون گشت . به اين معنى كه مردم شهر و روستا و افراد چادرنشين را ، باجبار ، از محل ايشان كوچانيده به سكونت در آن شهرها مجبور مىكردند . ولى كارهاى ساختمانى بىنظم و نامستمر و غالبا از لحاظ فنى ناقص بود ، دقت كافى نمىشد و در بسيارى از موارد ، به منظور تظاهر و شهرت نام نادر ، انجام مىگرفت . گذشته از همهء اينها ، اين ساختمانها با استفاده از كار اجبارى و بدون مزد و بدست رعايايى كه فقير و ناتوان گشته ، ديگر طاقت اين كوشش اضافى بيمزد را نداشتند به عمل مىآمد .\r\n\r\n\r\n","description":"","footnote":"\r\n( 1 ) . همان . ص 425 - 422 ( به اختصار ) .\r\n( 2 ) .  B . Kniphausen \r\n( 3 ) . ر ك : همان . ص 438 - 437 .\r\n","page_name":" 180 ","page_number":188},
  {"content":"\r\n\r\nبعضى از اين ساختمانها براى جنگهاى نادر شاه ضرورت داشت و از لحاظ احياى اقتصاد ايران ، كمترين فايده‌اى بدان متصور نبود . مثلا در بوشهر ، كارخانهء توپ‌ريزى ساخته شده بود و در نزديك آمل مازندران ، كارخانهء آهن‌ريزى كه گلوله توپ تهيه مىكرد . چوب و الوار ساختمانى از مازندران ، بوسيلهء رعايايى كه مزدى در برابر كار خود دريافت نمىداشتند و از نقاط مختلف ايران گردآمده بودند ، به كرانهء خليج فارس حمل مىشد . نادر شاه به كمك همين رعاياى بىمزد و مواجب ، بر يكى از قله‌هاى غيرقابل وصول خراسان ، قلعهء كلات ، كاخ و خزانه‌اى براى خويش بنا كرد .\r\nصفحات مرمر را ، كه هريك 50 خروار وزن داشت ، روستاييان آذربايجانى ، بر سبيل بيگار ، به آنجا حمل كردند . كار اجبارى و مهاجرتهاى زوركى ، بيش از پيش ، رعايا و چادرنشينان را فقير ساخت . بدين‌سبب ، اقداماتى كه نادر شاه براى ترميم خرابيها و احياى اقتصادى كشور به عمل مىآورد ، نتايج مثبت نمىداد . » « 1 »\r\nبا قتل نادر ، هرج‌ومرج در سراسر ايران شديد گرديد و اين حال تا روى كار آمدن كريم - حان زند دوام يافت . كريم خان كه يك ايرانى اصيل ، و از بزرگان چادرنشين بود ، پس از آن‌كه مدعيان را برجاى خود نشاند ، بر خلاف نادر ، به ملت ايران تكيه كرد و در راه سعادت طبقات مختلف سعى و تلاش نمود . « وى به تجار و از آن جمله به بازرگانان ارمنى امتيازات فراوان داد .\r\nدولت كريم خان زند كوشيد صنايع و حرف را احياء كند و كارگاههاى بزرگ چينىسازى و شيشه - سازى و غيره ايجاد كرد . وى صنعتگرانى را كه نادر شاه از هندوستان آورده بود ، به شيراز منتقل كرد . در عهد وى ، ميزان ماليات بر رعايا تقليل يافت . وى فرامينى صادر كرد و دايرهء خودكامى و تجاوز مالكين را نسبت به روستاييان محدود ساخت . بخشى از شبكهء آبيارى فارس و جنوب ايران احياء شد . اين اقدامات ، به منظور اعتلاى نيروهاى توليدى ، به عمل مىآمد .\r\nكريم خان در پايتخت خويش ، شيراز ، ابنيهء تازه ، بازارها ، مساجد جامع و كاخها احداث كرد . وى چادرنشينى فاقد تحصيلات و حتى بيسواد بود ، ولى به اهميت تحصيل و تربيت وقوف داشت ، و مردم دانشمند را بدور خود گرد آورد . كريم خان تسهيلاتى چند براى شركت انگليسى « ايست اينديا » قايل شد ؛ از آن جمله بود حق انحصارى وارد كردن پارچه‌هاى پشمى به ايران و معافيت از حقوق گمركى واردات و صادرات و حق تأسيس تجارتخانه در بوشهر . ضمنا با تجار انگليسى شرط شده بود كه طلا و نقره از ايران خارج نكنند و در مقابل امتعهء انگليسى ، كه بيشتر منسوجات بود ، كالاهاى ايرانى خريدارى كنند . واردات امتعهء اروپايى به ايران ، تا پايان قرن دوازدهم اندك بود ، و در آن عهد هنوز ايران به كشور وابسته يا نيمه مستعمرهء هيچيك از دول اروپايى مبدل نشده بود . كريم خان ، به منظور ارتقاى سطح تجارت خارجى ايران ، بصره را كه در آن زمان بندرگاه عمدهء خليج فارس بود . از عثمانى ( تركيه ) منتزع كرد ( 1775 ميلادى - 1189 هجرى ) .\r\nانگليسيها شروطى را كه كريم خان زند تكليف كرده بود ، به حال خويش سودمند نيافتند و در سال 1770 ميلادى ، تجارتخانهء خود را از بوشهر به بصره كه در دست تركيه بود\r\n\r\n\r\n","description":"","footnote":"\r\n( 1 ) . تاريخ ايران از دوران باستان تا سدهء هجدهم ، پيشين . ص 608 - 607 .\r\n","page_name":" 181 ","page_number":189},
  {"content":"\r\n\r\nمنتقل كردند . » « 1 »\r\nسايكس در تاريخ خود ، مىنويسد : « تجارت انگليسها در اوايل خيلى كم بود و فقط سالى يك كشتى از بمبئى به ايران روانه مىشد ، و تا سال 1790 ميلادى ، شركت با ضرر ساليانه ، به كار خود ادامه مىداد ؛ ولى از آن سال به بعد ، روزبروز ، بر رونق تجارت بريتانيا افزوده شد . » « 2 » وى در كتاب خود ، به مواد قرارداد تجارى ايران و انگليس در عهد كريم خان نيز اشاره مىكند :\r\n« مادهء 1 . شركت انگليسى مىتواند از هر نقطهء بوشهر يا هر بندر ديگر آنقدر زمينى كه براى ساختمان يك نمايندگى بازرگانى لازم داشته باشد ، تصرف كند . آنها مىتوانند آنقدرى كه مايلند ، توپ در اين مركز به كار بگذارند . . . علاوه بر اين ، آنها مىتوانند در هر نقطه‌اى از كشور ايران كه مايل باشند ، نمايندگى بازرگانى تأسيس نمايند .\r\n2 . بر مال التجاره‌هايى كه در بوشهر يا جاهاى ديگر صادر يا وارد مىشود ، نبايد حقوق گمركى بسته شود .\r\n3 . هيچ ملت اروپايى ، ديگر اجازهء وارد كردن امتعهء پشمى را ندارد .\r\n4 . قروض بازرگانان انگليسى و ديگران بايستى پرداخت شود .\r\n5 . انگليسها حق خريد و فروش كالاها را دارند .\r\n6 . هيچگونه بازرگانى مخفيانه نبايد انجام گيرد .\r\n7 . اجناس آب افتاده نبايد به ايران وارد شود .\r\n8 . آزادى مذهبى به انگليسيها اعطا مىشود .\r\n9 . سربازان يا ملاحان فرارى تسليم شوند .\r\n10 . معافيت دلالها ، مستخدمين و ديگران كه در نمايندگى كار مىكنند از پرداخت ماليات يا عوارض گمركى . 11 و 12 . بموجب اين دو ماده به انگليسيها اجازهء داشتن قبرستان ، خانه و باغ داده شده است . » « 3 »\r\nاز مرگ نادر ، تا روى كار آمدن كريم خان زند ، هيچگونه بهبودى در اوضاع اقتصادى كشور پديدار نشد . جنگهايى كه بر سر احراز مقام ، بين بازماندگان نادر و مدعيان در مىگرفت ، بيش از پيش ، وضع اقتصادى كشور را درهم مىريخت . كريم خان پس از تثبيت موقعيت سياسى خود ، به فكر ترميم خرابيها افتاد . بر خود لقب شاهى ننهاد بلكه به عنوان وكيل الرعايا قناعت كرد . اين مرد كه خود از بزرگان چادرنشين بود ، « كوشيد نه تنها به فئودالهاى چادرنشين تكيه كند بلكه به اميران اسكان يافته و حتى تجار نيز مستظهر باشد . به بازرگانان و از آن جمله تجار ارمنى ، امتيازات فراوان اعطا كرد . دولت كريم خان زند كوشيد صنايع و حرف را احياء كند و كارگاههاى بزرگ چينىسازى و شيشه‌سازى و غيره ايجاد كرد . وى صنعتگرانى را كه نادر شاه از هندوستان آورده بود ، به شيراز منتقل كرد . در عهد وى ، ميزان ماليات بر رعايا تقليل يافت . وى فرامينى صادر كرد ، و دايرهء خود كامى و تجاوز مالكين را نسبت به روستاييان\r\n\r\n\r\n","description":"","footnote":"\r\n( 1 ) . همان . ص 616 - 615 .\r\n( 2 ) . تاريخ ايران ، ( سايكس ) پيشين ، ج 2 ، ص 438 .\r\n( 3 ) . همان . ص 439 [ حاشيه 
  ] ( به اختصار ) .\r\n","page_name":" 182 ","page_number":190},
  {"content":"\r\n\r\nمحدود ساخت . بخشى از شبكهء آبيارى فارس و جنوب ايران احياء شد . اين اقدامات به منظور اعتلاى نيروهاى توليدى به عمل مىآمد . كريم خان در پايتخت خويش ، شيراز ، ابنيهء تازه ، بازارها و مساجد جامع و كاخها احداث كرد . وى ، بر خلاف نادر ، مىكوشيد توجه عامهء مردم را به خود جلب كند و هر روز ، دو سه ساعت به شكايات و تقاضاهاى مردم شخصا رسيدگى مىكرد .\r\nچنان كه گفتيم كريم خان تسهيلاتى چند ، براى شركت انگليسى « ايست اينديا » قايل شد ؛ از آن جمله بود حق انحصارى وارد كردن پارچه‌هاى پشمى به ايران ، و معافيت از حقوق گمركى واردات و صادرات و حق تأسيس تجارتخانه در بوشهر . ضمنا با تجار انگليسى شرط شده بود كه طلا و نقره از ايران خارج نكنند و در مقابل امتعهء انگليسى كه بيشتر منسوجات بود ، كالاهاى ايرانى خريدارى كنند .\r\nواردات امتعهء اروپايى به ايران تا پايان قرن دوازدهم اندك بود ، و در آن عهد هنوز ايران به كشور وابسته يا نيمه مستعمرهء هيچيك از دول اروپايى مبدل نشده بود .\r\nكريم خان به منظور ارتقاى سطح تجارت خارجى ايران ، بصره را كه در آن زمان بندرگاه عمدهء خليج فارس بود ، از تركيه منتزع كرد ( 1189 هجرى ) .\r\nانگليسيها شروطى را كه كريم خان زند تعيين كرده بود ، به حال خود سودمند نيافتند و در سال 1184 هجرى ، تجارتخانهء خود را از بوشهر به بصره ، كه در آن زمان در دست تركيه بود ، منتقل كردند . بازرگانان هلندى ، با كمال موفقيت ، با تجار انگليسى رقابت مىكردند ، و با تصرف جزيرهء خارك ، راه دريايى بصره - بوشهر - هندوستان را تحت نظارت خويش درآوردند . » « 1 »\r\n\r\nقيمت ما يحتاج زندگى در عهد كريم خان زند\r\nبطوريكه مؤلف رستم التواريخ « 2 » مىنويسد قبل از جلوس كريم خان ، قيمت مأكولات و ملبوسات ارزان بود ولى چون 7 سال پىدرپى در فارس « ملخ خوارگى » و در عراق « سن خوارگى » روى داد ، قيمت كالاها فزونى گرفت - اينك فهرستى از قيمت اجناس مختلف در اصفهان « 2 » :\r\n\r\n\r\n","description":"","footnote":"\r\n( 1 ) . تاريخ ايران از دوران باستان تا پايان سدهء هجدهم . پيشين ، ص 616 - 615 ( به اختصار ) .\r\n( 2 ) . محمد هاشم آصف ( رستم الحكما ) ، رستم التواريخ . به اهتمام محمد مشيرى ، ص 317 - 311 .\r\n","page_name":" 183 ","page_number":191},
  {"content":"\r\n . \r\n","description":"","footnote":"","page_name":" 184 ","page_number":192},
  {"content":"\r\n . \r\n","description":"","footnote":"","page_name":" 185 ","page_number":193},
  {"content":"\r\n . \r\n","description":"","footnote":"","page_name":" 186 ","page_number":194},
  {"content":"\r\n\r\nاز مرگ كريمخان تا استقرار حكومت آقا محمد خان قاجار ، ايران ميدان مبارزه بين هواخواهان تاج‌وتخت بود . در اين دوره ، در نتيجهء جنگهاى فئودالى و فقدان امنيت و آرامش ، فعاليتهاى كشاورزى و صنعتى كمابيش متوقف بود . سرجان مالكم ، در مورد فعاليتهاى صنعتى و هنرى ايرانيان در عهد فتحعلى شاه ، مىنويسد : « از سكنهء ايران كسانى كه در شهرها و قصبات و قرا سكنى دارند و بيشتر تربيت شده‌اند ، در صنايع مفيده و ظريفه ترقى زيادى كرده‌اند ؛ ولى به علت آشفتگى اوضاع سياسى و تعصبات مذهبى ، تغيير و تحول كلى در فعاليتهاى صنعتى مشاهده نمىشود ؛ زيرا صنعتگران و بازرگانان هر قدم كه در راه اصلاح حال خود و بهبود وضع تجارت بردارند ، ممكن است محرك غرض حاكم و اعوان وى شود يا اگر شخصى مهارت و حذاقتى در يكى از صنايع از خود نشان دهد ، بيم آن است كه پادشاه يا حاكم به زور او را به كار گيرند و بىمزد زير كارش كشند . و اگر قاعدهء جديدى در علوم و فنون پديد آورد ، شخص مخترع و مبدع در معرض عداوت گروهى از متشرعه درمىآيد چه بعضى از پيشوايان هرچه را كه بر خلاف فهم ايشان است كفر مىدانند ، و هر بيچاره كه از اين معانى دم زند ، عوام را بر وى مىشورانند ، و باوجود اين موانع ، اسباب ترغيب به كلى مفقود است . » « 1 » مالكم در صفحهء بعد ، مىنويسد كه با يك جوان مستعد ايرانى كه به كار توپ‌ريزى اشتغال داشت ، گفتگو مىكردم .\r\nچون علت نقص فنى كارش را از او پرسيدم ، گفت : راست مىگويى « اما قصور از من نيست . به من گفته‌اند كه كار يك ماه را در ده روز كنم . گفتم ، چرا نمىگويى كه اين محال است .\r\nبيچاره ، سرى تكان داد و گفت : آقاى من شاه ايران است . به هرچه حكم كند بايد اطاعت كرد - از آنچه گفته شد ، مىتوان دانست كه چرا مردم ايران در صنايع ترقى نكرده‌اند . . . تجارت ايران تقريبا همان قسم است كه در قديم الايام بوده است . . . از اخبارى كه از سياحان فرنگستان ( كه در ازمنهء مختلفه به اين ملك آمده‌اند ) بدست ما رسيده ، پيداست كه طرز كشاورزى و شخم زدن زمين ، از روزگاران قديم تاكنون ، بسيار كم تغيير كرده يا هيچ تغييرى پيدا نكرده است . » « 2 »\r\nسرجان مالكم ، در مورد بازرگانان ايران در عهد فتحعلى شاه قاجار ، مىنويسد : « تجار ايران ، همه ، خواندن و نوشتن مىدانند . بعضىشان صاحب فضيلتند و بسبب ربطشان با اكثر بلاد ، تعصبشان كمتر و دانششان بيشتر است . در آداب معاشرت ، اگرچه به پايهء امراى بزرگ نمىرسند لكن ، از ساير طبقات ناس اگر بهتر نباشند كمتر نيستند . امرا و اعيان مملكت غالبا طالب آشنايى و صحبت تجار معروفند ولى تجار ، مهما امكن ، از مراودات با اصحاب ملك و دولت احتراز و اجتناب دارند . قاعدهء تجار ايران اين است كه مكاتيب تجارتى را به خط رقوم مى - نويسند ، و هركس رقمى مخصوص دارد . چون ايران چاپارخانهء معين و منظم ندارد ، ناچارند كاغذشان را بتوسط كارگزاران دولتى بفرستند و اينان ممكن است ، به اندك رشوتى ، كاغذ را به دست كسانى كه نبايد ، بسپارند . مهر تجار بسيار مهم و معتبر است و پيشهء حكاك و مهر كن مهم و خطرناك است . حكاك بايد هر مهرى كه نقش مىكند ثبت آن را بردارد ، زيرا اگر مهرى را كه فروخته است گم شود يا بدزدند و نظير اين مهر در دست ديگرى پيدا شود ، جان او در\r\n\r\n\r\n","description":"","footnote":"\r\n( 1 ) . تاريخ ايران . پيشين ، ج 2 ، ص 187 ( به اختصار ) .\r\n( 2 ) . همان . ص 188 ( به اختصار ) .\r\n","page_name":" 187 ","page_number":195},
  {"content":"\r\n\r\nخطر است . چون تاجرى مهرش گم شد ، بايد بيدرنگ مردم معتبر را از اين جريان آگاه كند و به گماشتگان و عمال خود در شهرستانها بگويد كه از تاريخ فقدان مهر ، هر كاغذ و حسابى كه بدان مهر باشد ، از درجهء اعتبار ساقط است . » « 1 »\r\nيكى از عواملى كه موجب ركود فعاليتهاى كشاورزى و صنعتى در ايران گرديده ، فقدان امنيت فردى و اجتماعى است . هركس قدرت نظامى و اختيار سياسى دارد ، از تعدى و تجاوز به حقوق ديگران شرم ندارد ؛ خواه مأمور و حكمران دولتى باشد ، خواه ايلات و عشاير :\r\nسرجان مالكم ، در كتاب خود ، از علاقهء فراوان ايلات و عشاير ايران به غارتگرى ياد مىكند و مىنويسد : جميع قبايل صحرانشين ايران يغماگر و راهزنند و بدين حرفت مباهى و مفتخر ، و على الاتصال از دزديها و راهزنيها و قتل و غارتها كه كرده‌اند حكايت مىكنند . از سردار قبيله تا خدمتكار طويله ، هركس از خود چيزها تعريف مىكند . ياد ايامى را مىكنند كه هركس اسبى و شمشيرى و جگرى داشته است ، مىتوانسته است ، بخوشى ، عمر خود را بگذراند . از يكى از امراى ايلات پرسيدم ، مىدانيد كه اين خرابه از كجاست ؟ به مجرد اين سؤال ، چشمش درخشيدن گرفت و گفت : حال 20 سال مىگذرد از موقعى كه من با عموى خود ، شبى به اين ده تاخته چاپيديم و خانه‌هايش را خراب كرديم . مردم اين ده ، باز صاحب مال و مكنت شده‌اند . اگر خدا بخواهد ، اين آرامى طولى نخواهد كشيد و پيش از آن‌كه بميرم ، يك دفعهء ديگر ، با اين حضرات دست و پنجه نرم خواهم كرد . مالكم مىنويسد ، در سفر اول كه به ايران آمدم ، با پيرمردى از طايفه « لك » صحبت مىكردم ، گفت : قريب بيست سال قبل ، من و ده نفر ديگر از قبيلهء خودم ، در همين دره ؛ در كمين كاروان نشستيم . چون كاروان رسيد ، حمله برديم و چند نفر از تاجرها و قاطرچيها و مكارى را كشتيم ؛ باقى گريختند ؛ خيلى مال و غنيمت بدست آورديم .\r\nسپس مالكم مىنويسد كه اين قوم از تعليم و تربيت صحيح بىنصيبند و نمىدانند رفاه و امنيت اجتماعى موجب معمورى بلاد و آسايش عباد است . تنها سران ايلات و عشاير در انديشهء شهوات و لذات خود نيستند بلكه رجال و بزرگان ايران نيز فكر اجتماعى ندارند . چنان كه وقتى مؤلف ( مالكم ) با فتحعلى شاه ، كه حال در ايران فرمانرواست ، از حدود اختيارات پادشاه انگلستان و حقوق و امتيازات فراوان ملت سخن مىگفت . او گفت : « از اينقرار ، پادشاه شما مثل كلانتر است اين قسم سلطنت شايد دوام داشته باشد لكن لذت ندارد . سلطنت من خيلى با آنچه تو مىگويى تفاوت دارد . من بميل خود ، مىتوانم جميع اين امرا و صاحبمنصبان را كه تو مىبينى عزل و نصب كنم . در ايران ، هميشه حق با شمشير بوده است . » در مملكتى كه پادشاه اين گونه چيزها بگويد ، هيچ عجيب نيست كه جهال ايليات حصول لذت خود را در تاخت‌وتاز و ايذاء و اذيت ديگران دانند و اگر اميرى بر خلاف اين روش عمل كند ، مورد تحقير قرار گيرد . « 2 »\r\nضعف نيروى سياسى ، اقتصادى و نظامى ايران ، و رشد روزافزون نهضت بورژوازى در غرب ، سبب گرديد كه روزبروز ، نفوذ كشورهاى استعمار طلب در ايران فزونى گيرد .\r\nدسايس سياستمداران روسيهء تزارى ، انگلستان و فرانسه نشان مىدهد كه هيچيك از اين سه دولت بزرگ ، صادقانه ، در مقام اصلاح ارتش ايران و مبارزه با دولت متجاوز روسيهء\r\n\r\n\r\n","description":"","footnote":"\r\n( 1 ) . همان . ص 206 ( به اختصار ) .\r\n( 2 ) . ر ك : همان . ص 12 .\r\n","page_name":" 188 ","page_number":196},
  {"content":"\r\n\r\nتزارى برنيامدند .\r\nناپلئون در نامه‌اى كه در تاريخ ذيحجه 1219 ( مارس 1805 ) به فتحعلى شاه نوشته ، چنين مىگويد : « من از اخلاق ايرانيان آگاهم و مىدانم كه با شادى و به سهولت ، آنچه را كه لازم است براى افتخار و امنيت خود فراگيرند مىآموزند . امروز ممكن است سپاهى مركب از 25 هزار بيگانه ايران را قتل و غارت كنند ، و شايد آن را به خود منقاد سازند ، ولى وقتى كه رعاياى تو ساختن اسلحه بدانند و سربازان تو تربيت شوند و با حركات سريع و منظم جمع شوند و متفرق گردند ، وقتى كه بتوانند از آتش توپخانهء متحركى در جنگ استفاده كنند ، و بالاخره وقتى كه سرحدات تو بوسيلهء قلاع عديده مأمون باشد و بحر خزر در امواج خود بيرقهاى بحريهء ايران را ببيند ، تو مملكتى خواهى داشت كه كسى حمله به آن نتواند كرد ، و رعايايى خواهى داشت كه كسى ايشان را مغلوب نكند .\r\nمن ميل دارم همواره با تو روابط مفيدى داشته باشم . من از تو خواهشمندم ، خدمتگزار با وفايى را كه نزد تو مىفرستم ، خوب پذيرايى كنى . كسانى را كه به دربار امپراتورى من خواهى فرستاد ، با ملاطفت پذيرايى خواهم كرد و دوباره يارى آسمان و سلطنت مديد و سعادتمند و عاقبت خير را براى تو آرزومندم . »\r\nاين نامه توسط ژنرال روميو « 1 » به دست فتحعلى شاه رسيد ، و اين در حقيقت ، دومين نامهء ناپلئون به فتحعلى شاه بود . اولين نامهء امپراطورى فرانسه براى پادشاه ايران ، توسط ژوبر « 2 » ارسال شده بود ، ولى حامل نامه در طول اين سفر ، با مشكلات فراوان روبرو گرديد ، و مدتى زندانى شد ، ولى بالاخره در ربيع الثانى 1221 ( ژوئن 1806 ) به تهران وارد شد . در نامهء ناپلئون ، جملات زير جلب‌نظر مىكند : « من ميل دارم خود به من بگويى كه چه كرده‌اى و براى تأمين عظمت و بقاى سلطنت خود چه در نظر دارى ؟ . . . نادر شاه جنگجوى بزرگى بود . توانست قدرت بسيار بدست آورد ، ولى اين فرزانگى را نداشت كه هم به فكر حال و هم در انديشهء آينده باشد . . . من يك تن از خدمتگزاران خود را نزد تو مىفرستم كه در برابر من مقامى مهم و اعتبارى كامل دارد . . . تمام ملل نيازمند يكديگرند . مردم مشرق زمين جرأت و هوش دارند ولى نادانى از بعضى صنايع و بيخبرى از نظاماتى كه باعث افزونى قوت و فعاليت قشون است ، نيروى ايشان را در جنگ با مردم شمال و مغرب نقصان مىدهد . »\r\nناپلئون پس از سازش با روسيه ، بر تعهدات خود با فتحعلى شاه خط بطلان كشيد ، و مانند روسيه و انگلستان درصدد تأمين منافع اقتصادى خود برآمد . دولت فرانسه در سال 1260 قمرى ، سفيرى به نام كنت دوسارتيژ « 3 » به ايران فرستاد و سه ماه بعد ، موفق شد تعهدنامه‌اى از دولت ايران بدست آورد كه مبناى يك قرارداد بازرگانى باشد . در اين نامه ، پس از القاب و تعارفات ، حاجى ميرزا آقاسى به سفير تجارى فرانسه ، مىنويسد : « در باب تجارت ، مصدع مىگردد كه اگر تجار معتبرهء دولت بهيهء فرانسه ، به قدر حوصلهء ممالك دار الامن و الامان ايران ، صانها اللّه تعالى ، با امتعهء قابله كه آلات لهو و لعب و اسباب تعطيل خواص و عوام نباشد ، تشريف بياورند و گمرك آن را موافق تجار دول متحابه به كارگزاران اين دولت عليه ، بىشايبهء نقص و\r\n\r\n\r\n","description":"","footnote":"\r\n( 1 ) .  Romieu \r\n( 2 ) .  Jaubert \r\n( 3 ) .  Comte de Sartiges \r\n","page_name":" 189 ","page_number":197},
  {"content":"\r\n\r\nقصور ، رسانند ، دوستدار از جانب امناى دولت عليهء ايران مىتواند تعهد نمايد كه همه‌جا حمايت آنها نموده با رفاه بال ، معاملهء مال را كرده خالى از نقص و و بال مراجعت به اوطان اصلى خود نمايند ؛ و اگر آلات حربيه به اين ديار آورند ، خود دوستدار موافق سوقيهء عادله ابتياع خواهد كرد و تشويش از عدم فروش نداشته باشند . . . تحريرا فى ذى حجه 1260 » « 1 »\r\n\r\nتجارت ابريشم و سنگهاى قيمتى\r\n« ابريشم و پشم و سنگهاى قيمتى ايران از قبيل فيروزه و مرواريد هميشه دقت تجار را به طرف اين مملكت جلب نموده و از راههايى بسيار دور ، گروه‌گروه ، براى تجارت و خريدوفروش مىآمده‌اند . چنان كه ماركوپولو ، سياح مشهور ايتاليايى كه در اواخر قرن هفتم در ايران سياحت نموده ، سخن از تاجرهاى جنوايى مىراند كه در آن عهد ، در درياى خزر كشتيرانى مىنموده‌اند و دائم با ايران روابط تجارتى مهم داشته‌اند و با گيلان معاملهء ابريشم مىنموده‌اند . بنا به نوشتهء همين سياح ، معلوم مىشود كه مردم تبريز عموما مردمان تاجر و صنعتكار بوده‌اند و انواع زياد از قماشهاى ابريشمى و زردوز نفيس و زيبا به عمل مىآورده‌اند كه به قيمتهاى گزاف خريد و فروش مىشده است و هم در آن زمان ، ابو اسحق استخرى كه از راه رشت به سارى مىرفته ، در كتاب خود كه موسوم است به مسالك الممالك ، از ابريشم گيلان سخن مىراند و مىگويد كه بمقدارهاى هنگفت ، در گيلان و طبرستان به عمل مىآمده است . در قرن نهم ، جوزافا باربارو « 2 » كه در سال 879 هجرى ( 1474 ميلادى ) از طرف جمهورى و نيز در ايران سفير بوده ، از پارچه‌هاى لطيف ابريشمى يزد بسيار توصيف مىنمايد و در همان اوان نيز وينچنتيود الساندرى « 3 » مىگويد كه منسوجات ابريشمى و مخملهاى خراسان با مخملها و قماشهاى جنوا برابرى مىكند .\r\nدر قرن دهم ، در سال 935 هجرى ، عده‌اى از تجار پرتغالى در خليج فارس مستقر گشته و در آنجا مشغول تجارت گرديدند و مال التجاره‌هاى خود را از هرمز به بصره و از آنجا از راه بغداد و سوريه به اروپا مىفرستادند .\r\nدر اوايل قرن يازدهم ، جان كارترايت « 4 » مىگويد : ابريشمى كه ساليانه براى بافت وارد كاشان مىشود ، بيش از پنبه‌اى است كه وارد لندن مىشود ؛ و هم در اين قرن ، ايران با اغلب ممالك خارجه مناسبات تجارتى زياد پيدا نمود و به بعضى مملكتها عمال و نماينده‌ها فرستاد ؛ چنان كه براى خريدن مس چند تن به سوئد و براى معاملات ديگر چند تن را به چين فرستاد . » « 5 »\r\n\r\nوضع اقتصادى و صنعتى كاشان در عهد فتحعلى شاه\r\n« در سال 1801 ميلادى ، سرجان مالكم ، سفير كبير بريتانيا ، وضع اقتصادى كاشان را در نامهء رسمى خود چنين گزارش مىدهد :\r\n« ابريشم كاشان و قالى آن اشتهار دارد . محصول ابريشم كاشان كه بلافاصله بعد از رشت قرار دارد ، از مخمل و ساير چيزهايى كه در اروپا تهيه مىشود ، به بهترين طرزى تقليد شده است ؛ چه مردم اين شهر صنعتكار هنرمند و اهل\r\n\r\n\r\n","description":"","footnote":"\r\n( 1 ) . يكصد و پنجاه سند تاريخى ، از جلايريان تا پهلوى ( دورهء قاجار ) . به كوشش جهانگير قائم‌مقامى ، ص 177 .\r\n( 2 ) .  Josafa Barbaro \r\n( 3 ) .  Vincentio d , Allessandrie \r\n( 4 ) .  John Cartwright \r\n( 5 ) . گنج شايگان . پيشين ، ص 5 .\r\n","page_name":" 190 ","page_number":198},
  {"content":"\r\n\r\nذوق هستند .\r\nولى اين‌كه مخمل كاشان از اروپا تقليد شده ، اشتباه محض نويسنده است ؛ زيرا مطابق مداركى كه بعدها بدست آمده ، معلوم گشته پس از آنكه مخمل كاشان را به اروپا بردند و در آنجا مشهور و مطلوب واقع شد ، كارشناسان انگليسى و ايتاليايى به ايران آمده طرحها و اصول فنى مخملبافى و رنگرزى را در كاشان آموخته و حتى چند نفر قالىباف را هم به اروپا برده از صنايع ايران تقليد نمودند . يكى از كارشناسان انگليسى مىگويد : اصول بافندگى و نقش‌ونگار منسوجات انگليس ، كه قسمت مهم تجارت اين سرزمين بشمار مىآمد ، از ابتدا از بافته‌هاى ايران اقتباس شده است . » « 1 »\r\n\r\nپولهاى رايج كاشان تا حدود نيم قرن پيش\r\nعبد الحسين سپهر در جغرافياى كاشان ، در مورد پولهاى رايج اين شهر مىنويسد : « پول سياه نيكلى صد دينار و يك شاهى ، قران چرخى نقره و قديمى ، دوقرانى نقرهء چرخى ، پنجهزارى نقره و دهشاهى نقره ، پنجشاهى نقره ، شاهى سفيد نقره ، دو تومانى طلا ، اشرفى طلا ، پنجهزارى طلا ، دو هزارى طلا ، ليرهء عثمانى طلا ، ليرهء انگليسى طلا ، منات طلاى روسى ، اسكناس خيلى كم استعمال مىشود ؛ امپريال طلا . » « 2 »\r\n\r\nتلاشهاى كشورهاى سرمايه‌دارى براى گرفتن امتياز كشيدن راه‌آهن\r\nاز سال 1865 تا سال 1872 ، عده‌اى از متخصصين اروپايى از ملل مختلف در تهران ، براى كسب امتياز راه‌آهن ، با دولت و دربار ايران ، مذاكره مىكردند . در سال 1873 ، دولت انگليس تصميم گرفت كه يك راه‌آهن مخصوصى از مديترانه به هندوستان بكشد كه از عراق عبور كند و از جنوب ايران به كراچى متصل گردد . ظاهرا منظور انگليسيها در دوران صدارت ميرزا حسين خان سپهسالار ، عملى گرديد و امتيازى جامع به بارون رويتر داده شد كه نه تنها شامل راه‌آهن ايران بود بلكه تمام منابع ثروت ايران بموجب اين امتياز ، به انگليسيها واگذار شده بود . چون در اين امتياز از كشيدن راه‌آهنى از بحر خزر به خليج‌فارس سخن رفته بود ، روسها به اين عمل اعتراض كردند و انگليسيها اجرا و استفاده از اين ، امتيازات را غير عملى ديدند . در نتيجه ، در سال 1873 ميلادى ، بعد از مراجعت شاه از سفر اروپا ، امتياز باطل شد و سپهسالار از صدارت افتاد . در سال 1874 ، يكى از صاحبمنصبان قسمت مهندسى دولت روس ، براى كشيدن راه‌آهن جلفا به تبريز ، اقدام نمود و در سال 1878 نمايندهء يك كمپانى فرانسوى ، براى اخذ امتياز كشيدن راه‌آهنى از رشت به تهران ، تلاش كرد . در سال 1882 مسيو بواتال « 3 » امتياز راه‌آهن رشت به تهران را گرفت و متعهد بود كه آن را تا به بوشهر امتداد دهد ولى هيچيك از اين امتيازات صورت نگرفت . تنها بواتال ، چون راه‌آهن تهران به حضرت عبد العظيم را سخت سودمند مىديد ، تصميم بر انشاء آن گرفت . ولى بعدا اين امتياز را به يك كمپانى بلژيكى فروخت . اين راه‌آهن\r\n\r\n\r\n","description":"","footnote":"\r\n( 1 ) . مجلهء روزگار نو ( چاپ لندن ) . شمارهء 3 ، ص 85 .\r\n( 2 ) . عبد الحسين سپهر ، مختصر جغرافياى كاشان . به اهتمام ايرج افشار ؛ به نقل از : فرهنگ ايران‌زمين .\r\nج 22 ، ص 450 .\r\n( 3 ) .  Boital \r\n","page_name":" 191 ","page_number":199},
  {"content":"\r\n\r\nكشيده شد ، و در سال 1888 ( 1305 هجرى قمرى ) اين راه افتتاح شد . بعدها نيز عده‌اى از اروپاييان براى گرفتن امتياز راه‌آهن ، قدمهايى برداشتند . به عقيدهء لرد كروزن ، علت اساسى بىثمر ماندن اين امتيازات ، يكى مداخلهء طبقهء روحانيان ايران بود كه با هر اقدامى كه باب نفوذ اروپا را به ايران باز كند ، مخالفت مىكرد ؛ ديگر آن‌كه دولت ايران حاضر نمىشد كه براى حفظ و نگهدارى سرمايه‌هاى اروپاييان ، تضمينى بدهد . آنها نيز بيم داشتند كه با تغيير رژيم ، با پيش‌آمد يك انقلاب اجتماعى ، تمام سرمايهء آنها از بين برود . به اين ترتيب ، به علل سياسى و اقتصادى ، هيچيك از اين امتيازات به نتيجهء مثبتى منتهى نشد . « 1 »\r\nهنرى سويج « 2 » لندور ، مأمور سياسى انگلستان كه در سه سال اول قرن بيستم به ايران سفر كرده ، مىنويسد : « دليل اين‌كه تجارت در ايران رونق ندارد اين است كه سرمايه در ايران به كار نمىافتد ؛ فقط تجار كوچك هستند كه به مختصر سود قناعت مىكنند . اما نبايد تصور كرد كه ايرانى پول دوست نيست ، برعكس ، در هيچ‌جاى دنيا كسى به اندازهء ايرانى براى داشتن پول حريص نيست . سؤال خواهيد كرد ، در صورتىكه تجارت نيست به چه وسيله ثروتمند مىشوند ؟ - از راه غيرمشروع . اين راهى است كه باز است ؛ غالبا با تنزيل زياد قرض مىگيرند ، ميزان آن گاهى به پنجاه درصد ، هشتاد درصد بلكه صددرصد ميرسد . كمترين تنزيل 15 درصد است ، آن هم در مقابل گروى قابل اطمينان . اين ترتيب پول قرض دادن و تنزيل گرفتن ، در مملكت اسلامى كه تنزيل را حرام مىدانند ، خيلى عجيب است ! » . . . ص 124 . . » « 3 »\r\nهزينهء زندگى : آقاى جمال‌زاده به نقل از روزنامهء ايرانشهر نمرهء 3 ، مورخهء شعبان 1332 ، از روى گزارش آقاى سوگون « 4 » مترجم سفارت فرانسه در ايران ، چنين مىنويسد : « نمايندگان تجارتى كه از اروپا به ايران فرستاده مىشوند ، اقلا بايد مواجبشان صد تومان باشد . در تهران يا در مهمانخانه ( ماهى 35 تومان ) منزل مىنمايند و يا بايد خانه كرايه نمايند ( ماهى 12 تا 20 تومان ) . يك خانه 3 تا 5 اتاق دارد بعلاوهء آشپزخانه و زيرزمين . نرخ ارزاق معمولا بطريق زير است :\r\nنان ، هر منى : 2 قران ؛ گوشت گوسفند ، هر منى : 8 قران ؛ گوشت گاو ، هر منى : 4 قران ؛ برنج ، هر منى : 4 قران ؛ زغال چوبى ، هر منى : 5 / 1 قران ؛ نفت ، هر منى : 5 / 2 قران ؛ شراب ، بطرى : 2 قران .\r\nيك نفر اروپايى كه به قصد اقامت در ايران سفر مىنمايد ، اگر بتواند مقدار معتنابهى پيراهن و لباس و كفش و پارچه همراه بياورد نفع مىبرد ، ولى نبايد اسباب‌خانهء سنگين با خود بردارد ؛ چون قيمت حمل‌ونقل بسيار گران تمام مىشود . وانگهى ، در خود ايران ، اغلب لوازم و وسايل خانه را به خوبى مىسازند . . . در تهران ، زبان فرانسه خيلى رواج دارد و در آذربايجان\r\n\r\n\r\n","description":"","footnote":"\r\n( 1 ) . ر ك : محمود محمود : تاريخ روابط سياسى ايران و انگليس . ج 5 ، ص 47 - 42 .\r\n( 2 ) .  Henry Savage Landor \r\n( 3 ) . تاريخ روابط سياسى ايران و انگليس ، پيشين . ج 7 ، ص 77 - 76 .\r\n( 4 ) .  Saugon \r\n","page_name":" 192 ","page_number":200},
  {"content":"\r\n\r\nزبان روسى ، و در جنوب ايران مخصوصا زبان انگليسى ، و در آذربايجان ، زبان تركى خيلى به درد مىخورد . منات روسى در شمال و روپيه در جنوب رواج دارد .\r\nدر ايران براى نمايندگان و مأمورين تجارتى ، هيچگونه مالياتى وجود ندارد و نمونه‌هايى را كه با خود مىآورند از اداى حق گمرك معاف است . براى بازرگانان ، بهترين راهها براى مسافرت به تهران و حوالى آن ، از راه روسيه ، راه انزلى - رشت - قزوين - تهران - قم - كاشان و اصفهان است .\r\nبراى مسافرينى كه مىخواهند به نواحى جنوبى ايران بروند ، مارسيل يا برنديزى - ترعهء سوئز - بمبئى - كراچى و از آنجا به بوشهر و شيراز و بندرعباس و از آنجا به يزد و كرمان .\r\nو براى مسافرينى كه مىخواهند به آذربايجان بروند ، تفليس - جلفا - تبريز مناسب است .\r\n\r\nنرخ اجناس در سال 1271 هجرى قمرى ، به نقل از شماره 200 روزنامهء وقايع اتفاقيه :\r\n\r\n","description":"","footnote":"","page_name":" 193 ","page_number":201},
  {"content":"\r\n\r\n\r\nبهاى اجناس در سالهاى بعد\r\n\r\n","description":"","footnote":"","page_name":" 194 ","page_number":202},
  {"content":"\r\n\r\n\r\nسياست اقتصادى اميركبير\r\nاميركبير مىخواست در زمينهء اقتصادى ، تحولى به نفع مردم ، پديد آورد . « به گفتهء خودش ، از « فرار شمشهاى طلا » جلوگيرى كند . امير در نتيجهء مطالعات شخصى و مسافرت به روسيه ، دريافته بود كه براى تحول جامعهء ايران از صورت فئودالى به شكل يك جامعهء بورژوازى ، يگانه راه صنعتى شدن كشور است . « 1 » در روزنامهء وقايع اتفاقيه ، كه منعكس‌كنندهء تمايلات ترقيخواهان ايران بود ، مىخوانيم كه : « اولياى دولت عليه اهتمام بسيار دارند كه صنايع بديعهء ممالك محروسه رونق تمام يابد . » « 2 » « نقشهء امير در بناى صنعت ملى ، شامل استخراج معدن ، ايجاد كارخانه‌هاى مختلف ، استخدام استادان فنى از انگليس يا پروس ، فرستادن صنعتكاران به روسيه ، خريد كارخانه از فرنگ و حمايت از محصولات داخلى بود . »\r\nتلاش در راه استخراج معادن ، از زمان فتحعلى شاه و عباس ميرزا آغاز گرديد ولى در دوران صدارت امير ، « فرمان آزادى به كار انداختن معادن » صادر گرديد و به اين ترتيب ، از اتباع ايران « هركس از نوكر و رعيت و اشراف و اعيان » ، مىتوانست به استخراج معدنى كه خود پيدا كند بپردازد ؛ و تا 5 سال از ماليات ديوانى معاف بود . هركس مبتكر صنعت تازه‌اى مىگرديد ، تا پنج سال ، در انحصار خودش قرار مىگرفت .\r\nبهره‌بردارى از معادن آغاز شد . ميرآقاسى خان ، معدن مس و آهن قراچه‌داغ را به راه\r\n\r\n\r\n","description":"","footnote":"\r\n( 1 ) . گنج شايگان . پيشين ، ص 188 - 185 .\r\n( 2 ) . وقايع اتفاقيه . شمارهء 1 ؛ به نقل از : فريدون آدميت ، اميركبير و ايران . ص 387 .\r\n","page_name":" 195 ","page_number":203},
  {"content":"\r\n\r\nانداخت و در وهلهء اول ، هشت خروار مس خالص توليد كرد . آهن ماسولهء گيلان توسط استاد فتح اللّه بدست آمد . از معدن نانيج مازندران آهن استخراج گرديد . مادهء قطران كه در توپخانه مصرف داشت و از قفقاز مىآوردند ، در رحمت‌آباد گيلان « خوب و زياده از قدر كفايت ساختند . » به تصديق اهل فن ، آهن ماسوله و نانيج در نرمى و چكش‌گيرى ، بر آهن حاجى ترخان امتياز داشت . مقرر گرديد بر ميزان توليد آن بيفزايند . در شاهرود نيز معدن زغال سنگ يافته شد و حاكم استرآباد خواست به استخراج آن همت گمارد ، اما جانشين امير ، مانع آمد و اجازهء بهره - بردارى آن را نداد .\r\nتوجه به امور معدنى ، امير را بر آن داشت كه براى دار الفنون استاد معدن‌شناس از اتريش استخدام كند و عده‌اى معدنچى براى استخراج طلا و نقره و غيره به ايران دعوت نمايند .\r\nپابپاى راه افتادن چند معدن ، كارخانه‌هاى پارچه‌بافى ، شكرريزى ، چينى و بلورسازى ، چدن‌ريزى و فلزكارى و ديگر صنايع كوچك تأسيس يافت . براى ايجاد كارخانه پارچه‌هاى پشمى ، امير با سفير انگليس ، وارد مذاكره شد و مىخواست كارخانه‌اى وارد كند كه با نيروى آب يا اسب كار كند . با اينكه شيل به دولت متبوع خود نوشت از اين رهگذر زيانى به ما نخواهد رسيد ، دولت انگليس كه از صنعتى شدن ايران بيم داشت ، حاضر به فرستادن اهل فن و يا فروش كارخانه نگرديد . ناچار ، امير به آلمان و اتريش روى آورد و به مأمور خود ، جان داود ، نوشت كه دو استاد ماهوت‌باف استخدام و يك كارخانهء ماهوت‌سازى خريدارى كند و مواجب ساليانهء آن‌دو نفر را تا هفت صد تومان مقرر كرد .\r\nدر تكميل نقشهء رواج صنعت در 1267 ، شش تن از صنعتكاران ايرانى را براى رشته‌هاى گوناگون ، به روسيه فرستاد و دو نفر را به عثمانى . اين گروه پس از فراگرفتن اطلاعات لازم ، به ايران مراجعت كردند و هريك كمابيش مصدر خدمتى در نقاط مختلف ايران گرديد .\r\nهفت سال پس از امير ، در 1275 ، يك گروه 18 نفرى از صنعت‌آموزان ايرانى براى آموختن فنون مختلف از جمله ماهوت‌بافى ، چينىسازى و كاغذسازى به فرانسه روانه شدند .\r\nكارخانه‌هايى كه در آن زمان بنا گرديد ، از اين قرار است : كارخانهء ريسمان‌ريسى در تهران ؛ كارخانهء چلواربافى بين تهران و شميران ؛ حريربافى در كاشان ، دو كارخانهء شكرريزى در سارى و بارفروش كه چون نمونهء آن عالى بود ، توسعه يافت ؛ كارخانهء بلورسازى و چينىسازى در قم و تهران . اين كارخانه‌ها تا امير بر سر كار بود ، در پناه حمايت و تشويق دولت ، رو به پيشرفت بود . در روزنامهء وقايع اتفاقيه ، شمارهء 2 ، مىخوانيم كه مكنون خاطر دولت آن است كه « عموم ارباب حرفه و صنعت در شغل و كسب خود ترقى داشته باشند و هريك كه صنايع بديعه كه به كار آيد احداث كنند ، مورد نوازش و التفات مىشوند . » و در صدر التواريخ خطى آمده است : « امير در ترويج و تشويق اهل صنعت و حرفت ، زياد از اندازه ، اصرار داشت . و مخصوصا مىگفت هركس هنر بديع و صنعت تازه‌اى بياورد ، به او چيز خواهم داد و به وعدهء خود وفا مىكرد . » از بركت تشويق و تأييد امير ، انواع و اقسام پارچه‌هاى وطنى رواج يافت . حتى ساختن سماور ، كالسكه و بخارى آمريكايى آغاز گرديد . سماور در اوايل سدهء گذشته از روسيه به ايران آمد . در نوشته‌هاى رسمى به تلفظ صحيح اصل كلمهء « سماوار » آمده و عوام « حمام برنجى » مىگفتند و معنى لغت « خودجوش » است .\r\n\r\n","description":"","footnote":"","page_name":" 196 ","page_number":204},
  {"content":"\r\n\r\nدر 1267 در تهران و اصفهان كالسكه‌سازى معمول شد و روزبروز رو به تكامل رفت .\r\nدولت در روزنامهء وقايع اتفاقيه شمارهء 39 ، اعلام كرد كه استفاده از كالسكه انحصار به اعيان ندارد . هركس سفارش بدهد ، مىتواند از اين وسيلهء جديد استفاده كند . امير براى ترويج صنعت و هنر مجمع الصنايع را بنيان نهاد . ولى اين بنگاه صنعتى مثل دار الفنون ، در دوران حيات خودش ، گشايش نيافت . » « 1 »\r\n\r\nوضع اقتصاد ملى در برخورد با استعمار\r\nامير در راه احياى اقتصاديات ايران ، قدم برمىداشت درحالى كه سياستهاى خارجى ، بخصوص منافع انگلستان ، در ركود و انحطاط اقتصاد ايران بود . همانطور كه آقاى دكتر آدميت نوشته‌اند بنيان اسارت اقتصادى ما را عهدنامهء تجارى تركمانچاى ( 1243 هجرى قمرى ) ايجاد كرده بود ؛ زيرا بموجب اين عهدنامه ، مقرر شده بود كه دو دولت ايران و روس ، « اتباع خود را از جملهء منافع و فوائدى كه از آزادى و رخصت تجارت حاصل مىشود ، بهره‌مند دارند » و از مال التجارهء اتباع دو دولت « در وقت داخل شدن و بيرون رفتن هر دو ، يك دفعه پنج از صد ، گمرك گرفته مىشود . » اين قانون به صورت الگوى قرارنامه‌هاى بازرگانى درآمد و انگليس با زحمت و تكاپوى زياد ، توانست همان امتياز را بگيرد . بايد بخاطر بياوريم كه تا قائم‌مقام زنده بود ، تن به اين پيمان نداد و مىگفت ، اين تجارت « وسيلهء نابودى تدريجى اين مملكت فقير ناتوان مىشود . . . و ملت ايران تحت استيلاى قدرت دو شير ، از پا درمىآيد و جان خواهد داد . »\r\nارقام اصلى تجارت ما را واردات و صادرات به كشور روسيه ، انگلستان و عثمانى تشكيل مىداد اما از نظر كيفيت و كميت ، تعادل و هماهنگى وجود نداشت . ميان ايران و عثمانى ، كه هردو اقتصاد عقب افتادهء كشاورزى داشتند ، موازنهء بازرگانى برقرار بود . تجارت ايران و روسيه نيز رويهمرفته ، متعادل بود . ابريشم ايران به روسيه صادر مىگشت و از ارقامى كه بدست خواهيم داد ، مىبينيم كه طلاى مورد نياز ما براى وارد كردن كالاى فرنگى تنها از محل صدور ابريشم به روسيهء تأمين مىگرديد ولى تجارت ايران و انگليس مطلقا موازنه‌اى نداشت .\r\nانگليس ، خريدار هيچ متاع ايرانى نبود و حال آن‌كه ايران بازار فروش كالاهاى مصرفى انگليس بود .\r\nاگر ميرزا تقيخان زورش مىرسيد ، قانون آزادى تجارت با روس و انگليس و مأخذ حقوق گمركى پنج درصد را يكسره برهم مىزد ، ورود كالاهاى فرنگى را بسيار محدود مىساخت و حقوق گمركى را بالا مىبرد . چنان كه به امضاى قرارداد بين ايران و فرانسه كه طرح آن در زمان محمد شاه تنظيم گرديده ( و اصل آزادى تجارت و امتياز اتباع دولت كاملة الوداد در آن تأييد شده بود ) تن در نداد . سفير فرانسه قهر كرد و از ايران رفت و امير آن پيمان را نبست . اما از عهدهء ايران و امير برنمىآمد كه قرارداد با روس و انگليس را لغو نمايند . باوجود اين ، سياست خود را زيركانه پيش برد و جلو واردات خارجى را خيلى گرفت .\r\nاقتصاد ناسالم ايران ، خاصه باز بودن دروازه‌هاى كشور به روى هر بنجل فرنگى ، موجب خارج شدن طلاى ايران گرديده بود ، و براى خريد متاع اروپايى فقط طلا مىبايستى\r\n\r\n\r\n","description":"","footnote":"\r\n( 1 ) . اميركبير و ايران ، پيشين . 396 - 388 ( به اختصار ) .\r\n","page_name":" 197 ","page_number":205},
  {"content":"\r\n\r\nداد . امير صدور طلا را ممنوع نمود ولى بطور قاچاق از راه تركيه و هند صادر مىگرديد . شيل مىنويسد : « باوجود منع دولت ، صدور طلا به هند و تركيه ادامه دارد . كاهش ميزان سكه‌هاى طلا و نقره محسوس است و حتى كمياب گشته ، و نمىدانم از چه ذخيره‌اى دولت مىتواند جاى آن را پر كند . » پس چارهء كار را در تأسيس صنايع جديد ملى ديد ، و در محدود كردن واردات ايران . البته اين سياست مورد پسند روس و انگليس نبود . شيل ضمن بحث راجع به پيشنهاد امير براى بناى كارخانهء پارچه‌بافى ، مىنويسد : « به امير نظام خاطرنشان كردم كه نقشهء ايجاد كارخانه ، آزمايش پرخرجى است ، و بهتر اين است كه پارچهء فرنگى را به بهاى ارزانترى وارد كند . » ولى امير ، با دلايل منطقى ، پيشنهاد او را رد كرد . اندرزهاى مشفقانهء ! سفير انگليس و اعتراض سفير روس در سياست اقتصادى امير مؤثر نيفتاد . مؤلف صدر التواريخ مىنويسد :\r\n« امير نظام برحسب معاهدهء تجارتى كه با دول بسته شده بود ، از آوردن اجناس آنها به ايران منع نمىكرد ولى در عمل ، اين مرد خيرخواه و ايران‌دوست ، با پوشيدن لباسهاى وطنى ، هموطنان خود را به پوشيدن پارچه‌هاى داخلى تشويق مىكرد كه هميشه درم و دينارشان به دست خودشان ، داير و ساير باشد و به خارجه نرود . امير در اين فقره ، جد وجهد بليغ داشت . » محمد شفيع قزوينى مؤلف كتابچهء قانون ، در شرح تنظيمات دولتى امير مىگويد : قرارومدار اميركبير چنان بود كه صد دينار پول ممالك محروسه به دول خارجه نرود . « 1 »\r\n« با ترقى و پيشرفت صنايع داخلى ، دولت ايران به دعوت حكومت انگلستان پاسخ مثبت داد ، در نمايشگاه بين‌المللى لندن كه در سال 1267 هجرى قمرى برپا شده بود ، شركت جست و نمونه‌هايى از كالاهاى مختلف ايران گردآورى كرد و به اسلامبول فرستاد كه از آنجا به لندن ارسال گردد . اهم كالاهاى مزبور عبارت بود از : قالى ، شال كرمانى طرح كشمير ، شال باب روم ، ترمه ، ترمه‌نما ، پوست قلمكار ، زرى ، حرير ، مخمل ، اطلس ، ابريشم ، گلدوزى ، كتان ، چيت ، قاب آئينه ، خاتمكارى ، قلمدان ، اسباب خرازى ، عباى وزيرى ، كليجه ، مرواريد ، فيروزه ، اسلحه وادوات جنگى .\r\nرقم صادرات ايران در 1267 ، بيش از يك ميليون ليرهء انگليس ذكر شده ( هر ليره معادل دو تومان ) . عمدهء كالاهاى صادراتى ابريشم بود كه به روسيه صادر مىگشت و قسمت اعظم واردات ايران از محل فروش آن و اسعارى كه تحصيل مىشد ، تأمين مىگرديد . بيشتر محصول ابريشم از گيلان بدست مىآمد كه ميزان توليد آن در 1257 به يك ميليون كيلوگرم رسيد . نصف آن ابريشم مرغوب بود و بهاى آن در محل ، بالغ بر چهارصد و پنجاه هزار ليره بود .\r\nده‌هزار ليره ماليات به آن تعلق مىگرفت يعنى از قرار پنج درصد براى دولت و دو نيم درصد جهت توليدكنندگان . بهاى پانصدهزار كيلوگرم ابريشم نامرغوب 150 هزار ليره بود . در زمان امير ، ميزان توليد ابريشم و جنس آن خيلى ترقى كرد ، بر صادرات آن نيز افزوده شد . ديگر كالاهاى صادراتى ايران عبارت بود از : به هندوستان : خشكبار ، اسب و مقدار كمى ترياك كه مجموع آن به 350 هزار ليره مىرسيد ؛ به عثمانى : ابريشم ، تنباكو ، چادر شب ، پنبه ، پارچه‌هاى پشمين و گوسفند ؛ به انگليس : مقدار خيلى كمى ابريشم ؛ به روسيه : ابريشم ، غله ، پنبه و نيشكر .\r\n\r\n\r\n","description":"","footnote":"\r\n( 1 ) . ر ك : همان . ص 405 - 402 .\r\n","page_name":" 198 ","page_number":206},
  {"content":"\r\n\r\nاما واردات ايران : از انگليس و فرانسه و روسيه : پارچه ، اسلحه ، ظرفهاى چينى ، كاغذ ، ساعت ، كارد و چنگال و شيشه ؛ از هندوستان : چيت ، پارچه‌هاى گوناگون ، چاى ، شكر ، پنبه و نيل ؛ از عثمانى : مس ، سماور و ماهوت .\r\nآمار كامل واردات را در دست نداريم ، ولى ارقام موجود زمينه را تا اندازه‌اى روشن مىنمايد . در زمان محمد شاه ، كالاى وارداتى ايران از انگليس از راه طرابوزان ، به سالى يك ميليون ليره رسيد . بعد ، از ميزان آن كاسته شد و در سال 1267 به نصف آن تقليل يافت . واردات از هند در همان سال ، بالغ بر 450 هزار ليره بود . » « 1 »\r\nگمرك : « قانون گمرك واردات از انگليس و روس و عثمانى ، و صادرات به آن كشورها ثابت و مشخص بود . دربارهء تجارت داخلى ، دو نوع عوارض بعنوان « راهدارى » و « دروازه‌بانى » وجود داشت ولى بر خلاف قانون بازرگانى خارجى ، قرار آن ثابت نبود بلكه در ولايات مختلف فرق مىكرد . گاه به مأخذ قيمت بارنامه و گاه به مأخذ بار قاطرى اخذ مىگرديد . بطور كلى ، كالاهاى صادراتى از ماليات راهدارى معاف بود .\r\nاما از مال التجارهء مصرف داخلى ، اعم از كالاهاى خارجى يا محصول داخلى ، حق دروازه‌بانى گرفته مىشد . حق دروازه‌بانى يا گمرك داخلى در ولايات مختلف تفاوت داشت - تبريز :\r\nكالاى اروپايى ، مانند پارچهء پشمى ، چيت و شيشه ، از قرار هربار قاطر ( دو لنگه ) ، دو تومان و هفت قران يا دو و نيم درصد بهاى اصلى ؛ تنباكو و شكر و ادويه ، از قرار هربارى دو تومان و 12 شاهى ؛ متاع ايرانى از قرار هربارى دو قران و 12 شاهى . مشهد : كالاى فرنگى صدى دو و نيم قيمت ؛ شال كشمير و كرمان طاقه‌اى يك قران و 25 شاهى ؛ پوست بخارا صدى سه قيمت ؛ شكر و ادويه هر 21 من يك من ؛ نيل منى يك قران ؛ قماش ايرانى صدى پنج قيمت و تنباكو منى چهار شاهى . همچنين در ساير شهرها نرخ عوارض فرق مىكرد . » « 2 »\r\n\r\nتجارت و بازرگانى\r\nدورهء قاجاريه عصر شكفتگى صنعتى و اقتصادى اروپاست . در اين دوره ، كشورهاى صنعتى غرب ، بخصوص انگلستان ، فرانسه ، و آلمان سعى مىكردند كه مواد خام مورد نياز خود را از كشورهاى عقب - ماندهء آسيايى به قيمتى ارزان خريدارى كنند ، و كالاها و مصنوعات خود را در مقابل اخذ طلا به آنان بفروشند . اين سياست عامل مهمى در شكست اقتصاد ملى و از بين رفتن صنايع داخلى و فرار طلا از كشور بود . « در ايران ، نخستين وزيرى كه بفرزانگى ، آثار زيانبخش تجارت آزاد اروپايى را دريافت ، و جلو گسترش آن را بست ، قائم‌مقام بود ؛ و اولين وزيرى كه درصدد برهم زدن آيين تجارت آزاد برآمد و به تأسيس اقتصاد صنعتى ملى برخاست ، اميركبير بود . چون انگليس خواست امتياز تجارت آزاد را مشابه قرارداد بازرگانى تركمانچاى بگيرد ، مشاجرهء تندى ميان نمايندهء آن دولت و قائم‌مقام درگرفت . قائم‌مقام گفت : اين « تجارت وسيلهء نابودى تدريجى اين مملكت فقير و ناتوان مىگردد ، و عاقبتش اين است كه ايران ميان دو شير قوى پنجه‌اى كه چنگالشان را در كالبد آن فرو برده‌اند ، تقسيم گردد . . . » و اگر انگليس خيرخواه حقيقى ايران است ، ما را يارى دهد\r\n\r\n\r\n","description":"","footnote":"\r\n( 1 ) . همان ص 413 - 412 ( به اختصار ) .\r\n( 2 ) . همان . ص 416 - 415 ( به اختصار ) .\r\n","page_name":" 199 ","page_number":207},
  {"content":"\r\n\r\nتا عهدنامهء بازرگانى تركمانچاى را باطل كنيم .\r\nوزير مختار مىنويسد : « در اثبات سودمندى انعقاد قرارداد تجارتى ، هر برهانى كه ممكن بود آورده شد ، اما احمقانه است اگر تصور كنيم كه در جدل و جنگ استدلال ، بتوانيم بر قائم‌مقام فايق آييم .\r\nمىدانيم پس از قائم‌مقام ، امتياز آزاد را به انگليس نيز دادند . اما اميركبير بر آن شد كه با پشتيبانى صنعت ملى ، ورود آزاد امتعهء خارجى را از ايران براندازد . همچنين با حركات و عادات خود ، طورى سلوك مىداشت كه جنس خارجه را مردود مىساخت و كسى خريدار نمىشد .\r\nاين معنى را نيز شناسانيده‌ايم كه انگليس با ايجاد كارخانه‌هاى صنعتى مخالفت ورزيد ، و از فرستادن خبرگان فنى دريغ داشت . وزير مختار انگليس ، چنان كه قبلا اشاره كرديم ، به امير گفته بود : « تأسيس كارخانهء صنعتى تجربهء پرخرجى است ، بهتر اين است كه پارچهء فرنگى را به بهاى ارزانتر وارد كنند . از امير پاسخ شنيد : « برپا كردن كارخانهء داخلى ، دست‌كم ، اين فايده را دارد كه هر پولى صرف آن گردد در خود مملكت مىماند . . . در صورتىكه حال ، بايد براى خريد پارچه شمش طلا بدهيم . » حتى صنف بازرگانان تبريزى از ميرزا تقى خان خواستند كه جلو ورود متاع اروپايى را ببندد و به دولتهاى فرنگ اعلام فرمايند كه هرگاه پس از اين ، قماش مزخرف و بنجل خود را بياورند ، در سرحد ايران ضبط ديوان خواهد گشت . » « 1 »\r\n« در شعبان 1251 ، محمد شاه قاجار ، ببهانهء ترويج كالاهاى داخلى ، امر داد كه درباريان و اعضاى خاندان سلطنتى هيچيك از مال التجارهء برجيس نخرند در صورتىكه برجيس در موقع داخل كردن اين كالاها ، حقوق گمركى همه را منظما پرداخته بود . محمد شاه گفت كه هركس اين كالاها را كه او ممنوع كرده بود بخرد ، قرمساق است . عشق و علاقهء مردم به خريد اجناس انگليسى بقدرى زياد بود كه ، با وجود منع شاه ، سه تن از شاهزادگان ، شبانه ، به انبار برجيس آمدند و از او مقدارى اشياء خريدند .\r\nبرجيس را بالاخره به حضور شاه بردند ، و او پيشكشى لايقى تقديم كرد و به دستور مستراليس ، در باب معامله‌اى كه با او شده بود ، هيچگونه شكايتى نكرد . شاه از پيشكشى برجيس مسرور شد و وعده داد كه به او از پدرش ، عباس ميرزا ، بيشتر محبت كنند . سپس به بعضى از نوكران و درباريان دستور داد كه از برجيس همان كالاهايى را كه خود او چندى قبل خريدن آنها را منع كرده بود ، بخرند . » « 2 »\r\nسپهسالار شخصا طرفدار حمايت از مصنوعات داخلى بود و در اين باب ، نوشت « وقتى بود ايران بابت حرفت و صنعت ، محسود سكنهء جميع دنيا بود . . . بتدريج ، اهل فرنگستان ميل در تحصيل و تكميل صنايع نمودند ولى از طرف ملت ايران ، بقدرى كه بايد ، سعى نشد . . . اگر چند سال بگذرد ، بتدريج ، اين نمونه هم كه باقى است متروك شده و در جميع اسباب زندگى محتاج به امتعهء خارجه خواهد گرديد . » « 3 »\r\n\r\n\r\n","description":"","footnote":"\r\n( 1 ) . فريدون آدميت ، انديشهء ترقى . ص 298 - 297 .\r\n( 2 ) . مجلهء يادگار . سال دوم ، شمارهء 2 ، ص 12 .\r\n( 3 ) . انديشهء ترقى ، پيشين ، ص 317 - 316 .\r\n","page_name":" 200 ","page_number":208},
  {"content":"\r\n\r\nصاحبنظران ايران‌دوست ، كه ناظر ورود كالاهاى خارجى به ايران بودند ، به سهل‌انگارى دولت اعتراض كردند : « . . . پولهاى دولت از مملكت خارج گرديده . . . قصهء چلچراغها و ديوار - كوبها و اسباب زينت و ميز و لباسهاى بيفايده و همچشمى كردن ، رعيت . . . و مردم را مسكين و فقير كرده . . . اموال و نقود اين دولت را به كلى از اين مملكت خارج گردانيده ، و عجيب است كه خلق به قبح اين معانى برنمىخوردند . » « 1 »\r\n« دانشمند ناشناس ديگرى نوشت : « چه بايد كرد كه چيت كارخانجات منچستر انگليس ، حرير ليون فرانسه . . . ترمهء كشميرى . . . كه تمام امتعهء خارجى هستند ، وجوه ما را كه با مشقت تمام تحصيل كرده‌ايم ، از دست ما بيرون مىنمايد . . . اگر با زريهاى اصفهانى و حريرهاى يزدى و كاشانى و چيت بروجردى و ترمهء كرمانى و بركهاى خراسانى سر مىكرديم ، سيم و زر بيعيب ما به بهاى اسباب محبت دروغى نمىرفت . » ديگرى در مقام اعتراض گفت : « لوازم امتعهء ما را به خارج مىفرستيد و عوض آن ، متاعى مىآوريد كه بجز التذاذ نفوس شما مصرفى ندارد . . . برنج را با گلهاى كاغذى مبدل مىكنيد و به جهت يك ذرع خارا . . . يك خروار ابريشم ما را مىدهيد و پوست سگهاى مغرب زمين را به وزن نقره ، مىخريد . » « 2 »\r\nبا وجود اين مقالات انتقادى ، ظاهرپرستان تجمل دوست ، كالايى را كه روس و انگليس در پناه آزادى تجارت ، به ايران وارد مىكردند بدون توجه به عاقبت كار و نتايج اقتصادى آن مىخريدند .\r\nدر دورهء سپهسالار ، چند كارخانهء اسلحه‌سازى ، و چدن‌ريزى از اروپا به تهران آوردند ، و مصنوعات جالبى پديد آوردند .\r\n\r\nاصلاح ماليه\r\n« اصلاح ماليه از دو جهت ، اهميت سياسى داشت : از نظر هماهنگى نظام مالى با نقشهء ترقى اقتصادى ، از جهت افزايش عايدى دولت براى به كار انداختن سرمايهء توليدى . اصلاح ماليهء كشور را بارها بيسمارك نيز به دولت سفارش كرده بود . و اساسا چرخ اقتصاد جديد را با اصول كهنهء مالياتى و دستگاه استيفا به كار انداختن كوششى باطل بود .\r\nبايد يادآور شويم كه آغاز دورهء ميرزا حسين خان سپهسالار ، اوج بحران اقتصادى بود .\r\nاز فترت ده ساله ، قحطيهاى پياپى ، كاهش زياد جمعيت كشور ، فقر و بيكارى عمومى ، مهاجرت مردم به خارج ، تقليل توليد كشاورزى ، بحران پولى ، بىاعتبارى برات دولتى ، عدم موازنهء صادرات و واردات - كه جملگى نشانه‌هاى بحران عمومى بودند .\r\nدر مقابله با آن احوال ، دولت در سال 1288 ، براى ماليات رعيت تخفيف فراوان قايل شد . بدنبال آن ، با تنظيمات جديدى كه برقرار گرديد ، رعيت تا اندازه‌اى از ظلم حكام رهايى پيدا كرد . از سوى ديگر ، ماليات دهات برپايه‌اى ثابت معين شد . بعلاوه ، بخشى از ماليات ولايات كه بيشتر به جيب حكام مىرفت ، به خزانه رسيد . آثار تنظيمات جديد و استقرار امنيت و عدالت نسبى ، در همان سال اول ، محسوس افتاد . در تفسير گزارش نخستين سال صدارت سپهسالار ،\r\n\r\n\r\n","description":"","footnote":"\r\n( 1 ) . محمد حسين خان قراگزلو ، عادات الملوك ( خطى ) ؛ به نقل از انديشهء ترقى . ص 317 .\r\n( 2 ) . انديشهء ترقى ، پيشين : ص 318 .\r\n","page_name":" 201 ","page_number":209},
  {"content":"\r\n\r\nمىخوانيم « عمل ماليات و موازنهء دخل و خرج كه از كارهاى عمده است . . . انجام گرفت . » همچنين بر ميزان درآمد دولت ، بتدريج ، افزوده گشت . وضع عمومى اقتصادى رو به بهبود نهاد ، و توليد كشاورزى افزايش يافت . « پيگات » درآمد دولت را در 1290 ، نزديك به چهار ميليون تومان ( تقريبا دو ميليون ليرهء انگليسى ) ثبت كرده . به مأخذ رسمى در 1292 به 000 ، 750 ، 4 رسيد و در 1293 ، به نوشتهء شيندلر كه از منبع رسمى نقل كرده ، به 000 ، 870 ، 5 تومان بالا رفته است . بدون ترديد ، اجراى نقشهء مجلس تنظيمات ولايات در اين زمان ، عامل عمدهء آن تحول بود .\r\nاما آيين مالياتى هنوز پايهء درست و عادلانه‌اى نداشت و نمودار نظام اجتماعى زمان بود . توضيح آنكه به گفتهء پيگات كه در 90 - 1289 به ايران آمده ، « طبقهء اعيان و بازرگانان توانگر پشيزى به خزانهء دولت نمىپردازند ، و در خرج عمومى كشور سهيم نيستند . ماليات را از رعيت كشاورز و كسبهء دكاندار و پيشه‌وران مىگيرند . طبقهء رعيت بيست و پنج درصد درآمدش را بعنوان ماليات مىدهد ، و اصناف كسبه و اهل حرفهء بيست درصد عايدى خود را مىدهند .\r\nسپهسالار بر آن بود كه نظام مالى را اصلاح كند ، و ماليات جديدى وضع كند . . . در روزنامه نيز مقاله‌اى در اهميت ماليات و مزيت آن بر مداخل منتشر شد . « 1 »\r\nسپهسالار براى اجراى نقشهء خود ، از كارشناسان اتريشى يارى جست . در اين راه ، قدمهايى برداشت او مىخواست با استقرار ماليات بر درآمد ، براى نخستين‌بار ، طبقهء اشراف را نيز در پرداخت ماليات سهيم كند ؛ و اين كارى سهل و آسان نبود ، و از دولت سپهسالار كه به توده‌اى هشيار و بيدار متكى نبود ، چنين اقدام اصولى امكان‌پذير نبود .\r\nچنان كه در مجدات پيش گفتيم ، در ايران از عهد هخامنشى تا استقرار مشروطيت و حتى در دوره‌هاى بعد ، هميشه طبقهء سوم و پيشه‌وران ، بار فعاليتهاى توليدى و اقتصادى و پرداخت ماليات را بر دوش مىكشيدند ، و طبقات ممتاز اساسا معتقد بودند كه در استثمار و چپاول حاصل كار ديگران ، ذيحق هستند . سپهسالار بدون اينكه متوجه اهميت موضوع باشد ، مىخواست به اين سنت كهن ، بدون استمداد از اكثريت مردم ، پايان دهد . به همين علت ، طبقات ممتاز و شخص شاه روى موافق نشان ندادند ، و به بهانه‌هاى گوناگون ، از اجراى اين فكر تازه و انقلابى جلوگيرى كردند . كار اصلاح اوزان و مقادير كه از پيشنهادات مستشار الدوله بود ، صورت عمل نگرفت .\r\nدر مقالاتى كه در آن دوره منتشر مىشد ، در مزايا و آثار نيك اين اقدام سخنها رفت ؛ از جمله نوشتند كه در بازار عمومى پاريس ، در 1284 ، نمايندگان 21 دولت ، پس از بحث و مشاوره ، به اين نتيجه رسيدند كه ذرع و وزن و مسكوكات فرانسه « بر ديگر كشورها مزيت دارد . در ايران نيز ، مصلحت اين است كه وزنها و زرعهاى ايران در سراسر كشور يكسان باشد .\r\nولى اين فكر ، مثل انديشهء اصلاحات مالى ، عملى نشد ؛ ولى اصلاح مسكوكات ، به يارى كارشناسان خارجى ، صورت عمل گرفت . سابق بر اين ، چنان كه بتفصيل ياد كرديم ، در هريك از ولايات و شهرهاى ايران ، ضرابخانه‌اى بود و سودى به خزانهء دولت مىپرداخت . « پول كشور عبارت بود از : تومان طلا ، قران نقره ، پناه‌آباد ( نيم‌قرانى ) ، پول سياه يا شاهى مس .\r\nاسكناس يا « قائمه » هنوز نشر نگرديده بود . عيار قران و تومان در ولايات ثابت نبود . از نقرهء\r\n\r\n\r\n","description":"","footnote":"\r\n( 1 ) . همان . ص 312 - 310 ( به اختصار ) .\r\n","page_name":" 202 ","page_number":210},
  {"content":"\r\n\r\nخالص بدون عيار تا پول قلب ، سكه مىزدند . به همين جهت ، بهاى زر و سيم مسكوك تفاوت داشت . بطور كلى ، ارزش قران را معادل يك فرانك و قيمت تومان را معادل ده فرانك يا نه شلينگ به حساب آورده‌اند . ابزار كار چكش و كوره و سندان بود .\r\nپول بسيار كم بود . به علت كمبود نسبى طلا ، تومان طلا در بازار ، به قيمت 12 تا 13 قران به فروش مىرسيد . نرخ منفعت پول بسيار بالا بود . نرخ عادى سود پول ، كه 12 درصد بود ، به پنجاه و شصت درصد بالا رفت . علت فساد دستگاه ضرابخانه ، سودجويى ديوانيان بود .\r\nنويسندهء انگليسى ، آرنولد ، مىنويسد : بيشتر پول كم ارزش ، ساخت ضرابخانهء پايتخت است .\r\nعلتش اين است كه مدير ضرابخانه ، كه فى المثل سالى يكهزار تومان مواجب دارد ، براى حفظ شغل خويش ، بايستى سالى 20 هزار تومان پيشكش بدهد . » « 1 »\r\nسپهسالار در سال 1289 ، شروع به ايجاد ضرابخانهء جديد كرد و ، در سال 1292 ، پول جديد به سكه رسيد ، و با وجود كارشكنى اشخاص ذينفع ، بكمك كارشناسان اتريشى ، اين كار سامان پذيرفت .\r\n« دورهء سپهسالار را مىتوان مرحلهء تحول اقتصادى تازه‌اى شناخت . رشد سرمايه‌دارى خصوصى ، رواج نسبى ماشين بخار ، ايجاد كمپانى تجارتى ، به كار انداختن سرمايهء داخلى در فعاليت توليدى - نمودار آن تحول عمومى است . توجه به سرمايه‌گذارى خارجى ، جنبهء ديگرى از اقتصاديات اين دوره مىباشد . نتيجه‌اى كه از تحليل اقتصاديات آن زمان مىگيريم ، اين است كه در دورهء صدارت ميرزا حسين خان ، نقشهء اقتصادى جهتى مشخص داشت و پيشرفتى منظم كرد . وجههء نظرش اقتصاد صنعتى بود . فعاليت اقتصادى دولتى و اقتصاد ارشادى را در به كار انداختن سرمايهء داخلى توأم ساخت . پس از صدارت ، مسير ترقى اقتصادى كند شد .\r\nنوسانهايى در جهات تضاد روى داد . گرچه طرحهاى خوب ريخته شد ، كمتر كارى به انجام رسيد . فقدان رهبرى متشكل و نبودن هماهنگى در دستگاه دولت ، در اقتصاديات كشور بيشتر از ساير شؤون اجتماع ، تأثير بد كرد . و اين خود ، از عوارض نظام سياسى غلطى بود كه بنيادش بر تقسيم امور دولت ميان سپهسالار و مستوفى الممالك نهاده شده بود . تصادم ميان آن‌دو ، بيش از همه‌جا ، در كار اصلاح ماليه و وضع ماليات جديد بسبك اروپايى و مأموريت مستشاران خارجى كه ميرزا حسين خان به ايران آورد به چشم مىخورد . اما فعاليت فردى اقتصادى همچنان پيشرفت كرد . » « 2 »\r\nدر اين دوره ، در محافل مترقى ، غالبا سخن از تأسيس بانك ، اصلاح وضع ماليهء كشور ، سرمايه‌گذارى در راه صنعت جديد ، اصلاح راهها و ايجاد راه‌آهن ، طرح برپا كردن بانك دولتى و سرمايه‌گذارى خارجى بميان مىآمد . طرح برپا كردن بانك دولتى به سرمايهء ده كرور تومان ، در صدارت سپهسالار ريخته شد ، و گفتگوهايى در اين زمينه ، بين صاحبنظران درگرفت . براى مردم ، كلمهء بانك تازگى داشت . حتى رجال دولت ، از درك مفهوم اقتصادى بانك ، عاجز بودند . ملكم براى روشن شدن ذهن رجال دولت ، چندين جلسه داد سخن داد ، و به زبانى ساده ، مفهوم بانك و آثار اقتصادى آن را توصيف كرد ؛ از جمله گفت : بانك بطور خلاصه ، عبارت است از دكان صرافى ، و همانطور كه تاجر آهن و تاجر پنبه وجود دارد ، كسانى هم تاجر پول\r\n\r\n\r\n","description":"","footnote":"\r\n( 1 ) . همان . ص 314 .\r\n( 2 ) . همان . 299 .\r\n","page_name":" 203 ","page_number":211},
  {"content":"\r\n\r\nهستند . كارشان اين است كه به مردم پول مىفروشند ، و از مردم پول مىخرند . . . هر جا پول ارزان پيدا كنند ، مىخرند و هر جا گران است ، مىفروشند - سپس شرح پول سپردن به بانك ، وام گرفتن به سود پول ، ترقى و تنزل « قيمت » پول را مىدهد ، مىرسد به اين‌كه ما در ايران ، ابواب تجارت را در جميع امتعه كم‌وبيش باز كرده‌ايم ، اما تجارت پول را كه از همه مهمتر است ، فراموش كرده‌ايم . سپس تعريف بانك انفرادى ، بانك شراكتى و بانك دولتى را بدست ميدهد .\r\nبا وجود مذاكرات دامنه‌دار ، در نتيجهء كارشكنى عده‌اى و تلون شاه ، اين كار صورت نگرفت ، در حالىكه تجار بورژوامنش و روشن‌بين ، نظير حاج امين الضرب ، از اين فكر پشتيبانى مىكردند و مىگفتند ، اگر بانك دولتى ايجاد شود ، مردم پول خود را به بانك خواهند سپرد . « حتى اين‌كه بيوه‌زنان ايران ، هركدام ده مثقال طلا يا نقره داشته باشند ، پول مىكنند و به بانك مىدهند . »\r\nبانك مىتواند پول مردم را امانت بگيرد و تومانى يك شاهى يا صد دينار فرع بدهد .\r\nپس از 6 ماه كه گردش بانك را ديدند ، اگر معلوم شد كه رشتهء صحيح و معتبرى است ، توجه كامل خواهند فرمود .\r\nاز قضيهء بانك كه بگذريم مىرسيم به انديشهء استقراض خارجى . وام خارجى از جملهء تدابيرى است كه در اجراى نقشهء ترقى اقتصادى ، گه‌گاه ، موردنظر بود . اما بر خلاف طرح بانك ، چندان مقبول نيفتاد و صورت عمل نگرفت . « 1 »\r\nدر دورهء سپهسالار ، مسألهء راه‌سازى و راه‌آهن و تأثير آن در حيات اقتصادى مورد توجه قرار گرفت . اكثر خيرخواهان معتقد بودند كه اين كار را بايد با استفاده از سرمايه‌گذارى خارجى انجام داد . فقط اقليتى ، چون مستشار الدوله ، در كشيدن راه‌آهن بوسيلهء سرمايه‌گذارى داخلى اصرار مىورزيد . در اين‌باره ، طرحها و گزارشهاى مفصلى نوشته شد . مستشار الدوله براى هموار كردن اين راه ، حتى با علما و روحانيان مصاحبه كرد ، و نظر موافق آنان را به - اطلاع عموم رسانيد . عده‌اى از بازرگانان روشن‌بين حاضر شدند ، براى توفيق در اين راه ، كمپانى تشكيل بدهند ، و مقدارى از سهام را بخرند و براى ايجاد راههاى شوسه و راه‌آهن ، سرمايه‌گذارى نمايند . راه بزرگ شوسهء بندر بوشهر به تهران آغاز گرديد و قسمتى از آن خاتمه يافت ولى به پايان نرسيد .\r\nدر همين ايام ، « بارون دو نورمان بلژيكى » نقشهء راه‌آهن سرتاسرى را كشيد ، و طرح خود را در سال 1292 تقديم كرد . بموجب اين طرح ، مرز آذربايجان به تهران و مشهد و هرات مىپيوست ، و رشتهء غربى راه‌آهن ، عثمانى را به تبريز و تهران متصل مىكرد . « 2 »\r\nمحافل سياسى انگلستان قلبا با انشاء راه‌آهن در ايران موافق نبودند . « شيل ، وزير مختار انگليس ، به استفن‌سن « 3 » نوشت : « بناى راه‌آهن در ايران دشواريهاى زياد دارد . اما در برابر علم و عمل و سرمايه ، همهء آن سختيها را مىتوان از ميان برداشت . » در ضمن ، « از دولت و ملت ايران نبايد انتظار كمك مالى داشت ؛ از آنكه دولت فقير است و ملت عارى از نيروى فعال و فكر مآل‌انديش . . . البته ، دولت از هيچ يارى به استثناى مدد مالى ، دريغ نخواهد كرد . و\r\n\r\n\r\n","description":"","footnote":"\r\n( 1 ) . ر ك : همان . ص 309 - 302 .\r\n( 2 ) . ر ك : همان . ص 333 - 327 .\r\n( 3 ) .  Stephenson \r\n","page_name":" 204 ","page_number":212},
  {"content":"\r\n\r\nمردم بسيار خرسند خواهند گشت چنين دستگاه نيرومند جديدى كه درباره‌اش خيلى شنيده‌اند . . .\r\nدر ايران برپا گردد . خاصه چون بدانند كار سودمندى است به آن روى مىآورند . » ارزانى قيمت زندگى و كارمزد ارزان ، موجب تسهيل اجراى نقشهء مزبور است ( مزد عمله ، روزى هفتصد دينار ، نان از قرار منى يك عباسى ، گوشت منى يك قران بود ) . امنيت هم برقرار است . بنابراين ، كشيدن چنين راه‌آهنى كه راه عمومى تجارت اروپا و هندوستان را تغيير خواهد داد ، كار پرمنفعتى است .\r\nاما در نامهء خود ، به وزير امور خارجه ، با اساس فكر كشيدن راه‌آهن مخالفت كرد - از آنكه راه‌آهن عامل ترقى اجتماعى و اقتصادى و نظامى ايران خواهد گرديد و مصلحت سياسى انگليس غير از اينهاست . چنين برهان مىآورد : « صد سال ديگر بايد بگذرد تا ايران فقير ناتوان ، دولت و ملت سست بىتهور و بىابتكار آن ، شايستگى شركت در نقشهء راه‌آهن را پيدا كنند . ساختن راه‌آهن البته موجب افزايش قدرت ايران خواهد گشت ، استعدادهاى آن را كه تاكنون بر اثر فقر و نيازمندى و خمودگى خفته مانده ، بيدار خواهد ساخت . در جهت ديگر ، منحرف شدن راه تجارت مغرب به هندوستان و حتى صدور قسمتى از كالاى اروپا از طريق ايران به هند ، به اهميت و اعتبار ايران بسيار مىافزايد و آن را متكى به انگلستان مىكند . در عين حال سرنوشت تجارت عظيم انگليس با شرق تا خاك چين ، به دست هوس‌كارى اين ملت متقلب و دورو سپرده خواهد شد . هيچ تناسب و تعادلى ميان نفعى كه ايران از كشيدن آن راه‌آهن خواهد برد و فايده‌اى كه براى انگلستان خواهد داشت ، وجود ندارد . »\r\nاز نظر نظامى ، ايجاد راه‌آهن « ايران را به سرحد هندوستان مىرساند ؛ ايرانى كه قدرت و فعاليت آن با داشتن راه‌آهن خيلى بيشتر از نيروى فعلى آن خواهد بود . اين خود متصرفات انگلستان را در هند به خطر تجاوز نزديكتر مىگرداند . البته حالا از سوى ايران خطرى برنمىخيزد ، اما از رويهء آن در زمان جنگ چه خبر داريم ؟ فراموش نكنيم كه از شرف و ايمان و حق‌شناسى در اين ملك خبرى نيست ؛ سودپرستى و طمع‌جويى انگيزه‌هاى كردار و رفتار مردم آن است . . . اگر روزى ايران و روس متحد گشتند ، راه‌آهنى كه به مرز هندوستان كشيده شده باشد ، بر دشوارى كار ما خواهد افزود . »\r\nجان كلامش اينجاست : « ويرانى ناتوانى و فقر و وحشيگرى ، خصوصيات همهء كشورهايى هستند كه در مغرب هندوستان واقع شده‌اند . و همين خصوصيات است كه عامل تحكيم قدرت انگلستان در سرزمين هند گرديده . البته دولتى در اين صدد نيست كه آن حالت عمومى جامعه‌هاى شرقى را تا ابد تثبيت كند ، و آنان را هميشه به همين وضع موجود نگاه دارد . اما هيچ تعهد اخلافى هم ندارد كه در برانداختن آن ويرانى و ناتوانى و فقر و وحشيگرى تلاشى بكند . »\r\nگزارش وزير مختار جاى چون و چرا نمىگذارد كه انگيزه‌اش در مخالفت ايجاد راه‌آهن ، همان مخالفتش هست با ترقى اجتماعى و اقتصادى و نيرومند گشتن ايران . البته پيشرفت ايران با منطق سياست استعمار تضاد داشت . » « 1 »\r\n\r\n\r\n","description":"","footnote":"\r\n( 1 ) . انديشهء ترقى ، پيشين . ص 338 - 336 .\r\n","page_name":" 205 ","page_number":213},
  {"content":"\r\n\r\n\r\nمقايسهء افكار اقتصادى اميركبير با ناصر الدينشاه\r\nهدايت مىنويسد : « از تدابير امير يكى آن بود كه جنس خارجه ، ملبوس و غيره ، استعمال نمىكرد ؛ امتعهء داخله را رواج مىداد . در كرمان شال كشميرى بافتند ؛ در مجلس خود كوزه و سرغليان گلى بجاى بلور تداول داد ، همه تأسى كردند . پيداست كه يك شعر بوستان همواره در نظر او بوده است :\r\n بر آن باش تا هرچه نيت كنى * نظر در صلاح رعيت كنى \r\nنيشكر از هند آورد . عبد الحميد نامى شكر سفيد عمل آورد چون شكرهاى خوب . اهل صنعت را تشويق فوق العاده مىكرده است . » « 1 »\r\nاعتماد السلطنه نيز در خاطرات خود از انديشه‌هاى كودكانهء اقتصادى ناصر الدين شاه سخن مىگويد : « در سلطنت‌آباد به علت خزان ، برگ درختان ريخته بود . « فرمود ، چه عيب دارد اين برگها را حمل به شهر كرده بفروشيد . عرض كردم ، برگ درخت مشترى ندارد چنان كه يك سال چنين كرديم ؛ قاطر و شتر ديوان مدتى معطلى كشيد و هيچ عايد نشد . . . اين برگها در باغچه بماند ، بپوسد جزو خاك شود بمنزلهء كوت است . بعد فرمود ، پس مخارج حمام چرا بدهم ؟ . . .\r\nعرض كردم ، برگ را در تون حمام نمىتوان سوزانيد ؛ آتش برگ قابل گرم كردن حمام نيست . خلاصه اين پادشاه در اغلب مواقع از صد هزار تومان گذشت مىكند گاهى قناعت را به حدى مىرساند كه برگ درخت باغ را مىفروشد . » « 2 »\r\n\r\nتشريفات دادوستد و معامله\r\nچانه‌زدن يا مكاس كردن - مكاس يا چانه‌زدن كه خوشبختانه در روزگار ما بتدريج رو بفراموشى مىرود ، در دوران قرون وسطى ، سخت معمول بوده و معمولا خريداران و فروشندگان براى فرار از غبن ، گاه ساعتها از عمر عزيز را در چانه‌زدن و قسم خوردن براى اقناع طرف معامله صرف مىكردند و اين كار را امرى مباح و حتى ضرورى مىشمردند . سنائى غزنوى گويد :\r\n « معن دادى خمى درم بدمى * باز كردى مكاس در درمى\r\nدر سخاوت چنان كه خواهى ده * ليك اندر معامله بسته\r\nستد و داد را مباش زبون * مرده بهتر كه زنده و مغبون \r\nحساب به دينار ، بخشش به خروار .\r\nتعاشرو كالاخوان و تعاملوا كالاجانب . ( چون برادران آميزش و چون بيگانگان معامله كنيد » . « 3 »\r\nراجع به جمع‌آورى مال نيز ، گذشتگان نظريات جالبى ابراز كرده‌اند . سعدى ، مرض « مال‌اندوزى » را بر نكبت « دريوزگى » ترجيح مىدهد :\r\n درم زير خاك اندر انباشتن * به از دست پيش كسان داشتن \r\n- سعدى\r\n\r\n\r\n","description":"","footnote":"\r\n( 1 ) . مهديقلى هدايت ( مخبر السلطنه ) ، خاطرات و خطرات . ص 57 .\r\n( 2 ) . روزنامهء خاطرات اعتماد السلطنه . ص 134 .\r\n( 3 ) . على اكبر دهخدا ، امثال و حكم . ج 2 ، ص 694 .\r\n","page_name":" 206 ","page_number":214},
  {"content":"\r\n\r\nبراى نهادن چه سنگ و چه زر - سعدى\r\n درم در جهان بهرخوش خوردن است * نه از بهر زير زمين كردن است\r\nزرى را كه در گور كردى به زور * چو گورت كند سر برآرد ز گور \r\n- امير خسرو دهلوى\r\nهزار سال پيش ، فردوسى مردم را به صرفه‌جويى و اعتدال در امور معاشى ، دعوت كرده است :\r\n بپوش و بنوش و ببخش و بده * قليلى هم از بهر پيرى بنه\r\nمبادا كه در دهر دير ايستى * مصيبت بود پيرى و نيستى \r\nدر جاى ديگر ، فردوسى به ميانه‌روى در زندگى اقتصادى و اجتماعى ، اندرز مىدهد :\r\n ز كار زمانه ميانه گزين * چه خواهى كه يا بى ز خلق آفرين\r\nهزينه چنان كن كه بايدت كرد * نبايد فشاند و نبايد فشرد\r\nنه تيزى نه سستى به كار اندرون * خرد باد با جان تو رهنمون \r\nنظامى و سعدى ، اسراف و تبذير و « مصرف » بيهوده را نشانهء جهل و بلاهت مىدانند :\r\n ابلهى كو روز روشن شمع كافورى نهد * روز باشد كش به شب روغن نماند در چراغ \r\n- سعدى\r\n مخور جمله ، ترسم كه دير ايستى * به پيرانه سر بد بود نيستى \r\n- نظامى\r\nقناعت دويم بىنيازيست - قابوسنامه .\r\n\r\nمقام و ارزش كار\r\nمتفكرين و صاحبنظران ايران ، مكرر در منقبت و محاسن كار و كوشش سخن گفته‌اند ؛ فردوسى گويد :\r\n كه چون كاهلى پيشه گيرد جوان * بماند تنش پست و تيره روان\r\nدرين پرده يك رشته بيكار نيست * سررشته بر كس پديدار نيست \r\n- نظامى\r\n قومى به جد و جهد گرفتند زلف يار * قوم دگر حواله به تقدير مىكنند \r\n- حافظ\r\nبسى گنج كه از رنج فراز آيد و از كاهلى از دست برود - قابوسنامه .\r\nنظامى در منقبت كار تا آنجا پيش مىرود كه مىگويد :\r\n كار كن زانكه به بود ، بسرشت * كار و دوزخ ز كاهلى و بهشت\r\nگر از كاهلان يار خواهى به كار * نباشى جهانجوى و مردم شكار \r\n- فردوسى\r\n اى بسا تيز طبع كاهل هوش * كه شد از كاهلى سفال فروش \r\n- نظامى\r\n\r\n","description":"","footnote":"","page_name":" 207 ","page_number":215},
  {"content":"\r\n\r\n تو پيروزى ار پيش دستى كنى * سرت پست گردد چو سستى كنى \r\n- فردوسى\r\n چو كوشش نباشد تن زورمند * نيابد سر از آرزوها بلند \r\n- فردوسى\r\n تا نكنى جاى قدم استوار * پاى منه در طلب هيچ كار \r\n- نظامى\r\n شب و روز بيدار بايد به كار * كه بر خفتگان ره زند روزگار \r\n- نظامى\r\n به سعى كوش اگر مزد بايدت اى دل * كسى كه كار نكرد اجر رايگان نبرد \r\n- حافظ\r\nدر تأييد اين سخن سعدى گويد : مزد آن گرفت جان برادر كه كار كرد .\r\n پالانگرى بغايت خود * بهتر ز كلاهدوزى بد \r\n- نظامى\r\n بود هركار بىاستاد دشوار * نخست استاد بايد وانگهى كار\r\nكارى كه برويت آيد آسان بگزار * ور نتوانى به كاردانان بسپار \r\n- مسعود سعد\r\n هركه در او جوهر دانايى است * بر همه كاريش توانايى است \r\n- نظامى\r\n هم ز خود جوى هرچه خواهى جوى * كه به غير از تو در جهان كس نيست \r\n- ابن يمين\r\n به مهمانى خويش تا روز مرگ * درختى شو از خويشتن ساز برگ \r\n- نظامى\r\n هرچيز كه دل بدان گرايد * گر جهد كنى بدست آيد \r\n- نظامى\r\n يقين دان كه كارى كه دارد دوام * بلندى پذيرد از آن كار ، نام \r\n- فردوسى\r\n برو كار مىكن مگو چيست كار * كه سرمايهء جاودانيست كار\r\nبه كار اندرآ اين چه پژمردگيست * كه پايان بيكارى ، افسردگيست \r\n- نظامى\r\n از امروز كارى به فرداممان * كه داند كه فردا چه گردد زمان\r\nتو كارى كه دارى نبرده بسر * چرا دست يازى به كار دگر \r\n- فردوسى\r\n فلك به چشم بزرگى كند نگاه در آنك * بهانه هيچ نيارد ز بهر خردى كار \r\n- ابو حنيفهء اسكافى\r\n\r\n","description":"","footnote":"","page_name":" 208 ","page_number":216},
  {"content":"\r\n\r\n كارى كه صلاح دولت تست * در جستن آن عنان مكن سست\r\nبزرگى سراسر به گفتار نيست * دو صد گفته چون نيم كردار نيست \r\n- فردوسى\r\n به پايان رسد كيسهء سيم و زر * نگردد تهى كيسهء پيشه‌ور \r\n- اوحدى\r\n هر آنكس كه دارد ز هر كار ننگ * بود زندگانى و روزيش تنگ \r\n- اوحدى\r\n چو كوشا بود مرد در كار خويش * روا بيند از كار بازار خويش \r\n- اوحدى\r\nدر ميان اصلاح‌طلبان دوران مشروطيت ، دولت‌آبادى مىگويد :\r\n براى مرد چه ننگى بتر ز بيكارى است * ز ارتكاب چنين ننگ ، عار بايد داشت \r\nتشريفات يك معامله : نويسندهء كتاب حاجى باباى اصفهانى ، كيفيت يك معامله و راه و رسم چانه‌زدن را در ايران عهد قاجاريه با شيرينى و استادى تمام بيان مىكند : « وقتى پاى پرداخت قيمت بميان آمد ، معامله رنگ ديگرى گرفت . دلال باز بناى قسم خوردن را نهاد كه » من آدم درستى هستم و خدا ترسم و از آن كسانى نيستم كه صد بگويم و به پنجاه راضى شوم ؛ خدا يكى و حرف يكى . براى كلچه 5 تومان براى شال 15 تومان و براى خنجر 4 تومان ، روى همرفته مىشود 24 تومان . از شنيدن كلمهء 24 تومان آنهمه حرارت و مسرت من فروكش كرد . به خود گفتم ، مگر ديوانه شدى . . . شروع كردم به كندن لباسها . دلال دستم را گرفت كه چه مىكنى ، مگر به نظرت گران آمد ؟ خير يك قازش را نبينم كه اين قيمت سرمايه‌اش است .\r\nخوب بگو ببينم چند مىخواهى بدهى ؟ گفتم با اين قسم و آيه‌هاى تو چه بگويم كه خدا را خوش آيد ؛ خوب 5 تومان . دلال با تشدد ، رد كرد و من با بىاعتنايى لباسها را بيرون آوردم .\r\nبقچهء خود را ، قهركنان ، بست و چنان وانمود كرد كه به كلى از خير اين معامله گذشته است .\r\nباز روى به من آورد كه رفيق من از تو خيلى خوشم آمده است ، دلم مىخواهد خدمتى به تو كرده باشم ، خدمتى كه به برادرم نكرده‌ام ؛ هرچه باداباد ، ده تومان بده و ديگر صحبتش را هم نكن . قبول نكردم . عاقبت ، با چانه‌زدن بسيار ، به 6 تومان معامله سرگرفت و بنا شد يك تومانش را براى خود قپانى بخرد » . « 1 »\r\nفكر زراندوزى و پنهان كردن زرينه و سيمينه در دورهء قاجاريه نيز وجود داشت . « مى - گويند روزى مرحوم صدر ( مقصود صدر اصفهانى صدر اعظم فتحعلى شاه است ) روى سكوى مدرسهء چهارباغ نشسته بود و از الاغهايى كه مواد ساختمانى از خرابه‌ها مىبردند ديدن مىكرد . يكى از الاغدارها دست روى گلولهء گچى گذاشته بود كه در ضمن خرابه‌ها پيدا شده بود . وقتى مقابل صدر مىرسد ، براى اداى تعظيم ، دست را از روى گلوله برمىدارد . گلولهء گچى\r\n\r\n\r\n","description":"","footnote":"\r\n( 1 ) . جيمز موريه ، حاجى باباى اصفهانى . ترجمهء ميرزا حبيب اصفهانى ، به اهتمام محمد على جمالزاده ، ص 89 .\r\n","page_name":" 209 ","page_number":217},
  {"content":"\r\n\r\nدر مقابل صدر به زمين مىافتد و مىشكند . ناگهان از ميان گلوله ، مقدارى طلا و جواهرات مختلف بيرون مىريزد كه فورا صدر آنها را تصاحب مىكند و معلوم مىشود ، در فتنهء افغان ، يكى از متعينين اصفهان براى نگاهدارى طلا و جواهرات خود ، آنها را براى روز مبادا ، در ميان گلوله پنهان كرده بوده است . » « 1 »\r\nتا قبل از نفوذ تمدن جديد ، تجار و بازرگانان و عامهء مردم ، هنگامى كه صورت امتعه و كالاهاى گوناگون را مىنوشتند ، براى هر نوع كالا لغت و اصطلاح خاصى به كار مىبردند .\r\nدر كتاب منشآت ميرزا مهدى خان افشار در اين‌باره ، شرح جالبى نوشته شده كه عينا نقل مىشود : « بدان‌كه انسان و شتر و دندان را نفر نويسند و باقى حيوانات چهارپا ، اگر سبع و درنده باشند ، قلاده و الا رأس نويسند ، مگر اين‌كه فيل را تخت و ميمون را زنجير ؛ و بعضى شير و پلنگ و فيل را زنجير مىنويسند و ماهى و كشف و جواهر معدنى و بيضهء مرغان را قطعه نويسند و طيور درنده و شكارى بهله نويسند و پيراهن وزير جامه و ملبوسات را تماما ثوب نويسند . لباس سراپا تمام را دست نويسند . مار را تازيانه نويسند و اشجار را اصله نويسند .\r\nدستار و فوطه و امثال آن را عدد نويسند و اگر طاقه نويسند خوب است . آلات حرب را قبضه و توپ و امثال آن را عراده نويسند . زنبورك و تفنگ بىقنداق را لوله نويسند و شال ترمهء حاشيه‌دار و قدك را ابره و اطلس و قطنى و ساير اقمشه را توپ نويسند . چارقد را طاقه . . . كاغذ را ورق و دسته و بندوريم نويسند . . . گليم و نمد را تخته نويسند . . . اقمشه را توپ و ذرع نويسند . قرآن و كتاب و پوست ساغرى و تيماج را جلد نويسند . گلاب و عرق و ساير چيزهايى كه در شيشه كنند مينا و قرابچه نويسند . قرص كافور و عنبر را شامجه نويسند و مشك را نافچه .\r\nطلا و نقره را دينار و مرواريد را رشته و شرابه نويسند . كشتى و غراب را سلسله نويسند . چيزهايى كه در وزن و كيل درآيد ، مثقال و نخود نويسند و ساير چيزها را عدد نويسند و ظروف چينى را دسته و گنج نويسند . آفتابه لگن را دست نويسند . مجموعه و منقل و امثال آنها را عدد نويسند .\r\nتنگ را قلاب نويسند . قنات را كاريز نويسند . املاك و زمين را جريب و فيمان نويسند .\r\nمستغلات و دكاكين را باب نويسند . خيمه و حمام و اصطبل را باب نويسند . عمدهء اين اصطلاحات بسته به سليقهء منشى است كه به فراست و ذوق طبيعى بنويسد و الا غالب اينها اصطلاحات قدماست و با وضع انشاى اين زمان ، تفاوت كلى دارد . » « 2 »\r\n\r\nتجارت ايران\r\nدر ايران و بطور كلى در هر كشورى ، رشد فعاليتهاى تجارى و اقتصادى ، قبل از هرچيز ، بستگى به امنيت و ثبات سياسى دارد .\r\nچنان كه ديديم ، در ايران بعد از اسلام در عهد سامانيان ، از بركت امنيت نسبى ، بازار تجارت رونق يافت و همين كه در اواخر عهد سامانيان قدرت دولت مركزى نقصان يافت و جنگ غزنويان با آخرين سلاطين سامانى آغاز گرديد ، فعاليتهاى اقتصادى و تجارى در نتيجهء آشفتگى راهها و فقدان امنيت ، رو به كاهش نهاد .\r\nغير از ثبات و امنيت ، حسن موقعيت جغرافيايى و استعداد خاك و وجود معادن و\r\n\r\n\r\n","description":"","footnote":"\r\n( 1 ) . مجلهء يادگار . سال 2 . شمارهء 8 ، 53 .\r\n( 2 ) . منشآت ميرزا مهدى خان . ص 35 - 24 .\r\n","page_name":" 210 ","page_number":218},
  {"content":"\r\n\r\nفعاليتهاى گوناگون توليدى در بهبود وضع اقتصادى و تجارى بعضى نقاط ايران تأثير فراوان داشته و دارد . چنان كه مىدانيم ، مناطق شمالى و شرقى و غربى ايران از لحاظ آب‌وهوا و استعداد زمين براى فعاليتهاى كشاورزى ، بسيار مناسب است و با اندكى كار و كوشش و استفادهء صحيح از منابع طبيعى ، مىتوان محصول و بهرهء كافى بدست آورد .\r\n« لرد كرزن ، در مكتوبات متواليهء خود ، بروزنامهء تيمس ، مىگويد كه فقر يك ملتى مانند ملت ايران بهيچوجه ، دليل بر فقر و ضعف خاك آن مملكت نمىشود . دره‌هاى حوالى رود كارون مانند اراضى اطراف فرات و دجله از جملهء غنىترين خاكهاى رسوبى دنيا محسوب مىشود . و وقتى كه از استرآباد صحبت مىدارد ، مىگويد حاصلخيزى خاك ، فوق تصور است و از يك من گندم 60 تا 120 من حاصل برداشته مىشود . استال « 1 » كه در ايران مسافرت نموده ، مىگويد كه اگر وسيلهء آبيارى صحراهاى ايران فراهم شود ، در كوير نمك هم گندم خواهد روييد . مخصوصا آب‌وهواى مملكت براى زراعت بسيار مناسب و مساعد است . چنان كه سرجان ملكم كه در سال 1231 هجرى در ايران مسافرت نموده ، در كتاب معروف خود ( تاريخ ايران ) مىنويسد كه ازهار و رياحينى كه در بستانهاى اروپا به زحمت عمل مىآيد در صحراهاى ايران بطور فراوانى مىرويد . » « 2 »\r\nخليج فارس و درياى عمان نه تنها ايران را با بنادر مهم تجارى شرق و غرب مربوط مىسازد بلكه اين درياى آزاد از لحاظ شكار مرواريد و انواع ماهى ارزش اقتصادى بسيار دارد . بحر خزر نيز غير از ماهى و خاويار ، ايران را با مهمترين بنادر و مراكز تجارى و اقتصادى شوروى مربوط مىنمايد . گسترش تدريجى خطوط آهن و راههاى شوسه و قيراندود ، روزبروز ، به گسترش تجارت داخلى و خارجى و نفوذ تمدن و فرهنگ جديد در دهات ايران كمك مىكند . آمار و مداركى در دست نيست تا بتوان اعلام كرد كه در ايران بعد از اسلام ، در چه سالهايى صادرات بر واردات فزونى داشته يا بالعكس . آنچه مسلم است از اواخر حكومت صفويه ، وضع اقتصادى ايران بسرعت رو به انحطاط نهاد و بيدادگريهاى نادر بيش از پيش ، كشاورزى و صنعت را در ايران فلج كرد . حكومت آزادمنشانهء كريم خان به مردم مجال تنفس داد ولى دوران فرمانروايى او سخت كوتاه بود و با مرگ او و آغاز جنگهاى فئودالى و استقرار حكومت قاجاريه ، ملت ايران با زمامدارانى مواجه گرديد كه جز تأمين منافع و راحت و آسايش خويش به چيز ديگرى نمىانديشيدند و مطلقا به منافع و مصالح ملى و اجتماعى عنايت نداشتند ، به احتمال قريب به يقين ، از اواخر حكومت صفويه ببعد ، همواره واردات ايران بر صادرات فزونى داشته . « در سال 1321 حقوق و عوارض راهدارى كه در نقاط مختلف مملكت از محصولات گوناگون گرفته مىشد ، يكباره حذف گرديد و با اين اقدام در راه سير كالا در داخل و خارج مملكت مانعى باقى نماند .\r\nدر دورهء قاجاريه روابط اقتصادى ما بيشتر با روسيه و انگليس بود . آقاى جمالزاده مىنويسد : اگر تجارت ايران را به هشت قسمت نماييم ، قريب به هفت قسمتش با دو دولت\r\n\r\n\r\n","description":"","footnote":"\r\n( 1 ) .  Stahl \r\n( 2 ) . گنج شايگان . پيشين ، ص 6 .\r\n","page_name":" 211 ","page_number":219},
  {"content":"\r\n\r\nمذكور است و از اين هفت قسمت نيز چهار قسمت و نيم با روسيه و دو قسمت و نيم با انگلستان و هند است و بعبارة اخرى ، بيش از نصف تجارت ايران با روسيه است و ربع آن با انگلستان و ربع ديگر با دول ديگر « 1 » ولى اين نسبت در سالهاى اخير تغيير فراوان كرده است مهمترين قلم واردات ايران به قرار زير است :\r\n\r\nواردات مهم ايران « 2 »\r\n\r\n\r\n","description":"","footnote":"\r\n( 1 ) . ر ك : همان . ص 9 .\r\n( 2 ) . همان . ص 12 .\r\n","page_name":" 212 ","page_number":220},
  {"content":"\r\n\r\nرويهمرفته ، كالاهاى پنبه و پشمى و ابريشمى يك رقم مهم واردات ايران را تشكيل مىدهند و چنان كه اشاره كرديم ، قسمت اعظم منسوجات وارده به ايران نيز از روسيه و انگلستان تأمين مىشد و يك هشتم از ساير كشورها وارد ايران مىگرديد . نفت ايران ، ساليانه ، از روسيه مىآمد ولى از سال 1330 كه كمپانى انگليسى شروع به كار كرد ، واردات نفت رو به كاهش نهاد . در ميان كشورهاى اروپايى نظير فرانسه ، اتريش ، هلند ، بلژيك و آلمان تجارت آلمان با ايران رو به افزايش بود . استاد جمال‌زاده در سال 1335 [ هجرى قمرى 
  ] ضمن توصيف وضع واردات و صادرات ايران ، چنين نوشته است : « با كمال تأسف بايد اقرار نمود كه گفتهء آنانى كه مىگويند از كاغذ قرآن . . . تا چلوار كفن اموات خود محتاج به خارجيان هستيم ، عين حقيقت است و در انجام اين فصل ، يك حقيقت غم‌افزا را نبايد نهفت و آن اين است كه گرمى بازار مصنوعات اروپا را كه در ظاهر مقبول و قشنگ ولى در حقيقت دشمن پول و مايهء ننگ ايران است ، نبايد فقط به بيمايگى نسبت داد بلكه نتيجهء فرومايگى اولياء و بزرگان ايران است كه يوسف متاع وطن را خوار شمرده و ناسنجيده مفتون رنگ و بوى ساخته‌هاى بيگانه شده و بقول معروف ، مرغ همسايه را غاز پنداشته و با كمال مباهات و سربلندى ، عمارات و پاركهاى خود را به زيورهاى كودك‌فريب خارجه مىآرايند و از فرط نادانى ، دامن دامن زر و سيم مملكت را كه داراى قيمت ذاتى و دائمى است ، در عوض چيزهايى كه در اندك زمانى شكسته و دريده و پوسيده و نابود مىشود ، به خارجه مىفرستند و هيچوقت درصدد آن برنيامده‌اند كه خودشان كارخانه‌اى برپا نموده ما يحتاج خود را خود تدارك كنند . » « 1 »\r\nكاروان تجارى : در كتاب مخزن الوقايع ، كه مربوط به شرح مسافرت فرخ خان امين الملك به عثمانى و فرانسه و انگلستان است مىخوانيم كه در اواسط ماه محرم سال 1272 ، هيأت نمايندگى ايران ملاحظه كردند : « سه هزار بار تجارتى از ارز روم روانهء ايران بود . همه روز ، از اول منزل تا آخر ، متصل قافله بود . همان روز آقا رحيم تبريزى كه آدم آقا محمد ابراهيم تاجر قزوينى بود با قافلهء عظيمى در راه . دچار سفارت كبرى گرديدند . نزديك به پانصد بار شترى و قاطرى اقمشه و امتعه همراه داشت ، با همراهان خود پيشتر از قافله سبقت كرده سفارت كبرى را استقبال نمود و سه رأس گوسفند قربانى نمود و يك نفر شتر هم مىخواست نحر نمايد ، جناب ايلچى كبير مانع شد و نهايت محبت و مهربانى و احوالپرسى از آنها نموده روانه گرديدند . » « 2 »\r\n\r\nتجارت و بازرگانى در عهد ناصر الدينشاه\r\nواتسن كه در عهد ناصر الدين شاه از كشور ايران ديدن كرده است ، مىنويسد : « در ظرف سه سال گذشته ، دادوستد وسيع و روزافزونى بين ايران و كشورهاى مختلف اروپايى پيدا شده است . پنبه ، پيلهء ابريشم ، پشم و مواد خام ديگر به انگلستان ، فرانسه و روسيه صادر مىشود ، و در مقابل ، ايران اجناس صنعتى و مواد لوكس از اروپا دريافت مىدارد . چون واردات بيش از صادرات است ، بناچار ، ايران هر سال مقدارى از طلا و نقرهء اندوختهء خود را صرف جبران آن مىكند .\r\nدر واقع ، مقدار فلزهاى قيمتى كه از سابق در ايران جمع شده ، براى جبران كمبودها ، مصرف\r\n\r\n\r\n","description":"","footnote":"\r\n( 1 ) . همان . ص 12 - 15 .\r\n( 2 ) . حسين بن عبد اللّه سرابى ، مخزن الوقايع ، به كوشش كريم اصفهانيان / قدرت اللّه روشنى ، ص 34 .\r\n","page_name":" 213 ","page_number":221},
  {"content":"\r\n\r\nمىشود . به نظر بعضى از تجار اروپايى ، پول به زودى آنقدر در ايران كمياب مىشود كه واردات ناچار فقط به ميزان صادرات تقليل خواهد يافت . پول در ايران ، تقريبا بمراتب ، از هر كشور ديگرى بيشتر ارزش دارد . نرخ رسمى تنزيل دوازده درصد است ولى با چنين نرخ سبكى ، پولى نمىتوان بدست آورد بلكه با ربح 24 درصد و با تضمين وافى مىتوان وام گرفت و گاهى اين نرخ تا 60 درصد ساليانه ، بوسيلهء رباخواران ( ماهانه پنج درصد ) بالا مىرود . اگر خداوند قوهء مآل‌انديشى را به ايرانيها ارزانى مىداشت ، ايشان مىتوانستند به آسانى اجناس بسيارى مانند قند را كه حالا از خارجه وارد مىكنند ، در داخله فراهم كنند و يا بوسيلهء ايجاد راههاى ارتباطى بين نقاط داخلى و بنادر ، راه را براى افزايش بىاندازهء صادرات كشور هموار سازند . ولى اقتصاد ملى هنوز در ايران مورد توجه قرار نگرفته است و كارها ، سال بسال از بد بدتر مىشود و تجربهء تلخ گذشته موجب بيدارى و انتباه زمامداران ايران نشده و هيچ علامتى كه نمودار بهبود آيندهء كشور باشد ، به چشم نمىخورد . » « 1 »\r\n\r\nاقتصاديات اصفهان\r\nهولستر 113 سال پيش مىنويسد : اصفهان بشكرانهء موقع مناسب جغرافياييش در مركز كشور ايران ، در دوران صفوى ، ترقى شايان كرده و امروز نيز يك شهر تجارتى است . مهمترين اقلام صادراتى عبارتند از : ترياك ، تنباكو ، كشمش ، زردآلو ، پسته ، بادام ، گردو ، ابريشم ، پنبه ، كرباس ، قدك ، چيت ، رنگ ، گلاب ، غلات ، فرش ، شال ، نخ ابريشم ، انواع پوست و پوستين و زردوزى و سيم‌دوزى ، و مرواريددوزى روى ابريشم .\r\nاجناس وارداتى عبارتند از : پارچهء پيراهن ، كتان ، و انواع نخ از انگلستان ؛ چلوار ، پارچهء نخى و ابريشمى و اشياء علاقبندى از فرانسه و سوئيس ؛ مس و برنج و قلع و روى و حلبى و فولاد و آهن و ابزار آهنى و شكر و كفشهاى چرمى و پوست و شيشه و چينى از روسيه و چاى از چين و قهوه ( غالبا از نوع به دو نامرغوبش ) از عربستان و شكر خام از جاوه و نيل از هندوستان .\r\nدر ايران رئيس بازرگانان « تاجرباشى » و هريك از بازرگانان « تاجر » ناميده مىشود .\r\nقريب 400 تا 500 عمده‌فروش سرشناس وجود دارد و 80 تاى آنها نمايندهء تجارتخانه‌هاى بزرگ هستند . تاجرهاى كوچك و واسطه‌هاى آنها « دلال » نام دارند ؛ بدون كمك آنها معاملهء بزرگى انجام نمىگيرد . يك ميرزا و دفتردار هم حتما ضرورى است و قريب 400 نفر از آنها در كار هستند . رئيس يك كاروان « جلودار » ناميده مىشود . « چاروادار » سرپرست يك كاروان و شتردار راهنماى كاروان شتران است .\r\nارزانترين وسيلهء نقليه شتر است . از آن ارزانتر قاطر است و اسب ، و از همه ارزانتر الاغ است . مردانى كه بار را حمل مىكنند « حمال » ناميده مىشوند . هولستر پس از ذكر راههاى بازرگانى اصفهان به شهرهاى مختلف داخلى و خارجى ، از انواع كسب و تعداد كسبه و كالاهايى كه مىفروشند ( در اصفهان 113 سال پيش ) ، آمارى بدست مىدهد :\r\n17 عطار : محصولات شيميايى و طبى ( بجاى دواخانه ) ، 15 علاف : غلات ، كاه ، شبدر و يونجه ، 152 بزاز : پارچه و قلمكار ، 240 بقال : اجناس مورد احتياج عموم ، 17 رزاز : برنج ،\r\n\r\n\r\n","description":"","footnote":"\r\n( 1 ) . گرنت واتسن ، تاريخ ايران در دورهء قاجاريه . ص 34 .\r\n","page_name":" 214 ","page_number":222},
  {"content":"\r\n\r\n150 تنباكوفروش : توتون و قليان ، 260 ميوه‌فروش : انواع ميوه ، 57 حلوافروش : شيرينى و شيره ، 150 قناد : شيرينى و نان‌شيرينى ، 20 سمسار : لباس و اشياء سمسارى ، 11 فرش‌فروش :\r\nقالى و انواع آن ، 11 جواهرفروش : طلاآلات و انواع آن ، 186 شكر و چاىفروش : قند و شكر و چاى ، 19 بلورفروش : شيشه و چينى ، 42 سبزىفروش : انواع سبزيها ، 20 زغال‌فروش : زغال و خاكه زغال ، 40 توشان‌فروش ، 11 كاسه‌فروش : بشقاب و پياله و انواع آن ، 65 دستفروش :\r\nخرده‌فروش ، 200 پيله‌ور : فروشندهء دوره‌گرد .\r\nما بين دانشمندان ، منجم از همه مهمتر است . او ساعت مناسب را براى انجام كارهاى مهم و آغاز حوادثى مانند عزيمت به سفر ، ورود به محلى و دخول به منزلى را تشخيص مىدهد . شمارهء منجمين هنوز زياد است . منجم‌باشى حاكم فعلى در نوع خود مرد باهوشى بود . اسطرلاب كه ابزارى است با چندين صفحهء مدور برنجى و دواير و منحنيها و جداول متعدد بوسيلهء منجمين آنها طرح و ساخته مىشود . بسيارى از مردم عادى كه باهوش هستند به ستاره‌شناسى اشتغال مىورزند .\r\nدر شهر 65 حكيم و 34 جراح هست . بهترين حكيمان جديد چند سالى زير نظر پزشكان در اروپا ( اغلب در پاريس ) يا در تهران كار عملى كرده و تربيت شده‌اند . بقيه به آداب كهن سخت وفادار مانده‌اند ؛ چون بيشتر مردم و بخصوص ملانماها نمىخواهند جور ديگر باشد . آنها هيچ در فكر پيشرفت نيستند ، معهذا برخى از دواهاى فرنگى مانند گنه‌گنه و ترياك را پذيرفته‌اند .\r\nوضع جراحان بسيار ناجور است . شمارهء آنها زياد است و فقط عدهء كمى داراى معلومات خوب هستند و مىتوان به آنها اعتماد كرد . از اين جهت بسيار هستند كسانى كه آثار معالجهء بد ، در بيماران آنها ديده مىشود ، با وجودى كه آب‌وهوا براى معالجهء زخم و شكستگى مساعد است .\r\nبعضى از فرق درويشان نيز جزو دانشمندان بشمار مىروند . مردم هواخواه آنها هستند ، به برخى احترام مىگذارند و از بعضى واهمه دارند . در هرحال اين درويشان ، چون دائم در سفرند مردم جهانديده و زرنگى هستند . رئيس آنها نقيب ناميده مىشود . درويشان سه سلسلهء عمده دارند : قصه‌گوها دكان مخصوص دارند و همه نوع شعر به آواز مىخوانند ؛ دوره‌گردها در بازار فرياد و گدايى مىكنند ، با كشكول سفر مىكنند و آواز مىخوانند ؛ سلسله‌هاى فرعى ديگر گوشه‌نشين‌ها و مرشدها هستند كه در زواياى متروك ، محل سكونتى براى خود اختيار مىكنند . چرسيها ترياك و حشيش مىكشند و اويسيها همه دندانهاى خود را مىكشند . كاملها از مال و جيفهء دنيوى بيزارند . دهريها عقيده و دينى ندارند و بيابانگردان در كوه و بيابان ويلان هستند . هركه بخواهد درويش شود بايد قبلا از نقيب كسب اجازه كند و همين كه با تقديم پيشكشى اين حق را بدست آورد ، بايد سور مفصلى بدهد ؛ و همچنين فقط نقيب مىتواند به دارندگان مشاغل زير اجازهء كسب بدهد : شاطرها ، نانواها ، سقاها ، به تعداد 150 نفر و به روضه‌خوانها كه در مدح محمد ( ص ) و على ( ع ) و امامان ديگر سخن مىگويند صنايع و هنرهاى زيرين در شهر داير است :\r\n\r\n","description":"","footnote":"","page_name":" 215 ","page_number":223},
  {"content":"\r\n\r\n20 نقاش ، 27 نقاش عمارت ، كسانى كه اتاقها را زينت مىكنند ، 10 معمار ، 5 حكاك ، 50 زرگر ، 30 قلمزن ، 91 سنگ‌تراش ، 122 نجار ، 80 خراط ، 40 آهنگر ، 40 تفنگ - ساز ، 60 ساعت‌ساز ، 100 مسگر ، 1456 رنگرز ، 25 قدك‌باف ، 46 سراج ، 17 لواف ، 6 حصيرباف 30 نمدمال ، 20 كلاه‌مال ، 14 طلاكوب و نقره‌كوب ، 5 چادردوز ، 45 لحاف‌دوز ، 15 شيشه‌ساز ، 21 آيينه‌ساز ، 25 سينىساز ، 65 كليجه‌دوز ، 7 كج‌باف ، 110 شالباف ، 30 زرىكش ( زرىباف ) ، 180 چكمه‌ساز ، 46 خياط ، ماهوت‌دوز ، 56 علاقبند ، 25 دواتگر ، 20 عباباف ، 120 كرباس باف ، 26 خاتم‌ساز ، 112 سوزن‌دوزى ( 12 مرد 100 زن ) ، 14 فرش ، ترمه و ململ‌ساز ، 9 برنج‌كوب ، 3 حلبىساز ، 15 دباغ ، 15 حناساز ، 35 صحافى ، 7 باروت‌كوب ، 250 كفشدوز ، 40 كلاه‌دوز ، 27 زنجيرساز ، 50 پاره‌دوز ، 14 رفوگر ، 14 صندوق‌ساز ، 3 ترمه‌باف ، 17 پالاندوز ، 21 گيوه‌دوز ، 7 كسانى كه ديگها را بند مىزنند ، 11 شماع ، 50 قناد ، 30 نعلبند ، 36 چرم‌ساز ، 12 كسانى كه ظرف آب مىسازند ، 10 سرخالىساز يعنى كسى كه سرچپق مىسازد ، 12 شانه‌ساز ، 110 حلاج و پنبه‌زن ، 15 كپه‌دوز ، 4 نىپيچ‌ساز ، 12 دبه‌ساز ، 10 مجرىساز ، 30 شمع‌ساز :\r\nزنها در رشته‌هاى زير كار مىكنند :\r\nنقده‌سازى ، يعنى كسانى كه زرى مىبافند و مىدوزند ، مرواريددوزى ، مليله‌دوزى ، قلاب‌دوزى ، عرقچين‌دوزى ، روبنده‌دوزى ، خياطى ، بند زير جامه‌بافى ، قيطان‌بافى ، جوراب‌بافى ، گيوه‌چينى ، بند ابريشمىبافى ، ريشه‌بافى ، كرباس‌بافى ، چرخ‌ريسى ، بافته‌بافى ، قابلگى ، روغن - زنى .\r\nبرخى از صاحبان مشاغل ديگر ( مردان ) : 190 خباز ، 12 ماهيگير ، 20 قصاب ، 90 صياد ، 80 بنا ، 22 كوره‌پز ( فخار ) : تهيهء آجر ، گچ و آهك ، 230 ترياك‌مال ، 51 آسيابان ، 25 دلاك ، 12 نخودريز ( كسانى كه نخود و بادام و انواع آن را برشته مىكنند ) ، 22 شيركش ( شيرفروش ) ، 50 گله‌دار ، 60 اسب‌فروش ، 30 صراف ، 150 سودخوار ، 67 انباردار ، 85 هيزم‌شكن ، 65 قارى ، 6 غسال ( مرده‌شوى ) ، 15 ماستبند ، 150 كناس ، 14 شيره‌پز ، 17 سفيدگر ، 32 بوجار ، 200 گدا ، 8 كله‌پز ، 22 كهنه‌چين ، 10 پوست خركن ، 15 جگرپز ، 6 چرخ‌گر ، 27 طبق‌كش ( آنها كه اشياء بسيارى را روى يك طبق مىگذارند و با سرشان حمل مىكنند ، 51 حمام‌چى ( حمامى ) 200 كنيز حبشه‌اى 250 غلام سياه 360 زن خدمتكار 2000 نوكر 65 عباس دوستى ( بازرگانان مسافرى كه تا اسلامبول پياده مىروند ) .\r\n- تعداد نامعلومى آشپز در خدمت اشخاص - ساز زنان كه به پنج طبقه تقسيم مىشوند :\r\nرقاص ، پهلوان ، لوطى ( كه خود چهار فرقه دارد با معانى مختلف )\r\nبعلاوه اصفهان داراى : 6 زورخانه ، 19 قهوه‌خانه ، 4 روغن‌كشى ، 30 يخچال ، 1 كاغذگر خانه ( كارخانهء كاغذسازى ) هست .\r\n\r\n","description":"","footnote":"","page_name":" 216 ","page_number":224},
  {"content":"\r\n\r\nشهر اصفهان همچنين بخاطر محصولات طبيعى و زراعتيش حائز اهميت است .\r\nهركس بتواند ، قطعه زمينى يا دهى و يا ملكى بخرد ، ديگر در قبال هرگونه بدبختى ، به تمام معنى ، تأمين است . به همين دليل ، عدهء زيادى از مردم به زراعت اشتغال دارند . آنها را رعيت مىخوانند تعداد آنها هزار نفر است و اغلب در حومه شهر سكنى دارند . صبح ، موقع ورود و خروج از شهر در ميان راه ، حفره‌هايى پر از نجاست ديده مىشود و مردم مشغول خالى كردن آنها هستند . تا بجاى كود در مزارع خود از آنها بهره بردارند .\r\nدر شهر ، تعداد زيادى باغ هم در طول مسير رودخانه و هم در ديه‌هاى متعلق به اهالى وجود دارد . باغها را با ديوارهاى بلندى محصور مىكنند و محصول عمدهء آنها ميوهء سردرختى ، انگور و هيزم است . قيمت زمين بسته به وسعت آن ، به جريب و موقعيت و حق آب آن است . يك جريب اصفهان مساوى با ده قفيز يا 40 من است .\r\nيك من مساوى است با 5 ذرع و دو گره و نيم\r\nيك ذرع اصفهان مساوى است با 105 سانتيمتر\r\nيك من اصفهان مساوى است با 541 سانتيمتر\r\nيك جريب مساوى است با 1068 متر مربع\r\nيك ذرع 16 گره دارد و يك گره دو بهر دارد\r\nدر اصفهان قيمت يك باغ با انگور و درخت ميوه و حق آب پانصد تا هزار قران يا فرانك است ؛ بدون اينها 400 تا 800 قران . اين قيمتها در سالهاى اخير بخاطر كشت روزافزون ترياك سريعا و بىانقطاع ترقى كرده است . مزارع بىحصار ، كمى ارزان‌تر هستند ، اما وقتى حق آب نداشته باشند و از چاه آب آبيارى شوند ، قيمت آنها بسيار كمتر است .\r\nمهمترين درختهاى ميوه بقرار زيرند :\r\nآلوچه . ( گوجه شيرين ) كه بسيار باردار است .\r\nآلوزرد كه زرد و ترش و شيرين است و شبيه به گوجه در اروپا . منتهاى ارتفاع درخت برابر نصف ارتفاع درختهاى اروپاست .\r\nآلوبخارا ، سياه‌رنگ ، در تابستان مىرسد .\r\nهلو ، ميوه‌هاى بزرگى دارد كه در اوائل پائيز مىرسد .\r\nهلو سفيد با ميوه‌هاى كوچك در اواخر پاييز مىرسد .\r\nشليل با ميوه‌هاى كوچك در اواخر تابستان مىرسد .\r\nگلابى فقط چند نوع هست ، نوعى از آنها به حدى بزرگ است كه 8 تاشان 14 فوند وزن دارد . اسم آن شاه ميوه است .\r\nسيب در تابستان و زمستان مىرسد . گيلاس ، آلبالو ( ترش‌مزه ) ، زردآلو ، سه نوع كه هر سه زود مىرسند . به ، انگور ، به انواع فراوان ، و گاهى يك خوشهء سه فوند وزن دارد . انار ، بادام ، بادام كاغذى ، پستهء بزرگ و نوع خوب آن ، سابقا بيشتر بود و بدبختانه حالا تدريجا كمتر مىشود . انجير ، چندان بزرگ و خوب نيست . گردو ، بزرگ ؛ فندق ، توت سفيد ، توت سياه . عناب ، ريز است و خاردار .\r\nسنجد ميوه‌اى است آرد مانند ، زرد و قهوه‌اى با هستهء بزرگ . درخت آن شبيه زيتون\r\n\r\n","description":"","footnote":"","page_name":" 217 ","page_number":225},
  {"content":"\r\n\r\nاست . اغلب اين درختها را از هسته‌ها بوجود مىآورند . در سال دوم و سوم جابجا مىكنند و در سال چهارم پيوند مىخورند . دربارهء محصول آن جداول زير اضافه مىشود :\r\nآلوچه - در همان سالهاى اول ميوه مىآورد ، حداكثر محصول در عرض ده سال به‌طور متوسط 140 فوند .\r\nآلوزرد ، تا سه سال ميوه ندارد ، تا 15 سال 40 فوند .\r\nآلوبخارا سى فوند تا سه سال تا 15 سال 100 فوند .\r\nهلو ، فقط 10 تا 15 سال ميوه مىآورد و تا 15 سال 30 فوند .\r\nهلوسفيد ، فقط 10 تا 15 سال ميوه مىآورد و تا 15 سال 40 فوند . شليل فقط 10 تا 15 سال ميوه مىآورد و تا 15 سال 20 فوند . گلابى تا 5 سال ميوه ندارد ، تا 15 سال 400 تا 500 فوند . سيب ، تا 4 سال ميوه ندارد و تا 15 سال 280 فوند ، و تا چهل سال بار مىآورد .\r\nگيلاس ، مانند اروپا .\r\nآلبالو ، دو برابر اروپا .\r\nزردآلو ، اقسام زير موجود است :\r\nتبريزى تخمى ، شكرپاره ( بسيار شيرين ) ، ايواس‌بكى ( بسيار شيرين ) .\r\nبعد ، نويسنده از اقسام ميوه‌ها ، از جمله از قيسى نجف‌آبادى ، به ، موزو ، انار ، بادام ، پسته ، انجير ، گردو ، فندق ، توت سفيد ، توت سياه ، سنجد نام مىبرد . بعد از غلات اصفهان نظير گندم ، جو ، نخود ، ارزن ، عدس ، ذرت سخن مىگويد در مورد گندم مىنويسد : « حداكثر محصول در هر جريب 1500 فوند ، و براى بذر 70 فوند لازم است . »\r\nسپس ، نويسنده از سبزيجات و حبوبات و ديگر محصولات اصفهان سخن مىگويد . » « 1 »\r\n\r\nقيمت اجناس و مزد كارگران\r\nخانم ديولافوا ، در حدود صد سال پيش ، مىگويد كه ما به كارگران دزفولى رزوى 15 شاهى مزد مىدهيم . « 2 » در صفحات بعد ، نويسنده به قيمت بعضى از كالاها اشاره مىكند : « قيمت هفت كيلو آرد شش شاهى است ، دوازده عدد تخم‌مرغ دو شاهى و قيمت سوخت مساوى با زحمت كندن بوتهء بيابان است . با وجود اين ، هيچكدام از كارگرها مزدش را خرج نمىكند . بعضى اميدوارند با جمع كردن مقرريشان ، بتوانند در آينده از مزاياى زندگى طبقهء متمكن بهره بگيرند . از ميان دزفوليهايى كه جزو دستهء استاد حسن استخدام شده‌اند ، فقط ده نفر مرخصى گرفته‌اند تا حاصل زحماتشان را به شهر منتقل كنند . اين ده نفر وقتى كه از شهر برمىگردند ، همه لباسشان نو بود . و حالت يك شاهزاده را دارند . از موى سر تا ناخن پايشان را با حنا رنگ كرده‌اند و بديهى است كه پس از استفاده از لذت حمام ، براى عشقى زودگذر هم پولى خرج كرده‌اند . تقريبا همهء آنها در موقع مراجعت ، سه چهار عدد ليموى شيرين يا چند عدد شيرينى را در دستمال بسيار كثيفى مىپيچند و براى ما هديه مىآورند . » « 3 »\r\n\r\n\r\n","description":"","footnote":"\r\n( 1 ) . ارنست هولتسر ، ايران در يكصد و سيزده سال پيش ( اصفهان ) . ترجمهء محمد عاصمى ص 18 - 11 .\r\n( 2 ) . ر ك : مادام زان ديولافوا ، سفرنامه ( خاطرات كاوشهاى باستان‌شناسى شوش ) . ترجمهء ايرج فره‌وشى ، ص 84 .\r\n( 3 ) . همان . ص 108 - 107 ( به اختصار ) .\r\n","page_name":" 218 ","page_number":226},
  {"content":"\r\n\r\n\r\nبازار بندرعباس\r\nدر سفرنامهء خانم ديولافواى فرانسوى ، بازار بندرعباس در حدود صد سال پيش ، چنين توصيف شده است : « بندرعباس با شهرهاى ديگر ايران ، كه من در سفر اول ديدم ، ابدا تفاوتى ندارد ؛ خانه‌هاى تازه‌ساز با بناهاى مخروبه ، مخلوط شده و گل و خاكروبه ، زمين ناهموار كوچه‌ها را پوشانيده است . بازار با راه كثيفى كه به آنها منتهى مىشود ، تضاد بسيار دارد .\r\nدر زير سايبانهاى خراب ، خواربارفروشها ، كله‌قندها را رديف چيده يا از سر آويخته و آنها را با كاغذهاى نقره‌اى پوشانيده‌اند . ادويهء سبز و آبى با سينيهاى پر از شيرينيهاى رنگارنگ مخلوط شده است . كوزه‌هاى زنجبيل با لعاب فيروزه‌اىشان ، سينيهاى مسى كهنه را كه در آن زعفران ، خرما و فلفل قرمز خشك ريخته‌اند ، روشن مىكند . كمى دور تر ، يك كارخانهء قندريزى ساده ديده مىشود . وسايل اين كارخانه مركب است از چند تغارگلى . درويشها ، سربازان ژنده - پوش و ميمونها كه به قلاده بسته شده‌اند ، اينجا و آنجا ديده مىشوند . لنگرگاه بندرعباس و جزيرهء هرمزد ، كه در سمت چپ ديده مىشود ، نقش مهمى در تاريخ ارتباط تجارتى ايران و غرب داشته است . » « 1 »\r\nنويسنده ، در صفحات بعد ، از فعاليت غواصان در خليج فارس ياد مىكند و با مراجعه به كتاب مروج الذهب مسعودى ، مىنويسد : « غواصان به غير از ماهى و خرما چيز ديگرى نمىخورند . زير گوشهايشان شكافته مىشود تا راهى براى تنفس باز شود ، زيرا منخرين آنها بوسيلهء شيئى مخروطى مسدود مىشود . غواصان پنبه‌اى آغشته به روغن را در گوشهايشان قرار مىدهند و در زير آب مقدار كمى از اين پنبه را فشار مىدهند . خروج روغن از پنبه باعث روشن شدن اطرافشان مىشود . پاهايشان را با مادهء سياه رنگى مىپوشانند تا از دور حيوانات دريايى را كه ممكن است آنها را ببلعند فرارى دهند . در زير آب ، براى ارتباط با يكديگر ، صدايى شبيه « پارس سگ » مىكنند . اين صدا در آب نفوذ مىكند . »\r\nمرواريد از جواهرات برازنده و مناسب است و از زمانهاى قديم ارزش زيادى داشته است . بعضى از قدما مرواريد را تخم صدف مىدانستند . ولى همهء صدفكارها مرواريدسازان ماهرى نيستند . فقط صدفكارهاى هنرمند مرواريد كروى و غلتان مىسازند . » « 2 »\r\n\r\nصادرات ايران\r\nآقاى جمالزاده در سال 1335 [ هجرى قمرى 
  ] ، دربارهء صادرات ايران مىنويسد كه پنبه مهمترين محصول و خمس تمام صادرات ايران را تشكيل مىدهد . در ظرف چهار سال جنگ داخلى آمريكا ( در موقع منسوخ كردن بردگى ) پنبه‌كارى در آن كشور رو به نقصان نهاد و پنبهء ايران مورد توجه قرار گرفت . در آنوقت ، صادرات پنبهء ايران در سال به 12 ميليون ليرهء انگليسى رسيد كه به حساب امروز ، مىشود 67 ميليون تومان يعنى تقريبا ده برابر صادرات پنبهء كنونى ( مقصود سال 1335 هجرى قمرى است . )\r\nدر آن سالها تجارت پنبهء ايران منحصرا با روسيه بود و در ايت‌ئيل ( 1329 - 1328 )\r\n\r\n\r\n","description":"","footnote":"\r\n( 1 ) . همان . ص 35 ( به اختصار ) .\r\n( 2 ) . همان . ص 43 - 42 ( به اختصار ) .\r\n","page_name":" 219 ","page_number":227},
  {"content":"\r\n\r\nوزن صادرات پنبهء ايران 550 ، 170 ، 8 من بوده و قيمت متوسط هر من آن به 5 / 8 قران مىرسيده .\r\nاز ميان ميوه‌هاى متنوع و لذيذ ايران ، كشمش ، بادام ، پسته ، گردو ، و فندق بيش از ديگر ميوه‌ها به خارج ، مخصوصا به روسيه ، صادر مىشود . وزن ميوه‌اى كه در سال 1326 تا 1327 هجرى قمرى صادر شده ، 456 ، 613 ، 18 من بوده و ميوهء صادره در سال 1329 - 1328 به وزن 575 ، 300 ، 23 من بوده كه قيمت متوسط آن هر منى از دو قران و هفتصد دينار تا دو قران و نهصد دينار است .\r\nكشمش ، به مقدار زياد ، صادر مىشود و تقريبا نصف تمام صادرات ميوه را تشكيل مىدهد . بنا به گفتهء هوگوگروته « 1 » آلمانى ، كه در سال 1325 قمرى به ايران مسافرت نموده ، فقط از همدان ساليانه 000 ، 20 صندوق كشمش به روسيه مىرفته است . پستهء ايران بنا به گزارش كنسولگرى انگليس در كرمان ، بهترين پستهء دنياست از حيث بزرگى و لطافت ، و مغزش را نمىتوان تنها بخارج فرستاد و بايد با همان پوست فرستاده شود و گرنه مغز از كثرت لطافت خرد مىشود . « 2 »\r\nقالى و قاليچهء ايران : از ديرباز شهرت جهانى داشته و اروپاييان فرشهاى مرغوب ايران را « فرش مخملى » مىخواندند . رابينو در سال 1328 قمرى ضمن تمجيد از فرشهاى كرمان ، مىنويسد كه در هر سانتيمتر مربع آن مىتوان از 38 تا 45 سوزن حساب نمود . « 3 »\r\nدر ايران چندين نوع قالى مىبافند : پنبه‌اى ، پشمى ، ابريشمى با پنبه و پشم ، و ابريشم ؛ ولى قاليهاى پشمى اهميت بيشترى دارد . فرشهاى ايران با دست بافته مىشود : « يك فرش خوب در هريك گره و شش عشرگره مربع ، ده هزار تكمه و فرشهاى اعلى تا 40 هزار تكمه دارد . فرشهاى خوب هركدام يك تا دو سال وقت لازم دارد تا بافته شود البته در صورتى كه سه چهار نفر هر روز كار كنند .\r\nفرشهاى ايران بسيار متنوع است بطوريكه هر فرشى در نقش و زمينه و حاشيه و ريزه - كاريهاى ديگر ، داراى علامات مميزه و مخصوصه است بطوريكه فرش هر شهر و قصبه را مىتوان از فرشهاى ديگر تميز داد . فرشهاى عهد صفويه شهرت و مرغوبيت تام دارند ، و بهترين آنها قاليهاى ابريشمى است و لرد كرزن انگليسى ، دربارهء آنها مىنويسد كه لطيفتر و ظريفتر از آنها منسوجى از دست انسانى بيرون نيامده است .\r\nبهترين قالى و قاليچه‌هاى ايران ، از ايالات خراسان ، كرمان ، آذربايجان ، كردستان و فارس است . » « 4 »\r\nبرنج : « برنج تقريبا در تمام ايالات ايران به عمل مىآيد : مازندران ، استرآباد ، آذربايجان ( در حوالى درياچهء رضائيه و ميانه ) ، لرستان ، حوالى اصفهان ( لنجان ) خوزستان و مخصوصا فارس زهاب ( در غرب كرمانشاه ) - ولى مهمترين قسمت برنج ايران در گيلان به عمل مىآيد و\r\n\r\n\r\n","description":"","footnote":"\r\n( 1 ) .  Hugo Grothe \r\n( 2 ) . ر ك : گنج شايگان ، پيشين . ص 19 - 17 .\r\n( 3 ) . ر ك : همان . ص . 20 .\r\n( 4 ) . همان . ص 78 .\r\n","page_name":" 220 ","page_number":228},
  {"content":"\r\n\r\nدر حدود پنج ششم برنج ايران از گيلان است . مردم گيلان از بركت برنج و پيلهء ابريشم ، از ديگر ايالات غنىترند .\r\nبرنجكارى در ايران بسيار قديمى است . حمد اللّه مستوفى ، در نيمهء اول قرن هشتم ، از برنج و ابريشم گيلان سخن مىگويد و جونس هنوى ، كه در سال 1156 هجرى قمرى ، براى خريد ابريشم به گيلان آمده بود ، مىگويد كه هيچ ايالتى در ايران به قدر گيلان برنج و ابريشم عمل نمىآورد . در اواسط قرن 13 هجرى ، به علت و با و طاعون ، دويست هزار نفر از سكنهء فعال ايران به خاك هلاك افتادند و در نتيجه برنجكارى و ديگر فعاليتهاى اقتصادى به حال ركود افتاد و كار به جايى رسيد كه گيلان برنج وارد مىكرد . در سال 1283 ، بار ديگر ، برنجكارى رو به رشد و پيشرفت نهاد و در 1296 قمرى ، صادرات برنج گيلان به روسيه به 000 ، 170 تومان رسيد و در سال 1314 ، به 886100 تومان و در سال 1328 به 041 ، 921 ، 2 تومان بالغ گرديد . » « 1 »\r\nابريشم : در سال 1335 هجرى قمرى ، بطورى كه جمالزاده مىنويسد ، ابريشم نه تنها در ولايات شمالى بلكه در خراسان ، آذربايجان ، يزد و كاشان به عمل مىآمد ولى گيلان نه يازدهم صادرات ابريشم ايران را به عمل مىآورد .\r\nبه گفتهء شاردن ، در سال 1081 هجرى ، محصول ابريشم ايران تقريبا 000 ، 633 من بوده و از اين مقدار ، 423 هزار من آن محصول كرمان بوده است . بنابه روايت هنوى ، از سال 1157 ، روزبروز ، خريداران ابريشم بيشتر مىشدند و حاصل ابريشم نيز در ايران ترقى مىكرد ؛ ولى ناخوشى « پبرين » ، اندك‌اندك ، به كرمهاى ابريشم ايران راه يافت و نتايج وخيمى به‌بار آورد . تخم نوعان ايران از بين رفت و تخمهاى خارجى جاى آن را گرفت .\r\nقيمت ابريشم ، برحسب جنس و وضع بازار ، از منى 143 قران تا 78 قران به فروش مىرسيد . صادرات پوست نيز در ايران خالى از اهميت نبوده است . بهترين پوستهاى صادراتى ايران در شيراز ، خراسان ، اصفهان و مخصوصا همدان به عمل مىآمد . « 2 »\r\nترياك : پس از سال 1282 قمرى كه ابريشم ايران را ناخوشى « پبرين » خراب كرد ، كشاورزان ايران به كشت خشخاش پرداختند و اندك‌اندك تجارت ترياك رو به فزونى نهاد .\r\nدر سال 1297 ، زراعت خشخاش بسيار زياد شد چنان كه ترياكى كه در سال 1302 به عمل آمد ، به چهارصد هزار من تخمين شد . ولى از آنجايى كه در آن زمان دو خمس ترياك ايران در خود مملكت مصرف مىشد ، صادرات قريب 240 هزار من بيشتر نبود . بهترين جنس ترياك براى ساختن مرفين به اروپا مىرفت . بهترين ترياك ايران از 12 تا 13 درصد مرفين دارد . « 3 »\r\nبه نوشتهء گنج شايگان ، غير از آنچه گفتيم ، صمغها ، رنگها و نباتات روغنى جزو صادرات مهم ايران است . در ميان صمغها ، صمغ عربى بيشتر صادر مىشود . نشادر و انزروت و كتيرا نيز در داخل و خارج كشور مصرف مىشود . ديگر از محصولات نباتى سقز و انغوزه قابل توجه و شايان ذكر است . مواد پشمى مخصوصا پشم گوسفند و شتر ، همه ساله مقدارى به مصرف قالى و پارچه‌بافى مىرسد و قسمتى به اروپا و آمريكا صادر مىشود . محصول تنباكو و توتون ايران رو به افزايش است و\r\n\r\n\r\n","description":"","footnote":"\r\n( 1 ) . همان . ص 22 - 21 ( به اختصار ) .\r\n( 2 ) . ر ك : همان . ص 29 - 24 .\r\n( 3 ) . ر ك : همان . ص 30 .\r\n","page_name":" 221 ","page_number":229},
  {"content":"\r\n\r\nمصرف آن در داخل و خارج ايران بتدريج بيشتر مىشود .\r\nنباتات طبى ايران ، نظير ريباس ، كنجد ، سناى مكى ، افسنتين ، زنجبيل ، دارچين ، كندر ، خردل ، باديان ، انچوچك ، گشنيز ، زيرهء كرمان ، بزرك ، كوكنار ، دستنبو ، مصطكى و ثعلب ، ترنجبين ، گزانگبين ، شيرخشت ، كتيرا ، كحل فارسى و غيره قسمتى در داخل ايران مصرف مىشود و قسمتى براى مصارف طبى و دارويى ، به كشورهاى خارج صادر مىشود . نمكهاى معدنى ايران ، نظير نمك سنگى ، گوگرد ، زاج‌سفيد ، باروت ، غير از مصرف داخلى ، صادر نيز مىشود . زعفران و نباتات رنگى چون حنا ، روناس ، مازو ، كافشه و قره‌چهره ، كمابيش ارزش اقتصادى دارند . » « 1 »\r\nگمرك : « تا سال 1317 قمرى ، تمام گمركات ايران به اجاره داده مىشد ، و در همين سال ، از 1316 تا 1317 ، وجه اجاره عبارت از سه كرور تومان بوده است ( سيصد هزار ليرهء انگليسى ) . در ماه ذى القعدهء 1317 ، اصول اجاره در دو ولايت آذربايجان و كرمانشاه منسوخ شد ، و چون دولت از نتيجهء اين كار راضى بود ، سال ديگر اجاره دادن گمركات در سراسر ايران منسوخ گرديد و حق گمرك صادرات و واردات كه بموجب فصل سوم از عهدنامهء تجارتى تركمنچاى ( 6 شعبان 1243 قمرى ) صدى سه از اتباع داخله و صدى پنج از اتباع خارجه بود ، مستقيما به حساب دولت اداره شد .\r\nواحد اوزان كه در گمرك ايران معمول است ، من تبريز معادل دو كيلوگرم و 970 گرم فرانسه است . وزن خالص مال را اعم از وارد و صادر بميل صاحب مال معين مىكنند . وزن خالص ظروف چينى و بلور و آيينه بدون قاب و جام پنجره را از قرار صدى چهل وزن با ظرف ، معين مىكنند . از ساير امتعه ، اعم از اين‌كه در صندوق يا در پيت باشد ، بيست درصد گمرك مىگيرند .\r\n\r\nميزان ورود و صدور بعضى از شهرها و بنادر ايران در ايت‌ئيل ( 1329 - 1328 هجرى )\r\n\r\n\r\n","description":"","footnote":"\r\n( 1 ) . رك : همان . ص 36 - 32 .\r\n","page_name":" 222 ","page_number":230},
  {"content":"\r\n\r\nبنادر و شهرهاى مهم گمركى ايران در سال 1335 از قرار زير بوده است : جلفا ، ساوجبلاغ ، خوى ، اورميه ( رضائيه ) ، تبريز ، آستارا ، انزلى ، مشهدسر ، بندرجز ، قوچان ، باجگيران ، مشهد ، بوشهر ، لنگه ، بندرعباس ، محمره ، ناصرى ، كرمانشاه و قصر شيرين .\r\nحقوق گمركى بر صادرات فقط در موارد زير تحميل مىشد : جواهرات و سنگهاى قيمتى از روى قيمت واردات 25 درصد و صادرات فقط پنج درصد ؛ از مشروبات الكلى ، نمك ، حيوانات ، سيگار و از بعضى از مأكولات در موقع صدور ، مبلغ ناچيزى گرفته مىشد . عايدات گمرك رو به ترقى بود و در عرض 16 سال ، از 1316 تا 1332 قمرى ، تقريبا چهار برابر و نيم گرديد . . . » « 1 » ولى افسوس كه تمام عايدات گمركى ايران در گرو روس و انگليس بود . آقاى جمالزاده در سال 1335 قمرى ، مىنويسد : « عايدات گمركى ساليانهء ايران پس از توزيع سهمى كه به روس و انگليس پرداخته مىشود ، معادل است تقريبا با چهار كرور و نيم تومان ولى اين مبلغ نيز بنابه شرايطى كه در موقع استقراض ايران از روسيه ميان اين دو دولت برقرار شده ، بايد در نزد بانك روس بماند تا مدت 6 ماه و فقط پس از انقضاى مدت 6 ماه ، وجه مزبور به دولت ايران پرداخته مىشود . » « 2 »\r\n\r\nعايدات گمركى چند شهر و بندر در اودئيل ( 1332 - 1331 ) « 3 »\r\nگمرك : - هانرى رنه دالمانى ، مىنويسد كه غير از ماليات مستقيم ، عايدى گمرك باندازهء خمس تمام ماليات ايران است . تجار در موقع ورود و صدور مال التجاره ، بايد مبلغى بعنوان حقوق گمرك ، به مأمورين دولتى بپردازند . اين ماليات سابقا باندازهء صدى پنج بهاى مال - التجاره بود كه گمركچيان در سرحدات از اجناس صادر يا وارد مىگرفتند ، ولى از وقتى كه دولت ايران از دول مجاور خود ، يعنى روس و انگليس ، مبالغ زيادى به عنوان وام گرفته است ، عايدى\r\n\r\n\r\n","description":"","footnote":"\r\n( 1 ) . همان . ص 41 - 38 ( به اختصار ) .\r\n( 2 ) . همان . ص 41 .\r\n( 3 ) . به نقل از : همان . ص 43 .\r\n","page_name":" 223 ","page_number":231},
  {"content":"\r\n\r\nگمرك وثيقهء اين وام شده و طرز اخذ آن كاملا تغيير يافته است و اكنون به نسبت وزن و نوع جنس ، گرفته مىشود يعنى به همان ترتيبى كه در اروپا معمول است . علاوه بر اين مالياتها حق الامتيازى هم از كمپانيهاى تجارى مىگيرند . سابقا در موقع عيد نوروز و عيد مبعث نيز ، مبلغ معتنابهى از مردم مىگرفتند ولى امروز بقدرى بعناوين مختلف از مردم پول گرفته‌اند كه از هستى ساقط شده‌اند و قادر به پرداخت نيستند . » « 1 »\r\nوضع گمركات : ناظم الاسلام كرمانى در تاريخ بيدارى ايرانيان ، مىنويسد : « سابق بر اين ، در تمام يلدان و دهات ايران مرسوم بود كه دم دروازه يا در محل ورود به شهر و قصبه ، گمرك مىگرفتند و اين گرفتن گمرك ، نه از روى عشر بود بلكه بهر اندازه كه رئيس گمرك ميل داشت ، مثلا از يك من روغن كه 640 مثقال بود ، در بعضى جاها دهشاهى و در بعضى شهرها يك قران و در بعضى جاها زيادتر و كمتر مىگرفتند .\r\nبنده ، نگارنده ، در بيست سال قبل ، از كرمان به تهران آمدم . در رفسنجان از من احترام كردند چه مرا مىشناختند و بار مرا تفحص و جستجو نكردند ، ولى در ورود به يزد ، يك ساعت مرا دم اول كوچهء اول اجزاء گمرك معطل نموده بار الاغ مرا تفحص كردند . وقتى كه از يزد خارج شدم ، به قدر نيم ساعت مرا معطل نمودند كه مال التجاره‌اى شايد بيرون برده باشم . در كاشان و نايين و قم و دم دروازهء تهران ، كذلك از واردين گمرك مىگرفتند و هم از كسانى كه خارج مىشدند . باندازه‌اى انسان را معطل مىكردند و فحص اسباب خورجين انسان را مى - نمودند كه انسان به مرگ خويش راضى بود . گاهى اوقات زير پالان الاغ وزير چادر و لباس زنها را مىگشتند . در ده سال قبل كه سال اول سلطنت اعليحضرت مظفر الدين شاه بود ، اين بدعت خلاف شرع و تمدن را موقوف كردند . گمرك را واگذار به مسيو نوز كردند كه منحصر نمود به خارجه و سرحد . در سابق كه در همه شهرها گمرك مىگرفتند ، در سال ششصد هزار تومان عايدى گمرك بود ، ليكن مسيو نوز گمرك شهرها را موقوف و ممنوع نمود . ولى از خارجه كه داخل مىشدند و يا اگر از ايران خارج مىشدند ، از مال التجاره مأخوذ مىداشت و عايدى اين گمرك محدود رسيد به شش كرور .\r\nبارى ، حكومتهاى شهرها ، دم دروازه ، از زغال و پنير و بقولات و ميوه‌جات به اسم حق العرض ( ؟ ) نه به اسم گمرك ، از واردين چيزى مىگرفتند . باز گمرك به اسمى ديگر و لباس ديگر مرسوم و معمول گرديد . در اين روز اول ماه شعبان ، دستخط مظفر الدين شاه بر منع اين گمرك صادر گرديد : جناب اشرف صدر اعظم ، از آنجا كه رأى جهان‌آراى ملوكانه پيوسته به رفاه عامهء رعيت و به ارزانى و فراوانى قوت و غذاى ناس معطوف و مصروف است . . . از تاريخ صدور اين دستخط . . . كليهء بارهايى را كه از خارج شهر داخل و وارد دار الخلافه مىشود ، اعم از تره بار و حبوبات و بقولات و مأكولات و زغال و هيزم و برنج و روغن و ساير اقسام مأكولات و آذوقهء مردم ، بالتمام به استثناى « خانات محمديه و سوق الدواب » كه ماليات و معمولى خود را كما فى السابق بايد به ديوان اعلى ادا و ايفا نمايند ، بالمره از بارى سى شاهى و هر قبيل عوارض و تحميلات سنوات قبل ، مرفوع القلم فرموديم كه هيچيك از اهالى به هيچ رسم ، دينارى به\r\n\r\n\r\n","description":"","footnote":"\r\n( 1 ) . هانرى رنه دالمانى ، سفرنامه از خراسان تا بختيارى . ترجمهء فره‌وشى ( مترجم همايون ) ، ص 48 .\r\n","page_name":" 224 ","page_number":232},
  {"content":"\r\n\r\nاين اسم و رسم ، از بارهاى وارده به شهر مطالبه ننموده واحدى در خارج شهر استقبال از بارهاى وارده ننموده و صاحبان بار به ميل و رضاى خود ، بارها و امتعهء خود را در كمال آزادى و اختيار به هر جا ميل دارند وارد نمود به مظنهء روز به فروش رسانند . . . و چنان كه مكنون خاطر . . . ماست اين معافى و آزادى بارها اسباب خصب و ارزانى و فراوانى قوت و غذاى عامهء مردم شده وسايل دعاگويى ذات ملكوتى صفات مبارك كاملا فراهم آيد . . . مضمون اين دستخط را به عموم اهالى و افراد ناس اعلام و ابلاغ كنيد كه از مراحم ملوكانه متشكر باشند . فى غرهء شعبان المعظم ، سنهء 1324 . « 1 »\r\nتوسل به آمريكا : در دورهء ناصر الدين شاه ، نه تنها از آلمان بلكه از آمريكا نيز براى ايجاد راه‌آهن و استخراج معادن و سدبندى و غيره ، استمداد شده است . اسپنسر رايت ، وزير مختار آمريكا ، در پاسخ پيام ناصر الدين شاه ، مىگويد : « رأى من اين است كه دولت ايران چند نفر مهندس قابل از آمريكا بخواهد كه در ايران گردش كنند و معادن را بازديد نمايند و استطاعت آنها را تشخيص بدهند . . . خوب است دولت نمونه‌هايى به من بدهد كه بفرستم در واشنگتن عرضه بدارند و لازم است نقشهء استاتيستيك محصولات در دست باشد . . . بر من معلوم است كه سرمايه و نفرات آمريكايى براى ترقى دادن ايران انسب است . » « 2 » ناصر الدين شاه ، پس از وقوف از مندرجات اين نامه ، با كليهء پيشنهادات وزير مختار موافقت مىكند و با آمدن مهندسين و گشتن و ديدن معادن و آمدن يك نفر مهندس بوتانيك ، براى احياء كشاورزى ايران و بستن سد ، روى موافق نشان مىدهد . و مىگويد : عمده ، سرمايه است و گوش سرمايه‌داران همه‌جا به دهان همسايه‌هاى ما . . . همهء سياست اروپايى ، بردن مصالح خام از هر جاست ، عمل آوردن و به اضعاف قيمت فروختن ، و اهالى هم هنوز فهم و ذوق تشكيل شركت را ندارند . « 3 »\r\n\r\nصنايع دستى در ايران امروز\r\n« محصولات صنايع دستى ايران ، كه حاصل كار و فعاليت و هنر و سليقهء هزاران صنعتگر چيره‌دست ايرانى بود ، طى قرون و اعصار در سرتاسر جهان متمدن ، شهرتى بسزا داشته است . طبيعتا بر اثر بسط و توسعه و رواج صنايع ماشينى ، بسيارى از اين واحدهاى كوچك توليدى كه غالبا در روستاها مستقر بود ؛ دچار زوال گرديده و جمعيت شاغل در آنها به بخشهاى ديگر فعاليت اقتصادى منتقل شده‌اند .\r\nدر حال حاضر ، مهمترين صنايع دستى ايران ، كه قسمت مهمى از صادرات كشور را نيز تشكيل مىدهد و بخشى از آن نيز بوسيلهء كارگاههاى بزرگ و مجتمع شهرى تأمين مىشود ، فرش است كه با وجود بعضى دشواريها ، خواستاران روزافزونى در بازارهاى جهانى دارد .\r\nمجموع ارزش توليدات صنايع دستى و فرش ايران ، در سال 1341 ، بالغ بر 000 ، 000 ، 110 ، 4 ريال بود و در سال 1346 به 000 ، 000 ، 240 ، 12 ريال بالغ شده است و طبق گزارش مركز صنايع دستى ، كه آمار فوق را انتشار داده ، 000 ، 500 ، 1 نفر در ايران ، بطور دائم يا فصلى در اين صنايع مشغول به كارند .\r\n\r\n\r\n","description":"","footnote":"\r\n( 1 ) . ناظم الاسلام كرمانى ، تاريخ بيدارى ايرانيان . ص 379 - 378 ( به اختصار ) .\r\n( 2 ) . خاطرات و خطرات . پيشين ، ص 75 .\r\n( 3 ) . ر ك : همان . ص 76 .\r\n","page_name":" 225 ","page_number":233},
  {"content":"\r\n\r\nديگر از صنايع مهم دستى كشور ، خاتم‌سازى ، قلمزنى فلزات ، پارچه‌بافى ، منبت‌كارى و جز اينهاست . اتخاذ يك سياست صحيح در زمينهء صنايع دستى ، از اهم ضرورتهاى بسط و توسعهء سالم اقتصاد ملى ايران بشمار مىآيد .\r\nدر وهلهء اول ، چنين به نظر مىرسد كه در عصر تمركز روزافزون سازمان و دستگاه توليد ، كه منتهى به بهره‌ورى بيشتر و در نتيجه هزينهء توليد و قيمت فروش كمتر مىشود ، بخصوص با بسط و توسعهء مداوم صنايع خود كار ، كه ماشين را ، نه تنها جايگزين كاردست مىكند بلكه به هدايت ماشين و بوسيلهء ماشين كالاهاى فراوان توليد مىشود و در نتيجه واحدهاى كوچك توليدى و حرف صنايع دستى محكوم به نابودى و زوال مىباشند .\r\nاين حكم ، بطور كلى ، نادرست است . اما در موارد متعدد ، بايد در قبول و شمول آن تعديل لازم قايل شد و در حفظ بسيارى از واحدهاى توليدى كوچك و يا حرف و صنايع دستى كوشيد ؛ البته به شرطى كه در فعاليت آنها ضرورتهاى اقتصادى و بازرگانى ناشى از نظام اجتماعى عصر جديد رعايت شود و فعاليت و سازمان اين گونه واحدها براساس و بنيانى صحيح و قابل قبول پىريزى گردد .\r\nنگاهدارى و حمايت بسيارى از انواع واحدهاى كوچك توليدى دستى ، بدلايل مختلف ، حتى در چهارچوب اقتصاد متحول و صنعتى امروز جهان ، ضرورى و سودمند به نظر مىرسد . هرچه صنعت بيشتر پيشرفت كند و سطح زندگى و قوهء خريد افزايش يابد ، مصرف عمومى كالاهاى صنعتى يكنواخت و مورد نياز عامه افزايش مىيابد و انسانها بسوى آن مرحله از تحول اجتماعى خود ، كه نقاط ضعف بسيار هم دارد و به نام تمدن مصرف خوانده مىشود ، نزديك مىشوند .\r\nاما بموازات آن ، احتياج بشر به كالاهايى كه مصرف آن خارج از معيارهاى معين و موجب لذت و امتياز زندگى باشد بيشتر مىشود و براى اين كالاها بازارى روزافزون بوجود مىآيد .\r\nجلوهء بارز اين وضع ، اقبال روزافزون مصرف‌كنندگان كشورهاى ثروتمند صنعتى اروپاى غربى و آمريكاى شمالى نسبت به محصولات صنايع دستى ايران مخصوصا فرش است . در سال 1347 برابر 5 / 27 % از صادرات كشور ( بدون احتساب نفت ) فرش بوده است و اين رقم در حال پيشرفت به نظر مىرسد .\r\nبالا رفتن سطح زندگى و قوهء خريد ، در كشورهاى پيشرفتهء صنعتى چناست كه ديگر هدف و آرزوى بسيارى از خانواده‌هاى كارگرى يا كارمند ساده داشتن دستگاه گيرندهء تلويزيون يا يخچال برقى يا ماشين رختشويى و يا حتى وسيلهء نقليه شخصى نيست ؛ اين قبيل كالاها جنبهء عادى و عمومى و مبتذل يافته‌اند ؛ آنچه باعث امتياز و برترى است داشتن كالاهاى « اختصاصى » و غيرمعمول است . بازار فروش اين قبيل كالاها در كشورهاى ثروتمند صنعتى ، در حال گسترش مداوم است و كشورهايى كه داراى سنتهاى كهن در صنايع دستى اصيل و هنرى هستند نبايد از توجه به اين مهم غافل بمانند .\r\nاين تجزيه و تحليل نشان مىدهد كه در بسيارى از موارد ، حفظ و حمايت و تشويق و راهنمايى واحدهاى توليدى كوچك تخصصى و بخصوص حرف و صنايع دستى ، جنبه‌اى كاملا اقتصادى و قابل دفاع و منطقى و هماهنگ با مقتضيات و نيازمنديهاى عصر ما دارد ؛ بخصوص\r\n\r\n","description":"","footnote":"","page_name":" 226 ","page_number":234},
  {"content":"\r\n\r\nكه در مرحلهء انتقالى توسعهء اقتصادى ، نگاهدارى بسيارى از اين واحدها ، هم به تحديد بيكارى مزمن ، كه يكى از دشواريهاى بزرگ بيشتر كشورهاى كمتر توسعه يافته است ، كمك مىكند و هم محصولات آنها ممكن است تا حد قابل ملاحظه‌اى جوابگوى تقاضاى عمومى روزافزون ناشى از اجراى برنامه‌هاى بسط و توسعه و ازدياد قوهء خريد مصرف‌كنندگان باشد .\r\nتوجه منطقى به حمايت و حفظ صنايع كوچك دستى ، در بسيارى از كشورهاى توسعه نيافته چون ايران ، كه با شكل بيكارى پنهان مواجه هستند ، جنبه و اهميت خاص پيدا مىكند ؛ چرا كه از طرفى نابودى اين حرف و صنايع باعث تشديد بيكارى پنهان و مشكلات اجتماعى ناشى از آن خواهد شد و از طرف ديگر ، فراوانى نيروى كار و تعداد كارگران ، اين امكان را به اقتصاد ملى مىدهد كه بدون توسل به سرمايه‌گذاريهاى سنگين و استفاده از ماشينهاى گرانقيمت ، بسيارى از كالاهاى مصرفى را با كيفيتى قابل قبول ، از طريق توليدات صنايع دستى ، تأمين نمايد . و يا با صدور بسيارى از محصولات اين صنايع به كشورهاى ثروتمند و صنعتى ، بدلايل و جهاتى كه پيشتر ياد شد ، درآمد ارزى قابل توجهى بدست آورد .\r\nولى بايد توجه داشت كه قبول ضرورت حفظ و حراست بسيارى از حرف و صنايع كوچك و يا دستى ، مستلزم رعايت اصول صحيح اقتصادى در نظم كار و بهره‌بردارى از آن است تا محصول خود را به قيمت و كيفيتى قابل قبول به بازار عرضه دارند . چنين به نظر مىرسد كه تشكيل شركتهاى تعاونى توليد ، جوابگوى مجموعهء اين مسائل و مشكلات باشد . » « 1 »\r\n\r\nدرآمد ملى\r\nوضع درآمد ملى ، در ايران بعد از اسلام ، مورد مطالعه قرار نگرفته است ؛ آنچه مسلم است در طى اين چهارده قرن ، فقط در دوره‌هايى كه امنيت و آرامش نسبى در مملكت برقرار بوده و از بركت آن ، مردم به فعاليتهاى كشاورزى و صنعتى دست مىزدند ، وضع درآمد ملى ، كمابيش رضايت‌بخش بوده است . به نظر صاحبنظران اقتصادى ، درآمد ملى عبارت است از مقدار توليد و كليهء منافعى كه از خارج نصيب مردم يك مملكت مىشود .\r\nبراى ارزيابى و تعيين ميزان درآمد ملى ، بايد به يكى از سه طريق زير اقدام شود : 1 . جمع كل درآمد كليهء افراد ؛ 2 . جمع كل ارزش توليد كليهء افراد و ارزش خدماتى كه افراد بانجام مىرسانند ؛ 3 . جمع كل ارزش كليهء كالاهايى كه افراد خريدارى مىنمايند باضافهء پس‌اندازهاى آنان .\r\nامروز در كشورهاى پيشرفتهء جهان حساب بالنسبه دقيقى از درآمد ملى كه بهترين معرف قدرت اقتصادى و سطح زندگى يك ملت است موجود مىباشد . در انگلستان قبل از جنگ ، حد متوسط درآمد هر فردى فقط يكصد ليره بود ، ولى درآمد افرادى كه داراى كسب و كار بودند ، به دويست ليره مىرسيد و حد متوسط درآمد هر خانواده به 300 ليره مىرسيد .\r\nدر ايران قرون وسطى ، سطح توقعات مردم بسيار پايين بود و مردم اگر از خوراك و پوشاك و مسكن متوسطى برخوردار بودند ، خود را خوشبخت مىشمردند . ولى امروز با پيشرفت تمدن و اكتشافات و اختراعات جديد ، حدود توقعات و انتظارات مردم دائما بيشتر مىشود .\r\nگوبينو كه در عهد ناصر الدين شاه در ايران بود ، در نامه‌اى كه در ژوئيهء 1855 به توكويل\r\n\r\n\r\n","description":"","footnote":"\r\n( 1 ) . ژان مارسل ژانه ، اصول علم اقتصاد . ترجمهء هوشنگ نهاوندى ، ص 96 - 91 ( به اختصار ) .\r\n","page_name":" 227 ","page_number":235},
  {"content":"\r\n\r\nمىنويسد ، از وضع اسفناك اقتصادى ايلات ايران ياد مىكند و به دولت خود مىگويد : « ايلات مسلح از گرسنگى نزديك به مرگ هستند و رؤساى آنها قادر به نگهدارى افراد خود نيستند ؛ در انديشهء جنگ هستند تا بتوانند بوسيلهء آن ، زندگى خود را تأمين كنند . قبايل مسلح و رؤساى آنها بر اين عقيده استوار هستند كه بالاخره ، بايد روزى به جانب هندوستان سرازير شوند . » « 1 »\r\n\r\nحيات اقتصادى و جمعيت\r\nيكى از عوامل مهم توليد ثروت در هر كشورى جمعيت است . مورخين دربارهء جمعيت ايران باستان و ايران بعد از اسلام ، عقايد مختلفى اظهار داشته‌اند كه نمونه‌يى چند از نظريات آنان در فصول مختلف اين كتاب ذكر شده است . شاردن مىگويد كه در زمان صفويه ، جمعيت ايران 40 ميليون مىشده است . از طرف ديگر هم ، مشاهدهء پاره‌اى آثار مانند شهرهاى بزرگ ، دههاى ويران ، قناتهاى خشك شده ، بازارهاى خالى و مزرعه‌هايى كه اكنون چمنزار و ريگستان گشته ، گواه صادقى بر زيادى جمعيت ايران قديم مىباشد . حكومت مستبد ايران مانع از آن بوده است كه اهالى اطمينان جانى و مالى داشته و در يك نقطه سكونت نمايند ، پادشاهان و حكام ايران ، به مجرد سوءظن مختصر يا القاء شبهه يا طغيان و شورش اهالى ، فرمان قتل عام يا چشم كندن يا غارت كردن يك شهر يا يك استان را صادر مىكردند بديهى است كه در چنين محيط تيره و وحشتزا ، هيچگاه اميد نيرومندى و حاصلخيزى پيدا نخواهد شد . پس از انقراض صفويه ، كشتارها و جنگهاى داخلى قريب يك قرن به طول انجاميد و جمعيت ايران بطور عجيبى سقوط كرد ، چنان كه در اوايل سلطنت فتحعلى شاه ، شمارهء نفوس اين كشور را به 6 ميليون تخمين زدند . سرجان مالكوم نيز جمعيت ايران را در حدود سال 1800 ، شش ميليون برآورد كرده است .\r\nهزينهء زندگى : وضع زندگى اقتصادى و اجتماعى اكثريت مردم ايران ، از اواخر دورهء صفويه تا نيم قرن پيش ، سير نزولى و قهقرايى داشته و به علت ناامنى و عدم ثبات و ستمگرى مستمر زمامداران ، فعاليتهاى گوناگون اقتصادى در حال ركود بود . كشاورزان و پيشه‌وران از بيم حمله و تجاوز فئودالها و ديگر گروههاى انگل و مزاحم ، جرأت نمىكردند كه دست به يك رشته فعاليتهاى اساسى توليدى بزنند . در نتيجه ، جنب‌وجوش و تحرك اقتصادى و اجتماعى وجود نداشت ، پول بسيار كم و در نتيجه ، ارزش كالاها ناچيز بود .\r\n« روزى كه آقا محمد خان ، بدستور كريمخان ، از ارك منتقل به محلهء سنگلج گرديد ، بدستور كريم خان ، به او سه تومان پرداختند و گفتند كه شهريار زند امر كرده كه با آن مبلغ كرايهء خانهء خود را بپردازد و هزينهء دو ماه خود را تأمين كند . با اينكه بهاى زندگى در آن‌وقت در تهران ارزان بود ، آقا محمد خان با قناعت زندگى مىكرد و در شبانه‌روز ، بيش از يك وعده غذا نمى - خورد . در آن موقع ، آقا محمد خان ، روزى يك پشيز روغن مىخريد و به مصرف اشكنه مىرسانيد ( پشيز پول مسى بود تا شصت سال قبل ، در بعضى از ولايات ايران رواج داشت ) . آقا محمد خان در آغاز قدرت نيز هزينهء صبحانه و ناهار و شامش از ده پول ، يعنى ده سكهء مس ، تجاوز نمىكرد . » « 2 »\r\nكنت دوگوبينو سياستمدار و دانشمند فرانسوى كه در زمان ناصر الدين شاه در ايران بوده\r\n\r\n\r\n","description":"","footnote":"\r\n( 1 ) . نامه‌هاى كنت دوگوبينو و الكسى دوتوكويل . ترجمهء رحمت إله مقدم مراغه‌اى . ص 50 ( به اختصار ) .\r\n( 2 ) . خواجهء تاجدار ، پيشين . ج 1 ، ص 274 .\r\n","page_name":" 228 ","page_number":236},
  {"content":"\r\n\r\nاست مىنويسد : در ايران بهاى كالاهاى مختلف ارزان است . در تهران ، پايتخت كشور ، « يك خانواده كه مركب از يك شوهر و يك زن و دو طفل باشد ، با روزى ده شاهى براحتى و با روزى يك قران با كمال خوشى ، زندگى مىنمايد و حال آنكه همين خانواده در پاريس با پنجاه فرانك نمىتوانند اينطور زندگى كنند . » « 1 »\r\nنرخ بعضى اجناس - مخبر السلطنهء هدايت مىنويسد : « نرخ بعضى اجناس را ياد كنيم كه چه بود و چه شد ؛ خصوص پس از جنگ اخير به كيلو و ريال - در سال 1323 قمرى قبل از مشروطيت : برنج هر كيلو 2 / 1 ، گوشت 1 / 1 ، روغن 7 ، پنير 3 / 1 ، سبزى 5 / 0 ، هيزم 15 / 0 ، نان 5 / 0 - در سال 1367 قمرى ( متزلزل ) : برنج 15 ، گوشت 40 ، روغن 130 ، پنير 50 ، سبزى 6 ، هيزم 8 / 0 ، نان 6 ريال ، سابق مستبد بوديم و دور از تمدن ، حال دموكراتيم وارد به تمدن . » « 2 »\r\nچند سند دربارهء گرانى سال 1316 قمرى در تهران در اين‌باره ، « مؤلف افضل التواريخ ، مىنويسد : « گندم هر روز در ميدان كم آمد و آرد به خبازخانه دير رسيد و كسر آورد و خبازان و اهل شهر محتاج به گندم خمسه و ساوه و عراق شدند . . . و خبازان قيمت نان را بالا بردند و در آرد ، سبوس و خاك اره و بعضى چيزهاى ديگر مخلوط كردند و بر نمك نانها افزودند و شاطران نانواخانه ، به دستور استادان خبازخانه ، در پختن نان و نان درآوردن از تنور ، اهمال مىكردند كه مردم در دكهء نانوايى دوپشته و سه‌پشته جمع شوند و از نبودن نان هراسان شوند و به قيمت گران بخرند ، و اگر از هر ده سير نان فقط هفت سير نان به ايشان دادند ، از بيش و كم دم نزنند و به بردن همان هفت سير نان بجاى ده سير قانع شوند . »\r\nبر اثر اين اوضاع : « . . . قيمت گندم بالا رفت و ملاكين گندمهاى خود را در انبار ذخيره كرده منتظر شدند كه قيمت خروار گندم را به پنجاه تومان و بيشتر برسانند . » چون روزبروز ، وضع ناگوارتر و غوغا بيشتر مىشد ، دولت به منظور رفع مشكل گرانى و پايين آوردن نرخ گندم و نان ، مجلسى به نام « مجلس انتظام نرخ » از معتمدين شهر تشكيل داد .\r\nافضل الملك ، در اين خصوص ، مىنويسد « جناب مستطاب صدر اعظم ( ميرزا على اصغر خان اتابك ) نهايت اهتمامات را به عمل آورد و دقتها كرد و اصناف را خواست و ضررها كشيد و گماشتگان كافى و بيغرض در سر اين كار گماشت كه ترتيبى فراهم آمد و عمل نان منظم شد . و مردم از قحط و غلا جستند ؛ و جناب صدر اعظم ديدند هركس را بر سر انتظام نرخ بگمارند ، باز از ملاكين و محتكرين رشوه مىگيرد و قيمت نان را بالا مىبرد و مردم شورش مىكنند . از براى انجام اين كار ، حاجى محمد حسن كمپانى ، امين سابق دار الضرب را برگزيد . مجلس انتظام نرخ ، به رياست حاجى محمد حسن كمپانى امين الضرب ، نخستين كارى كه كرد اين بود كه از مالكان و محتكران گندم و جو خواست تا گندم خود را كه به خروارى 20 تومان رسيده بود ، به خبازان بدهند و بهاى آن را از قرار خروارى ده تومان ، دريافت كنند .\r\nافضل الملك ، در بيان اين اوضاع ، چنين نوشته است : « اين تاجر بىطمع و مستغنى از مال ، ( حاجى محمد حسن ) براى انجام اين خدمت ، منتخب شد . وى خدمتى به دولت و ملت\r\n\r\n\r\n","description":"","footnote":"\r\n( 1 ) . كنت گوبينو ، سه سال در ايران . ص 45 .\r\n( 2 ) . خاطرات و خطرات . پيشين ، ص 139 .\r\n","page_name":" 229 ","page_number":237},
  {"content":"\r\n\r\nكرد ؛ از روى جرأت ، به خانهء محتكرين كه از علماء و صاحب ثروت بودند ، رفت و به آنها گفت :\r\nبايد گندم خود را به خبازخانه بدهيد و قيمت آن را از قرار خروارى ده تومان ، از من نقدا بگيريد كه من بتدريج از اساتيد خبازخانه بگيرم . مردمانى كه از املاك خود گندم بسيار داشتند ، در تهران زياد بودند ، ولى شاخص و بزرگوارايشان ، يكى جناب ظهير الاسلام آقاى امام جمعه و يكى جناب ميرزا محمد على خان قوام الدوله بود . جناب امام جمعه به درجه‌اى . . . بستگى به سلطنت داشت كه حاكم تهران و احدى از وزرا قدرت نداشت كه به در خانهء او رود و گندم انبار او را به فلان قيمت طلب كند .\r\nحاجى محمد حسن ، اول ، به خانهء جناب امام جمعه پاگذاشت و گندم خواست كه از قرار خروارى ده تومان قيمت آن را كارسازى كند . در پايين مجلس نشست و سخنها گفت .\r\nجناب امام جمعه با كمال متانت ، و جمعى از اصحاب و خاصان در صدر مجلس نشست و فرمايشات كرد و گاهى ، بلطايف الحيل ، عذرها آورد ، و آخر الامر ، به حاجى محمد حسن گفت كه شما اول از ساير ملاكين گندم بگيريد و بعد به من بپردازيد .\r\nحاجى محمد حسن گفت : شما پرزورتر و قويتر از اهل اين شهر هستيد . اول نزد شما آمده گندم مىگيرم تا ديگران حساب خود را كرده گندم انبار خود را بيرون آورده به قيمت ده تومان به خبازان بفروشند و قيمت از من ستانند كه مسلمين آسوده شوند . حاجى محمد حسن كه مستغنى از گرفتن ده هزار تومان رشوه بود و مخالفت با او مخالفت با دولت محسوب مىشد و امتيازات دولتى در اين صورت از ميان مىرفت ، لهذا جناب امام جمعه از انبار گندم بيرون آورد و به خبازان داد و قيمت از حاجى محمد حسن گرفت . و قوام الدوله نيز گندمها داد و ساير ملاكين طهران و محتكرين گندمها بيرون آوردند . . . نعمت فراوان گشت . . . منتها گرانى نان در اين سال ، به يك قران رسيد كه پيش به هفتصد دينار مىفروختند و آنقدر توفير قيمت چندان باهالى وارد نمىآورد . » طولى نكشيد كه حاجى محمد حسن درگذشت و دولت پسر او حاجى محمد حسين ( امين الضرب دوم ) را به رياست مجلس انتظام نرخ انتخاب نمود .\r\nمرحوم غلامحسين خان افضل الملك ، در كتاب خود ، راجع به حاجى محمد حسين ، امين الضرب دوم ، مىنويسد : « اين جوان قابل عاقل مثل پيران سالخورده و چكيدهء تجارت و عصارهء مهارت است . در انتظام نرخ و رسانيدن گندم به خبازان ، و از خارج ولايات گندم به طهران آوردن ، بسى بىاختيار بود و روزها سوار شده از درب دكاكين خبازان مىگذشت كه خبازان تقلبى نكنند و در فروش نان مردم را معطل نسازند . . . حاجى محمد حسين در سنهء 1317 بواسطهء بعضى محظورات ، استعفا كرد . » « 1 »\r\nمسألهء گوشت : اعتماد السلطنه ( نديم ناصر الدين شاه ) ، ضمن وقايع 21 رمضان 1311 ، مىنويسد : شاه بدون مقدمه از من پرسيد : « گوشت در شهر پيدا مىشود يا نه ؟ عرض كردم خير ، تعجب فرمودند كه نايب السلطنه به من عرض كرد كه ديروز هفتصد گوسفند كشته‌اند . عرض كردم چون از من مىپرسيد ، جز راستى چاره ندارد . اولا اگر روزى هفتصد گوسفند در تهران بايد كشته شود و خوراك اهل شهر به اين مقدار است ، پس از قرار گوسفندى سه قران كه حق تمغاى دولتى\r\n\r\n\r\n","description":"","footnote":"\r\n( 1 ) . يكصد و پنجاه سند تاريخى . . . ، پيشين ، ص 358 - 355 .\r\n","page_name":" 230 ","page_number":238},
  {"content":"\r\n\r\nاست بايد روزى 210 تومان عايد خزانه شود و اين در سال قريب 75 هزار تومان مىشود و شما زياده از 25 هزار تومان نمىگيريد ؛ پس باقى چه مىشود ؟ ممكن است به حضرت نايب السلطنه خلاف عرض كرده باشند . چند روز است كه گوشت ابدا وجود ندارد . » « 1 »\r\nدر صفحهء بعد ، مىنويسد كه در روز 24 ماه جارى ديدم « انقلابى در دكان قصابى است و بخلاف هر روز ، چند لش گوسفند چاق پروارى به قناره آويخته است . تعجب كردم ؛ تحقيق كردم ، معلوم شد كه چون معبر همايون از اينجاست به حكم نايب السلطنه ، چند گوسفندپروارى در دكان قصابى سر راه به قناره زده‌اند تا معلوم خاطر دريا مقاطر همايون شود كه گوشت در پايتخت فراوان است . چنانچه بعد از تشريف بردن شاه ، آدمهاى ملك السلطنه و نظام الملك ، وزير تهران ، اين چند گوسفندپروارى را خودشان بردند . » « 2 »\r\nوضع نان در تهران : در نامه‌اى كه خليل خان شيبانى در جريان مشروطيت به ميرزا ابراهيم خان صديق الممالك شيبانى ، در دههء سوم ربيع الاول سال 1325 قمرى ، نوشته است ، راجع به وضع تهران چنين مىنويسد « خداوندگارا . . اوضاع حاليهء طهران بىاندازه مغشوش است . دو روز است كه بهيچوجه ، نان صحيح پيدا نمىشود و آنچه هست مخلوط پهن و چيزهاى ديگرى است كه ابدا نمىتوان خورد . مسلم است خوردن همچو نانى جز اينكه توليد مرض بكند ، نتيجه نخواهد داشت . عموم مردم بصدا درآمده و بعضى خيالات در نظر دارند كه تمام اسباب خرابى و اغتشاش فوق العاده است . » « 3 »\r\nاعتماد السلطنه ، ضمن وقايع 26 رجب 1313 [ هجرى قمرى 
  ] مىنويسد : « از قرار مسموع ، صورت نرخ ارزاق را نايب السلطنه حضور فرستاده بود . نان از قرار منى ، سه عباسى ؛ گوشت چاركى ، چهار عباسى ؛ برنج صدرى ، ششهزار ؛ زغال ، خروارى سه تومان و پنجهزار ؛ روغن رى ، سه تومان و قس عليهذا . » « 4 »\r\nدر نامه‌اى كه حكيم الممالك ظاهرا به پدر خود نوشته است ، هزينهء زندگى خود را در پاريس به شرح زير مىنويسد :\r\nكرايهء اتاق ، در ماه : 7 تومان ؛ خدمتكار اتاق : 1 تومان ؛ دو نفر معلم در ماه : 9 تومان ؛ خرج ناهار دو رنگ چيز ، روزى دو هزار : ماهى 6 تومان ؛ كرايهء كالسكهء آمدن و رفتن به سفارتخانه : 13 تومان ؛ رخت‌شور : 2 تومان .\r\nملاحظه مىفرماييد در ماهى 38 تومان خرج معين است . علاوه بر اين ، خرج لباس از همه بالاتر است . زمستان شروع مىشود ، خرج زغال ، چاى ، و خرج حمام است كه هردفعه پنجهزار قيمت دارد . « 5 » حكيم الملك مىنويسد كه من مىخواهم در دو سال ، كار ده سال را بكنم و\r\n\r\n\r\n","description":"","footnote":"\r\n( 1 ) . روزنامهء خاطرات اعتماد السلطنه . پيشين ، ص 947 .\r\n( 2 ) . همان . ص 948 ( به اختصار ) .\r\n( 3 ) . يكصد و پنجاه سند تاريخى ، پيشين . ص 371 .\r\n( 4 ) . روزنامهء خاطرات اعتماد السلطنه . پيشين ، ص 1051 .\r\n( 5 ) . ر ك : حسين محبوبى اردكانى ، « چند نامه از حكيم الممالك » ( مقاله ) ؛ مجلهء بررسيهاى تاريخى . سال 6 ، شمارهء 4 ، ص 270 .\r\n","page_name":" 231 ","page_number":239},
  {"content":"\r\n\r\nجميع عيش و راحتيهايى كه در آنجا متصور مىشود ، بر خود حرام كرده‌ام . ناظم الاسلام كرمانى ، در كتاب تاريخ بيدارى ايرانيان ، براى آنكه ارزش وقت ناظم الاطباء كرمانى را بيان كند ، مى - نويسد : ناظم الاطباء بابت عيادت مرضى و حق الزحمه ، « هر ساعتى 5 تومان پول مىگرفت ؛ با وجود اين دخل ، در 24 ساعت ، شبانه‌روزى 16 ساعت اوقات خود را مصروف مدارس و انجمن معارف مىنمود ، يعنى حضور در مدرسه و رسيدگى به اطفال يتيم و امور انجمن معارف را مقدم مىداشت بر حضور در مجالس پادشاه و ابناء آن . »\r\nقيمت بعضى از كالاها : در همين كتاب كه در عهد مظفر الدين شاه تأليف شده است ، مىخوانيم كه : « تا دوشنبه ، چهاردهم شوال 1284 هجرى شمسى ، قيمت قند در تهران هر منى 5 قران بود ولى از تاريخ بالا ببعد ، قيمت هر منى به هفت قران رسيد و موجب بلواى عمومى شد . » « 1 »\r\nقيمت اجناس در عهد مظفر الدين شاه : جمعى در مسجد شاه در روز پنجشنبه 20 ماه رمضان 1324 ، ضمن صحبت چنين مىگفتند : « امروز روغن را فروخته‌اند سير نه شاهى ؛ عجب مجلس عدالتى درست كرده ! امروز كه روغن اينطور است ، فردا نان هم مىشود يكى دو هزار ؛ گوشت مىشود چاركى دو هزار . . . اگر علاء الدوله را گذاشته بودند ، حالا نان يك من ده شاهى بود ، گوشت هم همينطور . . . اگر شاه مهربان باشد ، قوام الدوله را مىخواهد ، سؤال مىكند كه تو در عراق و تهران اقلا ده هزار خروار گندم دارى ؛ چرا انبار مىكنى ؟ بگو بياورند بفروشند ؛ همينطور ، كسان ديگر امام جمعه و غير ذلك . . . ( گزارش عباسقلى ، مأمور شهربانى ) . » « 2 »\r\nبطورى كه از گزارش يك مأمور شهربانى ، در ماه شوال 1324 ، برمىآيد ، سوخت در آن ايام بارى دو تومان و هيزم خروارى چهار تومان و كاه ، در موقع گرانى ، يك من سيصد دينار يا هفت شاهى ( خروارى سه تومان ) و آجر هزارى 12 تومان بود . » « 3 »\r\nشكايت از گرانفروشى : ناظم الاسلام مىنويسد كه چند سال قبل ، يك نفر به شهاب الملك ، حاكم كرمان گفت : « در كرمان قيمت ماست هيچوقت از يك من 5 شاهى زيادتر نبوده ، در حكومت شما قيمت يك چارك كه ربع يك من است به پنج شاهى رسيده است . حاكم فورا ميرغضب را خواست و حكم داد ، سر بيچارهء عارض را بريدند كه چرا فضولى كردى و در امر تسعير ، كه در شأن حاكم است ، چون و چرا كردى . » « 4 »\r\nمصرف و پس‌انداز : « مصرف عبارت است از اتلاف يك ثروت ، به منظور ارضاى يك احتياج .\r\nدرآمد چيزى است كه مىتواند بدون ايجاد فقر ، به مصرف برسد . پس‌انداز عبارت است از قسمتى از درآمد ، كه به مصرف نرسيده باشد ، يعنى مشتمل بر يك نوع اجتناب از خرج است يا بطور كلى آنچه كه مصرف نشده باشد .\r\nبرخى از افراد استثنائا داراى امكاناتى هستند كه به آنها اجازه مىدهد ميزان مصرفى بيشتر از درآمد خود داشته باشند . به اين ترتيب كه يا از سرمايهء خود مراقبت به عمل نمىآورند و به استهلاك توجه نمىكنند يا حتى مقدارى از آن را برداشت مىكنند و يا براى تأمين مصرف\r\n\r\n\r\n","description":"","footnote":"\r\n( 1 ) . تاريخ بيدارى ايرانيان . ج 2 ، ص 91 .\r\n( 2 ) و ( 3 ) . مجلهء يغما . بهمن‌ماه 29 ، ص 558 .\r\n( 4 ) . تاريخ بيدارى ايرانيان . پيشين ، ج 1 ، ص 21 .\r\n","page_name":" 232 ","page_number":240},
  {"content":"\r\n\r\nخود ، اقدام به اخذ وام مىنمايند . اينها در حقيقت ، مازاد بر درآمد خود خرج مىكنند . » « 1 »\r\nسطح زندگى و نوع زندگى : « منظور از سطح زندگى يك فرد ، مصرفى است كه مىتواند داشته باشد ، و بستگى به درآمد او دارد ، زيرا كه مصرف بيش از درآمد نمىتواند تا مدتى طولانى ادامه يابد . منظور از نوع زندگى ، نحوه‌اى است كه يك فرد براى انجام مصارف خود اختيار مىنمايد .\r\nاندازه‌گيرى سطح زندگى ، از نقطه نظر محاسبات آمارى ، با مراجعه به درآمدها انجام مىگيرد و نوع زندگى از طريق پرسشنامه‌هايى كه نمايشگر نحوهء مصرف بودجهء خانواده است ، شناخته مىشود .\r\nنسبت هزينه‌هايى كه به مصرف تغذيه ، پوشاك ، مسكن و غيره مىرسد ، در خانواده‌هاى مختلف متفاوت است . در صورت تساوى درآمد ، آنچه مصروف تغذيه مىشود در مورد كارگران بمراتب بيشتر از كارمندان است . سهم مخارج پوشاك مردم شهرى بيشتر از روستانشينان و رقم مربوط به كارمندان بيشتر از كارگران است . يكى از علل و عوامل انحطاط اقتصادى در ايران ، اين بوده و هست كه تمام افراد اجتماع خود را مكلف به انجام يك كار مفيد اقتصادى نمىدانند بلكه غالبا در يك خانواده ، يك نفر يا دو نفر كار مىكنند و بقيه مفتخور و دعاگو هستند . با اينكه در سالهاى اخير ، از بركت توسعهء نسبى اقتصادى و شركت زنان در فعاليتهاى گوناگون ، تا حدى اين وضع تعديل شده است ولى باز هم ، افراد انگل و بيكار در خانواده‌ها كم نيستند .\r\nژوبر ضمن مسافرتى در ايران ، به اين پديدهء زيان‌بخش اقتصادى در طبقات بالاى اجتماع توجه مىكند و مىنويسد :\r\n« . . . در ايران اگر مردى از راه مقام و منزلت ، سرمايه ، دانش و يا بخت و اقبال وجهه و اعتبارى كسب كند ، بلافاصله خانه‌اش از مشتى بيكار و طفيلى پر شده ، همگى خود را در عداد افراد خانوادهء وى محسوب مىدارند . . . سعادت و نكبت اينان با بخت و اقبال ارباب و حامى بسته است ؛ اگر او ترقى كند ، اينان نيز همه با وى ترقى مىكنند و اگر او مغضوب شود ، همگى فنا مىگردند . » « 2 »\r\nمصارف تمام افراد يك ملت را مىتوان بطور كلى ، در گروههاى مختلف ، طبقه‌بندى كرد .\r\nاين ارقام در كشور فرانسه به سال 1966 ، چنين بوده است :\r\nنوع مصرف نسبت به درصد كل مصرف\r\nتغذيه 32\r\nپوشاك 11\r\nمسكن 18\r\nبهداشت و مراقبتهاى مختلف 12\r\nحمل‌ونقل و ارتباطات 9\r\n\r\n\r\n","description":"","footnote":"\r\n( 1 ) . اصول علم اقتصاد . پيشين ، ص 296 - 295 .\r\n( 2 ) . ژوبر ، مسافرت به ارمنستان و ايران . ترجمهء محمود مصاحب . ص 344 .\r\n","page_name":" 233 ","page_number":241},
  {"content":"\r\n\r\nفرهنگ و تفريحات مختلف 7\r\nمهمانخانه ، كافه ، رستوران و متفرقه 11 » « 1 »\r\nگرايش ، مصرف و حساسيت مصرف : « هرچه ميزان درآمد يك فرد بيشتر باشد ، آسانتر مىتواند قسمتى از آن را پس‌انداز كند . هرگاه درآمد شخصى افزايش پيدا كند ، ميزان مصرف او معمولا با آهنگى كندتر افزايش مىيابد . رابطه‌اى كه مصرف را به درآمدها مربوط مىكند ، گرايش به مصرف ناميده مىشود ؛ به عبارت ديگر ، مصرف تابعى است از درآمد .\r\nگرايش متوسط به مصرف ، نسبت مصرف است به درآمد ؛ و گرايش نهايى به مصرف ، نسبت ميزان افزايش مصرف ناشى از ازدياد معينى از درآمد است به همان درآمد . » « 2 »\r\n\r\nاهميت نسبى بخشهاى عمدهء اقتصاد ملى\r\n« مجموع فعاليتهاى اقتصادى را به سه بخش عمده تقسيم مىكنند :\r\nكشاورزى ، استخراج معادن ، توليدات صنعتى و فعاليتهاى مولد خدمات .\r\nدر هر اقتصاد ملى ، اهميت و درصد نسبى اين سه بخش اصلى فعاليت ، از اهم مشخصات بشمار مىآيد ؛ چرا كه هم نشان‌دهندهء كميت و كيفيت توليدات است و هم مبين روحيه و طرز تفكر گروههاى مختلف اجتماعى كه تا حد زيادى به شغل و حرفه و كسب و كار آنان بستگى دارد .\r\n\r\nجدول زير درصد تقسيمات جمعيت فعال را بفاصلهء نيم قرن در دو كشور فرانسه و ايالات متحدهء آمريكا نشان مىدهد\r\nاين جدول نشان‌دهندهء گرايش تدريجى جمعيت فعال از بخش كشاورزى و معادن بسوى صنايع و از صنايع بسوى خدمات است كه يكى از مشخصات عمدهء تحول و ، به گفتهء بسيارى از اقتصاددانان ، ترقى ، و پيشرفت اقتصادى بشمار مىآيد .\r\nجدول زير ، مقايسهء درصد جمعيت شاغل ده ساله و بالاتر ايران را برحسب سه بخش\r\n\r\n\r\n","description":"","footnote":"\r\n( 1 ) . همان . ص 297 - 296 .\r\n( 2 ) . همان . ص 297 .\r\n","page_name":" 234 ","page_number":242},
  {"content":"\r\n\r\nعمدهء اقتصادى ، در سالهاى 1335 و 1345 ، نشان مىدهد :\r\nدر اين جدول نيز ، مقايسهء بين درصد جمعيت شاغل در خدمات كشاورزى ( كه نبايد با روستانشينان اشتباه كرد ) به نسبت كل جمعيت فعال ذكر شده است . آمار راجع به ايران ، متعلق به آخرين سرشمارى رسمى انجام شده يعنى سرشمارى سال 1345 است و آمار كشورهاى خارجى مربوط به سال 1962 ميلادى .\r\nآلمان فدرال / 15 % / آرژانتين / 25 %\r\nبلژيك / 10 % / ايالات متحده / 9 %\r\nفرانسه / 26 % / هندوستان / 72 %\r\nايتاليا / 30 % / ايران / 8 / 45 %\r\nبريتانياى كبير / 5 %\r\nسهم و اهميت نسبى هريك از اين بخشها در اقتصاد ملى ، بستگى به درصد محصول ملى توليد بوسيلهء آنها دارد .\r\nجدول زير ، درصد سهم كشاورزى ، صنايع و خدمات را در محصول ملى ، در چند كشور صنعتى غرب ، نشان مىدهد :\r\n\r\n","description":"","footnote":"","page_name":" 235 ","page_number":243},
  {"content":"\r\n\r\nبسال 1345 ، در اقتصاد ملى ايران ، سهم كشاورزى و دامپرورى 3 / 24 % ، صنايع و معادن 2 / 14 % ، ساختمان 1 / 6 % ، آب و برق 1 / 1 % ، نفت سهم ايران 1 / 13 % و ساير بخشها 2 / 41 % بوده است .\r\nاز لحاظ تحليل اقتصادى ، بايد گفت كه سهم نسبى كشاورزى در توليد ملى ، كمتر از درصد جمعيت شاغل در اين بخش است . علت آن است كه ارزش توليد سرانهء يك كشاورز معمولا كمتر از ارزش توليد سرانهء يك كارگر صنعتى است . ولى نبايد اين وضع را احيانا تعبير به تنبلى كشاورزان كرد و يا پنداشت كه آنها كمتر كار مىكنند .\r\nدو علت اساسى اين وضع را توجيه مىكند : نخست آن‌كه ، ارزش محصول يك واحد توليدى يا يك بخش از فعاليت ، معمولا ناشى از دو عامل است : يكى ميزان سرمايهء ثابت به كار رفته ، ديگرى نيروى انسانى . چون در كشاورزى ، ميزان سرمايه‌هاى ثابتى كه به كار مىرود كمتر از صنايع است ، در نتيجه ، ارزش سرانه نيز كمتر خواهد بود . دوم آن‌كه ، حتى با توجه به سرمايه و نيروى انسانى ، ارزش محصولات كشاورزى ، در مقام مقايسه با مصنوعات ، بدلايلى كه بعدا تجزيه و تحليل خواهد شد ، كمتر است .\r\nولى بهر تقدير ، بايد توجه داشت كه در اقتصاد كنونى ايران ، مانند بسيارى ديگر از كشورهاى در حال توسعه كه مرحلهء عقب‌ماندگى را پشت‌سر گذاشته اما هنوز از نظر اقتصادى در شمار جوامع صنعتى و پيشرفته در نيامده‌اند ، كشاورزى مخصوصا از نظر تعداد جمعيت شاغل ، مقام خاصى دارد . با پيشرفت پديدهء شهرگرايى كه خود ناشى از علل و عوامل مختلف از جمله توسعهء صنايع و فعاليتهاى اقتصادى در قطبهاى مختلف شهرى است و نيز با گسترش كشاورزى ماشينى در روستاها كه نياز به نيروى انسانى كمتر و سرمايهء بيشترى دارد ، اميد مىرود كه تعداد روستانشينان و افراد شاغل در بخش كشاورزى و فعاليتهاى وابسته ، منظما و بتدريج كاهش يابد و در طى يك نسل ، به درصدى مشابه كشورهاى صنعتى برسد . بعلاوه ، بايد توجه داشت كه با بسط و توسعهء اقتصاديات مملكتى ، كشاورزى ايران نيز بسرعت از حالت عقب‌ماندگى خارج خواهد شد و كشت و زرع عمقى ، براساس استفادهء بيشتر از ماشينها و كودهاى شيميايى و بطور كلى وسايل و ابزار نوين ، جاى كشت و زرع سطحى را با وسايل كم و در سطح وسيع خواهد گرفت ، و اين خود عاملى در انتقال جمعيت روستانشين به شهرها خواهد بود . گذشته از اين ، چون بسيارى از صنايع مهم با به كار بردن تازه‌ترين روشهاى صنعتى ايجاد مىشوند و بطور كامل يا در بسيارى از قسمتها ، ماشينهاى تمام خودكار را مورد استفاده قرار مىدهند ، بايد انتظار داشت كه آهنگ و شكل انتقال جمعيت از بخش كشاورزى و معادن بسوى بخش صنايع و از بخش صنايع به طرف خدمات ، با آنچه در سالهاى پيش در شرايط نسبتا مشابه در كشورهاى صنعتى امروز ديده شده ، تا حد زيادى متفاوت باشد ؛ به اين معنى كه تعداد و درصد بيشترى از نفوس مستقيما از بخش كشاورزى و فعاليتهاى وابسته ، به بخش خدمات انتقال يابند و ايران با سرعتى بيشتر ، به يك ساختمان جمعيتى مشابه با كشورهاى صنعتى ، از نظر سهم افراد شاغل در فعاليتهاى عمده ، نايل شود . » « 1 »\r\n\r\n\r\n","description":"","footnote":"\r\n( 1 ) . همان . ص 84 - 80 .\r\n","page_name":" 236 ","page_number":244},
  {"content":"\r\n\r\n\r\nتوليدات مهم بخش كشاورزى\r\n« مهمترين محصول كشاورزى ايران گندم است . ميزان توليد گندم در سال 1348 بالغ بر 000 ، 200 ، 4 تن بوده است . در همين سال ، ميزان توليد جو 000 ، 104 ، 1 تن و توليد برنج برابر يك ميليون تن بوده است .\r\nبمناسبت وسعت كشت ديمى ، ميزان بارندگى ساليانه و شرايط اقليمى در حجم توليد گندم بسيار مؤثر است و با توجه به افزايش مصرف كه هم ناشى از ارتقاء سطح زندگى و قوهء خريد است و هم مولود افزايش جمعيت ، در بسيارى از سالهاى اخير توسل به واردات گندم تنها راه جبران كمبود محصول به نسبت مقتضيات مصرف و مبارزه با گرايشهاى صعودى قيمتها بوده است .\r\nاجراى طرحهاى مهم سدسازى و آبيارى در شمال ايران ، مخصوصا در گيلان ، ثبات بيشترى در ميزان محصول برنج بوجود آورده اما هنوز قيمتهاى داخلى ، با وجود كيفيت مرغوب انواع برنج ايران ، به نسبت نرخهاى بين المللى ، بالاست و مسلما با افزايش بازده در هكتار و تأكيد بيشتر در بهبود روشهاى كشت و زرع ، مىتوان در اين زمينه ، به پيشرفتهاى سريعى نايل آمد . توليد چغندر قند كشور در سال 1348 ، برابر 000 ، 430 ، 4 تن ، و توليد نيشكر در همين سال بيش از 000 ، 80 تن بوده است .\r\nدر سال 1348 ، ميزان توليد برگ سبز چاى برابر 000 ، 75 تن بوده است .\r\nطبق آمار بانك مركزى ايران ، در سال 1346 ، ارزش كل محصولات زراعى كشور برابر 000 ، 000 ، 239 ، 84 ريال بوده است . براى روشنتر شدن سير تحول توليدات كشاورزى ، تغييرات شاخص آن را از سال 1341 تا 1346 ، باستناد آمار بانك مركزى ايران ، در جدول زير ذكر مىكنيم :\r\nمعرفى قدرت توليدى بخش كشاورزى ايران ، بدون اشاره‌اى شايسته به اهميت توليدات دامى ، غيرمكفى خواهد بود .\r\nدر سالهاى 1341 الى 1346 ، توليد محصولات دامى برابر 40 % كل توليدات كشاورزى ايران بود . در سال 1343 بسبب شرايط نامساعد اقليمى ، در ميزان توليد محصولات دامى كاهش پديد آمد ، اما در سالهاى ديگر آهنگ افزايش ساليانه ميزان توليد بطور متوسط برابر 2 / 2 % بوده است .\r\n\r\n","description":"","footnote":"","page_name":" 237 ","page_number":245},
  {"content":"\r\n\r\nجدول زير شاخص تغيير توليدات دامى كشور را طى سالهاى 1341 تا 1346 نشان مىدهد :\r\nبا وجود اين افزايش ، وضع دامپرورى و توليدات دامى در حال حاضر ، يكى از دشواريهاى عمدهء بخش كشاورزى ايران بشمار مىآيد . افزايش تعداد نفوس از يك‌طرف و ارتقاء سطح زندگى و قوهء خريد ( كه وضع كنونى ساختمان اجتماع ايرانى پيش از هرچيز به افزايش مصرف كلى مواد غذايى منتهى مىشود ) از طرف ديگر ، باعث ازدياد تقاضاى مواد دامى شده و مرتبا بحرانهاى كمبود اين مواد ، مخصوصا گوشت كه تا حدى ناشى از بىترتيبيهاى ادارى و تا حدى نيز معلول فقد عرضهء مكفى است ، پديدار مىشود كه مقامات مسؤول ادارى و برنامه‌ريزان مكررا وعدهء اتخاذ تدابير كوتاه‌مدت و بلندمدت لازم جهت رفع اين بحرانها و بهبود وضع را داده‌اند .\r\nمنابع توليد ايران از لحاظ ماهيگيرى ، تا امروز عملا مورد بهره‌بردارى اساسى واقع نشده ؛ حال آن‌كه توليدات ماهى هم مىتواند از عوامل اصلى تأمين غذاى مكفى براى نفوس كشور و جوابگوى به تقاضاى روزافزون در اين مورد باشد و هم فعاليتهاى ماهيگيرى موجب تجديد عمران و رونق و بازگشت حيات و فعاليت اقتصادى به سواحل خليج فارس و احيانا درياى عمان خواهد بود ، كه تقريبا دست‌نخورده مانده است . در سال 1347 ، ارزش محصولات شيلات شمال ايران معادل پانصد ميليون ريال بود كه از اين رقم چهارصد ميليون ريال آن مربوط به خاويار است كه خود يك مبلغ مهم درآمد ارزى براى كشور بشمار مىآيد . در همين سال ، ارزش محصولات ماهى جنوب بالغ بر 315 ميليون و 300 هزار ريال بوده است . حتى اگر ارقام مربوط به صيد غيررسمى را ، كه به خودى خود قابل توجه است اما در آمار نمىآيد ، به اين دو قلم بيفزاييم ، به رقمى كه متناسب با امكانات وسيع كشور و مقتضيات مصرف باشد ، نخواهيم رسيد . » « 1 »\r\nشيلات : استعمار در حال رشد روسيه كه از دوران قدرت پتر كبير آغاز شده بود ، با عهد - نامهء تركمانچاى تثبيت ، و ايران از داشتن ناوگان نظامى در اين دريا محروم گرديد . با استقرار كاپيتولاسيون ، فرصت مناسبى براى دولت روسيه و اتباع آن كشور فراهم گرديد تا در امور داخلى\r\n\r\n\r\n","description":"","footnote":"\r\n( 1 ) . همان . ص 91 - 88 .\r\n","page_name":" 238 ","page_number":246},
  {"content":"\r\n\r\nايران مداخله كنند .\r\nاز شكست تركمانچاى ( 1828 ميلادى ) تا نخستين قرارداد ليانازوف ( 1876 ) حمله و تجاوز اقتصادى و سياسى و نظامى روزافزون دو امپرياليسم تزارى و بريتانيا و رقابت آن‌دو ، عناصر منحط و ارتجاعى را پيوسته به دو قطب روس و انگليس جذب مىكرد و عناصر مترقى و آزاديخواه را به مبارزه و چاره‌جويى برمىانگيخت .\r\nالكساندر خودزكو ، سركنسول روسيهء تزارى ، در كتاب سرزمين گيلان ، كمابيش به تجاوزات و مداخلات نارواى روسيهء تزارى در امور داخلى ايران اشاره مىكند و آشكارا مىنويسد كه پس از عهدنامهء تركمانچاى ، و عهدنامه‌هاى تحميلى بعدى ، پادشاه ايران از ايجاد بحريهء نظامى در درياى خزر بىنصيب مىشود . صيادان روسى در تمام فصول صيد ، در دهانهء رودخانه‌هايى كه در جنوب ، به اين دريا مىريزند ، حاضر مىشوند . اينها اطلاعاتشان دربارهء اين سواحل بيش از اهالى محل قابل اطمينان است . سفاين جنگى و كشتيهاى تجارى وابسته به روسيه ، خواه به منظور حمايت از صيادان ماهى خاويار ، خواه به عناوين ديگر ، در اين دريا رفت‌وآمد دارند .\r\nوقتى منافع سرشار ناشى از صيد ماهى با جاذبهء منافع تجارى گيلان و مازندران و استرآباد درمىآميزد ، روسيه را بنحو مقاومت‌ناپذيرى ، به تملك تمامى اين منطقه ترغيب مىكند . تمايل روسيه در دست نهادن بر اين سواحل ، در واقع عكس العمل طبيعى تسخير پنجاب بوسيلهء دولت انگلستان و انضمام آن به قلمرو امپراتورى بريتانيا در سرزمين هند است .\r\nبه اعتبار چنين مآل انديشى است كه دولت روسيه ، ساليانه ، ميليونها روبل صرف نگهدارى نيروى دريايى خود در حاجى طرخان مىكند . به اين ترتيب ، روسان با در دست گرفتن شيلات ايران ، به بسيارى از آرزوهاى اقتصادى و سياسى خود مىرسيدند . نخست با ايجاد صيدگاهها در كرانهء ايرانى درياى خزر با دست ماهيگيران و سرمايه‌داران روس ، نفوذ خود را به صورت شبكهء بهم پيوسته‌اى مستقر مىساختند . « 1 »\r\nچون قرآن ( كتاب مذهبى ما ) مصرف ماهيهاى بدون فلس را براى مسلمانان حرام كرده است ، صيد اين قبيل ماهيها به صيادان روسى واگذار شده بود ، كه هر سال به اين سواحل مىآمدند و صيدگاههايى در دهانهء رودخانه گرگانرود ، نوارود و بويژه سفيدرود ، ايجاد مىكردند در دهانهء رودخانهء اخير ، صيد ماهى خاويار ، اهميتى معادل سواحل شمالى درياى خزر كسب كرده است . صيادان روسى پس از تهيهء خاويار و سريشم ماهى ، كشتيهاى خود را از فراورده‌هاى صيد زمستانى ، انباشته مىكردند و راهى حاجى طرخان مىشدند پس از تجارت ابريشم ، دادوستد ماهى سفيد ، سودبخش‌ترين مشاغل گيلان است و بزرگترين رقم فعاليت عملى را به خود اختصاص داده است . يكهزار و صد ماهى سفيد تازه ، در محل به مبلغ 36 فرانك فرانسه معادل سه تومان به فروش مىرسيد اين ماهى را به حالت دودى درمىآوردند و يا در خمى كه در شنهاى ساحلى مدفون كرده‌اند ، شور مىكنند . يكهزار ماهى سفيد شور به مبلغ بيست تا سى تومان فروخته مىشد و هرگز هم بىمشترى نمىماند . » « 2 » به اين ترتيب ، روسيهء تزارى ، چه از نظر\r\n\r\n\r\n","description":"","footnote":"\r\n( 1 ) . ر ك : الكساندر خودزكو ، سرزمين گيلان . ترجمهء سيروس سهامى ، ص 34 - 33 .\r\n( 2 ) . همان . ص 89 - 88 .\r\n","page_name":" 239 ","page_number":247},
  {"content":"\r\n\r\nاقتصادى و چه از لحاظ سياسى ، درياى خزر و ولايات پيرامون آن را جولانگاه فعاليتهاى گوناگون خود مىشمرد . دوگامل وزير مختار روس ، در زندگىنامهء خود بسال 1885 ميلادى ( 1303 هجرى ) ، مىگويد : هنگام عزيمت به تهران ، نيكلاى يكم امپراتور روس ، به وى گفت : « از كوشش بريتانيا براى داير كردن كنسولگرى در بندرهاى خزر كه كارى « ماجراجويانه » است غافل نباشيد و اين يك موضوعى است كه شما هرگز نبايد تسليم شويد . اما بجز اين يك مسأله ، من آرزومندم كه شما با سفارت انگليس روابطى بسيار نيكو داشته باشيد . » « 1 »\r\nتوجه انگلستان به افغانستان و كوشش پيگير آن دولت براى كوتاه كردن دست ايران از هرات ، را بايد سنگربندى در مقابل روسيه به شمار آورد .\r\nكشمكش ايران با روسيهء تزارى مخصوصا پس از عهدنامهء تركمانچاى ، فزونى گرفت و مداخلات نارواى روسيه و اتباع آن كشور به جايى رسيد كه مردى چون حاجى ميرزا آقاسى را به اعتراض برانگيخت . وى خطاب به سفارت روس ، نوشت : « چون به عرض اولياى دولت جاويد مدت قاهره رسيد كه در سواحل بحر خزر ، كه متعلق به اين دولت عليه است ، حكام بدون اذن دولت ، بعضى از شيلات ماهيگيرى را به اجاره داده‌اند . لهذا فرمان قضا جريان ، عز نفاذ يافت كه هر اجاره كه بىرخصت مخصوص دولت عليه منعقد شده باشد ، باطل است . . . نظر به اين‌كه احتمال مىرفت كه بعضى از رعاياى دولت عليهء روسيه خواسته باشند بعضى از شيلات را اجاره نمايند ، استحضار آن جناب از مدلول حكم محكم شاهنشاهى ، لازم نمود كه آنها را اخبار نمايند .\r\nزياده چه تصديع دهد . تحريرا فى شهر محرم الحرام سنهء 1252 . » « 2 »\r\nحتى ميرزا آقاسى ، براى نجات از مداخلات روسيه و اتباعش ، همهء شيلات ايران را ، از محمد شاه اجاره كرد ، و به دريا بيگى اجاره داد ، تا طالبان شيلات از وى اجاره كنند ؛ ولى اين تدابير ، از تجاوزات و شلتاقها و زورگوييهاى عمال روسيهء تزارى نكاست . سفارت روسيه به نامه‌هاى مكرر « حاجى » جوابهاى سفسطه‌آميز مىداد ، و با اعمال فشار و زور ، براى اتباع روسيه ، امتيازات سودمندى كسب مىكرد . به قول دكتر وثوق زمانى ، پس از نامه‌هاى مكرر بىحاصل ، « كار صدر اعظم ناتوان و نادان ، به التماس و چيزى همانند گدايى كشيد . در هر نامه ، پياپى مىنوشت : « هل جزاء الاحسان الا الاحسان ؟ اما بهره‌اى نمىبرد . . . سرانجام ميرزا آقاسى به زانو درآمد و به آخرين سنگر عقب نشست و به علت ضعف و بيچارگى ، از آرزوى ملى كردن شيلات و كوتاه ساختن دست تزاريان چشم پوشيد و نوشت : « ما كام شيرين دوست را براى مشتى آب شور تلخ نمىكنيم « 3 » . » و شيلات ايران را در درياى خزر يك جا ، به عبدل نامى از اتباع روسيهء تزارى به سالى 6 هزار و پانصد تومان اجاره داد . « 4 » روسيهء تزارى ، اين شكل استثمار متمركز را كه سود بيشتر و رنج كمتر داشت ، به خوبى پذيرفت . با مرگ محمد شاه و فرار حاجى ميرزا آقاسى و روى كار آمدن اميركبير ، كار شيلات صورت ديگرى گرفت .\r\n\r\n\r\n","description":"","footnote":"\r\n( 1 ) . اى . او . سيمونيچ ، خاطرات وزير مختار . ص .\r\n( 2 ) . ابراهيم تيمورى ، عصر بيخبرى يا تاريخ امتيازات در ايران . ص 287 ( به اختصار ) .\r\n( 3 ) . وثوق زمانى ، « رسالهء پايان‌نامهء دكترى » قبل از انتشار .\r\n( 4 ) . ر ك : اميركبير و ايران . ص 410 - 409 .\r\n","page_name":" 240 ","page_number":248},
  {"content":"\r\n\r\nامير كه منتظر فرصت مناسبى براى تأمين منافع ايران بود ، چون ديد مير ابراهيم مستأجر شيلات به اتكاء روسيه از پرداخت اجاره بهاى شيلات ، سرباز مىزند ، اجاره را فسخ و در سال 1267 قمرى ، با ميرزا اسماعيل خان و محمد ولىبيك قرارداد را از نو منعقد كرد و اجارهء بهاى شيلات را به سالى 25 هزار تومان ترقى داد ، و اين جريان را بكاردار ايران در هشتر خان نوشت و در پايان تأكيد كرد كه « . . . امر و مقرر مىفرماييم كه من بعد ، عاليجاهان مشار اليهما را مباشر شيلات دانسته ، هرگونه مهمى به آن عاليجاه اظهار نمايند لازمهء تقويت را به عمل آورده كوتاهى ننمايند و در عهده شناسند . « 1 »\r\nكار شيلات با مرگ امير كبير و روى كار آمدن ميرزا آقا خان نورى ، رو به پريشانى نهاد .\r\nدر نتيجهء ضعف حكومت مركزى ، بهره‌بردارى كافى از شيلات ممكن نبود . دولت نمىتوانست از تجاوز ماهيگيران و كشتيهاى روس جلوگيرى كند ، در نتيجه درآمد دولت نه تنها از زمان امير كبير بلكه از عهد حاجى ميرزا آقاسى هم كمتر شده بود .\r\nاگرچه از 1275 قمرى ، شيلات به ظاهر ، با واسطه ، در دست ميرزا ابراهيم خان دريابيگى بود ، اما اتباع تزارى در زمان وى ، قطعه‌قطعه ، از شيلات بهره‌بردارى مىكردند و وجه ناچيزى به او مىدادند . كاهش درآمد دولت ، افزايش هزينه‌ها ، بىبندوبارى و نادرستى و بيكفايتى زمامداران ، كار را به جايى رسانيد كه سرانجام ، شاه و سپهسالار با اجاره دادن سراسر شيلات ، به يك تن از اتباع روس رضايت دادند .\r\nپس از چندى ناصر الدين شاه ، شيلات را به كامران ميرزا ، نايب السلطنه ، يكى از پسران خود ، واگذار كرد و وى با روسها كنار آمد و با افزودن 6 هزار تومان به اجاره‌بهاى سالانه ، براى شش سال ديگر ، امتياز را تمديد كرد . پس از گذشتن سه سال ، در زمان اتابك ، ميزان اجاره را اندكى افزودند و براى مدت 25 سال ، اجاره را با ليانازوف تمديد كردند . در عهد مظفر الدين شاه نيز به علت درماندگى دولت ، روسها همچنان به مظالم خود ادامه مىدادند .\r\n\r\nبازرگانى ايرانيان در عهد قاجاريه\r\nدر دوره صفويهء ، بازرگانى ايران با روسيه بيش از بازرگانى ايران با كشورهاى ديگر بوده است در دورهء قاجاريان نيز مناسبات بازرگانى ايران با روسيه بر ديگر كشورها فزونى داشته است بطورى كه هفت هشتم بازرگانى ايران با روسيه و انگلستان بود ، و از اين هفت قسمت ، هم 5 / 4 قسمت با روس و بقيه با انگليس بود . « 2 »\r\nالبته روسها بيشتر فراورده‌هاى ايران را مىخريدند و بيشتر نيازهاى اقتصادى ايران را برمىآوردند و اين حسن مناسبات چند سبب داشت : نخست آنكه روسيه با ايران همسايه بود و ايران مىتوانست نيازمنديهاى اقتصادى خود را از اين كشور زودتر ، ارزانتر و آسانتر از جاهاى ديگر بدست آورد ؛ از طرف ديگر ، چون راه عبور بسيارى از كالاهاى خارجى از روسيه بود و روسها با اشكالتراشيهاى گوناگون مانع عبور كالاى ديگر از كشور خود مىشدند ، به اين ترتيب ، كالاهاى روسى مخصوصا قند و قماش و بلور و جز اينها به ايران مىرسيد و در مقابل ، روسها خريدار\r\n\r\n\r\n","description":"","footnote":"\r\n( 1 ) . همان . ص 411 .\r\n( 2 ) . ر ك : گنج شايگان . پيشين ، ص 9 .\r\n","page_name":" 241 ","page_number":249},
  {"content":"\r\n\r\nهمه نوع فرآورده و كالاى ايرانى بودند بطوريكه موازنهء نسبى بين واردات و صادرات دو كشور برقرار مىشد ؛ در حالىكه ديگر كشورهاى خارجى همواره سعى مىكردند بر واردات خود به ايران بيفزايند ؛ چنان كه واردات ايران از بريتانيا و هند ، پنج برابر صادراتش به آن كشورها بود . « 1 »\r\nراههايى كه تهران را به مركزهاى بازرگانى مىپيوست از اينقرار بود :\r\n1 . راه خليج فارس - بوشهر - شيراز - اصفهان - تهران\r\n2 . راه بغداد - كرمانشاه - تهران\r\n3 . راه ترابوزان - تبريز - تهران\r\n4 . راه باتوم - تفليس - ايروان - تبريز - تهران\r\n5 . راه درياى خزر - باكو - بندر پهلوى - رشت - تهران\r\n6 . راه كراسنوودسك - عشق‌آباد - مشهد\r\nاز اين شش راه ، سه راه نخستين ، بر خلاف راههاى ديگر ، طولانى ، دشوار و پرهزينه بود .\r\nهمين عوامل به نفع مناسبات بازرگانى ايران با روسيه سامان مىگرفت .\r\n\r\nقرارداد 1907\r\nاز مدتها پيش ، بين دو دولت متجاوز انگلستان و روسيهء تزارى ، بر سر چگونگى تجاوز به ممالك خاورميانه ، اختلاف بود . پس از شكست روسيه از ژاپن ، روسيهء تزارى براى آنكه بتواند در برابر حريف تازه‌نفس خويش آلمان پايدارى كند ، بر آن شد كه به اختلافات خود با انگلستان ، بر سر چين و منچورى و راه‌آهن آن و به تعارضى كه با آن كشور دربارهء ايران و افغانستان و تبت داشتند ، پايان دهد .\r\n« مذاكرات در اوت 1907 به نتيجه رسيد و بموجب اين قرارداد ، ايران به سه منطقهء نفوذ تجزيه گشت :\r\n1 . منطقهء نفوذ روسيه در شمال ايران به خطى محدود مىشد كه از قصر شيرين و اصفهان و يزد و ذو الفقار مىگذشت .\r\n2 . منطقهء نفوذ انگليس در جنوب به خطى منتهى مىشد كه از بندرعباس به كرمان و بيرجند مىپيوست .\r\n3 . ميان اين دو منطقه ، ناحيه‌اى بيطرف اعلام شد و هردو طرف مجاز به تحصيل امتياز در آن بودند .\r\nمنطقهء نفوذ انگليس ، بيشتر جنبهء نظامى داشت و براى حفظ راههايى بود كه به افغانستان و بلوچستان مىرسيد ، اما منطقهء نفوذ روسيه قسمت آباد و حاصلخيز و پرجمعيت ايران را شامل مىشد . ميان اين دو منطقه ، ميدان رقابت دو دولت باقى ماند . به اين ترتيب ، روسيه و انگليس ، ايران و افغانستان و تبت را ميان خود تقسيم كردند تا بتوانند خود را براى جنگ با آلمان حاضر كنند . » « 2 »\r\nدر فصل چهارم همين قرارداد ، به مطالبات مالى دو دولت توجه شده است : « واضح است كه عايدات گمركات ايران غير از گمركات فارس و خليج فارس ، كه محل تأديهء اصل و فرع\r\n\r\n\r\n","description":"","footnote":"\r\n( 1 ) . ر ك : همان . ص 9 .\r\n( 2 ) . قرارداد 1907 بين روس و انگليس راجع به ايران . ترجمهء على وحيد مازندرانى . ص 76 .\r\n","page_name":" 242 ","page_number":250},
  {"content":"\r\n\r\nقروض مىباشد كه دولت ايران از بانك استقراضى و رهنى ايران تا تاريخ امضاى اين قرارداد نموده است ، كماكان به همان مصرف خواهد رسيد . عايدات گمركات ايران در خليج فارس و عايدات صيد ماهى ايران در كنارهء بحر خزر ، كه متعلق به ايران است ، و همچنين عايدات پست و تلگراف ، كما فى السابق ، به مصرف استقراضى خواهد رسيد كه دولت ايران از بانك شاهنشاهى تا تاريخ امضاى اين قرارداد نموده است . » « 1 »\r\nتنظيم اين قرارداد ، موجب خشم و ناراحتى آزاديخواهان گرديد . ديگر ، مشروطه‌خواهان نمىتوانستند براى اجراى نقشه‌هاى خود ، از تضاد و اختلاف دو دولت استعمارى بهره‌بردارى كنند . دولت ضعيف و فاسد ايران ، نخست ، خود را با مفاد قرارداد آشنا نمىساخت ولى سرانجام در 1913 ميلادى ( 1292 هجرى شمسى ) آن را برسميت شناخت . « 2 » در حالىكه دو قدرت بزرگ در مقام تجزيهء كامل و بهره‌بردارى از منابع ايران بودند ، سرانجام انقلاب كبير اكتبر بوقوع پيوست و دولت شوروى به انتشار مدارك سياسى سرى ، از جمله عهدنامهء 28 مه 1915 ، بين روس و انگليس اقدام نمود و به جهانيان نشان داد كه دو دولت متجاوز ، چگونه استقلال و منافع ايران و عثمانى و ديگر كشورهاى ضعيف خاورميانه را ناديده گرفته و تصميم گرفته بودند كه روسيهء تزارى ، قسطنطنيه و تنگه‌ها را تصرف كند و بريتانيا در عوض ، همهء ناحيهء بيطرف را به منطقهء نفوذ خود بيفزايد و روسيه نيز در مناطق شمالى آزادى مطلق يابد .\r\nكميسر ملى خارجهء اتحاد شوروى در 14 يانوار ( ژانويه ) 1918 ، به سفارت ايران در پتروگراد ، نوشت : « اعلان مىنمايد كه قرارداد انگليس و روس در 1907 ، نظر به اين‌كه ناقض آزادى و استقلال ملت ايران بوده است ، يكباره و الى الابد ملغى است . شوراى كميته‌هاى ملت نيز اعلان مىنمايد كه تمام قراردادهاى مقدم بر قرارداد مذكور كه حقوق ملت ايران را نسبت به موجوديت آزاد و مستقل خود بهر مناسبتى كه باشد محدود يا تقليل دهد ، ملغى و از درجهء اعتبار ساقط است . » « 3 »\r\nايران نيز در يادداشت 31 ژانويهء 1918 ، از تصميم و نظر دولت شوروى ستايش كرد .\r\nگمرك : يعنى دريافت وجهى از كالاها و مال التجاره‌هاى خارجى ، هنگام ورود به كشور ، از ديرباز در ايران معمول بوده . در دورهء صفويه ، مخصوصا از زمان شاه سليمان ( 1085 هجرى قمرى ) كه پادشاهى نالايق بود ، گمرك به اجاره داده شد و اين وضع ، تا ورود رايزنان و كارشناسان بلژيكى به ايران ادامه يافت . در سال 1277 شمسى ، اجارهء گمرك لغو گرديد . . . درآمد گمرك كه در سال 1277 ده ميليون ريال بود ، ده سال بعد ، به 47 ميليون ريال رسيد . » « 4 »\r\nدر عهدنامهء تجارتى ضميمهء عهدنامهء تركمنچاى ، مقرر شد كه ايران و روسيه از واردات و صادرات هرگونه كالا فقط پنج درصد ، حقوق گمركى بگيرند . سپس طبق اصل تساوى ملل كاملة الوداد ، اين تعرفه دربارهء همه كشورهاى بزرگ مجرى گشت اما مستأجران گمرك از\r\n\r\n\r\n","description":"","footnote":"\r\n( 1 ) . همان . ص 28 .\r\n( 2 ) . ر ك : ايوانف ، انقلاب مشروطيت ايران . ص 67 .\r\n( 3 ) . مجموعهء قراردادها ( جزوهء شمارهء 2 : قراردادهاى ايران و شوروى ) ص 93 .\r\n( 4 ) . على اكبر دهخدا ، لغت‌نامه . مادهء « گمرك » ( جزوهء 77 ، ص 419 ) .\r\n","page_name":" 243 ","page_number":251},
  {"content":"\r\n\r\nبازرگانان ايرانى با نامهاى گوناگون ، مانند خانات و باج و راه ، قپاندارى و ميداندارى و جز آنها پولهاى ديگرى مىگرفتند كه سبب رنجش خلق و گرانى كالاها مىشد .\r\nتوجه جدى به وضع گمرك ، در دوران صدارت امين الدوله ( در عهد مظفر الدين شاه ) آغاز شد :\r\nملك الشعراى بهار در اين بيت از نفوذ بعضى از آثار تمدن غرب در ايران ياد مىكند :\r\n تلگراف اندر زمان ناصر الدين شد درست * پس مظفر شاه ، گمرك را نمود اصلاح و پست \r\nدر نتيجهء مساعى امين الدوله ، سه تن بلژيكى ، برياست « نوز » ، به ايران آمدند كه زيرنظر صدر اعظم ، به كار گمرك ايران سروسامانى بخشند . « نوز » نخست تحت عنوان « مدير كل گمركات » انجام وظيفه مىكرد ولى « هنگامى كه شاه آهنگ اروپا داشت ، به دست‌آويز آن‌كه صدر اعظم همراه او خواهد رفت « نوز » را وزير كل گمركات گردانيدند و يكباره در كارهايش خودسر ساختند . » « 1 »\r\nنوز كه ظاهرا از يك كشور بيطرف اروپايى براى اصلاح گمرك ايران آمده بود ، چون وضع آشفتهء ايران را ديد ، طوق بندگى روسيهء تزارى را به گردن افكند و به قول جمالزاده ، « در بدحسابى و بيحسابى ، هيچ فروگذار ننمود ولى باز بايد شالودهء نظام و ادارهء گمركات حاليهء ايران را از او دانست . » « 2 »\r\nنوز بلژيكى كه نمايندهء يك كشور بيطرف بود ، بجاى جانبدارى از منافع ايران ، به پيروى از سياست امين السلطان ، در اكتبر 1901 قراردادى با روسيه منعقد كرد و 34 قلم از واردات كه چند قلم آن هم از واردات عمده محسوب مىشود ، از اداى حقوق گمركى معاف گرديد . و از ديگر كالاها حقوق گمركى ناچيزى مىگرفتند ، در نتيجه ، به فعاليتهاى توليدى ايران لطمهء بزرگى رسيد و بسيارى از كارگاههاى پارچه‌بافى و ديگر مؤسسات توليدى در نتيجهء رقابت دول خارجى تعطيل گرديد . « 3 »\r\nعوارض گمركى نفت و قند ، از پنج درصد به ترتيب به 5 / 1 و 5 / 2 درصد كاهش يافت ، اما بر عوارض گمركى چاى صددرصد افزودند . ولى انگليسيها نيز از تأمين منافع خود غافل نبودند و قرارداد گمركى همسانى به سود خود ، با دولت ايران تنظيم كردند . نوز در عين‌حال كه منافع ملى ايران را به نفع اجانب ناديده مىگرفت ، دزدى نابكار بود ؛ به همين علت ، پس از استقرار مشروطيت ، آزاديخواهان در 21 بهمن 1285 وى را بر كنار كردند و معاونش مرنار كه در دزدى دست كمى از همكارش نداشت بر مسند او نشست .\r\n« درآمد گمركى ايران در گرو وامهاى ايران از روسيهء تزارى و بريتانيا بود و تحميلهاى سخت ديگر ، مانند هزينهء قزاقخانه و مقررى محمد على شاه مخلوع ، از اين محل تأمين مىشد ، بطورى كه تنها يك‌سوم درآمد گمرك به دولت ايران مىرسيد . » « 4 »\r\n\r\n\r\n","description":"","footnote":"\r\n( 1 ) . احمد كسروى ، تاريخ مشروطهء ايران . ص 29 .\r\n( 2 ) . گنج شايگان . پيشين ، ص 131 .\r\n( 3 ) . ر ك : عصر بيخبرى يا تاريخ امتيازات در ايران . پيشين ، ص 404 .\r\n( 4 ) . گنج شايگان . پيشين ، ص 132 .\r\n","page_name":" 244 ","page_number":252},
  {"content":"\r\n\r\n\r\nوضع مالى و اقتصادى كشور\r\nدر كتاب اسناد نويافته ، گردآورى آقاى ابراهيم صفائى ، با مطالعهء گزارش ميرزا حسين خان گرانمايه و گزارش حاجى ميرزا جواد مجتهد روحانى نامدار شهر تبريز ، مىتوان به وضع مالى و اقتصادى كشور در عهد ناصر الدين شاه ، پىبرد .\r\nگرانمايه با آنكه فرستادهء دربار و مأمور رسمى دولت ناصرى است ، در ضمن گزارش خود ، صريحا مىگويد : « حكام نواحى حكومت مطلقه دارند ، به هرگونه تاخت‌وتاز قادرند . در هر گوشه و كنار در قتل و غارت جسارت دارند . » « 1 »\r\nدر همان ايام ، صاحبديوان پيشكار و حكمران آذربايجان ، بازار قيصريه‌اى ساخت و كاسبان را با زور به آنجا منتقل كرد و دادوستدها با دخالت گماشتگان او انجام مىگرفت ، و تجاوز و اجحاف در خريد و فروش به حد وحشتناكى بالا گرفته بود . « جمعى از قراجه‌داغيها در همان اثناء به ديوانخانه آمدند كه بار زغالى كه 25 من است ، قپانداران به 18 من تصاحب نموده‌اند و ده من روغن را به هشت من برداشته‌اند . فى الفور ، فرستادم آوردند كشيدند ، مشخص شد كه در يك‌بار زغال ، هفت من و در ده من روغن ، دو من تقلب كرده است . همان قپاندار متقلب گريخته متحصن شد . . . مردم مأيوسانه ، بازار را بسته ، سه دفعه هجوم به سيد حمزه بردند . جناب حاجى ميرزا جواد مجتهد ، آدم فرستاد كه بعد از ورود موكب مسعود ، چاره‌جويى خواهد شد .\r\nآدم مجتهد را تعرض كرده بيرون كردند كه شما علما و اعيان آذوقهء خود را از هر جا كه مىخواهيد به زور كشيده مىبريد ، وقتى كه به ما مىرسد ، نويد چاره‌جويى « نسيه » مىدهيد . . . عموم كسبه و عجزه از اين سوءمعامله و سر هم‌بندى ، بستوه آمده ، على الغفله هيجانى نمودند . محققا از علما و اعيان و معارف احدى محرك اين شورش نبود ولى از بس‌كه وضع حكومت مغشوش بود . . . روح تبريز مايل انقلابى بود . » « 2 » هر سال از روى تحقيق و تخمين ، يك كرور علاوه بر ماليات ، از رعيت آذربايجان دريافت و در ميان حكام و اجزاى حكام و مأمورين مختلفه و صاحبمنصبان نظام و مباشرين و عمال و كدخدايان معدوم الاثر [ مىشود 
  ] ، و رعيت بيچارهء آذربايجان متحمل چندين گونه تحميلات مختلفه و معدودهء فوق الطاقه مىباشد كه جاى تألم و ترحم است .\r\nيكى از اين تحميلات ، تقلباتى است كه صاحبمنصبان در بنيچهء صحيح و موافق قاعدهء سرباز به كار برده‌اند . . . هنگامى كه فوج را به سفر ، اخبار نموده‌اند ، مانند بچه‌هاى شلتاقچى ايستادگى كرده‌اند تا نفرى از بيست و پنج تومان الى سى چهل تومان وجه پادارانه گرفته سفرى شده‌اند . . . تقلب ديگر صاحبمنصب اين است كه هنگام احضار به سفر ، از هر سربازى كه صاحب بضاعت و بيگ‌زاده و كدخدازاده است ، رشوت گرفته ، از سفر معاف ، و عوض آنها با اجرت جزئى از آدميان بيكار و بيمار گرفته به سفر مىفرستند كه تفنگ به دست گرفتن را نمىدانند . » « 3 »\r\nاز جملهء تحميلات فوق طاقت رعيت يكى ديگر نيز مطالبهء ماليات بيموقع است . « ملاحظه بفرمائيد در آخر سال كه منتهاى تنگدستى رعيت است ، در حوالهء پانصد تومان ، دو هزار و پانصد\r\n\r\n\r\n","description":"","footnote":"\r\n( 1 ) . اسناد نويافته . گردآورى ابراهيم صفائى ، ص 11 .\r\n( 2 ) . همان . ص 14 - 13 ( به اختصار ) .\r\n( 3 ) . همان . ص 22 - 21 ( به اختصار ) .\r\n","page_name":" 245 ","page_number":253},
  {"content":"\r\n\r\nتومان ، علاوه تحميل رعيت گرديد . واضح است رعيت بيچاره غير از اين‌كه احشام و اغنام و مخلفات خانواده را بفروشد ديگرچه چاره خواهد داشت ، و البته حكام جزو نيز در چنين مواقع براى خود دست‌وپايى خواهند نمود ، مباشر و كدخدايان نيز حصه خواهند برد . » « 1 »\r\n« برات‌داران هجوم دارند و محصلين ( مأموران وصول ماليات ) گدا و گرسنه سبع‌وار مأمور ، و رعيت بيچاره به قدر ماليات اصل ، خدمتانه و مهلتانه و مرابحهء استقراض و سلم‌فروشى ؛ البته متضرر مىشود . » « 2 »\r\n« از جمله تحميلات ، يكى نيز تسعير غلهء ديوانى است . بعد از آن‌كه ماليات نقد ، كافى براى مخارج و مواجب فورى نگرديد ، ناچار شروع به تسعير غلهء ديوانى مىشود و از اين راه نيز بارگرانى بر دوش رعيت تحميل مىگردد . » « 3 »\r\nاز جمله تحميلات فوق طاقت رعيت ، يكى ديگر نيز شلتاق‌بافى محل است . حكام بىانصاف ، حتى حاكم مستقل و مسلط كه تا آخر سال نيز حاكم بوده است ، همين كه معزول گردند ، بدلخواه خود ، باقى در محل قلمداد مىنمايند حاكم جديد به جهت مطالبهء بقايا ، محصل ( مأمور ) تعيين . . . » « 4 » و به دوشيدن رعيت مشغول مىشوند . سپس تنظيم‌كنندهء گزارش مىگويد :\r\n« خدا گواه است كه در هيچ عهد و عصر ، قشون دشمن به ملك طاغى اينقدر صدمه نزده است كه از حكومت . . . به رعيت ستمديده رسيده است . قتل نفوس و هتك ناموس و غارتهاى بيباكانه كه به تعداد نمىآيد ، بر كنار ، سالى دو سه دفعه به جهت خودچرانى ، حركت ، و ده به ده مىگردد با دويست سوار و هر ده يك شب توقف بفرمايد كافى است . در عبور موكب مسعود ، قدغن مؤكد شده بود كه هركس عريضه به حضور مبارك بدهد ، خانه‌اش يك‌جا غارت خواهد شد و الا - عارضين خاكپاى مبارك بيشمار مىشدند . » « 5 »\r\nدر ايام قحطى ، امير نظام ، پيشكار آذربايجان ، با كسب اجازه از شاه ، شروع به اقدام مىكند . ولى به او تأكيد شده بود كه فلانى و فلانى را نديده بگيرد ، و « اتفاقا بزرگترين انبارها در اختيار همان فلانى و فلانى بود . . . معلوم شد وليعهد نيز ، مانند شاه ، فلانيهايى دارد .\r\nامير نظام با مشاهدهء هيجان مردم ، تصميم گرفت شديدا اقدام كند . بنابراين ، كسان خود را به خانهء بزرگترين و طماعترين و مقتدرترين محتكرين ، يعنى ، نظام العلماء مجتهد اول تبريز كه قريب هفتاد هزار خروار گندم در انبارش داشت ، فرستاد . آدمهاى نظام العلماء شروع به تيراندازى نموده زدوخورد خونين درگرفت و در نتيجه 16 - 15 نفر كشته شدند .\r\nدر اين وقت ، امير نظام به سربازان دستور حمله داد و سربازان خانهء نظام العلماء را غارت كردند ؛ من‌جمله گندمها هم به غارت رفت . » « 6 »\r\n\r\n\r\n","description":"","footnote":"\r\n( 1 ) . همان . ص 23 .\r\n( 2 ) . همان . ص 24 .\r\n( 3 ) ، ( 4 ) و ( 5 ) . ر ك : همان . ص 27 - 25 .\r\n( 6 ) . خاطرات كلنل كاساكوفسكى . ترجمهء عباسقلى جلى ، ص 252 .\r\n","page_name":" 246 ","page_number":254},
  {"content":"\r\n\r\n\r\nفصل سوم وضع عمومى شهرها در قرون وسطى\r\n\r\n","description":"","footnote":"","page_name":" 247 ","page_number":255},
  {"content":"\r\n . \r\n","description":"","footnote":"","page_name":" 248 ","page_number":256},
  {"content":"\r\n\r\n\r\nوضع شهرها بعد از ظهور اسلام\r\nحملهء اعراب به ممالك شرق نزديك ، بطور موقت ، به رشد طبيعى و آبادانى شهرها و فعاليتهاى گوناگون اقتصادى مردم لطمه زد ، ولى پس از خاموش شدن جنگ ، بار ديگر بين مركز خلافت و ممالك شرق نزديك روابط اقتصادى و اجتماعى وسعت گرفت چون شهر يك پديده اقتصادى ، و مولود توسعه و تكامل فعاليتهاى كشاورزى ، صنعتى و تجاريست در اين كتاب از خصوصيات اقتصادى و اجتماعى شهرهاى ايران نيز سخن مىگوييم .\r\n\r\nمشخصات شهرها\r\n« در شهرها و بلاد بعد از اسلام ، چند قسمت مشخص ديده مىشد ؛ يكى قسمت ارگ كه محل قصور سلاطين و امراى وقت بود و بنام « كهندژ » خوانده مىشد و با برجها و ديوارهاى قطور از ساير نقاط مشخص مىشد . دوم ، قسمتى كه مسكن تودهء مردم و بعنوان شهرستان يا شارستان يا مدينه ناميده مىشد . سوم ، قسمتى كه بازارها و عمارات نوبنياد در آن قرار گرفته بود و به اسم « ربض » معروف بود . شهرستان و ربض نيز براى حفاظت خود از حملات احتمالى غارتگران و فئودالها ، بوسيلهء ديوارهاى عظيم و برج و باروها حفاظت مىشد . فرخى گويد :\r\n كاخها بينم پرداخته از محتشمان * همه يكسر ز ربض برده به شارستان بار \r\nدروازه‌هاى هر شهر ، برحسب جمعيت و موقعيت اقتصادى و نظامى ، كم يا زياد بود . هر دروازه به جاده‌اى كه به يكى از شهرهاى آباد منتهى مىگرديد مربوط بود . هميشه در نزديكى دروازه‌ها ، عده‌اى به ديده‌بانى و مواظبت شهر مشغول بودند .\r\nملك الشعراى بهار ، ضمن بحث در پيرامون شارستان ، مىگويد : « در تاريخ سيستان ، اين لغت ، مكرر و به طرز صريح و روشن ، به معنى نفس شهر يعنى دكاكين و خانه‌ها كه بر گرد ارگ ياقهندز ساخته باشند ، آمده و مىرساند كه غالبا پيرامون شارستان برج و حصار بوده و در حقيقت ، هرچه در اندرون حصار يك شهر بوده است شارستان مىگفته‌اند و آنچه از حصار بيرون بوده است آن را ربض ( بفتحين ) مىناميده‌اند و گاه بوده است كه بر گرد ربض هم باز حصارى مى - كشيده‌اند ، اما غالبا حومهء شهر كه ربض باشد ، بيرون حصار و خارج شارستان بوده است و هيچوقت از شارستان در كتب و دواوينى كه ديده شد ، بلوك و قرى يا ناحيه نخواسته‌اند ؛ منجمله تاريخ سيستان گويد : « آمدن لشكر غزنين بپاى شارستان سيستان و حصار گرفتن امير موبد شارستان را ؛ و اين نوبت آنجا بنشستند و مردمان را در شهر پشردند . » در جاى ديگر گويد : آنچه در ذات\r\n\r\n","description":"","footnote":"","page_name":" 249 ","page_number":257},
  {"content":"\r\n\r\nسيستان موجود است كه در ديگر شهرها نيست اول آن است كه شارستان بزرگ حصين دارد كه خود چند شهرى باشد [ ص 11 
  ] . » « 1 »\r\nوضع و منظرهء عمومى شهرهاى قرون وسطايى با بلاد عصر ما فرق فراوان دارد و مقررات و نظامات آن روزگار با دوران ما قابل قياس نيست از جمله : كليهء مسافرين و كاروانهاى تجارتى قبل از بسته شدن دروازه ، بايد وارد شهر شوند . چه پس از بسته شدن ، چاره‌اى جز اتراق و توقف در بيرون شهر نداشتند . خانه‌ها معمولا گلى بود . اتاق بعضى خانه‌ها با در چوبى مجهز بود .\r\nآجر و گچ بيشتر در منزل طبقات مرفه به كار مىرفت . هر كوچه و بازار و خيابان نامى مخصوص به خود داشت ، نظير بازار عطاران و كوى عاشقان . . . بازرگانان و تجار شهرها در كاروانسراها و بازارها به دادوستد مشغول بودند . بعضى از بازارها و سراها به دسته‌هاى مختلف پيشه‌وران تعلق داشت و به نام آنها خوانده مىشد ؛ مثل رستهء كلاهدوزان و رستهء كفشگران و رستهء خزفروشان و رستهء ريسندگان و زرگرها ، بزازها ، و صحافها كه هريك محلى مخصوص به خود داشتند . در دمشق ، غلامان و كنيزان را روى سكوها مىنشاندند و از كنيزان فقط صورت و دستها نمايان بود . اسبها را براى فروش مىگرداندند . در داخل شهرها يا در مجاورت آنها ، معمولا كارگاههايى براى بافتن پارچه ، قالى يا ساير منسوجات وجود داشت . مصنوعات غالبا بدست غلامان يا كارگران ساخته مىشد . از ميزان حقوق و وضع اجتماعى كارگران آن ايام اطلاع دقيق در دست نيست .\r\nقوهء خريد مردم عادى خيلى ضعيف بود ، به همين سبب ، بازرگانان معمولا كالاهاى سبك و گرانبها و ظريف را براى مصرف ارباب قدرت و ثروت ، با خود حمل‌ونقل مىكردند .\r\nتعدادى از سكه‌هاى دورهء بنى عباس در شهرهاى ارزنجان و قونيه بدست آمده . سكه‌ها اكثر مسى بود ، ولى درم و دينارهايى از نقره و طلا نيز وجود داشت . صرافها نقش بانك را ايفا مىكردند و پول را با نرخى سنگين ، به مردم محتاج قرض مىدادند . « 2 » به عقيدهء گردلفسكى ، محقق شوروى ، در شرق پس از تبديل رژيم بردگى به فئوداليسم ، در وضع عمومى شهرها تغييراتى رخ مىدهد .\r\nشهرهاى دورهء بردگى مركز صنعتگران و تجار بود و چون دستگاه سياسى هم در شهر بود ، مركزيت بيش از دورهء فئوداليته وجود داشت . ولى پس از استقرار رژيم فئوداليسم ، تمام ارباب حرف و صنايع گرداگرد مراكز فئودالى متمركز گرديده‌اند . بايد در نظر داشت كه اين تغيير در همه‌جا يكسان صورت نگرفته و در دورهء فئوداليسم نيز بسيارى از شهرها ، مانند دورهء بردگى ، مركز صنعت و فعاليتهاى اقتصادى و تجارى بوده است . » « 3 »\r\nدر دورهء قرون وسطى ، براى حفاظت شهرها از خطر حملهء دزدان ، غالبا دور شهرها ديوارى عظيم مىكشيدند فى المثل « ديوار واحهء بخارا كه كنپيرك ناميده مىشد ، اغلب نواحى مسكون واحه را حفاظت مىكرد . نرشخى مىنويسد كه براى نگاهدارى اين ديوار ، ساليانه هزينهء هنگفت و نيروى كار وسيعى لازم بود . گرچه اين ديوار واحه را در مقابل تاخت‌وتاز اقوام ترك بيابانگرد ، كه پيش از آن بى خبر به روستاها حمله كرده و پس از غارت و چپاول جمعى را نيز\r\n\r\n\r\n","description":"","footnote":"\r\n( 1 ) . محمد تقى بهار ( ملك الشعراء ) ، سبك‌شناسى ( جيبى ) . ج 3 ، ص 83 .\r\n( 2 ) . ر ك : صادق گوهرين ، حجة الحق ابو على سينا . ص 18 .\r\n( 3 ) . گردلفسكى ، تاريخ سلاجقهء آسياى صغير . ترجمهء على اصغر چارلاقى ( قبل از انتشار ) .\r\n","page_name":" 250 ","page_number":258},
  {"content":"\r\n\r\nبه اسارت مىبردند ، حفاظت مىكرد ، معهذا ترديدى نيست كه هزينهء نگهدارى آن ، بار سنگينى بر دوش مردم بود . بديهى است كه واحه‌هاى آسياى مركزى در مقابل تاخت‌وتاز اقوام بيابانگرد نيازمند دفاع و حفاظت دائمى بودند و به همين علت ، همه‌جا احتياج به بناى ديوارهاى ضخيم پيدا مىشد . خانه‌ها ديوارهاى ضخيمى داشت كه به دور حياطها و باغات و مساكن كشيده شده بود و كوچه‌هاى تنگ و پرپيچ‌وخم ، امنيت بيشترى براى ساكنين فراهم مىآورد . بعلاوه ، خود شهر ، داراى ديوارهاى مستحكمى بود و حكومت نيز در ارگى مستحكم قرار داشت .\r\nدر بخارا ، ارگ در محل مرتفعى جاى داشت كه بر سراسر شهر مسلط بود و شامل زندان و مسجد و ديوانهاى حكومت و نيز مقر فرمانروايى مىشد . از تحقيقات باستان‌شناسى چنين برمىآيد كه مواد ساختمانى عمده عبارت بوده است از خاك رس ، گچ و چوب . حقيقت امر آن‌كه در سراسر جهان ايرانى ، از بين النهرين گرفته تا هندوستان و چين ، آجر بيش از سنگ در ساختمانها به كار مىرفته است . محتملا تزيينات گيلوئيها ، گچبريها و نقاشيهاى روى ديوار كاخ بخار خداتها در « ورخشه ، » از نظر زيبايى و مهارتى كه در ساختن آنها به كار رفته بود ، با قصور امپراتورى ساسانيان كوس برابرى مىزده است . » « 1 » يكى از مختصات تمدن اسلامى ، توجهى است كه سياحان و جهانگردان در توصيف خصوصيات شهرها ، راهها ، كاروانسراها و ديگر مظاهر تمدن اين منطقه نشان داده‌اند .\r\nيكى از محققان و جغرافىدانان معروف جهان اسلامى ، مقدسى ، از مردم اورشليم است .\r\nوى ده سال ، جهانگردى كرد و به تمام كشورهاى اسلامى بجز سند و سيستان و بخش غربى اسپانيا مسافرت نمود و در هر نقطه مدتى توقف كرد و مطالبى دربارهء ممالك و خلايق گرد آورد ، كه از بسيارى جهات بر آثار ديگر محققان و جغرافيادانان عرب ترجيح دارد . وى براى كشف حقيقت و آشنايى با اوضاع اجتماعى و اقتصادى ملل مسلمان ، به انواع مشكلات تن داد و به هر كار و كسبى مشغول شد . به گفتهء خود او « در طى مسافرتهاى خويش ، جز گدايى به هر حرفه‌اى مشغول شد . در كشورهاى مختلف ، يك جا درويشى آسمان جل و دست از دنيا شسته ، يك جا قارى قرآن ، جاى ديگر امام جماعت ، جاى ديگر فقيه يا بازرگان و يا محرر يا صحاف يا پيشه‌ور و يا مستخدم و غيره شد و وقايع شگرف بسيار را از سرگذرانيد . مقدسى دربارهء خود چنين مىگويد :\r\n« من با رهبانان كوهستان طرح دوستى ريختم و گاهى نيز با سلطان آشنا شدم . زمانى صاحب بردگان بودم و گاهى خود مانند آنان سبد بر سر نهاده بودم . بارها با خطر غرق و مرگ روبرو شدم يا راه كاروان ما را راهزنان قطع كردند . من خدمت قاضيان و رجال ارجمند كردم و در برابر ملوك و وزيران سخن گفتم . با ولگردان در راهها ره سپردم و در بازارها كالا فروختم . مرا بارها به زندان انداختند و همچون جاسوس بازداشتم كردند . . . من گاهى با پالكى و زمانى سوار بر اسب ره سپردم و هنگام وزش باد مسموم ، پياده‌روى مىكردم و زمانى نيز پاى پياده ، در ميان برف حركت مىكردم . گاهى در كاخ سلطنتى ميان اعيان و درباريان بودم و زمانى در كوى نساجان ميان عوام الناس زندگى مىكردم . »\r\n\r\n\r\n","description":"","footnote":"\r\n( 1 ) . ريچارد . ن . فراى ، بخارا . ترجمهء محمود محمودى ، ص 49 - 48 .\r\n","page_name":" 251 ","page_number":259},
  {"content":"\r\n\r\nمقدسى خود مىگويد كه جغرافياى او از سه منبع اساسى اخذ مطلب كرده است : اولا از يادداشتهاى خود او كه محصول تحقيقات و مشاهدات وى در طى مسافرتهاى گوناگون است ؛ ثانيا از گفته‌هاى مردم معتمد ؛ ثالثا ، از كتابهاى جغرافيا و غيره . وى دراين‌باره مىگويد : « هيچ كتابخانهء سلطنتى باقى نماند كه من سرى به آن نزده باشم . . . »\r\nمقدسى به آثار جغرافيون پيش از خود ، با نظر انتقادى شديد مىنگريست . وى اثر بزرگ جغرافيايى خود را تحت عنوان احسن التقاسيم فى معرفة الاقاليم ، نخست در سال 985 ميلادى ( 375 هجرى ) به اتمام رسانيد و پس از سه سال كه مسافرت تازه‌اى به عمل آورد ، آن را با اصلاحاتى تجديدنظر نمود . دگويه ( دخويه ) براى چاپ علمى و انتقادى متن عربى اثر مقدسى ، اين روايت ثانوى را مأخذ قرار داده است .\r\nچنان كه گفتيم ، تقسيم مطالب در كتاب مقدسى ، از روى شيوه و نقشهء واحدى صورت گرفته است . نخست ، وضع عمومى جغرافيايى هر ناحيه شرح داده شده و سپس به شرح هر بخش ، و هر شهر مىپردازد . در مورد هر شهر و بخش ، اطلاعاتى دربارهء نقشه و آثار معمارى و تاريخ و مردم و زبانهاى آنان و دين و وضع زندگى و فرهنگ و معارف و آداب و رسوم و سازمان سياسى و توليدات پيشه‌وران و اشيائى كه در محل دادوستد مىشود و يا صادر مىگردد و دربارهء آبيارى و مزروعات و كشاورزى بطور عموم و اوزان و مقادير محلى و واحد طول و سطح و غيره و ميزان خراج و غيره به دست مىدهد . مسير كاروانها و جاده‌هاى كاروانرو ، بتفصيل ، شرح داده مى - شود .\r\nاطلاعات و مطالب كتاب مقدسى ، از لحاظ دقت و صحت ، ممتاز است و در عين‌حال ، وى از مدح و ستايش نظامات فئودالى و ملوك و شيوهء زندگى فئودالى نيز خوددارى مىنمايد . كتاب مقدسى عاليترين اثر جغرافيايى عربى در قرون وسطى است و منبع پربهايى در تاريخ اقتصادى ايران در قرن دهم بشمار مىرود . » « 1 »\r\nيكى ديگر از جهانگردان ، احمد بن ابى يعقوب ، مىگويد كه من در عنفوان جوانى . . .\r\nبه دانستن اخبار بلاد و مسافت ميان هر سرزمين تا سرزمين ديگر ، علاقه‌مند بودم . چنان بودم كه هرگاه به مردى برمىخوردم ، از وطنش و شهرتش پرسش مىنمودم ، و از كشت و زرع مسكن او و ساكنان آن از عرب و عجم و همچنين آب آشاميدنى اهالى ، و پوشاك آنها و كيشها و عقايد و گفتارهاى آنان و كسانى كه بر آن سرزمين دست يافته‌اند ، و كاروانها و منبع خراج و ميزان درآمد و دارايى آن را ذكر مىكردم . همچنين مسافت ميان شهرها و سرزمينها را در كتابم يادداشت مىكردم .\r\nيعقوبى اثر خود را در سال 278 هجرى ( 891 ميلادى ) به رشتهء تحرير كشيده است و مطالعات خود را از بغداد شروع و به سوس اقصى پايان مىدهد . به نظر او ، عراق وسط دنيا و بغداد وسط عراق است و از لحاظ وسعت و عمران و آبادى و خوبى آب‌وهوا و تنوع ملل و نحل و فعاليتهاى اقتصادى و انواع كالا و خواربار ، در جهان بينظير است .\r\nيعقوبى مىنويسد ، در دوران قدرت ساسانيان ، بغداد دهى گمنام بود پس از آنكه قدرت به بنى عباس رسيد ، به ارزش اين ناحيه پىبردند و ابو جعفر منصور مهندسان و معماران را فرا -\r\n\r\n\r\n","description":"","footnote":"\r\n( 1 ) . تاريخ ايران از دوران باستان تا پايان سدهء هجدهم ، پيشين . ص 223 - 222 ( به اختصار ) .\r\n","page_name":" 252 ","page_number":260},
  {"content":"\r\n\r\nخواند ، و تصميم گرفت كه شهر را به شكل دايره بسازد . پس از آنكه در سال 141 ، عدهء كثيرى از درودگران ، آهنگران و مقنيان را از شهرهاى مختلف فراخواند و ، دستور داد به پىريزى شهر اقدام كنند .\r\nبارهء شهر را با خشتهاى بزرگ و كنگره‌ها و برجهاى بزرگ را با آجر و آهك و ساروج بنيان نهاد .\r\nيعقوبى دربارهء محلات مىنويسد : « محله‌هاى بيرون باره را چهار بخش كرد و سرپرستى هر بخشى را در عهدهء مهندسى قرار داد . زمينها را بين ارباب قدرت تقسيم كرد ، محل بازارها را معين كرد ، هر محل و كوى و برزنى را به نام شخصى از ارباب نفوذ نامگذارى كرد . كوچه‌ها بن‌بست بود ، و پهناى خيابانها را پنجاه ذراع و گذرها را شانزده ذراع تعيين كردند . و به تناسب ، در هر ناحيه ، مسجد و حمامى بنيان نهادند « 1 » غير از يعقوبى ، عده‌اى ديگر از پژوهندگان در زمينهء مسالك و ممالك و روشن كردن جغرافياى جهان اسلامى ، سعى و تلاش كرده‌اند . از آن جمله ، ابن خرداد به مؤلف المسالك و الممالك ( 250 هجرى ) ، ابن رسته ( 290 ) ، ابن الفقيه ( 290 ) ، مسعودى ( 332 ) ، استخرى ( اصطخرى ) ( 340 ) ، ابن حوقل ( 367 ) ، مقدسى ( 375 ) و ناصرخسرو ( 438 ) قابل ذكرند .\r\n\r\nمختصات اقتصادى شهرهاى فئودالى در ايران\r\nبه نظر محققان شوروى ، شهرهاى جديد فئودالى در ايران ، پس از تجزيهء كار پيشه‌ورى از كشاورزى و رشد و ترقى توليد كالاهاى مختلف و پيشرفت مبادله ، در مجاورت شهرهاى قديم پديد آمد و روزبروز ، بر اهميت و وسعت آن افزوده شد ، به اين ترتيب كه ربض يعنى قسمت خارجى و بيرونى شهرهاى قديم ، در اثر توسعهء اقتصادى و رشد بازرگانى و دادوستد ، اندك‌اندك ، آباد و معمور گرديد و به صورت شهرى تازه و نو درآمد ، و اين دگرگونى كه مولود تغيير شرايط اقتصادى و رشد توليد و مبادله بود ، در وضع عمومى شهرها تغييرى عظيم پديد آورد . غالب شهرهاى بزرگ ايران نظير نيشابور ، رى ، اصفهان در قرون وسطى ، حدود صدها هزار نفوس داشتند و بمراتب ، از شهرهاى اروپا در قرن شانزدهم و هفدهم مهمتر و پرجمعيت‌تر بودند ، و غالبا در مسير راههاى ترانزيتى و كاروانرو قرار داشتند ، و از طريق دريا و خشكى ، كشورهاى كرانهء درياى مديترانه و اروپاى شرقى را با ايران و ديگر كشورهاى شرق نزديك و هندوستان و چين مربوط مىساختند . در ميان شهرهاى كرانهء خليج فارس ، بندر سيراف اهميت و موقعيت اقتصادى ممتازى داشت . غالب شهرهاى خوزستان و فارس - نظير شيراز ، اهواز ، كازرون ، جهرم ، شوشتر ، استخر و فسا - مركز فعاليتهاى صنعتى و پارچه‌بافى بودند ، و در ساير نقاط ، نظير نيشابور ، هرات ، آمل ، بابل ، طوس ، گرگان و بلخ و كابل و غيره نيز فعاليتهاى گوناگون اقتصادى و بازرگانى بطور وسيع صورت مىگرفت . در شهرهاى ايران ، اتحاديهء اصناف وجود داشت و هر صنف در كوى و منطقهء معينى فعاليت مىكرد . مثلا در نيشابور صنف كلاهدوزان و طناب‌بافان و بازرگانان ابريشم خام ، و فروشندگان منسوجات ابريشمى از ديگران متنفذتر بودند . در شهرهاى ايران ، زمام امور در دست فئودالهاى صاحب زمين اطراف بود كه عموما از دهقانان قديمى ايرانى و بازماندگان\r\n\r\n\r\n","description":"","footnote":"\r\n( 1 ) . ر ك : احمد بن ابى يعقوب ، البلدان . ترجمهء محمد ابراهيم آيتى . ص 15 - 1 ( به اختصار ) .\r\n","page_name":" 253 ","page_number":261},
  {"content":"\r\n\r\nفاتحان عرب بودند . اين فئودالها كه بيشتر در قلاع خود زيست مىكردند ، اكنون در شهر بسر مىبردند و كمتر در املاك خويش زندگى مىكردند . فئودالهاى مزبور در عين‌حال ، با شركتهاى بزرگ بازرگانى و تجار عمده‌فروش ، كه به تجارت خارجى و ترانزيتى مشغول بودند ، ارتباط داشتند و بخشى از عوايد حاصله از مال الاجارهء املاك را به شركتهاى بزرگ تجارى مىسپردند و اينان سهم سود ايشان را به صورت كالا و بيشتر به صورت منسوجات مىپرداختند .\r\nاين گونه نزديكى بعضى از دستجات فئودال ، با تجار بزرگ ، يك پديدهء خاص تاريخ ايران و بسيارى از كشورهاى مجاور آن ، در مشرق زمين بوده است .\r\nبدين‌سبب ، در اينجا بر خلاف آنچه در دوران قرون وسطى در اروپاى غربى جريان داشته ، تجار بزرگ ، قطب مخالف فئودالها نبوده با ايشان مبارزه نمىكردند و برعكس ، باتفاق فئودالها ، عليه نهضت پيشه‌وران و بينوايان به پيكار مىپرداختند .\r\nبالنتيجه چون نيروهاى اجتماعى در ايران به اين شكل صف‌آرايى كرده بودند ، سازمانهاى صنفى پيشه‌وران شهرهاى ايران خيلى ضعيفتر از شهرهاى اروپاى غربى بودند و نتوانستند انحصار صنفى را در شهرها برقرار كنند و نمىتوانستند نرخ محصولات پيشه‌وران را چنان كه در مغرب متداول بود ، به ميل خود ، در بازار معين كنند . از منابع تاريخى چنين برمىآيد كه وقتى صنف نانوايان كوشيد ، در شهر غزنه ، قيمت جديدى براى نان وضع كند ؛ سلطان محمود غزنوى امر كرد رئيس صنف ايشان را به زير پاى پيلان بيفكنند .\r\nمقامات شهرى ، از قبيل رئيس ، قاضى و امام جماعت و محتسب و عسس و غيره از اعيان محل انتخاب مىشدند . در ايران و ديگر كشورهاى آسياى مقدم و ميانه ، ادارهء امور شهرها بطور كلى بر اثر مخالفت فئودالها ، كه از طرف تجار بزرگ پشتيبانى مىشدند ، در دست خود ساكنين شهرها نبود ، و فقط كويهاى شهر و اصناف و اتحاديه‌هاى تجار و روحانيان حق داشتند از خود رئيسى انتخاب كنند كه تابع رئيس شهر بود .\r\nپيشه‌ورانى كه در اتحاديه‌هاى اصناف گردآمده بودند و از استادان و خليفه‌ها و شاگردان مركب بودند از لحاظ حقوق آزاد شمرده مىشدند ، ولى در بسيارى از شهرها كماكان به دولت و يا فئودالهاى محلى خراجى به صورت مصنوعات پيشهء خود مىپرداختند .\r\nمركز زندگى اجتماعى شهر بازار ، و يا صحيحتر بگوييم ، چندين رسته بازار بود . مركز بازارها معمولا نقطهء تقاطع بازارهاى اصلى بود كه به فارسى « چهارسو » و به عربى « مربعه » مى - ناميدند .\r\nدر اطراف و نزديك چهارسو ، معاملات عمدهء كلىفروشى ، در ابنيهء مخصوصى به نام كاروانسراى صورت مىگرفت ( مترادف « فندق » يونانى ) . كاروانسراها در عين‌حال مهمانسرايى براى تجار تازه‌وارد بيگانه و انبار كالاها و بورس معاملات عمده بود .\r\nبه گفتهء ناصرخسرو ، شاعر و جهانگرد بزرگ ، در اصفهان در اواسط قرن يازدهم ، تنها در يك خيابان پنجاه كاروانسرا وجود داشت . معمولا هر شركت تجارى از خود كاروانسرايى داشت .\r\nاز آنجايى كه حمل مبالغ هنگفت بسبب وجود راهزنان ، خالى از خطر نبود ، معاملات عمدهء تجارتى بوسيلهء چك انجام مىگرفت . حتى كلمهء چك هم فارسى است . تاجرى كه عازم\r\n\r\n","description":"","footnote":"","page_name":" 254 ","page_number":262},
  {"content":"\r\n\r\nشهر ديگر بود ، پول خود را به صراف مىسپرد و از وى چكى دريافت مىداشت و صرافان شهرى كه مقصد تاجر بود ، وجه چك را مىپرداختند . ابو شجاع ، نويسندهء قرن يازدهم ميلادى ، مىگويد كه مبلغ چكهاى تجار ثروتمند مغرب ، در آسياى ميانه ، خيلى سريعتر از آن مدتى كه اميران خراج وصول مىكردند ، پرداخت مىشده ؛ و ناصرخسرو كه پيشتر يادى از او كرديم ، معاملات عمدهء تجارى را چنين توصيف مىكند : « و حال بازار آنچنان بود كه آن‌كس را چيزى بودى به صراف دادى و از صراف خط بستدى ( يعنى چك ) و هرچه بايستى ، بخريدى و بهاى آن را بر صراف حواله كردى ، و چندانكه در آن شهر بودى ، بيرون از خط صراف چيزى ندادى . . . »\r\nمعاملات خرد و خريد و فروش مصنوعات پيشه‌وران محلى با پول نقد انجام مىشد .\r\nخرده‌فروشى مصنوعات مزبور مستقيما در كارگاهها كه در عين‌حال دكهء فروش بود انجام مىشد . بدين مناسبت ، كلمهء عربى « دكان » هم به معنى محل فروش و هم به مفهوم كارگاه استعمال مىشد . تمام استادان يك پيشه ، اغلب در كوى واحدى زندگى مىكردند و دكانهاى ايشان نيز در همان كوى بود . بدين‌قرار ، كوى ابريشم‌بافان و پشم‌بافان و رويگران و رنگرزان و اسلحه‌سازان و كوزه‌گران و گوهريان و سراجان و غيره وجود داشت . روستاييان روستاهاى مجاور ، محصولات غذايى و خواربار را به بازارهاى شهر مىآوردند ؛ مثلا روزى قريب هزار گوسفند و صد گاو نر به بازار اصفهان آورده مىفروختند و هر ساله در بازار مزبور قريب يكصد هزار گوسفند براى قورمه و قديد فروخته مىشد . اين ارقام نشان مىدهد كه شهر اصفهان تا چه‌اندازه پرجمعيت بوده است .\r\nدر قرن دهم ميلادى ، مدرسه يا آموزشگاه روحانى اسلامى متوسطه و عالى تشكيل شد و در شهرها صنوف قوى روحانيان و سادات مسلمان ، كه از خودداراى رئيسانى بودند ، بوجود آمد .\r\nمساجد و مدارس صاحب موقوفات فراوان ، از قبيل دكاكين و حتى بازارها بود و طلاب و مدرسين از پيشه‌وران و بازرگانان كسب عايدى مىكردند .\r\nبدين‌طريق ، از قرن دهم تا دوازدهم ميلادى ، در شهرها چهار مركز اصلى زندگى اجتماعى ، وجود داشت : 1 . شهرستان با كاخها و خانه‌هاى اعيان فئودال ؛ 2 . مدرسه و مسجد و ديگر مؤسسات اسلامى و صنوف روحانى ؛ 3 . چهارسو ( مربعه ) با كاروانسراها ، و تجار عمده و معاملات كلان بازرگانى ؛ 4 . و در آخر ، كويهاى پيشه‌وران و اصناف و بازارهاى درجه دوم ، كه مركز معاملات كوچك و خرده‌فروشى بود .\r\nقيافهء خارجى بسيارى از شهرهاى ايران را جغرافيون قرن دهم و بويژه استخرى و مقدسى وصف كرده‌اند . نيشابور ، شهر بزرگ ، يك فرسنگ مربع يعنى قريب 40 كيلومتر مربع وسعت داشت . بنابه گفتهء مقدسى ، نيشابور 44 كوى داشت ؛ بعضى از اين كويها از لحاظ وسعت معادل نصف شيراز بود . نيشابور از شهر فسطاط مصر وسيعتر و از بغداد پرجمعيت‌تر بود ، يعنى بهر تقدير ، جمعيت آن به چندين صد هزار نفر بالغ مىگشت . به گفتهء مصنف مزبور ، نيشابور بازار فروش و مكارهء فارس و سند و كرمان ، و بارخانهء كالاهاى خوارزم و رى و گرگان بود . اين شهر از شهرستان و ربض تشكيل شده بود ، و قريب پنجاه خيابان بزرگ داشت .\r\nبازرگانى عمده در دو بازار اصلى ( مربعات الكبير يا چهارسو بزرگ ) كه در ربض قرار داشت ، در مشرق مسجد جامع و بازار كوچك ( مربعات الصغيره يا چهارسو كوچك ) در مغرب\r\n\r\n","description":"","footnote":"","page_name":" 255 ","page_number":263},
  {"content":"\r\n\r\nآن ، متمركز بود . در اطراف اين هردو چهارسو ، كاروانسراها ( فندقها ) با انبارهاى كالا مستقر بود .\r\nولى مقدسى ضمن وصف نيشابور ، چنين مىگويد : « كوچه‌ها كثيف است ، در خان‌ها ( يعنى كاروانسراها ) بينظمى حكمفرما مىباشد ، گرمابه‌ها پاك نيست ، دكانها بد است و ديوارها ناهموار . فقر همواره همنشين شهر و گرانى با آن پيوند دوستى دائم دارد . »\r\nمقدسى شكايت از فقدان بهداشت و ناپاكى و تنگى امكنه و گرانى را در مورد شيراز و ديگر شهرها نيز تكرار مىكند . در شهرها ، عناصر ولگرد و روستاييان همه‌چيز از دست داده كه در فقر و فاقه روز گذرانيده و با درآمدهاى اتفاقى زندگى مىكردند بسيار بودند . صنف گدايان ( ساسيان ) نيز وجود داشت . « 1 »\r\nفراى در كتاب بخارا ، راجع به سازمان تجارى و اقتصادى بعد از اسلام ، مىنويسد : « سازمان كاروانها ، كاروانسراها ، محافظين و جز اينها پيچيده بود . براى تجارت و بازرگانى ، شركتهاى بهم پيوسته‌اى تشكيل گرديده و تجارت ، سازمان پيشرفته‌اى پيدا كرده بود . صرف‌نظر از ريشهء كلمهء « چك » كه به قول بعضى از محققين با چينيهايى كه در دورهء مغول پول كاغذى را به شرق نزديك وارد كردند ارتباط دارد ، رسمى شبيه برات و اسكناس در قرن دهم ( چهارم هجرى ) مرسوم بوده است . همراه بردن مبالغ هنگفت پول ، دور از احتياط بود و بنابراين براى انتقال پول نقد از شهرى به شهر ديگر ، مردم به صرافى در شهر خود ، مراجعه مىكردند ، و از وى حواله‌اى به عهدهء صرافى كه در شهر ديگر طرف او بود مىگرفتند . مطالب بعضى از متون قديم ، حاكى از آن است كه از اين قبيل چكها كه از قسمت غربى جهان اسلام حواله مىشد ، در قسمتهاى شرقى حائز احترام و اعتبار بود . اين جريان هنوز هم مرسوم است و مؤلف در سال 1943 ، هنگام مسافرت از هرات به مشهد ، آن را شخصا آزموده است . » « 2 »\r\nدر ميان صنايع مختلف دستى ، كه در صفحات پيش ، از آن سخن گفتيم ، انواع پارچه ، از كهنترين روزگاران مورد نياز مردم بوده است . يعنى منسوجات گوناگون از گهواره تا گور براى حفظ بدن از سرما و گرما مورد استفاده قرار مىگرفته است . در صفحات بعد تاريخچهء اين صنعت را در ايران بعد از اسلام ، مورد مطالعه قرار مىدهيم .\r\n« دربارهء عدهء نفوس شهرها اطلاعات مورد اعتماد ما اندك است . بلخ كه از شهرهاى بزرگ درجه اول نبود ، در آغاز قرن سيزدهم ميلادى ، قريب دويست هزار نفر جمعيت داشت .\r\nربع جمعيت شهر را روحانيون و ذاكرين و فقها و اعضاى خانواده و خدمتكاران ايشان و معلمين و طلاب مدارس دينى تشكيل مىدادند .\r\nيك شهر درجه دوم فارس ، به نام ارغان ، در اواسط قرن يازدهم ، قريب چهل هزار جمعيت داشت و شهر پنج هير ، در سيستان كه شهر كوچكى شمرده مىشد و در مجاورت معادن نقره قرار داشت ، در قرن دهم ، بيست هزار جمعيت داشت . » « 3 »\r\n\r\n\r\n","description":"","footnote":"\r\n( 1 ) . ر ك : تاريخ ايران از دوران باستان تا پايان سدهء هجدهم . پيشين ، ص 252 - 248 .\r\n( 2 ) . بخارا . پيشين ، ص 157 .\r\n( 3 ) . تاريخ ايران از دوران باستان تا پايان سدهء هجدهم . پيشين ، ص 252 .\r\n","page_name":" 256 ","page_number":264},
  {"content":"\r\n\r\n\r\nوضع ساختمانها\r\nاز خصوصيات و نقشهء ساختمانها ، وسعت و ارتفاع اتاقها ، وضع درها و پنجره‌ها و ديگر خصوصيات منازل اطلاعات كافى نداريم ؛ آنچه مسلم است قطر ديوارها بر خلاف روزگار ما بسيار زياد بود و گاهى از يك متر و نيم تجاوز مىكرد . درهاى ورودى را مخصوصا طبقات محروم كوتاه مىگرفتند . تمام افراد خانواده‌هاى فقير فقط از يك اتاق براى زندگى و استراحت استفاده مىكردند ، و همه روى زمين مىخوابيدند و اثاث البيت مردم بينوا بسيار ساده و ابتدايى بود . به علت فقر و پايين بودن سطح معيشت و فرهنگ عمومى ، مسائل صحى و بهداشتى مورد توجه نبود و مرگ‌ومير در بين طبقات فقير فراوان بود . ولى طبقهء ميانه‌حال و طبقات ممتاز ، يعنى اعيان و اشراف و روحانيان و فئودالها ، در شرايط مساعدترى زيست مىكردند . به حكايت تاريخ بيهقى ، در حدود هزار سال پيش ، ثروتمندان براى ساختن بنا و كوشك ، از مهندسان و معماران و بنايان زبردست استفاده مىكردند . بيهقى ضمن وقايع غرهء محرم 422 هجرى ، سلطان مسعود را در رشتهء مهندسى مردى صاحبنظر و مستعد معرفى مىكند و در وصف او مىگويد : « . . . در بناها هيچ مهندس را بكس نشمردى و اينك سراى نو ، كه به غزنين مىبينيد ، مرا گواه بسنده است ، و به نشابور شادياخ را درگاه و ميدان نبود ، هم او كشيد . به خط خويش سرايى بدان نيكويى و چندين سرايچه‌ها و ميدانها ، تا هم‌چنان است كه هست . » « 1 »\r\nدر ميان صاحبنظران عالم اسلام ابن خلدون راجع به شهرنشينى و آثار و نتايج آن ، نظرياتى ابراز مىكند كه قسمتى از آن صحيح و قابل قبول است و قسمتى ديگر با مبانى علمى سازگار نيست . ابن خلدون در جلد دوم مقدمه ، مىنويسد : « هرچه عمران سرزمينها فزونى يابد و ملتهاى گوناگون در نواحى مختلف آنها سكونت گزينند و بر جمعيت آنها افزوده شود ، به همان ميزان ، وضع زندگى مردم آن نواحى نيز بهبود مىيابد و بر ميزان ثروت و بنيانگذارى شهرهاى آنان مىافزايد و دولتها و كشورهاى بزرگى در سرزمينهاى مزبور تشكيل مىيابد ، و علت همهء آنها همان فزونى كارها و نتايج آنهاست . [ ج 1 ، ص 739 - 738 
  ] .\r\nبه نظر ابن خلدون ، مرحلهء شهرنشينى ، پس از گذشت 60 سال ، به سراشيبى سقوط نزديك مىشود ، در حالىكه واقعيات تاريخى نشان مىدهد كه شهرهاى نيشابور ، بغداد ، بخارا و هرات و جز اينها در طى قرون وسطى ، همواره رو به عمران و آبادى رفته‌اند و مادام كه حملهء تجاوز - كارانهء فئودالها و پادشاهان و تحميل مالياتهاى سنگين ، نظام اجتماعى و اقتصادى شهرها را درهم نريخته ، اين سير تكاملى ادامه داشته است . اينك نظريهء ابن خلدون : شهرنشينى و حضارت نهايت عمران و پايان دوران آن است ، و همين حضارت ، فساد و تباهى آن را اعلام مىدارد .\r\nكشوردارى و دولت ، بمنزلهء هدفى براى هر عمران يا اجتماع است ؛ خواه در مرحلهء باديه‌نشينى و خواه شهرنشينى ، و هر كشور و بازارى را سرانجام دوران و عمر محسوس است ، چنان كه هريك از موجودات و مواليد طبيعت عمر محسوسى دارند . مرحلهء چهل سالگى براى انسان نهايتى است كه تا آن سن ، قواى او در افزايش و رشد و نمو مىباشد و همين‌كه به اين سن مىرسد ، طبيعت مزاج او مدت معينى از رشد و نمو باز مىايستد و آنگاه رو به انحطاط مىرود . بنابراين ، بايد دانست كه شهرنشينى نيز در عمران بمنزلهء نهايتى است كه در دنبالهء آن مرحلهء فزونترى وجود ندارد . زيرا\r\n\r\n\r\n","description":"","footnote":"\r\n( 1 ) . تاريخ بيهقى . پيشين ، ص 149 .\r\n","page_name":" 257 ","page_number":265},
  {"content":"\r\n\r\nهنگامى كه تجمل و ناز و نعمت براى مردم يك اجتماع حاصل آيد ، طبيعتا آنان را به شيوه‌هاى شهرنشينى مىخواند ، و به عادات آن متخلق مىسازد . و شهرنشينى عبارت از تفنن‌جويى در تجملات و بهتر كردن كيفيات آن ، و شيفتگى به صنايعى است كه كليهء انواع و فنون گوناگون آنها ترقى مىيابد ، مانند صنايعى كه براى امور آشپزى و پوشيدنيها يا ساختمانها يا گستردنيها يا ظروف و ديگر كيفيات خانه‌دارى آماده مىشود و براى زيبا كردن هريك از آنها صنايع بسيارى است كه در مرحلهء باديه‌نشينى به هيچيك از آنها نيازى نيست و ضرورتى براى زيبا كردن آنها يافت نمىشود . و هرگاه زيبايى پسندى در اين كيفيات امور خانه به مرحلهء نهايى برسد ، بدنبال آن ، فرمانبرى از شهوات پديد مىآيد و نفس انسان از اين عادات به تفننات گوناگون بسيار خو مىگيرد كه در نتيجه ، هيچيك از امور دين و دنياى وى ، به علت اين عادات ، بهبود نمىپذيرد و اصلاح نمىشود . [ مقدمه . ج 2 ، ص 751 - 750 
  ] .\r\nچون هدف عمران و اجتماع ، حضارت و تجمل‌خواهى است ، بنابراين هرگاه اجتماع به هدف خود برسد ، به فساد برمىگردد و مانند عمر طبيعى كليهء حيوانات ، در مرحلهء پيرى داخل مىشود . [ مقدمه . ج 2 ، ص 755 
  ] .\r\nبنابراين ، به نظر ابن خلدون ، دوران شكوه و جلال جامعه بيش از 60 سال به‌طول نمى - انجامد و پس از آن ، دوران سراشيبى و سقوط فرامىرسد . جاى سؤال است كه چگونه ابن خلدون قادر به تصور دورهء توسعه و ترقى طولانيتر و پردوامترى نبوده است . فراموش نكنيم كه ابن خلدون معاصر تيمور بود ، و در قرن چهاردهم ميلادى ، و در جامعه‌اى مىزيست كه آغاز به جمود و ركود كرده بود . از اين‌رو ، طبيعتا وى نمىتوانسته است داراى آنچنان مفهومى از تحول تاريخى باشد ، كه ما امروز داريم . امروز ما مىدانيم كه تحول بلاتوقف در نتيجهء ترقى و پيشرفتهاى متوالى و متراكم جامعه امكان‌پذير است . ولى مفهوم مذكور زاييدهء توسعهء اقتصادى و اجتماعى زمانه است ، و از زمانى به خود شكل گرفته است كه اصل تحرك تاريخى محسوس شده است . » « 1 »\r\nچون مطالعه در وضع ، و خصوصيات شهرهاى ايران ، بسيارى از مشخصات زندگى اقتصادى و اجتماعى و فرهنگى مردم ايران را آشكار مىكند ، با استفاده از منابع و مآخذ و سفرنامه‌هاى گوناگون به توصيف عده‌اى از شهرهاى بزرگ ، متوسط و كوچك ايران در قرون وسطى مى - پردازيم .\r\nاستاد سعيد نفيسى در كتاب خاندان طاهرى ، دربارهء وضع شهرهاى ايران ، چنين مىنويسد :\r\n\r\nشهرهاى ايران بعد از اسلام\r\n« در آن زمان ، بنابر اصولى كه در آغاز تمدن ايران مهاجران آريايى در كشور نهاده بودند ، هنوز شهرهاى ايران مركب از چند قسمت بود : قسمت درونى و هستهء مركزى را كه ديوار و برج و بارو و گاهى هم خندق داشت و نخستين آبادى آن شهر از زمانهاى قديم بود ، ارگ يا كهن دژ مىگفتند و اين كلمه را به زبان تازى ، قهندز ضبط كرده‌اند . بمرور زمان ، در گرداگرد آن ، آبادى\r\n\r\n\r\n","description":"","footnote":"\r\n( 1 ) . ر ك : ايولاكوست ، جهان‌بينى ابن خلدون . ترجمهء مهدى مظفرى ، ص 115 - 114 .\r\n","page_name":" 258 ","page_number":266},
  {"content":"\r\n\r\nبزرگترى فراهم شده بود كه آن را شارستان يا شهرستان و به زبان تازى ، ربض مىگفتند . آبادى ديگرى را كه گرداگرد شارستان فراهم شده بود ، روستا مىگفتند و اين كلمه را به زبان تازى ، برده و رستاق گفته‌اند و نيز حايط يا سواد ناميده‌اند :\r\nدر آباديهاى مهم ، كه بر سر راهها بود ، شبها بر بلندى آتش مىافروختند و برجى را كه براى اين كار ساخته بودند ، آتشگاه مىناميدند ، و همين كلمه را به زبان تازى ترجمه كرده منارومناره گفته‌اند ، و سپس آن را در مساجد نيز به كار برده‌اند . بوسيلهء آتشى كه برفراز اين برجها افروخته مىشد ، از دور اخبار و علائم و اشاراتى مىدادند كه مردم دوردست را از خطر و حوادث آگاه مىكردند .\r\nدر شهرهاى بزرگ ، لشكريان مخصوصى براى پاسبانى كاخها و مراكز ديوانى بودند كه به آنها حرس مىگفتند و مأمورين شهربانى شهر را شرط و شهردار را صاحب الشرط يا والى - الشرط مىناميدند . » « 1 »\r\nدر دورهء فئوداليته ، مخصوصا در ايامى كه قدرت سلاطين و امراى محلى به سستى مىگراييد ، وحشت عمومى افزايش مىيافت و مردم بيش از پيش ، خود را براى مقابله با حملات غارتگرانهء فرصت‌طلبان ، فئودالها ، اشرار محلى و متجاوزين ديگر آماده مىكردند و ساختن ديوارهاى عظيم ، حفر خندق در اطراف شهرها ، ساختن برج و بارو و دروازه‌هاى آهنى و راههاى زيرزمينى و گماشتن عده‌اى ديده‌بان براى مراقبت دايمى ، حاكى از فقدان امنيت و نگرانى عمومى در آن دوران است . براى آنكه خوانندگان بيشتر به وضع عمومى شهرهاى آسياى غربى واقف گردند ، به توصيف خصوصيات اجتماعى و اقتصادى بعضى از آنها مبادرت مىكنيم :\r\nناامنى شهرها : « در زمان محمد بن عبد اللّه بن طلحه ( 259 - 248 ) كه احمد بن خالد امير بخارا بود ، مردم بخارا از وى خواستند كه شهر ايشان را ربضى بسازد تا شب دروازه‌ها بربندند و از دزدان و رهزنان در امان باشند . پس او فرمان داد تا ربضى بنا كردند بغايت نيكو و استوار و آن را برجها ساختند و دروازه‌ها نهادند و اين در تاريخ 235 بود كه تمام شد و از آن پس هر زمان كه سپاهى آهنگ بخارا مىكرد ، آن ربض را تازه مىكردند . » « 2 »\r\nشهر سمرقند : شهر سمرقند در زمان رودكى ، دوازده فرسنگ دوره داشت و در آن بستانها و كشتزارها و آسيابها بود و دوازده دروازه داشت و از هر دروازه به دروازهء ديگر ، يك فرسنگ بود و بالاى ديوار شهر ، طاقها و برجها بود براى جنگ ، و هر دوازده دروازه از آهن بود يا از چوب دو لنگه و در ميان هردو دروازه سرايى بود براى نواب شهر و چون كشتزارهاى بيرون شهر تمام مىشد ، به ربض مىرسيد و در ربض هم بناها و بازارها بود و ده هزار جريب ، زمين كشتزارهاى روستاى سمرقند بود . اما داخل شهر سمرقند چهار دروازه داشت و مساحت آن 2500 جريب بود و در آن مسجد جامع و كهندژ بود و همانجا بود كه سامانيان پيش از آمدن به بخارا در آن بودند و نهر سغد در آن قسمت از شهر جارى بود و سدى عالى از سنگ بر آن ساخته بودند و هيچ خانه از آب سغد تهى نبود . و هيچ سراى نبود كه بوستانى نداشت چنان كه چون بر فراز\r\n\r\n\r\n","description":"","footnote":"\r\n( 1 ) . سعيد نفيسى ، خاندان طاهرى . ص 363 .\r\n( 2 ) . همان . ص 29 .\r\n","page_name":" 259 ","page_number":267},
  {"content":"\r\n\r\nكهندژ سمرقند مىشدند بناهاى شهر بواسطهء پوشيده شدن از باغستانها پديدار نبود . در آن زمان ، مىگفتند كه از سمرقند شهرى باصفاتر و تازه‌تر و نيكوتر در گيتى نبود . » « 1 »\r\n\r\nوضع اقتصادى و اجتماعى مهمترين شهرهاى ايران در قرون وسطى\r\nمختصات شهر نيشابور : « بناى اين شهر ظاهرا در زمان ساسانيان به دست شاپور اول يا شاپور دوم شده است . شهر مزبور در سال 31 هجرى ( 651 ميلادى ) بدست اعراب افتاد و در سال 32 هجرى حكومت اين ناحيه ( منظور ناحيهء خراسان است كه مرو و هرات و بلخ جزو آن بوده ) بدست غيث بن الحسام اداره مىشد . ابو مسلم خراسانى در 131 هجرى حاكم آن شهر گرديد . عبد اللّه بن طاهر نيشابور را پايتخت خود قرار داد و باغ معروفى به نام شادياخ در آنجا ساخت ؛ و در زمان او بود كه شهر نيشابور فوق العاده اهميت پيدا كرد و ساختمان جديد و دهات زياد در اطراف آن شهر بناگرديد .\r\nبعد از عمروليث ، خراسان به دست سامانيان افتاد و در اين موقع نيشابور كماكان پايتخت بود . از شهرستان نيشابور زمان سامانيان شرح مفصلى توسط ابن حوقل و اصطخرى نقل شده است : كه شهر مزبور داراى سه ميل طول و سه ميل عرض بوده ( هرسه ميل يك فرسنگ ) و به چهل پاسگاه تقسيم مىشده است . كوچه‌هاى آن صاف بوده و تقريبا عدهء آنها به پنجاه مىرسيده و اين كوچه‌ها يكديگر را طورى قطع مىكردند كه چهار راههاى متعدد تشكيل مىدادند ( بر عكس عقيدهء اغلب مستشرقين كه كوچه‌هاى قديمى بعضى از شهرها هميشه كوتاه و داراى اعوجاج بوده ) اين كوچه‌ها بسيار مستقيم و مطابق اسلوب معمارى ، ساخته شده بود . خود شهر نيشابور به سه قسمت تقسيم مىشده است : 1 ) شهر خاص 2 ) نواحى خارج شهر 3 ) پاسدارخانه‌ها .\r\nشهر خاص : داراى برج و حصار و چهار دروازه بوده و در خارج شهر ، پاسگاهها واقع شده بوده كه آنها نيز داراى دروازه‌ها بودند و خرابهء آنها به اغلب احتمال ، همان تپهء الب ارسلان است .\r\nقسمت خاص شهر : عبارت بود از تمام نواحى خارج كه داراى ديوارها بوده است و اينجاست كه مسجد جمعه نيشابور ديده مىشود ، و عمرو بن ليث صفارى ستونهاى چوبى آن را تبديل به ستونهاى آجرى نموده و سه رواق در اطراف حياط مسجد ساخته و آن را يكى از بهترين ساختمانهاى مهم كه داراى كاشيكارى مذهب مىباشد ، نموده است . اين مسجد داراى يازده در با ستونهايى از مرمر سياه و سفيد بوده و تمام آنها به انضمام طاق مسجد ، نقاشى و مجسمه‌كارى شده بوده است و نزديك آن ، محوطهء بازار و خانهء حاكم شهر قرار داشته كه بتوسط عبد اللّه بن طاهر بنا شده و به دست عمرو بن ليث صفار مرمت گرديده است .\r\nنزديك بازار بزرگ شهر ، بازار كوچك ديگرى بود ، كه محبسها در آن قرار داشته است و اهميت اين بازارها از نظر تجارت بسيار زياد بوده ؛ و اين‌كه شهر مزبور و نواحى خارج آن را ديوارها احاطه كرده دليل بر اين بوده است كه مردم احتياج به امنيت و حفاظت داشته‌اند .\r\nپس از سامانيان ، حكومت خراسان به دست غزنويان افتاد و بعد از يك قرن ، نيشابور در حيطهء اقتدار سلجوقيان ترك درآمد . در زمان سلجوقيان ، نيشابور اهميت فوق العاده‌اى به خود\r\n\r\n\r\n","description":"","footnote":"\r\n( 1 ) . همان . ص 47 ( به اختصار ) .\r\n","page_name":" 260 ","page_number":268},
  {"content":"\r\n\r\nگرفت و براى بار دوم ، اهميت سابق را مجددا احراز كرد . در زمان خواجه نظام الملك ، وزير الب ارسلان و ملكشاه ، نيشابور اهميت بسيارى بدست آورد و تقريبا دار العلم شد و مدارس متعدد در آن بنا شد و مركز علم و نظاميه‌اى در آنجا ايجاد گرديد .\r\nنيشابور ، در اين زمان ، داراى سيزده كتابخانه بود . كه مهمترين آنها پنجهزار جلد كتاب داشته است . . . در سال 530 هجرى ، نيشابور بواسطهء زلزله خراب شد و شهر مزبور در سال 538 آتش گرفت و در همين موقع بود كه طعمهء غارت تركان غز واقع شد و شهر را اهالى به كلى ترك كردند و شهر ديگرى در حومهء محل سابق كه عبد اللّه بن طاهر ساخته بود بنا نمودند . . . اين شهر بعدا به دست چنگيز و يارانش ، از بين رفت و ساكنين نيشابور ، شهر ديگرى در شمال شرقى ساختند .\r\nحمد اللّه مستوفى در سال 731 هجرى و ابن بطوطهء طنجى در سال 757 هجرى ، شهر نيشابور را ديده و آن را يكى از پرجمعيت‌ترين شهرهاى ناحيهء خراسان دانسته ، از مسجد عالى و چهار مدرسهء آن مطالبى ذكر مىكنند . « 1 »\r\nدر مقدمهء تاريخ نيشابور كه توسط دكتر بهمن كريمى ، نوشته شده نظريات عده‌اى از دانشمندان و جهانگردان دربارهء ارزش اقتصادى اين شهر ذكر شده است . از جمله ابن رسته مىنويسد : « جنب شهر از يك‌طرف ، كوه بلندى سر كشيده بود . محوطهء شهر طولا و عرضا يك فرسنگ و شهر مانند ساير بلاد بزرگ آسياى وسطى ، مركب بود از قهندز يعنى ارك ، و شهرستان يعنى شهر ، و ربض يعنى خارج شهر . ارك جزو شهرستان نبود ولى بين آن و شهرستان فقط خندقى حايل بود . در قرن دهم ميلادى ، شهر بواسطهء ترقى تجارت و صنعت به ربض كه در قسمت جنوبى شهر واقع بود منتقل گرديد . . . مقدسى مىگويد : در بازار ، فزون از پنجاه مركز به صورت ميدان چهارگوشى موسوم به مربعة الكبيره بودند كه از آنجا به هر چهار سمت رديف دكاكين و كاروانسراها ممتد مىشد . . . قنواتى را كه به شهر آب مىدادند غالبا زيرزمين مىكشيدند . عدهء پله‌هايى كه براى رسيدن به آب پايين مىرفتند ، گاهى به صد مىرسيد . در خارج شهر ، آب در سطح زمين جارى بود و براى شرب اراضى به كار مىرفت . شهر به داشتن پارچه‌هاى ابريشمى و نخى معروف بود و بطوريكه اصطخرى مىگويد اين پارچه‌ها را به ماوراء ممالك اسلامى هم حمل مىكردند .\r\nابن حوقل گويد : دكاكين و مهمانخانه‌هاى نيشابور مملو از سازندگان صنايع مختلفه بود ، در حوالى شهر ، مس و آهن و نقره و فيروزه و معادن ديگر استخراج مىكردند . معادن فيروزه كه در كوههاى واقعه در 36 ميلى شمال غرب نيشابور در سر راه قوچان است تا به امروز در اهميت خود باقى و در دنيا يگانه معادن فيروزه است . . . مقدسى گويد : نيشابور انبارگاه مال - التجارهء فارس و كرمان و هند يعنى ولايات جنوبى و همچنين رى و جرجان و خوارزم بود . ياقوت علت ترميم سريع و تجديد عمارت شهر را همان موقعيت جغرافيايى آن مىداند : « نيشابور در حكم دهليز المشرق بود و كاروانيان نمىتوانستند از كنار آن گذشته و وارد شهر نشوند . » « 2 » در كتاب\r\n\r\n\r\n","description":"","footnote":"\r\n( 1 ) . ر ك : امام الحاكم ابو عبد الله محمد بن عبد الله نيشابورى ، تاريخ نيشابور . تلخيص احمد بن محمد بن الحسن بن احمد المعروف بالخليفة النيشابورى ، به كوشش بهمن كريمى . ( مقدمه ) ص « يو » تا « ل » .\r\n( 2 ) . ر ك : ابو عبد الله محمد الضبى الطهمانى ، تاريخ نيشابور . به كوشش بهمن كريمى . ص « يو » .\r\n","page_name":" 261 ","page_number":269},
  {"content":"\r\n\r\nحدود العالم ، نيشابور چنين توصيف شده است :\r\n« نيشابور بزرگترين شهريست اندر خراسان و بسيار خواسته‌تر يك فرسنگ اندر يك فرسنگ است ، و بسيار مردم است و جاى بازرگانان است و مستقر سپاه سالاران است و او را قهندز است و ربض است و شهرستان است و بيشتر آب اين شهر از چشمهاست كه اندر زمين بياورده‌اند .\r\nو از وى جامهاى گوناگون خيزد پشم و پنبه . و او را ناحيتيست جدا و آن سيزده روستاست و چهار - خان . » « 1 » همچنين در كتاب عجايب المخلوقات آورده كه نيشابور را ( ايرانشهر ) خوانند و در خراسان از وى شهرى بزرگتر نبوده كوه فيروزه آنجاست و اين شهر در سنهء خمس و خمسمائه ويران شد به دست غز كه جماعت تركان بودند و مسجد جامعى داشت عجيب و غريب و حوض مسين در وى نهاده ، كه چهارصد مرد گرد آن درآمدى و وضو ساختى و چراغ برنجين برقبهء او آويخته بود كه چهارصد نوله داشت و در هر نوله يك من روغن رفتى . غزان آن را بشكستند و بر شتران بسته ببردند . . . فيروزه كه از آنجا حاصل مىشود ، بهترين فيروزه‌هاست و در كتابى ديده‌ام كه در آنجا ريواجى ( گياه ريواس ) هفده من ، پيش يكى از خلفا بردند . . . و گويند كه چون اسماعيل بن احمد سامانى به نيشابور رسيد و مشايخ و مشاهد و قنوات و مزارات آنجا را ديد ، گفت : « در هيچ‌جا چون نيشابور شهرى نديدم اما آبهاى او بر روى زمين و مشايخ او در زيرزمين مگر اندكى . و در نيشابور كاريزها بسيار است . » بزرگترين لطمات ، چنان كه ديديم ، در دوران قدرت چنگيز به اين شهر وارد شد .\r\nلسترنج ، در جغرافياى تاريخى خود ، با مراجعه به كليهء منابع ، خصوصيات جغرافيايى ، اقتصادى و هنرى كليهء شهرهاى ايران را بطرزى استادانه نوشته است .\r\nخراسان : « سرزمين خراسان در دوران قرون وسطى ، بمراتب بزرگتر از امروز بود و بر تمام ايالات اسلامى كه در سمت خاور كوير لوت تا كوههاى هند واقع بودند اطلاق مىشد . از شهرهاى بنام و تاريخى خراسان يكى نيشابور است . بطوريكه مقدسى و ساير مورخان متذكر شده‌اند « در قرن چهارم ، نيشابور شهر بزرگ و آبادى بود و مساحتش يك فرسخ در يك فرسخ بود ، و داراى شهر و قهندز و حومه ( ربض ) بود و مسجد جامع بزرگى در حومهء آن وجود داشت .\r\nزندان نيز تا دار الاماره فاصلهء زيادى نداشت . قهندز دو دروازه و شهر چهار دروازه داشت .\r\nبزرگترين بازارهاى شهر يكى بازار مربعهء بزرگ حوالى مسجد جامع و ديگرى بازار مربعهء كوچك بود . اين بازارهاى طولانى پر بودند از دكانها . در اين بازارها تيمها و سراهايى وجود داشت كه اصناف سوداگران در آنها مىزيستند ، و هر صنفى در محلى جدا از ديگران جا داشتند . كفاشان و بزازها و خرازىفروشها و پيشه‌وران ديگر هريك سرايى مخصوص به خود داشتند ، و هريك از خانه‌هاى شهر بوسيلهء قناتى كه از آن خانه عبور مىكرد مشروب مىشد .\r\nدر تمام خراسان ، به نظر ابن حوقل ، شهرى خوش‌هواتر و آبادتر از نيشابور نبود . ثروت بازرگانانش بسيار بود و هر روز كاروانى تازه به آن شهر مىرسيد و انبارهاى آنجا را از كالاهاى گوناگون پر مىكرد و پارچه‌هاى ابريشمى و نخى آن شهر به نواحى ديگر حمل مىشد .\r\nمقدسى پس از تأييد اين گفته‌ها ، گويد نيشابور چهل و دو محله دارد كه برخى از محلات\r\n\r\n\r\n","description":"","footnote":"\r\n( 1 ) . حدود العالم من المشرق الى المغرب . به كوشش منوچهر ستوده ، ص 79 .\r\n","page_name":" 262 ","page_number":270},
  {"content":"\r\n\r\nآن هريك به قدر نصف شيراز است . خيابانهاى بزرگ آن‌كه به دروازه‌ها منتهى مىگردد از پنجاه خيابان كمتر نيست . مسجد جامع آن داراى چهار صحن است و چنان كه گفتيم ، از آثار عمروليث صفارى است . سقف آن بر ستونهايى از آجر متكى است و پيرامون مسجد سه رواق است و عمارت بزرگ مسجد ، ديوارش با كاشيهاى زر اندود آراسته است و خود مسجد يازده در دارد و داراى ستونهاى مرمر و سقفها و ديوارها همه پاكيزه و آراسته است . رودخانهء نيشابور هفتاد آسياب را در سر راه خود مىگرداند . در سال 618 لشكريان مغول ، به فرماندهى چنگيز خان ، آن شهر را تسخير و به باد غارت دادند . نيشابور پس از فتنهء مغول ، دوباره آباد گرديد و ابن بطوطه كه در قرن هشتم آنجا را ديده ، گويد : شهرى معمور است و مسجدى زيبا دارد كه چهار مدرسه اطراف آن است ، و آن شهر از فرط حاصلخيزى و كثرت ميوه‌ها دمشق كوچك خوانده مىشود . » « 1 »\r\nبه گفتهء ابن بطوطه ، در اين شهر ، پارچه‌هاى ابريشمين و نخى بافته مىشود و سوداگران از هر طرف به آنجا آمدوشد مىكنند . غير از نيشابور ، طوس ، مشهد ، سبزوار ، بسطام ، جوين ، جاجرم ، اسفراين ، نسا ، سرخس و غيره داراى مساجد ، بازارها ، حمامها و باغات و محصولات و مصنوعات مختلف بوده كه ذكر خصوصيات هريك از آن شهرها موجب طول كلام خواهد شد و « به گفتهء ابن حوقل ، مشهورترين صادرات خراسان جامه‌هاى نخى و ابريشمى بود كه در نيشابور و مرو تهيه مىشد . در خراسان شتر و گوسفند فراوان و ارزان بود . بهترين برده‌ها نيز از نواحى ترك‌نشين بدست مىآمدند بطوريكه بهاى هريك غلام يا كنيز ترك به پنجهزار دينار ( تقريبا 2500 پوند ) بالغ مىشد و نيز انواع خواربار در خراسان فراوان بود .\r\nمقدسى اقلام ديگرى هم از صادرات خراسان ذكر كرده گويد : نيشابور مركز محصولات صنعتى است . پارچه‌هاى سفيد براى لباس و عمامه‌هاى شاهجانى و تاخته و راخته و همچنين مقنعه‌هاى نازك پشمى و ابريشمى و پارچه‌هاى زربفت و خالص و زربفت مخلوط با نخ و پارچه‌هاى ساخته شده از موى بز ، از صنايع معروف نيشابور است . از اين شهر اسباب و افزار آهنين از قبيل سوزن و كارد نيز صادر مىشود ، و باغهاى نيشابور از حيث انجير و دنبلان ( نوعى قارچ ) و ريوند چينى معروف است و در كوههاى روستاى ريوند معدن فيروزه يافت مىشود .\r\nدر نسا و ابيورد ابريشم خام و پارچه‌هاى ابريشمى و همچنين پارچه‌هايى كه آنها را در دهات مىبافتند بسيار بود و نيز از اين دو شهر پوست روباه ساخته شده نيز صادر مىگرديد . » « 2 » از طوس ظرفهاى مخصوص پختن غذا و نيز حصير و غلات صادر مىگرديد . كمربندهاى خوب و عباهاى بسيار مرغوب نيز در آنجا مىساختند .\r\nابن حوقل ضمن گفتگو از خراسان و بلاد معروف آن ، به ارزش اقتصادى و اجتماعى شهر نيشابور اشاره مىكند و مىنويسد كه نيشابور پس از حملهء اعراب ، بار ديگر آباد شد و در آنجا « خانه‌ها و كاخها و بازارها و گرمابه‌ها و قهوه‌خانه‌ها و مساجد ساخته و اكنون زيباتر از سابق شده است . » در جاى ديگر مىنويسد : گرانبهاترين جامه‌هاى پنبه‌اى و ابريشمى از نيشابور و مرو بدست مىآيد و بهترين و لذيذترين گوشت گوسفند از بلاد غز است . توانگرترين مردم خراسان\r\n\r\n\r\n","description":"","footnote":"\r\n( 1 ) . گىلسترنج ، جغرافياى تاريخى سرزمينهاى خلافت شرقى . ترجمهء محمود عرفان ، ص 412 - 409 ( به اختصار ) .\r\n( 2 ) . همان . ص 457 - 455 ( به اختصار ) .\r\n","page_name":" 263 ","page_number":271},
  {"content":"\r\n\r\nنيشابوريان و نجيب‌ترين آنها اهل بلخ و مروند كه در فقه و دين و علوم نظرى و كلام برگزيده‌اند .\r\nبهترين زمينهاى خراسان زمينهاى كشت آبى نيشابور و نيز زمينهاى واقع در ميان هرات و مرو الرود است .\r\nقهستان : اين منطقه را جغرافىنويسان عرب از توابع خراسان شمرده‌اند . منطقه‌اى است بالنسبه سردسير . يكى از بزرگترين شهرهاى آن قاين است كه آب آن از قنات و محصولاتش عبارت است از غله ، ميوه و زعفران و به گفتهء حمد اللّه مستوفى ، اكثر مردم اين شهر سپاهى هستند و سلاح جنگى دارند . تون اندكى از قاين كوچكتر بوده و به گفتهء ناصرخسرو علوى چهارصد كارگاه داشت كه در آن زيلو مىبافتند . ترشيز كه يكى از شهرهاى بنام قهستان بود ، در آن روزگار ، مركز تجمع اسمعيليان بود . در شمال خاورى تون ، گناباد قرار داشت كه داراى هفتاد دهكده بود و آبش از كاريز و قنات تأمين مىشد . طبس نيز از شهرهاى بنام قهستان بود كه درخت و آب فراوان داشت و غير از خرما ، ليمو ، ترنج و نارنج در آن به عمل مىآمد . « 1 »\r\nطبرستان يا مازندران : اين منطقه در امتداد ساحل جنوبى درياى خزر قرار دارد و آخرين منطقه‌اى است كه به آيين اسلام گرويده است . مركز آن آمل بود كه از نظر تجارى اهميت داشت . برنج آن فراوان و ميوه‌هاى آن هم گرمسيرى و هم سردسيرى است ، به گفتهء مستوفى ، لوز و جوز ( بادام و گردو ) و انگور و خرما و نارنج و ترنج و ليمو و مركب و غيره در آن به عمل مىآيد - دومين شهر مهم آن سارى بود كه در خاور آمل قرار گرفته است . به گفتهء مقدسى ، سارى داراى چندين بازار و يك باروست و پارچه‌هاى فاخر در آن بافته مىشود . پلهاى آن از بستن قايقها به‌هم تعبيه شده است . جغرافىنويسان اسلامى از شالوس ( چالوس ) و كلار ( كلار - دشت ) نام برده‌اند . گرگان ( جرجان ) در جنوب خاورى درياى خزر قرار گرفته از دو رود گرگان و اترك سيراب مىشود . اين منطقه از بركت آب و خاك مساعد ، منطقه‌اى معمور و آباد است .\r\nبه گفتهء مقدسى ، در اين منطقه ، نخل و نارنج و انگور بسيار مىرويد . باغات آن بسيار است و ابريشم نيز در آنجا به عمل مىآيد .\r\nانار و زيتون و خربزه و بادنجان و ليمو در باغات آن به عمل مىآيد . گرماى گرگان سخت و پشه و ككهاى آن گزنده و بسيار موذى است . در قرن هفتم ، مستوفى ، محصولات گرگان را غله ، پنبه ، ابريشم ، خرما ، انگور ، عناب و سنجد مىداند . « 2 »\r\nكرمان « نرماشير در قرن چهارم از سيرجان كوچكتر بود و چهار دروازه داشت . مسجد در وسط بازار واقع بود . »\r\nدر قرن چهارم ، ابن حوقل ، جيرفت را شهرى بزرگ به طول دو ميل وصف كرد . و بنابه تعريف او ، آن شهر تجارتخانهء خراسان و سيستان بوده و در سرزمين آن ، محصولات گرمسيرى و سردسيرى ، هردو ، به عمل مىآمده و مهمترين صادراتش نيل و هل و شكر دوشاب بوده است . ابن - ابراهيم در تاريخ سلجوقيان ، در قرن ششم ، از موضعى به نام قمادين مكرر اسم برده گويد : مكانى است نزديك دروازهء جيرفت كه بازرگانان رومى ( يونانى ) و هندى در آنجا انبارها داشتند و مسافرين ، چه آنها كه از دريا مىآمدند و چه آنها كه از خشكى ، مىتوانستند امتعهء خود را در\r\n\r\n\r\n","description":"","footnote":"\r\n( 1 ) . ر ك : همان . ص 379 - 377 ( به اختصار ) .\r\n( 2 ) . رك : همان . ص 403 - 393 ( به اختصار ) .\r\n","page_name":" 264 ","page_number":272},
  {"content":"\r\n\r\nآنجا بگذارند . هم او ، در جاى ديگر ، گويد كالاهاى پرقيمت از چين و ماوراء النهر و ختا و هندوستان و خراسان و زنگبار و حبشه و مصر و يونان و ارمنيه و عراق و آذربايجان همه براى فروش در انبارهاى قمادين موجود بود .\r\nقمادين فارسى همان است كه ماركوپولو آن را كمادى « 1 » ناميده و مىگويد قبلا محلى بزرگ و مهم بود . ولى زمانى كه ماركوپولو ديده در اثر لشكركشى متوالى تاتارها وضع محقرى داشته است . مقدسى مىگويد ، در كرمان ، خوراك عمدهء اهالى خرما و ذرت است و از آنجا خرما به خراسان و نيل به فارس صادر مىكنند . از منطقهء ولاشگرد به هرموز غلات صادر مىشود و از آنجا بوسيلهء كشتى به ممالك مختلف فرستاده مىشود . « 2 »\r\nكوير لوت و مكران : در منطقهء خشك و بيابانى كوير لوت و مكران نه تنها از لحاظ صنعت و هنر اثر جالبى به يادگار نمانده بلكه از لحاظ كشاورزى نيز ، به علت نامساعد بودن وضع طبيعى ، محصول قابل ذكرى وجود ندارد . مقدسى در وصف كوير لوت ، مىنويسد : « اين بيابان چون درياست و از هر سوى آن مىتوانى طى طريق كنى ، به شرط آنكه راه را بشناسى و حوضهاى آب و گنبدكهاى آن حوضها را از نظر دور ندارى . اين حوضها را در قرن چهارم در امتداد راههاى كوير ساخته بودند و ميان هردو حوض يك روز راه فاصله بود - مقدسى طى هفتاد روز ، از اين سوى كوير به آن سوى آن راه پيموده و از گردنه‌هاى هولناك و شوره‌زارهاى خطرناك و نقاط گرمسيرى و سردسيرى آنجا سخن رانده . در بعضى از دره‌هاى كوچك آن زمينهاى مزروع و نخيلات ديده مىشود .\r\nكوير منطقهء امنى نبود . دستجات مختلفى از بلوچ كه مردمى سنگدل و بيرحم بودند ، به هركس دست مىيافتند ، سرش را با سنگ مىكوفتند . مقدسى كه علت اين عمل وحشيانه را از آنها سؤال مىكند ، در جواب مىگويند : مىخواهيم شمشير ما بى جهت كند نشود . در زمان عضد الدوله تا حدى امنيت اين مناطق تأمين شد و نگهبانانى با كاروانها حركت مىكردند .\r\nمردم اين حدود غالبا پياده مىروند و قليلى از جمازه استفاده مىكنند . در تحمل گرسنگى و تشنگى ، شكيباترين مردمند . خوراك آنها چيزى است كه از ميوهء درخت سدر تهيه مىشود . ابن حوقل و ناصرخسرو دربارهء راهنماى كاروان اين بيابان و وجود حوضها و آب‌انبارها در هر منزل ، سخن مىگويند . با اينكه مكران در دورهء قرون وسطى از هر جهت از امروز پرجمعيت‌تر و حاصلخيزتر بوده ولى بر روى هم ، هيچوقت از حيث ثروت ، حائز اهميت نبوده است . » « 3 »\r\nوصفى از شهر بخارا : شهر بخارا ، مانند تمام شهرهاى ايران آن زمان ، مركب از سه قسمت بود : ارك ، و قصر كهنهء شهر كه همه‌جا به اسم كهندز ناميده مىشد و بعد بتخفيف ، كندز شده و اعراب آن را قهندز كرده‌اند ؛ آبادى شهر كه به فارسى شهرستان و به زبان عربى مدينه مىخواندند و آباديهاى جديد شهر كه عبارت از محلات بيرون شهر باشد و به اصطلاح عربى به اسم\r\n\r\n\r\n","description":"","footnote":"\r\n( 1 ) .  Camadi \r\n( 2 ) . جغرافياى تاريخى سرزمينهاى خلافت شرقى ، پيشين . ص 443 - 335 ( به اختصار ) .\r\n( 3 ) . همان . ص 348 - 346 ( به اختصار ) .\r\n","page_name":" 265 ","page_number":273},
  {"content":"\r\n\r\nربض يا به فارسى روستا خوانده مىشد .\r\nشهر بخارا هفت دروازهء آهنين داشت : دروازهء شهر ، دروازهء نور ، دروازهء حفره ، دروازهء آهنين ، دروازهء كهندز ، دروازهء بنى سعد ، دروازهء بنى اسد ، دروازهء مهر و كه همه از آهن بودند . - كهندز در پشت دروازهء شهرستان واقع بود و قصر پادشاهى و خزاين و زندانهاى شهر در آن بود .\r\nاما آباديهاى شهر از ربض نيز تجاوز مىكرده . در اندرون ربض ، ده دروازهء ديگر هم بوده است .\r\nقصر پادشاهى بخارا نزديك باب السهل كهندز و رو به قبله بود و در هيچ‌يك از شهرهاى اسلام ، بنايى باشكوهتر و مجلل‌تر از آن نبود . در ربض بخارا بازارهايى بود ، و بعضى از آن بازارها دروازه داشت . . . در زمان رودكى شهرى را در اسلام باصفاتر از بخارا نمىدانستند و چون كسى برفراز كهندز بخارا مىشد تا چشم كار مىكرد ، سبزه بود و در ميان سبزه قصور چون گلهاى فراوان مىدرخشيد ، و در هيچيك از شهرهاى ماوراء النهر و خراسان ، مردم ، چون مردم بخارا به آبادانى نمىپرداختند . گرداگرد شهر پر از درخت بود و در ميان آن درختان ، كاخها و باغها و قراى پيوسته بهم ، چنان كه ديوار دورهء اين آبادى دوازده فرسنگ بود و در آن ميان زمين باير ديده نمىشد .\r\nمحوطهء شهر ، ديوارى محكم داشت به طول يك فرسنگ و قلعهء بخارا در ميان آن ديوار بود و در آن قلعه ، كاخ امراى آل سامان بود . در خارج شهر نيز محلات بسيار بود ، مسجد جامع در كهندز واقع بود . در تمام شهر نهرهايى از آب سغد جريان داشت . شهر بخارا از خانه‌هاى گلين ساخته شده بود و بازارهاى فراخ داشت . ساختمان و سواد آن مانند دمشق بود ؛ از بسيارى خانه‌ها و بهم فشردگى بامها ؛ و كهندز در عقب اين سواد بود و مساجد و بازارهاى شهر نيكو و زيبا بود .\r\nشهرى آبادتر و پرجمعيت‌تر از آن نمىشناختند ، و آهنگ بسوى اين شهر را مبارك مىدانستند و عقيده داشتند هركس در بخارا زندگى كند به دو خوش گذرد و هركس كه بدان شهر باشد . خوراك گوارنده و گرمابهاى پاك و كوى و برزنهاى گشاده و آب سبك و سرايهاى ظريف دارد و از خوراك و وسايل زندگى خوش باشد و ميوه بسيار يابد و مجالس و جماعات بسيار ، عوام شهر نيز از دانش و فرهنگ بىنصيب نيستند . محل اقامت پادشاهان و امرا و بزرگان بخارا و زندانها و ديوانهاى پادشاهى و حرم‌سراى و خزينه در كهندز بود و ديوارها و برجهاى آن را از خشت پخته ساخته بودند . « 1 »\r\n« كاخ پادشاهان بخارا در موضع ريگستان بود . نصر بن احمد سامانى به ريگستان ، سرايى ساخت بسيار نيكو و مال بسيار در آن به كار برد ، و هم در آن سراى ، عمال مملكت را سرايها ساخت و هر عاملى را جداگانه ديوانى بود ؛ بر در سراى سلطان ؛ چون ديوان وزير و ديوان مستوفى ، و ديوان عميد الملك ، و ديوان صاحب شرط ، و ديوان صاحب بريد ، و ديوان مشرف ، و ديوان مملكت خاص و ديوان محتسب ، و ديوان اوقاف و ديوان قضا .\r\nپادشاهان سامانى را كاخى ديگر در بيرون شهر بخارا بود در محلى به اسم « جوى - موليان » . از دروازهء ريگستان تا دشتك در ميان شهر ، تمام خانها و سرايهاى منقش عالى سنگين و\r\n\r\n\r\n","description":"","footnote":"\r\n( 1 ) . ر ك : همان . ص 492 - 489 ( به اختصار ) .\r\n","page_name":" 266 ","page_number":274},
  {"content":"\r\n\r\nمهمانخانهاى مصور و چهارباغهاى نيكو و سرحوضهاى خوش و درختان كجم خرگاهى بود چنان كه از مشرق و مغرب ذره‌اى آفتاب به نشستنگاه سر حوض نمىافتاد و در آن چهار باغها ميوه‌هاى نيكو فراوان بود از ناشپاتى و بادام و فندق و گيلاس و عناب و ديگر ميوه‌هاى نغز . » « 1 »\r\nاستاد فاكتوروويچ ، ضمن بحث در پيرامون حيات بو على سينا ، وضع عمومى شهر بخارا و مختصات اجتماعى و اقتصادى آن را چنين تصوير مىكند :\r\n« در آن ايام ، شهر بخارا تمام خصوصيات يك شهر فئودالى شرق را دارا بود . قسمت اعظم شهر را محلهء تجارتى و صنعتى تشكيل مىداد . در مغرب شهر ( كه آن‌وقت به نام شهرستان معروف بود ) مقر اميران قديم بخارايى ( ارك ) قرار داشت . در كنار كاخ ، عمارت « ده ايوان » يعنى ادارات مركزى دولت بنا شده بود و در جنوب ، بازار بود كه در دكانهاى آن نساجان ، كفاشان ، خياطان و آهنگران و سنگتراشان و زرگران و صحافان و نسخه‌نويسان كار مىكردند . در قرن سوم و چهارم هجرى ، كشاورزى در ماوراء النهر رونق بسزايى داشت .\r\nروستاييان در دشتهايى كه مصنوعا آبيارى مىشد ، گندم و جو و ارزن و برنج و محصولات ديگر فلاحتى را كشت و زرع مىكردند . توليد پنبه در كشاورزى اهميت بسيار كسب كرده بود و بعضى از انواع آن با كتانهاى اعلا رقابت مىكرد . بعلاوه ، ماوراء النهر كه باغكارى و صيفى كارى آن پيشرفت كرده بود ، در تمام جهان ، به فراوانى ميوه و سبزى شهرت داشت .\r\nصنعت در فعاليت اهالى نقش اساسى را بازى مىكرد . پارچه‌هاى نخى كه استادان بخارا و سمرقند ، و در دهات با دستگاههاى پارچه‌بافى مىبافتند ، شهرت عظيمى كسب كرده بود .\r\nصنايع استخراج معادن را نمىتوان ناديده گرفت ؛ در آنجا آهن و طلا و نقره بدست مىآوردند .\r\nمعادن ايلاق از نظر سنگ سرب و نقره شهرت داشت .\r\nدر بخارا ، ضمن مبادلات گوناگون ، بازار دادوستد و معاملهء كتب خطى علمى و فلسفى بسيار گرم بود و شمارهء پزشكان مجربى كه در بخارا مشغول طبابت بودند از سطح عالى فرهنگ اين شهر در آن عصر حكايت مىكرد . نوح بن منصور در كاخ خود ، كتابخانهء زيبايى داشت كه بنابه گفتهء ابن سينا ، نظير آن در هيچ‌جا ديده نشده است . »\r\nسابقهء تاريخى تهران : « شهر تهران كه امروز پايتخت ايران و بزرگترين و زيباترين شهر مملكت ماست ، سابقهء درخشانى ندارد . در ميان كتب تاريخى موجود ، از اصطخرى ، ابن حوقل و مقدسى كه بگذريم ، سمعانى در كتاب الانساب و راوندى در راحة الصدور ، از تهران نام برده‌اند .\r\nقديمترين ذكر مشروحى كه از تهران شده در معجم البلدان ياقوت حموى است ( 626 - 575 ) و بعدها بعضى از محققين و نويسندگان از جمله زكرياى قزوينى ( 682 - 600 ) تقريبا همان مطالب كتاب مزبور را با كم‌وبيش تغييرى نقل كرده‌اند . قزوينى در آثار البلاد خود كه در سال 661 تأليف شده ، دربارهء تهران چنين مىنويسد : « تهران قريهء بزرگى است از قراى رى ، داراى باغ و بستان زياد و درخت ميوهء فراوان . اهالى آن خانه‌هايشان در زير زمين است ( مانند لانهء مورچه ) و هر وقت كه دشمنى به طرف آنها مىآيد ، مىروند در خانه‌هاى خود در\r\n\r\n\r\n","description":"","footnote":"\r\n( 1 ) . محيط زندگى و احوال و آثار رودكى . پيشين ، ص 29 - 28 ( به اختصار ) .\r\n","page_name":" 267 ","page_number":275},
  {"content":"\r\n\r\nزيرزمين مخفى مىشوند و دشمن هم چند روزى آنها را محاصره مىنمايد و مىرود ، و اهالى تهران از زيرزمين بيرون مىآيند و بناى فساد و قتل‌وغارت و راهزنى را مىگذراند ، و بيشتر اوقات به سلاطين ياغى هستند و هيچ چاره‌اى براى راه يافتن با آنها نيست مگر مدارا . تهران داراى دوازده محله است و هر محله با محلهء ديگرى مشغول دشمنى و زدوخورد است ( به قول ياقوت ، اهل يك محله به محل ديگر داخل نمىشوند . ) و هر وقت بناى اطاعت به سلطان را مىگذارند ، مأمور اخذ ماليات مىرود و ريش‌سفيدهاى آنها را جمع مىكند و طلب خراج مىكند و آنها هم قبول مىكنند . ولى آنوقت يكى از اهالى يك خروس مىآورد و مىگويد : اين يك دينار است و ديگرى كاسه‌اى مىآورد و آن را بجاى يك دينار مىدهد ؛ و الا ديگر فايده‌اى از آنها نيست . . .\r\nمدام منتظر اين هستند كه بهانه‌اى براى ياغيگرى بدست آورند و حاكم هم همينقدر دلش خوش است كه آنها مىگويند ما مطيع هستيم و خراجى مىدهند و كشت و كار با گاو نمىكنند ؛ چون مىترسند در موقع ياغيگرى از آنها گاوها را بگيرند .\r\nو همه كار زراعت را با بيل مىكنند و گله و چهارپايان ندارند ؛ چون دشمنان زياد دارند و مىترسند كه از دستشان بگيرند . تهران ميوه‌هاى اعلا زياد دارد و مخصوصا انارش در هيچ شهرى نظير ندارد . »\r\n« در تاريخ طبرستان ، مطلب ارزنده‌اى راجع به تهران نيست ؛ همينقدر مىرساند كه تهران و دولاب در آغاز قرن هفتم ، نام‌ونشانى داشته است . حمد اللّه مستوفى نيز در نزهة القلوب ، كه در اواسط قرن هشتم نوشته شده است ، از تهران به نام « تيران » نام مىبرد و آن را شهر نسبتا مهمى مىخواند ، و آب‌وهواى آن را بر رى ترجيح مىدهد . كلاويخو ، سفير اسپانيا در دربار تيمور ، نيز از تهران سخن مىگويد و مىنويسد كه تهران شهر بزرگى است ولى قلعه و بارو ندارد .\r\nدلگشا و خرم و پرنعمت است ؛ و از قول مردم محل مىنويسد كه در تهران تب زياد است . » « 1 » راجع به مختصات اجتماعى و اقتصادى تهران در قرون اخير ، مخصوصا در دورهء قاجاريه ، در صفحات بعد ، سخن خواهيم گفت . بايد يادآور شويم كه در جوار تهران ، شهر قديمى رى قرار داشت كه دربارهء ارزش اقتصادى و سياسى و فرهنگى آن ، در منابع تاريخى ، مطالبى آمده است .\r\nبازارهاى رى : رى در دوران بعد از اسلام ، داراى بازارهاى آباد و وسيع بود ، چنان كه مقدسى در احسن التقاسيم گفته : « الرى . . . فسيح الاسواق » [ ص 390 
  ] . . . بازارها جملگى در بخش سوم شهر يعنى ربض قرار داشت ؛ و شهرستان و كهندژ را بازارى نبود . . . بازارها را گويا بيشتر مكشوف و بدون سقف مىساختند و بموجب تصريح منابع ، پاره‌اى از اين بازارها مشجر و برخى ديگر را شارعى عريض بوده است . « 2 »\r\nسيستان : در مراجع قديم عرب ، سيستان را سجستان ناميده‌اند كه از كلمهء فارسى سگستان مأخوذ است . نام جلگه‌اى است در اطراف درياچهء « زره » سيستان . سيستان كه به فارسى نيمروز هم خوانده شده ، از رودخانه‌هاى متعدد ، از جمله هيرمند مشروب مىشده . اصطخرى گويد : « سيستان سرزمينى خرم است پر از خوردنيها ؛ و انگور و خرما و انقوزه به مقدار زياد از آنجا\r\n\r\n\r\n","description":"","footnote":"\r\n( 1 ) . مجلهء كاوه . دورهء جديد ، شمارهء 2 ( به اختصار ) .\r\n( 2 ) . ر ك : حسين كريمان ، رى باستان . ج 1 ، ص 214 ( به اختصار ) .\r\n","page_name":" 268 ","page_number":276},
  {"content":"\r\n\r\nبدست مىآيد ، و اهالى آنجا آن را در خوراكهاى خود داخل مىكنند و به مقدار فراوان ، از آنجا صادر مىشود . » مركز اين ايالت شهر زرنج بود كه به دست امير تيمور ويران شد . ابن حوقل دربارهء اين شهر مىگويد : داراى قلعه و پنج دروازه است و حومه‌اى پهناور دارد . دروازه‌هاى شهر آهنى است ، مسجد جامع شهر در حومه قرار گرفته ، ساختمانها اكثر خشتى و طاقدار است زيرا چوب و تير از كثرت رطوبت ، مىپوسد و موريانه در آن رخنه مىكند . ساختمانهاى دولتى در حومه و بازار شهر حوالى مسجد جامع است . بازارهاى حومه نيز معمور است از جمله بازار عمرو كه به دستور عمرو ليث ساخته شده و اجاره‌بهاى آن روزى هزار درهم است و وقف مسجد و بيمارستان شهر و مسجد مكه است . بازارهاى حومه تا نيم فرسخ به‌هم اتصال دارد و همه‌جا آب فراوان است . هر خانه سردابى دارد كه اهل خانه در فصل شدت گرما به آنجا پناه مىبرند .\r\nمدام ، بادهاى سخت شنها را از سويى بسوى ديگر مىراند . قزوينى ، كه در پايان قرن هفتم مىزيسته ، از آتشكده‌هاى زردشتيان در كركويه ياد مىكند و معتقد است كه بيشتر سكنهء كركويه خوارج هستند . » « 1 »\r\nمختصات سيستان : در تاريخ سيستان ( تأليف در حدود 725 - 445 دربارهء « آنچه در ذات سيستان موجود است كه در ساير شهرها نيست » ، چنين مىخوانيم : « اول آنست كه شارستان ( يعنى شهر ) بزرگ حصين دارد كه خود چند شهرى باشد . . . هرگز هيچكس نتوانست آن راستدن . . .\r\nو نتوانند تا ابد الدهر ، و مردان مرد حربى باشند و حرب و شوريدن سلاح عادت كرده باشند . . . ديگر جاى بس معتدلست اندر هوا . . . در تاريخ سيستان ضمن بحث در پيرامون فعاليتهاى كشاورزى ، چنين آمده است : و ديگر آسياء چرخ كنند تا باد بگرداند و آرد كند ، و به ديگر شهرها ستور بايد يا آسياء آب ، يا به دست آسيا كنند ؛ و هم از اين چرخها بساخته‌اند تا آب كشد از چاه به باغها و به زمين كه از آن كشت كنند چه اگرچه آب تنگ باشد ( يعنى كم آبى باشد ) و همچنين بسيار منفعت از باد برگيرند . و ديگر ، شهريست به ذات خويش قائم كه به هيچ شهرى محتاج نيست ، كه اگر كاروان گسسته گردد ، همه چيزى از نعمتهاى الوان و جامهاى بزرگوار و آنچه ملوك را و اهل مروت را بايد ، همه اندر آن شهر يافته شود كه به‌جاى ديگر حاجت نيايد ، و زمستان ميوهء تر باشد همچنانكه به تابستان سال تا سال ، و اسپر غمهاء نيكو و همه ساله برهء شير مست يافته شود ، و ماهى تازه به همه اوقات . . . ديگر ، علماء بزرگ خاستند از سيستان اندر باب فقه و ادب . . . هرگز نبود كه خالى بود از علماء و فقها . . . عامهء سيستان علم دوست بايد كه باشد ، و مردان آن مرد و زنان آن زن پاكيزه و با حميت . . . زمين نيست بهتر از زمين سيستان و به هيچ‌جاى ، گوشت حيوان خوشتر از گوشت حيوان سيستان نباشد بطعم و لذت . . . » « 2 » در كتاب حدود العالم ، در وصف شهر « زرنگ » ، مركز قديم سيستان ، چنين آمده است : « شهرى با حصار است و پيرامن او خندق است . . . و اندر وى رودهاست و اندر خانهاى وى آب روان است . . . او را پنج در است از آهن . و ربض او باره‌اى دارد ، و او را سيزده در است و گرمسير است و آنجا برف نبود . » « 3 »\r\n\r\n\r\n","description":"","footnote":"\r\n( 1 ) . جغرافياى تاريخى سرزمينهاى خلافت شرقى . پيشين ، ص 366 - 358 ( به اختصار ) .\r\n( 2 ) . تاريخ سيستان . بتصحيح ملك الشعراى بهار ، ص 16 - 11 .\r\n( 3 ) . حدود العالم من المشرق الى المغرب . پيشين . ص 102 .\r\n","page_name":" 269 ","page_number":277},
  {"content":"\r\n\r\nابن حوقل مىنويسد : « بزرگترين شهر سيستان ، زرنج ( زرنگ ) است كه شهرى است داراى حصن و ربضى با بناهاى بزرگ و پرجمعيت ، و دار الاماره‌هاى دورهء صفاريان و جاهاى ديگر و قهوه‌خانه‌ها . حصار آن ربض را فراگرفته و خندقى استوار پيرامون آن است و اين خندق آب دارد .\r\nكه از خود آن برمىآيد ؛ و نيز آبهاى جارى ديگر در آن مىريزد . زرنج پنج دروازه دارد : يكى دروازهء نو ، ديگرى دروازهء كهن ؛ و از هردو آنها به فارس بيرون شوند و مسافت بين آن‌دو اندك است ؛ سوم دروازهء كركويه كه از آن به خراسان بيرون شوند ؛ چهارم دروازهء نيشك كه از آن به بست روند ؛ و پنجم دروازهء طعام كه از آن به روستاها روند ، و آبادترين دروازه‌هاست ؛ و همهء دروازه‌ها آهنين‌اند .\r\nاما ربض شهر سيزده دروازه دارد . بناهاى آن ، عموما از گل و بناهايى دراز و به‌هم پيوسته است ، و در آنها چوب به كار نمىرود ، زيرا كرم مىخورد . زندان در شهر و نزديك مسجد جامع است . بازارهاى داخل شهر ، در پيرامون مسجد جامع قرار دارد و بسيار آباد است . از جملهء آنها بازار عمرو است كه وى ساخته و به مسجد جامع و بيمارستان و مسجد حرام ( كعبه ) وقف كرده است . عايدى روزانهء آن ، هزار درهم است . » « 1 »\r\nشهر خوارزم : « از فوايد و مسائل غريب از مؤلف الكافى ، ذكرى است در مقدمهء تاريخ خوارزم : خوارزم شهرى بود به نام منصوره . . . بيابان گرد آن را فراگرفته . . . مىگويد از چند تن از مشايخ شنيدم و ايشان مىگفتند ، در منصوره ، دوازده هزار مسجد بود و در آن دوازده هزار كوى بود و در هر كويى مسجدى بود . در آن هزار و صد گرمابه بود . » « 2 »\r\nهرات : راجع به ارزش اجتماعى ، اقتصادى و سياسى هرات ، بسيارى از مورخان عالم اسلام مطالبى نوشته و غالبا اتفاق نموده‌اند كه « شهر نامبرده داراى اهميت بسزايى بوده ، و جمعيت آن از تمام شهرهاى خراسان بيشتر ، و زمين آن فوق العاده معمور و حاصلخيز ، مركز تجارت و بازرگانى ، محل اجتماع مردمان توانگر ، و پر از فضلا و دانشمندان بوده است . ابن رسته مىگويد : هرات شهر بسيار بزرگى است . دوروبر آن چهارصد ده بزرگ و كوچك ، و هر دهى داراى چهل و هفت خانهء بزرگ ، و در هر خانه ده بيست نفر سكونت دارند .\r\nاصطخرى مىگويد : هرات بزرگترين شهر خراسان است . در تمام خراسان ، ماوراء النهر ، مرو و سيستان و جبال ، شهرى به اين بزرگى يافت نمىشود . در هيچ مسجدى ، باندازهء مسجد هرات اجتماع نمىشود . انبار امتعه و كالاهاى تجارتى ايران به خراسان است . المقدسى مى - نويسد : هرات بوستان اين نقاط است ، جمعيت انبوه دارد ، عمارات آن به‌هم چسبيده است و ده‌هاى بزرگ دارد و مردمش زيرك و شوخ و شنگ داراى ذوق ادبى هستند . از اينجا انواع و اقسام شيرينيها و پارچه‌هاى اعلا به كشورهاى مختلف فرستاده مىشود . ياقوت مىگويد : در 607 هجرى ( برابر با 1210 ميلادى ) كه در خراسان بودم ، هيچ شهرى را نيافتم كه بزرگى و اهميت و شرافت و احترام و زيبايى و پرجمعيتى هرات را داشته باشد . بوستانهاى زياد و چشمه‌هاى طبيعى فراوان دارد . مردمش داراى ثروت هنگفت مىباشند . هرات پر از مردمان فاضل و دانشمند\r\n\r\n\r\n","description":"","footnote":"\r\n( 1 ) . ابو القاسم محمد بن حوقل ( ابن حوقل ) صورة الارض . ترجمهء جعفر شعار ، ص 152 - 151 ( به اختصار ) .\r\n( 2 ) . سعيد نفيسى ، در پيرامون تاريخ بيهقى . ج 2 ، ص 697 .\r\n","page_name":" 270 ","page_number":278},
  {"content":"\r\n\r\nو اعيان و متمولين معتبر است . بسيارى از علماى بزرگ و اشخاص مهم منسوب به هرات مىباشند .\r\nدر سال 618 ، كه هرات مورد حملهء مغول واقع گرديد ، بموجب اظهار مؤلف همين كتاب ، صدونود هزار مرد جنگى از هرات براى مقابله با مغول آمادهء نبرد شدند . اين خود ، به خوبى نشان مىدهد كه شهر هرات و اطراف آن تا چه‌اندازه پرجمعيت بوده است . وقتى نوبت زمامدارى امور آن صفحات به سلسلهء امراء كرت رسيد ، هرات را پايتخت خود قرار دادند و بسى سعى و كوشش نمودند كه بر عمران و آبادى شهر بيفزايند و ويرانيهايى كه در اثر حملات متواترهء مغول روى داده بود ، ترميم و شهر را از سر نو بهتر از پيش بسازند . » « 1 »\r\nدر كتاب روضات الجنات فى اوصاف مدينة الهرات تأليف اسفزارى ، در بخش دوم از صفحهء يك به بعد ، تاريخچهء اين شهر از آغاز ساسانيان تا حملهء اعراب ، مورد مطالعه قرار گرفته ، و مؤلف با استناد به گفته‌هاى صاحبان مسالك الممالك نظير ابن خرداذبه و ابن رسته و مؤلف مجهول حدود العالم و مقدسى و ابن حوقل و اصطخرى و ياقوت ، مختصات اجتماعى ، جغرافيايى ، تاريخى و هنرى اين شهر را توصيف مىكند :\r\nياقوت كه در سال 607 ه خود در آن شهر بوده ، هرات را شهر بزرگى از امهات بلاد خراسان مىداند و مىگويد : هيچ شهرى ، مهمتر ، بزرگتر ، زيباتر ، پاكيزه‌تر و پرجمعيت‌تر از هرات در خراسان نديدم . « 2 »\r\nبارتولد ، ضمن توصيف جغرافياى ماوراء النهر ، از شهر اسفيجاب سخن مىگويد و مى - نويسد كه « اين شهرستان چهار دروازه ، و كاخ و زندان و مسجد جامع و بازارها داشته ؛ و مقدسى بازار پارچه‌فروشان آن را عليحده ياد مىكند . اسفيجاب بيش از بنكث ، محل اجتماع « مجاهدان دين » بود ، و رباطها ( كاروانسراها ) ى بسيار براى اينان در آنجا ساخته شده بود و به قول مقدسى ، تعداد آنها به 1700 بالغ مىگرديد . رباطها ، مانند همه‌جا ، بعضا از طرف ساكنان شهرهاى بزرگ براى همشهريان ايشان احداث گشته بود ( مثلا از رباط نخشبيان و رباط بخاراييان و رباط سمرقنديان ياد شده است ) و برخى رباطها نيز با پول اهدايى فلان يا به همان فرد اعيان و بزرگان ساخته شده بود - من‌جمله رباط قراتگين ، حاكم اسفيجاب كه در زمان نصر بن احمد فرمانرواى آن شهر بود . درآمد بازار قراتگين ( ماهى هفتهزار درهم ) وقف خريد نان و ديگر اغذيه براى فقيران بوده است . بيشتر شهر از خشت و گل ساخته شده بود . » « 3 »\r\nشهر بلخ در زمان طاهريان ( نيمهء دوم قرن سوم ) شهرى آباد بود « شيخ الاسلام صفى - الدين ، رحمه اللّه ، ذكر كرده است كه در آنوقت ، آبادى شهر به مقامى رسيده بود كه مقدار يك گز زمين را به هزار درم مىخريدند . و ابو هارون كاتب مىگويد كه عدد تمام مساجد در آنوقت ، 1848 بوده است ، و مدارس آبادان 400 بوده است و 1200 مفتى مصيب بوده‌اند و 900 دبيرستان معتبر ، و 520 اديب ماهر و 500 حمام آبادان و 400 گنبد يخدان و 300 حوض\r\n\r\n\r\n","description":"","footnote":"\r\n( 1 ) . سيف بن محمد يعقوب الهروى ، تاريخ نامهء هراة . تصحيح محمد زبير الصديقى ، ص 4 - 3 ( مقدمه ) .\r\n( 2 ) . معين الدين محمد زمچى اسفزارى ، روضات الجنات فى اوصاف مدينهء هرات . تصحيح سيد محمد كاظم امام . ص 8 .\r\n( 3 ) . تركستان‌نامه . پيشين ، ص 392 - 391 ( به اختصار ) .\r\n","page_name":" 271 ","page_number":279},
  {"content":"\r\n\r\nبيلى و 1200 سردابه در نفس شهر . » « 1 »\r\nمشخصات دقيقى از شهر قم : در تاريخ قم كه در قرن چهارم قمرى به زبان عربى نوشته شده و در قرن هشتم قمرى به همت حسن قمى ، به فارسى برگردانيده شده است ، مؤلف هنگامى كه مىخواهد مختصات شهر قم را توصيف كند ، نخست از حدود اين شهر سخن مىگويد . بعد برج قم يعنى طول و عرض جغرافيايى آن را ذكر مىكند . بعد از راههاى قم يعنى راه خراسان ، راه ساوه و آوه ، راه همدان ، راه جبال قم ، راه قاسان ( كاشان ) و ديگر راههاى اين شهر و دروازه‌هاى آن سخن مىگويد . بعد ، از ميدانهاى قم يعنى ميدان يسع بن عبد اللّه و ميدان حسن بن على و هفت ميدان ديگر نام مىبرد . سپس از قنطره‌ها و پلهاى قم و بانيان آنها بحث مىكند و بعد ، از مساجد و حمامات سخن مىگويد . « 2 »\r\nدر صفحهء 15 همين كتاب ، به ضياعها و باروى كهنه و نو « سراهاى خراج دار الضرب و سراهاى حكام و ولات و زندانها و كاريزها و جويها و رودخانه‌ها و آسياها و مقاسيم آبها و رساتيق آن و تقسيمات و آتشكده‌ها اشاره شده است . در صفحهء 22 ، ضمن بحث در پيرامون وجه تسميهء قم ، از مساكن ديرين قم يعنى خانه‌ها و كومه سخن رفته ؛ و چنان كه در برهان قاطع آمده است « كومه » خانه‌اى را گويند كه از نى و علف سازند و گاهى پاليزبانان در آن نشسته محافظت پاليز و زراعت كنند و گاهى صيادان در كمين صيد نشينند . در صفحهء 38 آن كتاب از دار الضرب و سراهاى واليان و حاكمان و زندانهاى شهر قم سخن رفته و در صفحهء 40 از كاريزها ، جويها ، رودخانه‌ها و آسياها كه منظم بوده‌اند و مقاسم آبها و شعب آن روايت كرده‌اند .\r\nدر صفحهء 43 در تعريف « مستقه » مىنويسد : « مستقه عبارت از آهنى است مانند زراع كه بر آن علامات و نشانهااند كه بدان آب قسمت مىكنند ؛ هر علامتى دليل است بر مقدار مستقه . »\r\nنظر به اهميتى كه آب در حيات اقتصادى مردم قم داشت ، كليه جويهاى آب و ظرفيت آنها در ديوان موجود بود ؛ از جمله در مورد جوى « از دورقان » در سال 305 هجرى قمرى ، مىنويسد : از « جوى از دورقان سى و يك مستقه و دودانگ حبه و اربع سدس حبه » « 3 » حاصل شد .\r\nآثار و ابنيهء خيريه به نفع عموم « شيخ عبد الجليل رازى ، مصنف كتاب النقض ، شرحى از مساجد و مدارس بزرگ و وضع اوقاف و مدارس كاشان مىنويسد و مىگويد : « هر رباطى و مدرسه‌اى كه رفيعتر و عاليتر و نيكوتر است ، همه خواجگان شيعى كرده‌اند چون شرف الدين انوشيروان خالد و رباطهاى معين الدين و مدرسهء صفى الدين و مجد الدين و غير آن‌كه روشنتر است از آفتاب .\r\n[ ص 473 
  ] .\r\nمجد الدين كاشانى ( متوفى به سال 535 هجرى ) آثار خيرى از خود باقى گذاشته از جمله « مدرسهء خيلى بزرگ و با شكوهى كه در آن زمان بىنظير بوده است ، در آنجا ساخته و طلابى در آن جاى داده و شهريه و ادرارات براى ايشان معين كرده . . . » علاوه بر اين ، در شهرهاى زنجان ، گنجه ، اران و غيره بناهاى خيريه از مدارس و مساجد و قناطر و مشاهد و رباطات و خانات بنا\r\n\r\n\r\n","description":"","footnote":"\r\n( 1 ) . تاريخ خاندان طاهرى . پيشين ، ص 162 .\r\n( 2 ) . حسن بن محمد بن حسن قمى ، كتاب تاريخ قم .\r\nترجمهء حسن بن على بن حسن بن عبد الملك قمى ، تصحيح و تحشيهء سيد جلال الدين طهرانى ، ص 27 - 20 .\r\n( 3 ) . همان . ص 51 .\r\n","page_name":" 272 ","page_number":280},
  {"content":"\r\n\r\nنهاده . قنوات احداث كرده ، چاههاى آب پديد آورده ، رودها روان ساخته است . در شهر كاشان ، سور بسيار محكم و بارهء بينهايت استوارى بر دور شهر كاشان كشيده . بيمارستان بنام و معروفى در آن شهر داير كرده و نهر بزرگى كه براى مصرف و شرب اهالى كاشان و كشت و زرع حومهء آن كافى بوده ، جارى نموده است . » « 1 »\r\nمفاد يك وقفنامه : از نكات جالب وقفنامهء مسجد ميدان كاشان ، يكى اين است كه پس از تعيين مصارف موقوفه از قبيل روشنايى ، فرش ، شهريهء خطيب و امام جماعت و مؤذن و فراش ، قيد مىكند كه بايد مازاد آن را به مدرسه و طلبه صرف نمايند ، و مخصوصا شرط فرموده كه مدرس هر شش ماه طلبه را امتحان كند ؛ و عزل و نصب طلبه متعلق به رأى شريف مدرس باشد . « 2 »\r\nسيراف : اصطخرى كه خود از مردم فارس بود ، در كتاب المسالك و الممالك خود ، در حدود سال 340 هجرى ، سيراف را چنين وصف مىكند : « بعد از شيراز ، بزرگترين بلاد كورهء اردشير خره ( قسمت جنوبى فارس ) سيراف است . وسعت آن تقريبا با وسعت شيراز برابرى مىكند . خانه‌هاى آن از چوب ساج يا يك قسم چوب ديگر كه از زنگبار مىآورند ساخته شده ، و منازل آن چند طبقه است . شهر بر كنار دريا واقع است و خانه‌ها يكى در داخل ديگرى است . بسيارى از مردم ، در مخارج اين قبيل خانه‌ها راه مبالغه مىروند ؛ چنان كه يكى از تجار در ساختن خانهء خود ، بالغ بر سى هزار دينار خرج كرد . در شهر و اطراف آن ، باغ و بوستانى وجود ندارد . آب مشروب و ميوه‌ها را از كوه جم ، كه بر آنجا مشرف و سردسير است ، مىآورند . سيراف گرمترين بلاد كورهء اردشير خره است . » « 3 »\r\nدر جاى ديگر ، اصطخرى مىنويسد : « از سيراف عنبر و كافور و جواهر و خيزران و عاج و آبنوس و فلفل و صندل و عطريات و دواهاى طبى خيزد كه از آنجا ، به بلاد ديگر ايران و ساير نواحى عالم صادر مىشود . مردم آنجا توانگرترين مردم ايرانند و ثروت بعضى از آنها از 120 كرور درهم تجاوز مىكند ، و اين ثروت را ايشان از راه بازرگانى بدست آورده‌اند . تجار سيرافى در تمام شهرها و درياها بر تجار ديگر تفوق دارند ، و كسى از ايشان برتر نيست و عمر غالب ايشان سراسر در دريا مىگذرد . » « 4 »\r\nمقدسى نيز در كتاب احسن التقاسيم خود ، كه در حدود 375 هجرى نوشته است ، از آبادى شهر و ظرافت مساجد و زيبايى منازل سيراف سخن مىگويد و مىنويسد : قيمت يك خانه در آنجا گاهى از صدهزار درهم تجاوز مىكند . نظامى در اسكندرنامه ، [ ص 426 
  ] به راهنامهء دريايى اشاره مىكند :\r\n چو يك چند كشتى روان شد در آب * پديد آمد آن سيل دريا شتاب\r\nز رهنامه چون راه جستند باز * سوى بازپس گشتن آمد نياز\r\nز پيران كشتى يكى كاردان * چنين گفت با شاه بسيار دان\r\nكه اين مرحله منزلى مشكلست * به رهنامه‌ها آخرين منزلست \r\n\r\n\r\n","description":"","footnote":"\r\n( 1 ) . آثار تاريخى شهرستانهاى كاشان و نطنز . پيشين ، ص 111 - 108 ( به اختصار و تناوب ) .\r\n( 2 ) . ر ك : همان . ص 237 .\r\n( 3 ) . ر ك : ابو اسحق ابراهيم اصطخرى ، المسالك و الممالك . به كوشش ايرج افشار ، ص 113 .\r\n( 4 ) . ر ك : همان . ص 134 .\r\n","page_name":" 273 ","page_number":281},
  {"content":"\r\n\r\nدر كتابهاى مسالك و ممالك كه در قرون سوم و چهارم نوشته شده است ، نام عدهء زيادى از ناخدايان زبردست را ذكر كرده‌اند .\r\nوصفى از اصفهان : « ناصرخسرو » در سفرنامهء خود مىنويسد : « از آنجا برفتيم هشتم صفر سنهء اربع و اربعين و اربعمائه ( 444 ) بود كه به شهر اصفهان رسيديم . از بصره تا اصفهان صد و هشتاد فرسنگ باشد . شهرى است بر هامون نهاده ، آب‌وهوايى خوش دارد ، و هر جا كه ده گز چاه فرو برند ، آبى سرد خوش بيرون آيد . و شهر ديوارى حصين بلند دارد ، و دروازه‌ها و جنگ‌گاهها ساخته و بر همه بارو و لنگر ساخته و در شهر جويهاى آب روان و بناهاى نيكو و مرتفع و در ميان شهر ، مسجد آدينهء بزرگ نيكو . و باروى شهر را گفتند سه فرسنگ و نيم است ، و اندرون شهر همه آبادان كه هيچ از وى خراب نديدم ، و بازارهاى بسيار . و بازارهاى ديدم از آن صرافان كه اندراو دويست مرد صراف بود . و هر بازارى را دربندى و دروازه‌اى . و همهء محلتها و كوچه‌ها را همچنين دربندها و دروازه‌هاى محكم و كاروانسراهاى پاكيزه بود . و كوچه‌اى بود كه آن را « كوطراز » مىگفتند و در آن كوچه پنجاه كاروانسراى نيكو ، و در هريك بياعان و حجره داران بسيار نشسته .\r\nو اين كاروان كه ما با ايشان همراه بوديم ، يكهزار و سيصد خروار بار داشتند كه در آن شهر رفتيم . هيچ بازديد نيامد كه چگونه فروآمدند كه هيچ‌جا تنگى موضع نبود و نه تعذر مقام و علوفه .\r\nو چون سلطان طغرل بيك ابو طالب محمد بن ميكائيل بن سلجوق رحمة اللّه عليه آن شهر گرفته بود ، مردى جوان آنجا گماشته بود نيشابورى . . . سلطان فرموده بود كه سه سال از مردم هيچ‌چيز نخواهند و او بر آن مىرفت و پراكندگان همه روى به وطن نهاده بودند . . . پيش از رسيدن ما ، قحطى عظيم افتاده بود . اما چون ما آنجا رسيديم ، جو مىدرويدند ، و يك من و نيم نان گندم به يك درم عدل و سه من نان جوين هم . و مردم آنجا مىگفتند هرگز بدين شهر هشت من نان كمتر به يك درم ، كس نديده است . و من در همه زمين پارسىگويان ، شهرى نيكوتر و جامعتر و آبادانتر از اصفهان نديدم . و گفتند كه اگر جو و ديگر حبوب بيست سال نهند ، تباه نشود . » « 1 »\r\nوضع اقتصادى اصفهان : ما فروخى در كتاب محاسن اصفهان ، وضع اقتصادى اين شهر را در اواخر عهد ديالمه ، چنين توصيف مىكند : « و از غلبهء مردم و تردد ايشان ، هر چهارسويى عرصهء عرصات و لجهء عمان . از اقمشه و امتعه و سلعتهاء نادر و فاخر گرانمايه بر در هر دكان ، طرائف بغداد و خزهاى كوفه و ديباى روم و شرب مصر ( بفتح شين نام پارچه‌اى است ) و جواهر طبرستان و پشمينه‌ها و گليمهاى آذربايجان و گيلان و فرشهاى ارمن از زيلو و قالى هرچه بدان ماند از ظروف و اوانى و فرش و اثاث و امتعه و عقاقير و اخلاط و توابل كه هرچيز آن از عالمى به عالمى مىبرند و از افقى به افقى مىكشند . » « 2 »\r\nشهر تون : مقدسى اين شهر را ، كه در پنجاه ميلى غربى بالاى قاين است ، محلى پر - جمعيت مىداند ، وى گويد ، مسجدى نيكو دارد و بيشتر اهل آن بافندگانند . ناصرخسرو علوى در\r\n\r\n\r\n","description":"","footnote":"\r\n( 1 ) . حكيم ناصر بن خسرو - قباديانى مروزى ، سفرنامهء ناصرخسرو . به كوشش نادر وزين‌پور ، ص 118 - 117 .\r\n( 2 ) . ترجمهء محاسن اصفهان ص 75\r\n","page_name":" 274 ","page_number":282},
  {"content":"\r\n\r\nتعريف آن گويد : « گفتند در اين شهر چهارصد كارگاه بوده كه زيلو بافتندى . » « 1 »\r\nخوزستان : لسترنج ، در جغرافياى تاريخى سرزمينهاى خلافت شرقى ، ضمن توصيف خصوصيات طبيعى و جغرافيايى خوزستان ، از ارزش اقتصادى بعضى نقاط نيز سخن مىگويد :\r\n« در قرن چهارم ، رامهرمز از حيث كرم ابريشم شهرت داشت ، و در آن شهر مسجدى باشكوه و بازارهايى معمور از عهد عضد الدوله باقى بود . مقدسى گويد ، بازارهاى آن شهر كه شامل دكانهاى بزازى و عطرفروشى و حصيربافى بود ، درهايى داشت كه هر شب بسته مىشد ، و بقول حمد اللّه مستوفى ، رامهرمز تا زمان او شهرى آباد بود ؛ غله و پنبهء فراوان داشت ، و در آن نيشكر هم مىروييد . » « 2 »\r\n« مقدسى در قرن چهارم ، گويد ، شكر تمام ايران و بين النهرين و يمن محصول خوزستان است . همو گويد ، در اهواز ، كرسى خوزستان ، يك نوع پارچهء ابريشمى درست مىكنند كه زنان آن را به مصرف لباس مىرسانند . در شوشتر ، زرى معروفى موسوم به « ديبا » كه در تمام دنيا شهرت داشت و همچنين زيلو و پارچه‌هاى لطيف تهيه مىشد . از شوشتر ، ميوه بسيار صادر مىگرديد . ولايت شوش ، مخصوصا سرزمين نيشكر بود و شكر به مقدار زياد ، از آنجا به خارج فرستاده مىشد . همچنين پارچه‌هاى ابريشمى و نخى در آنجا تهيه مىگرديد . در عسكر مكرم ، از ابريشم خام مقنعه و دستمال و پارچه مىساختند ، و بالاخره ، بصنا از حيث پرده‌هاى خوب ، و قرقوب ، از حيث فرشهاى نمد ، و نهر تيرا با تهيهء نقاب صورت ، معروف بود . » « 3 »\r\nبه نظر ابن حوقل ، « در سراسر خوزستان سرزمينى آبادتر از مسرقان نيست . در اينجا رطب خاصى است معروف به رطب الطن . محصول آن خرما و همهء حبوب مانند گندم و جو و باقلا و برنج است . در اينجا برنج را آرد مىكنند و نان مىپزند و مىخورند . نيشكر در مسرقان و عسكر مكرم زياد است . ديباى شوشتر معروف است و به همهء نواحى جهان مىبرند . در شوش ، خزهاى سنگين به دست مىآيد ؛ و در قرقوب ، جامه‌هاى سوزن‌گرد مىبافند و طرازهاى سلطانى و پرده‌هاى معروف تهيه مىكنند كه شهرت دارد .\r\nدر رامهرمز ، جامه‌هاى ابريشمى مىبافند و به جاهاى بسيارى مىفرستند . جندى شاپور شهرى فراخ نعمت و پربركت است و در آنجا درختان خرما و كشتزارهاى فراوان و آبهاست . » « 4 »\r\n\r\nمناظرى از شهرهاى قرون وسطايى\r\nريچارد ن . فراى ، در كتاب بخارا ، خصوصيات شهر قديمى بخارا را در عهد سامانيان ، مورد مطالعه قرار داده و مطالبى نوشته كه كمابيش در مورد تمام شهرهاى بزرگ قرون وسطايى صادق است : « . . . ديوار واحهء بخارا نواحى مسكونى را حفاظت مىكرد . نرشخى مىنويسد كه براى نگاهدارى اين ديوار ، ساليانه هزينهء هنگفت و نيروى كار وسيعى لازم بود . اين ديوار ، بخارا را در مقابل حملات احتمالى اقوام ترك بيابانگرد ، كه غير از غارت و چپاول مردم عده‌اى را به اسارت همراه خود مىبردند ، كمابيش حفاظت مىكرد . در چنين شرايطى ، احتياج به بناى ديوارهاى ضخيمى پيدا\r\n\r\n\r\n","description":"","footnote":"\r\n( 1 ) . به نقل از : جغرافياى تاريخى سرزمينهاى خلافت شرقى ، پيشين . ص 378 .\r\n( 2 ) . ص 262 .\r\n( 3 ) . همان . ص 265 .\r\n( 4 ) . صورة الارض ، پيشين . ص 28 - 25 ( به تناوب و اختصار ) .\r\n","page_name":" 275 ","page_number":283},
  {"content":"\r\n\r\nشده بود . خانه‌ها نيز ديوارهاى ضخيمى داشت كه به دور حياطها و باغات و مساكن كشيده شده بود ، و كوچه‌هاى تنگ و پرپيچ‌وخم ، امنيت بيشترى براى ساكنين فراهم مىآورد . بعلاوه ، خود شهر نيز داراى ديوارهاى مستحكمى بود و حكومت نيز در اركى مستحكم استقرار داشت .\r\nدر بخارا ، ارك در محل مرتفعى جاى داشت كه بر سراسر شهر مسلط بود و شامل زندان و مسجد و ديوانهاى حكومت ، و نيز مقر فرمانروايى شهر بود . از تحقيقات باستان‌شناسى چنين برمىآيد كه مواد ساختمانى عمده عبارت بوده است از خاك رس ، گچ و چوب . حقيقت امر آن‌كه در سراسر جهان ايرانى ، از بين النهرين گرفته تا هندوستان و چين ، آجر بيش از سنگ در ساختمانها به كار مىرفته است . محتملا تزيينات گيلوييها ، گچبريها ، و نقاشيهاى روى ديوار كاخ بخارخداتها در ورخشه ، از نظر زيبايى و مهارتى كه در ساختن آنها به كار مىرفته ، با قصور امپراتورى ساسانيان در همسايگى خود كوس برابرى مىزده است . » « 1 »\r\nمواد ساختمانى : به علت شرايط اقليمى ، شكل متداول ساختمان در آسياى مركزى ، بناهاى خشتى يا گلى بود . در ساختمانهاى بزرگتر و بناهاى عمومى ، خشت خام و آجر هردو به كار مىرفته است و معمولا داخل اين بناها را با گچ سفيد مىكردند . براى اينكه گنبد و درى روى بناى مكعب‌شكل گذاشته شود ، راه‌حلهاى متنوع و تكلف‌آميزى جانشين طاقهاى پله پله‌اى قديم شده است كه در دورهء پيش از اسلام ، در گوشه‌هاى بنا زده مىشد . چنين به نظر مىرسد كه معمارى در دورهء سامانيان رواج و پيشرفت قابل ملاحظه‌اى داشته است . معمارى اين دوره ، پيش قدم بناهاى استادانه‌اى بود كه در قرن پانزدهم ( نهم هجرى ) در دورهء تيموريان ، در بخارا و سمرقند ، برپا شده است .\r\n« از كيفيات و خصوصيات قابل توجه اواخر دورهء سامانيان ، رشد و تكامل سازمان شهرها به صورتى بود كه مىبايست تا قرن بيستم دوام پيدا كند . بخارا ، بعنوان پايتخت ، راه را براى اين پيشرفت باز كرد ، اما شهرهاى ديگر نيز به همان طريق رو به رشد و نمو گذاشت . ميدان وسيعى كه در غرب ارگ بخارا بود و ريگستان ناميده مىشد ، به مركز ادارى شهر بخارا و حكومت وقت تبديل شد ، و در اطراف آن ، ساختمانهاى ديوانهاى مختلف كاخهاى اميران و ساختمانهاى ديگر بناگرديد . در شمال غرب ريگستان ، محله‌اى بود كه اختصاص به سكونت اشراف داشت ، و در آنجا به قول نرشخى ، قيمت زمين بسيار گران بود . قسمت مركزى بخارا را بازارها اشغال مىكرد . اين بازارها به راسته‌هاى مختلفى مثل راستهء رويگران ، قاليبافان ، كفشگران و غيره تقسيم مىشد . مواد خام به آنجا حمل مىشد ، و صنعتگران كه غالبا در پشت دكهء خود زندگى مىكردند ، كالاهايى مىساختند كه توسط بازرگانان به فروش مىرفت . بازارها ، در شهرهاى مختلف كاملا شبيه هم بود ، و بازرگانانى كه در مراكز متعدد صاحب تأسيساتى بودند ، ميان اين بازارها ارتباط برقرار مىكردند .\r\nشعرا و نويسندگان از كثافت ، بوى عفن و ازدحام شهر بخارا در دورهء آخرين امراى سامانى ناليده‌اند . افزايش جمعيت با توسعهء مسؤوليتهاى اجتماعى يا با مقررات دولتى همراه نبود ، و شرايط بهداشت در محلات پرجمعيت فقيرنشين چنان بد بود كه از هر طرف صداى اعتراض\r\n\r\n\r\n","description":"","footnote":"\r\n( 1 ) . بخارا ، پيشين . ص 49 - 48 ( به اختصار ) .\r\n","page_name":" 276 ","page_number":284},
  {"content":"\r\n\r\nبلند مىشد . زباله را از منازل به كوچه‌هاى تنگ مىريختند ، و كوچه‌ها و معابر گاهى تقريبا غير قابل عبور مىشد . وجود كوچه‌هاى پيچ‌درپيچ و باريك و نمناك ، حاكى از آن بود كه مردم بخارا علاقه داشتند در مساكن شخصى عزلت گزينند و دنياى خارج را به حال خويش گذارند .\r\nدرست همانطور كه در توسعهء شهرهاى اروپاى غربى در اواخر قرون وسطى اتفاق مىافتاد ، در قلمرو سامانيان نيز ، شهرهايى مانند بخارا ، سمرقند ، و نيشابور مركز بيماريها و اشاعهء طاعون بود . اشراف مىتوانستند در تابستان از شهر فرار كرده به كوشكهايى كه در باغهاى اطراف بخارا داشتند پناه ببرند ، اما تودهء مردم ناگزير از اقامت در اتاقكهاى خود در كوچه‌هاى تنگ و تاريك بودند . اشعارى باقى است كه در آنها بخاراى اين دوره را محلى كثيف و نامناسب براى زندگى انسان توصيف كرده‌اند .\r\nوقتى شرايط اقتصادى بد بود ، بيكارى افزايش مىيافت ، و تودهء مردم هر لحظه آمادهء آشوب بودند . در متون و مآخذ در باب اين قبيل آشوبها كه در شهرهاى قلمرو سامانيان اتفاق افتاده ، اشارات بسيار مختصرى هست ، اما بايد به ياد آورد كه مورخين خود معمولا از طبقات بالاى اجتماع بودند يا براى ولينعمتهايى از طبقهء اشراف يا سلاطين ، قلم به دست مىگرفتند ، از اين‌رو نهضتهاى تودهء مردم در آثار آنها به خوبى وصف نشده است .\r\nطبقهء ديگرى از مردم كه بايد منشأ اغتشاشات و آشوبها بوده باشند ، غازيان بودند كه از سراسر جهان اسلام براى جهاد با مشركين ترك آسياى مركزى به ماوراء النهر مىآمدند . در قرن دهم ، با اسلام آوردن بيشتر قبايل ترك ، فلسفهء وجودى غازيان ( جنگجويان ) از بين رفته بود . بنابراين ، بسيارى از آنان راهزنى پيشه كردند ، يا به جمعيت شورشى شهرها پيوستند .\r\nيكى از بلاهاى بزرگى كه در اروپاى قرون وسطى دامنگير شهرها مىشد ، يعنى آتش - سوزى ، در بخاراى دورهء سامانيان نيز بكرات مردم را گرفتار مىكرد . در مآخذ متعدد ، مطالبى در باب حريقهاى مدهشى كه در بخارا و بناهاى چوبى آن اتفاق افتاده ، آمده است . نرشخى جريان حريق مقر امير منصور ابن نوح را در ريگستان ، هنگامى كه مردم بر طبق يك سنت ديرين مراسم آتش‌افروزى را برپا مىكردند ، در تاريخ خود آورده است . نرشخى مىنويسد كه جرقه‌هاى آتش به بام سراى امير افتاد و كاخ را يكسره ويران ساخت . بعضى از بناها چند اشكوبه بودند و هنگام آتش‌سوزيهاى بزرگ ، چون دامى بودند كه ساكنينشان در آن گرفتار مىشدند .\r\nراجع به جمعيت بخارا مىتوان حدس زد بيش از يكصد هزار تن بوده است . برآوردهايى كه جمعيت آن را به نيم يا يك ميليون مىرساند ، بيشك ، مبالغه‌آميز است . » « 1 »\r\nريچارد ن . فراى مىنويسد : در شهر پرجمعيت بخارا با عدم توجه عمومى به مسائل بهداشتى ، امراض مسرى گاهى بيداد مىكرد و عدهء كثيرى را به كشتن مىداد . « زباله‌ها را در كوچه‌ها مىريختند ، و عابرين در موقع عبور ، مىبايست با داد و فرياد ، ساكنين خانه‌ها را مطلع كنند تا مثلا از يك پنجرهء طبقهء فوقانى ، چيزى بى خبر ، بر سرشان ريخته نشود . زندگى شهرى در اين عصر ، در جهان اسلامى ، براى اكثريت مردم چندان با رفاه و آسايش توأم نبوده است . » « 2 »\r\n\r\n\r\n","description":"","footnote":"\r\n( 1 ) . بخارا ، پيشين . ص 135 - 132 .\r\n( 2 ) . همان . ص 223 .\r\n","page_name":" 277 ","page_number":285},
  {"content":"\r\n\r\nعلت آتش‌سوزى در بازار بخارا : نرشخى در تاريخ بخارا مىنويسد : بروزگار امير سعيد ، نصر بن احمد بن اسماعيل ، در رجب 325 « در بخارا آتش افتاد ، و جملهء بازارها بسوخت ، و آغاز آن از دكان هريسه‌پزى بود ، به دروازهء سمرقند ، كه خاكستر از زير ديگ هريسه برداشت و به بام برآورد . و بر بام او مغاكى بود تا آكنده شود . پاره‌اى آتش در ميان خاكستر بود ، وى ندانسته بود . باد برد و آن آتش بر تواره زد و آن تواره درگرفت و از آن ، جملهء بازارها درگرفت ، و محلهء دروازهء سمرقند جمله بسوخت ، و آتش بر هوا چون ابر ، همى رفت و كوى « به كار » و تيمچه‌هاى بازار و مدرسه فارجك و تيم كفشگران ، و بازار صرافان و بزازان ، و آنچه در بخارا بود بدان جانب همه بسوخت تا به لب رود . و پاره‌اى آتش بجست و مسجد ماخ درگرفت و تمام بسوخت ، و دو شبانه‌روز مىسوخت . و زياده از صد هزار درم ، اهل بخارا را زيان شد ، و هرگز عمارتهاى بخارا مثل آن نتوانستند كردن . » « 1 » در تاريخ بخارا ، در وصف مسجد جامع فرب [ فربر 
  ] « ( بين جيحون و بخارا ) آمده است : « مسجد جامع بزرگ دارد و ديوارها و سقفهاى آن از خشت پخته كرده‌اند ، چنان كه در وى هيچ چوب نيست . » « 2 »\r\nابن حوقل راجع به مزاياى اخلاقى مردم ماوراء النهر و نوع دوستى آنان مىنويسد : « در عهد ما ، در ساير بلاد اسلامى ، توانگران و ثروتمندان و مالداران ثروت خود را صرف عيش و عشرتهاى بى جا مىكنند ، ولى ثروتمندان ماوراء النهر مال خود را صرف ساختن كاروانسراها و راهها و رباطات و موقوفات و بستن پلها و ساير امور خيريه مىنمايند . هيچ شهر و گذرگاه و دهكده‌اى نمىتوان يافت كه در آن كاروانسرايى براى نزول مسافرين نباشد . مطلعى به من گفت كه در ماوراء النهر ، بيش از دو هزار رباط است و در اغلب آنها طعام مسافرين و علف چارپايان برايگان موجود است . هيچ محله و بازار و مجمع و معبر و مركزى نيست كه در آن آب خنك مجانى نباشد . » « 3 »\r\n\r\nشهرسازى در ايران\r\nدر پيدايش شهرها ، غالبا دولتها مداخله نمىكردند ، بلكه علل و عوامل مساعد طبيعى و اقتصادى به رشد و تكامل شهرها كمك مىكرده هر منطقه‌اى كه آب كافى ، هواى مساعد ، زمين حاصلخيز و موقعيت جغرافيايى ، اقتصادى و ترانزيتى مناسبى داشت ، با گذشت زمان و آمدورفت كاروانها و بازرگانان و مسافران ، به صورت يك شهر درمىآمد . در ايران ، از ديرباز تا سالهاى اخير ، اصول فنى در شهرسازى هيچگاه كاملا رعايت نشده است . با اينكه ابن حوقل ، اصطخرى و كلاويخو و ديگر جهانگردان از خيابانها و كوچه‌ها و چهارراههاى مستقيم ياد كرده‌اند ، با اين حال به علت فقدان امنيت ، و ادامه جنگهاى فئودالى ، تجاوز مستمر به مال و جان مردم ، تا نيم قرن پيش ، در غالب شهرهاى ايران ، امرى عادى بود . به‌همين مناسبت ، مردم دورانديش ، در مناطق ناامن براى آنكه بتوانند از خود دفاع و در مقابل دشمن متجاوز سنگربندى كنند ، منازل خود را در كوچه‌هاى تنگ و پراعوجاج مىساختند ؛ و گاه در آغاز هر كوچه ، درى چوبى يا آهنى قرار مىدادند و شب هنگام آن را مىبستند و براى مراقبت آن يكى دو تن محافظ مىگماشتند .\r\n\r\n\r\n","description":"","footnote":"\r\n( 1 ) . تاريخ بخارا ، پيشين . ص 131 .\r\n( 2 ) . همان . ص 27 .\r\n( 3 ) . حجة الحق ابو على سينا ، پيشين .\r\nص 6 .\r\n","page_name":" 278 ","page_number":286},
  {"content":"\r\n\r\nناصرخسرو ، در سفرنامهء خود ، ضمن توصيف خصوصيات شهر اصفهان ، در مورد بازارهاى آن مىنويسد : « . . . هر بازارى را دربندى و دروازه‌اى و همهء محلتها و كوچه‌ها را همين دربندها و دروازه‌هاى محكم و كاروانسراهاى پاكيزه بود . . . » « 1 » از اين بيان كوتاه ناصرخسرو مىتوان به خوبى ، به خصوصيات يك جامعهء فئودالى كه در آن امنيت فردى و اجتماعى وجود ندارد ، پىبرد . شك نيست كه در دوران قدرت شهرياران و وزراء كاردان ، امنيت نسبى در شهرها و دهات برقرار مىشد . پس از ايلغار مغول تا استقرار حكومت صفويه ، ايران از امنيت كامل برخوردار نبود . در اصفهان ، از بركت امنيت و آرامشى كه از عهد شاه عباس ببعد پيدا شده بود ، خيابان چهارباغ و چند خيابان ديگر احداث كردند ، و در تهران و مشهد و شيراز در دوره‌هايى كه امنيت و آرامش نسبى وجود داشته است ، خيابانهاى مستقيم و عريض احداث شده است .\r\nولى در مناطق كهنه و قديمى شهرها همواره مسألهء فقدان امنيت ، و خطر حملهء غارتگران موجب نگرانى مردم بود . حتى در تهران دورهء قاجاريه ، در بعضى محلات نظير محلهء سنگلج ، عودلاجان ، بازار و چاله ميدان ، از بيم حملهء لوطيان و اشرار ، همچنان غالب خانه‌ها را در كوچه‌هاى تنگ و پرپيچ‌وخم مىساختند .\r\nمعابر عمومى : « به گفتهء مقدسى ، كوچه‌هاى شيراز آنقدر تنگ بود كه دو چهارپا باهم نمىتوانستند از كوچه عبور كنند . از بسيارى از خانه‌ها پيشرفتگيهايى ( به اصطلاح امروز بالكن ) در كوچه وجود داشت كه آن اندازه كوتاه بود كه در موقع عبور ، سر عابرين مرتب به آنها مىخورد و ناراحت مىشدند [ احسن التقاسيم . ص 429 
  ] ولى در پاره‌اى از شهرها از جمله شهر فسا ( در فارس ) كوچه‌هاى وسيع وجود داشت و در اردشير خره از شهرهاى فارس ، ساختمانها بيشتر چند طبقه بود [ ابن حوقل . ص 248 
  ] و در اين شهر ثروت آن قدر فراوان بود كه در بناى خانه‌ها سليقه‌هاى گوناگون به كار مىبردند ، و خانه‌هايى در آنجا بود كه بيش از سى هزار دينار هزينهء بناى هريك شده بود . » « 2 »\r\nوظايف اخلاقى شهرنشينان : نشستن در كوچه‌هاى تنگ ، يا بازكردن دكه و دكان در معابر عمومى و نيز ريختن زباله به راه‌ها ، و پراكندن پوست خربزه و هندوانه و خيار در كوچه‌ها و خيابانها ، و آب پاشيدن در زمينهايى كه بيم لغزيدن و افتادن عابرين مىرود ، و نصب ناودان به كوچه‌ها و كارهايى از اين قبيل ، از ديرباز عملى زشت ، و مذموم شناخته شده است و بر عهدهء محتسب شهر و داروغه بود كه از ادامهء اين كارها جلوگيرى كنند . « 3 » نظير اين تعاليم را غزالى نيز در كيمياى سعادت به مردم داده و از آنها خواسته است كه رعايت حال عابرين و همسايگان را بكنند و مخصوصا قيد كرده است كه پوست خربزه و هندوانه در خيابانها نريزند ، جاى تأسف و شگفتى است كه پس از گذشت هشت قرن ، هنوز در تهران كسانى هستند كه به اين مسائل ابتدايى توجه نمىكنند .\r\n\r\n\r\n","description":"","footnote":"\r\n( 1 ) . به نقل از : جغرافياى تاريخى سرزمينهاى خلافت شرقى ، پيشين . ص 220 .\r\n( 2 ) . على اصغر فقيهى ، شاهنشاهى عضد الدوله . ص 236 - 235 .\r\n( 3 ) . ر ك : محمد قرشى ( ابن اخوه ) ، آيين شهردارى در قرن هفتم ( ترجمهء معالم القربه فى احكام الحسبه ) ، ترجمهء جعفرشعار ، ص 60 .\r\n","page_name":" 279 ","page_number":287},
  {"content":"\r\n\r\nرابطهء مردم با شهر و ديار خود : در زبان و ادبيات فارسى و در فرهنگ عاميانه ، راجع به علاقهء مردم به شهر و بازار و خانهء مسكونى خود ، مطالب جالب و دلنشينى به چشم مىخورد هركس به شهر خود شهريار است : ( تمثيل ) .\r\n من ، گر تو ببلخ شهريارى * در خانهء خويش شهريارم \r\nناصرخسرو\r\n و ليكن چو بينى سرانجام كار * به شهر خود است آدمى شهريار \r\nنظامى\r\n غم غريبى و غربت چو برنمىتابم * به شهر خود روم و شهريار خود باشم \r\nحافظ\r\n در خانهء خود هيچكسى خرد نباشد * تا جغد بود ساكن ويرانه ، بزرگ است \r\nصائب\r\n درون خانهء خود هر گدا شهنشاهى است * قدم برون منه از حد خويش و سلطان باش \r\nصائب\r\nراجع به بازار و خصوصيات آن نيز در آثار گذشتگان ، مطالبى آمده است :\r\n بگفت اين سخن پس به بازار شد * به ساز دگرگون خريدار شد \r\nفردوسى\r\nبيهقى گويد . . . پس از سه روز ، مردمان به بازارها باز آمدند - [ ص 291 
  ]\r\nدكانها و بازارهاى موقت ، نظير جمعه بازار ، شنبه بازار نيز از ديرباز معمول بود « . . . و اندر مرسمند » در هر سالى ، يك روز بازار بود كه گويند آن روز در آن بازار ، افزون از صد هزار دينار بازرگانى كنند [ حدود العالم 
  ] . بازار كه اروپاييان نيز به‌همين معنى استعمال مىكنند لغتى است فارسى .\r\n بىسيم ز بازار تهى آيد مرد * دارم مثلى به حال خويش اندر خورد \r\nقابوسنامه\r\nشهرهاى قرون وسطى ، چنان كه اشاره شد غالبا به حكم ضروريات و موقعيت ترانزيتى و بازرگانى بوجود مىآمد ، و با گذشت زمان بطور طبيعى رشد و تكامل مىيافت ، اين نوع شهرها معمولا پايدار و با آمدورفت سلسله‌ها تغييرى در وضع آنها آشكار نمىشد ، برخى ديگر از شهرها برحسب امر پادشاهان بوجود مىآمد ، اين نوع شهرها نيز در صورتى كه با توجه بضروريات اقتصادى و نيازمنديهاى اجتماعى شكل مىگرفتند پايدار و برقرار مىماندند و در صورتى كه بدون توجه به مقتضيات اقتصادى و اجتماعى و برحسب دستور بوجود مىآمدند ممكن بود پس از چندى ارزش و اهميت خود را از دست بدهد .\r\nمير سيد ظهير الدين مرعشى در تاريخ طبرستان و رويان ( 815 - 892 هجرى قمرى ) ، راه و رسم شهرسازى را در قرن نهم هجرى : زير عنوان « گفتار در بنياد عمارت « واتاشان » و توطن در آن مقام » چنين توصيف مىكند : « چون فصل خزان رسيده بود و هواى كوهستان رو به خنكى آورده ، به ولايت ناتل تشريف فرمودند ، و قريهء واتاشان را جهت موطن و مسكن و مقام ايالت و سلطنت خود\r\n\r\n","description":"","footnote":"","page_name":" 280 ","page_number":288},
  {"content":"\r\n\r\nتعيين نمودند و مردم رستمدار را خبر دادند تا جمع شوند ، و نزد برادران خود جهت عمارت آن ديار مدد طلب داشتند . حسب الامر از آمل و سارى بيگارى و استادان ماهر روانه ساختند ، و در روز سعيد ، طرح عمارت كشيدند و حفر خندق عظيم بر گرداگرد آن سرا ، فرمودند كردند . و بنياد قصر و حمام و بازار و مسجد و غيره را طرح كشيدند و مردم را به سر كار بازداشتند و به جهت هر سركارى سردار دانا و كامل تعيين فرمودند و عدل و انصاف را شعار و دثار گردانيده از ظلم و فسق و فجور جلوگيرى كردند . » « 1 » به حكايت منابع تاريخى ، در احداث و بناى بعضى شهرها ، از طرف سلاطين ، ظلم و استبداد فراوان به كار مىرفت . چنان كه در تاريخ نيشابور مىخوانيم : « ملك شرق و غرب او را مسخر شد ، ابن شابور ، شهر قديم نيشابور در حوالى قهندز بنا نهاد و معماران و عمله تعيين كرد و گفت بر جوانب شهر خندق حفر كنند و تكليف شاقه فرمود . رعايا عاجز آمدند . معماران را امر كرد كه هر روز پيش از آفتاب بر سر كارها روند و هركه از رعايا پيش از آفتاب حاضر نشود ، زنده در ميان خشت و گل ديوار گيرند ، و چنان كردند و خلق بر آن رنج قرار گرفتند و بعد از سنين كثيره كه شهر . . . منهدم شد ، استخوان جسد بنى آدم از سر تا قدم ، از ميان گل بر خاك مىافتاد . » « 2 »\r\nدر دورهء قرون وسطى ، غالبا از طرف نظاميان ( غازيان ) ، نسبت به مردم شهرنشين و كشاورزان از جهات مختلف ، تعدى و تجاوز مىشده است . « در شهور سنهء 478 ، درودگرى در سراى شهر كار مىكرد و شاگردى با وى بود كه به اولاد تركان مشابهتى داشت . ملك [ تورانشاه 
  ] از درودگر پرسيد كه اين كودك تركزاده است ؟ درودگر گفت : اين مسأله حق تعالى از تو پرسد . مادر اين پسر ، مىگويد كه از من آمده است . تركى در خانهء من ، به حكم نزول ، ساكن است ؛ لابد ، جواب اين ، ترا بايد داد - و آنوقت ، مقام لشكرى در شهر بود و ربض هنوز نساخته .\r\nملك تورانشاه را سخن درودگر بر آتش اضطراب نشاند . . . و حالى ، فرمود تا مهندسين ولايت و استادان بنا را حاضر كردند و در ربض بيرون شهر ، بناى سراى خويش فرمود و در جنب‌سراى ، مسجد جامع و مدرسه و خانقاه و بيمارستان و گرماوه و اوقاف شگرف بر آنها نهاد . . .\r\nو چون مكالمهء درودگر و ملك روز سه‌شنبه بوده و همان روز عمارت شد ، آن محله به محلهء سه‌شنبهى معروف گرديد . » « 3 »\r\nدر سرزمين پهناور ايران ، چنان كه قبلا اشاره كرديم ، احوال اقليمى ، وضع آب‌وهوا ، كم و -\r\n\r\nعوامل پيدايش شهر در ايران\r\nكيف ريزش باران و وجود رودخانه‌ها ، چشمه‌ها و قناتها ، در پيدايش و گسترش شهرها از ديرباز تأثيرى بسزا داشته است . مناطق مركزى ايران ، بخصوص منطقهء كوير ، به علت عدم مساعدت طبيعت ، قرنهاست كه متروك و غيرمسكون باقيمانده است در حالىكه مناطق شمالى يا شرقى و غربى ايران ، از بركت مساعدت طبيعت ، كمابيش معمور و داراى شهرها و دهات سرسبز است . شهرها\r\n\r\n\r\n","description":"","footnote":"\r\n( 1 ) . به كوشش محمد حسين تسبيحى [ با مقدمهء محمد جواد مشكور 
  ] ، ص 211 .\r\n( 2 ) . تاريخ نيشابور ، پيشين . ص 119 .\r\n( 3 ) . محمد بن ابراهيم ، تاريخ كرمان : سلجوقيان و غز . به تصحيح و تحشيهء باستانى پاريزى ، ص 27 - 26 .\r\n","page_name":" 281 ","page_number":289},
  {"content":"\r\n\r\nنخست مركزى براى دادوستد و مبادلات تهاترى بوده ، با گذشت زمان ، همين بازارها وسعت و اهميت بيشترى كسب كرده ، جاده‌ها ، ميدانها ، حصارها و برج‌وباروهايى براى آنها ساخته‌اند ، و بتدريج ، ارزش اقتصادى و تجارى آنها فزونى گرفته است .\r\nعلل و عوامل سياسى و سوق الجيشى و موقعيت دينى و مذهبى و اراده و تصميم سلاطين و اشخاص زورمند ، گاه در پيدايش شهرها و وسعت و اهميت آنها مؤثر بوده است . ولى در طول تاريخ ، فقط شهرهايى دوام و ثبات يافته كه ارزش اقتصادى و ترانزيتى داشته است .\r\nدر عمران و گسترش شهرهايى نظير مشهد و قم ، غير از علل اقتصادى ، عوامل مذهبى نيز مدخليت داشته است . شهرهايى نظير آبادان و مسجد سليمان بيشتر در اثر نفت كسب اهميت كرده‌اند . و وجود كارخانه‌هاى پارچه‌بافى نيز به پيدايش شهرهاى چالوس و بهشهر كمك كرده است .\r\nشهر بغداد : منصور ، خليفهء عباسى ، پس از مدتى مطالعه و تحقيق در ساحل غربى دجله ، قريه‌اى ترسانشين به نام بغداد را كه معبر كاروانهاى مختلف بود ، مورد توجه قرار داد ، و بر آن شد كه آن را پايتخت خود قرار دهد . « از سال 141 هجرى ، كه منصور نقشهء اين پايتخت جديد را ريخت ، چهار سال گذشت تا شروع به بناى آن كرد . در سنهء 146 ، قصر خليفه و مسجد شهر تمام شد اما همهء بناى آن در سال 149 بپايان رسيد . در اين مدت ، نزديك صد هزار كارگر و مزدور به كار ساختن شهر مشغول بودند ، و منصور بيش از چهار مليون درهم صرف بناى آن كرد . مبلغى كه با توجه به خست و صرفه‌جويى منصور ، اندك نيست . شهر به شكل دايره بود ؛ شكلى كه در بناى حران و همدان و دارابجرد نيز به كار رفته بود و بر خلاف مشهور تازگى نداشت . قسمتى از مواد ساختمانى را نيز از مداين كسرى كه رو به خرابى رفته بود ، آوردند . شهر چهار دروازه داشت . كوچه‌هاى شهر دروازه‌هايى داشت كه بهنگام ضرورت آنها را مىبستند . » « 1 »\r\nدر سرزمين ايران بزرگ ، كمتر شهرى را سراغ داريم كه استحكاماتى نداشته باشد .\r\nشايد بتوان قهندز ( كهن‌دژ ) هاى بلخ و بخارا و سمرقند و نيشابور و مرو را قديمترين استحكامات شهرى دانست . اين قهندزها ، كه درست بجاى ارگ ازمنهء بعد هستند ، بر بالاى بلندى داخل شهر قرار داشته‌اند ، و معمولا مقر حكمرانان يا محل سلاطين و فرزندان ايشان بوده است .\r\nارگ و قلعهء داخلى شهرها را هميشه بر سر بلنديهاى موجود در آن شهرها ساخته‌اند .\r\nگاهى دامنهء تپه يا كوهى را مىتراشيدند و پرتگاهى عميق به وجود مىآوردند يا رودخانه‌اى را كه از نزديك محل ارگ مىگذشته است ، مانع طبيعى قرار مىدادند .\r\nدر شهرستان يا شارستان ، خانه‌هاى مسكونى مردم و محلهاى عمومى ، نظير بازار و حمام و مسجد ، قرار داشته كه معمولا در چهار طرف ارگ بر زمين هموار بنا شده است .\r\nدور آن ، بارويى ديگر با برجها در فواصل مختلف ساخته‌اند و بيرون بارو فصيل و خندق شهر است . دروازه‌هاى اصلى شهر ، در اين باروست و تعداد دروازه‌ها نسبت به بزرگى و عظمت شهر يا طرز ساختن بارو مختلف است ، و معمولا اراضى شهرستان مربع‌شكل بود و چهار دروازه ميان چهار قسمت باروى شهرستان ساخته مىشد .\r\n\r\n\r\n","description":"","footnote":"\r\n( 1 ) . عبد الحسين زرين‌كوب ، تاريخ ايران بعد از اسلام . ص 489 .\r\n","page_name":" 282 ","page_number":290},
  {"content":"\r\n\r\nاطراف خندق شارستان ، ربض شهر است كه شامل باغها ، كشتزارها و آسيابها و خانه‌هاى بعضى از ده‌نشينان است . دور ربض نيز حصار و بارويى ديگر مىكشيدند . در شهرهايى كه جمعيت آنها رو به تزايد مىرفت ، اهالى شهرستان بيرون مىآمدند و در ربض خانه‌هايى مىساختند . كم‌كم ، ربض شهر ، مانند شهرستان ، آباد و پرجمعيت مىشد . كشتزارها و باغها به خارج باروى ربض سابق مىرفت . معمولا در ارگ و بيشتر خانه‌هاى شهرستان ، نقبها و راههاى زيرزمينى مىكندند تا بتوان در مواقع حساس از آنها استفاده كرد . اين راهها گاهى تا يكى دو فرسخ به خارج شهر مىرفته است . در چنين موارد ، لوازم و اسباب زندگى خود را در چاهها يا سردابهاى معينى مىريختند و سر آنها را ، بطورى كه توجه دشمن را جلب نكند ، مىپوشاندند .\r\nلوازم عزيزتر و گرانبهاتر را گاهى در درگاهها مىگذاشتند و جلو آنها را تيغه مىكردند و گاهى در خمها و كوزه‌ها مىريختند و در زمين دفن مىكردند .\r\nاستحكاماتى كه براى پادگان نظامى ، راهدارى ، زندان ، انبار ذخاير و مهمات جنگى يا براى حفظ اشياء گرانبها مىساختند ، به نام دريا قلعه خوانده مىشده است . دژهاى سرزمين ايران نسبت به وضع طبيعى محل و مواد و مصالح موجود در آنجا به اشكال مختلف ساخته شده‌اند .\r\nاين نوع استحكامات را مىتوان به دو دسته تقسيم كرد : 1 ) دژهاى جلگه‌اى ، 2 ) دژهاى كوهستانى . نقشهء افقى اغلب دژهاى جلگه‌اى مربع يا مربع مستطيل است كه چهار كنج آنها ، چهار برج مدور ساخته شده است . دژهاى كوهستانى در بالاى كوهها منفرد بنا شده ، و محكمترين نوع دژ است ، و طرح بنا و تعداد برجها و كوچكى و بزرگى اين دژها بيشتر با وضع طبيعى كوه ارتباط دارد . « 1 »\r\nاز وضع ساختمانها و مواد اوليهء بناهاى رفيع سلطنتى ، در دوران بعد از اسلام ، اطلاع دقيقى نداريم ، بيهقى در تاريخ خود ، از كوشك جديد البناى مسعودى و كوشك كهن محمودى ، سخن مىگويد و مىنويسد روز آدينه ، 21 ماه جمادى الاولى 427 هجرى ، سلطان مسعود از كوشك جديد خود بازديد كرد و خانه‌هاى كارداران و كارمندان دولت و غلامان خود را تعيين نمود . و بعد ، از خصوصيات و مزاياى كوشك محمودى بتفصيل ياد مىكند . براى آنكه خوانندگان به اختلاف عظيمى كه بين كلبهء محقر كشاورزان با كاخ عظيم شهرياران وجود داشته ، واقف گردند ، گفتار بيهقى را در پيرامون اين دو كوشك ، نقل مىكنيم : « روز آدينه . . .\r\nبسلامت و سعادت ، به دار الملك رسيد و به كوشك كهن محمودى به افغان شال ، بمباركى ، فرود آمد . و كوشك مسعودى راست شده بود ( آماده بود ) چاشتگاهى برنشست و آنجا رفت و همه بگشت و باستقصا ( با كمال دقت ) بديد و نامزد كرد خانه‌هاى كارداران را و وثاقهاى غلامان سرايى را و ديوانهاى وزير و عارض و صاحب ديوان رسالت و وكيل را . پس به كوشك كهن محمودى باز آمد ، و مردم بشتاب در كارها افتادند و هركسى جاى خويش راست مىكرد ، و فراشان جامه‌هاى سلطانى مىافكندند و پرده‌ها مىزدند و چنين كوشك نشان ندهند هيچ‌جاى ، و هيچ پادشاه چنين بنا نفرمود و همه به دانش و هندسهء خويش ساخت ، و خطهاى او كشيد\r\n\r\n\r\n","description":"","footnote":"\r\n( 1 ) . ر ك : منوچهر ستوده ، قلاع اسماعيليه . ص 31 - 11 .\r\n","page_name":" 283 ","page_number":291},
  {"content":"\r\n\r\nبه دست عالى خويش ، كه در چنين ادوات خصوصا در هندسه آيتى بود رضى الله عنه . و اين كوشك به چهار سال برآوردند و بيرون مال كه نفقات كرد ، حشرومرد بيگارى به اضعاف آن آمد ؛ چنان كه از عبد الملك ، نقاش مهندس ، شنودم كه روزى پيش سرهنگ بو على كوتوال گفت : هفت بار هزار هزار درم نبشته دارم كه نفقات شده است . بو على گفت : « مرا معلوم است كه دو چندين ، حشر و بيگارى بوده است و همه به علم من بود . » و امروز اين كوشك عالمى است هرچند بسيار خلل افتاده است . » « 1 »\r\nمتأسفانه از گفتار بيهقى ، نقشه و مساحت زيربنا ، تعداد اتاقها و وسعت هريك از آنها و وضع در و پنجره‌ها ، ارتفاع بنا ، ضخامت پىها ، مواد ساختمانى ( آجر ، خشت ، سنگ ) و ديگر مشخصات كوشك مسعودى و محمودى روشن نمىشود . آنچه بيهقى با صداقت و صراحت بيان كرده ، اين است كه قسمت اعظم اين بناى رفيع ، از طريق حشر و بيگارى يعنى با اعمال ظلم و زور ، ساخته شده و به عده‌اى از كارگران در مقابل كار ، مزد نداده‌اند .\r\nبيهقى در تاريخ خود ، از پايان ساختمان كوشك مسعودى و چگونگى افتتاح آن نيز ياد مىكند و ما براى اطلاع خوانندگان از وضع دربار شهرياران در حدود هزار سال پيش و رسوم و تشريفات آن ايام ، قسمتى از نوشته‌هاى بيهقى را نقل مىكنيم : به فرمان سلطان مسعود ، « كوشك را بياراستند ، و هركسى كه آن روز آن زينت بديد پس از آن هرچه بديد ، وى را به چشم هيچ ننمود . تخت همه از زر سرخ بود و تمثالها و صورتها چون شاخهاى نبات از وى برانگيخته و بسيار جوهر در او نشانده همه قيمتى ، و دارافزينها بركشيده همه مكلل به انواع گوهر ، و شادروانكى ديباى رومى به روى تخت پوشيده ، و چهار بالش از شوشهء زربافته و ابريشم آگنده . مصلى و بالشت پس پشت ، و چهار بالش ، دو بر اين دست و دو بر آن دست ، و زنجيرى زراندود از آسمان خانهء صفه آويخته تا نزديك صفهء تاج و تخت و تاج را در او بسته . و چهار صورت رويين ساخته بر مثال مردم ، و ايشان را بر عمودهاى انگيخته از تخت استوار كرده چنان كه دستها بيازيده و تاج را نگاه مىداشتند . و از تاج بر سر رنجى نبود كه سلسله‌ها و عمودها آن را استوار مىداشت ، و زير كلاه ، پادشاه بود . و اين صفه را بقاليها و ديباهاى رومى ، به زر و بوقلمون بزر ، بياراسته بودند و سيصد و هشتاد پاره مجلس ( خوانچه ) زرينه نهاده ، هر پاره‌اى يك گز درازى و گزى خشكتر ( كمتر ) پهنا ، و بر آن شمامه‌هاى كافور و نافه‌هاى مشك و پاره‌هاى عود و عنبر ، و در پيش تخت اعلى پانزده پاره ياقوت رمانى و بدخشى و زمرد و مرواريد و پيروزه ، و در آن بهارى خانه‌خوانى ساخته بودند و بميان خوان ، كوشكى از حلوا تا به آسمان خانه . . .\r\nامير رضى اللّه عنه ، از باغ محمودى بدين كوشك نو باز آمد ، و در اين صفه ، بر تخت زرين بنشست روز سه‌شنبه 21 شعبان [ 429 هجرى 
  ] و تاج بر زبر كلاهش بود بداشته ، و قبا پوشيده ديباى لعل بزر چنان كه جامه اندكى پيدا بود . و گرد بر گرد دارافزينها ، غلامان خاصگى بودند با جامه‌هاى سقلاطون و بغدادى و سپاهانى و كلاههاى دو شاخ و كمرهاى زر و معاليق و عمودها از زر به دست . و درون صفه بر دست راست و چپ تخت ، ده غلام بود كلاههاى چهار پر\r\n\r\n\r\n","description":"","footnote":"\r\n( 1 ) . تاريخ بيهقى ، پيشين . ص 500 - 499 ( به اختصار ) .\r\n","page_name":" 284 ","page_number":292},
  {"content":"\r\n\r\nبر سر نهاده و كمرهاى گران همه مرصع به جواهر و شمشيرها حمايل مرصع . و در ميان سراى ، دو رسته غلام بود ؛ يك رسته نزديك ديوار ايستاده با كلاههاى چهار پر و تير به دست و شمشير و شقا و نيم لنگ ، و يك رسته در ميان سراى فرود داشته با كلاههاى دو شاخ و كمرهاى گران بسيم ، و معاليق و عمودهاى سيمين به دست ؛ و اين غلامان دو رسته همه با قباهاى ديباى ششترى .\r\nو اسبان ، ده به ساخت مرصع به جواهر ، و بيست به زر ساده . و پنجاه سپر زر ديلمان داشتند ؛ از آن ، ده مرصع به جواهر . و مرتبه‌داران ايستاده ، و بيرون سراى پرده ، بسيار درگاهى ايستاده و حشر همه با سلاح .\r\nو بار دادند و اركان دولت و اولياء حشم پيش‌آمدند و بىاندازه نثار كردند ، و اعيان ولايتداران و بزرگان را بدان صفهء بزرگ بنشاندند و امير تا چاشتگاه بنشست و بر تخت بود تا نديمان بيامدند و خدمت و نثار كردند . پس برخاست و بر نشست و سوى باغ رفت و جامه بگردانيد و سوار باز آمد و در خانهء بهارى به خوان بنشست ، و بزرگان و اركان دولت را به خوان آوردند . و سماطهاى ديگر كشيده بودند بيرون خانه برين جانب سراى . سرهنگان و خيلتاشان و اصناف لشكر را بر آن خوان بنشاندند و نان خوردن گرفتند و مطربان مىزدند ، و شراب روان شد چون آب جوى ، چنان كه مستان از خوانها بازگشتند ، و امير بشاد كامى از خوان برخاست و بر نشست و بباغ آمد ، و آنجا همچنين مجلسى با تكلف ساخته بودند ، و نديمان بيامدند و تا نزديك نماز ديگر شراب خوردند ، پس بازگشتند . » « 1 »\r\nوصف كوتاهى از آمل : بيهقى ضمن توصيف ورود امير مسعود در 426 ه به آمل مىنويسد : « . . من كه بو الفضلم ، پيش از تعبيهء لشكر ، در شهر رفته بودم . سخت نيكو شهرى ديدم همهء دكانها در گشاده و مردم شادكام . و پس از اين بگويم كه حال چون شد ، و بد - آموزان چه باز نمودند تا بهشت آمل دوزخى شد . » « 2 » در صفحات بعد ، بيهقى از تحميلات فراوان مسعود به مردم اين شهر و خرابى و ويرانى آن سخن مىگويد .\r\nدر ميان اهل تحقيق ، ابن خلدون به صناعت بنايى و مسألهء خانه‌سازى و وضع ساختمانها در مناطق مختلف توجه مىكند : « چگونگى ساختمانها در شهرهاى گوناگون متفاوت است ، و در هر شهرى برحسب عادت و رسومى كه در ميان مردم آن متداول است فراخور وضع هواى آن ناحيه و اختلاف زندگى ايشان از لحاظ توانگرى و نادارى ، خانه‌هاى گوناگون مىسازند .\r\nهمچنين در داخل يك شهر نيز خانه‌ها همه يكسان نيست ، چنان كه برخى كاخها و كارگاههاى عظيم مىسازند كه داراى فضاى پهناور و اتاقها و غرفه‌هاى متعدد است ، چه اين گونه كسان به علت داشتن فرزندان و خدمتگزاران و زنان و پيروان بسيار ، ناچارند در منازل خود ، اتاقهاى متعدد داشته باشند . طبقات مزبور ديوارهاى خانه‌هايشان را از سنگ بنيان مىنهند و فواصل ميان سنگها را با آهك بندكشى مىكنند ، و هرچه بيشتر در تزيين و آرايش بنا مىكوشند .\r\nگذشته از اينها در هر عمارتى ، سردابها و زيرزمينهايى براى انبار كردن و اندوختن مواد غذايى از قبيل غلات و حبوبات و غيره نيز مىسازند ، و اگر از سپاهيان و طبقاتى باشند كه وابستگان و حاشيه‌نشينان و چاكران بسيار داشته باشند ، مانند اميران و نظاير آنها ، آنوقت\r\n\r\n\r\n","description":"","footnote":"\r\n( 1 ) . تاريخ بيهقى . پيشين . ص 541 - 539 .\r\n( 2 ) . همان . ص 456 .\r\n","page_name":" 285 ","page_number":293},
  {"content":"\r\n\r\nاصطبلهايى نيز براى بستن اسبهاى نجيب ، در آنها آماده مىسازند ؛ و گروهى هم كلبه‌هاى محقر و زاغه‌هاى تنگى براى خود و فرزندان و خانوادهء خويش مىسازند و از اين حد درنمىگذرند ، زيرا تنگدستى و فقر بيش از اين به آنها اجازه نمىدهد . » « 1 »\r\nمواد اصلى ساختمانها : ابن خلدون در مورد مواد اصلى بناها و ساختمانها مىنويسد :\r\n« بعضى از ساختمانها را از سنگ تراشيده يا آجر بنا مىكنند ، و ملاط وسط ديوارها را از گل آهك تهيه مىكنند ، و اين گل آهك چنان به سنگ و آجر مىچسبد كه مانند يك جسم جلوه مىكند . » « 2 »\r\nو در مورد خانه‌هاى گلى مىنويسد : چينه‌كشها در داخل تخته ، چوبهايى كه طول و - عرض آنها چهار ذرع در دو ذرع است ، شفتهء آهك مىريزند ، و همين كه شفتهء آهك محكم شد ، روى آنها بار ديگر تخته چوبها را قرار مىدهند و آنها را با چوب و تسمه محكم مىكنند و شفته‌ريزى را ادامه مىدهند تا ديوار به اندازه‌اى كه موردنظر است برسد . كليهء قسمتهاى ديوار چنان بهم مىپيوندد و جوش مىخورد كه گويى از يكپارچه ساخته شده است ، و اين شيوه را طابيه ( چينه ) و سازندهء آن را طواب ( چينه‌كش ) مىنامند . « 3 »\r\nساختمان شهرهاى جديد : ابن خلدون مىنويسد : « . . . پايه‌گذارى و استوار ساختن شهرها در پرتو همكارى و همدستى گروههاى عظيم كارگران ايجاد مىشود ، و بنابراين هرگاه دولتى بزرگ باشد و بر نواحى پهناور و كشورهاى گوناگون فرمانروايى كند ، كارگران را از سرزمينهاى مختلف به كار برمىانگيزد . چه بسا كه براى اين گونه بنا بيشتر عمليات را بوسيلهء چرخى ( ماشين ) انجام مىدهند كه نيروها و قدرتها را در حمل بارهاى سنگين بنا ، دو برابر مىكند ، به حدى كه توانايى بشريت از آنها عاجز است - مانند جراثقال و ديگر چرخها . و غالبا بسيارى از مردم ، هنگامى كه يادگارهاى گذشتگان و ساختمانهاى عظيم آنان را مىبينند ، مانند ايوان كسرى و اهرام مصر و طاقهاى معلق شرشال در مغرب ، گمان مىكنند كه اين بناها را به نيرو و قدرت خودشان ، خواه بطور پراكنده يا دسته‌جمعى ، ساخته‌اند و از اهميت و كيفيت چرخها و جراثقال و تأثير اقتصادى آنها در اين صناعت هندسى غفلت مىكنند . » « 4 » سپس ابن خلدون از بناهاى عظيمى نام مىبرد كه ساختن آنها در دوران فرمانروايى يك دولت صورت نگرفته بلكه چندين دولت در راه پايان دادن آن بناها رنج برده‌اند ، و مخصوصا متذكر مىشود كه بعضى از اين بناها چنان استوار و محكم است كه خراب كردن آنها از ساختن مشكلتر است . سپس ، بعنوان مثال ، از ايوان كسرى سخن مىگويد و مىنويسد : چون رشيد بر آن شد آن را منهدم كند و براى مشورت در اين‌باره كسى را بسوى يحيى بن خالد فرستاد ( كه در زندان بود ) وى گفت : اى امير المؤمنين به چنين كارى اقدام مكن و آن را همچنان براى نمونه بگذار تا دليل و گواه بر عظمت نياكان تو باشد كه چگونه بر خداوندان چنين يادگار عظيمى چيره شده و كشور آنان را بدست آورده‌اند . ولى رشيد نه تنها به اندرز او گوش نكرد بلكه وى را متهم كرد و گفت زير تأثير غرور قومى ايرانى واقع شده است . سپس گويد رشيد از سر لجاج به اين كار اقدام كرد ولى توفيق\r\n\r\n\r\n","description":"","footnote":"\r\n( 1 ) . مقدمهء ابن خلدون . پيشين ، ج 2 ، ص 807 - 806 ( به اختصار ) .\r\n( 2 ) . همان . ص 808 .\r\n( 3 ) . ر ك : همان . ص 808 .\r\n( 4 ) . همان ص 679 - 678 ( به اختصار ) .\r\n","page_name":" 286 ","page_number":294},
  {"content":"\r\n\r\nنيافت و از اين كار دست كشيد . « 1 »\r\nنكاتى كه در بناى شهرها بايد رعايت كرد : ابن خلدون در ساختن شهرهاى جديد ، رعايت چند نكته را ضرورى مىداند : 1 ) ايجاد برج و باروها و حصارهاى استوار در اطراف شهر تا از راه ديده‌بانى و مراقبت ، مهاجمين را تارومار كنند و با شبيخون دشمن روبرو نشوند .\r\n2 ) براى اينكه شهر به محيط اطراف خود مسلط باشد و بهتر بتواند با خطرات احتمالى و حملهء دشمنان مقابله كند ، بهتر است كه در مناطق مرتفع و كوهستانى ساخته شود . 3 ) براى تأمين سلامت اهالى بايد شهرها را در مناطق خوش آب‌وهوا و سالم بنيان نهاد . 4 ) چون آب يكى از ضروريات زندگى است ، بايد حتى الامكان شهرها را در كنار دريا يا رودخانه‌ها و يا در نزديكى چشمه‌هاى گوارا بوجود آورد . 5 ) بايد كوشيد كه در مجاورت هر شهر ، چراگاههاى خرم بوجود آورد تا هم به بهبود هواى شهر كمك كند و هم مرتع مناسبى براى حيوانات باشد . 6 ) به درختكارى در شهرها و اطراف آنها بايد توجه كرد ؛ چه گذشته از تأثيرى كه در تصفيهء هواى شهر دارد در سوخت و پخت‌وپز و تأمين تير براى سقف اتاقها و غيره چوب ضرورت قطعى دارد . اين بود خلاصه‌اى از نظريات ابن خلدون راجع به راه ايجاد شهرهاى نوبنياد . « 2 »\r\nمواد اصلى ساختمانها در شهرهاى نوبنيادى كه به دست اقوام دور از تمدن ساخته شده ، غالبا مواد و ابزار كافى به كار نرفته است . ولى پس از آن‌كه شهرها رو به آبادى مىرود و جمعيت آنها فزونى مىيابد ، طبعا پيشه‌وران ، هنرمندان و ارباب حرف و صنايع نيز در آن زياد مىشوند ، و به عمران و آبادى و ساختن بناهاى محكم و استوار كمك مىكنند . ابن خلدون ، مواد اصلى ساختمانهاى عصر خود را عبارت از سنگ ، آهك ، سنگهاى تراشيده و صاف ، مرمر و كاشى و شبه و صدف و شيشه مىداند ، و متذكر مىشود كه اگر شهرى در اثر امنيت و آرامش و رواج صنعت و تجارت وضع خوبى داشته باشد ، در حيات عموم طبقات اجتماعى منعكس مىشود و مخصوصا مىنويسد « زندگانى قاضى ، بازرگان ، صنعتگر ، بازارى و امير و شرطى ( پاسبان ) اين شهر با زندگى همان اصناف در شهر عقب‌مانده تفاوت خواهد داشت . » « 3 »\r\nارزاق و كالاها در شهرها : ابن خلدون كالاها و مواد مورد احتياج مردم را به دو دسته تقسيم مىكند : 1 ) مواد ضرورى زندگى كه براى ادامهء حيات ضرورت دارد : مانند گندم ، جو ، باقلا ، نخود ، دانهء خلر ، حبوبات ؛ چاشنىها ؛ پياز و سير . دوم ) مواد تفننى نظير خورشها ، ميوه‌ها ، انواع پوشيدنيها و اثاث و ابزارخانه و مركوبها و ساختمانها و بناها . « 4 »\r\nچگونه اخلاق شهرنشينان به فساد مىگرايد ؟ ابن خلدون ، محقق و جامعه‌شناس معروف قرون وسطى ، پس از ذكر مقدمه‌اى ، مىگويد ، هرقدر بر جمعيت و آبادى و تفنن شهرها افزوده شود ، به همان نسبت ، بهاى نيازمنديهاى مردم زياد مىشود و خراج و ماليات افزايش مىيابد .\r\nنتيجهء وضع باجها اين است كه فروشندگان كالاها ، اجناس خود را گران مىكنند ، زيرا كليهء بازاريان و بازرگانان باجها را حساب مىكنند و آنها را روى كالاها و اجناس خود مىافزايند و كليهء مخارجى را كه براى بدست آوردن اجناس متحمل مىشوند و حتى مخارج خودشان را بر\r\n\r\n\r\n","description":"","footnote":"\r\n( 1 ) . ر ك : همان . ص 682 .\r\n( 2 ) . ر ك : همان . ص 687 - 683 .\r\n( 3 ) . همان . ص 714 .\r\n( 4 ) . ر ك : همان . ص 717 .\r\n","page_name":" 287 ","page_number":295},
  {"content":"\r\n\r\nبهاى كالاها اضافه مىكنند و بدين‌سبب ، باجها داخل قيمت اجناس مىشود ، و بالنتيجه مخارج شهرنشينان افزايش مىيابد و از مرحلهء ميانه‌روى به اسراف منتهى مىشود . » « 1 » سپس ابن خلدون متذكر مىشود كه چون تأمين مخارج روزافزون شهرنشينان از راه مشروع ممكن نيست ، مردم غالبا به فسق و بدكارى و فريبكارى دست مىزنند « شهر همچون دريايى مىشود كه امواج فرومايگى صاحبان اخلاق زشت و ناپسند در آن به جنبش درمىآيد ، و بسيارى از پرورش‌يافتگان دستگاه دولت و فرزندان ايشان كه از تربيت صحيح محروم مانده‌اند نيز در اين صفات با ديگر بدخويان شركت مىجويند . » « 2 » وى در جاى ديگر مىگويد : « ديگر از مفاسد شهرنشينى فرو رفتن در شهوات و لگام گسيختگى در آن است ، به علت آنكه تجمل‌پرستى شيوع مىيابد و در نتيجه تفنن در شهوات شكم ، از قبيل خوردنيهاى لذيذ و آشاميدنيهاى گوارا پديد مىآيد و اين گونه اعمال به فساد نوع منتهى مىشود . آنوقت كار به جايى مىكشد كه هر فرد فرزند خود را نمىشناسد ، زيرا او را بر وفق رهبرى خود نمىيابد و از اينرو ، منيهاى آميخته در رحمها سبب مىشود كه مادرها فاقد مهر طبيعى به فرزندان مىشوند ، و وظايفى را كه نسبت به آنان به عهده دارند انجام نمىدهند . در نتيجه ، كودكان هلاك مىشوند و اين وضع به انقطاع نوع منجر مىگردد . » « 3 »\r\nسپس ابن خلدون از پوشانيدن ديوارها با آب آهك سخن مىگويد و مىنويسد : پس از آنكه آب آهك را يكى دو هفته نگه مىدارند ، آهك آماده شده را روى ديوارها مىمالند .\r\nدر مورد سقف‌زدن مىنويسد : « ستونهاى استوار تراشيده يا ساده روى دو ديوار اتاق مىكشند و بالاى آنها تخته‌هايى كه هم نجار آنها را تراشيده است ، ميخكوب مىكنند . آنوقت روى آنها خاك و آهك مىريزند و آنها را با كوبه درهم مىفشرند تا اجزاى خاك و آهك به‌هم درآميزد و جوش بخورد . » « 4 »\r\nدر مورد تزيينات بنا ، مىنويسد كه گچكارها گچ را به ديوار مىمالند ، سپس با افزارهاى آهنى روى آن كار مىكنند كه رونق و شادابى خاصى پيدا مىكند ، و گاهى هم روى ديوار را با تكه‌هاى مرمر يا آجر يا سفال يا صدف و يا شبه آن آرايش مىدهند . پس از ساختن ، ديوارها آنقدر زيبا به نظر مىآيد كه گويى منظره‌اى از بوستان آراسته به گلهاست .\r\nاز جمله هنرهايى كه در بنايى به كار مىبرند ، ساختن چاهها و حوضها براى جريان آب در منازل است كه پس از اين گونه منابع آب ، حوضخانه‌هايى مىسازند و در آنها حوضچه‌هاى بزرگى از مرمر در نهايت استوارى مىتراشند ، و در وسط آن ، فواره‌اى تعبيه مىكنند تا آب از آن جستن كند ، و از آنجا داخل حوض شود ، و اين آبها را از قنواتى كه در داخل منازل جريان دارد به حوضچه مىبرند .\r\nسپس ابن خلدون مىنويسد بنايان بايد ، كمابيش ، به علم هندسه و حساب واقف باشند تا در اضلاع و ابعاد بناهاى بزرگ اشتباه نكنند . استفاده از جراثقال ( منجنيق ) جهت حمل بارها و سنگهاى بزرگ ضرورى است . « 5 »\r\nويل دورانت در وصف بلاد اسلامى مىنويسد : « مسافر به هرجا مىگذشت ، قبه‌هاى\r\n\r\n\r\n","description":"","footnote":"\r\n( 1 ) . همان . ص 736 .\r\n( 2 ) . همان . ص 737 .\r\n( 3 ) . همان . 739 ( به اختصار ) .\r\n( 4 ) . همان . ص 809 .\r\n( 5 ) . ر ك : همان . ص 811 - 809 .\r\n","page_name":" 288 ","page_number":296},
  {"content":"\r\n\r\nدرخشان و مناره‌هاى جالب‌نظر ، و مدرسه‌ها و كتابخانه‌ها و قصرها و باغستانها و بيمارستانها و حمامها مىديد ، و هم كوچه‌هاى تنگ و تاريك كه فقيران در آن سكونت داشتند ، و عاقبت به بغداد مىرسيد كه انورى شاعر دربارهء آن گفته است :\r\n خوشا نواحى بغداد ، جاى فضل و هنر * كه كس نشان ندهد در جهان چنان كشور » « 1 » \r\n\r\nشهرهاى بزرگ در جهان اسلامى\r\nدر صفحات پيش ، بتفصيل از خصوصيات شهرهاى بزرگ در ايران و ممالك اسلامى سخن گفتيم « خطيب در تاريخ خود ( تاريخ خطيب بغدادى ) نوشته است كه در عهد مأمون ، شهر بغداد شصت و پنج هزار گرمابه داشته و مشتمل بر بيش از چهل قصبه و شهرهاى كوچك و بزرگ بهم پيوسته بوده است ، و به علت توسعهء اجتماع و آباديهاى متعدد وابسته به يكديگر ، شهر واحدى بشمار نمىرفته است كه يك حصار و باره ، آن را احاطه كرده باشد . » « 2 » توسعه و گسترش شهرها با حملهء مغول ، و درهم ريختن مبانى اقتصادى و اجتماعى ملل شرق نزديك ، يكباره تعطيل شد .\r\nچنان كه قبلا اشاره كرديم پس از استقرار حكومت ايلخانان ، اندك‌اندك ، قدمهايى در راه نوسازى ايران برداشته شد . ابن خلدون كه معاصر امير تيمور است ، بطور كلى ، در پيرامون خصوصيات اجتماعى و اقتصادى شهرها مطالبى در كتاب خود آورده است از جمله مىگويد : « چه بسا كه پس از انقراض نخستين بنيانگذاران يك شهر ، پادشاه و دولت ديگرى بجز دودمان دولت نخستين ، آن را مقر فرمانروايى و پايتخت خود قرار مىدهد ، و از بنيان نهادن شهر ديگرى بىنياز مىشود و خواه‌ناخواه در نگهبانى و آبادانى آن مىكوشد و بموازات افزايش ثروت و پيشرفت آن دولت ، در كيفيات آبادانى ، بر بناها و كارگاههاى آن شهر نيز افزوده مىشود و در پرتو توسعهء اجتماع و آبادانى ، موجبات نوينى براى بقا و دوام آن شهر پديد مىآيد . « 3 »\r\nمتأسفانه ابن خلدون به علل و عوامل اصلى پيدايش و توسعهء شهرها توجه نمىكند ، و در جلد دوم كتاب خود ، ( از صفحهء 694 ببعد ) ايجاد شهرهاى بزرگى چون بغداد ، قاهره ، قرطبه و جز اينها را مولود علل اقتصادى و حسن موقعيت طبيعى و جغرافيايى و عوامل ديگر نمىداند ، بلكه به نظر او پيدايش و توسعهء شهرها « وابسته به دوران فرمانروايى دولت بنيانگذار آن خواهد بود ، و اگر روزگار آن دولت كوتاه باشد ، كيفيت توسعه و پيشرفت آن شهر هم پس از پايان يافتن فرمانروايى دولت مزبور متوقف خواهد شد . » « 4 » غافل از اين‌كه سلاطين و حكومتها خواه و ناخواه ، تحت تأثير عوامل اقتصادى و ضروريات زمان و مكان و احتياج و نيازمندى اكثريت ، دست به ايجاد و توسعهء شهرها مىزنند و اگر پادشاه مقتدرى بدون توجه به مقتضيات محيط و علىرغم مصلحت عموم ، به هوى و هوس شخصى ، در محل نامناسبى شهرى جديد بنيان نهد ، بدون ترديد ، در دوران قدرت همان شهريار ، چنين شهرى متروك و خالى از سكنه خواهد ماند .\r\nبنابراين ، شك نيست كه در پيدايش شهرها ، علل و عوامل اقتصادى و طبيعى نقش\r\n\r\n\r\n","description":"","footnote":"\r\n( 1 ) . ويل دورانت ، عصر ايمان اسلامى ( تاريخ تمدن ) . ترجمهء ابو القاسم پايند\r\n( 2 ) . مقدمهء ابن خلدون .\r\n( 3 ) . ص 675 - 674 . 2 ، ص 675 - 674 .\r\n( 4 ) . همان . ص 674 .\r\n؟ ؟\r\n","page_name":" 289 ","page_number":297},
  {"content":"\r\n\r\nمهمى دارند . تا شهرى آب و هواى مناسب و محصولات و مصنوعات جالب و موقعيت ترانزيتى و اقتصادى قابل توجهى نداشته باشد ، در طول تاريخ دوام و بقايى نخواهد داشت : به قول شادروان كسروى : « از نيستى شهرى پديد آوردن ، براى پادشاهان توانا و توانگر آسان نيست ؛ چه شهرها ، تنها از گل و خشت نتوانند ساخت ، بازار و بازرگانان مىخواهد . » « 1 »\r\nچنان كه قبلا اشاره كرديم ، در دورهء قرون وسطى ، عده‌اى از محققين و پژوهندگان براى آشنا شدن به اوضاع اجتماعى و اقتصادى و آداب و سنن و وضع عمومى شهرها و راههاى ارتباطى و ديگر خصوصيات ملل ، رنج سفر را به خود هموار مىكردند و مشهودات و مسموعات خود را در زمينه‌هاى مختلف ، در سفرنامه‌ها ، به رشتهء تحرير مىكشيدند ، و امروز با استفاده از آن منابع گرانقدر ، مىتوانيم به اوضاع اجتماعى و اقتصادى ايران و ديگر ملل اسلامى آشنا شويم .\r\nمسائل فنى در ساختمان : معماران و بناهاى زبردست از ديرباز ، از رعايت دقايق فنى غفلت نمىكردند ، در نزهت‌نامهء علائى در ذكر « ايوان مدائن » ، مىخوانيم كه استاد بنا ، قبل از آنكه به زدن طاق يا ضربى اقدام كند ، دو سه سال پنهان شد ، تا او را مجبور نكنند كه قبل از فرو نشستن و افت بنا ، ساختمان ايوان مداين را آغاز كند . چون سالى چند بگذشت ، استاد حاضر شد . چون اندازه گرفت ، معلوم شد چند ارش پى بنا فرو نشسته بود ، « گفت از اين عيب ايمن شدم و پايه‌ها قرار گرفت ، باكى نيست » « 2 » پس به انجام بنا همت گماشت . در كتب و آثار تاريخى ، مكرر از مهندسان و معماران سخن بميان آمده است . اسفنديار كاتب ، ضمن گفتگو از بنياد طبرستان ، مىنويسد : « مهندسان بيامدند و بنياد شهر بدين موضع ، كه اسبانه سراى مىگويند ، فرو نهادند . چون شهر را بنيان بنهادند ، با روى حصار از خشت پخته كردند ، و خندقى ژرف گرداگرد شهر بزدند ، و چهار در برين حصار نهادند : باب جرجان ، باب گيلان ، باب الجبل ، باب البحر .\r\nمساحت شهر چهار صدگرى ( جريب ) زمين بود . سالها برين قرار بماند .\r\nاينجا كه اين ساعت كوچهء گازران مىگويند ، رستهء بزازان بود . عمارت شهر در مدت حيات فيروز ، برين قرار بماند . چون او درگذشت و پسرش خسرو بنشست ، در تحصين و عمارت مبالغت نمود و بيرون از خندق قصرها ساخت و دار الملك خود كرد تا از اطراف مردم رغبت وطن به دو كردند ، و اكابر ملوك براى جوار پادشاه ، باغ و سراى و بازار و مستغل بنياد نهادند . حصارى ديگر از گل بفرمود كردن و گرداگرد اين عمارات نو كشيد . ما بين السورين را ربض گفتندى و هرچه بيرون سورگل بود ، زهق ( سرزمين بىخطر ) ؛ و در قباله‌هاى كهن اين ذكر بسيار يافتم . » « 3 »\r\nبطور كلى ، مادام كه اصول فئوداليسم و ناامنى و بىثباتى در ايران حكومت مىكرد ، عموم طبقات حتى رجال و شخصيتهاى ذيقدرت و صاحب نفوذ ، براى آنكه بتوانند در برابر حملهء غارتگران و متجاوزين بهتر و بيشتر مقاومت كنند ، در ورودى منزل را غالبا تنگ و كوتاه مىساختند ، و در فاصلهء بين در حياط و اتاق مسكونى و حرم ، دالانهاى تودرتويى تعبيه مىكردند تا از ورود مهاجم احتمالى ، بتوان براحتى جلوگيرى كرد . اين وضع تا اواخر عهد قاجاريه دوام يافت .\r\n\r\n\r\n","description":"","footnote":"\r\n( 1 ) . مقالات كسروى . گردآورى يحيى ذكاء ، ص 103 .\r\n( 2 ) . شهمردان بن ابى الخير ، نزهت‌نامهء علائى . ص 52 .\r\n( 3 ) . تاريخ طبرستان ، پيشين . ص 72 - 71 ( به اختصار ) .\r\n","page_name":" 290 ","page_number":298},
  {"content":"\r\n\r\nسرهار فوردجونز ، ضمن توصيف آخرين روزهاى لطفعلى خان زند ، در وصف خصوصيات خانهء يك نفر بازرگان شيرازى ، چنين مىنويسد : « سر ساعت مقرر به خانهء حاجى يوسف رفتم . نماى بيرونى خانهء او مانند خانهء همهء تجار كهنه مىنمود ، و بوسيلهء در كوتاه و تنگ و دالانهاى تودرتو و باريك و بيقواره به داخل راه داشت . پس از گذشتن از يك هشتى كوچك ، كه جهت استفادهء پيشخدمت و چاق كردن قليان و چيدن كفشهاى ميهمانان به كار مىرفت ، داخل سفره‌خانه شدم . در آنجا با حاجى يوسف و برادرزاده و شريكش ، ميرزا جانى روبرو شديم . اندازهء اين اتاق متوسط بود ، ليكن در داخل و اطراف آن همه‌چيز از آسايش كامل سخن مىگفت : نمدها به كنار ، باقى هرچه بود از بهترين جنس بود . نمد تخت از بهترين و كلفت‌ترين نوع ، فرشها همه از نفيسترين قاليهاى طبس ، روكشهاى ديوارها همه از ظريفترين گچكاريها ، گوشه‌هاى سقف همه از درخشانترين نوع گچبرى زينت يافته بود . منبت‌كاريها و شيشه‌هاى رنگين اروسيها جلوهء بسيار زيبايى داشتند . درها به چوبهاى گوناگون مزين بودند . پنجره‌ها نماى هميشگى اتاقهاى ايرانى را داشت و رو به باغچه‌هاى گل و فواره‌هاى آب باز مىشد . » « 1 »\r\nپيش از حملهء مغول ، مخصوصا در دورهء حكومت سامانيان و آل بويه و سلجوقيان ، شهرسازى و توجه به عمران و آبادى و ايجاد خيابانهاى بالنسبه وسيع رو به فزونى رفت . ولى بعد از حملهء مغول و روى كار آمدن تيموريان ، در نتيجهء تجاوزات و قتل و غارتهاى پياپى ، نهال ذوق و هنر در جامعهء ايرانى پژمرده شد ، و مردم در صدد برآمدند به انواع وسايل ، راه ورود دشمن را به خانه و كاشانهء خود دشوار سازند . معمولا معابر و دالانهاى تنگ و تاريك و كوتاهى بسوى منزل خود مىگشودند تا دشمنان ناچار شوند بدون اسب يكىيكى و بطور خميده با تحمل رنج و ناراحتى ، به مساكن آنان راه يابند . از طرف ديگر ، اين نوع معابر تنگ ، به مردم امكان مىداد كه در مقابل دشمن مهاجم مقاومت كنند .\r\nشيراز : شهر زيباى شيراز ، بطورى كه از آثار مورخان و سياحانى نظير ابن بطوطه و حمد اللّه مستوفى برمىآيد داراى « كوچه‌هاى تنگ و پنجره‌هاى كوتاه بود . بوى گندى كه از پليديها برمىخاست ، همه‌جا به مشام مىرسيد . چون در ساختن آبريزها از نظر فنى اهتمام نمىشد ، كوچه‌ها پر بود از پليديها ، و « مردم متميزرا » به قول حمد اللّه مستوفى ، « در آن كوچه‌ها تردد متعذر » بود . . . بازار ميوه‌فروشان كه از يكسو به مسجد عتيق پيوسته بود ، زيبايى و شكوه خاصى داشت و در نظر بعضى ، حتى از بازار دمشق هم زيباتر مىنمود . » « 2 »\r\nدر داخل شهرها در نتيجهء اغراض و دسايس عياران ، غازيان و اجامر و اوباش كه غالبا آلت دست و وسيلهء اجراى مقاصد طبقات متنفذ مىشدند ، امنيت و آرامش كامل برقرار نبود و گه‌گاه جان و مال مردم در معرض تهديد قرار مىگرفت . جاى دور نرويم ، شهر تهران تا پنجاه شصت سال پيش ، كه شهربانى و شهردارى تأسيس نشده بود و مردم به مسائل بهداشتى توجه چندانى نداشتند ، كمابيش شهرى آلوده و كثيف بود ، و حتى مثل شيراز عهد حمد اللّه مستوفى ، مردم از امنيت و آرامش واقعى بيبهره بودند .\r\n\r\n\r\n","description":"","footnote":"\r\n( 1 ) . آخرين روزهاى لطفعلى خان زند . ترجمهء هما ناطق ، جان‌گرنى ، ص 19 .\r\n( 2 ) . عبد الحسين زرين‌كوب ، از كوچهء رندان . ص 10 .\r\n","page_name":" 291 ","page_number":299},
  {"content":"\r\n\r\nدر تاريخ الفى ، مىخوانيم كه در 401 هجرى ، يكى از ائمهء حديث كه همواره در مجلس صعلوكى تردد مىكرد ، بعد از مدت مديد كه غيبت داشت ، حاضر گشت . صعلوكى در شگفت شد ، و علت غيبت او را پرسيد . وى گفت : « روزى بعد از نماز شام ، از كوچه‌هاى آن شهر ( نيشابور ) مىگذشتم . ناگاه شخصى كمندى در گردن من انداخته آنچنان كشيد كه نزديك بود كه نفس من منقطع شود ، و مرا كشان‌كشان بر سر كوچه‌اى رسانيد . پيرزنى از خانه بيرون آمد و آنچنان هردو زانو را بر شكم من كوفت كه من از آن ضرب بيهوش شدم . بعد از زمانى ، احساس برودت آبى كه بر روى من مىزدند كردم ، و افاقت يافتم و جمعى را ديدم كه پيرامن من نشسته‌اند و از سر لطف با من سخن مىگويند . مرا به قراين ، معلوم شد كه گويا آن جماعت در حالت بيهوشى من ، به خانه‌هاى خود مىرفتند و چون آن عيار ايشان را ديد ، گريخت و مرا به آن حال گذاشت .\r\nالقصه ، چون اندك رمقى يافتم ، به خانه رفتم و از هول آن حادثه ، بيست روز صاحب فراش بودم ، و چون آثار صحت در خود يافتم ، سحرى به قصد اداى نماز فريضه به مسجد رفتم . . . از آن زمان ، بر خود لازم گردانيدم كه تا روز روشن نشود ، هرگز قدم از خانه بيرون ننهم . » « 1 »\r\nدر عهد اوزون حسن و فرزندش ، يعقوب ، در نتيجهء روش عاقلانهء اين پادشاه در مملكتدارى ، و اخذ ماليات ، وضع عمومى مردم در شهرها و دهات بهبود يافت ، و سطح زندگى بالا آمد و قدرت خريد مردم اندكى بيشتر شد . ولى در دوران قدرت جانشينان آنها ، بار ديگر ، فشار به طبقات متوسط و محروم افزايش يافت .\r\n\r\nوضع منازل و مساكن مردم شهرى در قرون وسطى\r\nراجع به خصوصيات خانه‌هاى مسكونى اكثريت مردم و وضع اتاقها و امور و مسائلى كه معماران و بنايان در ساختن خانه‌ها رعايت مىكردند ، محققان و صاحبنظران ما كمتر كتابى نوشته‌اند ولى از روى سفرنامه‌هاى اروپاييان مخصوصا از دورهء صفويه ببعد ، مىتوان به بسيارى از خصوصيات خانه‌هاى مسكونى طبقات متوسط و ممتاز جامعهء ايرانى پىبرد .\r\nبطورى كه از آثار منظوم و منثور فارسى برمىآيد ، از ديرباز سنگ ، آجر ، آهك ، چوب و آهن جزو مواد اصلى ساختمانها بود ، و معماران ، بنايان ، نجاران و آهنگران در فعاليتهاى ساختمانى نقش اساسى داشتند . فردوسى به بعضى از مواد و كارگران ساختمانى اشاره كرد است :\r\n گچ و سنگ و هيزم فزون از شمار * بيارند چندانكه آيد به كار\r\nز ديوارگر ، هم ز آهنگران * هر آنكس كه استاد بود اندر آن \r\nاتاقهاى اصلى هر منزل به اصطلاح قدما رو به قبله ساخته مىشد تا از آفتاب و نور كافى برخورد باشد ، و غالبا در شرق و غرب و گاه به حكم ضرورت در جنوب زمين نيز اتاقى چند مىساختند غالب اتاقها در قسمت تحتانى خود ، زيرزمينى داشت كه اغلب مرطوب و براى سكونت زمستان و تابستان چندان مناسب نبود ، و گاه از آنها بعنوان انبار استفاده مىشد . در ساختمانها قديم ، از مساحت و فضاى زمين چنان كه بايد استفاده نمىكردند . ديوارها غالبا خشتى و بسيار كلفت بود . طاق اتاقها را ثروتمندان با چوب يا آجر و فقرا با خشت ( به صورت ضربى ) مىساختند\r\n\r\n\r\n","description":"","footnote":"\r\n( 1 ) . در پيرامون تاريخ بيهقى ، پيشين . ج 2 ، ص 816 .\r\n","page_name":" 292 ","page_number":300},
  {"content":"\r\n\r\nمستراح و آشپزخانه و آب‌انبار كه مورد احتياج تمام افراد خانواده بود ، هريك در گوشه‌اى از حياط قرار داشت ، به اين معنى كه زيرزمينها را معمولا به مطبخ يا مستراح و يا ديگر ضروريات خانه نظير آب‌انبار و انبار هيزم و زغال و مواد غذايى مبدل مىكردند . فاصلهء پله‌هاى زيرزمين غالبا از 30 يا 35 سانتيمتر تجاوز مىكرد . مخصوصا پله‌هاى آب‌انبار لغزنده و خطرناك بود .\r\nدر زمستانهاى پربرف ، براى افراد خانواده مخصوصا كدبانوان ، رفتن به آشپزخانه و آب‌انبار مشكل و گاهى خطرناك بود . بطور كلى ، در خانه‌سازى صرفه‌جويى و استفادهء كامل از زمين و فضاى موجود و تأمين آسايش هرچه بيشتر افراد خانواده مورد عنايت و توجه معماران نبود .\r\nنظر متفكر ايرانى خواجه نصير الدين طوسى در مورد خانه‌سازى : خواجه در كتاب اخلاق ناصرى ضمن گفتگو در پيرامون تدبير منزل ، مختصات يك منزل خوب را چنين توصيف مىكند :\r\n« اگرچه اعتبار حال منزل از وضع صناعت خارج است ، اما افضل احوال منزل كه مسكن بود ، چنان بود كه بنيادهاى آن استوار باشد ، و سقفهاى آن به ارتفاع مايل ، و درها گشاده چنان كه در اختلاف به تكلفى احتياج نيفتد و مساكن مردان از مساكن زنان مفروز ( مجزا ) و مقامگاه هر فصلى و موسمى برحسب آن‌وقت معد ؛ و موضع ذخاير و اموال به حصانت موصوف ؛ و احتياطى كه به دفع آفات تعلق دارد ، مانند حرق و غرق و نقب دزدان و تعرض هوام ، به تقديم رساند . و در مسكن مردم آنچه توفى از زلال اقتضا كند ، يعنى ساحت فراخ و دكانهاى افراشته مرعى ، و با كثرت مواقف و محال شرايط تناسب اوضاع محفوظ ، و از همه مهمتر ، اعتبار احوال جوار ( همسايه‌ها ) است تا به مجاورت اهل شر و فساد و كسانى كه موذى طبع باشند ، مبتلا نشود و از آفت وحشت و انفراد ايمن ماند . » « 1 » فردوسى در وصف يك خانهء خوب مىگويد :\r\n يكى خانه فرمودش اندر سراى * بلند و خوش و روشن و دلگشاى \r\nوضع خانه‌ها برحسب شرايط اقتصادى و جغرافيايى و درجهء امنيت در هر نقطه ، فرق مىكرد .\r\nوضع خانه‌ها در رى : لسترنج با استناد به گفتهء ياقوت حموى ، مىنويسد : « بيشتر ساختمانهاى اين شهر با آجرهاى براق و زيبايى شبيه كاسه‌هاى لعابى ساخته شده بود . » « 2 »\r\nظاهرا عده‌اى از مردم رى ، به علت اختلاف شديد مذهبى كه باهم داشتند و به حكم مقتضيات عصر ، و جنگهاى فئودالى ، براى حفظ جان و اموال خويش « خانه‌هاى خود را در زيرزمين بنا مىكرده‌اند ، و راه ورود را دشوار و سخت و ظلمانى مىساخته‌اند ؛ چون سپاه دشمنان به زور و گاه دوستان به غصب ، خانه‌هاى ايشان را در تصرف مىگرفته‌اند . مؤلف آثار البلاد نيز به اين معنى اشاره مىكند و مىنويسد : « لهم تحت الارض بيوت [ ص 340 
  ] . مولانا در ديوان شمس تبريزى ، در بعضى از غزليات ، به اين معنى اشاره كرده است :\r\n عمارتيست خراباتيان شهر مرا * كه خانهاش نهان در زمين چو « رى » باشد\r\nعاشقان سازيده‌اند از چشم بد * خانه‌ها زيرزمين چون شهر رى \r\nمردم رى را از ديرباز در احداث راهروهاى زيرزمينى و ايجاد و حفر نقب تخصصى بسزا بوده است .\r\n\r\n\r\n","description":"","footnote":"\r\n( 1 ) . اخلاق ناصرى . به تصحيح و تحشيهء اديب تهرانى ، ص 181 - 180 .\r\n( 2 ) . جغرافياى تاريخى سرزمينهاى خلافت شرقى ، پيشين . ص 233 .\r\n","page_name":" 293 ","page_number":301},
  {"content":"\r\n\r\nدر مرآت البلدان ، در باب دلف‌آباد عراق ( اراك ) چنين آمده است : ابو دلف عباسى در محال فراهان ، شهرى بناكرد مشتمل بر دو مرتبهء تحتانى و فوقانى ، يعنى همچنانكه در روى زمين عمارات و بيوتات و مساجد و خانات و اسواق و غيره بود ، در زيرزمين نيز بعينه همين قسم شهرى ساخت كه هرگاه دشمن رو نمايد و اين شهر را محاصره كند ، اهل شهر در طبقهء زيرين رفته از شر دشمن محفوظ باشند . اين شهر موسوم به « دلف‌آباد » بود [ ج 1 ، ص 538 
  ] . « 1 »\r\nبطور كلى خانه‌هاى رى ، اكثر از خشت خام و گاه از خشت و آجر بود . از دورهء صفويه به بعد ، در اثر آمدورفت تجار و سياستمداران خارجى به ايران ، مطالعه در امور اجتماعى و اقتصادى ايرانيان وسعت گرفت ؛ از جمله راجع به خانه‌سازى ايرانيان نيز مطالبى نوشته شد .\r\nساختمانهاى ايران به نظر تاورنيه : تاورنيه در مورد ساختمانهاى ايران مىگويد :\r\nچون در ايران سنگ و چوب خيلى كم است ، تمام شهرها باستثناى چند خانه ، از گل بنا شده‌اند ؛ اما خاك اصفهان چسبناك و محكم است و چون خشك شد محكم مىشود . ديوارها را از چينه و مهره مىسازند و عرض مهره‌ها را به تناسب ارتفاعى كه به ديوار مىدهند ، كم و زياد مىكنند و روى هر طبقه كه سه پا ارتفاع دارد ، چند رگ خشت به كار مىبرند . اين خشتها را در يك قالب مربعى كه سه انگشت قطر و هفت هشت اصبع طول و عرض دارد ، مىمالند و براى اينكه بعد از خشك شدن خرد نشود ، قدرى كاه ميان گل مىريزند . تا طبقهء اول چينه خشك نشود ، مهرهء ديگر برويش نمىگذارند ، و هرچه بالا مىروند ، عرض مهره‌ها را كم مىكنند . بناهايى كه از خشت مىسازند ، خيلى پاكيزه و تميز مىشود ؛ زيرا روى آن را كاهگل مىمالند و معايب و ناهمواريهاى آنها را مىپوشانند ، و روى كاهگل آهك آميخته با رنگ سبز و كتيرا كشيده آنقدر ماله مىكشند تا مثل مرمر براق شود ؛ ولى فقرا به همان ديوار لخت اكتفا مىكنند يا رنگ ارزانى روى آن مىمالند .\r\nوى راجع به بناهاى ايران در آن دوره ، مىنويسد : در وسط خانه ، يك بناى سرپوشيدهء ستون‌دار كه 20 الى 30 پاى مربع فضاى آن است ، ديده مىشود و در ميانش يك حوض پر از آب مىسازند كه يك طرفش به كلى باز و بىحفاظ است . از پاى ديوار تا كنار حوض را فرش مى - اندازند و در هر زاويهء اين سرپوشيده يك اتاق كوچك براى نشستن بنا كرده‌اند ، و در پشت آن ، يك طاق بزرگ كه از قالى و تشك و پشتى مفروش است كه نوع پوشش آن بسته به شأن و ثروت صاحبخانه گران يا ارزان است . در دو طرف سرپوشيده ، دو اتاق ديگر هست كه درهاى متعدد دارند و داخل يكديگر مىشوند . نقشهء همه خانه‌ها همين است ، منتها خانهء بزرگان وسيعتر و داراى چهار سرپوشيده و تالار بزرگ است كه در جهات اربعه بنا شده است ، و هريك از آنها دو اتاق در هر طرفى دارند كه جمعا 8 اتاق مىشود كه تالار بزرگى را احاطه كرده‌اند .\r\nكليهء ابنيهء ايران كرسى دارند و مرتفع هستند و بندرت طبقهء سوم در بنايى ديده مىشود .\r\nتمام تالارها و اتاقها با طاق آجرى مسقف شده و ايرانيها در اين صنعت بر ما تفوق دارند ؛ زيرا كه هم زودتر و هم كم‌خرج‌تر و بهتر از ما طاق آجرى را به اتمام مىرسانند و بعضى از آن طاقها بسيار بلند و وسيع هستند ، و بر كمال قدرت و هنرمندى كارگران آن دلالت دارد .\r\n\r\n\r\n","description":"","footnote":"\r\n( 1 ) . رى باستان ، پيشين . ص 335 - 334 ( به اختصار ) .\r\n","page_name":" 294 ","page_number":302},
  {"content":"\r\n\r\nپشت‌بامها . مسطح و مهتابىدار هستند ، و روى آنها را نخست با كاهگلى كه كاملا ورزش داده‌اند مىپوشانند ، بعد روى آن را با مواد آهكى يا با آجر طورى مفروش مىكنند كه آب نفوذ نكند « 1 » . برف را بيدرنگ ، پارو مىكنند تا در اثر سرما يخ بامها را خراب نكند .\r\nنماى خانه‌ها و بامها بهيچوجه خوب نيست ، اما داخل اتاقها و منازل با نقش‌ونگار و گل و بوته و تصوير مرغها و حيوانات رنگ‌آميزى شده منظرى دلنشين دارد . ايرانى در گچبرى و نازك‌كارى روى چوب استاد است . گاه ، درها را با شيشه‌هاى كوچك الوان مىآرايند .\r\nمبلهاى قشنگ و عالى را در عمارت بيرونى مىگذارند ولى در اندرونى يا حرم ، اغلب از فرشها و مبلهاى متوسط استفاده مىكنند . موقع خواب ، استفاده از تختخواب معمول نيست و در تابستان روى بام و زير آسمان مىخوابند . به همين علت مؤذنها را از رفتن به بام مساجد منع مىكنند ؛ مبادا چشم آنها به صورت زنى افتد . بعضى از اعيان و اشراف ، در جلو منزل خود ، جلو خان مربعى احداث مىكنند تا ميهمانان آنها ، اسب خود را در آنجا نگاه دارند و راه را بر عابرين سد نكنند !\r\nآنچه سياحان و بازرگانان اروپايى در مورد منازل ايرانيان در عهد صفويه نوشته‌اند ، كمابيش در مورد مساكن و خانه‌هاى ايرانيان در دوران بعد از اسلام تا قرن بيستم صادق است .\r\n\r\nزندگى در شهرها و بلاد اسلامى\r\nخصوصيات شهرهاى كوچك و بزرگ ، قلعه‌ها و استحكامات سرحدها :\r\n« در حدود سال هزار ميلادى قرن چهارم هجرى ، در ممالك اسلامى ، صدها شهر متوسط و كوچك وجود داشت . برخى از آنها داراى برج و بارو و بعضى بدون بارو بود . علاوه بر اين ، حدود 15 پايتخت مقدس و مذهبى در اسلام بود كه آنها را « امصار » مىناميدند و بعضى از آنها جنبهء جهانى داشت ، يعنى در آن دسته‌هايى از عموم ملل عالم سكنا داشتند و در بازارهاى آنجا كالاهايى از عموم كشورهاى جهان به چشم مىخورد . در حقيقت ، اين امصار ، مركز فرهنگى و هنرى جداگانه از خود دارا بودند . سمرقند ، بخارا ، نيشابور ، رى ، شيراز ، بصره ، بغداد ، دمشق ، فسطاط ( قاهرهء قديم ) ، اسكندريه ، قيروان و قرطبه از اين جمله بودند .\r\nطبق روش و اصولى كه از صدر اسلام معمول بود ، هيچ پايتختى نمىتوانست بيش از يك مسجد جامع داشته باشد ؛ نماز جمعه منحصرا در آنجا گزارده مىشد . ولى با مرور زمان ، تغيير فاحشى روى داد ، زيرا بسيارى شهرها كه داراى منبر بودند ، ابدا ترقى نكردند ، حال آنكه در شهرهايى كه فقط يك منبر بود ، عدد منابر افزايش يافت و به زودى به صورت شهرهاى واقعى درآمدند . اين اتفاق بخصوص در خراسان و ماوراء النهر روى داد . معهذا ، مدتها دستگاه خلافت با ايجاد منبرهاى نو ، در اين شهرها مخالفت مىكرد ؛ چنان كه شهر بسيار بزرگ بغداد كه داراى 27 هزار مسجد و محراب و اماكن متبرك بود ، فقط دو مسجد جامع يعنى دو مسجد منبردار داشت ، كه يكى در سمت راست و ديگرى در سمت چپ دجله واقع بود ، و اين دو\r\n\r\n\r\n","description":"","footnote":"\r\n( 1 ) . ر ك : سفرنامهء تاورنيه . ترجمهء ابو تراب نورى ( نظم الدوله ) ، با تجديدنظر و تصحيح حميد شيرانى .\r\nص 377 - 375 .\r\n","page_name":" 295 ","page_number":303},
  {"content":"\r\n\r\nمسجد جامع براى جمعيت كثير بغداد بهيچ‌وجه كافى نبود . به‌همين جهت ، در موقع اداى نماز جمعه ، گروه كثيرى از مؤمنين كه قادر به دخول در صحن مسجد نبودند ناگزير در بيرون مسجد اجتماع مىكردند .\r\nدر قاهرهء قديم يا فسطاط نيز با تمام وسعت و اهميتى كه داشت بيش از دو مسجد جامع يعنى دو منبر نبود ؛ يكى جامع عمروعاص و ديگرى جامع احمد بن طولون و در آنجا نيز به علت تنگى جا شركت همهء مؤمنان به منظور نماز امكان نداشت .\r\nاز آغاز قرن يازدهم ، اين روش و اصول غلط رو به فراموشى رفت و شمارهء مساجد جامع در شهرهاى بزرگ رو به فزونى نهاد ؛ چنان كه در مدتى كوتاه در قاهرهء قديم ده مسجد جامع جديد بنا كردند و بغداد نيز كه سالها به رعايت اين سنت پابند بود ، بتدريج بر تعداد مسجدهاى جامع افزود ، يعنى در آنجا نخست چهار مسجد جامع جديد و سپس 6 مسجد جامع ديگر بنا كردند و بالاخره در قرن دوازدهم ابن جبير ناظر يازده مسجد جامع در اين شهر بود .\r\nدر مورد سكنهء بلاد اسلامى ، نويسندگان « مسالك الممالك » در قرون وسطى ، هيچ احصائيه و آمارى براى ما به يادگار نگذاشته‌اند ، بلكه آنان فقط با دقت فراوان به ذكر شمارهء مسجدها ، حمامها ، مدرسه‌ها ، دكانها و غيره قناعت كرده‌اند . مثلا ابن حوقل ( متوفى در 977 ) مىنويسد : در شهر « بلرمة » واقع در صقليه ( سيسيل ) 150 دكان قصابى وجود داشت . تنها با اين مقياس مىتوان سكنهء تقريبى شهر را حدس زد . از طرف ديگر خطيب بغدادى ( متوفى در 1071 ) مىگويد كه در بغداد 60 هزار حمام موجود بوده است كه با توجه به وسعت و اهميت سازمانهاى عمومى در اين شهر و با در نظر گرفتن اين مطلب كه استحمام و غسل يكى از فرايض مذهبى است ، و اين‌كه ثروتمندان هركدام حمامى اختصاصى سرخانه داشته‌اند ، رقمى كه خطيب بغدادى ذكر كرده است چندان اغراق‌آميز نيست . با مقايسهء بغداد با بلاد اسلامى كنونى ، مىتوان گفت كه در اين شهر در قرن يازدهم ، بيش از يك ميليون و نيم نفر سكونت داشته‌اند .\r\nالبته در هيچ‌يك از سرشماريها و آمار قرون وسطايى زنان به حساب نيامده‌اند . در همين ايام 113 هزار خانهء مسكونى و سه هزار مسجد ، و نمازخانه در قرطبه وجود داشته است .\r\nدر يمن‌خانه‌ها را از سنگ مىساختند و عمارتها داراى چندين طبقه بود ، و نظير آن عمارتها را هم‌اكنون در مكه و صنعاء نيز مىتوان يافت . در قاهرهء قديم نيز خانه‌ها را از سنگ مىساختند و عمارتها معمولا هفت ، هشت ، ده طبقه و گاهى بيشتر بود . در هريك از اين ساختمانهاى رفيع ، در حدود دويست نفر سكونت داشتند . از روزگار قديم ، سياحان مىگفتند كه قاهرهء قديم با عمارتهاى مرتفعى كه دارد از دور چون كوهى جلوه‌گرى مىكند . ظاهرا همين ارتفاع خانه‌ها و منازل موجب تاريكى معابر و گذرگاهها و دكاكين شده بود تا جايى كه ناگزير شب‌وروز چراغ روشن مىكردند . در خراسان ، مانند ماوراء النهر ، شهرهاى بورژوانشين اسلامى در اطراف قهندزها ( كهندژها ) باقىمانده از قديم گسترش يافته بود . شارستان و سپس يك « بانليو » ( ربض ، حومه ) پهناورى شارستانها را از بيرون فراگرفته بود .\r\nمعمولا هر شهر داراى يك يا دو ديوار ضخيم و چهار دروازه و چهار محلهء مشخص بود ، كه هر محلى از محلهء ديگر بوسيلهء ديوارى جدا مىشد .\r\nاز قرن دهم ، روش نوينى در شهرسازى آغاز شد ، به اين ترتيب كه يك شهر بزرگ را طبق\r\n\r\n","description":"","footnote":"","page_name":" 296 ","page_number":304},
  {"content":"\r\n\r\nنقشه‌اى كه از پيش آماده شده بود بنا مىنهادند كه كوچه‌ها و محلات شهر را مانند تختهء شطرنج منقسم به خانه‌ها مىساخت . درين عصر ، سامره و جعفريه در كنار دجله و رقاضه در حدود قيروان و مهديه در تونس و قاهرهء مغربيه به فرمان خلفاى فاطمى ، و مدينهء زهرا در اندلس نزديك قرطبهء قديم ، بوجود آمده توسعه يافتند . به هريك از كسانى كه در مدينة الزهرا سرايى بنياد مىكردند ، از طرف دولت وقت 400 درهم جايزه داده مىشد . همين كمك و سخاوت دولت سبب شد كه جمع كثيرى در آنجا آمده و خانه ساختند . در نزديكى شيراز ( قرن دهم ) عضد الدولهء ديلمى شهرى جديد به وجود آورد به نام « گرد فنا خسرو » كه از شهر كهنهء شيراز بغايت پهناورتر بود . در اين شهر جديد كه در حدود قرن نهم و دهم به وجود آمده بود ، روش تازه‌اى پيش‌گرفته بودند ، يعنى سرايها را در فاصله‌هاى معين از يكديگر بنا مىكردند ؛ و بجاى كوچه پس كوچه‌هاى تنگ شهرهاى قرن دهم ، شهرهاى قرن يازدهم داراى خيابانهاى فراخ و وسيع گرديد . ولى اين نوع بلاد كه برحسب ارادهء اشخاص يا بجهات سياسى بسرعت بنا مىشد ، به علت سستى پايه‌ها و سبكى ساختمانها بيش از چند نسل پايدار نمىماند و ظرف مدت صد سال به كلى از ميان مىرفت و برزگرانى كه بعنوان كارگر و نساج در آن مجتمع شده بودند پراكنده مىشدند . علاوه بر اين ، از پايان قرن دهم به علت افزايش روزافزون قيمت مواد ساختمانى و مزد كارگران ، كمتر كسى به ساختن بناهاى استوار اقدام مىكرد ؛ فقط شاهزادگان و كسانى كه با جنگهاى فئودالى و كودتاها ثروت كلانى گردآورى كرده بودند ، مىتوانستند به ساختن بناهاى رفيع دست يازند . در اين شهرها كاخهاى قديم كه سابقا سراى اعيان و قصور اشراف بود ، جملگى را دولتهاى بعد تصرف كرده و تالارهاى بزرگ آن را به اتاقها تقسيم مىكردند . در هر مقصوره ، دفترخانه‌اى قرار داده بودند . در قرن يازدهم و دوازدهم ، « ربض » يعنى حومهء شهرها بيحد پهناور شده بود ، و هزاران نفر از ريسندگان ، بافندگان ، ندافان و رنگرزان در آن سكنا گزيده و اين كارگران با مزد بخورونمير ، در نهايت تنگدستى مىزيستند و حاصل دسترنج آنها به كيسهء خواجگان و بورژواهاى كلان سرازير مىشد .\r\nخواص معمولا به ساختن خانه‌هاى ييلاقى و بوستان ( ويلا ) قناعت مىكردند و در ساختن اين منازل از مصالح مختصر و ساده استفاده مىكردند و در آن درختانى براى سايبانى مىكاشتند و باغچه‌هاى پر از گل احداث مىكردند . بورژواها خانه‌هاى ييلاقى زيادى از اين قبيل ، در كرانه‌هاى دجله و نهرهاى منشعب از فرات و دجله بوجود آورده بودند . در ساحل رودخانه و نهرها صدها كيلومتر خانه‌هاى ييلاقى بورژواها و بوستانهاشان به‌هم متصل بود .\r\nبورژواهاى آن دوران براى آمدوشد به شهر ، بر انواع و اقسام قايقهاى تندرو سوار مىشدند كه غلامان سياه ، آنها را به قوت پارو مىزدند و قايقها را مىراندند و احيانا بعضى قايقها با بادبان حركت مىكرد .\r\nاكنون به وصف خصوصيات بعضى از بلاد مستحكم و نظامى ، ميان مناطق اسلامى و روم شرقى مىپردازيم .\r\n1 . اخلاط : شهرى بود در ارمنستان ميانين ، در منطقهء سردسير و خاندانى از امراى كرد ، ملوك آنجا بودند كه گاهى خراجگزار قيصر روم و زمانى خراجگزار سلجوقيان مىشدند . امراى اخلاط از بركت تجارت بين المللى ثروتمند شده بودند . در اين شهر بعضى از بازرگانان\r\n\r\n","description":"","footnote":"","page_name":" 297 ","page_number":305},
  {"content":"\r\n\r\nبه زبانهاى فارسى ، عربى ، ارمنى و يونانى سخن مىگفتند .\r\n2 . بتليس : كمى دور تر از اخلاط ، شهر بتليس از بلاد مستحكم كردستان ، داراى دو ديوار دفاعى بود كه برج و باروى آن تا كرانهء دجله به قلعهء حصن كيفا متصل مىشد . ملوك بتليس و حصن كيفا نيز از خاندانهاى كردستان بودند .\r\n3 . ارزنجان : ارزن يا ارزنجان نيز از بلاد مستحكم نظامى آن دوره بود كه ساكنان آن را مسلمانان و عده‌اى از زنهاريان تشكيل مىدادند .\r\n4 . ميافارقين : در اين شهر در قرن يازدهم مروانيان كه ايشان هم از گروه كرد بودند ، امارت داشتند . ديوارى سنگى و كنگره‌دار گرداگرد آن را احاطه كرده بود . هريك از سنگهاى سفيدى كه براى بناى اين حصار به كار رفته بود 1500 كيلو وزن داشت و در فاصلهء هر 75 متر در روى اين ديوار ، برجى جهت ديده‌بانى برپا شده بود . درهاى آهنين عظيمى براى دروازه‌هاى شهر ساخته بودند . با توجه به اين‌كه در آن دوره استفاده از زغال‌سنگ براى صنايع فلزى تعميم نيافته بود ساختن اين درهاى عظيم جالب و قابل دقت است .\r\n5 . شهر آمد : اين شهر مهم كه روى تخته سنگى بزرگ ساخته شده بود از دورهء ساسانيان ( قرن سوم تا ششم ) شهرت و اهميت تاريخى داشت . در اين شهر دو حصار استوار و باروى محكمى بود كه از قطعات بزرگ سنگ سياهى كه پهلوى هم قرار داده بودند ، ساخته شده بود .\r\nفاصلهء ميان دو باروى شهر 12 متر بود ، هريك از اين سنگهاى نسيفه ( بازالت ) سيصد تا سه هزار كيلو وزن داشت ، و هريك از دو باروى شهر 10 متر ارتفاع و 5 متر ضخامت داشت . و در فاصلهء هر 130 متر برجى ساخته بودند كه در بالاى آن شخصى به ديده‌بانى مشغول بود . شهر چهار دروازهء بزرگ آهنى داشت . اهالى شهر را كردهاى مسيحى و كردهاى مسلمان تشكيل مىدادند . مسجد جامع و كليساى بزرگ اين شهر در نهايت زيبايى و نزديك يكديگر بود . شهر آمد را تسخيرناپذير مىشمردند زيرا كه استحكات آن تماما از سنگ بازالت بود و نه تنها در برابر آتش بلكه در مقابل آهن و اسيد نيز پايدارى مىكرد . » « 1 »\r\nمساجد : در دورهء قرون وسطى ، از مساجد فقط براى عبادت و اجراى مراسم مذهبى استفاده نمىكردند بلكه در اين دوره ، مسجد مركز فعاليتهاى علمى و اجتماعى نيز بود .\r\nهر مسجد داراى حياط بزرگى بود كه در وسط آن ، حوض و چاه آب يا چشمه‌اى قرار داشت .\r\nدر اطراف مسجد ، دالان يا راهرو سرپوشيده‌اى ساخته بودند كه به چندين شبستان با ابعاد و تزيينات مختلف مربوط بود . در اين شبستانهاى وسيع ، براى نماز و اقامهء مراسم مذهبى و به منظور تعليم و تربيت طلاب و يا براى برگزارى اعياد مذهبى و بحث و مطالعه در پيرامون مسائل و مصالح اجتماعى مسلمانان ، چندين هزار نفر مجتمع مىشدند .\r\nمسجد جامع بخارا : صاحب تاريخ بخارا آورده است كه در سال 94 هجرت ، اين مسجد در عهد حكمرانى قتيبة بن مسلم ساخته شد . وى اهل بخارا را گفت تا روزهاى جمعه در آنجا جمع شوند و چون مردم نمىآمدند هر آدينه منادى ، مردم را آواز مىداد كه « هركس به نماز شود ، او را دو درم بدهم . و مردم بخارا به اول اسلام ، در نماز ، قرآن به پارسى خواندندى ، و\r\n\r\n\r\n","description":"","footnote":"\r\n( 1 ) . زندگى مسلمانان در قرون وسطا ، پيشين . ص 248 - 242 .\r\n","page_name":" 298 ","page_number":306},
  {"content":"\r\n\r\nعربى نتوانستندى آموختن . و چون وقت ركوع شدى ، مردى بودى كه در پس ايشان بانگ زدى :\r\n« بكنيتانكينت » و چون سجده خواستندى كردن ، بانگ كردى : نكونيانكونى » « 1 » . « . . . پس از فتوحات تركهاى عثمانى ، مسجد ، به صورت مركز عبادتهاى مذهبى درآمد و هر نوع كار و فعاليت اجتماعى ديگرى در آن ممنوع گرديد . در حالىكه در دوران قدرت تا زيان ، در مسجد ، هرگونه اجتماع شرافتمندانه‌اى امكان‌پذير بود . يعنى شطرنج‌بازان از مسجد ، بعنوان يك باشگاه ، و طلاب علوم از مسجد چون يك مدرسه و بازاريان از آن مانند يك « سوق » استفاده مىكردند .\r\nبنابراين ، از اينكه بعضى از مورخين مىنويسند كه برخى از شهرها ، نظير بغداد و قرطبه ، ده يا بيست هزار مسجد داشته نبايد در شگفتى فرو رفت .\r\nدر اين دوره ، عده‌اى از مردم ، شب‌وروز در مساجد آمدورفت را داشتند ، و خدام طبق اصول ، مكلف بودند كه غير از نظافت مسجد ، همين كه عبادت پايان مىيافت ، از ورود بچه‌ها و حيوانات به محوطهء مسجد جلوگيرى كنند . ولى در حقيقت ، عمل آنها غير از اين امور بود . خدام مساجد از آمدن مسافرين و گدايان و مردم بىپناه به داخل مسجد جلوگيرى نمىكردند .\r\nهمين كه بانگ اذان به گوش مىرسيد ، مسلمين براى اداى نماز به مسجد روى مىآوردند .\r\nدر غير ساعات عبادت ، جمعى از مردم براى ديدار دوستان و گفتگو و وراجى و شطرنج‌بازى و كسب و انتشار اخبار جديد در مساجد گرد مىآمدند . [ همدانى ، مقامات . ص 157 
  ] .\r\nدر همين مساجد بود كه شعرا اشعار و آثار خود را براى مردم مىخواندند ، نقالان نقل مىگفتند ، شعبده‌بازان با اعمال خارق العاده و بلعيدن شمشير ، توجه مردم را به خود جلب مىكردند . نامه‌نويسان و محررين در زواياى مسجد مىنشستند و براى مردم بيسواد نامه مىنوشتند . علاوه بر اينها ، در مسجد ، در شهرهاى قديمى ، نظير بيت المقدس ، مكه ، مدينه ، چراغهاى گرانبهاى زرين به كار مىبردند . از اين چراغهاى گرانقيمت طلايى اكنون تعداد زيادى در بيت المقدس ، مكه و مدينه و ديگر شهرهاى مذهبى مىتوان ديد . در شهرهاى بزرگ ، مساجد زيادى وجود داشت ؛ چنان كه در اسكندريه ، پايتخت صلاح الدين ، در قرن دوازدهم ميلادى ، سه يا چهار مسجد در جوار يكديگر ساخته بودند . بعضى از اين مساجد ، با پولهاى كلانى كه بوسيلهء اشخاص معينى پرداخت شده بود ، ساخته مىشد ، ولى بيشتر مساجد از پولهاى ناچيز مردم ساخته مىشد و با كمك و همكارى مردم پايان مىيافت . بعضى مساجد داراى عوايدى بود كه براى نگهدارى آن كافى بود و برخى ديگر بوسيلهء حكومتها نگهدارى مىشد .\r\nدر سال 1012 ميلادى ( 403 هجرى ) در شهر قاهرهء قديم يا فسطاط واقع در مصر ، 830 مسجد وجود داشت كه هيچ عايدى و موقوفه‌اى نداشت و ادارهء آن از هر جهت ، به عهدهء دولت بود . خليفه از وجوه مذهبى و اعانات مبلغى براى پرداخت حقوق قرآن‌خوانها و طلاب علوم و مؤذنين و ساير خدمتگزاران مسجد ، معين كرده بود .\r\nدر قرن دوازدهم ميلادى ، براى نگهدارى جامع عمروعاص ، در قاهرهء قديم ، سه هزار دينار مغربى همه روزه مىپرداختند . و خرج مسجد بنى اميه ، يعنى مسجد بزرگ دمشق كه\r\n\r\n\r\n","description":"","footnote":"\r\n( 1 ) . تاريخ بخارا ، پيشين . ص 67 .\r\n","page_name":" 299 ","page_number":307},
  {"content":"\r\n\r\n500 قرآن‌خوان حقوق‌بگير داشت ، هشت هزار دينار در سال بود . عده‌اى مىخوابيدند . و بعضى ، شب‌وروز ، در زير اشعهء آفتاب يا در پناه نور چراغ در صحن مسجد پرسه مىزدند .\r\nمقدسى در حدود سال 985 ميلادى ( 375 هجرى ) در مسجد جامع قاهرهء قديم ، بيش از صد مجمع مختلف مشاهده كرده و همچنين ابن حوقل در حدود سال 977 ميلادى ( 367 هجرى ) ، از مشاهدهء اغذيه‌فروشان و دكاندارانى كه بساط خود را در صحن مسجد گسترده بودند ، با شگفتى ياد مىكند [ مقدسى . ص 430 - 295 ؛ ابن حوقل . ص 341 
  ] . در شهرهاى كوچك ، مساجد كوچك و ساده‌اى بدون تزيين وجود داشت ، ولى در شهرهاى مهم ، برحسب اهميت محل ، يك يا چندين مسجد جامع بود . نماز جمعه فقط در مسجد جامع ، كه در سمت راست آن منبرى قرار داشت ، برگزار مىشد . مسجد جامع را مسجد جمعه نيز مىناميدند .\r\nدر مساجد كم‌اهميت ، كف زمين را از حصير معمولى مىپوشانيدند ، ولى براى مساجد مجلل ، حصيرهاى زيبا و گرانقيمتى از مغرب يا آبادان مىآوردند ، و در ايران كه سرزمين قالى است ، سالن و شبستان مساجد را با گليمهاى قلابدوزى شده كه روى آن متنهاى مذهبى و آيات نوشته شده بود ، مىآراستند و در مناطقى كه تغيير آب و هوا زياد است ؛ نظير آسياى مركزى و ايران كه ميزان الهوا در زمستان به 40 درجه زير صفر و در تابستان تا 50 درجه بالاى صفر مىرسد ؛ براى تعديل هوا در بعضى از جاها ، مجمر و آتشدانهاى بزرگى در سالنها قرار مىدادند .\r\nمذهب در زندگى مسلمانان نقش مهمى داشت ، و قسمت مهمى از وقت روزانهء مردم را مىگرفت . همه روزه 5 بار ( صبح ، ظهر ، عصر ، مغرب و عشا ) براى اداى نماز به مسجد مىرفتند . در ساعات نماز ، مؤذن از بالاى مناره ، مؤمنين را براى اداى فرايض مذهبى فرامىخواند ، و معمولا مؤذنين روز را از بين كوران برمىگزيدند مبادا هنگام روز ، چشمشان به چهرهء زنان كه بىحجاب در حياطهاى مجاور گردش مىكنند بيافتد .\r\nهنگام نماز شب ، مؤذن چراغى بر بالاى مناره مىآويخت تا كسانى كه بانگ مؤذن را نمىشنوند بوسيلهء روشنايى چراغ از وقت نماز آگاهى يابند .\r\nبراى تعيين ساعات نماز با كمك مؤذنها ، و با اطلاعاتى كه در ستاره‌شناسى داشتند ، و با مشاهدهء آسمان و بكمك اصطرلاب ، ساعات روزوشب را تعيين مىكردند . ولى در مساجد مهم ، بكمك ساعتهاى آبى ، نه تنها ساعات بلكه نيم‌ساعت و ربع ساعت را نيز با صداى زنگ اعلام مىداشتند و در هنگام شب ، ساعات را بوسيلهء چراغهاى رنگارنگ مشخص مىنمودند .\r\nعلاوه بر اين ، آثارى در دست است كه دقيقا نشان مىدهد كه اقداماتى براى ساختمان ساعتهاى عالى و دقيق به عمل آمده است . در سالن نماز يا شبستان ، محلى به نام محراب بود كه ظاهرا بعد از اسلام چون بدعتى به تقليد از معبد بوداييها و آتشكده‌ها بوجود آمده است . محراب با طاق مقرنس و كاشىكارى شدهء آن ، جهت مكه را نشان مىدهد ، و كليهء مؤمنين همه روزه ، بايد 5 بار در مقابل آن بايستند و فرايض مذهبى را انجام دهند . در نماز جماعت ، امام جلو محراب قرار مىگيرد و مؤمنين در عقب سر ، به او اقتدا مىكنند .\r\nدر مجاورت مسجد ، از ديرباز ، ساختمان جداگانه‌اى به نام مستراح عمومى مىساختند كه صدها آفتابه در مقابل آن قرار داشت ، و مؤمنين براى تطهير و نظافت به آنجا مىرفتند . در محل ديگرى ، كفشدارها مستقر بودند و مردم قبل از دخول در محوطهء مسجد ، كفش خود را درمى -\r\n\r\n","description":"","footnote":"","page_name":" 300 ","page_number":308},
  {"content":"\r\n\r\nآوردند و كفشدارها صدها نوع كفشهاى گوناگون را در جعبه‌هاى مخصوصى قرار مىدادند و با علامت و نمره‌اى كه به صاحب كفش مىدادند ، هنگام خروج ، بيدرنگ مىتوانستند هر كفشى را به صاحب آن مسترد دارند . اندكى دور از مسجد ، دكان سلمانى قرار داشت و در مجاورت آن مغازهء عطرفروشى بود كه گلاب و ساير عطريات را در اختيار مشتريان مىگذاشتند .\r\nدر مساجد بزرگ ، نظير مسجد بغداد و مكه ، دو تن خدمتكار در حالىكه پرچمى در دست داشتند ، از پى واعظ راه مىافتادند و چماقدارى حركت او را اعلام مىكرد . وعاظ و ائمهء جماعت كه از گردانندگان مؤثر دستگاه مذهبى بودند ، و خدام و مؤذنها و قرآن‌خوانها با دقت تمام انتخاب مىشدند . اين قبيل اشخاص نبايد چندان جوان و خوشگل و زيبا باشند ؛ چه از اين جماعت انتظار داشتند كه باقيافه‌اى وزين و سنگين ، وظايف خود را انجام دهند و از هر عمل زننده و بدعت‌آميزى خوددارى كنند .\r\nدر مساجد ، گاه « سخنرانيهاى با ارزشى ايراد مىشد . ابن جبير ، سياح اسپانيولى كه از مدرسهء نظاميهء بغداد ديدن كرده است ، احساسات خود را چنين توصيف مىكند : قرآن‌خوانها با نظم روى نيمكتها نشسته و با صداى موزون و بلند ، به قرائت قرآن مشغول بودند كه امام رضى الدين قزوينى بالاى منبر رفت و با دانش فراوان ، بطرزى جالب ، سخنرانى نمود بطوريكه من غرق حيرت شده و زبان به تحسين وى گشودم . پس از پايان وعظ ، عده‌اى از مردم ، مسائلى را روى اوراق نوشته بودند به امام تسليم كردند و وى پس از قرائت ، پاسخ آنها را با قدرت ، بيان مىكرد . سپس ، چون پاسى از شب گذشته بود ، امام از منبر پايين آمد و خلق عظيمى به راه افتادند ، و در ميان كسانى كه در مسجد بودند ، عده‌اى در حالىكه به گناهان خود اقرار مىكردند ، بشدت مىگريستند و آمرزش مىطلبيدند . يك‌بار ديگر ، ابن جبير از مسجد استاد جمال الدين الجوزى ديدن مىكند و مىگويد : در اينجا اين استاد عاليقدر كه شهرت او تا چين و اسپانيا نيز رسيده است ، شنبه‌ها با قدرت اعجاب‌انگيزى سخنرانى مىكند . » « 1 »\r\nبطورى كه از كتاب البلدان يعقوبى برمىآيد ، « شهر بغداد در عهد خلفاى عباسى داراى 6 هزار كوچه و گذرگاه ، سى هزار مسجد و ده هزار حمام بود . وجود ديوانها و سازمانهاى دولتى و فعاليتهاى وسيع اقتصادى و تجارى ، رشد زندگى شهرى ( بورژوازى خاص شرقى ) را در آن دوران نشان مىدهد . » « 2 »\r\n\r\nفعاليتهاى گوناگون اقتصادى در ايران و كشورهاى اسلامى\r\nكاروانسراها : در دورهء قرون وسطى ، « عبور و مرور در خيابانهاى شهر پياده يا بوسيلهء الاغ و قاطر صورت مىگرفت ، و اين حيوانات را بطرزى دلنشين زين و يراق مىكردند و به زنگوله ، خرمهره ، و انواع منگوله‌هاى ابريشمى مىآراستند . متمولين هريك مستقلا حيوانى در سرطويلهء خود مىبستند ، ولى مردم عادى اين حيوانات را براى انجام فعاليتهاى روزانه يا شركت در مسابقه‌ها كرايه مىكردند . در بغداد ، در محلهء باب الكرخ ، و در قاهرهء قديم ، در محلهء دار الحرم ، فروش چهارپايان صورت مىگرفت . كرايهء حيوانات در حدود دو قيراط ( دو\r\n\r\n\r\n","description":"","footnote":"\r\n( 1 ) . زندگى مسلمانان در قرون وسطا ، پيشين . ص 21 - 14 ( به اختصار ) .\r\n( 2 ) . ر ك : البلدان ، پيشين . ص 22 .\r\n","page_name":" 301 ","page_number":309},
  {"content":"\r\n\r\nشاهى ) تمام مىشد .\r\nدر بغداد و بصره ، مردم از قايقهاى بادى براى عبور از دجله استفاده مىكردند و بطورى كه خطيب بغدادى نوشته ، در بغداد سه هزار قايق بادى از آن چند شركت حمل‌ونقل موجود بود كه روزانه 90 هزار سكهء نقره از اين راه عايدى داشتند .\r\nدر هر شهر ، چند دار التجارهء بزرگ بود كه فعاليتهاى مهم اقتصادى در آنها صورت مىگرفت ، و آنها را « فندوق » يا « خان » ( به عربى « الفندق » يا « الخان » ) مىگفتند . اين كاروانسرايها يا تيمچه‌ها حياطى مربع شكل و وسيع داشت و بوسيلهء راهروهاى مسقف به يكديگر مربوط مىشدند .\r\nبناى آنها مرتفع و دو سه طبقه‌اى بود و داراى انبارها ، مخازن ، مغازه‌ها و دفترهاى مخصوصى بود .\r\nدر اين مراكز تجارى ، فعاليتهاى مهم صورت مىگرفت . در هريك از خان‌ها نوعى خاص از كالاهاى تجارى عرضه مىشد ، و بازرگانان درجهء اول كالاهاى خود را در خان‌ها و كاروانسراها در معرض فروش قرار مىدادند . به اين ترتيب ، تجار دمشق شيشه‌هاى حلب و ديگر كالاهاى سوريه را به مشتريان عرضه مىكردند ، و مواد غذايى هندوستان و زنگبار نظير ادويه ، كهرباى خاكسترى و چوبهاى گرانبها ، بوسيلهء بازرگانان هندى و بازرگانان خوزستانى به معرض نمايش گذاشته مىشد . همچنين مصنوعات مصر ، نظير پارچه‌ها و بلورآلات ، در حجرهء بازرگانان مصرى ديده مىشد . پوستهاى گرانبهاى سيبرى در انبار بازرگانهاى آذربايجانى به نظر مىرسيد ، و ظرفها و مواد ابريشمى ساخت چين و پارچه‌هاى پنبه‌اى خراسان در تجارتخانهء خراسانيها در معرض فروش قرار مىگرفت .\r\nدر شهرها ، دهها كاروانسرا يا خان و در پايتختهاى مهم ، نظير بغداد و قاهرهء قديم ، صدها مركز مهم تجارى وجود داشت ، كه زيباترين و جالبترين آنها بازار جواهرفروشها و صرافها و بازار نساجها بود . در بازار نساجها ، مهمترين و پرسودترين فعاليتهاى اقتصادى امپراتورى اسلامى صورت مىگرفت . تيمچه‌ها و خانها از ساعت 9 شروع به كار مىكردند و تقريبا از همين ساعت ، جنبش و حركت فوق العاده‌اى در ساختمانها و معبرهاى بازار ديده مىشد .\r\nعده‌اى از حمالها ، دالاندارها و محافظين كالاها به حمل‌ونقل و توزين و علامتگذارى كالاهاى مختلف سرگرم بودند و قبل از آمدن كاروان ، بتدريج ، كارها را منظم مىكردند . در تمام مدت روز ، بطور مداوم ، دلالها و بازرگانان در رفت‌وآمد و تلاش بودند . از ساعت 6 بعد از ظهر ، بار ديگر ، در محيط بازار ، سكوت و آرامش برقرار مىشد . كارگران به كار خود خاتمه مىدادند و بازرگانان مجددا بر الاغ يا قاطر خود سوار مىشدند و بسوى منزل خود كه معمولا در بهترين نقاط شهر بود ، روى مىآوردند . اين موقع ، پاسداران و شب‌زنده‌داران با سگهاى بزرگ خوزستانى خود ، در خان‌ها و كاروانسراهاى بازار تا ساعت 9 صبح به مراقبت و پاسبانى مشغول مىشدند . در اين هنگام ، بار ديگر به گردن سگها زنجير مىافكندند ، درهاى بازار گشوده مىشد و دكانها و مغازه‌ها فعاليت نوين روزانهء خود را از سر مىگرفتند . در شهرهاى بزرگ ، در مجاورت خان‌ها كه پر از كالاهاى گرانبها و كمياب بود ، بازار فروش غله ، خرما ، روغن ، فرش ، ميوه‌هاى خشك ، ماهيهاى نمكزده ، صابون ، انواع چوب و انواع و اقسام كالاهاى ديگر وجود داشت .\r\nدر بغداد و بصره ، خان‌ها يا مراكز فعاليتهاى اقتصادى در امتداد ساحل دجله و در\r\n\r\n","description":"","footnote":"","page_name":" 302 ","page_number":310},
  {"content":"\r\n\r\nاسكندريه و سيراف ( از مهمترين بنادر ايران در قرون وسطى ؛ واقع در خليج فارس ) دار التجاره‌ها نزديك بندر ، و در نيشابور و شيراز در مركز شهر قرار داشت .\r\nدر ايران و تركستان ، حمالها بار را روى دوش خود حمل مىكردند ، در حالىكه در سوريه و بين النهرين بار را روى سر مىگذاشتند . دريابانان و كارگران كشتى ، گاه بجهات سياسى و غالبا براى كسب اضافه مزد ، اعتصاب مىكردند . تأمين آذوقهء بغداد به كار آنها بستگى داشت و هر وقت دست به اعتصاب مىزدند ، آرد و خرما بسرعت رو به نقصان مىرفت و بهاى آنها فزونى مىگرفت . در اين موارد ، پليس مسلح ناچار به مداخله مىشد تا به اعتصاب و اجتماع كارگران در بندرها و صحن مسجدها خاتمه دهد .\r\nطبق مقررات مذهبى ، حكومتها در تعيين قيمت اجناس حق مداخله نداشتند ، مگر در موقع جنگ و قحطى . فقط در اين موارد استثنايى بود كه دولت مىتوانست قيمت مواد غذايى كه مورد احتياج عمومى است ، نظير نان و خرما و روغن را تعيين كند . در موارد عادى ، عمده‌فروشان بازار با توجه به اصل عرضه و تقاضا قيمت هر كالايى را تعيين مىكردند .\r\nدر مواردى كه واردات زياد بود ، قيمتها تنزل ، و هر وقت متاعى كمياب مىشد ، قيمتش ترقى مىكرد . در اين موقع ، دلالها كه واسطهء معامله بين بازرگانان بزرگ بودند ، بيش از پيش فعاليت مىكردند . از سال 900 تا سال 1300 ميلادى ، در قاهرهء قديم ، قيمت غلات بسرعت فزونى گرفت و به‌همين مناسبت بهاى نان بالا رفت . در قرن دوازدهم و سيزدهم ، افزايش نسبى قيمتها ناراحت‌كننده بود ، و به‌همين جهت منحنى هزينهء زندگى قوس صعودى داشت . » « 1 »\r\nبازارها : « بازار كه به تازى « سوق » ولى در خراسان « كوى » مىگفتند ، كوچهء طولانى و سرپوشيده‌اى بود كه عرض آن بطور متوسط ، 15 متر و سقفش هلالى بود . در اين بازار ، براى استفاده از هوا و نور ، در فاصله‌هاى معين ، منفذ و پنجره‌اى در سقف ايجاد كرده بودند كه قطر آن در حدود يك متر بود . طاقهاى آجرى فراوانى بازارها را پوشانيده بود . براى آنكه بازارهاى مهم از خطر تجاوز در امان باشد ، در اول و آخر آنها در آهنى مىگذاشتند . در تركستان ، ايران ، ماوراء قفقاز ، ارمنستان ، افغانستان و بين النهرين بازارها سرپوشيده و سقف آن هلالى بود ، ولى در سوريه و مصر كه كمتر احتمال بارندگى مىرفت نخست روى طاق را چوب‌بست مىزدند و سپس روى آن را با حصير مىپوشانيدند تا از حرارت خورشيد گزندى به مردم نرسد ، ولى در مناطق مجاور درياى سياه و بحر خزر كه باران به حد وفور مىباريد ، معمولا بازارها در فضاى آزاد داير مىشد منتها براى حفظ كالاها و مشتريان از ريزش باران ، از چادرها و سايبانهاى عريض استفاده مىكردند .\r\nدكه‌ها و دكانهايى كه عرض متوسط آنها در حدود شش متر بود ، در و پنجره‌اى نداشت . به‌همين مناسبت ، شبها ، بازرگانها و پيشه‌وران ، محل كسب خود را با پرده يا با تخته‌هاى چوبى كه وسط آنها حلقهء آهنى داشت ، از دستبرد دزدان حفظ و حراست مىكردند ، به اين ترتيب كه پس از تعطيل و ترك دكان ، ميله‌اى آهنى را از وسط حلقه‌ها مىگذرانيدند و دو طرف آن را قفل مىكردند . اين دكانها بيشتر در طبقهء پايين ساخته مىشد و از سطح زمين بيش از دوپا ارتفاع نداشت . در نزديكى آنها پستويى بود كه كارهاى ادارى و دفترى تجارتخانه و دكان در آن\r\n\r\n\r\n","description":"","footnote":"\r\n( 1 ) . زندگى مسلمانان در قرون وسطا ، پيشين ، ص 287 - 285 .\r\n","page_name":" 303 ","page_number":311},
  {"content":"\r\n\r\nحل و فصل مىشد . كف و بدنهء دكانها را از حصير يا فرش مىپوشانيدند . در بعضى از مغازه‌ها ، كاسبها روى بالش در انتظار مشترى مىنشستند و در برخى ديگر از مغازه‌ها ، پيشه‌وران با فعاليت فراوان به كار مشغول بودند و آمدورفت و همهمهء مردم موجب ناراحتى و اشتباهكارى آنها نمىشد . گاه به مشتريانى كه مايل به نشستن بودند چهار پايه‌اى داده مىشد . كمى قبل از غروب آفتاب ، بازارهاى مهم تعطيل مىشد ، و كاسبان و تاجران و كليهء كسانى كه به قصد گردش يا به منظور خريد آمده بودند ، بسوى منزل خود روان مىشدند . در دكان بسته و قفل مىشد . عسسها و پاسبانها با مشعل و سگ ، گردش شبانهء خود را آغاز مىكردند . با اينكه نگهبانها و عسسها مأمور دولت بودند ، تاجران و كاسبان با پرداخت مبلغى ، سپاسگزارى خود را از آنها نشان مىدادند . هر شب كلمهء عبور يا اسم شب خاصى براى استفادهء نيازمندان انتخاب مىشد ، و پاسبانها و كليهء كسانى كه به حكم اتفاق يا اجبار ناگزير به عبور و مرور مىشدند به عسسخانه رجوع مىكردند و آنها در صورتىكه تقاضا را صحيح و بمورد تشخيص مىدادند ، كلمهء عبور را به خواهنده اعلام مىكردند . معمولا هر بازارى به يكى از ارباب حرفه‌ها و صنايع ، يا رستهء خاصى ، اختصاص داشت ، ولى نانواها ، كبابيها ، آشپزها ، بقالها و فروشندگان انواع نوشابه‌ها ، مهمانخانه‌ها و ميكده‌ها در بين كاسبان و ارباب حرفه‌هاى گوناگون پراكنده بودند . بازارهاى مهم در مركز شهر و در مناطق پرجمعيت بود ، و اهميت و فعاليت بازارها در هر شهر و ديار فرق مىكرد .\r\nدر بازار رويگران با فعاليت هزاران رويگر ، در تمام روز با كوبيدن چكش ، صدايى ناگسستنى به گوش مىرسيد ، و در نتيجهء كار مداوم ؛ تودهء عظيمى از طشت ، لگن ، آفتابه ، تاوه در گوشه و كنار دكان انباشته بودند . سفيدگران ، رويينه‌آلات را چون آينه براق مىكردند ، در حالىكه كنده‌كاران ، در صندوقها و صندوقچه‌ها با طلا و نقره نقش‌ونگارها مىبستند . بعضى در تهيهء ترازو و ساير آلات و ادوات دقيق تخصص داشتند . ظرفها و اسبابهاى مسى ، از روى وزن خريد و فروش مىشد . گاه رويينه‌آلات فرسوده را با اخذ مبلغى به نام سرانه با ظروف نو معاوضه مىكردند .\r\nدر بازار آهنگران ، هزاران كارگر با چهره‌اى كه از زغال سياه شده بود ، به جنب‌وجوش و فعاليت مشغول بودند . بعضى از آهنگرها كمابيش به امور دامپزشكى آشنايى داشتند ، غير از نعل بستن چهارپايان ، گاه به شكسته‌بندى و بيطارى و معالجهء حيوانات مبادرت مىكردند . بعضى از چارپايان را اخته مىكردند و بعضى از اين بيطارها مدعى بودند كه در 320 بيمارى اسب بصير و صاحبنظرند . ساير آهنگران در ميان انبوه جرقه‌ها ، به ساختن آلات و ابزارهاى گوناگون فلاحتى و يك رشته مصنوعات ديگر نظير لنگر كشتى سرگرم بودند . كمى دور تر ، عده‌اى كاردگران و شمشيرگران به ساختن انواع كارد ، شمشير و آينه ، تيغ دلاكى ، قيچى ، انبر و آلات فولادين ديگر مشغول بودند . ريخته‌گران پس از گداختن قلع و مس و برنج‌سازى ، به ساختن بعضى اشياء ديگر نظير زنگ ، در كوب و چراغ و غيره مىپرداختند . هريك از اين مصنوعات آلياژ معينى داشت كه روى آن حك مىشد . در يك چراغ ، جاى فتيله عيار معين و بدنهء چراغ عيار ديگرى داشت .\r\nكسانى كه اصول معين را در آلياژ رعايت نمىكردند و فى المثل در مصنوع خود مقدار زيادى سرب وارد مىكردند ، مورد بازخواست قرار مىگرفتند . چلنگران به ساختن انواع قفل و كليد مشغول بودند . بعضى قفلها بسيار بزرگ بود و براى بستن در كاروانسراها به كار مىرفت ، و\r\n\r\n","description":"","footnote":"","page_name":" 304 ","page_number":312},
  {"content":"\r\n\r\nبرخى ديگر يعنى قفلهاى اصفهانى ظريفتر و فنردار و كوچكتر بود كه براى بستن در مجرى و صندوق يا صندوقچه استعمال مىكردند . چلنگران همواره قبل از آنكه به اين كار مشغول شوند سوگند ياد مىكردند كه راه خيانت نروند . كسانى كه در كار خود مهارت نداشتند يا كليدى كه ساخته بودند قفل گشودن را نمىشايست ، از اين شغل بر كنار مىشدند . علاوه بر آنچه گفتيم ، بازار شمشيرگران و كمانگران نيز در شهر وجود داشت . ولى غير از اين بازار در داخل برج و باروها نيز فئودالها به ساختن انواع سلاح نظير منجنيق ، تيروكمان ، شمشير و خنجر مشغول بودند . يكى از صنفهاى مهم ، سوزنگران بودند . محل كار و فعاليت آنان نيز در بازار بود . سوزن انواع مختلف داشت و از جهت وزن و آبدادگى و استحكام و بلندى و كوتاهى و تنگ و گشادى سوراخ از يكديگر متمايز مىشد . بعضى از صنعتگران اين رشته در تهيهء ابزارهاى ظريف نيز زبردست بودند .\r\nبازار زرگران و جواهرفروشان ، از جهت درخشندگى و تلألؤ جواهرات ، يكى از زيباترين بازارها بود . از قرن يازدهم به بعد ، ساختن جواهرات تقلبى آغاز شد و هنر تقليد از سنگهاى گرانبهاى هندى به حد اعلاى ممكن ترقى كرد . به‌همين مناسبت قيمت جواهرات اصيل تنزل يافت و استفاده از جواهرات مصنوعى تقريبا عموميت يافت .\r\nمردم مىتوانستند براى ارضاى تمايلات خود ، از جواهرات مختلف براى خودآرايى استفاده كنند . با اينكه در بازار جواهرفروشها همهء جواهرات درخشنده و زيبا بود ، ولى اغنيا به مرواريدها و سنگهاى گرانبها و مردم متوسط و عادى به جواهرات ارزانقيمت بسنده مىكردند .\r\nجواهرسازان بعضى از آلات زينتى را از مس مىساختند ، بعد روى آن آب طلا مىدادند و يا بجاى سنگهاى گرانبها ، زينت‌آلاتى از شيشه درست مىكردند و بعد روى آن را با رنگى دلنشين مىآراستند .\r\nدر زيان ( خياطان ) نيز بازارى مخصوص به خود داشتند و در هزاران دكانى كه هنرمندان اين رشته در آن مشغول كار بودند ، توپهاى پارچه‌هاى پشمى ، پنبه‌اى و ابريشمى روى هم چيده شده بود . بعضى به دوخت‌ودوز و جمعى به فروش مصنوعات سرگرم بودند . در همين بازار ، پوستفروشها ، رفوگران ، گلدوزها ، قلابدوزها ، يراقسازان ، اتوكشها و لكه‌گيرها ، هريك دكه‌اى مخصوص به خود داشتند ، و عدهء زيادى به آنها مراجعه مىكردند .\r\nدر تمام مدت روز ، خوشپوشان براى به دست آوردن پيراهن يا لباس دلخواه خود ، در بازار گردش مىكردند . گاه ، پارچه‌هايى را كه در بازار خريدارى كرده بودند ، جهت دوختن به بازار خياطها مىآوردند . پارچه‌هاى ابريشمى را وزن مىكردند و خياط مكلف بود كه در پايان مهلت لباسى با همان وزن به مشترى تحويل دهد .\r\nبازار بزازان يعنى كژفروشان نيز اهميت بسزايى داشت و همه روزه در آنجا جامه‌هاى ديبا و قطعات طرغو به فروش مىرسيد . در همين بازار ، پارچه‌هاى وطنى كه شبيه محصولات ابريشمى چينى بافته شده بود ، معامله مىشد . و چون در اين دوره ، يعنى در قرن دوازدهم و سيزدهم ميلادى ، پارچه‌ها را در ترازو كشيده و سپس مىفروختند و هنوز ذرع و متر كردن پارچه‌ها معمول نشده بود ، تجار به پارچه‌ها آهار مىزدند تا به اين وسيله بر وزن پارچه‌ها افزوده شود .\r\n\r\n","description":"","footnote":"","page_name":" 305 ","page_number":313},
  {"content":"\r\n\r\nبازار خرازها نيز همواره پر از مشترى بود و غالبا زنان وابسته به طبقات مختلف براى خريد پارچه‌هاى پنبه‌اى و كتان خام ، ( براى بافتن ) و نخ و يراق و ابريشم ( جهت گلدوزى و قلابدوزى و مليله‌دوزى ) و خريد لوازم خرازى ديگر به اين دكانها مراجعه مىكردند .\r\nدسته‌هاى مختلف بانوان با سروصدا و همهمهء بسيار به مغازه‌ها روى مىآوردند و براى خريد و آزمايش استحكام پارچه‌ها ، ساعتها پرچانگى و گفتگو مىكردند . غالب زنان بر اثر ممارست و تمرين ، با اولين نگاه ، كتان درجهء اول مصرى را از كتان پست ، و پارچه‌هاى ساخت خراسان را از پارچه‌هاى اراكى و قيمت و جنس هريك از آنها را به خوبى تشخيص مىدادند .\r\nبازار كفشدوزها در شمار مهمترين بازارهاى قرون وسطى بود . در طول اين بازار عظيم ، صنعتگران و كفاشان زبردست ، در برابر چشم مردم به ساختن انواع و اقسام كفش و پوتين از پوست گوساله ، بز كوهى و زرافه و غيره سرگرم بودند . تهيدستان بيشتر كفش چوبى به پا مى - كردند ، ولى اكثر مردم كفشهاى چرمى داشتند كه بعضى از آنها بسيار عالى و گرانقيمت بود .\r\nكفشهاى پست را از پوست الاغ و كفشهاى عالى و درجهء اول را از پوست زرافه مىساختند . در كف پاپوشها چند ورقه چرمهاى مختلف مىگذاشتند و سپس آنها را با نخهاى محكمى كه به زفت و قطران آغشته شده بود مىدوختند . گاه ، بعضى از كفشها را ميخ مىكوبيدند . استفاده از موى گراز و خوك براى لباس و دوخت‌ودوز در ممالك سوريه ، مصر و قسمتى از ايران ممنوع بود ، زيرا خوردن گوشت اين حيوانات شرعا منع شده بود . ولى در ايران شرقى كه مردم از مكتب ابو حنيفه تبعيت مىكردند ، استفادهء از آنها بسيار شايع بود .\r\nبعضى از خياطها كارشان اين بود كه لباسهاى سفارشى را پس از اندازه‌گيرى مىدوختند و بعضى ديگر فقط لباسهاى دوخته شده و آماده را در معرض فروش مىگذاشتند . بعضى از مغازه‌ها مختص ثروتمندان بود ، و بهترين كفشها در آنجا به فروش مىرسيد . در قرن دوازدهم و سيزدهم ، بيشتر موزه‌گران با استعمال چرمهاى پست ، كفشهاى بيدوامى درست مىكردند كه كف آنها بيشتر كهنه و اجناس كم‌مقاومت و بيدوام بود . كفاشها ، اغلب در قول‌وقرار خود ثابت و راستگو نبودند و در موعد مقرر كفشهاى سفارشى را تحويل نمىدادند . آنها قول و وعده مىدادند ولى مانند همكاران معاصر خود كمتر به وعدهء خويش وفا مىكردند . كفاشان كفش زيبايى به نام گيوه مىساختند كه تخت آن تماما از تكه‌هاى كهنه و پارچه بود ، و روى آن را با نخهاى پنبه‌اى سفيد يا رنگارنگ مىبافتند . براى تهيهء كف اين گيوه‌ها قطعات كهنه را به صورت مربع و يا مستطيل درمىآوردند و آنها را روى هم قرار مىدادند و با تسمه‌هاى چرمى روى هم فشار مىدادند و سپس با درفش كفشگرى آنها را به‌هم مىدوختند . به اين ترتيب ، گيوه‌ها كه به اندازه‌هاى معينى قطع شده و پس از رنگ‌آميزى تحت فشار قرار گرفته بود ، كاملا محكم و با دوام مىشد . با اين مقدمات ، كفشهاى سرپايى سفيد و زيبايى ساخته مىشد كه بعضى از آنها را با نخهاى طلا و نقره مليله‌دوزى مىكردند .\r\nبازار عمامه و منديل‌فروشان نيز خالى از جنب‌وجوش و فعاليت نبود . عده‌اى به ساختن كلاه و شبكلاه ( قلنسوه ) مشغول بودند و در اين كار يا از هنرمندان آسياى مركزى پيروى مىكردند يا از روش كلاهدوزهاى تاشكندى يا چاچ قديم تقليد مىكردند . اين نوع كلاهها در آسياى مركزى و ايران شرقى فراوان بود . اعراب اين كلاهها را به عمامه‌هايى كه يادگار\r\n\r\n","description":"","footnote":"","page_name":" 306 ","page_number":314},
  {"content":"\r\n\r\nهنديان است ترجيح مىدادند . اين كلاهها را اعم از نمدى يا پارچه‌اى ، پس از آنكه كاملا نشاسته و آهار زدند ، به دور قالبى كه جنس آن حصيرى يا از الياف برنج بود ، مىبستند . علاوه - بر اين ، شكل و رنگ اين كلاهها برحسب زمان تغيير مىكرد . كلاههاى هشترخانى كه اصلا از آسياى مركزى آمده بود ، مورد توجه و علاقهء مردم بود و نظاميان و خوشپوشان آن دوران ، از اين كلاهها به سر خود مىگذاشتند .\r\nديگر از بازارهاى مهم ، بازار فرشفروشها بود . هزاران تاجر فرشفروش ، همه روزه دهها هزار قالى را براى عرضه به مشتريان ، بازوبسته مىكردند و گاه براى آنكه درجهء استحكام فرشها را به ثبوت برسانند ، آنها را در بازار زير پاى عابرين و چهارپايان مىگستردند .\r\nمغازهء صابون‌فروشها و عطرفروشها ، نزديك هم بود و بوى عطر تمام محله را فراگرفته بود .\r\nدر نزديكى اين بازار ، بازار رنگرزها بود ، و كارگران اين بازار پارچه‌هايى را كه به رنگهاى مختلف آراسته شده بود روى طنابى آويخته بودند . بايد دانست كه از پايان قرن 12 به بعد ، رنگهاى ثابت و زيبايى نظير رنگ نيلى ، رناس ، زعفرانى ، شنگرفى و ارغوانى كه باعث شهرت و اهميت پارچه‌هاى دورهء ساسانيان شده بود ، بتدريج جاى خود را به رنگهاى مصنوعى ارزانقيمت داد كه از جهت زيبايى و ظرافت و درخشندگى با رنگهاى طبيعى سابق قابل قياس نبود ، و رنگرزها روى پارچه‌هايى كه براى رنگرزى به آنان تسليم مىشد ، نمره مىگذاشتند و علامتگذارى مىكردند تا با پارچه‌هاى ديگر اشتباه نشود .\r\nعلاوه بر اين ، در تمام شهرها بازار مخصوصى براى فروش اقسام شيرينى بود كه اشخاص شكمپرست به آنجا روى مىآوردند . در اين مغازه ، جعبه‌هايى از انواع حلوا ، گز و شيرينى بادام سوخته و غيره بود . اين شيرينى مخلوطى بود ، از عسل بسيار مرغوب سفيد طبيعى ، با مخلوطى از پسته و بادام كوبيده . در قطعات و قالبهاى حلوا مخلوطى از فندق و گردو و دانه‌هاى خشخاش مىزدند . علاوه بر اين ، نان حلوايى بسيار ارزانى بود كه بسبب ارزانى قيمت مورد علاقهء عمومى بود . انواع و اقسام شيرينى از قبيل نان‌شيرينيهاى كوچك عسلى ، كلوچه ، آرد برنج ، مسقطى ، شيرينى لوزى شكلى كه از خمير بادام و خطمى درست شده بود ( راحة الحلقوم ) جوزقند ، باقلوا و شيرينى مخلوطى كه در سينيهاى مسى درست مىكردند و آن را به رنگهاى مختلف درمىآوردند و به آن مواد گوناگونى نظير زنجبيل و حبه‌هاى انار ، به ، و رازيانه مى - افزودند ، تهيه مىكردند . يكى ديگر از شيرينيهاى معمولى آن دوره كاسه نبات بود . يكى از سنتهاى خوب اجتماعى آن دوران اين بود كه براى تازه عروس و داماد در روز عروسى ، انواع و اقسام شيرينى مىفرستادند و در پيشاپيش شيرينيها ، يك بوته گل سرخ كه تمام آن از قندونبات بود قرار مىدادند . در پايين ، چگونگى ساختن اين شيرينى را توضيح مىدهيم .\r\nديگ را از شيرهء نيشكر پر مىكردند و سپس آن را با درى كه از داخل داراى رشته‌هاى پنبه‌اى كمابيش درشت بود و در اين شيره فرو مىرفت مىپوشانيدند . پس از آن ، با آتش ملايمى مدت يك شب آن را مىپختند و بعد مىگذاشتند تا سرد شود و از قالب بيرون مىآوردند . بدين ترتيب كاسه نباتى گرد به بزرگى ديگى كه به كار رفته بود به دست مىآمد كه از آن شاخه‌هايى پر از آويزهاى بلورى به درشتيهاى مختلف خارج مىشد . آنگاه ، آن بلورها را به رنگ صورتى و سبز درمىآوردند تا جامى از گل بسيار خوشنما حاصل آيد .\r\n\r\n","description":"","footnote":"","page_name":" 307 ","page_number":315},
  {"content":"\r\n\r\nدكانهاى شربتفروشى ، با فانوسهاى متعدد از ديگر مغازه‌ها و افشره‌فروشيها تميز داده مىشد . در اين دكه‌ها كه بدنهء آنها از پارچه يا از حصيرى خوشرنگ پوشيده شده بود ، از مشتريان بگرمى پذيرايى مىكردند . آبجو و شربتهاى گوناگون ، نظير سركنگبين ، سركه‌شيره ، و دوغى كه با نعناع ، آويشن و قطعات يخ درهم آميخته بود در تنگهاى بلورين رنگارنگ ، ميل و رغبت عابرين را تحريك مىكرد . در همين كافه‌ها انواع شربت و پالوده كه مخلوطى از نشاسته و عسل و برف بود در دسترس مشتريان قرار مىگرفت . و در ظرفهاى مسى كه روى يخ قرار داشت ، مخلوطى از شير و نشاستهء برنج مىريختند كه ما امروز رويخى مىناميم . همين كه مشترى رجوع مىكرد ، روى آن را با قاشق اندكى عسل آب كرده يا شيره مىريختند و نزد او مىآوردند .\r\nديگر از بازارهايى كه مشترى فراوان داشت ، بازار سفالگران بود . صنعتگران اين رشته در مقابل چرخى كه با پا به حركت درمىآمد مىنشستند و به ساختن انواع ظرفهاى گلى مىپرداختند . بعضى با به كار بردن گل رس به ساختن ظرفهاى سفالين و كوزه‌هاى ارزانقيمت مشغول بودند و برخى ديگر ظرفهاى زيبا و گرانبهايى با گل سفيد مىساختند كه از جهاتى نظير كائولن بود . بعضى از ظرفها را با نوعى سنگريزهء خاكسترى مىساختند كه با فعل و انفعالاتى به صورت خمير درمىآمد . در قسمت عقب اين دكانها كوره قرار داشت كه در ايران با كاه و در مصر با علف حصير ، گرم مىشد ؛ چون در اين دوره مواد سوختنى بسيار گرانقيمت بود . اندازه و گنجايش و ساخت كوزه‌ها و ديزيها و غيره كاملا طبق نمونه ، معين و مشخص بود . بعضى از هنرمندان اين رشته ، در تعمير چينى تركدار و خرد شده مهارت داشتند . اين بندزنها با چنگك فلزى دو پاره را به‌هم نزديك مىكردند و سپس با مخلوطى از سفيدهء تخم‌مرغ و آهك ترك را كاملا مىپوشانيدند . از همين خمير سريشم مانند براى متصل كردن قطعات مختلف ظرفهاى شكسته استفاده مىكردند . نقاشان زبردستى بودند كه بكمك قلم و رنگهاى مخصوصى كه مىساختند روى بشقابها ، ظرفها و كوزه‌ها ، نقش و نگارهايى پديد مىآوردند . غالبا اين هنرمندان در زير ظرفها نام خود و تاريخ عمل را مىنوشتند . كارگاههاى مهم علامتى مخصوص به خود داشتند .\r\nيكى از بازارهاى بسيار جالب بازار مرغفروشها بود . اين بازار محل ملاقات و گفتگوى اهل دل و علاقه‌مندان به امور ذوقى و عشقى بود . كسانى كه قفسهاى زيبايى براى باغ خود تهيه كرده بودند ، جهت يافتن پرندهء دلخواه خود ، ساعتها در اين بازار جستجو مىكردند . در اينجا آواز مرغان گوناگون ، از چه‌چه پرندگان تا قدقد مرغان به گوش مىرسيد . در اين دكانها نه تنها كبوتران ، قمريها ، طاووسها ، قوها و ديگر پرندگان در قفسهاى بزرگ زيبا نگهدارى مىشدند ، بلكه پرندگانى از جزاير و مناطق ديگر نظير طوطيها و قناريهاى سبز و زرد و قرمز ايالت بنگال كه پرهايى رنگارنگ داشتند و طوطيهاى مادهء طلايى رنگ و پرندگان بهشتى با رنگهاى آتشين و انواع و اقسام پرندگان كمياب مناطق دوردست در اين بازار ديده مىشد . علاوه بر اين ، در همين‌جا پرندگان و حيوانات شكارى نظير قرقاول ، كبك ، خرگوش ، كبوتر ، غزال و غيره در معرض فروش قرار مىگرفتند .\r\nدر مقابل مسجد ، بازار كنده‌كارها و حكاكها قرار داشت . در اين بازار نيز رفت‌وآمد بسيار بود ؛ چه تمام شخصيتها مكلف بودند مهرى كه داراى نام و نام خانوادگى و لقب آنها\r\n\r\n","description":"","footnote":"","page_name":" 308 ","page_number":316},
  {"content":"\r\n\r\nباشد و نام حك‌كننده و تاريخ آن ذكر شده باشد در دفتر كار خود داشته باشند . اين مهرها به نام خاتم يا انگشترى در حكم امضاى اشخاص بود . به‌همين مناسبت ، كليهء كنده‌كاران و حكاكان موظف بودند كه در دفتر خود اثر تمام مهرهايى را كه مىساختند نگهدارى كنند . اين مهرها معمولا از برنج يا از نقره بود . ولى اشراف و زيباپسندان از سنگ يشم ، عقيق ، و يا از طلا مهر خود را مىساختند ، و امرا و فرمانروايان مهر خود را از ياقوت و زمرد و يا الماس تهيه مىكردند .\r\nبازارها ، گاه در اواسط روز بر اثر تابش آفتاب و نفوذ آن از پنجره‌هايى كه از سقف تعبيه شده بود كاملا روشن بود ، ولى اكثر اوقات بازارها نيمه تاريك و از بركت نسيمى كه از اين پنجره‌ها مىآمد تا حدى خنك بود . به‌همين جهت ، در قسمتى از روز با صدها فانوس كه در مسير عابرين آويخته بودند روشنايى بازار تأمين مىشد . بازارهاى قرون وسطى چون كانالهاى طويلى بود كه در تمام مدت روز جمعيت در آن به فعاليت و تكاپو مشغول بود . دستاربندان بر خر يا استر مىنشستند . مردان و زنان ميانه حال با پاى پياده طى طريق مىكردند و زنان اشراف‌منش نيز روى خر سفيدى كه با برگستوانى فاخر ، آراسته شده بود ، در بازار حركت مىكردند و خواجه و خدمتكارى از پس آنان روان مىشدند . در همين بازارها صدها قاطر و شتر با كالاهاى گوناگون حركت مىكردند و صداى زنگولهء حيوانها در سراسر بازار شنيده مىشد .\r\nچهارراهها كه معمولا محل تلاقى دو يا چند بازار بود ، عبارت از ميدان مربع يا گردى بود كه به گنبدى ازجى پوشيده شده بود و ارتفاع آن‌گاه به پنجاه متر مىرسيد . غير از بازارهاى اصلى و مخصوصى كه در مركز شهرها قرار داشت ، در هريك از محلات نيز بازار كوچكى بود كه براى رفع نيازمنديهاى محل ايجاد شده بود . نانواها ، قصابها ، بقالها ، ادويه‌فروشها و عطارها ، سلمانيها ، كفشدوزها ، خياطها ، شيرينبفروشها ، فرشفروشها و بطور كلى يكى دو نماينده از هريك از رسته‌ها و حرفه‌ها در اين بازارهاى درجهء دوم ديده مىشدند . در همين محلات چند ميخانه و حمام و كاروانسرا براى پذيرايى از تازه‌واردان ديده مىشد . در ورودى مدرسه‌ها و مسجدها در همين بازارها بود ، و در اطراف و جوانب بازارها كوچه‌هاى تنگى بدون نظم و حساب ساخته شده بود كه شبها در ورودى آنها بسته مىشد . » « 1 »\r\nمراكز خريد و فروش روزانه : « بسيارى از معاملات ، همه روزه در محلهاى معينى صورت مىگرفت ، و كشاورزان اطراف محصولات محلى خود را براى فروش يا مبادله به آنجا مىآوردند .\r\nدر هر شهر بازار مخصوصى براى فروختن هيزم و زغال چوب وجود داشت ، و نيز مكاريها براى تأمين عليق چهارپايان و خريد علف خشك كاه و علوفهء سبز ، به اين بازارها روى مىآوردند .\r\nعلاوه بر اين ، بازارهاى ديگرى بود كه دانه‌هاى خوراكى چهارپايان نظير جو فروخته مىشد .\r\nاشخاص مىتوانستند الاغ ، قاطر ، شتر ، گوسفند قربانى و يا پرندهء خوراكى مورد علاقهء خود را از دكه‌هاى مخصوصى خريدارى كنند . بازار سبزيفروشها نيز منظرهء جالبى داشت . توده‌هاى عظيم مورد ، ريحان ، ترخون ، غار گيلاس و غيره و سبدهاى مملو از كبر ترشى ، زيتون ، ليموترش و پسته را انبوه مشتريان با سروصداى بسيار احاطه كرده بودند . در همين بازار ، كشاورزانى كه\r\n\r\n\r\n","description":"","footnote":"\r\n( 1 ) . همان . ص 297 - 288 ( با اندكى اختصار ) .\r\n","page_name":" 309 ","page_number":317},
  {"content":"\r\n\r\nخيكهاى كره ، عسل و شير و غيره را براى عرضه به مشتريان آورده بودند ديده مىشدند . نزديك همين بازار ، ميدانى بود كه انواع ميوه‌هاى تازه را به مردم مىفروختند . ناصرخسرو در ضمن گردشى كه در 18 دسامبر 1048 ميلادى ( 440 هجرى قمرى ) در قاهرهء قديم به عمل آورده است ، با شگفتى مىنويسد : كه من در يك روز ناظر ميوه‌ها و گياهان فصلهاى چهارگانهء سال بودم . اينك عين عبارت ناصرخسرو را از سفرنامهء او نقل مىكنيم « روز سوم دىماه قديم از سال 416 عجم ، اين ميوه‌ها و سپرغمها به يك روز ديدم كه ذكر مىرود و هى - هذه : گل سرخ ، نيلوفر ، نرگس ، ترنج ، نارنج ، ليمو ، سيب ، ياسمن ، شاه اسپرغم ، به ، انار ، امرود ، خربزه ، دستنبويه ، موز ، زيتون ، هليلهءتر ، خرماى تازه ، انگور ، نيشكر ، بادمجان ، كدوىتر ، ترب ، شلغم ، كرنب ( كلم ) ، باقلاى تازه ، خيار ، بالنگ ، پيازتر ، سيرتر ، جزر ( هويج ) ، چغندر . هركه انديشه كند كه اين انواع ميوه و رياحين كه بعضى خريفى است و بعضى ربيعى و بعضى صيفى و بعضى شتوى چگونه جمع بوده باشد ، همانا قبول نكند ؛ فاما در آن غرضى نبود و ننوشتم الا آنچه ديدم . . . » همچنين على الهروى ، كه در پايان قرن يازدهم ميلادى از مصر ديدن كرده است ، شگفتى و تعجب فراوان خود را از مشاهدهء ميوه‌هاى گوناگون ابراز مىكند و مىگويد من ، پرتقال ، نارنج ، ليمو ، خرماى كال و رسيده و موز و انجير و انگور و بادام و باقلاى تازه و بادنجان ، كاهو ، پنيرك ، اسفناج ، انار ، نخود و غيره را در يك فصل مشاهده كردم . كمى دور تر ، بازار گلفروشها بود . در اين بازار ، انواع گياهها و رستنيها ، انواع قلمه‌ها ، نهالها و درختان كوچكى كه براى جابجا كردن مناسب بود ، ديده مىشد . هيچ‌چيز به اندازهء احداث يك باغ تازه و يا تجديد درختكارى و احياى يك باغ كهنه و قديمى جالب و لذتبخش نيست . براى نشاندن درختهاى تازه در يك زمين بكر ، كافى است كه به يكى از باغدارانى كه خزينه‌اى از نهالهاى گوناگون دارند مراجعه كنيم . پس از آنكه صاحب زمين درختها و نهالهاى مورد علاقهء خود را برمىگزيد ، حمال ، نهالها و درختان انتخاب شده را با مهارت و استادى به محل موردنظر مىرساند ، بدون اينكه لطمه‌اى به درختان وارد آيد . از همين بازارها ، در چهار فصل علاقه‌مندان مىتوانستند انواع گل سرخ و گياهان معطر و دسته‌هاى مختلف گل براى تزيين خانه‌هاى خود خريدارى كنند . در آن دوران علاوه بر آنچه گفتيم بازارهاى بين المللى ، ملى و محلى نيز وجود داشت ، كه تاريخ تشكيل و خصوصيات هريك از آن بازارها در تقويمها معلوم و مشخص بود . در بعضى از اين بازارها ، همه نوع جنس معامله مىشد و در برخى ديگر ، محصولات و كالاهاى مشخصى در معرض بيع و شرى قرار مىگرفت . يكى از بازارهاى بين المللى بازار فروش اسب در تركستان بود و بازار الاغ در خوزستان . ولى جالبترين بازارهاى اين نوع ، بازار گربه‌هاى براق بود ، كه همه ساله در اردبيل يكى از شهرهاى مهم آذربايجان تشكيل مىشد . در اين بازار ، علاقه‌مندان به گربه‌هاى زيبا ، گربهء مورد علاقهء خود و زيباترين گربه‌هاى جهان را مىديدند . » « 1 »\r\nپيله‌وران دوره‌گردان ، خرده‌فروشان : « غير از دكانها و دكه‌هايى كه در بازارها بود و معاملاتى كه در فضاى آزاد و جمعه بازارها صورت مىگرفت ، در بلاد شرق نزديك ، عدهء زيادى كاسب دوره‌گرد به فروش كالاهاى گوناگون سرگرم بودند و با آواز خود و صداى\r\n\r\n\r\n","description":"","footnote":"\r\n( 1 ) . همان . ص 300 - 299 .\r\n","page_name":" 310 ","page_number":318},
  {"content":"\r\n\r\nزنگولهء الاغها به سكوت و آرامش كوى و برزنها خاتمه مىدادند . گاه در كوچه‌ها ، بادبزنفروشهاى كورى كه به علت نابينايى مجاز بودند به حرمها نيز وارد شوند ، ديده مىشدند . وضع كاروكسب آنها رضايتبخش بود . زيرا در آن دوره ، همهء مردم در خانه و بيرون ، صبح و عصر ، در گردش و در ملاقاتهاى دوستانه ، بادبزنى در دست داشتند . اين بادبزنهاى زيبا از برگ خرما ساخته شده بود .\r\nهنرمندان اين رشته نخست برگهاى خرما را مىبافتند و سپس رنگ مىكردند ، و به دسته‌اى كه از چوب خرما يا نارنج بود مجهز مىساختند . مردها بادبزن ساده‌اى به دست مىگرفتند ، ولى زيبا - رويان بادبزنى زيبا در كف داشتند . فروشندگان جاروهاى زيبا و ظريفى كه از برگ خرما يا الياف برنج ساخته شده بود و نيز كبريت ، تله‌موش ، آتشگردان و غيره را نيز به مشتريان خود عرضه مىكردند . آتشگردان عبارت از زنبيل فلزى بسيار كوچكى بود كه دسته‌اى دراز و زنجيرى داشت . براى تهيهء آتش سرخ ، نخست چند تكه زغال را در آتشگردان قرار مىدادند ، سپس كهنهء مشتعلى را پهلوى آن مىگذاشتند ، بعد با گردانيدن و حركت سريع آتشگردان ، در مدت يك دقيقه ، زغال سياه به آتش سوزانى تبديل مىشد . كاسبهاى دوره‌گرد غالبا كالاهاى خود را در سبدهايى كه از شاخهء درخت بافته شده بود مىريختند و بوسيلهء قاطر يا الاغى كه زنگوله يا گردنبندى از خر مهرهء آبى داشت ، به مشتريان عرضه مىكردند . هنگام شب ، در وسط دو لنگهء سبد ، فانوسى مىگذاشتند و ضمن عبور از كوچه‌ها ، با صداى بلند كالاى خود را توصيف مى - كردند ؛ مثلا مىگفتند : خيار سبز ، بادمجان تازه‌چين ، بادام پرمغز ، انار ملس ، هندوانهء شيرينتر از عسل دارم . هنگام شب نيز آنان به فعاليت خود ادامه مىدادند . همين كه مشتريان مىآمدند ، الاغ خود را در زير روشنايى فانوس متوقف مىساختند و به مشتريان خود پرتقال ، انگور ، انار ، و غيره مىفروختند . مشتريان آنچه را كه خريده بودند در دستمالهاى بزرگ ابريشمى مىريختند و به خانه و كاشانهء خود رهسپار مىشدند .\r\nدر تابستان ، يخفروشان نيز در كوى و برزنها روان مىشدند ، زيرا در مشرق زمين ، مصرف يخ بسيار بود و كاسبان به بعضيها تكه‌هاى يخ و به بعضى ديگر يخ رنده شده به صورت برف مىفروختند . مردم از يخ براى خنك كردن آب و شربتها و ميوه‌ها استفاده مىكردند . براى تهيهء يخ ، در شبهاى زمستان ، آب چشمه‌ها را بسوى بركه‌هاى كم‌عمق روان مىكردند . پس از چند ساعت ، اين آب به ضخامت ده ، بيست سانتيمتر و گاه بيشتر يخ مىزد . در اين موقع ، عده‌اى كارگر با كلنگ و تبر يخها را قطعه‌قطعه مىكردند و بوسيلهء معبرى پرشيب بدرون يخچال كه محلى گود و سرپوشيده بود ، روان مىكردند . در مدت دو ماهى كه هوا كاملا سرد بود ، هر شب ، يكى دوبار ، به تهيهء يخ مبادرت مىكردند . به اين ترتيب ، يخچالها در دىماه ، صدها هزار تن يخ در انبارهاى خود ذخيره مىكردند . در تابستانهاى بسيار گرم كه يخچالها از يخ تهى مىشد ، يخفروشها به يخچالهاى كوهستانهاى طبيعى روى مىآوردند و از اين منابع كه در ايران و افغانستان زياد است يخ مورد احتياج مردم را با چهارپايان به شهر مىآوردند . مردم بين النهرين يخ مورد نياز خود را از كوههاى ايران حمل مىكردند . در اين سرزمين ، يخ جنبهء انحصارى داشت و دولت از اين راه سود كلانى تحصيل مىكرد . مصرف يخ در سرزمين مصر ناچيز بود زيرا تحصيل آن دشوار بود و براى به دست آوردن آن ناگزير بودند به مناطق دوردست نظير لبنان و آسياى صغير بروند .\r\n\r\n","description":"","footnote":"","page_name":" 311 ","page_number":319},
  {"content":"\r\n\r\nيخ را با قپان وزن مىكردند و خروارى به خركچيها مىفروختند . آنها آن را با تيشه قطعه‌قطعه مىكردند و به مردم مىفروختند . سقاها ، خيكها و مشكهاى خود را از رودها يا نهرهاى دوردست پرآب مىكردند و بوسيلهء شتر يا قاطر به شهرها مىآوردند . سحرگاهان كه صداى زنگولهء شترها و قاطرها به گوش مىرسيد ، مردم براى تأمين آب مورد نياز خود به كوچه‌ها و معابر مىآمدند . رختشويها نيز بدنبال قاطرهاى خود حركت مىكردند و پس از گرفتن پيراهن و ديگر البسه ، آنها را به كنار رودخانه مىبردند و پس از شستشو و ماليدن بسيار آنها را سفيد و تميز به صاحبانشان تحويل مىدادند . بر خلاف رختشويان باوجدان ، زنهاى فريبكارى بودند كه لباسهاى مردم را در آب آهك قليا و تيزاب شستشو مىدادند و با اين عمل مزورانه از دوام پارچه‌ها مىكاستند . » « 1 »\r\n\r\nخواربار و بهاى كالاها\r\n« از دكانها بطرزى خوب و رضايتبخش نگهدارى مىشد . سنگفرش و آجرفرش كف دكانها را غالبا مىشستند و اثاثه و وسايل كار مغازه‌ها را تميز و پاكيزه مىكردند ، و خود فروشندگان نيز لباسى تميز به تن مىكردند . علاوه بر اين ، عده‌اى از مأمورين پليس با دقت و مراقبت دكانهايى را كه فروشندهء مواد غذايى بودند تحت‌نظر و مراقبت مىگرفتند تا از تقلبات احتمالى آنها جلوگيرى كنند ، و حيله و نيرنگى مكتوم نماند . به اين ترتيب ، آسيابانها و نانواييهايى كه از آنان آرد مىگرفتند ، مورد تفتيش و بازرسى قرار مىگرفتند ، و مأمورين مخصوص سنگ آسيا ، الك ، قپان ، وزنه‌ها ، كيسه‌ها و گونيهاى آرد را از جهات مختلف بازرسى مىكردند . بموجب دستور پليس ، كاركنان نانوايى موظف بودند كه كيسه‌ها و گونيهاى آرد را در فاصله‌هاى معين به خوبى شستشو دهند و آنها را در محل مخصوص بياويزند تا مورد هجوم موشها قرار نگيرد و كثيف و آلوده نشود . نانواها از خميرهاى ورآمده بهترين نانها را مىپختند . شكل تنورها و نانها در مناطق و استانهاى مختلف فرق مىكرد ؛ مثلا در مناطق جنگلخيز كه مواد سوختنى فراوان بود ، تنورهايى از آجرنسوز كمابيش شبيه به تنورهاى امروزى مىساختند و در آن نان‌شيرينيهاى گردى كه هريك چند كيلو وزن داشت مىپختند . در كشورها و مناطق جنوبى كه در آنجاها چوب اندك و گرانبها بود ، تنورهايى گلى شبيه چليك مىساختند كه يك متر از سطح زمين گودتر و شكل آنها مورب بود . يكى از خصوصيات اين نوع تنورها اين بود كه با سوزاندن خار و بوته يا تپاله ، فورا گرم مىشد و در فاصلهء چند دقيقه در آن پختن نان و نان‌شيرينى امكان - پذير بود . علاوه بر اينها تنورهاى آجرى ديگرى مىساختند كه كف آنها پر از ريگ بود و با قطعات چوب يا بوته كه در قسمت پايين آن مشتعل مىساختند ، آن را به خوبى گرم مىكردند . در اين دو نوع تنور ، نان‌شيرينيهاى گرد و بيضىشكلى مىپختند كه روى آنها دانه‌هاى زيره ، رازيانه ، و كنجد مىپاشيدند . پس از آنكه خمير كاملا برآمده و نرم مىشد ، قطعه‌قطعه ، با پاروى مخصوصى در تنور گسترده مىشد . پس از چند دقيقه ، با ميلهء آهنى زيرورو مىكردند و پس از 10 دقيقه ، نان سنگك آماده مىشد . به اين ترتيب ، مىتوانستند مقدار زيادى نان با مصرف اندكى مواد سوختنى پخته و آماده سازند . اربابان و صاحبان نانواييها ، دسته‌هاى مختلفى از\r\n\r\n\r\n","description":"","footnote":"\r\n( 1 ) . همان . ص 303 - 301 .\r\n","page_name":" 312 ","page_number":320},
  {"content":"\r\n\r\nكارگران را بنوبت ، در اطراف تغار به كار مىگماشتند ، زيرا صاحبان نانوايى مكلف بودند ، همه روزه ، ميزان معينى نان پخته تحويل مردم بدهند تا اهالى شهر با كمى نان روبرو نشوند . در همين نانواييها ، كارگران در مقابل دريافت يكى دو شاهى ، متعهد مىشدند كه ديزى آبگوشت مشتريان را پخته و تحويل دهند . معمولا زحمتكشان صبحها قبل از عزيمت به محل كار خود ، يك ديزى گلى كه محتواى آن گوشت گوسفند ، پياز ، نخود ، لوبيا و غيره بود ، به دكان نانوايى مىدادند . يكى از كارگران نانوايى اين ديزيها را ، در تمام مدت روز ، در كنار خاكستر گرم كوره پهلوى هم قرار مىداد . هنگام ظهر يا شب ، هريك از مشتريان ديزى خود را كه پخته و آماده شده بود دريافت مىكرد .\r\nقصابها نيز كاملا تحت‌نظر و مراقبت مأمورين دامپزشكى بودند تا گوشت فاسد و آلودهء حيوانات مريض را به مردم نفروشند . كشتارگاهها معمولا در خارج شهر ساخته مىشد .\r\nبطورى كه ناصرخسرو ، سياح ايرانى ، مىنويسد سكنهء بومى عربستان گوشتهاى مختلفى مىخوردند و قصابان آن سرزمين از فروختن گوشت مار ، سوسمار ، جوجه‌تيغى ، موش ، سگ و گربه بيمى به خود راه نمىدادند و پوست و سر هريك از حيوانات را در نزديكى گوشت او قرار مى - دادند تا خريدار از نوع گوشتى كه خريدارى كرده باخبر باشد . در كشورهاى مترقى قرون وسطى ، نظير مصر و سوريه و بين النهرين ، قصابان فقط قطعات مختلف گوشت شتر و گوسفند ، و در ايران بيشتر گوشت گوسفند ، گاهى گوشت گاو را در معرض فروش قرار مىدادند . گاه به منظور حمايت از حيوانات شيرده ، ذبح گاو را قدغن مىكردند . در تركستان ، قصابها بيشتر گوشت اسب مىفروختند . مهمانخانه‌ها بسيار و متنوع بود . در دكانهاى سيرابيفروشى و كله‌پزى ، به كارگران و ديگر مشتريان كله و پاچهء گوسفند فروخته مىشد ، و در رستورانها و دكانهاى زيباتر و مجهزتر عده‌اى با لباس تميز و با آرامى و مهارت در بشقابهاى مسى پهن ، گوشت كباب شده ، لبنيات ، ميوه يا شربت به مشتريان عرضه مىكردند . در مهمانخانه‌هاى عمومى ، افراد طبقهء سوم با خوردن هريسه و آبگوشت ( كه مخلوطى از گوشت گوسفند يا گاو با نخود و لوبيا و پياز و غيره بود ) و آش اماج و غيره سدجوع مىكردند . به تمام اين غذاها اندكى دارچين مىزدند تا معطر و مطبوع شود . از آغاز قرن دوازدهم ميلادى ، مهمانخانه‌دارها هريسه و آبگوشت و غذاهاى ديگر را با گوشتهاى نامطبوع تهيه مىكردند . پس از چندى ، اين روش تقلب‌آميز تعميم يافت تا جايى كه در قرن سيزدهم ، يك سازمان مبارزه با تقلب و نادرستى بوجود آمد و همه شب عدهء زيادى به نام بازرس در كوى و برزنها گردش مىكردند و اغذيهء مهمانخانه‌ها را مورد تفتيش قرار مىدادند ، و اگر فسادى مشاهده مىكردند ديگهاى بزرگ را مهروموم مىكردند و صبح فردا ديگهاى مواد غذايى را مىبردند .\r\nكباب‌پزها مكلف بودند كه دكان خود را در نزديكى پاسگاه پليس برقرار و تأسيس كنند ، زيرا تقلب در كباب بسيار سهل و آسان بود و مأمورين انتظامى خود را موظف مىدانستند كه مراقبت مخصوصى از اين نوع كسبه معمول دارند . با اين حال ، كسانى كه گوشت شتر را بجاى گوشت گوسفند مىفروختند ، و باقيماندهء غذاهاى روز پيش را در غذاى تازه مىريختند . و در گوشتهايى كه براى كوفته يا كباب به كار مىرفت ، بيش از حد لازم ، ادويه و مواد معطره داخل مىكردند . گاه دكانداران مخلوطى از ادويهء مختلف و تيزآب و زعفران را با\r\n\r\n","description":"","footnote":"","page_name":" 313 ","page_number":321},
  {"content":"\r\n\r\nگوشت درهم مىآميختند و به نام كباب اعلا يا گوشت قيمه شده به خورد مردم مىدادند . در هر دكان كباب‌پزى ، چند نفر با مگس‌پرانهاى بزرگ مشغول پراندن و دفع مگسها بودند .\r\nعلاوه بر اين ، دكانهايى بود كه در آن ، در تمام مدت روز ، ماهى سرخ كرده ، بادمجان سرخ كرده ، جقوربقور و كباب موجود بود . اين قبيل دكانها در ساحل نيل و دجله و فرات بيشتر ديده مىشد . شيرينىفروشها بعضى انواع نان‌شيرينى را در روغن منداب سرخ مىكردند ، و به مردم مىفروختند . زولبيا را كه مورد علاقهء عموم بود با آرد گندم و بادام كوبيده و قند و گلاب و روغن زيتون درست مىكردند . علاوه بر اين ، عده‌اى با قوريهاى مسى در كوى و برزنها به فروش شير مىپرداختند . همه روز ، مأمورين مبارزه با تقلب شيرها را بازرسى مىكردند . براى كشف تقلب ، روشهاى مختلفى به كار مىبردند كه ساده‌ترين آنها اين بود كه يك قطره شير را روى پارچه‌اى پشمى مىانداختند ، اگر قطره شير گرد و كامل باقى مىماند ، دليل اين بود كه شير سالم و فاقد آب است و در صورتى كه شير پخش مىشد و روى پارچه را مىگرفت ، حاكى از اين بود كه شير را با آب درآميخته‌اند . دكان روغنگيرى نيز در تمام شهرها ديده مىشد . براى تهيهء روغن ، عده‌اى با پاى برهنه دانه‌هاى كنجد و كتان را در تشتكهاى سنگ خارا مىكوبيدند . براى آنكه روغن مطبوعى به دست آيد ، قبلا دانه را انتخاب و تميز مىكردند . روغنهايى كه به اين ترتيب جريان مىيافت بوسيلهء مجرايى وارد حوضچه‌اى مىشد . محتواى اين حوضچه‌ها و منابع را مرتبا خالى مىكردند . در بعضى مناطق ، به تقاضاى مردم ، كسانى كه به كار روغنگيرى مىپرداختند نخست پاهاى خود را كاملا مىشستند ، و سپس دستمالى در مقابل دهان و بينى خود مىبستند . روغن را پس از آنكه با فشار به دست آوردند ، در خمره‌هاى گلى به اندازه‌هاى مختلف كه گنجايش آنها ممكن بود ، 26 تا 110 و يا 115 ليتر باشد مىريختند ، و روى آنها را با برگ خرما مىپوشانيدند .\r\nدر قاهرهء قديم و بغداد و ايران و تركستان ، مردم اكثر روغن كنجد مىخوردند ، ولى در كشورهاى اسلامى حدود مديترانه ، يعنى سوريه و تونس و غيره كه محصول عمدهء آنها زيتون بود ، تنها از اين روغن استفاده مىكردند . در اين ممالك ، آسياهاى متعددى بود كه كارشان گرفتن روغن زيتون بود . در شهرهاى ديگر مخصوصا در قاهرهء قديم ، استفاده از روغن كتان بسيار معمول بود . طرز به دست آوردن اين روغن ، مانند روغن كنجد ، ولى قيمت آن بيش از روغن كنجد بود . به‌همين مناسبت ، اشخاص لاابالى و ناپاك آن را با روغن كنجد مخلوط مىكردند و به مردم بى خبر مىفروختند . » « 1 »\r\n\r\nوزنها و كيلها\r\n« وزنها ، اندازه‌ها و كيلها نه تنها در بلاد مختلف اسلامى يكسان نبود بلكه كاسبان و ارباب حرفه ، هريك ، واحد وزن و كيل مخصوص داشتند . به‌همين مناسبت ، آشنايى به وزن و مقدارها و تشخيص هريك از آنها خود دانش و علم خاصى بود . به اين ترتيب ، وزن رطل در مكه 120 درهم ، در قاهره 440 ، در بغداد 130 ، در دمشق 600 ، در سوريه 720 ، در حلب 794 ، در حمص ( واقع در سوريه ) 794 ، در حران 720 ، در اسلامبول 1200 ، در بيت المقدس و نابلس ( واقع در كرانهء فلسطين ) 800 درهم\r\n\r\n\r\n","description":"","footnote":"\r\n( 1 ) . همان . ص 380 - 305 .\r\n","page_name":" 314 ","page_number":322},
  {"content":"\r\n\r\nوزن داشت .\r\nذراع يا ارش كه مقياس طول بود ( در حدود 50 سانتيمتر ) مساوى با 24 انگشت بود و انگشت معادل بود با عرض 6 دانهء جو كه پهلوى هم قرار داده باشند و يك دانه جو عرضش مساوى با 6 دانه موى دم قاطر بود كه در مقابل هم قرار داده باشند . ترازوهاى معمولى داراى دو كفهء مسى بود . از ترازوهاى كوچك و ظريف براى توزين طلا و جواهرات استفاده مىكردند ، و از ترازوهاى متوسط ، خرده‌فروشها و از ترازوهاى بزرگ ، فروشندگان غلات و هيزم و غيره استفاده مىكردند . شاهين ترازوها از فولاد و وزنه‌ها از چدن يا آهن بود . در روى هريك از وزنه‌ها عده‌اى واحدها و كسور حك شده بود و مهر پليس روى آن ديده مىشد و روى كيلها و ظرفهايى كه براى اندازه‌گيرى مايعات به كار مىرفت نيز مهر و علامت پليس مشاهده مىشد .\r\nكسانى كه چند قپان داشتند نيز قبلا از پليس اجازهء قپاندارى مىگرفتند . ظاهرا در قرن دهم ميلادى ، بازرگانها و كاسبان تا حدى رعايت عدل و انصاف را مىكردند . حسن عمل و پاكدامنى تجار سيستان و خراسان ضرب المثل بود . ولى از قرن يازدهم ، وجدان حرفه‌اى رو به ضعف و سستى نهاد ، و در قرن دوازدهم و سيزدهم ، عدهء كثيرى از بازرگانان از فريب دادن مشتريان بيمى به خود راه نمىدادند و در كميت و كيفيت كالاها تقلب مىكردند . اين رويهء نامطلوب در مصر و بين النهرين بيش از ساير كشورها به چشم مىخورد ؛ مثلا زرگرها هنگام كشيدن جنس به آرامى روى كفهء ترازو فوت مىكردند و يا براى تقلب در وزن ، يك قطعهء كوچك « موم » به كف ترازو مىچسبانيدند و يا وزنهء تقلبى و غيرقانونى به كار مىبردند . روغنفروشها كيلهاى تقلبى داشتند . صاحبان مهمانخانه‌ها و كسانى كه گوشتهاى سرخ كرده مىفروختند ، در نوع و جنس گوشت تقلب مىكردند . شيرفروشها بيمحابا و بيشرمانه ، آب داخل شير مىكردند . به‌همين جهات بود كه در قرن سيزدهم ، سازمان مخصوصى براى جلوگيرى از تقلبات كسبه در شهرها به وجود آمد و مأمورين انتظامى از نزديك مراقب اعمال كسبه و بازاريها شدند . » « 1 »\r\n\r\nقيمتها و مظنه‌ها\r\nدر صفحات زير ، مىتوان به مظنه و قيمت بسيارى از مواد غذايى و اشياى ديگر در پايتختها و مراكز مهم كشورهاى اسلامى در قرن سيزدهم و چهاردهم ميلادى ( هفتم و هشتم هجرى ) وقوف يافت . در زمينهء قيمتها ، اهل تحقيق به يك رشته مطالعات دامنه‌دار و دقيق دست زده‌اند و با صبروشكيبايى بسيار ، حاصل بررسيهاى خود را منتشر كرده‌اند ، از جمله هانرى سوور « 2 » مدت ده سال از عمر خود را در راه اين تحقيق جالب و سودمند صرف كرده است . اين قيمتها موجب شگفتى و تعجب مورخان نخواهد شد ، زيرا در دورهء قرون وسطى در حالى كه جهل و عقب‌ماندگى بر اروپا سايه افكنده بود ، ممالك اسلامى شرق ، مركز ثروت و فعاليتهاى اقتصادى و معاملات بين المللى بود .\r\nغرض ما از ترجمه و تعبير ارزش طلا در ممالك اسلامى با ارزش طلاى فرانسه ، اين است كه خوانندگان بطور اعشارى و تقريبى ، به قيمت كالاهاى گوناگون در ممالك عربى در\r\n\r\n\r\n","description":"","footnote":"\r\n( 1 ) . همان . ص 310 - 309 ؛ براى كسب اطلاعات بيشتر از وضع كسبه و بازاريان و حدود مداخله و نظارت دولت در كار آنان ، رجوع كنيد به كتاب آيين شهردارى ، پيشين . ص 4 و 46 به بعد ، و 63 به بعد ، و 76 تا 168 .\r\n( 2 ) .  H . Sauvaire \r\n","page_name":" 315 ","page_number":323},
  {"content":"\r\n\r\nادوار مختلف آگاهى يابند . به اين ترتيب ، ملاحظه خواهند نمود كه در طى قرون مورد مطالعهء ما ، قيمت كالاها به حكم تكامل تمدن در ممالك اسلامى ، همواره و دائما رو به ترقى بوده است . در ممالك سوريه و لبنان ، در قرن دوازدهم و سيزدهم ميلادى ، هزينهء زندگى بسيار گران شده بود ، ولى در اين دوره نيز مانند روزگار ما اشخاص متمول و ثروتمندى بودند كه مىتوانستند به قيمتهاى سرسام‌آور ، اشياء موردنظر خود را خريدارى كنند .\r\nاختلاف عظيمى كه بين ارزش كارهاى فكرى با كارهاى بدنى وجود داشت بيشتر ناشى از اين بود كه در آن دوره ، غلامان محكوم به بيگارى بودند و در مقابل كارى كه انجام مىدادند پولى نمىگرفتند .\r\nسال مسيحى / محل / كالا و چيزهاى ديگر / قيمت به فرانك ژرمينال\r\n813 / بغداد / يك كيلو نان / 10 / 0\r\n813 / بغداد / يك كيلو نان / 17 / 0\r\n945 / بغداد / يك كيلو نان / 31 / 0\r\n945 / بغداد / يك كيلو نان / 20 / 2\r\n992 / بغداد / يك كيلو نان / 59 / 7\r\n1102 / بغداد / يك كيلو نان / 50 / 7\r\n1326 / بصره / قيمت يك سبد بزرگ خرما / 74 / 5\r\n1326 / بصره / مزد حمالى كه زنبيل كالا را به منزل مىرساند / 80 / 1\r\n1331 / قاهرهء قديم / كرايهء ماهانهء يك دكان چوبى / 20 / 1\r\n1341 / قاهرهء قديم / لباس زنانهء اعلا ، يك جفت / 00 / 64080\r\n1341 / قاهرهء قديم / شلوار زنانهء شاهانه يك دست / 00 / 128160\r\n1341 / قاهرهء قديم / كفش زنانهء شاهانه ، يك جفت / 00 / 48060\r\n1384 / قاهرهء قديم / اجرت يك نفر گلكش ، روزى / 90 / 0\r\n1433 - 1378 / قاهرهء قديم / كرايهء دكان ماهيفروشى ، سالى / 00 / 3204\r\n1388 / قاهرهء قديم / حقوق يك نفر سرباز سوار ، روزى / 34 / 6\r\n1198 / دمشق / گوشت ، دو رطل ( كيلو ) / 75 / 3\r\n1299 / دمشق / گوشت ، دو رطل ( كيلو ) / 50 / 4\r\n985 / دمشق / يك كيلو قند / 27 / 0\r\n985 / دمشق / يك كيلو روغن / 19 / 0\r\n1219 / دمشق / يك كيلو روغن / 37 / 0\r\n1299 / دمشق / يك كيلو روغن / 35 / 3\r\n895 / بغداد / يك كيلو تخم‌مرغ / 12 / 0\r\n1106 / بغداد / يك كيلو تخم‌مرغ / 87 / 0\r\n1197 / بغداد / يك كيلو تخم‌مرغ / 80 / 4\r\n1296 / بغداد / يك كيلو تخم‌مرغ / 80 / 3\r\n1403 / بغداد / يك كيلو تخم‌مرغ / 90 / 4\r\n\r\n","description":"","footnote":"","page_name":" 316 ","page_number":324},
  {"content":"\r\n\r\nسال مسيحى / محل / اشياء / قيمت به فرانك ژرمينال\r\n1403 / بغداد / گوشت گوسفند ، دو رطل / 12 / 10\r\nقيمت خرده‌فروشى\r\n1006 / قاهرهء قديم / روغن خوراكى ، يك رطل / 99 / 1\r\n1006 / قاهرهء قديم / روغن سوخت ، يك رطل / 27 / 1\r\n1440 / قاهرهء قديم / صابون ، دو رطل ( كيلويى ) / 00 / 1\r\n1440 / قاهرهء قديم / نخود ، دو رطل ( كيلويى ) / 44 / 7 - 34 / 6\r\n1195 / قاهرهء قديم / يك مستغل شهرى جهت مغازه يا كاروانسرا كه از طريق حراج به فروش رفته / 00 / 1555200\r\n1198 قحطى / قاهرهء قديم / جوجه ، يك عدد / 87 / 21\r\n1201 / قاهرهء قديم / هندوانه ، يك عدد / 52 / 27\r\n1201 / قاهرهء قديم / جوجه ، يك عدد / 00 / 70\r\n1201 / قاهرهء قديم / كرايهء مهمانخانه در بهترين محلات ، هر ماه / 00 / 640\r\n1201 / قاهرهء قديم / كرايهء يك آپارتمان ، هر ماه / 67 / 228\r\n49 / 1239 / قاهرهء قديم / سنگ تراشيدهء اعلا ، يك تخته / 75 / 12\r\n1239 / قاهرهء قديم / آجر مرغوب در پاى كار ، يك عدد / 61 / 0\r\n1292 / قاهرهء قديم / كرايهء يك محل در كنار نيل براى تماشاى مانور دريايى / 150\r\n1292 / قاهرهء قديم / اجارهء يك قايق براى همين منظور / 448\r\n1292 / قاهرهء قديم / اجرت روزانهء يك ملوان / 50 / 3\r\n1295 قحطى / قاهرهء قديم / 75 / 12 تا 86 / 1\r\n1295 / در اسكندريه / 00 / 24\r\n1300 / در قاهرهء قديم / هيزم ، يك قنطار دمشق / 86 / 1\r\n1300 / در قاهرهء قديم / اجرت هيزم‌شكن يكروز / 90 / 0\r\n1310 - 1308 / فارس / قيمت خانهء معمولى ، يك باب / 00 / 14960\r\n985 / قاهرهء قديم / يك تخم‌مرغ / 025 / 0\r\n1201 / قاهرهء قديم / يك تخم‌مرغ / 61 / 0\r\n39 - 1310 / قاهرهء قديم / قند ، دو رطل ( 1 كيلو ) / 30 / 2\r\n1344 / قاهرهء قديم / قند ، دو رطل ( 1 كيلو ) / 75 / 9\r\n1243 / قاهرهء قديم / شراب ، دو رطل ( 1 كيلو ) / 12 / 0\r\n763 / بغداد / مزد يك بنا ، روزى / 625 / 0\r\n763 / بغداد / مزد يك كارگر ، روزى / 12 / 0\r\n813 / بغداد / مزد يك بنا ، روزى / 62 / 0\r\n861 / قاهرهء قديم / حقوق يك معمار يا مهندس / 50 / 3\r\n75 - 936 / قرطبه / مزد يك بنا ، روزى / 95 / 0\r\n\r\n","description":"","footnote":"","page_name":" 317 ","page_number":325},
  {"content":"\r\n\r\n997 / بخارا / يك جلد كتاب در ماوراء الطبيعه از\r\nخواجه بو نصر فارابى / 10 / 2\r\n1043 / در قاهرهء قديم / كرايهء يك مغازهء كوچك ، ماهى / 00 / 28\r\n1043 / در قاهرهء قديم / كرايهء يك مغازهء عالى ، ماهى / 00 / 150\r\n1047 / در قاهرهء قديم / آپارتمان درجهء اول ، يك باب / 00 / 70\r\n1164 / در قاهرهء قديم / كتاب حماسه ، يك جلد متوسط / 55 / 13\r\n93 - 1171 / در قاهرهء قديم / حقوق استاد حقوق ، در ماه / 00 / 560\r\n1173 / دمشق / كرايهء يك دكان ، در ماه / 45 / 84\r\n1176 / قاهرهء قديم / حقوق يك استاد حقوق ، در ماه / 00 / 560\r\n1184 / قاهرهء قديم / قرآن به خط عثمان يك جلد / 00 / 000 / 470\r\n1189 / دمشق / حقوق پزشك صلاح الدين ايوبى / 640 تا 448 » « 1 »\r\n\r\nپيشه‌وران ، صنعتگران و كارگران\r\n« در ايران و تركستان ، عدهء زيادى با پشم نمدمالى مىكردند ، يعنى كرك و پشم بعضى از قسمتهاى بدن دام را به كار مىبردند . چون كركها را با صمغ و مواد ديگر عمل مىآوردند ، نمدهايى به دست مىآمد كه با گذشت زمان بدشكل و بدقواره نمىشد و قيمت آنها گران بود . اين صنعتگران فرشهايى مىبافتند كه بعضى از آنها داراى رنگ طبيعى بود ، و بعضى از آنها نقشه داشت . توى اين فرشها نمدهايى مىنشاندند كه كاملا پشمهاى سفيد روى زمينهء نمدى سياه يا زرد قرار مىگرفت .\r\nهمچنين چادرهايى از نمد مىساختند كه بسيار كلفت بود ، و در ممالك سردسير ، نظير خراسان و تركستان ، از آن استفاده مىكردند . كيسه‌ها و خورجينهايى براى مسافرت با كاروان ، و جبه و برگستوانهايى با نمد دورو ، براى رزمندگان و نيز شبكلاه و قبه‌هاى نمدى بسيار ظريف به رنگهاى سفيد ، قرمز ، قهوه‌اى يا سياه به دست صنعتگران اين رشته ساخته مىشد . تمام كشاورزان ايران از اين كلاههاى نمدى به سر مىگذاشتند .\r\nكهنه‌فروشها به تعداد كثير در شهرهاى شرق ديده مىشدند . اين جماعت همه روزه در كوچه‌ها گردش مىكردند و با صداى بلند آمادگى خود را براى خريد لباسهاى كهنه و مستعمل و پارچه‌هاى فرسوده اعلام مىكردند و در مقابل گرفتن اين قبيل البسه ، سوزنهاى مختلف به زنان خانه‌دار تسليم مىكردند . به اين ترتيب ، مقدار معتنابهى البسهء كهنه و پارچه‌هاى گوناگون جمع‌آورى مىشد كه بعضى آنها را دستچين و طبقه‌بندى مىكردند و در بازار و در انبار كهنه‌فروشان نگهدارى مىكردند تا به صنعتگرانى كه به اين مواد نيازمند هستند نظير نمدمالها ، كاغذسازها ، لحافدوزها و مخصوصا كفشدوزها و گيوه‌بافها با نرخ معين وزن كرده بفروشند .\r\nنزديك دروازهء شهر ، محلهء دباغها بود كه در آنجا به آماده كردن و عمل آوردن پوست حيوانات كه بسيار مورد احتياج و مصرف عمومى بود مشغول بودند . دباغان پوست الاغ ، قاطر ، گاو ، بزماده و بزغاله ، و هر حيوانى را با روش و مواد خاصى ، براى استفادهء كفاشان عمل مىآوردند . پوستهايى كه به اين ترتيب آماده شده بود ، مدت سه شبانروز در حوضچه‌اى\r\n\r\n\r\n","description":"","footnote":"\r\n( 1 ) . زندگى مسلمانان در قرون وسطا ، پيشين . ص 317 - 311 ( به اختصار ) .\r\n","page_name":" 318 ","page_number":326},
  {"content":"\r\n\r\nنگهدارى مىكردند و سپس آنها را در حوضچهء ديگرى مىانداختند و پس از طى اين مراحل آنها را دباغى مىكردند . براى انجام اين مقصود از بلوط ، اقاقيا و مازو و گل ابريشم استفاده مىكردند ؛ به اين ترتيب كه بيست كيلو بلوط را براى رنگ‌آميزى صد پوست بزغاله و سى كيلو از اين ماده را براى صد پوست بز ماده به كار مىبردند . دباغها گاهى از ميوهء درخت بلوط نيز استفاده مىكردند ؛ ولى چرمهايى كه به اين ترتيب آماده مىشد ، چندان نرم نبود و در مقابل آفتاب رنگ آن سياه مىشد . حوضچه‌هايى كه دويست پوست بزغاله داشت محتاج دو كارگر بود . بموجب فرمان داروغه ، دباغها حق نداشتند از پوست حيوانات مرده براى اين كار استفاده كنند . زيرا اين پوستها از اين حيث كه هميشه چند دانه پشم در چرم حيوانات مردهء از مرض باقى مىماند به آسانى از ديگر پوستها تشخيص داده مىشود .\r\nپس از آنكه پوستها بدين ترتيب در اختيار صنعتگران مختلف قرار مىگرفت ، مصنوعاتى نظير كفش ، دستكش ، كيسه ، زين و برگ اسب و الاغ در اختيار مشتريان قرار مىدادند . چيزى كه بيش از همه خريدار داشت ، مشك آب بود كه اكثر مردم از آن استفاده مىكردند .\r\nاين مشكها كه بعضى از آنها دو يا سه پوشش داشت ، برحسب ظرفيتى كه داشت با دقت دوخته و آماده مىشد . البته اينها را نبايد با مشكهايى كه با پوست بزغالهء خام درست مىكردند اشتباه كرد ؛ چه روى مشكهاى نوع اخير اندكى مو ديده مىشد كه به صورتى ناشيانه توسط كشاورزان دوخته شده بود ، و براى نگهدارى و حمل روغن ، نفت ، شير ، عسل ، كره و ديگر مواد غذايى به كار مىرفت .\r\nعلاوه بر اين ، در گوشه و كنار بازار ، صنعتگرانى بودند كه با چوب ، لاك ، شاخ ، عاج و غيره كار مىكردند و با دست هنرمند خود ، آثار هنرى يا اشياى مورد مصرف عمومى را بوجود مىآوردند . شانه‌سازها از چوب ، از كاسهء سنگپشت ، و از صدف گوشماهى به‌جاى عاج ، شانه مىساختند . ولى شانه‌هاى صدفى بسيار گرانبها و مرغوب بود و موى سروريش را نمىكند . همين هنرمندان چمچه‌ها و ملاقه‌هاى چوبى را منبتكارى مىكردند و روى دستهء آنها تصوير گل رسم مىكردند و يا با مشبك كردن دستهء آن ، نقش زيبايى به وجود مىآوردند . اين هنرمندان ، گاه ، نام خود را روى آثار هنرى حك مىكردند و يا اسم خود را با مركب ثابتى مىنوشتند و با ذكر ابياتى به اين مضمون :\r\n صنعت استاد هنرور نگر * جام جمى ساخته از چوب تر \r\nبر شهرت خود مىافزودند . در بعضى از كارگاهها از چوب درخت ابريشم ، دوكهاى چوبى مىساختند كه نوك آن مفرغ داشت . برخى ديگر از هنرمندان به ساختن عود و قانون كه پدر پيانوى امروزى است سرگرم بودند . اين آلت موسيقى در جلو خود ، صدفها و عاجهايى داشت و داراى سه اكتاو بود . چنگ و غيره جزو مصنوعات آنها بود . از قرن سيزدهم ميلادى به بعد ، ارگهاى آبى نيز رواج يافت ، و در بعضى از كارگاهها مشربيه ، و بالكنهايى داراى نرده‌هاى چوبى ، تخته‌هاى شطرنج و اثاثهء كوچك خاتم‌كارى ، جعبه‌هايى از چوبهاى قيمتى صدف نشان از نقره يا عاج و پياده‌هاى شطرنج از عاج منبتكارى شده و بسياى اشياء ديگر مىساختند .\r\nيكى ديگر از صنعتهاى پر درآمد آن دوره ، صنعت تسبيح‌سازى بود ؛ زيرا هر مسلمانى در مدت روز ، ساعتها به تسبيح‌اندازى سرگرم بود . مردان عابد و مقدس از تسبيح براى دعا استفاده\r\n\r\n","description":"","footnote":"","page_name":" 319 ","page_number":327},
  {"content":"\r\n\r\nمىكردند و بعضى ديگر تسبيح را براى امور ديگر مورد مصرف قرار مىدادند . مثلا بيسوادان تسبيح را براى محاسبه ، مردم بيكارهء خوش‌لباس براى تفريح و سرگرمى به كار مىبردند ، و مردم حساس و عصبانى با تسبيح انگشتان خود را به كار مىانداختند . اكثريت مردم از تسبيح براى استخاره ، فالگيرى و تفأل استفاده مىكردند . هنرمندانى كه در اين رشته تخصص داشتند تسبيحهاى گوناگونى مىساختند . تسبيحهاى معمولى از چوب شمشاد و ليمو بود ، ولى تسبيحهاى عالى را با چوب آبنوس ، گل سرخ ، كهربا ، يشم ، عاج و صدف درست مىكردند .\r\nاستفاده از تسبيح چنان عموميت داشت كه با ملاحظهء تسبيح هركس ، ممكن بود به سليقه و ميزان ثروت او پىبرد .\r\nكارگران ساختمان ، چوب‌بست‌كاران ، بناها ، بامسازها و نقاشها در هر محل براى خود بورس كارى داشتند و در همين‌جا بود كه مزد كارگران كه برحسب فصل سال تغيير مىكرد تعيين مىشد . كارگران در محل اين بورسها جمع مىشدند تا شايد كارى به دست آورند .\r\nصاحبكاران و مقاطعه‌كاران ، صبح زود ، به محل بورس مىآمدند تا قويترين و كاردانترين كارگران را به خدمت خود بگمارند . مقاطعه كار پس از مطالعه و بررسى در كارى كه به عهده گرفته بود ، موافقت خود را اعلام مىكرد و سپس مخارج عمومى كار را به مشترى يا صاحبكار خود مىگفت . گاه ، برآورد معمار صورت ريز مخارج را نيز دربرمىگرفت و چون اين شرايط غيردقيق و كشدار بود غالبا بين صاحبكار و مقاطعه كار اختلافاتى در مىگرفت كه منجر به مداخلهء محتسب مىشد . شغل محتسب بين امين صلح و مأمورين كلانترى قرار داشت . وى بر در مسجدها قالبهاى رسمى آجر و سفال را نصب و اعلام مىكرد . در كارگاهها و خانه‌ها براى آنكه بتوانند به طبقات بالاى ساختمان و به قلهء مناره راه يابند ، دستگاه چوب‌بست را براى مدتى كرايه مىكردند ، و كارگران و ابزار كار را بوسيلهء زنبيلهاى مخصوص و طناب و قرقره ، به طبقات بالاى ساختمان مىرسانيدند . بناها مكلف بودند كه ديوارها را بكمك شاقول صاف و مستقيم بسازند و در موقع سفيدكارى ، از بهترين گچ استفاده كنند و در صورتىكه بنا يا مقاطعه - كارى از رعايت اين اصول خوددارى مىكرد ، مشتريها مىتوانستند با مداخلهء محتسب ، بنا يا مقاطعه كار را وادار كنند كه كارهايى را كه بر خلاف تعهد انجام داده بدون دريافت مزد اضافى خراب كند ، و از نو بسازد . نقاشان و زينتكاران در تزيين قسمتهاى داخلى بنا استاد و زبردست بودند ، ولى بموجب قوانين اسلامى ، نمىتوانستند پيكر انسان يا حيوانى را در ساختمانها تصوير كنند .\r\nدر بعضى از ممالك اسلامى ، نظير ايران و تركستان ، نقاشان به ساختن صحنه‌هايى از زندگى مردم و ابداع مجسمه‌هاى مفرغى و سفالى دست مىزدند . ولى در مجموع ممالك اسلامى ، هنرمندان به زينتكاريهاى مجلل و تذهيبكارى ديوارها كه منافاتى با تعاليم شرع نداشت مبادرت مىكردند و به اين ترتيب ، از يكنواختى دورى مىجستند . هنرمندان ، پس از آنكه در ديوارها و سقفها ، انواع شاخ‌وبرگ و اشكال هندسى و گل‌وبوته ، و منبت‌كارى و گچبرى را جلوه‌گر مىساختند ، روى آنها را با لاجورد و طلا مىپوشانيدند تا جلوه و زيبايى بيشتر بدست آورد .\r\nطبقات پايين بناها از سنگ ساخته مىشد ، ولى همين كه ساختمانى به طبقات چهارم ، پنجم\r\n\r\n","description":"","footnote":"","page_name":" 320 ","page_number":328},
  {"content":"\r\n\r\nو ششم مىرسيد ، بناها جاى خود را به نجاران و چوب‌بست‌كاران مىسپردند ؛ چه در آن دوره ، طبقه‌هاى بالاى ساختمانها را از چوب درست مىكردند و سپس روى چوب را از چند پردهء رنگى كه با روغن بزرك درست كرده بودند ، مىآراستند . اين رنگ نه تنها در حفظ و نگهدارى چوبها مؤثر بود بلكه موجب زيبايى آنها نيز مىشد . خطر حريق نيز در دورهء قرون وسطى بسيار بود و چه بسا محله‌اى كه در اثر آتش‌سوزى با خاك يكسان مىشد ، و امكان جلوگيرى از آن نبود و گاه دامنهء حريق از خانه‌اى به خانهء ديگر و از كوچه‌اى به كوچهء ديگر سرايت مىكرد و با ادامهء اين وضع ، گاه شهرى يكسره ويران مىشد ؛ چنان كه دمشق در سال 1401 ميلادى كه به تصرف قواى تيمورى درآمد ، دستخوش حريق شد و سران سپاه تيمور موفق به جلوگيرى از گسترش دامنهء آن نگرديدند . چوبفروشهاى عمده ، انواع تير و تخته‌هاى رنده شده را با اندازه‌هاى مختلف مىفروختند . كسانى كه قصد تعمير ساختمان خود را داشتند ، ناچار به خريد تخته الوار مىشدند . عمده‌فروشها ، تعدادى درخت خريدارى مىكردند و آنها را يا به نجارها مىفروختند و يا بوسيلهء اره‌كشها ، به قطعاتى چند تقسيم مىكردند . براى قطع اشجار بزرگ ، سه تن اره‌كش مشغول كار مىشدند ، به اين ترتيب كه دو نفر دو سر اره را مىگرفتند و مشغول اره‌كشى مىشدند و نفر سوم به تيز كردن و روغنمالى اره مىپرداخت . » « 1 »\r\nاين بود تصويرى از خصوصيات شهرها ، خيابانها ، بازارها ، و وضع كسبه و پيشه‌وران در ممالك اسلامى . اكنون ، وضع شهرهاى ايران را پس از حملهء مغول ، مورد مطالعه قرار مىدهيم .\r\n\r\nشهرسازى مغولان\r\nمغولان ، پس از استقرار در ممالك مفتوحه و قبول فرهنگ و تمدن ايرانى ، غير از ساختن استحكامات و قلاع نظامى ، در ساختن بناهاى دينى و دنيوى كوششهايى بخرج داده‌اند . « اوكتاى فرمان داد كه بسيارى از شهرها را كه در زمان چنگيز خان طعمهء آتش شده بود ، چون بخارا ، هرات ، گنجه ، ترمذ و نيشابور ، دوباره بسازند . »\r\nدر دوران فرمانروايى اباقا ، شهر بغداد نيز بهمت جوينى وزير ، دوباره ساخته شد . اين ايلخان به تعمير شهرهاى ديگر نيز كه از جنگهاى سالهاى 617 تا 620 هجرى قمرى ، هنوز ويران بود همت گمارد . اما هنگامى كه ابن بطوطه به بلخ و مرو رسيد ، اين شهرها مخروبه‌اى بيش نبود . ربع رشيدى به فرمان رشيد الدين ساخته شد ، ولى پس از قتل او ويران گرديد و شهر سلطانيه به فرمان الجايتو ساخته شد . » « 2 »\r\nساختمان ربع رشيدى : ربع رشيدى در حقيقت دانشگاهى بود كه ما سرگذشت آن را از نامه‌اى كه خواجه رشيد الدين فضل اللّه به نام خواجه سعد الدين پسرش ، حاكم قنسترين ، نوشته است اقتباس مىكنيم . وى مىگويد : « چون از مايدهء نعم و خوان كرم باريتعالى و تقدس ، نوالهء شافى و بهرهء كافى به ما رسيده ، در دل ما چنان راسخ گشت كه پيش از آنكه دست روزگار بناى زندگانى . . . را از پاى درآورد . . . و نوبت نيابت و زمان وزارت به آخر رسد . . . بايد كه به\r\n\r\n\r\n","description":"","footnote":"\r\n( 1 ) . همان . ص 322 - 318 .\r\n( 2 ) . برتولد اشپولر ، تاريخ مغول در ايران . ترجمهء محمود مير آفتاب ، ص 446 - 445 ( به اختصار ) .\r\n","page_name":" 321 ","page_number":329},
  {"content":"\r\n\r\nعروهء وثقى عقل و حبل متين عدل متمسك باشيم . . . و قصر مملكت و حصين سلطنت را مشيد سازيم . . . و رغبت رعيت در مطاوعت و متابعت اوامر و نواهى خود ، زيادت گردانيم . . . و به محاسن شيم ، از ملوك عرب‌وعجم و وزراى ترك و ديلم بگذريم . . . و اصناف رعايت دربارهء رعيت مبذول داريم . . . و در صغير و كبير به نظر احترام و توقير نگريم . . . بدين‌جهت ، به استعجال تمام ، رسايل . . . پيش علماى زمان و فضلاى دوران . . . فرستاديم كه عنان عزيمت بصوب ما معطوف فرمايند . . . و ربع رشيدى . . . كه طرح انداخته و تهيهء اسباب عمارت آن ساخته بوديم ، اكنون به يمن همت فضلا به اتمام پيوست . » « 1 »\r\nدر همين نامه مىبينيم كه در ربع رشيدى ، 24 كاروانسراى رفيع . . . و هزار و پانصد دكان و سى هزار خانه با حمامها و بساتين و حوانيت طواحين ( يعنى دكانها و آسياها ) و كارخانه‌هاى شعربافى و كاغذسازى و رنگرزخانه و دار الضرب و غيره ساخته شده بود و در دار القرآن ، دويست نفر حافظ با ادرارات از اوقاف شيراز و روم ، مشغول تلاوت و تعليم قرآن بودند ، در كوچهء علماء ، چهار صد نفر از عالمان و فقيهان و محدثان با ادرارات و جامه و صابون و حلوا ، سكونت داشتند . و در محلهء طلبه ، هزار نفر شاگرد درس مىخواندند ، و شش هزار طالب علم ديگر از ممالك اسلام در تبريز سكونت داده شده بودند كه از حاصل جزيهء روم و قسطنطنيه و هند ادرارات داشتند . ( در واقع دانشكدهء الهيات آن روز را تشكيل مىدادند ) . پنجاه طبيب حاذق ، از هند و چين و شام و مصر در دار الشفاى تردد داشتند كه هريكى ده نفر آموزندهء طب زير تربيت خود داشت و كحالان و جراحان هريكى پنج نفر را در صنعت كحالى و جراحى و مجبرى ( شكسته - بندى ) مىپروردند ؛ و اين مردم در كوچهء معالجان ، در عقب دار الشفاى باغ رشيدآباد ( كه اين بخش از ربع رشيدى مانند دانشكدهء پزشكى امروز است ) سكونت داشتند « 2 » كه زبدة الاطباء محمد بن النيلى سر طبيب آن بوده و به فرمايش او ، از خواجه علاء الدين هندو ، انواع روغنها و ادويه كه در تبريز نبوده ، خواسته‌اند . « 3 »\r\nعلاوه بر اين ، اهل صنايع و محترفه نيز ، هريكى ، در كوچه‌هاى مخصوص اين « شهرچه » ساكن بوده‌اند . در همين نامه ، سپارش شده است كه صوف بافان انطاكيه و طرسوس را براى اين مؤسسهء صنعتى ، با لطف و مواسات بفرستند و از پادشاه قبرس نيز 20 نفر پشمينه‌باف خواسته و به تبريز ارسال دارند . « 4 »\r\nدر ربع رشيدى ، دار الشفاء ، دار القرآن ، دار الحديث ، دار الضيافه و دار الحجاج و موقوفات فراوان بود . از جمله موقوفات رشيدى ، پنجهزار نخيل در خبيص ، هزار تا در طبس بود . از ساير موقوفات ، دويست و پنجاه هزار گوسفند ، و 20 هزار مرغ و ده هزار غاز و ده هزار اردك و هزار رأس گاو نر و هزار رأس درازگوش بود ، و هر سال از حاصل موقوفات رشيدى ، 748 هزار من نان و سيصد و بيست هزار من گوشت ، به ارباب استحقاق مىدادند .\r\nدر ربع رشيدى دو بيت الكتب نيز به يمين و يسار گنبد ساخته شده بود كه تنها هزار مجلد مصحف در آن وجود داشت ؛ و از آن جمله 400 عدد با طلا و ده عدد به خط ياقوت و 8\r\n\r\n\r\n","description":"","footnote":"\r\n( 1 ) . مكاتبات رشيدى . به اهتمام و تصحيح محمد شفيع ، ص 317 - 315 .\r\n( 2 ) . ر ك : همان . ص 320 - 317 .\r\n( 3 ) . ر ك : همان . ص 53 .\r\n( 4 ) . ر ك : همان . ص 321 - 320 .\r\n","page_name":" 322 ","page_number":330},
  {"content":"\r\n\r\nعدد به خط ابن مقله ، و 20 عدد به خط احمد سهروردى ، و 20 عدد به خط اكابر ، و 548 عدد به خط روشن خوب نوشته شده ، و 60 هزار مجلد كتاب در انواع علوم و تواريخ و اشعار و حكايات و امثال ، از ممالك ايران و توران و مصر و مغرب و روم و چين و هند فراهم و وقف شده بود و اثاثات و قناديل و آلات طبخ و وسايل دار الشفاء هم در آن فراهم بود ؛ و از آن جمله هزار خمره شربت از چين آورده بودند . « 1 » در ربع رشيدى ، خانقاه رشيديه نيز كاين بود و مسجد جامع بزرگى داشت كه در آن مجالس به وعظ و تبليغ برگزار مىشد .\r\nرشيد الدين علاوه بر دار السلطنهء تبريز ، در بلاد ديگر ، نظير همدان ، شيراز و بغداد و بصره و ديگر نقاط ابنيه و سازمانهاى خيريه ايجاد كرده بود .\r\nربع رشيدى با تمام عمارات و آباديهاى آن ، در طول تاريخ ، نشيب و فراز بسيار ديده است . حافظ ابرو مىگويد : پس از آنكه خواجه رشيد الدين در جمادى الاول سنهء 718 ، در حوالى تبريز كشته شد ، ربع رشيدى دستخوش نهب و غارت گرديد ولى فرزند رشيدش ، غياث الدين ، بار ديگر در راه آبادانى آن كوششها كرد و بطورى كه در جام‌جم مذكور است ، در مساجد و مدارس و خانقاههاى آنجا معماران و هنرمندان آثار گرانبهايى از خود بيادگار گذاشتند .\r\nسنگ مرمرى كه در آن عمارت به كار رفته « و شمشيرهاى زرين و كاشيكارى و كنده‌گرى درها و رواق آن توجه بينندگان را جلب مىكرد . پس از قتل غياث الدين ، بار ديگر ، ربع رشيدى غارت شد ، و بيش از هزار خانه ، كه از آن اقرباء و اتباع وزير بود ، مورد حمله و تجاوز مخالفين قرار گرفت ، و از ربع رشيدى . . . مرصعات و نقود و اقمشه و امتعه و كتب نفيسه بسياربسيار بيرون بردند .\r\nپس از اين واقعه ، بار ديگر تلاشهايى در راه آبادانى ربع رشيدى صورت گرفت . در دوران تيمور ، ظاهرا در ربع رشيدى عمل قابل ذكرى صورت نگرفته ، ولى در زمان حكومت ميرانشاه بن تيمور ، وى جسد خواجه رشيد را ، كه در رشيديهء تبريز است ، بيرون كرد و فرمود تا به گورستان جهودان ، استخوان او را دفن كردند . شاردن كه در حدود سنهء 1084 به تبريز آمده از ويرانى قلعهء رشيديه ، سخن مىگويد و مىنويسد كه شاه عباس به تعمير اين قلعه پرداخته است .\r\nالقاب شهرها : « بعضى از بلاد و شهرهاى ايران ، مانند اشخاص ، القاب و عناوينى داشتند ، چنان كه مىگفتند دار الخلافهء تهران ، دار السلطنهء تبريز ، دار الامان كرمان ، دار المؤمنين كاشان و قم ، دار العلم شيراز . رشت و مازندران را دار المرز ، بروجرد را دار السرور ، و زنجان را دار السعاده ، و يزد را دار العباد مىگفتند . . . اينكه چرا استرآباد و شوشتر و كاشان را دار المؤمنين خوانده‌اند ، درست نمىدانم . . . شاعرى مىگويد :\r\n ملك طبرستان كه در او فسق و فجور * شامل شد به حال برنا و ذكور\r\nدانا ز چه دار مؤمنينش خواند * برعكس نهند نام زنگى كافور » « 2 » \r\n\r\nوضع شهرها پس از حكومت ايلخانان\r\nچنان كه قبلا اشاره كرديم مغولان با تمام سبعيت و درنده‌خويى كه داشتند ، با گذشت زمان و آشنايى با مظاهر تمدن ، بتدريج ، خلق‌وخوى ديرين را ترك گفته به شهرسازى و آبادانى و تعمير خرابيهاى گذشته\r\n\r\n\r\n","description":"","footnote":"\r\n( 1 ) . ر ك : همان . ص 237 - 234 .\r\n( 2 ) . مجلهء يادگار . سال چهارم ، شمارهء هشتم ، ص 72 به بعد ( به اختصار ) .\r\n","page_name":" 323 ","page_number":331},
  {"content":"\r\n\r\nكمابيش علاقه نشان دادند . غير از تأثير محيط و شرايط ، حسن‌نيت و كاردانى عده‌اى از رجال و وزراى ايرانى ( كه گردانندگان حقيقى چرخهاى سياسى و اقتصادى مملكت بودند ) در گرايش و توجه مغولان به فعاليتهاى عمرانى ، تأثير فراوان داشته است . فعاليتهاى عمرانى ، در عهد ايلخانان بخصوص ، از دورهء غازان خان ببعد ، دامنهء وسيعترى پيدا كرد و در سايهء حسن‌تدبير و كاردانى خواجه رشيد الدين فضل اللّه ، نه تنها در زمينهء شهرسازى بلكه در كليهء شؤون مدنى و اجتماعى تغييراتى بسود اكثريت مردم پديد آمد . بسيارى از قوانين و نظامات اجتماعى كه مزاحم و مخل آسايش خلق بود ، تغيير كرد و در سايهء اين تدبير ، رغبت عمومى به خانه‌سازى و عمران و آبادى فزونى گرفت .\r\nقبل از آنكه از فعاليتهاى عمرانى غازان خان سخنى بميان آيد ، شرحى را كه ياقوت حموى در وصف مرو و جرجانيه نوشته است ، از نظر خوانندگان مىگذرانيم .\r\nوضع شهر جرجانيه : شهاب الدين ياقوت حموى كه در سال 616 چند ماه قبل از حملهء مغول بر جرجانيه ، در آن شهر بوده ، مىگويد : هرگز شهرى به اين آبادى نديده‌ام . آباديها به يكديگر متصل و دهات چسبيده بهم است ، و از كثرت خانه و قصرهايى كه در بيابان بنا شده و انبوهى درخت ، كسى كه از ميان روستاها مىگذرد آنها را با بازارها نمىتواند فرق كند . گمان نمىكنم در دنيا از جهت بزرگى و كثرت خير و توانگرى مردم و ديندارى ، شهرى نظير خوارزم موجود باشد .\r\nهمو در توصيف مرو و كتابخانه‌هاى آن‌چنين مىگويد : مرو را در سال 616 ترك گفتم . در اين موقع ، در آن شهر ، ده خزانه از كتب وقفى وجود داشت كه من در دنيا نظير آنها را از جهت خوبى نسخ نديده‌ام . از آن جمله دو كتابخانه بود در جامع شهر يكى بنام خزانة العزيزيه كه آن را عزيز الدين ابو بكر عتيق زنجانى يا عتيق بن ابى بكر وقف كرده و اين شخص در خدمت سلطان سنجر منصب فقاعى داشته و در ابتداى امر در بازار مرو به فروش ميوجات و ريحان ايام مىگذرانده ، بعد به باده‌فروشى افتاده و در دستگاه سنجر مقامى بلند يافته است . در اين كتابخانه 12 هزار يا نزديك به اين مقدار مجلد كتاب بود ؛ و ديگر خزانة الكماليه . . . و ديگر كتابخانهء شرف الملك . . . و خزانة الكتب نظام الملك . . . و دو كتابخانه ، متعلق به خاندان سمعانى ؛ و خزانهء ديگرى در مدرسهء عميديه و خزانهء مجد الملك و خزانه‌هاى خاندان خاتونى در مدرسهء متعلق به ايشان و خزانة الضميريه در خانگاه ايشان . دسترسى به اين كتابخانه‌ها بسيار آسان بود و كمتر اتفاق مىافتاد در منزل من 200 مجلد يا بيشتر از آنها بدون هيچ نوع گروى نباشد ، در صورتىكه قيمت اين مجلدات به دويست دينار بالغ مىشد . سپس مىگويد : چنان من شيفتهء اين شهر و مردم آن شده بودم كه اگر حملهء تاتار نبود ، تا دم مرگ ، يادى از شهر خود و اهل و عيال نمىكردم .\r\nفعاليت عمرانى در شهرها : در دوران سلطنت غازانى ، در پرتو آرامش و عدالت نسبى كه به همت او و وزير با تدبيرش پديد آمده بود ، نه تنها در زمينهء كشاورزى بلكه در مورد شهرسازى و آبادانى نيز پيشرفتهايى نصيب مردم گرديد و بطورى كه رشيد الدين فضل اللّه نوشته ، قيمت خانه و باغ در عصر غازان خان ، رو به افزايش نهاد و بهاى آن ده برابر شد « . . . و هر خانه و باغ كه پيش از اين به صد دينار بود اين زمان به هزار دينار است . عمارتى كه اين زمان\r\n\r\n","description":"","footnote":"","page_name":" 324 ","page_number":332},
  {"content":"\r\n\r\nدر ممالك مىكنند ، بعد از عهد اكاسره در عهد هيچ پادشاهى نكرده‌اند . » « 1 » در دورهء غازان خان ، جنبش شهرسازى در تمام بلاد ، بخصوص در شهر تبريز ، رو به وسعت و اهميت نهاد و غازان خان دستور داد باروى شهر را خود مردم طورى بسازند كه تمام باغات و خانه‌هاى مردم را شامل شود . در آن روزگار ، چون مردم به مسائل بهداشتى و رعايت حفظ الصحه توجه نداشتند ، هرجا كه جمعيت زياد مىشد ، به همان نسبت آلودگى بيشتر مىشد و سلامت عمومى بخطر مىافتاد .\r\nظاهرا مردم آن روزگار ، كثافات و زباله‌هاى خانهء خود را به خارج شهر منتقل نمىكردند و آبهاى آلوده و زباله‌ها را به كوچه‌ها يا در جوى آب مىريختند و با اين اقدام ، به ناراحتى عمومى كمك مىكردند و غالبا همين بيقيديها و فقدان حكومتهاى دلسوز و بيتوجهى و عدم رشد عمومى ، سبب بروز بيماريهاى واگيردار نظير و با ، حصبه و غيره مىگرديد و گاه ، شهرى در اثر همين بيدقتيها از جمعيت تهى مىشد « در بعضى شهرها . . . بواسطهء كثرت « جمعيت » ، جاى بر مردم تنگ مىگردد و دو سه طبقه عمارت برهم مىنهند و كوچها تنگ و ديوار بلند مىشود و هوا متعفن . بدان‌سبب ، و با ظاهر مىگردد و رنجوريهاى متنوع باديد مىآيد ، و ديگربار خراب مىشود ؛ مانند شهر خوارزم . » « 2 »\r\nغازان خان شهر تبريز را وسعت بخشيد و نزديك هر دروازه كاروانسرايى بزرگ و چهار بازار و حمام بنا كرد تا بازرگانانى كه از خارج مىآيند ، در كاروانسرا منزل گزينند و كالاهاى خود را به « تمغاچى » سپارند و پس از استحمام به شهر روند .\r\n« و امر نمودم كه در هر شهرى و بلدى ، مسجدى و مدرسه و خانقاهى بنا كنند و لنگرخانه جهت فقرا و مساكين و دار الشفايى به جهت مريضان مقرر دارند ، و در هر شهرى ، دار العماره و دار العداله تعمير كنند و قورچيان به جهت نگاهبانى زراعت رعيت مقرر دارند ؛ و امر نمودم كه در هر ملكى ، سه وزير تعيين نمايند ؛ وزير اول ، براى رعيت كه آنچه از رعيت تحصيل شود ، و اصلات آن را سررشتهء نگاه دارد كه چه مبلغ و چه مقدار از رعيت ، به هر اسم و رسم برآمده ، جمع آن را نگاه دارد ؛ و وزير دوم ، براى سپاه كه به سپاهيان چه رسيده و چه مبلغ طلب دارند . وزير سيم ، از براى ضبط اموال غايب و آينده و رونده و حاصل بادى و هوايى و ضبط اموال مجانين و مواريث و ايتام ، و به استصواب قاضى و شيخ الاسلام ، جمع سازند ؛ و امر نمودم كه اموال اموات را به وارث رسانند و اگر وارث نباشد ، در ابواب الخير صرف نمايند و يا به مكهء معظمه فرستند . » « 3 »\r\nشهرسازى تيمور : تيمور ، پس از قتل‌وغارت و كشورگشايى ، در دوران قدرت خود ، از يك برنامهء معينى ، براى احياء اقتصادى ملل اسير ، پيروى نكرد بلكه براى قدرت‌نمايى ، با اعمال ظلم و زور ، « دستور داد كه در سمرقند خيابانى بسازند كه از ميان سمرقند بگذرد و در دو سوى آن دكانهايى بنا كنند كه در آنها انواع كالا به فروش برسد . اين خيابان از يك سوى شهر به سوى ديگر مىرفت و از ميان شهر مىگذشت . براى انجام دادن فرمان ، دو تن از بزرگان دربار را برگزيد و به آنها گفت كه اگر در كار خود كوتاهى كنند و شب‌وروز نكوشند ، سر آنان به گرو\r\n\r\n\r\n","description":"","footnote":"\r\n( 1 ) . خواجه رشيد الدين فضل الله همدانى ، تاريخ مبارك غازانى ، داستان غازان خان ( قسمتى از جامع التواريخ ) . به تصحيح كارل‌يان . ص 204 .\r\n( 2 ) . همان . ص 206 - 205 ( به اختصار ) .\r\n( 3 ) . همان .\r\n","page_name":" 325 ","page_number":333},
  {"content":"\r\n\r\nآن كار خواهد رفت . بنابراين ، بزرگان با شتاب به كار پرداختند و بسرعت ، آنچه خانه در خطى كه اعليحضرت نشان داده بود وجود داشت ، ويران ساختند ، و هيچ توجهى به شكايت مردم كه اموال آنان در خطر قرار گرفته بود ، نكردند . و آنان كه در آن حدود خانه داشتند ، ناگزير بودند كه خانهء خود را ترك گويند ، و آنچه دارند ، حتى المقدور ، با خود ببرند .\r\nهنوز خانه‌ها ويران نشده ، استادان بنا آمدند و آن خيابان پهن را احداث كردند و دكانها در دو سوى آن ساختند ، و در برابر هر دكان ، نيمكتى سنگى كه لوحى سفيد سنگى بر آن بود ساختند . هر دكانى دو اتاق ، يكى در پيش و يكى در عقب ، داشت و بر بالاى آن خيابان ، سقفى قوسى و گنبدوار زده بودند كه پنجره‌هايى براى آمدن روشنايى داشت . تا اين دكانها آماده گشت ، بيدرنگ ، بازرگانانى براى فروش كالاهاى خويش ، كه از همه نوع جنس بود در آنها بساط گستردند . در فواصل مختلف خيابان ، فواره‌هايى ساختند . بهاى همهء اين ساختمانها به گردن شوراى شهر گذاشته شد و از لحاظ كارگر ، هيچ كاستى و نقصان در كار نبود . . . بنايانى كه روز كار مىكردند ، شب به خانه مىرفتند و جاى آنها را ، به همان عده ، بناهاى ديگرى مىگرفتند و سراسر شب به كار مىپرداختند . برخى خانه‌ها را خراب مىكردند و بعضى ديگر ، خيابان را تسطيح مىكردند و گروهى ديگر به ساختمان مشغول بودند . غوغايى شب‌وروز ، به راه افتاده بود . . . در بيست روز ، ساختمان خيابان بپايان رسيد . اما آنان كه خانه‌هايشان خراب شده بود كاملا حق داشتند گله و شكايت داشته باشند . با وجود اين ، جرأت بردن شكايت به اعليحضرت را نداشتند . » « 1 »\r\nمسجدى كه تيمور بنا نهاد : در ايامى كه تيمور در هند بود ، چشمش به مسجدى افتاد كه از جهت زيبايى سقف و رواق و صحن و ديوار ، كمنظير بود . پس بر آن شد كه نظير آن را در سمرقند بنا كند . براى انجام اين كار ، يكى از ياران و مباشران خود ، محمد جلد ، را برگزيد . او در اين راه ، رنج فراوان برد و اميدوار بود كه مورد تحسين تيمور قرار گيرد . ولى چون ملكه كبرى ، همسر تيمور ، به بناى مدرسه‌اى فرمان داده بود كه در برابر اين مسجد قرار داشت و استوارى و بلندى و عظمت آن بيش از مسجد تيمور بود ، محمد جلد كه از خوى پلنگى تيمور غافل بود ، به اين معنى توجه نداشت . چون تيمور از سفر بازگشت و به مسجد نظاره نمود ، مباشر كار را فراخواند و دستور داد كه دو پاى او را ببندند . همچنان به صورت بر زمين بر كشند تا جانش برآيد ؛ و خود بر همه اموال و فرزندان و بستگانش دست بگشود . . . بايد اين گفتهء شاعر ، طراز ايوان و نقش شبستان آن مسجد كنند :\r\n كجا بينى نشان رستگارى * تو كز غارتگرى مسجد بسازى\r\nچو اطعام يتيم از مال فحشا * نه آن هيزى نه اين مسكين نوازى \r\nوصف كلاويخو از تبريز و شهرهاى مهم ديگر : « در سراسر شهر خيابانهاى پهن و ميدانهاى وسيع هست كه در پيرامون آنها ساختمانهاى بزرگ ديده مىشود ، و در آنها بميدانها باز مىشود . در كاروانسراها نيز دستگاههايى مجزا از هم و دكانها و دفاتر ساخته‌اند كه از آنها استفاده‌هاى گوناگون مىشود . چون از اين كاروانسراها خارج شويم ، به خيابانها و بازارهايى مىرسيم كه در آنها همه‌گونه كالاها فروخته مىشود . در بازار پارچه‌هاى ابريشم و پنبه و تافته و\r\n\r\n\r\n","description":"","footnote":"\r\n( 1 ) . سفرنامهء كلاويخو . ترجمهء مسعود رجب‌نيا ، ص 282 - 281 ( به اختصار ) .\r\n","page_name":" 326 ","page_number":334},
  {"content":"\r\n\r\nابريشم خام و جواهرات و هرگونه ظروف مىتوان يافت . در واقع ، گروه كثيرى از بازرگانان و مقادير بسيارى كالا در اين شهر وجود دارد .\r\nدر بعضى از كاروانسراها ، كه در آنها وسايل و لوازم آرايش و عطريات زنان فروخته مىشود ، زنان به دكانها و حجره‌هاى آنها مىآيند تا از آنها بخرند .\r\nدر سراسر تبريز ، ساختمانهاى زيبا و مساجد بسيار ديده مىشود ، كه با كاشيهاى آبى و طلايى آراسته شده‌اند . در اين مساجد ، كاسه‌هاى بلورين براى چراغ ، هست كه نظير آن را در تركيه ديدم . مىگفتند كه همهء اين ساختمانها را در روزگار پيشين كه در تبريز گروهى عظيم از مردم شهر و پولداران ( كه باهم بر سر برپاداشتن ساختمانهاى زيبا چشم و همچشمى داشتند ) با كمال ميل ، ثروت خود را در آن راه خرج كرده و اين ابنيه را ساخته‌اند .\r\nسپس كلاويخو از كاخى در تبريز نام مىبرد كه بسيار زيبا بوده و در آن 20 هزار اتاق مجزا و مستقل ديده مىشده . اين كاخ را سلطان اويس جلاير ، با مصرف كردن همهء موجودى خزانهء خود ، ساخته بود . كلاويخو جمعيت تبريز را در حدود دويست هزار خانوار يا بيشتر مىگويد .\r\nدر ميدانهاى عمومى شهر ، ميوه و همچنين خوراك پخته و تميز كه به انحاء مختلف تهيه مىشود به حد وفور موجود است . در بسيارى از خيابانها و ميدانهاى شهر سقاخانه‌هايى هست كه در آنها هنگام تابستان يخ مىاندازند و نيز ليوانهاى مسى و برنجى ، در آنجا گذاشته‌اند تا با آن آب بياشامند . كلاويخو سپس از مساجد زيبا و گرمابه‌هاى بسيار عالى تبريز سخن مىگويد . « 1 »\r\nاهميت شهر سلطانيه : شهر سلطانيه در دشتى واقع است و هيچ حصارى ندارد . در ميان آن دژى بزرگ از سنگ ساخته‌اند و برجهاى محكم دارد كه برجها و ديوارهاى آن با كاشيهاى آبى آرايش شده و زيباست . در هريك از اين برجها يك عرادهء كوچك توپ قرار دارد . سلطانيه شهرى است پرجمعيت و با آنكه از لحاظ بازرگانى و دادوستد از تبريز مهمتر است ، باز از آن شهر كم‌جمعيت‌تر است .\r\nدر تابستان ، كاروانهاى بزرگى با شتران و بارهاى كالا به اين شهر وارد مىشوند ، و از اين راه به خزانهء دولت سود كلانى مىرسد . مهمترين ادويه‌اى كه در بازارهاى اين شهر به فروش مىرسد عبارت است از ميخك ، جوز هندى و غيره . ابريشم گيلان به سلطانيه حمل مىشود و از اينجا به دمشق و تركيه صادر مىشود .\r\nهمچنين ابريشمهاى شماخى ( واقع در شيروان ) نيز به سلطانيه حمل مىشود . اهميت تجارى سلطانيه به حدى است كه بازرگانان ژن و ونيز براى مبادلات تجارى به آنجا روى مىآورند . از شيراز و فارس پارچه‌هاى ابريشمى ، و پنبه‌اى و تافته و كرپ ، و از خراسان پنبهء بافته و خام و قماشهاى رنگارنگ به آنجا مىآورند . و از شهر هرمز مرواريد و سنگهاى گرانبها به سلطانيه حمل مىكنند .\r\nكلاويخو مىنويسد كه كشتيهاى حامل مرواريد و ياقوت و ادويه از درياهاى چين\r\n\r\n\r\n","description":"","footnote":"\r\n( 1 ) . ر ك : همان . ص 162 - 160 .\r\n","page_name":" 327 ","page_number":335},
  {"content":"\r\n\r\nبسوى هرمز مىآيند و در آنجا بوسيلهء كارگران چيره‌دست هرمز جواهرات ، آماده و پرداخت مىشود و سپس ، به نقاط مختلف جهان براى فروش فرستاده مىشود .\r\nكاروانهايى كه از سلطانيه به قصد هرمز حركت مىكنند ، اين مسافت را 60 روزه طى مىكنند . صندوقهاى مرواريد بزرگ است و معمولا صدف و مرواريدها را ، در شهرهاى تبريز و سلطانيه ، مبدل به انگشتر و گوشواره مىكنند .\r\nبه اين ترتيب ، در عهد تيمور و كلاويخو ، شهرهاى تبريز و سلطانيه اهميت تجارى خاصى داشته بطوريكه بازرگانان ، از طرابوزان و سرزمينهاى مسيحى و نيز از تركيه ، سوريه ، بغداد و ساير نقاط در اين شهرها گرد مىآمدند تا به كار دادوستد مشغول شوند .\r\nكلاويخو مىنويسد كه از وسط شهر سلطانيه كانالهاى پر از آب مىگذرد و در خيابانها و ميدانهاى زيباى آن ، كالاهاى بسيار براى فروش عرضه مىشود .\r\nدر همهء محلات شهر مهمانخانه‌هايى براى پذيرايى و تأمين آسايش مسافرين و بازرگانان وجود دارد . « 1 »\r\nكلاويخو ضمن بيان ارزش اقتصادى مشهد ، مىگويد : اين شهر زيارتگاه مسلمين بوده و پس از آنكه من و همراهان از زيارت مشهد بازگشتيم ، مردم ايران دست و دامان ما را بوسيده ، زيارت قبول مىگفتند . « 2 »\r\nآقاى دكتر رضازاده شفق ، در ضمن مقاله‌اى كه در پيرامون ارزش اجتماعى سفرنامهء كلاويخو نوشته‌اند ، به اين موضوع اخير توجه كرده و مىگويند : « اساسا در هر شهرى اينها به آسانى به زيارت بقاع و مساجد و اماكن متبركه نايل آمده‌اند و كسى مانع نشده است . غريب است كه در زمان ناصر الدين شاه ، يعنى پانصد سال بعد از تيمور ، براون معروف را از صحن قم ، به قول خودش ، مانند سگى بيرون كرده‌اند . »\r\nاين جريان به خوبى مىرساند كه از دورهء صفويه ببعد ، يعنى در همان دوره‌اى كه ملل غرب در اثر پيشرفت علوم و صنايع و رشد تدريجى ماشينيسم و روى كار آمدن حكومتهاى مستقل ملى ، بسرعت بسوى ترقى و كمال و آزادى و دموكراسى پيش مىرفتند ، در ميهن عزيز ما ايران ، در اثر تبليغات انحرافى روحانى نمايان و نفوذ روزافزون سياستهاى شوم استعمارى ، نه تنها مردم اين مملكت از سير طبيعى بسوى فرهنگ و تمدن جديد باز مانده‌اند بلكه در بعضى مراحل ، سير قهقرايى داشته‌اند .\r\nبرگرديم بر سر موضوع ؛ كلاويخو ضمن توصيف يكى از كاخهاى تيمورى ، خصوصيات اتاقى را بدين نحو تعريف مىكند : اين اتاق سه شاه‌نشين داشت كه كف آنها اندكى از زمين بلندتر بود و ديوارها و كف آنها از كاشى رنگارنگ پوشيده شده بود . اين شاه‌نشينها ، جاى خواب بودند . سپس از تزيينات داخل اتاق سخن مىگويد و مىنويسد : در اينجا پرده‌اى است از پارچه‌هاى زربفت و سيم‌بفت . بلندى اين پرده‌ها به اندازهء قامت يك نفر و پهناى آنها به اندازهء بازوان گشادهء سه تن است كه در كنار هم ايستاده باشند . در پشت اين پرده ، بسترى بود از تشكهاى كوچك كه بعضى از آنها با پارچهء زربفت و برخى از پارچه‌هاى ابريشمين با الياف زرى\r\n\r\n\r\n","description":"","footnote":"\r\n( 1 ) . ر ك : همان . ص 168 - 166 .\r\n( 2 ) . همان . ص 193 .\r\n","page_name":" 328 ","page_number":336},
  {"content":"\r\n\r\nپوشيده شده بودند . اين تشكها در كف آن شاه‌نشين قرار داشتند . اينجا محل نشستن تيمور بود .\r\nديوارهاى اين شاه‌نشين همه با پرده‌هاى سرخ پوشيده شده بود . بر اين پرده‌ها منجوقهايى از زر و ياقوت و مرواريد و سنگهاى گرانبها دوخته بودند و بالاى اين پرده‌ها نوارهاى ابريشمى ديده مىشد كه به قدر كف دست پهنا داشتند و به همان شكل سابق الذكر آرايش گشته بودند و نيز منگوله‌هاى ابريشمى بسيارى بر اين پرده‌ها ، آويخته بودند كه بر زيبايى آنها مىافزود . دو شاه‌نشين ديگر نيز به همين گونه با پرده‌ها و شرابه‌ها آرايش گشته ، منتها با قالى و حصير فرش شده بود .\r\nدر وسط اين كاخ ، برابر هشتيى كه به در منتهى مىشود ، دو ميز زرين بود كه چهار پايه داشت ، و روى آنها و پايه‌ها همه از يك پارچه زر ساخته شده بود . بر روى يكى از اين دو ميز ، هفت تنگ زرين كه دوتاى آنها از بيرون به گوهرهاى گرانبها و زمرد و فيروزه مزين شده بود ، و بر دهانهء آنها بدخشانى كه در طلا نشانده بودند قرار داشت . علاوه بر اين هفت تنگ ، شش فنجان زرين گرد ، بر آن ميز نهاده بودند و بر لبهء يكى از آنها مرواريدى بود كه درخشندگى رباينده‌اى داشت . در وسط همان فنجان ، لعل بدخشانى در زركار گذاشته بودند به بزرگى يك بند انگشت . « 1 »\r\nكلاويخو مىنويسد كه در يكى از مهمانيها كه تيمور حضور داشت ، پيشكشهايى براى او آوردند كه از آن جمله قدحهاى سيمين بود كه برپايه‌هاى بلندى قرار داشت و در آنها شيرينى و آب‌نبات و كشمش و بادام و پسته ريخته مىشد و بر هريك از قدحها پارچه‌اى ابريشمين همچون سرپوش گسترده بودند . اين قدحها را نه تا نه تا پهلوى هم قرار داده بودند ؛ زيرا در دربار تيمور رسم است كه هركس به او پيشكش مىدهد ، بايد نه عدد باشد . تيمور معمولا پيشكشها را ميان درباريان و بزرگان حاضر در مجلس تقسيم مىكرد ؛ از جمله دو قدح به كلاويخو و همراهان بعنوان پاداش مىدهد . كلاويخو مىنويسد از اين مجلس مهمانى وقتى كه آهنگ مراجعت كرديم ، بر سر و روى ما و پيرامونيان ما ، بارانى از سكه‌هاى سيم ريختند كه در ميان آن سكه‌هاى زر نيز بود . « 2 »\r\nاصفهان : نظريات ناصرخسرو را ، راجع به شهر اصفهان ، قبلا نوشتيم . حمد اللّه مستوفى نيز ، در قرن هشتم هجرى ، راجع به اصفهان چنين مىنويسد : « چهل و چهار محله دارد و هواى او معتدل است . در تابستان و زمستان ، گرما و سرما چنان نبود كه كسى را از كار باز دارد و زلزله و بارندگى و صاعقه كه موجب خرابى باشد ، در او كمتر اتفاق افتد . خاكش مرده را دير ريزاند ، و هرچه به دو بسپارند ، از غله و غير آن ، نيكو نگاه دارد و تا چند سال تباه نكند ؛ و در او بيمارى مزمن و و با كمتر بود . . . آب چاهش در پنج و شش گزى بود . هر تخم كه از جاى ديگر آنجا برند و زرع كنند ، اگر بهتر از مقام اول برندهد ، كمتر نيز نباشد . الا انار كه آنجا نيكو نيايد . نرخ ميوه در غايت ارزانى باشد و غله و صيفى نيكو آيد و ميوه‌هاى او بغايت خوب و نازك بود بتخصيص سيب و به و امرود بلخى و زردآلو سرش و ترغش نيكوى باشد و خربزه‌اش تمام شيرين است و از اين ميوه‌ها از شيرينى ، شكمى بىآنكه آب خورند نتوان خورد ، و كثرت خوردن آن مضر نيست و\r\n\r\n\r\n","description":"","footnote":"\r\n( 1 ) . ر ك : همان . ص 234 - 233 .\r\n( 2 ) . ر ك : همان . ص 248 - 247 .\r\n","page_name":" 329 ","page_number":337},
  {"content":"\r\n\r\nميوه‌هاى آنجا با هند و روم برند ؛ و علفزارهاى نيكو دارد و هر چهارپايى كه آنجا فربه شود ، دو چندان توانايى داشته باشد كه به‌جاى ديگر فربه شود ؛ و در آن ولايت ، مرغزارهاست و شكارگاههاى فراوان دارد . » « 1 » سپس مستوفى از ديههاى بزرگ اصفهان سخن مىگويد و مىگويد ، هر ديه هزار خانه و بازار و مساجد و مدارس و خانقاهات و حمامات دارد و حقوق ديوانى آن 50 تومان است .\r\nشهر و جمعيت تبريز : كلاويخو ، در آغاز قرن نهم هجرى ، جمعيت تبريز را در حدود دويست هزار خانوار يا بيشتر حدس مىزند . وى از ساختمانهاى خوب ، بازارها و كاروانسراهاى تبريز ، بتفصيل ، سخن مىگويد و مىنويسد كه « در بسيارى از ميدانهاى عمومى ، ميوه و همچنين خوراك پخته و تميز كه به انحاء مختلف تهيه مىشود ، به حد وفور موجود است . در بسيارى از خيابانها و ميدانهاى شهر ، سقاخانه‌هايى هست و در سقاخانه‌ها ، بهنگام تابستان يخ مىاندازند و نيز ليوانهاى مسى و برنجى در آنجا گذاشته‌اند تا با آن آب بياشامند . » « 2 »\r\nماركوپولو ، كه مدتها قبل از وى تبريز را ديده است مىنويسد : « شهر تبريز شهر آبادى است كه در ايالت عراق عجم قرار دارد . در اين ايالت ، شهرها و قلاع مستحكم بسيار است ، ولى اين شهر از همه پرجمعيت‌تر و آبادتر است . شغل عمدهء ساكنان آن بازرگانى و كارخانه‌دارى است . در اين كارخانه‌ها پارچه‌هاى ابريشمى و زريهاى قيمتى مىبافند .\r\nموقعيت تجارتى اين شهر بقدرى خوب است كه بازرگانان از همه طرف ، از هندوستان ، بغداد ، موصل و هرمز براى خريد و فروش به آنجا مىآيند . بهترين سنگهاى قيمتى و مرواريدهاى اعلا را مىتوان در اين شهر بدست آورد . بازرگانانى كه با خارجه دادوستد مىنمايند ، زود متمول و متمكن مىگردند ، ولى مردم شهر بطور عموم فقيرند . جمعيت شهر از نستورى ، يعقوبى ، ارمنى ، گرجى پارسى و مسلمان تشكيل شده است ، و مسلمانان اكثريت دارند . هريك از اين دسته‌ها با زبان مخصوص خود تكلم مىكنند . مسلمانان توانسته‌اند عدهء زيادى از تاتارها را به دين خود وارد كنند . دوروبر شهر ، باغهاى باصفا و خرمى ديده مىشود كه محصولشان از ميوه‌هاست . » « 3 »\r\nشهر اصفهان در دورهء صفويه : لاكهارت در پيرامون سرگذشت اصفهان و ارزش هنرى و اقتصادى آن مىگويد : اصفهان در درهء زاينده‌رود واقع است و 5200 پا از سطح دريا ارتفاع دارد ؛ به همين علت ، داراى هواى معتدلى است . خاك آن حاصلخيز است و بوسيلهء آب زاينده‌رود و چاهها آبيارى مىشود . در سال 1598 ، هنگامى كه شاه عباس كبير اصفهان را بجاى قزوين بپايتختى برگزيد ، اين شهر هشتاد هزار نفر جمعيت داشت . قبلا سلاطين سلجوقى و ديگران عمارات زيبايى ، نظير مسجد جامى ، در آن ساخته بودند ولى شاه عباس كبير وسعت و زيبايى اصفهان را به پايه‌اى رسانيد كه اصفهانيها بگويند : اصفهان نصف جهان .\r\nاصفهان به علت دور بودن از سرحدات ، بيشتر از حملهء دشمن مصون بود . شاه عباس نقشهء شهر را تغيير داد و در ميدان شاه ، ساختمانهاى زيبا و بينظيرى چون مسجد شاه ، مسجد شيخ -\r\n\r\n\r\n","description":"","footnote":"\r\n( 1 ) . حمد الله مستوفى قزوينى ، نزهة القلوب . ص 52 .\r\n( 2 ) . سفرنامهء كلاويخو ، پيشين . ص 162 ( به اختصار ) .\r\n( 3 ) . سفرنامهء ماركوپولو . ترجمهء حبيب الله صحيحى ، ص 32 - 31 .\r\n","page_name":" 330 ","page_number":338},
  {"content":"\r\n\r\nلطف اللّه و عالى قاپو بوجود آورد .\r\nشاه عباس با ساختن چهارباغ ، معبر زيبايى براى پايتخت خود ايجاد كرد . بجاى راههاى درشكه‌رو در زمان حاضر ، گردشگاههايى در دو طرف چهارباغ ساخت و در وسط آن ، جويى كه در فواصل معين داراى حوضچه بود روان كرد . در اين حوضچه‌ها فواره‌هايى قرار داشت كه در گرماى تابستان سايه‌هاى مطلوبى مىانداخت . « فراير » كه در سال 1677 در اصفهان بود ، مىنويسد : « در شب ، تمام اعيان اصفهان به چهارباغ مىآمدند و هواخورى مىكردند و با عدهء زيادى از ملتزمان خود ، در اطراف مىگشتند و با يكديگر در شكوه و جلال و سخا و بخشندگى رقابت مىكردند . » اللّه وردى خان ، فرماندهء نظامى معروف ، پل معظمى بر روى رودخانه در قسمت جنوبى چهارباغ ، ساخت و به اين ترتيب ، اين محوطه را در مسير باغ بزرگ هزار جريب ، در قسمت جنوبى زاينده - رود ، قرار داد .\r\nشاه عباس براى ترقى تجارت اصفهان نه فقط بازارهاى موجود را وسيع كرد بلكه بازور ، شش هزار نفر ارمنى را از جلفا ، واقع در شمال ايران ، كوچ داد و آنها را در جنوب و جنوب غربى پايتخت ساكن كرد و به اين ناحيه نام جلفاى نو داده شد . به اين مردم ساعى و تجارت‌پيشه ، امتيازات زيادى چون ، آزادى مذهب و ساختن كليسا و انتخاب رئيس شهردارى اعطا كرد .\r\nشاه عباس دوم نيز با ايجاد پل خواجو و قصر سعادت‌آباد و گردشگاه و شايد تالار اشرف ، به زيبايى شهر افزود . اروپاييهايى كه به اصفهان سفر مىكردند يا در آنجا مقيم مىشدند ، بطور كلى ، عمارت زيبا و طرح اصفهان را مىستودند ولى بعضى از آنها از كوچه‌هاى تنگ و تاريك و پرپيچ‌وخم و ناهموار و كثيف آن سخن بميان آورده‌اند . گذشته از اين كوچه‌ها ، سوراخها و دست - اندازهاى خطرناكى بود كه در شب نمىشد از آنها به آسانى گذشت .\r\nاگرچه كوچه‌هاى اصفهان چنان كه بايد ، نبود ولى از طرف ديگر ، منازل بسيار تميز و با شكوهى در آن ديده مىشد .\r\nدربارهء جمعيت اصفهان در قرن هفدهم ميلادى يا ربع اول قرن هجدهم ، اطلاعات دقيقى در دست نداريم . شاردن مىنويسد كه در زمان وى ، بعضيها جمعيت اصفهان را در حدود 000 ، 100 ، 1 مىدانستند ولى بعضيها آن را بيش از 600 هزار نفر تخمين نمىزدند . شاردن با آنكه رقمى بدست نمىدهد ولى معتقد است كه جمعيت اصفهان به اندازهء لندن در آن عهد ، بوده است ؛ يعنى شهرى كه بيش از ساير شهرهاى اروپا جمعيت دارد ؛ و چون هردو شهر را خوب مىشناخت ، قضاوت او درست به نظر مىآيد . از آنجا كه مىدانيم لندن در اواخر قرن هفدهم 670 هزار نفر جمعيت داشت ، شايد بتوان گفت كه جمعيت اصفهان در حدود 650 هزار نفر بود ( شامل 30 هزار نفر اهالى جلفا ) . در يك قرن ، جمعيت اصفهان هشت برابر شده بود .\r\nنظر به اين‌كه جمعيت شهر در آن‌وقت ، سه برابر ساكنان امروزى آن بود ، ساختمانهاى فراوان نيز در آن وجود داشت . فراير مىنويسد : « اصفهان و جلفا وسيعتر از لندن و سوث و ارك و نواحى مجاور آنهاست ، ولى با اين فرق كه در اكثر جاهاى آن باغ وجود دارد . »\r\nدر ازمنهء قديم ، اصفهان دوازده دروازه داشت ، ولى وقتى شاردن در آنجا زندگى مىكرد ، شمارهء آنها به هشت دروازه تقليل يافته بود . دروازه‌هاى شهر از اين قرار بودند : جوباره ( يا عباس )\r\n\r\n","description":"","footnote":"","page_name":" 331 ","page_number":339},
  {"content":"\r\n\r\nدر شرق ، حسن‌آباد در جنوب شرقى ، سيد احمد و كارون در جنوب ، دولت و لومبان در غرب . در زمان حاضر ، تمام آثار دروازه‌ها از بين رفته است چنان كه در تهران نيز چنين است .\r\nزاينده‌رود در وقت طغيان ، خط دفاعى مستحكمى براى شهر بود . در بهار ، در اثر باران و همچنين آب شدن برفهاى زاگرس ، از اين رودخانه جز بوسيلهء پل نمىشد گذشت و از لحاظ نظامى بسيار اهميت داشت .\r\nدر زمان صفويه اصفهان داراى چهار پل اصلى و دو پل فرعى بود ، ولى از اينهمه فعلا يك پل فرعى بجاى مانده است .\r\nپايين‌تر از پل اللّه وردى خان ، پل كوچكى بنام پل چوبى قرار دارد . پل خواجو پايين‌تر از پل چوبى است و شاه عباس ثانى آن را برپايه‌هاى پلى كه اوزون حسن آق قوينلو در حدود دو قرن پيش ساخته بود ، بنيان نهاد . در قسمت جنوبى رودخانه ، پايين‌تر از هفت دشت و نزديك پل خواجه ، ساختمانى بود بنام آينه خانه كه شبيه چهل ستون ولى كوچكتر از آن بود . تمام اين عمارات از ميان رفته است ، و غالب آنها را ظل السلطان در يك قرن پيش خراب كرد .\r\nدر محل آنها اكثرا كارخانه‌هاى نساجى ايجاد شده است .\r\nقديمترين پل اصفهان به نام پل شهرستان است كه 75 / 2 ميل پايين‌تر از پل خواجو قرار دارد . پايه‌هاى آن سنگين و كهنه است و نفوذ سبك ساسانى را مىرساند ولى روسازى آن از قرون وسطى است . در زمان شاه سلطان حسين ، سه پل ديگر بر روى زاينده‌رود در اصفهان بسته بودند . اگرچه شاه سلطان حسين خانه‌ساز خستگىناپذيرى بود ولى از عماراتى كه برپا كرده است تعداد كمى باقى مانده است . اين پادشاه در ساختن قصور و مساجد و مدارس مذهبى و همچنين تعمير ابنيهء قديمى ، مبالغ هنگفتى صرف كرد . بزرگترين و زيباترين عمارات اصفهان ، مدرسهء مادر شاه است كه در قسمت شرق چهارباغ قرار دارد .\r\nپرفسورپوپ مىنويسد : « مدرسهء مادر شاه ، ساختمانى است كه وقار ، شخصيت و فريبندگى دارد . در زيبايى كاشىكارى آن افراط نشده است ؛ زيرا با اشكال ساختمانى آن‌كه ساده و محكم است ، هماهنگى دارد . ساير عماراتى كه شاه سلطان حسين برپا كرده از اين قرار است : 1 ) مدرسهء جلاليه 2 ) مدرسهء شمس‌آباد 3 ) مدرسهء ميسو ( مصرى ؟ ) .\r\nشاه سلطان حسين علاوه بر ايجاد عمارات فوق ، عده‌اى از ساختمانهاى قديمى را تعمير كرد . مع الوصف تمام ساختمانهايى كه شاه در اصفهان برپا كرد ، باستثناء مدرسهء چهارباغ ، در برابر قصر مجلل و باغ فرح‌آباد ارزشى نداشت . ساختمان اين ورساى ايرانى در حدود 1700 ميلادى شروع شد ولى هفده سال طول كشيد . معلوم نيست چرا شاه سلطان حسين به قصر سعادت آباد و گردشگاه آن و همچنين به باغ وسيع هزار جريب كه پانصد فواره داشت و داراى قبه‌هاى زيبا و درختان بيشمار بود اكتفا نكرد . شايد بتوان گفت كه وى مىخواست مثل بسيارى از پادشاهان شرقى ، چيزى بوجود آورد كه تمام آثار پيشينيان را تحت الشعاع قرار دهد .\r\nفرح‌آباد تنها محل تفريح شاه سلطان حسين در حوالى اصفهان نبود . اين پادشاه باغ - وحش بزرگى نيز احداث كرد كه در 17 ميلى جنوب غربى شهر قرار داشت و عبارت از محوطهء چهارگوش بزرگى بود كه هر ضلع آن لااقل يك ميل و نيم طول داشت .\r\nدر اينجا بايد مختصرى راجع به جلفا در آن زمان بنويسيم . اين شهر ، در نتيجهء سياست\r\n\r\n","description":"","footnote":"","page_name":" 332 ","page_number":340},
  {"content":"\r\n\r\nعاقلانهء شاه عباس كبير و فعاليت و كاردانى مردم آن ، بسرعت ترقى كرد و توسعه يافت . شاه عباس ثانى با آوردن عدهء ديگرى از ارامنه از شمال غربى مملكت ، به جمعيت آن افزود . اين اشخاص تازه وارد در هر قسمت شهر كه ساكن مىشدند آن را به اسم محلى كه ترك كرده بودند مىناميدند .\r\nبيش از بيست كليسا كه از آنها سيزده كليسا باقى است ساخته شد . بعضى از جانشينان شاه - عباس با مردم جلفا ببدى رفتار مىكردند و مالياتهاى سنگين بر آنها مىبستند و گاهى دختران و زنان آنها را براى حرمسراى خود مىربودند . مردم اين شهر نيز از قانونى كه به يك عيسوى حق مىداد در صورت اسلام آوردن ، اموال خويشان خود را تصاحب كند ، بسيار صدمه ديدند .\r\nشهر جلفا با وجود هرج‌ومرجى كه به خود ديد ، باز در زمان شاه سلطان حسين ، نسبتا آباد بود . كسانى كه همراه اسقف آنقره آمدند و در سال 1699 در اين شهر ماندند ، تحت تأثير زيبايى آن قرار گرفتند و خانه‌هاى مجلل و باغهاى سرسبز و كوچه‌هاى تميز و هواى عالى شهر را ستودند . مبلغ فرانسوى بنام گودرو « 1 » كه مدتها در ايران مقيم بود ، مىنويسد كه مردم شهر وضعشان خوب بود و با تمام دنيا روابط تجارى داشتند . در آن‌وقت ، جمعيت شهر را ميان 000 ، 30 و 000 ، 40 نفر تخمين زده است . جلفا هم مثل اصفهان ، بعد از صدماتى كه در آن روزگار آشفته به آن وارد آمد ، ديگر قد علم نكرد . » « 2 »\r\nپس از حملهء افاغنه وضع اصفهان دگرگون گرديد و رو به ويرانى نهاد . بعد از آزاد شدن اين شهر ، « حزين » به پايتخت بازگشت و از مشاهدهء آنهمه خرابى و ويرانى ، سخت متأثر گرديد .\r\nوى در كتاب پرارزش خود ، احوال ، چنين مىنويسد : « آن شهر معظم را با وجود پادشاه ، بغايت خراب ديدم و از آنهمه مردم و دوستان كمتر كسى مانده بود . « 3 » تاورنيه بيشتر ، به خصوصيات اجتماعى ، طرز زندگى مردم ، ساختمانها ، وضع كوچه‌ها ، و معابر عمومى توجه كرده است .\r\nتاورنيه ، سياح فرانسوى كه به قول خودش در طول 40 سال ، شش مرتبه به ايران مسافرت كرده است ، اطلاعات جالبى در پيرامون اصفهان و اخلاق و عادات و خصوصيات زندگى مردم آن ، به ما مىدهد . وى دربارهء وسعت اصفهان ، مىنويسد : محيط اصفهان بانضمام محلات خارج شهر ، از پاريس كوچكتر نيست ، اما جمعيتش يك دهم پايتخت فرانسه است ؛ زيرا هر خانواده در يك خانهء جداگانه زندگى مىكنند و معمولا خانه‌ها ، باغ مخصوص دارند و بنابراين ، فضاى خالى از سكنه بسيار است . از هر سمت كه به طرف اصفهان بروند ، اول مناره‌هاى مساجد و بعد درختان خانه‌ها نمودار مىشود ؛ بطوريكه از دور ، اصفهان به يك جنگل بيشتر شباهت دارد تا به يك شهر . حصار و باروى اصفهان ، از خاك است و چند برج بسيار بد دارد بدون كنگره و مهتابى . استحكامات دفاعى ندارد و خندق آن ، كم‌عرض و كم‌عمق است . ده دروازه دارد كه آنها هم استحكام چندانى ندارند . كليد دروازه نزد دروازه‌بان است و هر وقت بخواهد ، باز و بسته مىكند و بطور كلى هر ساعت شب ، مىتوان از خرابه‌هاى باروى شهر رفت\r\n\r\n\r\n","description":"","footnote":"\r\n( 1 ) .  Gaudereau \r\n( 2 ) . لارنس لاكهارت ، انقراض سلسلهء صفويه . ترجمهء اسماعيل دولتشاهى ، ص 567 - 554 ( به اختصار ) .\r\n( 3 ) . حزين ، احوال . ص 205 .\r\n","page_name":" 333 ","page_number":341},
  {"content":"\r\n\r\nو آمد نمود . « 1 »\r\nكوچه‌هاى اصفهان : كوچه‌هاى اصفهان همه تنگ و كج و معوج و اغلب به علت طاقهايى كه روى كوچه‌ها مىزنند تاريك است . براى رفتن از خانه‌اى به خانهء ديگر ، بايد مثل كورها با نوك پنجه و با احتياط قدم برداشت . اغلب اين كوچه‌ها پر است از زباله و خاكروبه و حيوانات مرده كه سبب عفونت هوا و بروز طاعون مىشود . اگر هواى اصفهان خوب و سالم نبود ، شايد بيمارى از اين شهر ريشه‌كن نمىشد . در اغلب كوچه‌ها چاههايى است براى آب ، برف و باران . علاوه بر اين ، در جوار منازل ، گودالها و مخازنى براى انواع كثافات و مدفوع وجود دارد و هر روز صبح ، كشاورزان با الاغهايشان مىآيند و اين كودها را بار كرده مىبرند و بابت هربار الاغ ، از 5 الى 10 و 12 غازى مىپردازند .\r\nكوچه‌هاى اصفهان ، مانند همهء شهرهاى ايران ، سنگفرش ندارد به همين جهت ، در تابستان و زمستان ، اسباب زحمت است يعنى با كمترين باد ، گردوخاك چشم را آزار مىدهد و در اولين بارندگى ، گل‌ولاى آمدورفت را دشوار مىسازد ؛ اما در كوچه‌هاى تجار بزرگ و اطراف ميدان كه عده‌اى موظفند روزى سه چهاربار آب‌پاشى كنند ، هوا لطيف است و از گردوخاك اثرى نيست .\r\nدر اصفهان ، جماعتى هستند كه يك مشك آب بدوش و يك جام در دست و مقدارى يخ در كيسه دارند و دائم در كوچه‌ها مىگردند و هركس آب يخ بجويد به او مىدهند .\r\nپاى ديوارها گودالى ديده مىشود كه ايرانيها بدون خجالت ، در كنار آن نشسته ادرار مىكنند و چون در اغلب نقاط آب جارى وجود دارد ، بعد از ادرار ، آب در مشت كرده آن عضو را مىشويند . و اگر آب نيابند همان عضو را بواسطهء شدت تعصب و وسواس ، به ديوار يا به خاك مىمالند و اين عمل را ، كمال نظافت و علامت حجب و حيا مىشمارند .\r\nعامل ديگرى كه به كثافت كوچه‌ها و معابر اصفهان كمك مىكند اين است كه قصابها گوسفندها را در كوچه‌ها مىكشند و خون و روده و امعاء آنها در كوچه مىماند تا دهاتيها بيايند و ببرند . اگر يك اسب يا شتر يا الاغى بميرد ، لاشهء او را در كوچه مىاندازند و هيچ پليسى براى منع اين كارها نيست ؛ ولى اشخاصى هستند كه زود آمده حيوانات مرده را از صاحبانشان خريده مىبرند و از گوشت آن هريسه مىپزند و به عمله‌هاى فقير مىفروشند . براى پختن هريسه ، گوشت حيوان را با گندم مىجوشانند و آنقدر بهم مىزنند تا شىء واحدى بشود ؛ اما هريسهء خوب را از گوشت گوسفند درست مىكنند و در ميدان و ساير محلات به مشتريان مىفروشند .\r\nدر اصفهان شايد به علت كثيف بودن معابر ، اكثر مردم سواره حركت مىكنند و يك يا دو نفر نوكر پياده كه آنها را شاطر مىنامند ، جلو اسب مىدوند كه راه را باز نمايند . اغلب در كوچه‌ها اسب مىدوانند بدون اينكه از لگدمال كردن اطفال بينديشند ؛ زيرا كه اطفال آنها عادت ندارند كه مثل اطفال ما در كوچه‌ها مشغول بازى بشوند ؛ همين كه از مكتب بيرون مىآيند مىروند پيش پدرهايشان مىنشينند و حرفه و صنعت پدر را مىآموزند . در تمام ايران\r\n\r\n\r\n","description":"","footnote":"\r\n( 1 ) . ر ك : سفرنامهء تاورنيه ، پيشين . ص 379 .\r\n","page_name":" 334 ","page_number":342},
  {"content":"\r\n\r\nوضع اطفال بدين منوال است . « 1 »\r\nبه نظر تاورنيه ، تمام شهر اصفهان ، گذشته از ميدان بزرگ و چند بازار سرپوشيده ، حالت يك ده را دارد و به شهر شبيه نيست . خانه‌ها دور از يكديگر و هركدام يك باغ كثيفى دارد كه اهتمام و دقتى در نگهدارى آن نشده است . كوچه‌ها همه كج و مارپيچ و بدمنظره هستند . چند سالى است كه شروع كرده‌اند به ساختن بناهاى خوب اما اين ابنيه در خارج از شهر است ؛ زيرا آنها كه استطاعت بنايى دارند ، مىتوانند اسب هم نگاه دارند كه سواره به شهر بيايند ؛ و براى زنها هم كه فرقى نمىكند چه در شهر چه در خارج شهر هرگز از خانه بيرون نمىروند مگر بندرت ، هيچ‌وقت هم پياده حركت نمىكنند . سپس تاورنيه به شرح مختصات ابنيهء ميدان بزرگ اصفهان مىپردازد و مىنويسد : در وسط ميدان يك چوب بلند يا دكلى نصب كرده‌اند ، مثل اينكه ما در اروپا براى تيراندازى و نشانه‌زدن نصب مىنماييم . وقتى كه شاه مىخواهد تيراندازى كند ، يك جام طلا روى آن دكل نصب مىنمايند ؛ بايد سوار ، در سر تاخت بيايد از زير آن بگذرد و بعد باقيقاج با تيروكمان جام طلا را بزند . اين هم از رسومات قديمهء ايران است كه در حال فرار با قيقاج ، دشمن خود را مىكشند . هركس جام طلا را با تير بزند ، از آن او خواهد بود ؛ و من خود ديدم كه شاه صفى ، جد پادشاه حاليه ، در تاخت ، سه جام را با تير فرود آورد . « 2 »\r\nدالساندرى ، در سفرنامهء خود از شهرهاى ايران به بدى ياد مىكند و مىنويسد : « بايد بگويم كه هيچ شهرى در ايران نيست كه حصار داشته باشد و همه گشاده‌اند . بناها محقر است و خانه‌ها از كاهگل ساخته شده است ، و مسجد يا چيز ديگرى نيست كه شهرها را زينت بخشيده باشد اگرچه محل و مكان آنها بطور كلى زيباست . راهها ناخوشايند است ، زيرا پر است از گردو - خاك يا گل‌ولاى كه كار سفر را مشكل مىكند . » « 3 »\r\nدر دورهء صفويه ، در اثر رشد روزافزون سرمايه‌دارى در غرب ، و آمدورفت اروپاييان به ايران ، كتابها و خاطرات فراوانى از آنان بيادگار مانده است . از جمله ، تاورنيه در سفرنامهء خود ، دربارهء تبريز مىنويسد : شهر بزرگ پرجمعيتى است كه در ميانهء عثمانى و دولت روسيه و هند و ايران واقع شده است . عدهء كثيرى تجار و مقدار وافرى كالا در آنجا هست ؛ خصوصا ابريشم كه از گيلان به آنجا مىآورند . اسبهاى خوب و ارزان و شراب و عرق و كليهء ارزاق فراوان است .\r\nپول در آنجا بيش از ساير نقاط در گردش و جريان است . چندين خانوار ارمنى به كار تجارت اشتغال دارند و سود كلانى برده‌اند . ارامنه بيش از ايرانيان در كار تجارت سررشته و مهارت دارند .\r\nغالب ابنيهء تبريز از آجرى است كه در آفتاب پخته شده ( يعنى خشت ) ، و خانهء شخصيتهاى مهم دو طبقه است . بام و پوششهاى ابنيه مسطح و به شكل مهتابى است كه از اطراف داخل طاق زده و با كاهگل اندوده شده كه بعد ، با آهك روى آن را سفيد مىكنند . در\r\n\r\n\r\n","description":"","footnote":"\r\n( 1 ) . ر ك : همان . ص 381 - 379 .\r\n( 2 ) . ر ك : همان . ص 384 - 383 .\r\n( 3 ) . سفرنامه‌هاى ونيزيان در ايران . ترجمهء دكتر منوچهر اميرى ، ص 444 .\r\n","page_name":" 335 ","page_number":343},
  {"content":"\r\n\r\nسنهء 1638 تمام شهر به دست سلطان مراد عثمانى خراب شد ، ولى براى تعمير آن مدت كوتاهى كافى است .\r\nدر تبريز ، بازارها و كاروانسراهاى عالى براى مال التجاره بنا كرده‌اند كه اغلب دو طبقه است ، و بهترين آنها كاروانسراى ميرزا صادق ، رئيس ماليه است كه يك بازار و يك مسجد و مدرسه ساخته است و براى آنها موقوفات خوب با عايدات زياد مقرر داشته است .\r\nتبريز يكى از معروفترين شهرهاى آسياست و بازارهاى آن‌كه تماما سرپوشيده است ، هميشه پر است از امتعهء نفيسه و براى ارباب صنايع بازارهاى عليحدهء مخصوص دارد . صنعتگران آن اغلب آهنگر هستند كه بعضى اره و برخى تبر و سوهان و چخماق مىسازند ( براى آتش زدن ) ؛ عده‌اى هم قفل‌ساز هستند ؛ عده‌اى هم دوره گردند كه چرخ ريسمان ريسى و گهواره و امثال آن براى طالبين مىسازند . بر خلاف زرگرها كه مهارتى ندارند ، كارگران ابريشم باف خيلى ماهر پارچه‌هاى قشنگ مىبافند . بيشتر چرمهاى ساغرى كه در ايران به مصرف مىرسد ، در تبريز ساخته مىشود . اين چرم را از پوست اسب و خر و قاطر درست مىكنند . تاورنيه مىنويسد كه چند مسجد عالى در اطراف ميدان بزرگ تبريز وجود دارد كه چون بدست سنيها ساخته شده ، مردم به آنها چون مسجد كفار مىنگرند « 1 » ( خانهء جهل خراب ! ) از توصيفى كه تاورنيه از مساجد تبريز مىكند ، پيداست كه در آن روزگار مانند دورهء تيموريان ، ورود مسيحيان در مساجد اشكالى نداشته است .\r\nكاررى كه در اواخر عهد صفويه به ايران مسافرت كرده است ، از حصارهاى گلى و برجها و ديگر خصوصيات اصفهان سخن مىگويد و مىنويسد : « شهر اصفهان ده دروازه دارد كه عبارتند از : در طوقچى ، در دشت ، در عباسى ، در لنبون يا لنبان . . . اين درها خيلى كوچك و به حدى بدريخت و بىتناسبند كه هيچ شباهت به دروازهء شهر بزرگ يا پايتختى چون اصفهان ندارند . در جلو هريك از اين دروازه‌ها هر شب ، عده‌اى نگهبان و افسر كشيك مىدهند ولى ديوارهاى حصار به اندازه‌اى در قسمتهاى متعدد خراب و فروريخته است كه انسان در هر موقع شب ، مىتواند بدون مانع وارد شهر شود . كوچه‌هاى اصفهان همه تنگ و باريك و ناتميز و اغلب بازارهاى مسقف نيز غرق در كثافت است .\r\nاگر هواى آفتابى و سالم شهر نبود ، بيشك ، بيماريهاى گوناگون سارى ، مردم شهر را به كلى از پاى درمىآورد . تابستان اصفهان به علت وجود گردوغبار و باد دائمى ، بسيار نامطبوع است .\r\nدر زمستان هم گل و كثافت كوچه‌ها به آخرين حد مىرسد و زندگى را دشوار مىسازد . در تمام ايران ، يك كوچه يا خيابان سنگفرش وجود ندارد ، فقط عدهء كثيرى كه مأمور تنظيف و آبپاشى معابر هستند ، هر روز چندبار ، ميدانها و جلو منازل اعيان و ثروتمندان را جارو و آبپاشى مىكنند .\r\nدر فصل تابستان ، عده‌اى با مشكى پر از آب يخ ، در كوچه‌ها و بازارها مىگردند و هركس را تشنه ديدند برايگان جامى به او مىدهند . گويا اين آب يخ مجانى به نفقهء اشخاص ثروتمند متوفى ، از باب احسان ، تأمين مىشود .\r\n\r\n\r\n","description":"","footnote":"\r\n( 1 ) . ر ك : سفرنامهء تاورنيه ، پيشين . ص 67 - 66 .\r\n","page_name":" 336 ","page_number":344},
  {"content":"\r\n\r\nخاكروبه و كثافات شهربا ناتميزيهاى بيشمار ديگر مىآميزد و وضع غير قابل تصورى ايجاد مىكند . لاشهء حيوانات سقط شده را بدون مانع و پروا ، وسط كوچه و بازار مىاندازند . خون حيوانات را در هر كوى و برزن مىريزند . باور نكردنى اين‌كه اشخاص مميز و بالغ هر جا كه دلشان بخواهد براى رفع حاجت مىنشينند . نميدانم به چه علت بوده كه يكى از نويسندگان ايتاليايى ما شهر اصفهان را با شهر زيباى « پالرم » مقايسه نموده . همهء خانه‌ها گلى است ، فقط تعدادى آجر در آن به كار رفته است . دستمزد بنا ، روزانه ، چهل شاهى و دستمزد كارگر ، روزانه ، 20 شاهى است . » « 1 »\r\nشهر اصفهان در دوران فرمانروايى نادر نيز از نعمت امنيت و آرامش برخوردار نبود .\r\nجونس هنوى مىنويسد : نادر در سالهاى آخر سلطنت از فرط كار و خستگى ، به تندمزاجى مبتلا شده بود و نسبت به رنج و عذاب بشر بىاعتنا بود « در مدت اقامت خود در اصفهان ، مرتكب وحشيگريهايى شد كه سابقا از خود ، نشان نداده بود . اين شهر قديمى كه مدتها بعنوان بهشت ايران محسوب مىشد ، مانند ساير شهرهاى ايران ، از عواقب حملات بيگانگان و جنگ داخلى بىنصيب نمانده بود . استبداد و ظلم نادر نيز باعث ازدياد خرابى آن شد ؛ زيرا وى بر مردم اصفهان و حوالى آن مالياتهاى سنگين بست و عدهء زيادى از اهالى را بقتل رسانيد ؛ جزء اين عده ، گروهى از بازرگانان هندى و ارمنى بودند كه به امر نادر ، زنده‌زنده ، در آتش افكنده شدند .\r\nعلت اين عمل وحشيانه آن بود كه مىگفتند اين گروه زين اسبى را كه متعلق به شاه سلطان حسين بود خريده و مرواريدهاى آن را بدون آنكه به نادر اطلاع دهند بريده بودند . اين قضيه اگر هم صحت داشته باشد ، نبايد دليل آن وحشيگرى شده باشد . » « 2 »\r\nشهر اصفهان از نظر شاردن : شاردن مىنويسد : تصور مىكنم ، اصفهان به اندازهء لندن سكنه دارد كه پرجمعيت‌ترين شهرهاى اروپاست و هميشه در بازار به حدى جمعيت است كه اشخاصى كه سواره حركت مىكنند ، براى شكافتن جمعيت و راه باز نمودن ، جهت عبور يك نفر را پيشاپيش ، مأمور شكافتن جمعيت مىكنند زنهاى طبقات متوسط و ممتاز غالبا در خانه‌هاى خود زندانى هستند در حالىكه زنان وابسته به مردم فقير ، براى انجام كارهاى مختلف ، در كوى و برزن ديده مىشوند .\r\nدر دورهء سه سلسله از سلاطين ايران ، اصفهان خيلى آباد و مهم بود : اول در دورهء آل بويه ، دوم در دورهء سلاطين سلاجقه ، سوم در زمان صفويه و از آنها يادگارهايى در اين شهر باقى است . « 3 »\r\nشاردن ، سياح و بازرگان فرانسوى ، دربارهء كاشان مىنويسد : « شهر كاشان در يك دشت وسيع ، واقع است كه در ازاى آن يك فرسنگ و پهنايش ربع فرسنگ مىباشد . با روى شهر ، داراى ديوار مضاعفى است كه مجهز به برجهاى مدور قديمى مىباشد ، و پنج دروازه دارد به نام\r\n\r\n\r\n","description":"","footnote":"\r\n( 1 ) . جملى كاررى ، سفرنامهء كاررى . ترجمهء عباس نخجوانى - عبد العلى كارنگ ، ص 64 - 62 ( به اختصار ) .\r\n( 2 ) . جونس هنوى ، زندگى نادر شاه . ترجمهء اسماعيل دولتشاهى ، ص 310 .\r\n( 3 ) . نديم الملك اصفهانى ، تاريخ مختصر اصفهان . به نقل از : فرهنگ ايران‌زمين . ج 12 ، ص 157 .\r\n","page_name":" 337 ","page_number":345},
  {"content":"\r\n\r\nدروازهء دولت ، دروازهء فين ، دروازهء قصر ملك ، دروازهء قم و دروازهء اصفهان . » « 1 »\r\nشهر كاشان : كاررى مىنويسد : « كاشان هم مثل قم بوسيلهء خانى اداره مىشود . دور شهر را دو ديوار به فاصله‌اى اندك احاطه كرده . بازار شهر وسيع جالب و ديدنى است . صنعتگران زيادى دارد ؛ مسگران هنرمند ماهر ، روى ظروف مسى كنده‌كاريهاى زيبايى مىكنند . كوچه‌ها غالبا زيبا و آبادند . كاروانسراها در همه‌جا دو طبقه ، معمور و دايرند . بازرگان ، پيشه‌ور ، هنرمند هر جا به چشم مىخورد . حياطها همه وسيع و داراى حوض آبند . اغلب بازرگانان ساكن اين كاروانسراها شب را در كنار حوض بساط شام و رختخواب مىگسترند و به استراحت مىپردازند .\r\nاطراف در پنجره‌هاى منازل و حجرات و دكانها را با آجرهاى رنگى زينت داده‌اند . محصول صنعتى شهر انواع پارچه‌هاى حرير است . تجارت اين كالا عدهء بيشمارى از بازرگانان را از اطراف و اكناف كشور به اين شهر كشانده است . مقدار زيادى از اين محصول به هند و ساير ممالك آسيايى صادر مىشود . رفيق من ، « مالاشى » ، تافته‌اى به طول سه گزونيم و به عرض دو پالم و ربع ، به من نشان داد كه به دو عباسى خريده بود ، در صورتىكه 38 فولس ارزش داشت . » « 2 »\r\nتوماس هربرت انگليسى ، كه در سال 1628 ميلادى ( سال آخر سلطنت شاه عباس اول ) ، به كاشان آمده است ، چنين مىگويد : « كاشان را از حيث عظمت و ثروت و زيبايى ، حقا مىتوان دوم شهر ايران ناميد . سكنهء آن قريب چهار هزار خانوار مىباشند . خانه‌ها خوب ساخته شده . داخل بسيارى از آنها گچبرى و نقاشى شده است . مساجد و امامزاده‌ها داراى گنبدهاى زيبا و به رنگ فيروزه‌اى است . بازار كاشان خيلى بزرگ و يكنواخت و انباشته از انواع منسوجات ابريشمى و زرىدوزى و پشمى است ، كه از حيث بافت و رنگ‌آميزى در دنيا بينظير است . بطور خلاصه ، مىتوان گفت كه كشور ايران شهرى بهتر از كاشان ، از حيث صنعت و مدنيت و حسن ادارهء امور ، ندارد . اين شهر از جهت تفريح و خوشگذرانى هم نقصى ندارد .\r\nباغهاى فراوان و ميوه‌هاى گوناگون دارد .\r\nكاروانسراى اين شهر ، بسيار عالى و بينظير است ، و از تمام كاروانسراهايى كه ما در ايران ديديم بهتر است . اين مهمانسراى وسيع و مجلل ، طورى ساخته شده كه موكب بزرگترين پادشاهان آسيا مىتواند در آن منزل نمايد . اين بناى دولتى را شاه عباس كبير براى آسايش مسافرين ساخته است . » نيم قرن بعد ، شاردن فرانسوى ، بناهاى كاشان را بدينگونه توصيف كرده است : « ساختمانهاى كاشان از آجر و خشت بنا شده است . بازارها و گرمابه‌هاى آن فوق - العاده عالى و خوب و تميز و خوش ساخت است . كاروانسراهاى متعدد نيز در اين شهر ، ديده مىشود . كاروانسراى شاهى كه در خارج كاشان در جوار دروازهء شرقى ساخته شده است ، عاليترين مهمانخانهء شهر و بهترين كاروانسراى تمام ايران بشمار مىرود . وى پس از شرح مفصلى كه از نقشهء بنا و قسمتهاى داخلى و تزيينات اين كاروانسراى دو طبقه داده است ، اضافه مىكند كه در جوار بناى مذكور ، كاخ همايونى و در روبرو ، عمارت مخصوص اقامت سفيران ديده مىشود . هردو بنا يادگار شاهنشاه بزرگ مزبور است و هريك باغات بسيار زيبا و مصفايى\r\n\r\n\r\n","description":"","footnote":"\r\n( 1 ) . سياحتنامهء شاردن ، پيشين . ج 3 ص 83 - 82 ( به اختصار ) .\r\n( 2 ) . سفرنامهء كاررى ، پيشين . ص 58 - 57\r\n","page_name":" 338 ","page_number":346},
  {"content":"\r\n\r\nدر پشت‌سر دارد . منطقهء مركزى ، ميدان مشق سواران است . در خود شهر و حومهء آن ، كه زيباتر از خود شهر است ، از قرار اظهارات موثق ، مردم مجموعا ششهزار و پانصد باب خانه ، باغچه و چهل باب مسجد ، سه باب مدرسه ، و بيش از دويست باب امامزاده وجود دارد [ سياحتنامهء شاردن .\r\nج 3 ، ص 83 
  ] . » « 1 »\r\nبازار : بازارهاى كاشان از ديرباز قابل توجه و ديدنى بوده است و مهمترين بازارهاى اين شهر قديمى عبارتند از : بازار مسگرى ، رنگرزى ، زرگرى ، كفشدوزى و بازار ريسمان‌فروشى .\r\nبازار مسگرى كاشان تا نيمهء اول قرن حاضر اهميت و شهرت جهانى خود را از دست نداده بود ، و به گفتهء پروفسور ادواردبراون ، بازار مسگرهاى كاشان با صداى دائمى چكش كه روى مس مىخورد و كوره‌هايى كه مس در آنها قرمز مىشود ، از نقاط تماشايى مشرق زمين است . « 2 »\r\nتهران در عهد صفويه : بطوريكه پيترو در سفرنامهء خود ، مىنويسد : شاه عباس در ضمن مسافرت خود در تهران توقف نكرد . و با طعن‌ولعن و نفرين از اين شهر ياد كرده است . و ظاهرا علت اين بيمهرى ، اين است كه يك‌بار در اثر افراط در خوردن ميوه در اين شهر ، بيمار شده است .\r\nولى پيترو ، علىرغم شاه ، وارد تهران مىشود . به نظر او : « تهران شهر بزرگى است كه از قزوين وسيعتر است ، ولى عدهء كمى در آن ساكن هستند . تمام اين شهر از باغهاى بسيار بزرگى پوشيده شده ، و همه رقم ميوه در آن يافت مىشود ، منتهى به علت گرمى هوا ، صبح خيلى زود ، بايد آنها را بچينند و براى فروش به اطراف بفرستند . تهران پايتخت ايالتى است كه به‌همين نام خوانده مىشود و مقرخان است . خيابانهاى آن از نهرهايى كه تعداد آنها فوق العاده زياد است سيراب مىشود ، و همين نهرهاى پهن و باريك و كوتاه و طويل براى آبيارى باغات نيز مورد استفاده واقع مىشود . خيابانها ، پر از درختهاى چنار است كه همه پر برگ و قطور و زيباست .\r\nبايد بگويم كه در تمام مدت عمر خود ، هيچوقت تعداد به اين زيادى ، چنارهاى تنومند زيبا نديده‌ام . تنهء اين درختان به اندازه‌اى قطور است كه اگر دو مرد دست به دست يكديگر بدهند باز هم نمىتوانند يكى از آنان را در بغل بگيرند . و من بايد واقعا تهران را شهر چنار بنامم . از اين گذشته ، عمارت يا چيز زيباى ديگرى در اين شهر نيست . » « 3 »\r\nشهر قزوين : پيترو ، در عهد شاه عباس ، دربارهء قزوين ، چنين مىنويسد : « قزوين شهر بزرگى است كه مركز قسمت بزرگى از ايالت آذربايجان محسوب مىشود . شهر داراى حصار نيست و سكنهء آن غالبا از بازرگانان و سوداگران هستند . خانه‌ها بد و وضع آنها ، بخصوص از بيرون ، رقت‌آور است ، و از وقتى ، دربار از اينجا منتقل شده ، غالب آنها به خرابى گراييده است .\r\nخيابانها بسيار بد و باريك و كج و معوج و پرگردوخاك و به علت تابش آفتاب ، عبور از آنها با زحمت انجام مىگيرد . ساختمانهاى بازار بسيار بيقواره و زشت است . رويهمرفته رونق قزوين خيلى كمتر از آن چيزى بود كه فكر مىكردم ؛ درست برعكس اصفهان كه خيلى بيش از حد تصور من زيبا بود . » « 4 »\r\n\r\n\r\n","description":"","footnote":"\r\n( 1 ) . آثار تاريخى شهرستانهاى كاشان و نطنز ، پيشين . ص 149 - 148 .\r\n( 2 ) . ر ك : همان . ص 283 .\r\n( 3 ) . سفرنامهء پيترو دلاواله . ترجمهء شجاع الدين شفا ، ص 288 .\r\n( 4 ) . همان . ص 290 ( به اختصار ) .\r\n","page_name":" 339 ","page_number":347},
  {"content":"\r\n\r\nوضع خيابانها و ميدانها : « ميدان قزوين ، از ميدان نقش جهان اصفهان كوچكتر و از دولتخانه يا قصر شاهى اندكى دور بود و تا بازار بزرگ شهر ، فاصله‌اى نداشت . طول اين ميدان سه برابر عرض آن بود و مخصوصا آن را درازتر ساخته بودند تا براى چوگان‌بازى و بازيهاى ديگرى ، مانند گاوبازى و گرگ‌دوانى و غيره ، مناسب باشد .\r\nميدان را همه روز عصر ، چندين سقابا مشكهاى پرآب ، آب مىپاشيدند و پيش از آن‌كه شاه به ميدان آيد ، سرداران و بزرگان كشور ، دسته‌دسته ، در گوشه و كنار آن ، باهم به صحبت مشغول مىشدند . ديدار شاه در ميدان شهر آسان بود ، زيرا او هر وقت كه در قزوين يا اصفهان بسر مىبرد ، تقريبا همه روز عصر ، به ميدان مىرفت . در صورتىكه بار عام در دولتخانه ، چند روز يك‌بار پيش از ظهر ، داده مىشد و شركت دربار عام نيز كار آسانى نبود .\r\nهمين كه شاه سواره وارد ميدان مىشد ، كسانى كه پياده به آنجا آمده بودند ، پشت نرده‌هاى چوبى كه گرد ميدان كشيده شده بود يا به زير اتاقها و طاقنماهاى اطراف ، يا روى بام اين اتاقها كه ارتفاع زيادى نداشت مىرفتند . سواران نيز گرداگرد ميدان ، جلو نرده‌ها صف مىكشيدند و بدين ترتيب ، ميدان خالى مىشد . شاه با نديمان ، بدرون ميدان مىآمد و همه با فرود آوردن سر ، به او سلام مىكردند . شاه چندين بار ، گردش دور ميدان را تكرار مىكرد و در دفعات بعد ، ديگر كسى سر فرود نمىآورد . شاه با كمال سادگى و مهربانى ، با همه سخن مىگفت و همه را مفتون و شيفتهء خود مىساخت . گاه شاه با كمال سادگى و بدون احساس خطر ، در كوچه‌ها و ميدان و بازارهاى شهر مىگشت ، ولى در اين گردشها كسى حق سخن گفتن و تقديم عريضه نداشت بلكه از دور فرياد « زنده‌باد شاه » برمىآوردند . » « 1 »\r\nتكيه و حسينيه : از عهد صفويه به بعد ، كه شيعيان به اقامهء مراسم مذهبى و عزادارى علاقه‌مند شدند ، نه تنها از گذرگاهها و چارسوهاى مسقف براى اجتماعات مذهبى استفاده مى - كردند بلكه ساختن تكيه و حسينيه نيز معمول گرديد . « مهمترين تكاياى آن زمان ، در كاشان ، از اين قرار بوده است : تكيهء پاى نخل ، در اواخر بازار بزرگ شهر ؛ تكيهء سرپوشيدهء كوى طاهر - منصور ؛ تكيهء قبرستان درب باغ ؛ تكيهء گذر سرپره . . . حسينيه‌ها هريك داراى غرفه‌ها و طاقنماهاى بزرگ و كوچك بود و در هر كوى و برزن ؛ در ايام عاشورا ، آنها را سياهپوش مىكردند و به انواع چراغهاى رنگارنگ مىآراستند . . . از دورهء كريمخان زند ؛ تكاياى مخصوص و وسيعترى فقط براى تعزيه‌خوانى ساخته شد كه در وسط آنها تختگاه برجسته‌اى به ارتفاع يك متر از كف زمين ، براى نمايش دادن صحنه‌هاى مختلف تعزيه ساخته شده بود . » « 2 » در اينجا بيمناسبت نيست نگاهى به امپراتورى روم بيفكنيم و شهر معروف قسطنطنيه را با شهرهاى مهم ايران مقايسه كنيم : گيبون در تاريخ انحطاط و سقوط امپراطورى روم ، ضمن توصيف وقايع مربوط به سالهاى 300 تا 500 ميلادى ، از عظمت شهر قسطنطنيه سخن مىگويد و مىنويسد : « در حدود يكصد سال پس از ايجاد اين شهر ، نوشته‌اند كه قسطنطنيه صاحب يك آموزشگاه جامع ، يك سيرك در تماشاخانه ، يكصد و پنجاه و سه باب گرمابهء خصوصى و هشت گرمابهء عمومى ، پنجاه و دو رشته رواق ،\r\n\r\n\r\n","description":"","footnote":"\r\n( 1 ) . زندگانى شاه عباس اول ، پيشين . ج 2 ، ص 84 - 82 ( به اختصار ) .\r\n( 2 ) . آثار تاريخى شهرستانهاى كاشان و نطنز ، پيشين . ص 310 - 309 ( به اختصار ) .\r\n","page_name":" 340 ","page_number":348},
  {"content":"\r\n\r\nپنج دستگاه سيلو ، هشت آب‌انبار ، چهار تالار وسيع براى كنكاش نمايندگان سنا يا محاكم داد - گسترى ، چهارده كليسا ، چهارده كاخ ، و چهار هزار و سيصد و هشتاد و هشت باب خانه بود كه هر كدام بواسطهء عظمت و وسعت يا زيبايى ، بر ساير خانه‌هاى تودهء مردم شهر امتياز داشت . » « 1 »\r\n\r\nپيدايش شهرهاى جديد :\r\nغير از شهرهايى كه از بركت موقعيت جغرافيايى ، و يا به حكم علل و عوامل اقتصادى بوجود آمده‌اند ، بعضى از شهرها به ميل و ارادهء سلاطين ، با كوچ دادن مردم بعنف ، بوجود مىآمدند كه از آن جمله جلفاى اصفهان و فرح‌آباد مازندران قابل توجه و شايان ذكر است . پيترو مىنويسد : « يك ارمنى كه از فرح‌آباد بازگشته بود ، روز سيزدهم فوريه [ 1619 ميلادى 
  ] اين اخبار را به من داد و گفت ، در فرح‌آباد ، چهل هزار خانوادهء ارمنى و دوازده هزار خانوادهء گرجى و هفت هزار خانوادهء يهودى و در حدود بيست هزار خانوادهء مسلمان اهل شيروان ، و عده‌اى از مردم گيلان و سرزمينهاى ديگر زندگى مىكنند كه اهالى بومى و درباريان را نيز بايد به اين رقم اضافه كرد .\r\nاين مطلب را مىنويسم تا متوجه شويد كه تشكيل اين شهر با چه مقياس وسيعى شروع شده است ، و مرتبا وسعت و جمعيت آن رو به فزونى است . منتهى بايد صبر كرد و ديد ، آيا بعد از مرگ شاه عباس نيز اين وضع ادامه خواهد داشت يا شيرازهء كار از هم خواهد گسيخت . . . » « 2 »\r\nاز اين گزارش پيترو دلاواله به خوبى پيداست كه مردم ايران در قرون وسطى ، از يكى از ابتداييترين حقوق مسلم بشرى ، يعنى « آزادى مسكن » ، بىنصيب بودند و زورمندان زمان ، بنا به مصالح اقتصادى و سياسى و نظامى خود ، مىتوانستند مردم بىپناه ، مخصوصا اقليتهاى مذهبى ، را ، بدون مشورت و گفتگو با آنها ، از خطه‌اى به خطهء ديگر كوچ دهند و لواين كه با اجراى اين دستور ظالمانه ، هزاران نفر از آنها به خاك هلاك افتند و جمع كثيرى دارايى و منبع درآمد و كسب خود را از دست بدهند .\r\nپيترو ، ضمن مسافرت خود در مازندران ، راجع به فرح‌آباد ، مىنويسد : « خيابانهاى فرح‌آباد تماما پهن و طويل هستند و در دو طرف آنها خانه‌هاى متعددى قرار دارد . در مقابل هر خانه ، چاهى است كه آب باران داخل آن مىشود . خانه‌ها عموما يك طبقه است و سقف آنها با نيهاى مرداب ، كه به خوبى جلو نفوذ باران را مىگيرد ، پوشيده شده است . ديوار خانه‌ها سنگ ندارد بلكه كاهگلى است ؛ فقط خانهء شاه با آجر ساخته شده است .\r\nبطور كلى ، تمام اين شهر جديد ، از گل و چوب و نى و كاه ساخته شده ، به اين مناسبت ، غالبا آتش‌سوزى سرتاسر يك خيابان را از بين مىبرد . به همين علت ، اخيرا شاه ديگر اجازه نمىدهد جز با مواد خوب ، خانه‌اى بسازند . » « 3 »\r\nنقش جارچىباشى در شهرها : را فائل دومان ، ضمن مشاغل عهد شاه عباس ثانى ، از شغل جارچىباشى يعنى رئيس جارچيان نام مىبرد و در وصف او مىگويد : « اين شخص ، تحت فرمان خود ، افراد متعددى دارد كه براى پنج يا شش درم ، در كوچه و بازار راه\r\n\r\n\r\n","description":"","footnote":"\r\n( 1 ) . پيشين . ص 256 .\r\n( 2 ) . سفرنامهء پيترو دلاواله ، پيشين . ص 443 .\r\n( 3 ) . همان . ص 176 - 175 ( به اختصار )\r\n","page_name":" 341 ","page_number":349},
  {"content":"\r\n\r\nمىافتند تا براى يافتن اشياء گمشده جار بكشند . ايشان با صداى بلند ، فرياد مىكشند كه مثلا خداوند بر هر مسلمان واقعى كه مثلا الاغ يا غلام يا چيز ديگرى را يافته است ، ببخشايد و به هركس كه از آن گمشده خبر يا علامتى دهد ، صد دينار داده مىشود . » « 1 » رافائل اظهارنظر مىكند كه از اين راه ، كمتر چيز گم شده بدست مىآيد بلكه تنها وسيله ، اعمال قدرت است . « 2 »\r\nبازار وكيل : « كريم خان نزديك به مسجد خود ، چهار بازار از آجر و گچ ساخته و در شالدهء آن سنگهاى بزرگ به كار برده و در وسط چهار بازار ، چهارسويى ساخته بسيار بلند ، با طرزى دلپسند كه شايد در سراسر ايران از لحاظ معمارى و زيبايى كم‌نظير باشد . مرحوم فرصت الدوله ، در آثار العجم ، مىنويسد : يكى از اين بازارها به بازار بزازان شهرت داشت ، و آن مشتمل بود بر چهل و يك طاق تا برسد به چهارسوى مذكور . در وسط اين بازار ، بازار ديگرى بود با يازده طاق موسوم به بازار شمشيرگران ، بازارى ديگر با چهل و شش طاق به نام بازار كلاه‌دوزان ؛ و بازار ديگرى با نوزده طاق به نام بازار يراق‌بافان و بالاخره بازار ديگرى با ده طاق به اسم بازار سراجان . » « 3 »\r\n« اسكات وارينگ ، يك انگليسى كه تقريبا بيست و اند سال پس از كريم خان به شيراز آمده ، در كتاب خود به نام مسافرت از هند به شيراز در سال 1802 دربارهء اين بازار ، مىنويسد :\r\nبازار وكيل بناى عظيمى است از آجر كه به سبك اكسترچنج مسقف و پوشيده است . طول آن در حدود نيم ميل است و عرض آن در حدود پنجاه پا . اين بازار هنگام شب كه چراغهاى آن روشن است ، درخشندگى و شكوه بيشترى دارد . بازارهاى متعدد و زيباى ديگرى نيز در شيراز وجود دارد ولى هيچكدام آنها به زيبايى و عظمت بازار وكيل نيست . » « 4 »\r\nحصار شيراز : ژان‌گوره فرانسوى ، مىنويسد : « اولين مرتبه كه در پيرامون شيراز يك حصار محكم ، با سنگها و خشت پخته ، ساخته شد ، در دورهء سلطنت صمصام الدوله ، پسر عضد الدولهء ديلمى ، بود و آن حصار دوازده هزار ذرع ( بيش از 12 كيلومتر ) طول داشت . مردم در جنوب ايران مىگفتند ، ديوار گلى هشتاد سال ، و ديوار سنگى هشت قرن دوام مىكند . ديوارى كه صمصام الدولهء ديلمى در اطراف شيراز ساخت ، با اينكه تمام از سنگ نبود و آجر هم داشت ، چهار قرن دوام نمود و تا قرن هشتم ، باقى بود و در نيمهء قرن هشتم هجرى ، حصار شيراز رو به ويرانى گذاشت و محمود شاه اينجو آن را بطور كامل مرمت كرد ؛ و همان حصار است كه هنگام حملهء تيمور به فارس ، در نيمهء دوم قرن هشتم هجرى ، باقى بود . تيمور در خارج از شهر شيراز ، سلسلهء آل مظفر را به كلى شكست داد و به اين ترتيب ، شهر شيراز از قتل عام و خرابى نجات يافت .\r\nهنگامى كه تيمور وارد شيراز شد ، اين شهر داراى هفده محله و نه دروازه بود . اما وقتى على مراد خان زند ، چهارصد و يك سال بعد از ورود تيمور لنگ ، فارس و شيراز را محاصره كرد ، آن شهر وسعت دورهء آل مظفر را نداشت و داراى هفت محله و هفت دروازه بود ، اما يك حصار محكم\r\n\r\n\r\n","description":"","footnote":"\r\n( 1 ) . عباس آگاهى ، « وضع ايران در زمان شاه عباس ثانى » ( مقاله ) ؛ مجلهء بررسيهاى تاريخى . سال 9 ، شمارهء 3 ص 161 .\r\n( 2 ) . ر ك : همان .\r\n( 3 ) . عبد الحسين نوائى ، كريم خان زند . ص 306 .\r\n( 4 ) . همان . همان صفحه .\r\n","page_name":" 342 ","page_number":350},
  {"content":"\r\n\r\nشهر را محافظت مىكرد .\r\nصادق خان برادر كريمخان زند تصميم بمقاومت گرفت . در نتيجهء اين محاصرهء طولانى « از روز پانزدهم ماه ذيحجه تا اول محرم سال 1197 هجرى قمرى ، 20 هزار تن از شيرازيها از گرسنگى مردند . آنچه سبب شد كه 20 هزار تن در آن 15 روز بميرند ، تحمل كمبود خواربار و گرسنگى نه ماهه بود و گرنه در 15 روز انسان از گرسنگى به هلاكت نمىرسد . » « 1 »\r\n\r\nمختصات مساكن مردم در مناطق گرم و خشك\r\nبادگير و خيشخان : در مناطق خشك و گرم ايران ، از ديرباز ، استفاده از بادگير معمول بوده است . به قول آقاى مهندس پيرنيا ، « بادگير از روزگاران دور ، در ايران به كار گرفته شده و از نامهاى باستانى و گوناگون آن ، مانند و اتغر و بادهنج و باتخان و خيشود » و خيش خان برمىآيد كه پديده‌اى تازه نيست . بادگير انواع گوناگون دارد و بنابر وضع اقليمى و جهت باد ، به هيأتهاى مختلف در سراسر ايران ساخته شده ، و زيباتر و پركارتر و درستتر آنها در پيرامون دشتهاى خشك و سوزان و بويژه در شهرهاى كاشان و يزد و بم و جهرم و طبس و كرانه‌هاى خليج فارس و اروندرود ، نهاده است .\r\nبادگير با توجه به جهت وزش باد ، گاهى زمينهء چهارگوش و هشت‌گوش و بيشتر زمينهء مستطيل دارد ، و گاهى هم در كرانه‌هاى دريا تنها به صورت هواكشى در عكس جهت وزش باد دريا ، برفراز ساختمانها ، به چشم مىخورد . بادگيرهاى چهارگوش و هشت‌گوش مناسب مناطقى است كه جهت وزش باد در تابستان از يكسو و معمولا از شمال شرق به جنوب غرب است ، و به همين جهت ، سطح نماى بزرگ بادگير را فقط مواجه با يك جهت يعنى شمال شرق مىسازند و جبهه‌هاى ديگر را مىبندند . « 2 » »\r\nخيش : ظاهرا « خيش يكنوع پارچهء كتانى بود كه در اتاق مىآويختند و آن را نمناك مىكردند تا شايد از بركت آن اندكى هوا خنك شود . در تاريخ برامكه ص 59 سطر 8 ، مىخوانيم : خانه‌اى ديدم خيش آويخته . » « 3 »\r\nمنازل لار : كاررى ، طى مسافرت خود ، از شهر لار مىگذرد و مىنويسد : « چون شهر لار بيشتر گرم مىشود ، لذا در پشت‌بامها بادگيرى تعبيه گرديده كه درون اتاقها را بوسيلهء دريچه‌اى تهويه و خنك مىكند . » « 4 »\r\nتشكيلات يك خانهء معتبر در اصفهان : « كاررى » مشخصات يك خانهء اعيان‌نشين را در اواخر عهد صفويه ، چنين توصيف مىكند : « معمولا در بزرگى به حياطى باز مىشود و در وسط حياط ، حوض فواره‌دارى وجود دارد . در سه طرف حياط اتاقهايى بنا شده ، زير اتاقها زيرزمينهايى تعبيه گرديده . اهل خانه تابستان را در اين زيرزمينها استراحت مىكنند . زيرزمينها پنجره‌هاى\r\n\r\n\r\n","description":"","footnote":"\r\n( 1 ) . خواجهء تاجدار ، پيشين . ج 1 ، ص 464 - 458 ( به تناوب و اختصار ) .\r\n( 2 ) . محمد كريم پيرنيا ، « بادگير و خشيخان » ( مقاله ) ، مجلهء باستان‌شناسى و هنر ايران . شمارهء چهارم ، سال 48 ، ص 43 به بعد .\r\n( 3 ) . نقل از : قابوسنامه ( حواشى به قلم دكتر غلامحسين يوسفى ) . ص 326 .\r\n( 4 ) . سفرنامهء كاررى ، پيشين . ص 192 .\r\n","page_name":" 343 ","page_number":351},
  {"content":"\r\n\r\nمشبك كوچكى دارند كه هوا و روشنايى را از آنها مىگيرند . كف اتاقها با فرشهايى متناسب با ثروت صاحب‌خانه مفروش است . در يكى از اتاقها تعداد زيادى تشك و لحاف پنبه‌اى روى هم چيده شده است ؛ اينها به درد استراحت شبانهء اهل خانه مىرسد . منزل ثروتمندان غالبا دو طبقه است . از در بزرگى به دالان مسقفى وارد مىشود ؛ در طرفين دالان ، اتاقهايى قرار گرفته كه سقف و ديوارهاى آنها بطرزى بديع ، معمارى و نقاشى شده . پشت پنجره‌هاى حرمخانه ، پرده‌هايى آويزان است . در بعضى جاها بجاى پنجره ، قطعه‌اى چوب مشبك كار گذارده‌اند كه در آن نقشهايى به اشكال هندسى تعبيه و شيشه‌هايى در آن شبكه‌ها قرار داده شده است . پشت‌بامها معمولا صاف و هموار و كاه و گل‌اندود است . شبهاى تابستان ، عده‌اى پشت‌بام مىخوابند . در زمستان ، بايد هميشه مواظب پشت‌بامها بود تا برف و باران صدمهء زيادى به آنها نزند ، و از اين جهت است كه پس از باريدن برف ، بلافاصله آنها را برف‌رويى مىكنند .\r\nايرانيها بهترين اثاث و نفيسترين فرشهاى خود را در اتاق پذيرايى جا مىدهند و در ديگر اتاقها غالبا چيز مهمى ندارند ؛ و چون كف اتاقها مفروش است ، معمولا رختخواب را به روى زمين پهن مىكنند .\r\nبا وجود اينهمه نقص ، شهر اصفهان به علت موقع بازرگانى و طبيعى خود ، خيلى پرجمعيت است و بازرگانان زيادى از نقاط مختلف دنيا بدان روى آورده‌اند . بازار اصفهان از كالاهاى گرانبها پر است و هرگونه متاعى در آن يافت مىشود . » « 1 »\r\nاثاث خانه‌ها : توماس هربرت ، در قرن هفدهم ، چنين نوشت : « ايرانيان در خانهء خود ، اثاث زيادى جز قالى و مقدارى اسباب مسى ندارند . آنان روى زمين غذا مىخورند و مثل خياطان چهارزانو مىنشينند . هيچ فرد معمولى نيست كه قالى خوب يا بدى نداشته باشد و سرتاسر خانه يا اتاق پوشيده از قالى است . » « 2 »\r\nدر شرح مسافرت شرلى به انگلستان و آمدن هيأت سياسى انگلستان به ايران ، ضمن مطالعهء گزارشهاى روزمرهء ماه ژوئن 1628 ، مىخوانيم كه در يكى از قصور شاه در اشرف مازندران ، اتاقى در اندرون قصر با فرشهاى زيبا آراسته شده بود « ديوار و بالاى اتاقها طلا - كارى شده ، و منقوش به عكسهاى مرد و زن است و طبق مرسوم اين كشور ، بطور جالبى ، با طلا و ساير رنگها نقاشى شده است .\r\nدر برخى از اتاقها تختخوابهايى بود كه نيم دوجين از صيغه‌هاى وى باهم مىتوانند روى آنها بغلتند . اطراف اتاقهاى ديگر ، آيينه‌كارى شده است ، بطوريكه بتواند در موقعى كه با صيغه‌ها عشق‌بازى مىكند ، تمام اندام ديده شود . برخى از اتاقها پر از چينيهاى جالبى است كه براى نوشيدن قهوه و شراب ، ضمن خوشگذرانى در ميان زنانش ، به كار مىرود . در يك اتاق ديگر ، تيروكمان شاه را ديدم و قلابهاى مخصوصى كه براى چيدن ميوه از درخت بود .\r\nدر ميان جهانگردانى كه در عهد صفويه به ايران آمده‌اند ، پيترو دلاواله و كاررى سابق الذكر ، به مشكل مواد سوختنى و تأمين حرارت و گرما در فصل زمستان ، مخصوصا در\r\n\r\n\r\n","description":"","footnote":"\r\n( 1 ) . همان . ص 65 - 64 .\r\n( 2 ) . ويل رارىيل دورانت ، آغاز عصر خرد ( تاريخ تمدن ) . ترجمهء اسماعيل دولتشاهى ، ص 570 ( به اختصار ) .\r\n","page_name":" 344 ","page_number":352},
  {"content":"\r\n\r\nمناطق سردسير ايران ، اشاراتى كرده‌اند .\r\nوسيلهء سوخت : كاررى در سفرنامهء خود ، مىنويسد : در يكى از دهات آذربايجان ، چوب بقدرى كم است كه مردم « در زمستان ، از تپالهء حيوانات كه در تابستان آنها را جلو آفتاب خشك مىكنند ، براى گرمى استفاده مىنمايند . » « 1 »\r\nكرسى : پيترو دلاواله ، در طى مسافرت خود ، براى اولين‌بار ، در كردستان با « كرسى » مواجه مىشود و از اين‌كه در ايران بجاى بخارى ، از كرسى براى گرم شدن استفاده مىكنند اظهار شگفتى مىكند . وى در سفرنامهء خود ، بتفصيل ، از خصوصيات كرسى يعنى « چاله » يا منقل آتش و طرز نهادن آن در وسط چهارپايهء كرسى و لحاف بزرگى كه در روى آن مىافكنند و دشكهايى كه در چهار طرف آن قرار مىدهند ، سخن مىگويد و مىنويسد : مردم « در موقع غذا خوردن و صحبت كردن و حتى براى خوابيدن ، از آن استفاده مىكنند . و اشخاص ، روى زمين ، در روى تشكهايى كه كنار آن قرار دارد ، بطورى مىنشينند كه شانه و پشت آنان به ديوارى كه جلو آن متكا و بالش چيده شده است تكيه مىكنند . حرارت اين دستگاه به اندازه‌اى مطبوع و لذت‌بخش است كه من هرگز وسيله‌اى به اين مفيدى براى مبارزه با سرماى زمستان نديده‌ام ؛ و قصد دارم موقع مراجعت به ايتاليا دستور دهم نمونه‌هايى از آن بسازند . » « 2 »\r\n\r\nسرگذشت ساختمانها و مواد ساختمانى\r\n« مواد اوليهء ساختمانى غالبا در طول تاريخ بشر ، يكسان مانده‌اند . در اقتصاد مردم اوليه و عقب‌مانده ، گل ، برگ ، كاه ، پوست ، استخوان و ساير موادى كه به آسانى تهيه مىگردد ، براى خانه‌سازى به كار مىرفته ، اما بيشتر بناها و راههاى جهان از چوب و سنگ ساخته شده است .\r\nدر آغاز تاريخ ، انسان فقط با كلفت كردن ديوار و افزودن به عرض آن ، مسكنى براى خود فراهم مىكرد . به اين ترتيب ، در طرح‌ريزى محدوديتهاى فراوانى پيش مىآمد . اما با پيدايش آهن و فولاد ، در استخوانبندى بنا و به كار بردن سيمان و ماسه اكنون لازم نيست براى تأمين دوام و ارتفاع بنا مقادير هنگفتى مواد ساختمانى را بر سر هم سوار كنند . به اين ترتيب ، آهن و فولاد در صنايع ساختمانى انقلابى عظيم ايجاد كردند ؛ يعنى در حال حاضر غير از شن ، قلوه‌سنگ ، آهك ، خاك رس ، گچ ، چوب ، قير ، از آهن و فولاد ، كائوچو و كاشيهاى پلاستيكى ، آجرهاى شيشه ، ورقه‌هاى نسوز و آجرهاى سيمانى در ساختمانهاى جديد استفاده مىكنند .\r\nمعمولا معمارها سعى مىكنند بنا را با موادى كه در محل موجود است ، بسازند و بار گران هزينهء حمل‌ونقل را تحمل نكنند . در بعضى از نقاط آمريكا ، استخوانبندى بنا را با الوار جنگلى بالا مىآورند در حالىكه در انگلستان و آلمان ، بيشتر بنا را با سنگ و آجر مىسازند . چوب و صنايع نجارى از ديرباز ، در ساختمانها ضرورت قطعى داشته . در سراسر عالم ، چوب را به شكل تير و الوار و يا تخته حمل‌ونقل مىنمايند ، و خانه‌ها و مبل ، بنا بخصوصيات محل ، بوسيلهء نجارها و مبلسازان ساخته و پرداخته مىشود .\r\nاز جنگ جهانى دوم به بعد ، خانه‌هاى پيش ساخته متداول گرديده و مورد قبول عامهء\r\n\r\n\r\n","description":"","footnote":"\r\n( 1 ) . سفرنامهء كاررى ، پيشين . ص 44 .\r\n( 2 ) . سفرنامهء پيترو دلاواله ، پيشين . ص 15 .\r\n","page_name":" 345 ","page_number":353},
  {"content":"\r\n\r\nمردم در جهان متمدن قرار گرفته است . حال ، تمام ديوار و بدنهء عمارت كه از اجزاء چوب و فلز و غيره ساخته شده به محل حمل مىگردد و بوسيلهء كارشناسان بر روى هم سوار مىشود . در ساختمان جديد ، تأمين گرمى ( شوفاژ ) تهويه لوله‌كشى و سيم‌كشى از ضروريات است . تنها خطر چوب ، قابليت آتشگيرى آن است ، و امروز مواد معدنى نسوز در بعضى مناطق ، جاى چوب را گرفته است . » « 1 »\r\n\r\nخانه و مسكن\r\nخانه و مسكن ، در صورتىكه روى اصول صحيحى ساخته شود ، در سلامت و آسايش عمومى تأثير فراوان دارد . مدارك تاريخى نشان مىدهد كه در ايران ، از ديرباز ، اكثريت مردم بخصوص طبقهء وسيع كشاورزان ، از مسكن و تغذيهء صحيح و كامل بىنصيب بودند ، و همه ساله در ايران عدهء معتنابهى در نتيجهء نداشتن خوراك و پوشاك كافى و مسكن مناسب ، جان سپرده‌اند . « مطابق آمار يونسكو ، در روى كرهء زمين ، 280 ميليون نفر بدون مسكن هستند و كولىوار زندگى مىكنند ؛ 710 ميليون نفر در كلبه‌ها و 1300 ميليون نفر در خانه‌ها سكونت دارند .\r\nسكنى گزيدن چندين نفر در يك اتاق محقر ، خطرات بسيارى دربردارد . بيماريهاى سل ، ديفترى و مننژيت بوسيلهء ترشحات دهان از يكى به ديگرى ، سرايت مىكند ، و نزديك هم خوابيدن موجب سرايت بيماريهاى جلدى و مقاربتى مىگردد . آنچه كمال مطلوب است يك منزل براى هر خانواده ، يك اتاق ، براى هر نفر ، و يك حمام براى هر منزل است . مسكن بايد خشك ، هوادار ، روشن ، و پاكيزه باشد ؛ به سهولت بتوان آن را گرم كرد ؛ از اطراف آن بوى بد استشمام نشود ؛ بيسروصدا باشد و از خطر آتشسوزى و زمين لرزه مصون باشد . مسكن مرطوب سبب زيانهايى از قبيل رماتيسم و سرماخوردگى مىگردد . اغذيه در اتاق مرطوب زود فاسد مىشود . حشرات در هواى مرطوب بهتر زيست و نمو مىكنند . اتاق مرطوب دير گرم مىشود .\r\nاطاق مسكونى بايد آفتابرو باشد . موقعى كه هوا ملايم است ، پنجره را بايد باز گذاشت و از اشعهء مستقيم آفتاب استفاده كرد . اتاق خواب بايد روشن ، فضادار و بيسروصدا باشد ؛ به آسانى تهويه شود . فضا و هواى لازم براى هر فرد بالغ 16 متر مكعب است ، زيرا يك فرد بالغ در هر ساعت 32 متر مكعب هوا لازم دارد و هواى هر اتاق با وجود بسته بودن دروپنجره در يك ساعت دو مرتبه تعويض مىشود . تختخواب را بايد طورى قرار داد كه نور آفتاب به آن نتابد . مستراح بايد بخارج پنجره داشته باشد و مدام تهويه شود . نظافت مستراح در بهداشت اهالى خانه اهميت مخصوص دارد . حرارت اتاق مسكونى بايد بين 18 تا 20 درجه باشد . در موقع خواب 12 درجه حرارت كافى است . » « 2 »\r\nشهرها « در قارهء آسيا ، سواى آسياى شوروى ، فقط شش درصد از مردم در شهرهايى زندگى مىكنند كه بيش از يكصد هزار نفر جمعيت دارد ، و در قارهء آفريقا اين نسبت به پنج درصد تقليل مىيابد .\r\nدر ممالك عقب‌مانده ، نقش عمده‌اى كه بوسيلهء شهرها ايفا مىشود ، چندان آشكار\r\n\r\n\r\n","description":"","footnote":"\r\n( 1 ) . لستر كليم و ديگران ، جغرافياى اقتصادى جهان . ترجمهء فتح اللّه حكيمى ، ص 237 - 236 ( به اختصار ) .\r\n( 2 ) . ر ك : دانش بشر ( دايرة المعارف ) . به اهتمام مهدى تجلىپور ، ص 242 .\r\n","page_name":" 346 ","page_number":354},
  {"content":"\r\n\r\nنيست ، براى اينكه همهء آنها داراى شهرهايى هستند كه زندگى سياسى ملتها ، در آن اداره مىشود . به عبارت ديگر ، شما ممكن است با هواپيما به دور دنيا حركت كنيد و در عقب افتاده - ترين كشور نيز وارد يك فرودگاه عالى و تميز شويد ، ولى همان نقطه ، عبارت از مركز تجمع سياسى و اقتصادى يك منطقهء بزرگ است كه از حيث صنعت و كشاورزى ، عقب‌افتاده و درآمد فردى ناچيز دارد و اقتصاد خانوادگى در آنجا حكمفرماست .\r\nنمو سريع شهرها در قسمتهاى صنعتى و تجارتى جهان ، تماسها و دادوستد مردم دنيا را زياد مىنمايد . بر خلاف آن روزهايى كه هر فاميل يا آبادى قسمت عمدهء خوراك ، سوخت و البسهء خود را در محيطى به شعاع پنج تا ده ميل فراهم مىساخت ، امروز حتى فقيرترين شهرها قهوهء خود را از برزيل تهيه مىنمايد . گندم و گوشت گاو را از هزارها ميل فاصله حمل ، و پشم و كره از استراليا و عروسك را از ژاپن خريدارى مىنمايند .\r\nبراى حمل اين كالاها به محل ، در وقت معين و به طرز درست و بقيمتى كه مورد قبول مصرف‌كننده باشد ، بايد خدمات زيادى بوسيلهء دلالها ، بانكها ، باربندها ، ملوانان ، دستگاههاى تبليغاتى ، عمده‌فروشها خرده‌فروشها و . . . انجام گيرد . » « 1 »\r\nاثر تخريبى يك لشكركشى : غالبا شهرها و آباديها در اثر لشكركشى سلاطين و جنگ و ستيز فئودالها ، به ويرانه تبديل مىشد . نويسندهء عالم آراى عباسى ، دربارهء شهر تبريز پس از عزيمت قواى ترك و بازگشت حمزه ميرزا به آن شهر ، چنين مىنويسد : « . . روزى كه به شهر آمد ، طرفه شهرى به نظر درآمد . جميع خانه‌ها كه به طلا و لاجورد تزيين يافته بود ، خراب شده ؛ درها و پنجره‌ها نقاشى كنده شده ، بجاى هيمه سوخته شده بود ؛ درختان باغها و باغچه‌ها قطع شده . . . از چندين خانهء دلنشين ، يك خانه كه استعداد نشيمن يكى از اوسط الناس را داشته باشد ، سالم نمانده بود . . . جميع دكاكين و خانات كاشىكار دو طبقه و حمامات ويران شده . . . « 2 » »\r\nاز پايان دورهء صفويه تا روى كار آمدن كريم خان زند ، فعاليت عمرانى جالبى در ايران صورت نگرفت . كريم خان در دورهء كوتاه فرمانروايى خود ، در راه آبادى شيراز و سعادت مردم ايران قدمهايى برداشت ولى با مرگ او ، در نتيجهء جنگهاى متوالى و كشمكش مدعيان تاج و تخت جز كشتار و تخريب ، كارى انجام نشد . از دورهء فتحعلى شاه ، از بركت امنيت نسبى ، با كندى ، قدمهايى در راه عمران و نوسازى بعضى از شهرها برداشته شد .\r\n\r\nوضع شهرها در عهد قاجاريه\r\nسرهنگ در وويل كه در عهد فتحعلى شاه ، از ايران ديدن كرده است ، دربارهء ايران آن روز مىنويسد : « در اين عصر ، صرفنظر از شهر زيباى شيراز و چند شهر ديگر فارس و عراق عجم ، سراسر ايران ويرانهء بزرگ و دشت بايرى بيش نبود و فشار مصائب جنگ و يغما و چپاول ، از ساكنين معدود آن ، شوق و قدرت به كار را براى آباد كردن سرزمين خود ، ربوده بود . اقدامات ظاهرى و تظاهرات شاه به نيكوكارى ، دردى از مردم دوا نكرد بلكه حرص و ستمگرى ، بخصوص خست و دنائت و پولدوستى فتحعلى شاه ، بار مصائب را سنگين‌تر ساخت . فتحعلى شاه براى عمران و آبادى شهرها\r\n\r\n\r\n","description":"","footnote":"\r\n( 1 ) . جغرافياى اقتصادى جهان . پيشين . ص 148 .\r\n( 2 ) . به نقل از : زندگانى شاه عباس اول ، پيشين . ص 91 .\r\n","page_name":" 347 ","page_number":355},
  {"content":"\r\n\r\nو روستاها ، فرمانهايى صادر كرد ، اما چون هيچگونه كمك مالى براى عملى ساختن نقشه‌ها داده نشد ، فرمانها اجرا نگرديد . » « 1 »\r\nاثاث البيت ايرانيان : دروويل راجع به وسايل زندگى و اثاثهء منزل ايرانيان ، در يكى دو قرن پيش ، اطلاعات سودمندى در اختيار ما مىگذارد : « در ايران تهيهء اثاث البيت و دادن سروسامان به زندگى ، از هر جاى دنيا آسانتر است . حوايج زندگى مردم عادى و حتى دولتمندان ايران ، بسيار محدود است . در ايران ، از ميز و صندلى و كاناپه و كمد و پرده‌ها و آيينه‌هاى قدنما و تختخواب و غيره و غيره خبرى نيست . قالى و نمد تنها زينت منازل است .\r\nايرانيان گنجه ندارند ؛ از اين‌رو ، در ضخامت ميان ديوارها ، طاقچه‌هاى كوچكى مىسازند كه صندوقخانهء ايرانيان محسوب مىشود . لباس مردان معمولا از دو يا سه قبا و يك ثوب ، شلوار و پيراهن و يك شب كلاه و يك كلاه و يك بالاپوش تجاوز نمىكند . زنها از حيث لباس غنىتر از مردانند . لباس بچه‌ها بسيار ناجور و بيريخت است . اگر از فرزندان شاه و وليعهد بگذريم ، در ايران كودكى نديدم كه لباس تميز و مرتب بر تن داشته باشد .\r\nرختخواب ايرانيان منحصر به چند نازبالش و لحاف ارزان قيمت است . در اتاقهاى زنان جز چند جعبه كه جواهرات و اشياء گرانبها را در آن مىنهند ، قهوه جوش و چاىجوش و فنجانها و آينه‌هايى كه جزو جهيزيه و سر عقد آنان است . چيزى به چشم نمىخورد . قاب دور آيينه‌ها غالبا با طلا و نقرهء قلمزده تزيين شده و نقشهاى ميناكارى ، زيبايى آن را دو چندان ساخته است .\r\nوسايل آشپزخانهء ايرانيان بسيار ساده و محدود و از چند ديگ براى ريختن پلو و آش تشكيل مىشود . ايرانيان ماهىتابه و روغن داغ كن به كار نمىبرند . البته در كشورى كه اينهمه طلا و نقره فراوان است ، اين ميزان اثاث البيت ناچيز است . آشپزخانهء بعضى از اشراف بسيار مفصلتر و داراى سرويس چينى و نقره‌اى يكپارچه است ، اما شاه داراى سرويس طلاى يكپارچه است . » « 2 »\r\nمختصات خانه‌هاى ايران در سال 1817 : موريس دوكوتزبو در كتاب خود ، به نام مسافرت به ايران در سال 1817 ، دربارهء خانه‌هاى ايران ، چنين مىنويسد : « خانه‌هاى ايران عموما ساده و يك شكل ساخته شده . ساختمان آن منحصر به چند اتاق رو به شمال است كه يك بدنهء آن به يك پنجرهء بزرگ اختصاص دارد كه اين پنجره ، تمام روز باز و شب بسته مىشود و به شيشه‌هاى رنگارنگ مزين شده . اتاقها عموما طاقچهء زياد دارد كه در خانهء ضعفا ساده و در خانهء متمولين بنقاشى و طلاكارى مزين است . بخارى عموما روبروى پنجره ساخته مىشود .\r\nاغنيا كف اتاق خود را سنگ‌فرش كرده و قالى روى آن مىگسترانند ولى فقرا ، روفرشيى بيش ندارند . در هيچ خانه‌اى آيينه و ميز و صندلى و آنچه بدان اطلاق لفظ مبل مىشود ، وجود ندارد .\r\nايرانيان عموما كفش خود را دم در كنده وارد اتاق مىشوند و چهار زانو ، روى زمين مىنشينند . شهرهاى ايران جز كوچه‌هاى تنگ چيزى ندارد . » « 3 »\r\n\r\n\r\n","description":"","footnote":"\r\n( 1 ) . گاسپار دروويل ، سفرنامهء دروويل . ترجمهء جواد محيى ، ص 31 ( به اختصار ) .\r\n( 2 ) . همان . ص 112 - 109 ( به اختصار ) .\r\n( 3 ) . موريس دوكوتزبو ، مسافرت به ايران در سال 1817 . محمود هدايت ، ص 70 .\r\n","page_name":" 348 ","page_number":356},
  {"content":"\r\n\r\nوضع ساختمانها : سولتيكف كه در عهد محمد شاه قاجار به ايران آمده است ، صمن عبور از زنجان ، از خرابه‌هاى يكى از قصور قديمى ياد مىكند و قبل از هرچيز ، از درهاى كوتاه اين قصر كه او را مجبور مىكردند خم بشود تا سرش به‌جايى نخورد به سختى شكايت مىكند . بعد او وارد عمارتى مىشود كه جزو بيوتات سلطنتى بود . از اشكال زيبا و رنگهاى گوناگون اظهار شگفتى مىكند . در شاه‌نشينها ستونهاى بلورى قرار داشت . در ديوارها و سقف ، هزاران آينه مخلوط با طلاكاريهاى درخشان و نقاشيهاى روشن كه گلها و صحنه‌هاى شكار و جنگها و مناظر با لطف ديگرى را نشان مىداد ، ديده مىشد .\r\nحوض بزرگى پر از آب ، در مركز اين بناى زيبا قرار داشت . شكل بنا هشت گوش بود و در اطراف آن ، مانند جايگاههاى تماشاخانه ، عمارات ساده‌اى بود كه نوكرها در آن مسكن داشتند . در طبقهء اول ، تمام اتاقها كه هريك با تزيينى مخصوص مشخص مىشد و همه در زيبايى باهم رقابت مىنمودند ، از يكديگر با درهاى شيشه‌اى و پرده‌هاى زربفت مجزا مىشدند . « 1 »\r\nسولتيكف پس از ورود به تهران ، مشخصات خانهء خود را چنين توصيف مىكند : « در محله‌اى كه آن را دروازه قزوين مىنامند ، با شش تومان در ماه ، يكى از زيباترين منازلى كه مىتوان در اين شهر يافت اجاره كرده بودم . آب‌وهواى تهران به اندازه‌اى ملايم و خوب بود كه ايرادى بر آن وارد نمىآمد . خانه از دو طبقه با چندين اتاق تشكيل مىشد ؛ هر طبقه دو ايوان داشت ؛ اتاقهاى بالا مسلط به شهر بود ؛ به شهرى كه با وجود منظرهء ملال‌انگيزش ، خالى از جنبش نيست . دو رديف پنجره كه پايينيها داراى لنگه‌هاى چوبى و بالاييها مزين به جامهاى رنگين بود ، اتاق اصلى خانه را كه ديوارهاى آن مانند برف سفيد بود ، روشن مىكرد . از طاقچه‌هاى آن اتاق استفاده كرده و در آنها دو سلاح ايرانى تقريبا كامل كه با زحمات غيرقابل تصورى تهيه كرده بودم قرار داده بودم . » « 2 »\r\nسپس سولتيكف از رواج دروغگويى و فقدان تقوى در ايران ، سخن مىگويد . چنان كه ديديم نه تنها دروويل ، بلكه سولتيكف و ديگران از وضع دلخراش مساكن و شهرهاى ايران در عهد قاجاريه سخن گفته‌اند .\r\nسولتيكف در طى مسافرت خود در ايران ، مكرر ، از وضع نامساعد شهرها و عمارات مخروبهء ايران سخن مىگويد . وى ضمن گفتگو از قزوين ، مىگويد : « در ميان خرابه‌هاى اين شهر - زيرا تقريبا تمام شهرهاى ايران خرابه‌هاى مكروهى با ديوارهاى گلين است - سعادتى بود كه يك اتاق و يك بخارى پيدا كردم . يكى از ديوارهاى اتاقى كه مرا آنجا بردند شيشه‌هاى رنگين خيلى كوچك بود كه در آلتهاى چوبى جاى داده شده بود ؛ زيرا شيشه در ايران نادر و گران است . با اين حال ، چون اغلب اين شيشه‌ها خرد شده بود و باد در سوراخها و شكافها مىپيچيد ، با وجود آتشى كه در بخارى روشن بود ، تقريبا يخ كرده و از دود تقريبا خفه شده بودم .\r\nبا بستن سوراخها و ميخ كردن نمد به در ، به اين رنج من پايان دادند . » « 3 »\r\n\r\n\r\n","description":"","footnote":"\r\n( 1 ) . ر ك : الكسيس سولتيكف ، مسافرت به ايران . ترجمهء محسن صبا ، ص 65 .\r\n( 2 ) . همان . ص 84 - 83 .\r\n( 3 ) . همان . ص 106 .\r\n","page_name":" 349 ","page_number":357},
  {"content":"\r\n\r\n\r\nوضع اجتماعى\r\nسولتيكف ضمن مسافرت خود ، از فقر و بينوايى مردم ارمنستان سخن مىگويد و خانه‌ها و مساكن مردم را بسيار مخروبه و بيصفا تشخيص مىدهد : « از اين مساكن فقير ، پيرانى شكسته و زنانى با لباسهاى مندرس ، بچه‌هايى با چهره‌هاى بشاش و قرمزگون ولى به حد نفرت‌انگيزى چرك ، بيرون مىآيند . « 1 »\r\nپس از ورود به خاك ايران ، در وصف ميانه ، مىگويد : مله ( ساس ) هايى كه نيش آنها كشنده است ، اين شهر را در نظر غمگين مىسازند . بنابه احتياط ، چادرهاى ما را بيرون شهر زده بودند . سولتيكف ميانه را شهرى فلاكت بار مىبيند . و از خود مىپرسد كه آيا مىتوان « به يك توده كلبه‌هاى گلى كه عده‌اى گدا در آن سكونت گزيده‌اند ، اسم شهر داد . « 2 »\r\nشهر يزد در عهد فتحعلى شاه : واتسن شهر يزد را ، در عهد قاجاريه ، چنين توصيف مىكند : « . . اطراف شهر خندق و دو رشته حصار با برج و باروهاى متعدد جداگانه در پيرامون آن قرار دارد كه تمام ، احتياج به تعمير دارند . محيط آن در حدود دو ميل‌ونيم و محوطهء درونى آن ، پر از خانه و باغات است . در سمت شرقى ، در درون ديوار ، ارگ شهر شكل مربع نامرتبى دارد و چهار صد قدم قطر آن است . در اطراف شهر ، اقامتگاههاى متعدد و باغاتى است كه محيط آن بالغ بر پنج ميل است . بازارهاى يزد در حدود هزار دكان دارد با سقفى كه به سبك معمول ايران است . شهر 34 كاروانسرا دارد كه در چهارده تا از آنها تجار و كسبه مشغول كارند . در شهر ، سى مسجد ( غير از مسجد رفيع و تاريخى امير چخماق ) وجود دارد و يازده مدرسه براى طلاب علوم دينى است .\r\nيزد در نوشته‌هاى رسمى ، دار العباده لقب دارد . جمعيت شهر را در حدود چهل هزار نفر تخمين مىزنند كه بيشترشان صنعتكارند و به پارچه‌بافى ، ابريشمكارى و كسب و بازرگانى اشتغال دارند . در اين شهر ، اقليتى از هنديان ، زرتشتيان و كليميها زندگى مىكنند . » « 3 »\r\nنقارخانه : در كتاب حاجى باباى اصفهانى ، صداهايى كه از غروب آفتاب به بعد در شهر به گوش مىرسيد ، چنين بيان شده است : « اول ، صداى نقارخانه بلند شد ؛ بعد ، صداى اذان شام ؛ آنگاه صداى طبل اول و سپس صداى طبل برچين ؛ و پس از آن ، صداى طبل بگيروببند ؛ و سرانجام آواز « حاذق‌باش » و « بيدارباش » كشيكچيان و سردمداران بازار و پاسبانان برج و باروى ارگ . » « 4 »\r\nرشت : « جان بل « 5 » » كه در سال 1129 هجرى ( 1717 ميلادى ) رشت را ديده ، دربارهء آن ، چنين مىنويسد : شهر رشت ، دشت وسيعى است كه همهء اطراف آن را جنگلهاى انبوه فراگرفته است و نزديكترين راه آن به ساحل درياى خزر ، يك روز راه است . خانه‌هاى پراكنده‌اش بر اين شهر آرايشى روستاوار داده است .\r\nبسبب جلگه‌اى بودن و رطوبت اين منطقه ، مردم رشت ناچارند خانه‌هاى خود را در\r\n\r\n\r\n","description":"","footnote":"\r\n( 1 ) . ر ك : همان . ص 53 .\r\n( 2 ) . ر ك : همان . ص 59 .\r\n( 3 ) . تاريخ ايران در دورهء قاجاريه ، پيشين . ص 180 - 179 ( به اختصار ) .\r\n( 4 ) . پيشين . ص 120 .\r\n( 5 ) .  John Bell \r\n","page_name":" 350 ","page_number":358},
  {"content":"\r\n\r\nنقاط خشك بنا كنند . خانه‌هاى رشت ، در مقايسه با خانه‌هاى نقاط ديگر ايران ، حقيرتر به نظر مىرسد . براى اين‌كه بارانهاى فراوان اين منطقه سقف خانه‌ها را فرو نريزد ، بامها را سفالى مىسازند .\r\nشاليزارها و مردابها هواى آن را ناسالم ساخته است . مخصوصا در فصل تابستان ، بيماريهاى مسرى در اين نقطه زياد ديده مىشود . با اينكه در رشت وفور نعمت است ، ولى مردم به علت گرسنگى ، نيمه‌مرده به نظر مىرسند . استخرهاى اين شهر پر از قورباغه‌هايى است كه مانند كلاغها فضا را با قيل‌وقال خود پر مىكنند .\r\nگملين « 1 » كه در سال 1184 هجرى ، رشت را ديده ، اطلاعات بيشترى راجع به مختصات شهر رشت بدست مىدهد . وى از اهميت اقتصادى و بازرگانى رشت سخن مىگويد و مىنويسد كه دو هزار خانه ، به اسلوب شرقيها ، در آن بنا شده كه بيشتر آجرى است . عمارت خان ، از هر جهت ، ممتاز و عالى است .\r\nرشت در زمان شاه عباس دوم و كريم خان زند و آقا محمد خان قاجار ، بسبب بازرگانى خود ، شهرت فراوانى داشته است و كاروانهاى متعدد ، از هند و بخارا و تركيه و ساير كشورها ، به اين شهر مىآمدند و ابريشم گيلان را با خود به بنادر درياى مديترانه و خليج فارس مىبردند .\r\nعليرغم زيانهايى كه از طاعون 1246 هجرى ناشى شده بود ، اكنون در سايهء بازرگانى ابريشم و توسعهء كشاورزى برنج و تجديد صنايع ابريشمى ، رشت جان تازه‌اى گرفته است . رشت داراى شش محله و در حدود 6000 خانه و 000 ، 30 جمعيت است . شهر رشت داراى 3300 دكان و 20 كاروانسرا براى تجار ، 25 كاروانسرا براى كاروانها ، 40 مسجد و 12 بقعه و 36 تكيه و 6 مدرسهء علوم دينى و 35 حمام است .\r\nبازار شامل راسته‌يى است مركب از 3 يا چهار كوچهء تنگ موازى باهم است كه با كوچه‌هاى ديگرى كه بطور عمودى آنها را قطع كرده است ، مربوط مىباشد ، و داراى كاروانسراهاى زيادى است كه همه از تعدادى دكانهاى نزديك به‌هم و انبار تشكيل شده است . اين بازارها خوب سنگفرش شده است . از هر سمت ، سايبانها و طارميهايى ساخته‌اند كه پياده‌روها را از آفتاب و باران حفظ مىكنند . در كاروانسراها را ، شبها ، مىبندند .\r\nدر يك قسمت از دكانها پرده‌اى آويخته‌اند كه مال التجاره را در پشت آن قرار مىدهند .\r\nكالا را روى تخته يا ميزى مىچينند . بازرگانان روى حصير يا قالى كه در پيشخان دكان انداخته اند ، در وسط كالاها ، مىنشينند و چپق دود مىكنند و به بحث در امور بازرگانى و سياسى مىپردازند و در انتظار مشتريان خود ، مىنشينند .\r\nخانه‌ها داراى بالكونهاى سرپوشيده و بامهاى برآمده‌اى است كه با سفال قرمز پوشيده شده است . اطراف خانه با باغ و چپر محدود شده است . در هشت يا نه سال اخير ، اسلوب خانه‌سازى رشت از خانه‌هاى بادكوبه تقليد مىشود .\r\nخانهء طبقات فقير از گل ساخته شده ( استخوان‌بندى خانه از چوب است ) و داراى بامهاى گاليپوشى است . ديوارهايى كه خانه‌ها را احاطه كرده است ، از آجر يا گل است كه براى محفوظ\r\n\r\n\r\n","description":"","footnote":"\r\n( 1 ) .  Gmelin \r\n","page_name":" 351 ","page_number":359},
  {"content":"\r\n\r\nداشتن از باران ، آنها را با سفال پوشانده‌اند . در راهروها و كوچه‌ها راه رفتن مشكل است و اكثر بايد تا قوزك پا در گل فرو رفت . شهر داراى يك قبرستان قديمى است و يك يا دو مجراى فاضل آب دارد و از هرگونه تشكيلات بهداشتى عارى است . در بيشتر خانه‌ها مستراح به صورت چاههايى است كه راهى به خارج ندارد و در چند مترى آنها چاههايى است كه آب مشروب خود را از آن برمىدارند .\r\nخاكروبه و زباله را در فضاى باز مىريزند . در زمستان ، استخرها را از آب جارى آلوده پر مىكنند و وقتى كه يخ بزند ، همان يخ آلوده را در يخچالها براى استفادهء تابستانى انبار مىكنند . » « 1 »\r\n« تقريبا تمام پسرها و عده‌اى از دخترها به مكتبخانه مىروند و در آنجا خواندن و نوشتن مىآموزند و آياتى از قرآن را حفظ مىكنند . از چند سال قبل ، مدرسه‌هايى به سبك مدارس اروپايى ، در اين شهر تأسيس شده است كه در آنها فارسى ، عربى ، فرانسه ، روسى ، هندسه ، جبر ، حساب و جغرافيا تدريس مىشود . م . ا . اف . چرچيل كه در سال 1321 هجرى ( 1903 ميلادى ) در امتحان يكى از مدارس حضور داشت ، از استعداد فوق العادهء عده‌اى از دانش - آموزان اظهار شگفتى مىكرد . » « 2 »\r\nبازارهاى شهر رشت : دكتر فوريه در 11 ربيع الثانى سال 1309 ، در وصف رشت چنين مىنويسد : « رشت شهرى است كه 30 هزار نفر جمعيت دارد ، و در ميان باغات وسيع ، با بامهاى سراشيب ، بوضعى زيبا ساخته شده است . هم تميز است و هم بازارهاى آن از مال التجاره مملو .\r\nكاروانسراهاى آن مركز انبار امتعه‌اى است كه بين ايران و اروپا از راه درياى خزر مبادله مىشود . در آنجا فرشهايى از ابريشم ، به اشكال مختلف و نقوش زيبا با گلدوزى ، درست مىكنند كه شهرتى بسزا دارد . « 3 »\r\n\r\nاصلاحات شهرى و فعاليتهاى بهداشتى در عهد اميركبير\r\nتا قبل از استقرار صدارت امير ، در شهرهاى ايران ، از لحاظ رعايت اصول بهداشت عمومى و نظافت و پاكيزگى شهر و ديگر امور ، نظم و حسابى وجود نداشت . امير براى نخستين‌بار ، تصميم گرفت كه از بيماريهاى همه‌گير ، نظير آبله و و با ، جلوگيرى كند و براى پذيرايى از بيماران ، به تأسيس بيمارستان دولتى اقدام كرد . آبله كوبى از زمان فتحعلى شاه ، در ايران سابقه داشت ، و دكتر كرميك « 4 » انگليسى رساله‌اى در اين باب نوشت و ترجمه آن به دست مردم افتاد .\r\nولى آبله‌كوبى عمومى از ابتكارات و اقدامات خير امير است . روزنامهء وقايع اتفاقيه ، مكرر ، در باب لزوم آبله‌كوبى ، مقالاتى نوشت . مردم بتدريج ، به سودمندى اين اقدام پىبردند . آبله - كوبى كودكان همگانى و اجبارى بود . مسؤول آبله‌كوبى گيلان نوشت : « در اوايل ، اهل آنجا احتراز از اين معنى داشتند . بعد از آن‌كه به وضوح پيوست كه اين آبله‌كوبى بسيار مفيد است ،\r\n\r\n\r\n","description":"","footnote":"\r\n( 1 ) . ه . ل . رابينو ، ولايات دار المرز ايران ، گيلان . ترجمهء جعفر خمامىزاده ، ص 76 - 71 ( به اختصار ) .\r\n( 2 ) . همان . ص 93 .\r\n( 3 ) . دكتر فوريه ، سه سال در دربار ايران . ترجمهء عباس اقبال ، ص 312 .\r\n( 4 )  Cormick \r\n","page_name":" 352 ","page_number":360},
  {"content":"\r\n\r\nتمامى اهالى شهر در كمال رغبت و ميل ، اطفال خود را مىآوردند و آبله مىكوبيدند . » اعتضاد السلطنه مىنويسد : « در سفر اصفهان ، روزى در چهلستون ، امير را برافروخته ديدم . گمان بردم كه از سرحد خبر بدى رسيده ، اما معلوم شد كه فرزندان صادق رنگ‌آميز و محمد كله‌پز از بيمارى آبله مرده‌اند . امير از آنان مؤاخذه كرد چرا با وجود آنكه دولت مايهء آبله‌كوبى را فرستاده و در معابر هم جار زده‌اند كه اطفال را آبله بكوبيد ، قصور كرده‌اند ؟ پس گفت « از هريك پنج تومان گرفته مرخص كنيد ، و پول را در صندوق خاص خرج مريضان بگذاريد . » چون توانايى پرداخت آن را نداشتند ، « دستور داد كه از كيسهء خودش ، اين پول را به صندوق بدهند تا قانون اجرا شده باشد . » بعد ، من به امير گفتم : « اين مطلبى نبود كه اينقدر شما را مشتعل كرده بود . » فرمود : « شاهزاده ، تعجب دارم كه شما شنيديد دو نفر . . . بىجهت ، تلف شده‌اند و به شما تأثير نكرد . » از اين سخن امير « من بسيار شرمنده شدم . » « 1 »\r\nديگر از بلاهاى بومى ايران و با بود كه از عربستان و هندوستان به ايران مىآمد ، و هر چند سال يك‌بار ، عدهء كثيرى را مىكشت . امير براى مبارزه با اين بلاى خطرناك ، دفاتر و جزوه‌هايى منتشر كرد و بوسيلهء روحانيان و سرشناسان ، بين مردم پخش كرد . در روزنامهء وقايع اتفاقيه ، اندرزهاى كافى به مردم داد . رسم قرنطينه يعنى متوقف ساختن و معاينه كردن مردم تازه‌وارد را معمول كرد ، و مخصوصا به حاكم كرمانشاهان ضمن نامهء مشروحى ، نوشت كه اين عمل قرنطينه اسباب زحمت مردم و سودجويى مأمورين نشود .\r\nبيمارستان دولتى در ربيع الاول 1268 افتتاح گرديد . در اين بيمارستان ، چهارصد بيمار را مىتوانستند درمان كنند . بموجب آمار ، از ربيع الاول 1268 تا ربيع الثانى 1269 ، در حدود 2238 مريض در آنجا معالجه گرديدند . پس از تأسيس دار الفنون ، دكتر پلاك شاگردان خود را براى آموختن طب تجربى به بيمارستان دولتى مىبرد ، و خودش كار جراحى را انجام مىداد .\r\nپزشكان فرنگى ديگر نيز از اين بيمارستان براى تعليم دانشجويان استفاده مىكردند . عده‌اى طبيب فرنگى به گيلان ، شيراز و تبريز اعزام شدند كه حقوق سالانهء آنها از 150 تا 250 تومان بود .\r\nتا عهد امير ، اطبا غالبا حذاقت و تبحر كافى در كار خود نداشتند . از سال 1267 ، قرار بر اين شد كه اطبا تا تصديق از معلم طبابت نگيرند و وقوف و تجربهء خود را نشان ندهند به اين كار خطير مشغول نشوند . در روزنامهء وقايع اتفاقيه ، مقاله‌هايى راجع به خطر بيماريهاى مسرى و راه جلوگيرى از آنها نوشته شد . به مردم گوشزد كردند كه خاكروبه‌هاى خود را در آب جارى شهر نريزند ، و رخت خود را در آب نشويند ؛ زيرا اين كارها موجب بروز انواع بيمارى مىشود . كلانتر تهران به « ريكا » ها دستور داد كه در نظافت كوى و برزنها مراقبت نمايند ؛ زباله‌ها و كثافات را از كوچه‌ها بردارند . يخچالها سابقا محل خاكروبه و رختشويخانهء اهالى بود و در زمستان در همين جايگاه آلوده ، آبى كثيف رها مىكردند و يخ حاصله را به خورد مردم مىدادند .\r\nامير دستور داد كه دور يخچالها را ديوار بكشند و براى جلوگيرى از گل‌ولاى زمستان ، كوچه را سنگفرش كنند . دولت دستور داد كه صورتى از افراد ناقص الاعضا كه در شهر گدايى مىكنند\r\n\r\n\r\n","description":"","footnote":"\r\n( 1 ) . خاطرات حاج سياح . ص 470 ، به نقل از : اميركبير و ايران ، پيشين ، ص 333 .\r\n","page_name":" 353 ","page_number":361},
  {"content":"\r\n\r\nتنظيم كنند .\r\nبراى جلوگيرى از كم‌آبى ، آب رودخانهء كرج را به تهران جارى كردند ، و مردم را از اين بدبختى عظيم رها ساختند . روزنامهء وقايع اتفاقيه در شمارهء دهم خود چنين مىنويسد : مردم كه « هيچوقت در خانه‌هاى خود اينطور آب جارى نديده بودند و با آب چاه يا آب دستى سقاها گذران مىكردند ، حوضها و گوديها در خانهء خود ساخته . . . از آب جارى پر كرده و همگى سيراب گرديده‌اند . » بموجب تقسيم نامهء آب كرج كه به مهر امير است ، آب رودخانه به هشتاد و چهار سهم تقسيم شد و نه سهم آن را بعنوان حقابهء تهران تعيين نمودند .\r\nديگر از اقدامات خير امير در زمينهء شهرسازى ، بناهاى سودمندى است كه از وى در تبريز و تهران بيادگار مانده است . وقتى كه وزير نظام آذربايجان بود ، بازار و تيمچهء بزرگى در تبريز ساخت كه بعدها به سراى امير نامدار گشت . در تهران نيز ، در عهد صدارت ، بناى تيمچه و بازارى را گذاشت كه اولى به سراى اتابكيه و دومى بازار امير شهرت يافت . سراى امير دو طبقه ساخته شد و 336 حجره داشت . علاوه بر اينها در نياوران نيز ساختمانهايى از خود بيادگار گذاشت . « 1 »\r\nوضع شهر تهران : اعتماد السلطنه در روزنامهء خاطرات خود ، جسته‌جسته ، مطالبى در پيرامون وضع عمومى شهر تهران نوشته است ، از جمله مىگويد : « روز سه‌شنبه ، 4 جمادى الثانى 1298 ، صبح على الرسم ، به طرف سنگلج رفتم . كوچه‌ها بسيار كثيف بود . ابراهيم ، نايب محله را به دست خود ، كتك زدم . » « 2 »\r\nوى ضمن وقايع پنجشنبه 11 ذى قعده 1298 ، مىنويسد در اين روز ، دستور ديرين شاه راجع به ايجاد چراغ گاز ، صورت عمل گرفت . « تشريفات زياد از هر قبيل فراهم آوردند . ميدان توپخانه را آرايش دادند ، بيرقها زدند ، چادرها افراشتند ، موزيكانچيان اخبار دادند شربت و شيرينى و اقسام ميوه فراهم آوردند . وجه نقد و شالى هم به جهت پيشكش آستان پادشاهى حاضر كردند . » « 3 »\r\nولى شاه به نام كسالت ، از شركت در جشن امتناع ورزيد . اعتماد السلطنه چون مدتى كمابيش شهردار تهران بود ، بعضى از خصوصيات شهر تهران را در آن روزگار توصيف مىكند .\r\nاز جمله مىنويسد : « دو سال قبل « كنت » مدعى شد كه بايد عملهء شهرى كه يكصد نفر بودند و يكصد مال و عملجات خيابانى كه آنها هم يكصد نفر بودند و پنجاه مال ضميمه شود . در سال 15 هزار تومان ديوان بدهد به جهت تنظيف شهر . اين بود كه شاه فرمودند تو مدعى شو و شدم ؛ به من دادند . » « 4 » سپس مىنويسد كه چون نايب السلطنه از اين وضع ناراضى بود ، به كارشكنى پرداخت تا شاه اين مقام را از من گرفت . اعتماد السلطنه ، ضمن وقايع صفر 1299 ، مىنويسد : شاه ، بنابه اصرار حاجى ملا على كنى ، تصميم گرفت جنده‌ها را از شهر بيرون كند « شاه مىفرمود از اين دروازه بيرون مىكنند ، از دروازهء ديگر خواهند آورد ؛ چرا كه كنت در سال از جنده‌هاى تهران 14 هزار تومان ماليات مىگيرد . » « 5 »\r\n« ضمن وقايع جمعه ، 25 جمادى الثانيه 1299 مىنويسد كه در اثر برق و طوفان شديد « متجاوز از هفت نفر در طهران ، بواسطهء برق مرده‌اند ، و دو سه خانه محترق شده است . » « 6 »\r\n\r\n\r\n","description":"","footnote":"\r\n( 1 ) . ر ك : اميركبير و ايران ، پيشين . ص 342 - 332 .\r\n( 2 ) . پيشين . ص 74 .\r\n( 3 ) . همان . ص 119 .\r\n( 4 ) . همان . ص 138 .\r\n( 5 ) . همان . ص 145 .\r\n( 6 ) . همان . ص 164 .\r\n","page_name":" 354 ","page_number":362},
  {"content":"\r\n\r\n« اعتماد السلطنه ، ضمن وقايع سوم شوال 1303 مىنويسد : « دستخطى به نايب السلطنه صادر شد كه قصابها گوشت در كوچه مىفروشند مختارند ، اما كثافت گوسفند را در كوچه‌ها نريزند . » « 1 » « همو ضمن وقايع پنجم رجب 1304 ، مىنويسد كه شاه مرا فراخواند . « لدى الورود فرمودند ، خيابانها را بده تعمير كنند ، درخت بكارند . عرض كردم ، رسم دولت شما اين است بنايى را بايد در زمستان بكنند ، درختكارى را در غير موقع در تابستان ! هزار مرتبه پول خواستم به جهت تعمير خيابانها ، ندادند ؛ درخت خواستم ، ندادند ؛ خيلى سخت گفتم . » « 2 »\r\nوضع كوچه‌ها : غالبا كسانى كه از گذشتهء تاريخى ايران ، ناامنى شهرها و مختصات حكومتهاى فئودالى بيخبرند ، از مشاهدهء كوچه‌هاى تنگ و پراعوجاج و پيچاپيچ كه در شهرهاى مختلف هنوز آثارى از آن باقى است ، دچار شگفتى و تعجب مىشوند ؛ غافل از آنكه شهرسازان آن دوران يعنى تودهء مردم كه كاملا از حملات احتمالى اشرار و ياغيان و جنگهاى فئودالى آن دوران باخبر بودند ، براى آنكه در راه هجوم و تجاوز و غارتگرى اشرار ، بتوانند سدها و موانع گوناگونى ايجاد كنند ، حتى الامكان ، كوچه‌ها و معابر عمومى را تنگ و پيچاپيچ مىساختند تا بتوانند در روزهاى بحرانى ، با ساختن سدها و دربندها ، در مقابل ياغيان پايدارى كنند .\r\nدر تاريخ كاشان مىخوانيم : « در آن هنگام اقدام دفاعى و احتياطى ديگرى هم كه به عمل آمد ، ساختن دربندهاى بزرگ و محكمى در مدخل كوچه‌هاى بن‌بست كوى و برزن شهر بود تا در صورت رخنه كردن دشمن به شهر ، خانه‌به‌خانه ، از خود دفاع كنند . چنان كه در سال 1175 ، هنگام تهاجم سپاهيان زكى خان زند به كاشان ، عبد الرزاق خان حاكم و مدافعين شهر ، در برابر آنان دليرانه مقاومت كردند . بعد از آن ، عبد الرزاق خان خندق عميق معتبرى هم برگرد باروى شهر حفر نمود . » « 3 »\r\n« در عهد قاجاريه ، چون بدنبال درگذشت هريك از پادشاهان ، اغتشاش و آشفتگى در سراسر كشور پديد مىآمد ، مردم كاشان در آن هنگام ، دروازه‌ها را مىبستند و پشت آن را خاكريز مىكردند و از ورود دسته‌هاى مسلحى كه در آن حدود آمدورفت مىنمودند ، جلوگيرى مىكردند . » « 4 »\r\nدر سالهاى اخير نيز مظالم و ستمگريهاى نايب حسين كاشى و پسرانش ، در دهات و شهر كاشان ، معروف است و محتاج به يادآورى نيست . پس از استقرار سلسلهء پهلوى و ايجاد امنيت و تمركز در سراسر كشور ، اندك‌اندك ، برج و باروها ، قلعه‌ها ، خندقها و دروازه‌هايى كه در طى قرون براى دفاع شهرها ضرورت كامل داشت ، ارزش نظامى و اجتماعى خود را از كف داد و ساختن خيابانها و كوچه‌هاى مستقيم و عريض جزو برنامهء شهرداريها قرار گرفت .\r\nوضع تهران در قرون اخير : از دورهء شاه طهماسب اول صفوى به بعد ، اندك‌اندك ، تهران به صورت يك شهر درآمده و « از موقعى كه آقا محمد خان قاجار در اوايل قرن 13 هجرى آن را مركز اقامت خود قرار داده ، عنوان پايتخت ايران را پيدا كرده است .\r\n\r\n\r\n","description":"","footnote":"\r\n( 1 ) . همان . ص 443 .\r\n( 2 ) . همان . ص 491 - 490 .\r\n( 3 ) . آثار تاريخى شهرستانهاى كاشان و نطنز ، پيشين . ص 96 .\r\n( 4 ) . همان . ص 98 .\r\n","page_name":" 355 ","page_number":363},
  {"content":"\r\n\r\nبا وجود اينكه فتحعلى شاه و محمد شاه و رجال دربارى ايشان ، در آبادى تهران و بناى قصور و عمارات و مساجد و بازارهاى چند ، كوشيدند و روزبروز ترقى و شكوه آن را بيشتر كردند ، باز مهمترين قدم در اين راه در عهد سلطنت 49 سالهء ناصر الدين شاه برداشته شد . تهران قديم از مساجد و مدارس و بازارها و خيابانها و ميدانها و ابنيهء سلطنتى و باغها تا قبل از دورهء پهلوى ، آنچه داشته بيشتر از بناهاى عهد ناصرى بوده است .\r\nدر دورهء سلسلهء پهلوى ، چنان كه همه مىدانيم ، تهران هم از چهار طرف وسعت پيدا كرده و هم به علت خراب كردن بسيارى از محلات كهنه و قديمى و انشاء خيابانهاى وسيع در ميان آن محلات ، صورت اين شهر قديمى و تاريخى به كلى به شكل ديگرى درآمده و هنوز هم تغيير صورت مزبور ، بسرعت و بدون رعايت اصول شهرسازى ، پيش مىرود .\r\nبدبختانه ، ما هنوز هيچ نوشتهء مستند و معلومى در باب تاريخ تهران در دست نداريم و تا امروز هيچكس همت نكرده است كه در باب پايتخت كشور ايران ، كتاب يا رساله‌اى تأليف كند تا معاصرين و آيندگان بدانند كه بر اين شهر بزرگ ، لااقل از همان اوانى كه پايتخت ايران شده تا امروز ، چه گذشته است . ابنيهء مهم چه بوده يا چه هست . بانيان آنها چه مردمى بوده و در چه تاريخى آنها را بنا كرده‌اند . محلات و كوچه‌هاى قديمى و مدارس و مساجد آن به چه كسانى يا به چه حوادثى منسوب است و در طى اين مدت يك قرن‌ونيم ، كه از پايتخت شدن تهران مىگذرد ، آبادى و خرابى آن به چه حالت درآمده و چه تغييراتى از اين جهت در آن راه يافته است .\r\n« تصور مىكنم كمتر كسى بداند كه مثلا « زنبوركخانه » و چال سيلابى و بازارچهء زعفران‌باجى و گود اختر كور و گذر لوطى صالح و بازارچهء حاج سيد ابراهيم ، و چهارسوى شيرازيها و كوچهء غريبان و كوچهء هفت تن و بازارچهء مهدى موش و سرپولك و هزارها مثل اين اسامى ، كه هنوز هم معمول است ، به چه علل به اين عناوين خوانده شده يا اشخاصى كه اين مواضع را به ايشان منسوب داشته‌اند چه كسانى بوده‌اند ؟\r\nبه گمان ما ، هنوز هم وقت براى تحقيق اين مجهولات دير نشده است . . . اينك نگارندهء اين سطور . . . يك قسمت از يادداشتهاى خود را در مجلهء يادگار درج مىكند . بحث ما در اينجا مربوط است به دو موضوع : يكى سبزه‌ميدان ، ديگر مجمع دار الصنايع كه در جوار آن ميدان و در قسمت جنوب غربى آن قرار داشته است .\r\nبه شرحى كه از بعضى از كتب عهد ناصرى ، مخصوصا كتاب المآثر و الآثار كه در 1306 قمرى به چاپ رسيده و روضة الصفاى ناصرى كه در سال 1274 قمرى چاپ آن اتمام پذيرفته ، برمىآيد ، سبزه‌ميدان پيش از آنكه به صورت قبل از عهد پهلوى درآيد ، چنان كه تركيب لغوى آن مىفهماند و در غالب شهرهاى گيلان و مازندران و غيره نظاير آن وجود داشته ، در ابتدا ميدانى بوده است كه در آن اقسام سبزى و تره‌بار مىكاشتند و در همان محل نيز به خريد و فروش آنها مىپرداخته‌اند .\r\nدر كتاب المآثر و الآثار ، در اين خصوص ، چنين نوشته شده : « مكشوف باد كه اين ميدان را به آن جهت ، سبزه‌ميدان گفته‌اند كه در زمان سلطنت زنديه ، آنگاه قاجاريه براى تدارك ترجات و سبزىآلات اهالى دار الخلافه ، در فصل بهار ، اين محوطه را كه با حوالى و حواشى بمنزلهء\r\n\r\n","description":"","footnote":"","page_name":" 356 ","page_number":364},
  {"content":"\r\n\r\nدشتى بود عريض ، انواع سبزيها مىكاشتند و از عهد دولت شاه مرحوم ، محمد شاه غازى ، تا همين سال مزبور ( يعنى 1269 هجرى ، سال ششم از سلطنت ناصر الدين شاه ) قاپوق كه مقصرين را بپاى آن سياست مىكردند در وسط اين ميدان بود و كسبهء بسيار پست ، از قبيل جگرك بره و گاوفروش و نعلبند و امثالهم ، سايبانهاى كرباس ميدانى در آنجا افراشته امتعهء نالايق خود را مىفروختند . بعلاوه ، مرغ‌فروشها و بره‌دارها نيز در اين موقع ، به كسب مىپرداختند . الغرض ، اين مكان كه فعلا متنزهى است نمايان ، محلى بسيار كثيف و مجتمع هرگونه فضول قاذورات بود . و در تاريخ مزبور ، به دست پدرم ( يعنى حاجى على خان حاجب الدوله ، پدر محمد حسن خان صنيع الدوله و اعتماد السلطنه ) ساخته و از هر پليدى پرداخته شد ، به حدى كه امروز نزهتگاه مردم است و چند سال ، اينجا در ايام رمضان ، بساطاندازى مىشد و امتعهء متنوعهء ايران و فرنگ ( مشابه اكسپوزيسيون ) در نهايت آراستگى عرضه مىشد . افسوس كه اين وضع بهم خورد . » [ ص 63 
  ] .\r\nنام قديم ديگر سبزه‌ميدان « تخته پل » بود كه ظاهرا به معنى پل تخته‌اى است . اما درست معلوم نيست كه چرا به آن اين نام را داده بوده‌اند . به احتمال قوى ، اين نقطه محل پلى بوده است بر روى يكى از رودخانه‌هاى مغرب تهران ( مثل رودخانهء ونك يا كن ) كه از اراضى نزديك به تهران قديم كه حاليه داخل شهر شده ، عبور مىكرد ، و بعد از وسعت پيدا كردن شهر و خراب كردن خندق اول آن ( در سال 1284 قمرى ) كه حد شمالى آن خيابان برق كنونى و حد غربى آن به ضلع شرقى خيابان ناصريه ، معروف به كنار خندق بوده ، مجارى آبها را دور تر ، يعنى بيشتر به طرف مغرب ، برده‌اند .\r\nرودخانهء كن تا قبل از آنكه خندق دوم شهر تهران احداث شود ، از محل مريضخانهء دولتى ( مريضخانهء سيناى كنونى ) مىگذشت و هيچ بعيد نيست كه همين رودخانه بوده است كه از طريق سبزه‌ميدان حاليه به طرف جنوب شرقى مىرفته است .\r\nمرحوم هدايت ، در آخر روضة الصفاى ناصرى ، [ ج 10 ، ص 814 
  ] در باب بناى سبزه - ميدان ، چنين مىنويسد : « ديگر از بناهاى عهد ناصرى ، عمارت ميدان در تخته پل مشهور به سبزميدان است كه سالهاى بسيار ، محل ذبح گاو و گوسفند و بخس و خار و جيفهء مردار متعذر بود ، و گناهكاران واجب القتل را در آن محل بردار مىزدند و مقتول مىكردند ، و فى الواقع بس ناشايسته و ناپسند بود كه مبتداى دربار ارك خاص شاهنشاهى مطرح و ملعب الواط و مذبح حيوانات باشد . حضرت شاهنشاهى مقرر فرمود كه دار را به خارج شهر برپاى دارند ، و اين مكان لايق را سرايى دولتى و تاجرنشين سازند و در اطراف آن ، حجرات فوقانى و تحتانى پردازند ، و دكاكين آن را بلورفروشان به بلورينه آلات رنگين نمايند ، و حوضهء آب صاف در سبزميدان ، چون ناف‌خوبان ، بيارايند ، و چنين كردند و اكنون محلى پاك و جايى باصفاست . . . »\r\nبناى ميدان تخته پل ، يا سبزميدان ، در سال 1269 ، يعنى قريب به يك سال بعد از عزل و قتل ميرزا تقى خان اميركبير انجام يافته ولى ظاهر اين است كه شروع به اين كار ، مثل شروع بناى مدرسهء دار الفنون و بسى ابنيهء ديگر ، در عهد صدرات او شده منتهى عمر وى به اتمام آنها وفا نكرده است .\r\nدر همين روضة الصفاى ناصرى مرحوم هدايت ، يكى ديگر از ابنيهء جديدهء عهد ناصر - الدين شاه را كه به مباشرت حاجى على خان حاجب الدوله اتمام پذيرفته ( خيابان تخته پل\r\n\r\n","description":"","footnote":"","page_name":" 357 ","page_number":365},
  {"content":"\r\n\r\nجديد ) مىشمارد ؛ و غرض از اين خيابان ، همان خيابان شرقى - غربى است بين گلوبندك و انتهاى خيابان ناصريه كه سابقا بمناسبت نزديكى به ذخيرهء اسلحهء دولتى ، آن را « خيابان جبه خانه » مىناميدند ؛ ولى امروز جزء خيابان بوذر جمهرى شده است . . . از جمله مؤسساتى كه امير - كبير طرح انشاء آن را ريخته بود ولى مثل بسيارى ديگر از اقدامات خير او پس از قتلش مفتوح شده و به ثمر رسيده ، مدرسه يا مؤسسهء مجمع الصنايع است براى تربيت شوق اهل هنر و ترويج صنايع داخلى در سراى بزرگى كه هنوز هم به‌همين اسم موسوم است ؛ و محل آن ، در انتهاى بازار توتون‌فروشها در جنوب غربى محل سبزه‌ميدان قرار دارد .\r\nدر اين مؤسسهء بالنسبه بزرگ ، عده‌اى به كارهاى دستى ، نظير زردوزى ، مليله‌دوزى ، تفنگ‌سازى ، قداره‌گرى ، تعمير ساعت ، كليدسازى ، نقاشى ، صحافى ، تذهيب‌كارى ، آهنگرى ، نجارى ، كالسكه‌سازى و جز اينها اشتغال داشتند . « 1 »\r\nتهران به نظر دكتر فوريه : دكتر فوريه ، در سفرنامهء خود ، مىنويسد كه تهران داراى صدوسى هزار نفر جمعيت است ، و در دورادور خود بارويى دارد كه منحصرا آن را از گل ساخته‌اند .\r\nدر هر طرف از چهار جهت آن ، سه دروازه است كه مجموعا 12 دروازه مىشود . هر دروازه طاقهاى برج مانند و بلند دارد كه با كاشيهاى الوان مزين ساخته‌اند . ميان شهر تهران و بارو ، باغهاى محصور و اراضى باير پهناور ، مزارع ، موستان و قبرستان قرار گرفته است . ميدان توپخانه ، ميدان مركزى شهر است . خيابانهاى مهم عبارتند از : خيابان امين السلطان ( فردوسى حاليه ) ، لاله‌زار ، خيابان الماسيه ، ناصريه ، چراغ‌گاز ، خيابان مريضخانه . فوريه مىنويسد : قسمت شمالى تهران با داشتن كوچه‌هاى زيبا و مستقيم و حياطها و باغهاى وسيع و عمارات زياد ممتاز است . خيابان الماسيه كه داخل ارك مىشود ، و خيابان ناصريه يا شمس العماره ، راه وصول به محلات قديمى شهرند . در اين محلات ، كوچه‌ها و محلات تنگ و پرپيچ‌وخم است و جمعيتى كه چندان پاك و پاكيزه هم نيستند در هر قدم در رفت‌وآمدند . كثافات آنها بينهايت است . مخصوصا پايين بازار و در كوچه‌هايى كه راه ميدان قاپوق و ميدان مالفروشها و محلهء يهوديهاست ، ممكن نيست كه انسان از آنها بگذرد و دائم با بوى عفونت لاشهء مردار همراه نباشد .\r\nسپس فوريه از مختصات بازارهاى تهران و سوراخهاى نورافكن سقف و كثرت آمدورفت در آنها سخن مىگويد ، و مىنويسد آب مشروب تهران ، مثل غالب شهرها ، از قنات است و چون از البرز مىآيد ، از شمال به جنوب جارى است . غالبا در تابستان ، فقرا دچار بىآبى مىشوند .\r\nبه نظر فوريه ، طرز توزيع آب در تهران ظالمانه و غير صحى است ، و مجارىرو باز سبب انتشار امراض گوناگون مىشود . سپس ، فوريه از چگونگى تحصيل يخ در زمستان و انبار كردن آن در گودالهاى زيرزمينى براى تابستان سخن مىگويد .\r\nدر مورد بناهاى تهران ، مىنويسد كه همه از خشت‌وگل است . ديوارها و بامها را با كاهگل ضخيم مىاندايند ؛ به‌همين علت ، در زمستان ، بر اثر ريزش برف و باران ، خطر خراب شدن سقفها و ديوارهاى پوسيده و تلف شدن انسانها و حيوانات زياد است . « 2 »\r\n\r\n\r\n","description":"","footnote":"\r\n( 1 ) . ر ك : مجلهء يادگار . سال چهارم ، شمارهء 10 - 9 ، ص 59 به بعد .\r\n( 2 ) . ر ك : سه سال در دربار ايران ، پيشين . ص 144 - 138 .\r\n","page_name":" 358 ","page_number":366},
  {"content":"\r\n\r\nشهر رشت : الكساندر خودزكو ، راجع به ارزش اقتصادى رشت مىنويسد : « چون موقع مركزى شهر ، آن را از لحاظ بازرگانى ممتاز مىداشته ، به فرمان شاه عباس ، به پايتختى ايالت گيلان انتخاب شد . تنها 6 شبانه‌روز راه كاروانرو آن را از قزوين ، عمده‌ترين انبار كالا در سراسر ايران ، جدا مىكند . از طرف ديگر ، فاصله‌اش تا پير بازار كه خود توسط يك راه‌آبى مناسب با خليج انزلى در ارتباط است ، در حدود يك ساعت‌ونيم مىباشد . از اين طريق ، رشت با تمامى بنادر درياى خزر مرتبط مىگردد .\r\nهرچند كه دو سوم جمعيت اين شهر بر اثر كشتار طاعون سالهاى 1832 - 1831 ميلادى ( 1248 - 1247 هجرى قمرى ) از دست رفته است ، باز در حال حاضر ( نيمهء اول قرن نوزدهم ) شهر رشت صاحب شش هزار باب خانه است كه در هفت محله پراكنده‌اند ، و هفت بازار و ده مسجد و يك قصر و مدارس بسيار دارد . جملهء كوچه‌هايش را با سنگ مفروش كرده‌اند . در روزهاى « نوغان » ، يعنى اوايل مرداد كه محصول ابريشم بدست مىآيد ، بازارهاى رشت تحركى بينظير به خود مىگيرد . در اين روزها ، مالكان و كشاورزان از همه نقاط گيلان به رشت مىآيند تا محصولات خويش را بفروشند ؛ مالياتهايشان را بپردازند و عروسى فرزندانشان را تدارك ببينند .\r\nشهر در اين روزها ، ميعادگاه بازرگانان و سوداگران ايرانى و روس و ارمنى و يونانى است كه از هر سوى فرامىرسند . تحركى كه در اين زمان شهر رشت را فرامىگيرد ، در كمتر شهرى از مشرق زمين نظيرى براى آن مىتوان يافت . تمام معاملات بر مبناى ترقى يا تنزل قيمت ابريشم فيصله مىيابد . نه گرماى خفقان‌آور روز و نه هواى مه‌آلوده و پر از پشهء شب ، هيچيك ، التهاب سوداگران ابريشم را تسكين نمىدهد . ابريشم تهيه شده در فومن و لاهيجان از لحاظ زيبايى و ظرافت ، بر ابريشم ولايت رشت پيشى مىگيرد . » « 1 »\r\nتحقيق دربارهء مختصات شهرها از جهات مختلف ، از دوره قاجاريه ( عهد ناصر الدين شاه ) آغاز گرديد . از جمله در « كتابچهء راجع به مساجد و تكايا و دكاكين و تعداد نفوس اصفهان » اطلاعات سودمندى به چشم مىخورد : در ابتداى اين رساله ، كه سراسر آمار سياقى است ، مى - نويسد : كتابچهء تعداد عمارات و ابنيه و باغات شاهى و مساجد و مدارس و دكاكين و حمامات و كاروانسراها و امامزاده‌ها و تكايا و بقاع و طواحين و يخچالها و قراولخانه‌ها و كارخانجات و بيوتات مسكونهء واقعه در شهر و خارج شهر بلدهء دار السلطنهء اصفهان ، و تعداد نفوس ساكنين شهر و خارج شهر كه جزو شهر تعداد مىشود ، و نفوس طلاب ساكنين مدارس و كاروانسراها و غيره ، برحسب امر جناب صاحب ديوان ، كلانتر و محتسب و كدخدايان بازديد نموده‌اند - به تاريخ محرم الحرام 1287 . » « 2 »\r\nشهر بروجرد : دكتر فوريه ، در طى مسافرت خود در ايران ، دربارهء شهر بروجرد ، چنين مىگويد : « بروجرد شهر بزرگى است كه بيست هزار نفر جمعيت دارد ، ولى كثافت آن از حد گذشته .\r\nبمحض آنكه از حصار آن داخل شديد ، غير از خرابه و كثافت چيز ديگرى نمىبينيد . تمام\r\n\r\n\r\n","description":"","footnote":"\r\n( 1 ) . سرزمين گيلان ، پيشين . ص 13 - 12 ( به اختصار ) .\r\n( 2 ) . فرهنگ ايران‌زمين . ج 6 ، ص 12 .\r\n","page_name":" 359 ","page_number":367},
  {"content":"\r\n\r\nكوچه‌ها كج و معوج و بازارها تنگ و تاريك ، و از همه‌جا هر نوع رايحهء كريه به مشام مىرسد . چالهء مستراح غالب خانه‌ها به طرف كوچه‌ها باز است ، و در وسط شهر محلى است كه تمام كثافات به آنجا مىرود و خدا داناست كه آيا تاكنون چيزى از آن برداشته شده يا نه . آفتاب هم نمىتواند همه‌جا را خشك و سالم كند . بروجرد تنها وسيلهء ضدعفونى كه در دسترس دارد ، همين آفتاب است . » « 1 »\r\nوصفى از بازار اصفهان : يحيى دولت‌آبادى ( متولد در سال 1279 هجرى ) ، در وصف بازار اصفهان ، چنين مىنويسد : « موسم تابستان است . وارد بازار مىشويم . بوى بد كثافتهايى كه از دكانها در پاى آنها ريخته شده ، و هواى بازار را متعفن نموده سخت در دماغ ما اثر مىكند . چراغهاى بازار كه عبارت است از چراغ موشيهاى كوچك كه با روغن كرچك مىسوزد و روشنايى كمى دارد ، از دور چشمك مىزنند و در شرف خاموش شدن مىباشند . كشيكچيان بازار كه كثيفترين مردم هستند ، از زحمت بيدارى شب فراغت يافته روى سكوهاى بازار چرت مىزنند . سگهاى بيصاحب بسيار در كنار بازار از گرسنگى پارس مىكنند . » « 2 »\r\nكوچه‌هاى شيراز : حاجى پيرزاده در سفرنامهء خود ، مىنويسد : « كه كوچه‌هاى شهر شيراز تنگ ، وسط كوچه‌ها بلند و بسيار كج و معوج است و به حكم جناب صاحب ديوان ، بعضى از كوچه‌ها را سنگفرش كرده‌اند . » « 3 »\r\nامنيت در شهر تهران : اعتماد السلطنه ، ضمن وقايع سوم شعبان 1313 قمرى ، مىنويسد :\r\n« در شهر ، دزديهاى غريب مىشود . از جمله ديشب ، سقف حجرهء تومانياس ، تاجر ارمنى را كه در كاروانسراى امير است ، شكافته به معاونت زيربان و نردبان بالا رفته مبلغى نقد و جواهرات برده بودند . بعلاوه ، چند نفر را در اين ماه ، شبها در كوچه‌ها بقتل رسانيده‌اند ، و از خانه‌هاى فقرا زياد سرقت كرده‌اند . از آنجا كه هيچ كار در تحت قاعده نيست ، با دويست نفر پليس اسمى و صد نفر رسمى ، چطور مىتوان اين شهر را كه چهار فرسخ دور دارد نظم داد . خود رئيس پليس مىگويد :\r\nمن دويست نفر آدم دارم و در مقابل ، هزار و پانصد دزد از سربازهاى فوج مخصوص نايب - السلطنه . . . باز آن گزمه‌هاى قديم و كدخداهاى سابق هزار درجه بهتر از وضع حالا بود . » « 4 »\r\nشهر پاريس به نظر حاجى پيرزاده : حاجى پيرزاده كه در عهد ناصر الدين شاه ، از راه اصفهان و شيراز به اروپا رفته بود ، با شگفتى تمام ، از زيبايى و پاكيزگى شهر پاريس سخن مىگويد : بعضى خيابانها كه عرض آن پنجاه ذرع و شصت ذرع است و دو رديف درخت دارد ، آن را « بلوار » مىگويند ، و بعضى خيابانها ، كه به قدر صد ذرع و هفتاد ذرع عرض دارد و چهار رديف درخت در آن نشانده‌اند ، آن را « آونو » « 5 » مىگويند . وسط خيابانها راه كالسكه است و كنار ديوارها راه پياده‌رو است . دربارهء نظافت شهر ، مىنويسد : سطح خيابانها و كوچه‌ها را از قير و -\r\n\r\n\r\n","description":"","footnote":"\r\n( 1 ) . سه سال در دربار ايران ، پيشين . ص 275 - 274 .\r\n( 2 ) . حاج ميرزا يحيى دولت‌آبادى ، حيات يحيى . ص 16 .\r\n( 3 ) . سفرنامهء حاجى پيرزاده . به كوشش حافظ فرمانفرمائيان ، ج 1 ، ص 67 .\r\n( 4 ) . روزنامهء خاطرات اعتماد السلطنه ، پيشين . ص 1053 .\r\n( 5 ) .  avenue \r\n","page_name":" 360 ","page_number":368},
  {"content":"\r\n\r\nماسه و آهك جوشانيده ، چنان صاف و هموار ساخته‌اند كه با اندك باران ، چنان تميز و شفاف مىشود كه عكس در آن نمايان است . گاه معابر را با چوب فرش مىكنند . در كنار كوچه‌ها ، هر پنجاه ذرع فاصله ، يك لولهء آبى حاضر است كه تلمبه را بر او وصل نموده كوچه را مىشويند يا درختهاى خيابان را آب مىدهند . در پاى درختها ، شبكهء آهنى نصب نموده‌اند كه ملصق بر زمين است ، و در ميان هر درخت ، يك چراغ نصب كرده‌اند . درختها را با سه چهار ذرع فاصله ، در زمين نشانيده‌اند كه شاخه‌ها به‌هم رسيده و سايه انداخته است . زمين كوچه‌ها را با سنگ تراشيدهء به قدر آجر ، فرش نموده‌اند . سنگ نتراشيده و قلوه‌سنگ در هيچ كوچه و خيابانى ديده نمىشود .\r\nهمه اوقات ، در وسط كوچه و اطراف كوچه ، آدم و مستحفظ ايستاده و اگر كثافت و ناپاكى ببينند ، فورا پاك و تميز مىكنند ، و كوچه و خيابانها چنان پاك و تميز و شسته و رفته است كه شخص هوس مىكند كه همه اوقات در كوچه راه برود و بنشيند ، و صندليهاى فراوان و نيمكتهاى بسيار در كوچه و خيابانها در هر جا ، بموقع خود ، گذارده‌اند .\r\nدر شبها ، بقدرى در كوچه‌ها و خيابانها و ميدانها چراغ گاز روشن مىنمايند كه گويا هر شب در پاريس جشن دولتى و سلطنتى است ؛ يا شب عيدى است كه مخصوصا اينقدر چراغ روشن نموده‌اند . چراغها از سر شب تا صبح مىسوزد . جناب مؤيد الملك اين شعر را بمناسبت چراغ گاز خواندند :\r\n جانا ادب آنست كه در حضرت پاريس * گوئيم كه ما خود شب تاريك نديديم « 1 » \r\nدر دورهء ناصر الدين شاه ، به همت ميرزا عبد الغفار نجم الدوله ، نفوس دار الخلافهء تهران در زمستان 1284 قمرى ( 1246 شمسى 1868 ميلادى ) سرشمارى گرديد . اين كار مثبت و مفيد ، در مدت دو ماه ، پايان پذيرفت :\r\n« عدد بيوت دار الخلافهء ناصره : در ارگ سلطانى 195 باب ، در عود لاجان 2508 باب ، در چالميدان 2347 باب ، در سنگلج 1969 باب ، در محلهء بازار 1488 باب ، در محلات خارج شهر 1024 باب ؛ عدد مساجد 47 باب ، عدد مدارس 35 باب ، عدد تكايا 34 باب . عدد دكاكين خبازى صدوهفتاد باب ، عدد حمامهاى عام صدونود باب ، عدد كاروانسراهاى تجارتى و غيرتجارتى صدوسى باب ، عدد يخچالها بيست باب . عدد دستگاههاى كوره‌پزى هفتاد باب ، عدد اصطبلهاى خاصى كه مردم ساخته‌اند دويست‌وهفتادوهفت باب ، عدد بيوت يهود صدوشصت باب .\r\nو حال اين تفصيل را به ارقام هندسه و سياق نيز مىنويسيم تا واضح‌تر شود .\r\n\r\n\r\n","description":"","footnote":"\r\n( 1 ) . ر ك : سفرنامهء حاجى پيرزاده ، پيشين . ج 1 ، ص 193 - 190 .\r\n","page_name":" 361 ","page_number":369},
  {"content":"\r\n\r\n\r\nعدد كل نفوس داخل و خارج شهر به انضمام سپاه حاضر ركاب\r\n\r\n","description":"","footnote":"","page_name":" 362 ","page_number":370},
  {"content":"\r\n . \r\n","description":"","footnote":"","page_name":" 363 ","page_number":371},
  {"content":"\r\n . \r\n","description":"","footnote":"","page_name":" 364 ","page_number":372},
  {"content":"\r\n . \r\n","description":"","footnote":"","page_name":" 365 ","page_number":373},
  {"content":"\r\n . \r\n","description":"","footnote":"","page_name":" 366 ","page_number":374},
  {"content":"\r\n\r\nتهران در اواخر عهد ناصرى : احمد امين ، كه در اواخر سلطنت ناصر الدين شاه در ايران بوده است ، مىنويسد : تهران متجاوز از 250 هزار نفر جمعيت دارد . قسمت خارجى ابنيه گلى است . كوچه‌ها تنگ و غيرمنظم مىباشد . اخيرا جاده‌هاى قسمت شمالى شهر توسعه پيدا كرده و در طرفين ، جاده‌اى كه به سفارتخانه‌ها منتهى مىشود ، درختكارى شده است .\r\nتهران داراى بازار سرپوشيدهء بزرگى است . شهر با قلعهء خاكى محصور ، و بيرون قلعه ، خندقى بعمق 15 متر دورادور شهر را احاطه نموده و در جهات مختلف قلعه ، دروازه‌هاى متعدد موجود است كه مأمورين گمرك در اين دروازه‌ها ، از واردات و صادرات شهر ، حقوق گمركى اخذ مىنمايند . براى رهايى از هواى گرم تهران در تابستان ، از شميرانات كه به مسافت دو ساعت از تهران در قسمت شمال قرار دارد ، استفاده مىشود . بناها را با خشت خام مىسازند ، فقط در اطراف در و پنجره‌ها آجر مصرف مىكنند و از چوب درختان تبريزى و نيهايى كه از رشت مىآورند ، براى پوشش سقفها استفاده مىكنند ؛ زيرا سقف را بغدادى نصب مىكنند و بر روى آن ، صنعتكاران ماهر گچبريهاى نفيس پديد مىآورند ، كه بنا را به صورت زيبا و گرانبها جلوه‌گر مىسازد . معذلك داراى استحكام زياد نمىباشد . اتاقها دورادور حياطها بنا شده و پنجره‌هاى آن مشرف به حياط خانه است .\r\nدر اين اواخر ، اعيان و اشراف كه درصدد تجديد بنا هستند ، ساختمانهاى خود را با چوبهاى ساچ كه از هندوستان مىآورند ، مىسازند .\r\nاحمد امين از مشكل كم‌آبى تهران ، در يك قرن پيش سخن مىگويد ، و از چاهها و قنواتى كه با خرج زياد احداث شده بوده است ياد مىكند و مىنويسد : مجراى آبها در داخل شهر ، بر خلاف خارج شهر ، سرپوشيده نيست . هر هفته يا 15 روز يك‌بار ، آب در محلات شهر جارى مىشود . عموم اهالى محل در اطراف جويهاى آب مجتمع و به شستن لباس و ساير لوازم مشغول مىشوند ، و پس از آنكه آب را بدين نحو آلوده ساختند ، حوض و آب‌انبار خود را از اين آب مملو مىسازند ، و آب مشروب مردم تهران از آب آلوده تأمين مىگردد .\r\nمشهورترين مساجد تهران ، مسجد شاه و سپهسالار است . اين مساجد با آجر بنا شده .\r\nشاه در مناطق مختلف شهر ، قصرهاى متعدد دارد . اكثريت اين قصرها چهار يا پنج طبقه به شكل مخروطى است . به نام دولت ايران ، از طرف سرمايه‌داران انگليس ، بانكى تأسيس شده و روسها هم بانكى در ايران دارند كه در مقابل رهن گرفتن اموال ، قرض مىدهند . « 1 »\r\nهولتسر كه در حدود صد و اندى سال پيش ، مدت 20 سال در اصفهان مقيم بوده ، اطلاعات جالب و مفيدى از اين شهر تاريخى در اختيار ما مىگذارد . وى راجع به مشكل آب در اين شهر ، مىنويسد : « در تابستان ، آب رودخانهء نزديك شهر ، تقريبا خشك مىشود ، بجز چشمه‌هايى كه در خود رودخانه مىجوشند و آب آنها نيز اغلب بسيار كم است . در اصفهان سطح آب زيرزمينى فقط چند متر از سطح زمين فاصله دارد .\r\nدر سال 1871 ميلادى ( 107 سال پيش ) كه خشكسالى و قحطى پديد آمد ، سطح آب\r\n\r\n\r\n","description":"","footnote":"\r\n( 1 ) . ر ك : « ايران در سال 1311 هجرى قمرى » ( مقاله ) ، ترجمهء غروى در مجلهء بررسيهاى تاريخى . سال .\r\nشمارهء 4 .\r\n","page_name":" 367 ","page_number":375},
  {"content":"\r\n\r\nزيرزمينى بسيار عميقتر بود و اغلب مردم مجبور بودند چاههاى عميقترى بكنند . بخاطر حقوق مربوط به عبور آب ، اغلب نزاع و جدال رخ مىدهد . خوشبختانه ، در اصفهان ، هركس مىتواند با حفر چاهى آب تهيه كند ، و هيچكس نمىتواند او را از آب آشاميدنى محروم سازد .\r\nآب آشاميدنى از چاه و اغلب توسط اشخاص يا يك چرخ طناب و ظرف مسى كشيده مىشود . آبيارى مزارع و باغها توسط گاوهايى انجام مىگيرد كه دلوى را با طناب سفتى متصل به چرخ روى زمينى شيب‌دار بالا مىكشند . بمحض اين‌كه دلو پر آب از چاه بالا مىآيد ، شخصى كه مأمور اين كار است ، آب را خالى مىكند ، سپس گاو روى همان زمين نشيب‌دار به طرف چاه برمىگردد ، طناب را شل مىكند تا دلو به سطح آب زيرزمينى برسد و از نو پر شود .\r\nشهر اصفهان بر اثر جدولبنديهاى فراوان و چاههايى كه در آن كنده شده ، باغهاى فراوان دارد . مزارع عموما با دلسوزى كشت مىشود ، و مردم هم كوشا هستند . » « 1 »\r\nهولتسر ، در سطور بعد ، از اين‌كه شهر زيباى اصفهان پس از سپرى شدن عهد صفويه ، منظما قوس نزولى پيموده و رو به ويرانى رفته است اظهار تأسف مىكند و با صراحت مىنويسد :\r\n« طولى نخواهد كشيد كه از يادگارهاى اين دورهء جالب ، چيزى باقى نخواهد ماند . طوفان درختهاى چهارباغ را از جا مىكند ، و جاى آنها چيزى كاشته نمىشود . باد و بوران و يخبندان ساختمانهاى كهن را مىتركاند و كسى آنها را تعمير نمىكند و سنگ و آجر آنها براى ساختمان خانه‌هاى نوبكار مىروند . مسجدهاى كهن براى اهالى كنونى ، بزرگ هستند و نمىتوانند آنها را تعمير كنند و نگه دارند . از حصار دور شهر ، اثر چندانى برجاى نيست . شهر دروازه‌هاى زيادى دارد كه البته از شهر حفاظت نمىكنند و فقط بازوبسته مىشوند . هر محله ، بسته به رفاه و تمول مردم ، دروازه و دروازه‌بان مخصوصى دارد . خانه‌ها و باغها اغلب با ديوارهاى بلند محفوظ و محصورند ، و از بازار به خوبى حراست مىشود . . » « 2 » به نظر هولتسر ، اصفهان در 113 سال پيش ، سىوپنج هزار نفر جمعيت داشته كه قريب سه هزار نفرشان يهودى و بقيه مسلمان بودند . در صفحات بعد ، از ميدانها ، كاروانسراها ، مساجد ، كاخهاى مهم و تاريخى و بازارهاى اصفهان ياد مىكند و بعد از گورستانها و ميدانهاى پرجمعيت و راههاى پرعبورومرور كه در مدخل مساجد و بازارها قرار دارد ، مطالبى مىنويسد ، و در مورد حمامها مىگويد كه فقط مسلمانها مىتوانند از آنها استفاده كنند . او از حمام آقا قليخان كه روى زمين ساخته شده و مجهز به تمام وسايل است به نيكى ياد مىكند ، و در مورد ساير حمامها مىنويسد كه زيرزمين هستند و نور فقط از سقف ، به داخل آنها مىرسد . ثروتمندان حمام سرخانه دارند . تعداد زيادى هم زورخانه در شهر هست ؛ همهء اينها زيرزمينى هستند و نور از سقف به آنها مىتابد . تماشاخانه‌هاى عمومى ، رستوران و باغهاى عمومى ، به طرز معمول در اروپا ، اينجا وجود ندارد .\r\nدر ماه محرم ، زير چادرهاى بزرگ ، در قسمتهاى مختلف شهر تعزيه داير مىشود .\r\nحاكم كنونى يك عمارت فرعى كه با چادر پوشيده مىشود ، آماده كرده است كه لژهاى آرايش يافته‌اى دارد و شبيه تئاترهاى تابستانى خود ماست .\r\n\r\n\r\n","description":"","footnote":"\r\n( 1 ) . ايران در يكصد و سيزده سال پيش ، پيشين . ص 4 - 3 ( به اختصار ) .\r\n( 2 ) . همان . ص 5 - 4 .\r\n","page_name":" 368 ","page_number":376},
  {"content":"\r\n\r\nدكانهاى بسيارى در بازار وجود دارد كه غذا تهيه مىكنند . اين دكانها بسيار ساده هستند و براى چند نفر جا دارند . بعد ، نويسنده از دكان كبابيها و قهوه‌خانه‌هايى كه در آنها چاى ، قهوه ، و شربت به مشتريان مىدهند ، سخن مىگويد و مىنويسد كه تعداد اين قبيل دكانها 40 تا 50 باب است . « 1 »\r\nهولتسر مىنويسد كه اغلب كاخهاى بزرگى دارند كه مردم مىتوانند روزها در آنها گردش كنند . حاكم مىتواند در باغها را به روى مردم ببندد . فقط در چهارباغ ، همه مىتوانند شب و روز توقف كنند . هولتسر 113 سال پيش ، مىنويسد كه خانه‌ها و كاخهايى كه امروز ثروتمندان مىسازند ، از جهت استحكام و زيبايى و آثار هنرى ، به پاى بناهاى قديمى نمىرسد ، و ديدن خانه‌هاى قديمى كار آسانى نيست . « 2 »\r\nمادام ديولافوا در حدود صد سال قبل ، وضع راههاى ارتباطى را در خوزستان توصيف مىكند : قاطرها و بارها از آب گذشتند . در آنطرف رودخانه ، چهار نفر عرب بنى لام از جنگل خارج شدند ، زائران را لخت كردند ، و آنها را به صورت بابا آدم قبل از ارتكاب گناه ، درآوردند . قربانيان با نااميدى فرياد مىكشيدند . يك ساعت قبل از غروب آفتاب ، حركت كرديم ولى به زودى شب ما را در ميان لجنزار غافلگير كرد . پاى قاطرها مىلغزيد و به زمين مىافتادند . صاحبانشان با زحمت و معطلى زياد ، آنها را بلند مىكردند ولى بلافاصله در لجنزار ديگرى وامىماندند .\r\nقاطرچيها فرياد مىكردند : « قاطر ترياكى پدر سوختهء مادر . . . » در حدود ساعت ده شب به كنار شاهور رسيديم . اين رودخانه نيز مثل كرخه ، به علت بارانهاى زمستانى ، طغيان كرده بود . بمحض روشن شدن هوا ، بدون هيچ حادثه‌اى از شاهور گذشتيم ، فقط در موقع عبور از رودخانه ، صندوق ابزار « ژان‌مارى » را آب برد . اين آخرين حادثهء مسافرت بود . چند لحظه بعد ، روى جادهء دزفول پيش رفتيم . سپس مادام ديولافوا ، سرگذشت هيأت فرانسوى را ، با لحنى تحسين‌آميز ، چنين توصيف مىكند : در مدتى كمتر از يك سال ، سه‌بار ، از مديترانه ، درياى احمر ، اقيانوس هند ، خليج فارس و بيابانهاى ايلام بگذريد ، هفته‌هاى متمادى فرصت عوض كردن لباس نداشته باشيد ، روى زمين بخوابيد ، شب‌وروز با دزدان و راهزنان نبرد كنيد ، از رودخانه‌هاى بدون پل بگذريد ، گرسنگى ، تشنگى و نيش پشه‌هاى گوناگون را تحمل كنيد ، و به خاطر افتخار مملكتتان با اين وضع خطرناك زندگى كنيد . « 3 »\r\n« مارسل » ، رئيس هيأت باستان‌شناسى ، بدون اين‌كه از وقايع دلخراش ، تاريخى و دسايس استعمارگران سخنى بميان آورد ، از اين‌كه خطهء خوزستان ، در طى قرون متمادى ، راه ويرانى و انحطاط سپرده اظهار شگفتى مىكند : « چقدر وضع عوض شده است ! در اطراف رودخانهء كرخه ، شهرى وجود ندارد ، حتى دهكدهء مفلوكى هم پيدا نمىشود . زمين در همه‌جا بيابان لم - يزرع است ، و زيرپاى قبايل چادرنشينى كه محصول خودشان با محصول غارتشان را مصرف مىكنند ، كوبيده مىشود ، و مبادلات تجارتى در اين منطقه انجام نمىشود . از قرنها پيش ، ديگر نامى از خواسپ نيست . رودخانه‌اى كه قبلا اينقدر مشهور بوده است ، به باتلاقهاى تب‌خيز\r\n\r\n\r\n","description":"","footnote":"\r\n( 1 ) . ر ك : همان . ص 5 و 9 .\r\n( 2 ) . ر ك : همان . ص 10 - 9 .\r\n( 3 ) . ر ك : سفرنامه [ خاطرات كاوشهاى باستان‌شناسى شوش 
  ] ، پيشين . ص 228 - 227 ( به اختصار ) .\r\n","page_name":" 369 ","page_number":377},
  {"content":"\r\n\r\nفرو مىرود و تبديل به لجنزارهاى غيرقابل عبور مىشود . » « 1 »\r\n\r\nسازمان خانه‌هاى شهرى\r\n« خانه‌هاى اعيان و اشراف داراى دو دستگاه عمارت متصل به‌هم است كه يكى را بيرونى و ديگرى را اندرونى مىگويند . صاحب‌خانه مراجعين و مهمانان را در عمارت بيرونى پذيرايى مىكند و عمارت اندرون به زنان او اختصاص دارد . عمارت بيرونى داراى تالار پذيرايى و اتاق ناهارخورى و اتاقهاى ديگرى است كه مهمانان شب در آنها مىخوابند . چندى است كه ايرانيان از اروپاييان تقليد كرده و عمارت بيرونى را بسبك اروپايى مىسازند .\r\nاروپاييان مقيم ايران ، از اوضاع اندرونها اطلاعى ندارند ، فقط دكترها ممكن است گاهى برحسب لزوم ، به آنجاها بروند . غالبا پيرمرد دربانى كه او را « قاپوچى » مىگويند ، نزديك در اندرون ايستاده است . قاپوچى اندرون شاهزادگان و اشراف ، چماق نقره‌اى هم در دست دارد و اگر صاحب‌خانه دكتر يا شخص ديگرى را به اندرون احضار كرده باشد ، دربان ورود او را خبر مىدهد . در اين موقع ، درهاى اتاقها بسته مىشود و پرده‌ها را مىكشند و بعد ، خواجه با خدمتگارى مىآيد ، و تازه‌وارد را به اندرون راهنمايى مىكند . در حرم شاهزادگان ، چند نفر خواجه در تحت امر يك نفر ، كه موسوم است به خواجه‌باشى ، مشغول خدمت هستند .\r\nخواجه‌باشى در اندرون ، فرمانروايى دارد و در مواقع لازم ، به خدمتكاران درشتى مىكند ، ولى نسبت به بانوان حرم هميشه اظهار كوچكى و فروتنى مىكند . » « 2 »\r\nساختمان خانه : هانرى رنه دالمانى ، كه در اواخر عهد قاجاريه به ايران آمده است ، مىنويسد كه در ايران ، مانند اروپا ، ساختن خانه‌ها را بمقاطعه نمىدهند بلكه انجام اين كار را از معمار مىخواهند . او بكمك فروشندگان مواد ساختمانى و با گرفتن مبلغى از بناها و كارگران ، بيشتر به فكر مداخل شخصى است و سعى مىكند كه حتى الامكان كار ساختمان به طول بينجامد .\r\nپس از پى كنى ، آن را با قلوه‌سنگهاى مخلوط به گل و آهك پر مىكنند . سنگها و آجرهاى بدنهء ديوار را با دقت به كار مىبرند و داخل ديوار را با پاره‌سنگ و پاره‌آجر مخلوط به گل پر مىكنند .\r\nضخامت ديوار 5 / 1 متر يا دو متر است . طاق زيرزمينها را با آجر مىزنند و احتياجى به تيروتخته ندارد ، اما ديوارهاى عمارت را غالبا با خشت خام بالا مىبرند ولى نماى آنها آجرى است .\r\nفقرا تمام عمارت را با خشت و گل مىسازند و براى صرفه‌جويى ، از خاك سطح خانه استفاده مى - كنند . در نتيجه ، خانه‌ها گود و مرطوب مىشود .\r\nدر كاخهاى اعيان ، درون تالارها را با گچبريها و تابلوها زينت مىدهند . در تمام اتاقها ، طاقچه‌ها و رفهايى درست مىكنند كه ارتفاع آنها يك متر و عرض كف آنها 30 الى 40 سانتيمتر است . كف طاقچه‌ها را با پارچه‌هاى ابريشمى مىپوشانند و روى آن را با شمعدانهاى بلور ( جار ) و ظروف زيبا مىآرايند . بهترين آرايش خانه آيينه‌كارى است به اين ترتيب كه در بدنهء ديوار آيينه‌هاى كوچك و بزرگ قرار مىدهند . « 3 »\r\nمساكن مردم : در تاريخ كاشان ، به مختصات مساكن و منازل مردم در عهد ناصر الدين -\r\n\r\n\r\n","description":"","footnote":"\r\n( 1 ) . همان . ص 250 .\r\n( 2 ) . سفرنامه از خراسان تا بختيارى ، پيشين . ص 146 - 144 .\r\n( 3 ) . ر ك : همان . ص 150 - 147 .\r\n","page_name":" 370 ","page_number":378},
  {"content":"\r\n\r\nشاه نيز اشاره شده است : « علما و عمال و تجار در خانه‌هاى بزرگ و با روح و فضاى باز ، با حوضها و باغچه‌هاى مشجر مورد به انواع گلهاى ريشه‌دار و تخمى ، اتاقهاى بزرگ در و ارسى عاقشقه و شيشهء فرنگى و الوان و فرش قالى و نمد يزدى و اصفهانى و كرمانى زندگى مىكنند .\r\nاگر زمستان است ، كرسيهاى بزرگ در ، و ارسى . از داخل سرمه پردهء قميص يا بنارس ، و از خارج تجيرهاى دولايى كرباس و روفرشى پتوى كرك و احرامى پشم . و علاوه براى گرمى ، در اتاقهاى اندرونى ، بخارى روشن مىكنند و در اتاقهاى غيراندرونى نيز منحصر است به بخارى . و اگر تابستان است ، روفرشى كتان .\r\nو اما متوسطين ، بديهى است كه خانه و اسباب خانه نمودار وضع مالى صاحب‌خانه است . فرش اتاق آنها گليم و نمد نراقى و كاشى است . زمستان در شبستانهاى گرم با كرسى و تابستان ، صبح و عصر ، در ايوانهاى جنوبى خانه‌ها و بين روز ، در سردابها و شبها اغنيا يا در ييلاقها يا در بامها ، در پشه‌بندها ، و غير اغنيا در بامها با پشه‌ها محشورند تا صبح ، و از قديم الى حال به همين منوال ، معهود بوده و هست . » « 1 »\r\nوضع كوچه‌ها : حاج پيرزاده در سفرنامهء خود ، مىنويسد : وضع كوچه‌ها و خانه‌هاى شام « خيلى شبيه به خانه‌ها و كوچه‌هاى شهرهاى ايران است و كوچه‌هاى شهر بيشتر سنگى است . كوچه‌ها همه دربند دارد و كوچه‌ها همه دروازه و در دارد ؛ گويا در زمانى كه امنيت در شهر نبوده از براى هر كوچه‌اى دربند و دروازه ساخته‌اند كه شبها دروازهء دربندها را مىبسته‌اند .\r\nدر خانه‌هاى شام تماما يك لنگه و كوتاه و تنگ است . » « 2 » مىتوان گفت كه وضع كوچه‌ها ، در سراسر ايران ، از ديرباز تابع نظم هندسى و مقررات شهرسازى ، نبود . آقاى على آذرى دربارهء كوچه‌هاى مشهد ، در حدود 60 سال قبل ، مىنويسد : « . . كوچه‌ها باريك و كج‌ومعوج ، كه بعضى با سنگهاى قلوه‌فرش شده و در ظلمت فرورفته بودند . بعضى از كوچه‌ها كه يكى از رجال در آن سكونت داشت ، چراغ نفتى محتوى فانوسى در آن سوسو مىزد . نور اين چراغها آنقدر كم بود كه حتى زير و اطراف خود را روشن نمىكرد . » « 3 »\r\nوضع تهران در آذرماه 1275 : از مذاكرات مفصلى كه در دىماه 1275 بين فرمانفرما و كلنل كاساكوفسكى درگرفت ، مىتوان كمابيش ، به وضع آشفتهء تهران در آن ايام پىبرد . كلنل به فرمانفرما مىگويد : شما از طاعون وحشت داريد ؛ ولى چه تدبيرى براى احتراز از آن اتخاذ نموده‌ايد ؟ در كوچه‌ها لاشهء مرده ريخته شده است . بين منزل من و قزاقخانه ، قبرستانى از لاشه‌هاى سگهاى مسموم شده و حيوانات ديگر ايجاد نموده‌اند . بدتر از همه ، كشتارگاه عمومى خارج شهر را تعطيل و حيوانات را داخل شهر ، هركس در هر جايى كه بخواهد ، ذبح مىكند . هرجا نگاه كنى ، خون است و امعاء و احشاء حيوانات در حال عفونت .\r\nفرمانفرما گفت : نمىشود مردم را از كشتار گوسفند در كوچه يا در خانه‌هاى خودشان ، منع نمود . من فقط تبسم طعن‌آميزى نمودم و گفتم : اكنون شما دست روى دست گذاشته و تماشا\r\n\r\n\r\n","description":"","footnote":"\r\n( 1 ) . عبد الرحيم كلانتر ضرابى ( سهيل كاشانى ) ، تاريخ كاشان . به كوشش ايرج افشار ، ص 251 .\r\n( 2 ) . سفرنامهء حاجى پيرزاده ، پيشين . ص 239 .\r\n( 3 ) . على آذرى ، خورشيدى كه در تاريكى تبعيد درخشيد . ص 16 .\r\n","page_name":" 371 ","page_number":379},
  {"content":"\r\n\r\nمىكنيد و نتايج فلاكتبار اين بيقيدى را پيش‌بينى نمىكنيد . اما اگر طاعون بيايد ، مردم شما را مقصر خواهند شناخت و كاملا حق خواهند داشت . « 1 »\r\nفردريچاردز « 2 » سياح انگليسى كه در حدود چهل و چند سال قبل يعنى در اوايل سلطنت رضا شاه ، به ايران آمده ، مناظر مختلفى از زندگى مردم را در كتاب خود نشان داده است .\r\nوصف نيشابور : « اساسا وجود شهر نيشابور تا به امروز ، دليل زنده‌اى حاكى از روح شكست ناپذير و نيروى زندگى مردم آن است ؛ چه اين شهر ، مكرر در مكرر ، معرض محاصره و تاخت‌وتاز و زلزله واقع شده است . امروز نيشابور انعكاس غم‌انگيزى از گذشتهء درخشان آن مىباشد .\r\nاكنون ديگر ، اولين اشعهء خورشيد بر كنگرهء قصر سلطان نمىتابد . منارهء باريك و ظريف آنجا مدتى است كه سرنگون شده و كاروانسراهاى آن فروريخته و مبدل به توده‌هاى خاك گرديده .\r\nديگر گل سرخ بر لب رودخانه نمىرويد و باغهاى آن از بين رفته . » « 3 » . . « البته نيشابور مانند ديگر شهرهاى ايران ، در طى سالهاى اخير رو به عمران و آبادى رفته و منظرهء عمومى آن عوض شده است .\r\nوصف بازار : « بازارهاى ايران هنوز مقدار زيادى از جذابيت و فريبندگى خود را حفظ كرده و هنوز زيباترين گوشهء زندگى مردم اين كشور را تشكيل مىدهد . اين بازارها ممكن است شلوغ باشد ولى هيچوقت كسل‌كننده نيست ؛ و صرف‌نظر از انداختن اخلاط سينه و خارج ساختن صداهايى پس از نوشيدن چاى ، مىتوان آن را يكى از مطبوعترين باشگاههاى جهان خواند . هيچ‌چيز ملال‌آور در اين بازارها يافت نمىشود و اخبار در اندك مدتى ، در آن پخش مىگردد .\r\nدر بازارهاى ايران ، دكانداران مزاحم رهگذران نمىشوند . ايرانيان مؤدب ، فقط به انداختن يك نگاه پنهانى به خارجيان اكتفا مىكنند . هرگز مانند فروشندگان قاهره و استانبول كه سياحان آنها را بد عادت كرده‌اند ، آستين كت شما را نمىچسبند .\r\nبازار ، يك شهر مسقف بدون نقشه را تشكيل مىدهد . باستثناى گدايانى كه دائما ناله مىكنند و مىتوان آنها را زنبورهاى بازار ناميد ، كمتر كسى در بازار به نظر غمگين مىآيد .\r\nبازرگانان از چانه‌زدن لذت مىبرند . در فاصلهء معاملات ، هنوز مانند 250 سال قبل كه شاردن از بازارهاى ايران ديدن كرده ، قليان پرآتشى بين كسبه دست به دست مىگردد . در بازار ، صداى سندان آهنگران ، چكش مسگران ، صدايى كه از صيقلى كردن اشياء برنجى برمىخيزد ، صداى چكش نقره‌سازان ، نالهء گدايان ، عرعر خران و غرش اعتراض‌آميز شتران و صداى گفتگوى هزاران تن ، آهنگ موزون و مطبوعى بوجود مىآورد . چينىبندزن ، خياط ، كلاهدوز ، نخ‌ريس ، قناد ، درودگر ، جواهرساز ، پشم‌ريس و ساير اصناف در بازار ديده مىشوند . » « 4 »\r\nوصفى از شهرهاى ايران در چهل و اندى سال پيش : فردريچاردز در سفرنامهء خود\r\n\r\n\r\n","description":"","footnote":"\r\n( 1 ) . ر ك : خاطرات كلنل كاساكوفسكى . ترجمهء عباسقلى جلى ، ص 195 - 194 .\r\n( 2 ) .  Fredrick Charles Richards . \r\n( 3 ) . فردريچاردز ، سفرنامهء فردريچاردز . ترجمهء مهين‌دخت صبا .\r\n( 4 ) . همان . ص 40 - 34 ( به تناوب و اختصار ) .\r\n","page_name":" 372 ","page_number":380},
  {"content":"\r\n\r\nمىنويسد : « تهران ، پايتخت ايران ، گذشتهء درخشانى كه بتواند به آن افتخار كند ندارد و اگر قلهء باشكوه و پربرف دماوند از عقب و شهر رى از جلو آن برداشته شود ، يك شهر ملال‌آور مركزى خواهد شد كه فاقد مناظر زيبا و آثار تاريخى است . مشهد ، شهر مقدس ايران ، به مسافر غير مسلمان اجازه مىدهد كه فقط از منظرهء خارجى ديدنيهاى آن لذت ببرد ؛ يعنى بايد در مسافتى بسيار دور ، و در محلى كه تا قوزك پا در خاك فرومىرود و يا در جايى كه بوى تعفن مشام را آزرده مىسازد ، بايستد و گنبدهاى طلايى اين زيارتگاه مقدس و مناره‌هاى آن را كه با كاشيهايى به رنگ زمرد و فيروزه پوشيده شده ، تماشا كند . اين تنها منظرهء اين زيارتگاه است كه غير مسلمانان مىتوانند آن را مشاهده نمايند . همدان نيز غير از كوه پوشيده از برف الوند و آرامگاه « استر » ، پيرايه و زينتى ندارد . سوابق تاريخى آن‌كه مربوط به داريوش و اسكندر و بخت النصر است ، براى آن ، بزرگترين افتخار محسوب مىشود . كرمانشاه در بين راهى كه به بيستون منتهى مىشود ، واقع گرديده است . خرابه‌هاى كرمان نيز فقط يادگارى از حملهء افغانهاست حتى شيراز خندان غير از تنگ اللّه اكبر و بازار وكيل و باغهاى سرو چيز جالب ديگرى ندارد .\r\nاين شهر در پرتو تجلى آرامگاههاى شعراى خود ، بسر مىبرد ، در حالىكه نيشابور بدون كوچكترين اعتنايى به مسافر ، او را به بيرون شهر مىراند تا آرامگاه بىنام و نشان و فراموش شدهء عمر خيام را براى خود جستجو كند و آن را كشف نمايد . ولى در اصفهان چنين نيست . اصفهان داراى پلهايى است كه شهرت جهانى دارد . از ميدان شاه تا عالىقاپو و گنبدهاى مساجد و مدرسهء چهارباغ و بازارهاى بزرگ اصفهان ، به آسانى ، مىتوان بازديد كرد ؛ و در هريك از اين محلها از ميهمانان با گرمى استقبال مىشود . تنها خارجيان نجس را در داخل مساجد آن راهى نيست .\r\nايرانيان راجع به اصفهان كه زمانى پايتخت ايران و مركز امپراتورى شاه عباس بوده است ، امثالى از اين قبيل دارند : « اصفهان نصف جهان است » يا « جهان را اگر اصفهانى نبود - جهان آفرين را جهانى نبود . » امروز با اينكه اصفهان ، يا ملكهء شهرهاى ايران ، رو به ويرانى مىرود و به آن توجهى نمىشود ، هنوز مىتواند شواهد و مدارك كافى كه حاكى از عظمت آن است نشان دهد . مسجد شاه و عالىقاپو و مدخل بازار بزرگ و مسجد شيخ لطف اللّه با گنبد زيباى آن ، زينت بخش اين ميدان باشكوه مىباشد . » « 1 »\r\nالبته منظرهء عمومى شهرهاى ايران ، در سالهاى اخير ، دگرگون گرديده و آنچه سياح سابق - الذكر نوشته مربوط به نيم قرن پيش است .\r\nشهر تهران : آقاى دكتر باستان ، در كتاب افسانهء زندگى ، شهر تهران را در حدود نيم قرن قبل ، چنين توصيف مىكند : چهل سال قبل ( تاريخ نگارش در حدود 1330 هجرى شمسى ) ، شهر تهران از طرف ارك دولتى ( خيابان باب همايون كه در آن موقع به خيابان در الماسيه موسوم بود ) ، به‌طرف شمال و مغرب انبساط مىيافت ، و دروازه‌هاى كاشيكارى قشنگى ، يكى نزديك باغ شاه و ديگرى در انتهاى خيابان دولت ( خيابان سعدى فعلى ) ، و يكى در انتهاى خيابان قزوين ( كه بعدها به دروازهء شهر نو موسوم گرديد ) ، حدود شهر را تعيين مىكرد ،\r\n\r\n\r\n","description":"","footnote":"\r\n( 1 ) . همان . ص 6 - 5 ( به اختصار ) .\r\n","page_name":" 373 ","page_number":381},
  {"content":"\r\n\r\nو در فاصلهء بين دروازه‌ها ، خندقى شهر را احاطه كرده بود . خيابانهاى بزرگ عبارت بود از :\r\nخيابان ناصريه ( كه همان ناصرخسرو فعلى باشد ) و خيابان لاله‌زار ( كه از باغ لاله‌زار منشعب شده بود ) و خيابان باغ شاه ( خيابان سپه فعلى ) و خيابان علاء الدوله ( فردوسى ) و چراغ برق كه آن را ، خيابان چراغ گاز نيز مىگفتند ( زيرا كارخانهء چراغ برق حاج امين الضرب در آن بود ) .\r\nدر اطراف اين خيابانها ، دكانهايى قرار داشت .\r\nجلو هر دكان ، دو ستون آجرى ساخته شده بود كه طاقى روى آن زده بودند ، و اين طاقها به ساباط موسوم بود . اين ساباطها مشتريان را از برف و باران و گل و آفتاب سوزان تابستان حفظ مىكرد .\r\nدر دو طرف خيابانها ، جويهاى آب در جريان بود و درختهاى كهن ، از قبيل چنار و نارون و اقاقيا ، سر به آسمان بلند كرده بودند . چهار راه حسن‌آباد از تقاطع خيابان مريضخانه و فرمانفرما ( شاهپور فعلى ) بوجود آمده بود . در نزديكى اين چهارراه ، در خيابان يوسف‌آباد ، در ورودى قبرستان حسن‌آباد واقع بود . اين قبرستان تا پشت خيابان استخر ، امتداد داشت و دكانهاى رديف خيابان سپه رو به آن باز مىشد . « 1 »\r\n\r\n\r\n","description":"","footnote":"\r\n( 1 ) . رك : مجلهء سخن ، سال 1332 ، ص 71 .\r\n","page_name":" 374 ","page_number":382},
  {"content":"\r\n\r\n\r\nفصل چهارم ارزش اقتصادى و صنعتى شهرهاى ايران در قرون وسطى\r\n\r\n","description":"","footnote":"","page_name":" 375 ","page_number":383},
  {"content":"\r\n . \r\n","description":"","footnote":"","page_name":" 376 ","page_number":384},
  {"content":"\r\n\r\n\r\nاوضاع اقتصادى شهرهاى ايران در قرون وسطى\r\nمدارك و اسناد فراوان تاريخى ، مخصوصا سفرنامه‌هاى جهانگردان ايرانى و عرب از قرن سوم هجرى به بعد ، به خوبى نشان مىدهد كه ايران از ديرباز تا قرن نوزدهم كه حملهء استعمارى اروپاييان به ايران و ديگر كشورهاى خاورميانه آغاز مىشود ، كشورى بود از نظر اقتصادى كاملا مستقل و خودكفا ؛ يعنى مردم اين سرزمين كليه ما يحتاج اقتصادى خود را ، از انواع مصنوعات فلزى و پارچه‌هاى گوناگون و مواد غذايى ، به همت كارگران ، پيشه‌وران و كشاورزان ايرانى تأمين مىكردند ، و مطلقا نيازى به كالاى ديگر كشورها نداشتند . چنان كه بتفصيل ، در صفحات بعد خواهيم ديد ، انواع پارچه‌هاى نخى ، پشمى و ابريشمى در شهرها و شهركهاى فارس ، خوزستان ، اصفهان ، كرمان ، گيلان ، و مازندران و ديگر نقاط بافته مىشد ، و نه تنها نيازمنديهاى محل را تأمين مىكرد بلكه قسمتى از مصنوعات و پارچه‌هاى زربفت و گرانبهاى ايران به ديگر كشورهاى جهان صادر مىگرديد .\r\nتلاش انگلستان و فرانسه و ديگر كشورهاى استعمارى در عهد صفويه و زنديه ، براى تبديل ايران به بازار فروش ، چندان مؤثر واقع نشد ، ولى از دورهء فتحعلى شاه به بعد ، فشار استعمارى بيگانگان در اثر ضعف و زبونى هيأت حاكمه ، رو به فزونى نهاد . مخصوصا از دورهء محمد شاه و ناصر الدين شاه به بعد ، دو دولت متجاوز و ستمگر انگلستان و روسيهء تزارى ، در راه پيشبرد نقشه‌هاى سياسى و اقتصادى خود ، باهم رقابت مىكردند و با تمام نيرو مىكوشيدند كه ايران را زير سلطهء اقتصادى و سياسى خود قرار دهند ، و از نفوذ تمدن و فرهنگ و علوم و فنون جديد در ايران جلوگيرى نمايند . در كتاب جغرافياى اصفهان ، كه در عهد ناصر الدين شاه به همت مرد مطلعى به نام ميرزا حسين خان برشتهء تحرير درآمده است ، شكست اقتصادى و تعطيل تدريجى كارگاهها و مؤسسات صنعتى ايران به خوبى تشريح و توصيف شده است . نويسنده با دلى پرخون ، ضمن توصيف فعاليت صنف نساج ، مىنويسد : « سابق بر اين‌كه پارچه‌هاى فرنگى شايع نبود ، از اعلى و ادنى ، حتى اركان دولت ، و بعضى از شاهزادگان عظام قدك‌پوش بودند . بدين جهت ، قدكهاى بسيار خوب ممتاز از هشت چله الى سى چله ، در اصفهان مىبافتند ، كه پودونون هر دو ريسمان اصفهانى رشته بود . رنگهاى پختهء صباغى اصفهان را هم كه بر آن مىافزودند ، نزاكتى پيدا مىكرد . . . مانند ماهوت كرك مىانداخت و هرقدر رشته مىشد ، كركش زيادتر و رنگش روشنتر مىگرديد . فقرا دو سال و سه سال ، به يك قبا اكتفا مىكردند . كدام\r\n\r\n","description":"","footnote":"","page_name":" 377 ","page_number":385},
  {"content":"\r\n\r\nپارچهء فرنگى است كه به يك تشويه شقيت و رنگ آن از ميان نرود ؟ چندين سال است كه پارچه‌هاى زرد و سرخ باطن سست فرنگستان رواج گرفته . . . مردم ايران جسم‌وجان خود را رها كرده و دنبال رنگ‌وبوى ديگران رفتند . در واقع ، در اين مرحله به ضررها رسيدند . ريسنده‌هاى ريسمانها از كار عادى بازماندند و به ترتيب ، تلف و تمام شدند . روسيه دست از خريد كشيد ، در صنف نساج شكست كلى رسيد . عشر اصناف اين شهر نساج بود كه خمس آن باقى نيست .\r\nتقريبا نيم عشر از زنان اين شهر بيوه‌زن بيكس يتيم‌دار بودند و با ريسمان ريسى صغير كبير مىكردند ؛ و همگى ساقط شدند . همچنين اصناف بزرگ ديگر ، مانند صباغ و نداف و عملهء كارخانه كه بسته و پيوسته به اين صنف بودند ، بيشترشان از ميان رفتند . ساير اصناف خلايق را هم از پرتو اين شكستگى ، ضررها رسيد ؛ بخصوص رعاياى دهات را از بىتسعيرى جوزق ، به همه اجناسشان زيان آمد .\r\n چو عضوى به درد آورد روزگار * دگر عضوها را نماند قرار \r\nسپس نويسنده با اعداد و ارقام ، شكست صنف ابريشم كار را از عهد فتحعلى شاه تا روى كار آمدن ناصر الدين شاه ، نشان مىدهد : جماعت شعرباف و ابريشم كار « . . قريب صنف نساج كه ريسمان‌كارند جمعيت و دستگاه داشتند و فوايدشان هم كمتر از نساج نبود . . . در عهد خاقان مغفور ، 1250 دستگاه بود ؛ در عهد شاهنشاه مبرور ، 460 . اوايل آن دولت جاويد مدت ، 240 ؛ و حال رسيده است به 12 كارخانه . »\r\nبه اين ترتيب ، از آغاز سلطنت فتحعلى شاه تا اواسط حكومت ناصر الدين شاه ، در اثر رقابت امپرياليسم انگلستان و روسيهء تزارى تنها در خطهء اصفهان 1238 دستگاه شعربافى و ابريشم‌كارى محكوم به شكست گرديده و هزاران كارگر بيكار شده‌اند .\r\nفرق ايران با اروپا اين بود كه در اروپا از قرن هيجدهم به بعد ، صنايع ماشينى جانشين صنايع دستى ( مانوفاكتورى ) مىشد ، ولى در ايران ، صنايع دستى و كارگاهها يكى بعد از ديگرى تعطيل مىگرديد ، بدون اينكه صنايع جديد جاى آن را بگيرد .\r\nاينك وضع صنايع دستى و محصولات و مصنوعات مختلف را در ايران و ديگر كشورهاى شرق نزديك مورد مطالعه قرار مىدهيم :\r\n\r\nريسندگى و هنر پارچه‌بافى در ايران\r\nآغاز هنر ريسندگى و بافندگى در ايران ، بطور دقيق ، معلوم نيست .\r\nآنچه مسلم است چون پوشاك بعد از خوراك از ضروريات زندگى است ، ساكنان قديم پهنهء ايران ، برحسب نيازى كه به پوشاك و فرش زيرپا داشته‌اند ، به فنون ريسندگى و پارچه‌بافى و قالىبافى آشنا بوده از پشم و موى گوسفند و بز ، فرش و تن‌پوش درست مىكردند كه نشانه و آثار آن در اشياء پيدا شده و از دوران پيش از تاريخ نمودار مىباشد . ضمن اشيائى كه در غار كمربند ، نزديكى بهشهر ، بدست آمده وسايلى ديده مىشود كه تصور كرده‌اند در حدود 6 هزار سال پيش از ميلاد از پشم گوسفند و موى بز نخهايى بطور ابتدايى تهيه كرده‌اند . پيدايش دوكهاى نخ‌ريسى سنگى و سفالى در بسيارى از تپه‌هاى ماقبل تاريخى نقاط مختلف ايران ، نمايشگر آگاهى مردم به فن ريسندگى و پارچه‌بافى است . يك ميلهء مسى در تپهء حصار دامغان مربوط به حدود سه هزار سال ق . م پيدا شده كه كاوشگران آن تپه آن را ميلهء مخصوص ريسندگى دانسته‌اند كه با آن نخهاى نازك مىتابيدند .\r\n\r\n","description":"","footnote":"","page_name":" 378 ","page_number":386},
  {"content":"\r\n\r\nبه نظر آقاى سامى : « در عهد هخامنشى ، بافت پارچه‌هاى پشمى نرم و لطيف و قاليهاى زيبا معمول گرديد و به اطراف دنياى آن روز ، مخصوصا به مصر كه در آن زمان خود بخشى از اين شاهنشاهى را تشكيل مىداد ، و به يونان صادر مىشده است . اسكندر مقدونى هنگامى كه به پاسارگاد رفت ، تابوت زرين آرامگاه كوروش بزرگ با فرش ظريفى كه آن را پوشانيده بود ، ديد .\r\nگزنفون مىنويسد : « پارسيها در لباس و تجمل و شكوه از ماديها پيروى كرده و قاليهاى آنها را به كار مىبردند . » در تورات ، استر ، آيهء 6 ، ضمن توصيف ضيافت شاهنشاه هخامنشى در كاخ شوش ، چنين آمده است : « پرده‌ها از كتان سفيد و لاجورد با ريسمانهاى سفيد ، و ارغوانى در حلقه‌هاى سيم بر ستونهاى مرمر سفيد آويخته بود . » كنت كورث ، تاريخ‌نويس عهد باستان ، دربارهء لباسها و فرشها و پارچه‌هاى عالى كه در آتش‌سوزى تخت‌جمشيد طعمهء آتش گرديد و يا غارت شد ، مطالبى جالب نوشته است . اين روايات معلوم مىدارد كه هنر پارچه‌بافى و قاليبافى پيش از عهد هخامنشى ، در ايران‌زمين ، رواج داشته تا توانسته بودند در آن روزگاران ، نمونه‌هايى آنچنانكه تاريخ‌نويسان نوشته‌اند پديد آورند . » « 1 »\r\nخوشبختانه ، از ميان پارچه‌ها و آثار گوناگون بافندگان آن دوران ، به حكم اتفاق ، چند پارچه فرش در تپه پازيريك ، نزديك مغولستان ، بهمت باستانشناس شوروى ، رودنكو ، كشف گرديد كه از وسعت دامنهء فرش‌بافى در آن دوران حكايت مىكند . علاوه‌براين ، قطعه پارچه‌اى به دست آمده كه تعدادى شيرهاى غران را نشان مىدهد ، كه يال آنها به رنگ آبى و قهوه‌اى يا قرمز است . كشف اين آثار نشان مىدهد كه متجاوز از چهار قرن قبل از ميلاد ، در اين سرزمين ، صنعت بافندگى وجود داشته و غير از طبقات ممتاز ، طبقهء متوسط و محروم ايران نيز از پارچه‌هاى ساده و زمخت براى تن‌پوش و حفظ بدن از سرما استفاده مىكردند . بطوريكه از تصوير يك كشاورز عهد هخامنشى ( در حال شخم‌زدن زمين ) برمىآيد ، وى از لنگى بعنوان تن‌پوش و لباس ، استفاده مىكرده است [ نگاه كنيد به : جلد اول ، ص 455 
  ] .\r\n« ضمن صادرات ايران از شاهنشاهى اشكانى به كشور روم ، منسوجات گوناگون و قالى و قاليچه‌هاى ابريشمى را نوشته‌اند . از اين دوره ، تجارت ابريشم چين با روميها از راه ايران صورت مىگرفته است . جادهء معروف به ابريشم ، از زمان اشكانيان ، بين چين و ايران و كشورهاى باخترى ، احداث گرديده است .\r\nدر عهد ساسانيان ، بافتن پارچه‌هاى ابريشمى و پشمى و صدور كالا و فرآورده‌هايى كه از اين راه در تمام حوزهء پهناور شاهنشاهى بدست مىآيد ، براى كشورهاى خاور و باختر خود يك منبع مهم درآمد اقتصادى بود . از قطعات گوناگونى كه از پارچه‌هاى آن عهد باقى مانده است مىتوان به انواع مختلف پارچه‌هاى عهد ساسانى پىبرد .\r\nاز صنايع عمدهء بعضى از نواحى ايران ، بافتن پارچه‌هاى متنوع چهار فصل از قبيل پارچه‌هاى بهارهء شاهگانى و ديبقى از مرو شاهجهان ، پارچه‌هاى پاييزى دو پودى و ابريشمى مرو و پارچه‌هاى توزى ، خز مصنوعى ، و پشمى بوده است .\r\nثعالبى در غرر السير نوشته است : « خسرو از ريدك ، غلام داناى خود ، پرسيد : بهترين\r\n\r\n\r\n","description":"","footnote":"\r\n( 1 ) . على سامى ، « بافندگى » ( مقاله ) ؛ مجلهء بررسيهاى تاريخى ، سال پنجم ، شمارهء سوم ( به اختصار ) .\r\n","page_name":" 379 ","page_number":387},
  {"content":"\r\n\r\nجامه كدام است ؟ گفت : اما در بهار ، شاهجانى و ديبقى ، و در تابستان ، توزى و شطوى ، و در پاييز ، منير رازى و ملحم مروزى ، و در زمستان ، خز و حواصيل ، و در سرماى سخت ، خزآستردار كه ميان آن را از قز انباشته باشند .\r\nتوزشهرى بود در حدود خوزستان و بهبهان ، و پارچه‌هايى را كه در آنجا بافته مىشد توزى مىگفته‌اند . انورى گويد :\r\n قاقم و قند ز بسرما پنج و شش * - توزى و كتان به گرما هفت و هشت \r\nبعضى نوشته‌اند كه شهر كوچك توج يا توز بين كازرون و گناوه ، از لحاظ پارچه‌هاى كتانى ، معروف بوده و به همين نام اشتهار جهانى داشته است .\r\nپس از حملهء اعراب ، صنعت بافندگى در ايران ، چندى دچار وقفه و ركود گرديد . آقاى سيد محمد تقى مصطفوى محقق و باستان‌شناس معاصر ، در مجلد سوم گزارشهاى باستان‌شناسى سال 1334 خورشيدى ( ص 283 - 282 ) ضمن فصلى دربارهء بقعهء بىبى شهربانو مىنويسد :\r\n« در مسافت قريب 50 مترى جنوب شرقى قبرهايى كه ابتدا در نقاره‌خانه ظاهر گشته بود ، قبرى هويدا مىگردد كه در آن ، علاوه بر مقدارى پارچه‌هاى كفن و روپوش و لباس و غيره ، فرش هم از نوع گليم وجود داشته است . فرش مزبور داراى زمينهء سفيد و حاشيهء قرمز با كتيبه‌هاى كوفى بوده است . ضمنا علاوه بر مقبرهء اصلى ، دهليزها و سردابه‌هايى در آن ايجاد كرده اجساد ديگرى در آن نهاده بودند . پارچه‌هايى كه در بر مردگان بود ، در اثر گذشت زمان درازى ، بيش از يكهزار سال ، آثار مهمى از آنها باقى نمانده بود .\r\nدر تأييد اين مطالب ، نوشته‌هاى چند تاريخ‌نويس معروف اسلامى و خاورشناس كه نمايندهء پيشرفت و توسعهء اين صنعت در دوران اسلامى است ، نقل مىشود :\r\nخاورشناس فقيد روسى ، استاد بارتولد ، نوشته است : بم مركز صنعتى كرمان بوده و پارچه‌هاى نخى كه در بم مىبافته‌اند به تمام عالم اسلام تا مصر مىرفت . پارچه‌هاى مزبور داراى دوام فوق العاده بود و لباسى كه از آن مىدوختند از 5 الى 20 سال دوام داشت . در آن زمان ، بافتن شالهاى كرمان كه تا به امروز معروف است ، در بم تمركز يافته بود و در همان دوره بود كه بنابه گفتهء ابن حوقل ، قيمت يك طاقه شال به سى دينار مىرسيد ( هر دينار معادل يك مثقال طلا بها داشت ) .\r\nدر اين زمان ، علاوه بر شالهاى كرمان ، قاليهاى كرمان نيز اشتهار خاصى دارد .\r\nدر جاى ديگر همين خاورشناس مىنويسد : در كازرون و شهر كوچك توج يا توز ، كه در وسط راه بين كازرون و بندر گناوه واقع بود ، پارچه‌هاى كتانى معروف به توجى يا توزى مىبافتند كه در تمام عالم اسلام معروف بود . در قرن چهاردهم ميلادى ، زمان حمد اللّه قزوينى ، شهر توج خراب بود . اشتهار پارچه‌هاى قريهء سينيج يا سينيز كمتر نبود . اين قريه نزديك مصب‌رود تاب و در سرحد بين فارس و خوزستان واقع بود .\r\nپارچه‌هايى را كه در سمرقند مىبافتند ، سينيزى مىگفتند و از اينجا معلوم مىشود كه صنايع فارس نفوذى در صنايع ماوراء النهر داشت . « 1 »\r\n\r\n\r\n","description":"","footnote":"\r\n( 1 ) . ر ك : بارتولد ، جغرافياى تاريخى ايران ترجمهء حمزهء سردادور طالب‌زاده ، ص 198 .\r\n","page_name":" 380 ","page_number":388},
  {"content":"\r\n\r\n\r\nارزش اقتصادى فارس\r\nبطوريكه از آثار اصطخرى ، مقدسى ، ابن حوقل و ديگران برمىآيد ، يكى از مناطق صنعتى ايران فارس بود . لسترنج با استفاده از كليهء منابع ، مىنويسد : « گليم‌بافى و قلابدوزى فارس ، همه وقت ، معروف بود و در مشرق‌زمين ، كه لباس نشان‌دهندهء مقام و منزلت افراد بود ، پارچه‌هاى زربفت خاصى براى مصرف شخص سلطان بافته مىشد و روى آن پارچه‌ها نام و طغراى سلطان قلابدوزى مىگرديد .\r\nبهترين پارچه‌ها از توج صادر مىگرديد . همچنين در فسا انواع زريهايى كه نام پادشاه به رنگ آبى و سبز مانند پر طاووس در آن بافته مىشد ، تهيه مىگرديد . دستگاههاى بافندگى شيراز پارچه‌هاى لطيف و متنوعى مىساخت كه به كار تهيهء قبا مىخورد . همچنين پارچه‌هايى كه به آن امروز « گارسى » مىگويند و نيز زرى و پارچه‌هاى ساخته شده از ابريشم خام ( خز ) . در جهرم ، گليم و جاجيم كه براى پرده مصرف مىشد و جانمازى كه در مساجد از آنها استفاده مىشد ، مىبافتند . در شاپور ، داروهاى مختلف ، همچنين نيشكر و اترج و بادام و زيتون و انواع ميوه و نوعى بيد كه از شاخه‌هاى آن سبد مىسازند ، و در كازرون و در يزد ، جامه‌هاى كتانى و گارسيهاى لطيف و پارچه‌هاى شبيه زرى مصرى كه به آن ديبق مىگويند ، و نيز دستمالهاى خوب تهيه مىشد . در غندجان ، گليم و پرده و انواع مخده و طرازهاى قلابدوزى شده درست مىشد . از استخر و رودان پارچه‌هاى چادرى ، كفش و از يزد و ابرقوه پارچه‌هاى نخى صادر مىشد . در دارابگرد انواع پارچه‌هاى نخى عالى و متوسط و پست و نيز قلابدوزيها و فرشهاى خوب و حصير ساخته مىشد . » « 1 »\r\nابن حوقل در كتاب صورة الارض در ذكر كالاهاى فارس ، مىنويسد كه گلاب ناحيهء كوار و جوز ( فيروزآباد امروز ) معروف است و آن را به بلاد ديگر حتى مغرب و بلاد روم و اندلس و فرنگ و مصر و هند و چين مىبرند ، و نيز از عرق زعفران و عرق بيد اين منطقه به نيكى ياد مىكنند .\r\nدر سينيز ، جامه‌هاى سينيزى و در جنابه دستمالهاى جنابى ، در توج جامه‌هاى توجى بدست مىآيد . در هريك از شهرهاى فارس ، طرازهايى مخصوص سلطان تهيه مىكنند ؛ از جمله طراز چند رنگه و زربفت است كه در جهان بىنظير است و نيز در فارس ، جامه‌ها و پرده‌هاى حرير گوناگون ، جامه‌هاى ابريشمى و پشمى فاخر و سوسن جردى ( كه در فسا به عمل مىآيد ) و در جهرم جامه‌هاى منقش عالى مىبافتند ؛ اما گليم و جاجيم دراز و سجادهء نماز و زلالى جهرم كه در دنيا به جهرمى معروف است نظير ندارد . در يزد ، جامه‌هاى نخى و در غندجان گليم پرده و انواع مخده . در دارابجرد ، انواع پارچه‌هاى نخى عالى ، متوسط و پست و همچنين قلابدوزى و فرشهاى خوب بافته مىشود . در قريهء آيين « مومياى » بدست مىآورند . » « 2 »\r\nدر كتاب حدود العالم در توصيف فارس ، چنين آمده است : « شهرهاى بسيار دارد . ناحيتى است آبادان ، توانگر با نعمتهاى گوناگون و جاى بازرگانان ، و اندر وى كوهها و رودهاست و مستقر خسروان است . مردمان اين ناحيه سخندان خردمندند . اندر كوههاى وى معدنهاست ، و\r\n\r\n\r\n","description":"","footnote":"\r\n( 1 ) . جغرافياى تاريخى سرزمينهاى خلافت شرقى ، پيشين . ص 316 - 315 ( به اختصار ) .\r\n( 2 ) . صورة الارض ، پيشين . ص 65 .\r\n","page_name":" 381 ","page_number":389},
  {"content":"\r\n\r\nاز وى جامهاى گوناگون خيزد از كتان و پشم و پنبه ؛ و آب گل و آب بنفشه و آب طلع و بساطها و فرشها و زيلوها و گليمهاى با قيمت خيزد . اندروى كوهها و معدنهاست و اندروى آتشكده‌هاى گران است . « 1 »\r\nوضع پول و پيمانه در سرزمين فارس : ابن حوقل در سفرنامهء خود مىنويسد : « اما پول و پيمانهء فارس در دادوستد ، چنين است كه در فروش ، عموما درهم به كار مىرود ، و دينار در نزدشان مانند كالا و جنس است ، و وزنهاى ايشان مانند اوزان بيشتر سرزمينهاى ديگر ، هر ده درهم برابر هفت مثقال است و مانند يمن و اندلس اختلاف وزن ندارد . در وزن كالا از « من » استفاده مىشود و آن‌دو نوع است : كوچك و بزرگ ؛ من بزرگ مانند رطل اردبيل به وزن 41 درهم مىباشد ( رطل گوشت در اندلس برابر 5 / 9 رطل با فلفلى و فلفلى پانزده اوقيه به بغدادى ، و رطل قيروان نيز فلفلى است جز رطل گوشت كه 12 اوقيه است اما من كوچك فارس ، مانند من عراق ، 260 درهم ؛ و همين من است كه در فارس و عموم شهرها و كشورهاى اسلامى به كار مىرود و پيداست كه اوزانى جز اين نيز دارند . من بيضاء 800 درهم ، اصطخر 400 ، جره 280 ، شاپور 300 و در برخى جاهاى اردشير خره 240 درهم مىباشد . پيمانهء شيراز ، جريب 10 قفيز و قفيز 16 رطل در وزن كردن است ، و برحسب جنس ، كم و زياد مىشود چنان كه در گندم 16 رطل است . رطل شيراز ، مانند رطل بغداد ، اوقيه و اوقيه 3 / 2 10 درهم است .\r\nبراى قفيز اجزائى هم دارند كه آن را نصف قفيز و ثلث و ربع قفيز نامند ؛ و من آنها معروف و معلوم و معين است و در دكانهايشان موجود است . پيمانهء كوچكى نيز دارند و آن 24 / 1 قفيز است . جريب و قفيز اصطخر هركدام نصف جريب و قفيز شيراز است . پيمانه‌هاى بيضا بر پيمانه‌هاى اصطخر در حدود ربع افزونى ، و از آن شيراز كم دارد ؛ و همچنين ارجان و كازرون بر اصطخر 6 در 10 افزونى دارند و پيمانه‌هاى فسا از شيراز كمتر است ، و اين اندازه كه شرح داديم ، مورد نياز مردم و دانستن آن واجب است « 2 » .\r\nابن حوقل در مورد اردبيل ، مىنويسد : « بيشتر اوقات ، نان را به عدد مىفروشند . پنجاه قرص نان به بهاى يك درهم است و گوشت را با « من » خودشان ، هريك من‌ونيم ، يك درهم مىفروشند ؛ و عسل و روغن گردو و مويز و همه خوردنيها به حد رايگان ارزان است . » « 3 »\r\nبازرگانان فارس : استخرى ( اصطخرى ) ضمن بحث از منطقهء پارس مىنويسد : « بازرگانان بر حمع مال حريص باشند . و مردمان سيراف را از بازرگانى دريا ، روزى تمام هست . خداوند كتاب گويد : من آنجا كسانى ديدم كه هريك را چهاربار هزار هزار دينار بود و بيشتر . و كس باشد كه بسيار بيش از اين دارد ، و جامهء او همچو جامهء مزدورش باشد . و اما مردمان كازرون و پسا ( فسا ) بر خشك بازرگانى كنند و ايشان را از آن روزى است . و مردمانى صبور باشند بر غربت ،\r\n\r\n\r\n","description":"","footnote":"\r\n( 1 ) . به نقل از : جغرافياى تاريخى سرزمينهاى خلافت شرقى [ ضمائم 
  ] ص 541 ( به اختصار ) .\r\n( 2 ) . صورة الارض ، پيشين . ص 68 - 67 .\r\n( 3 ) . همان . ص 84 - 83 .\r\n","page_name":" 382 ","page_number":390},
  {"content":"\r\n\r\nو بر جمع مال حريص . و مردمان پارس هركجا باشند توانگر و متميز باشند و با ديانت . » « 1 »\r\nاصطخرى در پيرامون محصولات صادراتى فارس ، مىگويد : مهمترين محصولات صادراتى فارس ، در حدود قرن پنجم و ششم هجرى ، گلاب و آب طلع ( طلع يعنى شكوفهء خرما ) و زعفران و آب بيذ و روغنهاى مختلف طبى و نباتى بود .\r\nاز مصنوعات فارس جامه‌هاى كتان ، و طرازها و جامه‌هاى ديبا و جامه‌هاى زربفت و جامه‌ها و بردهاى عالى است . و از مهمترين منسوجات يزد و ابرقوه ، جامه‌هاى پنبه‌اى و حرير است . و در غندجان ، بساطها و پرده‌هاى نيكو و ، در ديگر نقاط فارس ، عود و عنبر و كافور و جواهر و خيزران و عاج و آبنوس و پلپل ( فلفل ) و صندل و مواد معطره و داروهاى مختلف به عمل مىآمد كه قابل صدور به نقاط مختلف جهان بود ، و از بركت اين محصولات متنوع ، كار بازرگانى رواج تمام داشت تا جايى كه به قول نويسندهء كتاب : عده‌اى از بازرگانان اين خطه « هر يك شست بار هزار هزار درم سرمايه داشتند . » و از معادن مهم فارس ، معدن آهن ، سرب ، گوگرد ، نفت و سيم را ذكر مىكند . « 2 »\r\nابو اسحق اصطخرى در كتاب المسألك و الممالك ضمن ذكر : « آنچه از ديار فارس برآيد به شهرهاى ديگر برند ، مىنويسد : « و از شينيز و جنابا و كازرون و توج جامه‌هاى كتان خيزد و سلطان را در هر شهرى طرازى هست و جامه‌هاى بسيارى به آفاق ببرند ، و در پسا ( فسا ) طراز ديباست سلطان را . . . و جامه‌هاى زربفت در پسا ببافند ، و از قزوشعر ، جامه‌ها و بردهاى مرتفع بافند . و از يزد و ابرقوه جامه‌هاى پنبه خيزد و حرير . و از غندجان - كه قصبهء دشت وارين باشد - بساطها و بردهاى نيكو خيزد ، و سلطان را آنجا كارگاه است . و سوزن كرد پسا ، بر سوزن كرد قرقوب قيمت زيادت دارد ؛ ايرا ( زيرا ) كه به قرقوب از فريشم ( ابريشم ) بافند و در پسا از ريسمان و پشم . برد شيرازى معروف است . » « 3 »\r\n\r\nوضع عمومى فارس\r\n« شيراز در قرن چهارم ، قريب يك فرسخ وسعت داشت و داراى بازارهاى تنگ ولى پرجمعيت بود و هشت دروازه داشت . عضد الدولهء ديلمى در آن ، قصرى عظيم و بيمارستانى بنا نمود . در نزديكى شهر پشمبافان ، خزدوزان و ديگر پيشه‌وران سكونت داشتند . باروى شيراز بهمت صمصام الدوله ، پسر عضد الدوله ، ساخته شد . حمد اللّه مستوفى براى شيراز ، هفده محله و نه دروازه ذكر مىكند و ضمن توصيف هواى مطبوع آن ، از كوچه‌هاى آلوده و چركين اين شهر شكايت دارد . در آن موقع ، شيراز سه مسجد داشت . وى دربارهء شهر سيمكان مىنويسد : سيمكان شهرى است كه از وسط آن رودى مىگذرد و بر روى آن پلى ساخته‌اند : طرف بالاى پل ، سردسير است و درختانى نظير جوز ( بادام ) و چنار و امثال آن مىرويد و طرف زير پل گرمسير است و درختان ترنج و نارنج و مانند آن مىرويد . و شراب انگور آن‌چنان است كه تا دو سه ليوان آب بر آن اضافه نكنند قابل نوشيدن نيست . » « 4 »\r\n\r\n\r\n","description":"","footnote":"\r\n( 1 ) . مسالك و ممالك ، پيشين . ص 121 - 120 ( به اختصار ) .\r\n( 2 ) . ر ك : همان . ص 134 - 133 .\r\n( 3 ) . همان . ص 135 - 134 ( به اختصار ) .\r\n( 4 ) . جغرافياى تاريخى سرزمينهاى خلافت شرقى ، پيشين . ص 273 - 269 ( به اختصار ) .\r\n","page_name":" 383 ","page_number":391},
  {"content":"\r\n\r\nمقدسى دربارهء فيروزآباد ، مىنويسد : از هر دروازهء شهر كه بيرون رويم ، تا يك فرسخ در باغ و عمارت راه مىرويم « 1 » . اصطخرى مىگويد : « سيراف از حيث بزرگى و جلال با شيراز همسرى مىكند . ساختمانهاى آنجا از چوب ساج است كه از زنگبار مىآورند و عمارتهاى چند طبقه دارد كه مشرف بر دريا ساخته شده . همچنين گويد : مردم سيراف در مخارج عمارت اسراف مىكنند ؛ چنان كه يكى از بازرگانان براى خانهء خويش بيش از سى هزار دينار ( 15 هزار پوند ) خرج مىكند . سپس گويد : اهالى آنجا از تمام اهالى فارس توانگرترند و كسانى هستند كه ثروت آنان از شصت هزار هزار درم ( دو ميليون پوند ) بيشتر است و همه آن را از راه تجارت دريا بدست آورده‌اند . « 2 »\r\nياقوت دربارهء خارك ، مىنويسد كه خاك آن حاصلخيز و ميوهء آن فراوان است ، و نخلهاى نيكو دارد و درياى مجاور آن بهترين صيدگاه مرواريد است .\r\nلسترنج در جغرافياى تاريخى خود ، ضمن بحث از خصوصيات ولايت اصطخر ( استخر ) و تغييراتى كه در طول زمان در آن پديد آمده است ، از رود « كر » و سدهايى كه روى آن ساخته‌اند سخن مىگويد و سپس مىنويسد : عضد الدولهء ديلمى سد عظيمى كه شالوده‌اش از سرب بود ، ساخت و مخزن بزرگى از آب پديد آورد و در امتداد آن سد ، ده چرخاب عظيم ساخت و بوسيلهء آن چرخابها ( دولابها ) آب بالا مىآمد و با اين اقدام ، سيصد دهكده سيراب مىشد . در هر چرخابى ، يك آسياب براى آرد كردن گندم نيز ساخته شده بود . طولى نكشيد كه نزديك آن بند ، شهر بزرگى بوجود آمد . رود كر سرانجام به درياچهء بختگان مىريزد . اطراف اين درياچه در قرون وسطى دهكده‌ها و شهرهاى آبادى وجود داشت ولى امروز ، اطراف اين درياچه را بيابانهايى احاطه كرده است . « 3 »\r\nابن حوقل دربارهء يزد ، مىگويد : مكانى خوش ساخت و مستحكم است و دو دروازهء آهنين دارد . در يزد ، نهرى است كه از كوه سرچشمه مىگيرد . روستاهاى آن حاصلخيز است و ميوه‌هاى فراوان آن به اصفهان صادر مىشود . در حوالى شهر ، معدن سرب وجود دارد . ابن حوقل از از حرير و سندس يزد تمجيد مىكند . حمد اللّه مستوفى مىگويد : اكثر عمارات آن از خشت خام بود .\r\nبارندگى در آن كم ، حاصلش پنبه و غله و ميوه و ابريشم بود ، ولى احتياجات اهالى را تأمين نمىكرد و آب شهر بكمك قنات تأمين مىشد . « 4 »\r\nدربارهء شهر فسا ، مىنويسد كه اين شهر دومين شهر بزرگ ولايت دارابگرد و از حيث بزرگى با شيراز برابر بود . ساختمانهاى نيكو داشت . چوب ساختمانهاى آن از سرو بود و هوايش سالم و بازارهايش معمور بود . قلعه و خندق و حومه‌اى وسيع داشت . رطب و انگور و بادام و اترج و ميوه‌هاى ديگر آن فراوان بود .\r\n\r\nتجارت و صنايع استان فارس\r\nلسترنج در جغرافياى تاريخى خود ، مىنويسد : « در موضوع تجارت و صنايع استان فارس ، اصطخرى و مقدسى بتفصيل گفتگو كرده‌اند . در زمان آنها چنان كه قبلا گفتيم ، بزرگترين بندر ايران در خليج\r\n\r\n\r\n","description":"","footnote":"\r\n( 1 ) . ر ك : همان . ص 276 .\r\n( 2 ) . همان . ص 278 .\r\n( 3 ) . ر ك : همان . ص 299 - 298 .\r\n( 4 ) . ر ك : همان . ص 306 .\r\n","page_name":" 384 ","page_number":392},
  {"content":"\r\n\r\nفارس شهر سيراف بود و تمام كالاهايى كه از طريق دريا وارد مىشد ، از آن بندر توزيع مىگرديد .\r\nامتعهء نفيس و كمياب هندى كه در زبان عربى آنها را مجموعا « بر بهار » مىگفتند به آنجا وارد مىشد . اصطخرى واردات سيراف را چنين ذكر مىكند كه عود و عنبر و كافور و جواهر و خيزران و عاج و آبنوس و فلفل و صندل و انواع عطرها و داروها و ادويه از هندوستان به آن بند وارد مىگردد ، و در خود سيراف ، سفره‌هاى بسيار خوب و پارچه‌هاى كتانى ساخته مىشود و بازار بسيار خوبى براى خريد و فروش مرواريد است .\r\nايالت فارس در هر زمان ، به تهيهء اقسام عطرها مخصوصا عطرى كه از گل سرخ در ولايت گور يا فيروزآباد به عمل مىآمد مشهور بوده است . ابن حوقل گويد : گلاب فارس را به اكناف و اطراف جهان از جمله به هندوستان و چين و خراسان و همچنين به مغرب يعنى شمال افريقا و شام و مصر مىبرند . از گور علاوه بر گلاب ، عرق طلعانه و عرق قيصوم و عرق زعفران و عرق سوسن و عرق بيد صادر مىگرديد . در شاپور ، چنان كه مقدسى گويد ، ده نوع عطر به عمل مىآمد : عطر بنفشه ، عطر نيلوفر ، عطر نرگس ، عطر كارده ، عطر سوسن ، عطر زنبق ، عطر مورد ، عطر مرزنجوش ، عطر بادرنگ و عطر بهارنارنج ، به كشورهاى مشرق زمين فرستاده مىشد . گليم‌بافى و قلابدوزى فارس همه وقت معروف بود . » « 1 »\r\nمعادن فارس : ابن حوقل در صورة الارض مىنويسد : در دارابجرد كوههايى از نمك سفيد ، سياه ، زرد ، سرخ ، سبز و همهء رنگهاى ديگر است . از سنگهاى آنجا خوان كاسه و ظروف زيبا مىتراشيدند و به ساير شهرها مىبردند .\r\nدر فارس ، معادن نقره و آهن و سرب و فسفر و نفت و مانند آن هست ؛ و اين معادن مردم را از فراورده‌هاى شهرها و نواحى ديگر بىنياز مىكند . اما نقره اندك است . معدن طلا نيز دارد ، و معدن روى ، در سردن است كه از آنجا به بصره و جاهاى ديگر مىبرند . آهن در كوههاى استخر است . در دارابجرد معدن جيوه است . در فارس ، مركب سياه براى نوشتن مىسازند كه از همهء مركبهاى دنيا جز مركب چينى بهتر است . « 2 »\r\n\r\nايالت جبال\r\nايالت جبال يا عراق عجم و نواحى چهارگانهء آن ، يعنى كرمانشاه كنونى ، همدان ، رى و اصفهان از ديرباز ، اهميت سياسى و اقتصادى داشته است . « در زمان ديالمه ، يعنى در قرن چهارم ، چنان كه ابن حوقل مىگويد دستگاه ادارى دولت در رى بود . در آخر قرن بعد ، همدان پايتخت سلجوقى ايران گرديد ولى بهرحال ، به نظر مىرسد كه اصفهان هميشه بزرگترين و آبادترين شهرهاى ايالت جبال بوده است . » « 3 » « دربارهء صنايع و تجارت شهرهاى ايالت جبال ، مقدسى مطالبى مختصر و جامع ذكر نموده گويد : از رى انواع منسوجات مخصوصا نوعى از آن‌كه « منير » نام دارد صادر مىگردد . پنبه در آنجا رشته مىشود و با نيل رنگ مىگردد ، و قباى خطدار رى معروف است ، و در آنجا سوزن و شانه و قدحهاى بزرگ براى صدور ساخته مىشود . به گفتهء قزوينى ، شانه و قدح را از چوب محكم و\r\n\r\n\r\n","description":"","footnote":"\r\n( 1 ) . همان . ص 315 - 314 .\r\n( 2 ) . ر ك : صورة الارض ، پيشين . ص 67 .\r\n( 3 ) . جغرافياى تاريخى سرزمينهاى خلافت شرقى ، پيشين . ص 201 .\r\n","page_name":" 385 ","page_number":393},
  {"content":"\r\n\r\nخوش‌تراشى كه به چوب شمشاد معروف است مىسازند . خربزه و هلوى رى معروف است و يك نوع گل در آنجاست كه به كار شستن بدن مىآيد و بسيار نرم است .\r\nاز قزوين ، عباهاى خوش‌دوخت و همچنين خورجينهاى چرمى كه به كار مسافرين مىآيد ، و انواع كمان براى تيراندازى و نعناع صادر مىگردد . قم به تهيهء كرسى و لجام و ركاب و قماشهاى متنوع و زعفران فراوان معروف است . از كاشان يك نوع خرماى نارس و طرخون صادر مىشود . اصفهان از حيث عبا و گوشت نمكسود و قفلهايى كه در آن شهر ساخته مىشود شهرت دارد . از همدان و نواحى آن ، پنير و زعفران فراوان و پوست روباه و سمور صادر مىشود ، و در حوالى همدان ، معدن قلع وجود دارد قماش متنوع و موزه‌هاى خوب در آن شهر ساخته مىشود . » « 1 »\r\nابن حوقل نيز از صفحهء 101 تا 117 كتاب خود را به ذكر مختصات اجتماعى و اقتصادى ايالت جبال اختصاص داده است . « 2 »\r\nدر كتاب حدود العالم در وصف رى ، مىخوانيم : « شهرى است عظيم و آبادان و با خواسته ، و مردم و بازرگانان بسيار ، و مستقر پادشاه جبال . آبهاى ايشان از كاريز است و از وى كرباس و برد و پنبه و عصاره و روغن و نبيذ خيزد و از نواحى او طيلسانهاى پشمين نيكو خيزد ؛ و محمد زكريا بيشك از آنجا بود . » « 3 »\r\nابن حوقل در صورة الارض ، ضمن توصيف اصفهان ، مىنويسد : « كرينه » بازارى دارد كه مردم در نوروز به مدت هفت روز در آن گرد مىآيند و به عيش‌ونوش و تفريح مىپردازند ، و از انواع غذاها و آرايشها بهره‌مند مىشوند ، چنان كه سبب اعجاب حاضران مىشود . مردم شهر و گروهى كه از اطراف آن يا از جاهاى دور مىآيند براى اين جشن هزينه‌هاى گزافى مىكنند . » « 4 »\r\n\r\nگيلان و ايالات شمالى\r\nهنگامى كه مقدسى در قرن چهارم كتاب خود را مىنوشت ، يعنى وقتى كه قدرت آل بويه در حد كمال بود ، تمام گيلان و ولايات كوهستانى كه در شرق گيلان و در امتداد سواحل درياى خزر قرار داشت ، يعنى طبرستان و جرجان و قومس ، جزء ايالت ديلم بود ، ولى بعدها اين نواحى از هم تفكيك شد .\r\nدر قرن هشتم ، به قول حمد اللّه مستوفى ، لاهيجان و فومن ، دار الملك جيلانات بود .\r\nابو الفداء نيز لاهيجان را نام برده ، گويد : در خاور دهانهء سفيدرود است . به قول مستوفى ، حاصلش برنج ، ابريشم و اندك غله مىباشد ، و نارنج و ترنج و ميوه‌هاى گرمسيرى فراوان است . مستوفى يكى از قديمترين مؤلفينى است كه از رشت ، كرسى فعلى گيلان ، اسم برد ، و راجع به محصولات آن مىنويسد كه : حاصلش غله ، پنبه ، ابريشم و برنج است . مستوفى و ابو الفداء محصولات اين منطقه را غله ، پنبه ، برنج و نارنج و ترنج و ليمو مىدانند . « 5 »\r\n\r\n\r\n","description":"","footnote":"\r\n( 1 ) . همان . ص 245 .\r\n( 2 ) . ر ك : صورة الارض ، پيشين .\r\n( 3 ) . جغرافياى تاريخى سرزمينهاى خلافت شرقى ، پيشين . ( ضمائم ) . ص 547 .\r\n( 4 ) . صورة الارض ، پيشين . ص 107 .\r\n( 5 ) . ر ك : همان . ص 188 - 186 .\r\n","page_name":" 386 ","page_number":394},
  {"content":"\r\n\r\nدر كتاب حدود العالم ، در وصف طبرستان ، چنين آمده است : « ناحيتيست بزرگ . . . حدش از چالوس است تا حد تميشه . و اين ناحيتيست آبادان و با كشت و برز ، و بسيار خواسته و بازرگانان بسيار ؛ و طعامشان بيشترين ، نان برنج است و ماهى ؛ و بام خانه‌هاشان همه سفال سرخ است از بسيارى باران » « 1 » « نويسندهء حدود العالم در مورد سارى ، مىنويسد : « شهرى است آبادان ، با نعمت و مردم و بازرگانان بسيار ؛ و از وى جامهء حرير و پرنيان و خاوخيز خيزد و از وى ما زعفران و ما صندل و ما خلوق خيزد كه به همهء جهان از آنجا برند . » « 2 »\r\nابن حوقل مىنويسد : « بزرگترين شهر طبرستان ، شهر آمل است و در گذشته ، حاكم‌نشين آن سارى بود . سرزمينى است پرآب و ميوه . درختان بزرگ دارد . اغلب بيشه و جنگل است .\r\nبناهاى آن از چوب و نى ؛ و اقليمى پرباران است و بسا اوقات يك سال تمام ، بىوقفه ، باران مىآيد و آفتاب ظاهر نمىشود . بامها از خشت پخته مفروش است .\r\nآمل شهرى قديمى و از قزوين بزرگتر است . در ميان كشورها ناحيه‌اى در كثرت ابريشم ، به پايهء طبرستان نمىرسد . مردم طبرستان پرمو ، پيوسته ابرو و داراى سرعت تكلم هستند . خوراك آنها نان ، برنج و ماهى و سير است . از طبرستان جامه‌هاى گوناگون ابريشمى ، پشمى گرانبها و گليم سياه بدست مىآيد . پارچه‌هاى پنبه‌اى و شرابى مىبافند . » « 3 »\r\nلسترنج ، ضمن توصيف منطقهء مازندران ، مىنويسد : « آخرين قسمتى از كشور ايران كه به كيش مسلمانى درآمد ، طبرستان بود ، و حكمرانان آنجا ، اسپهبدان ، بيش از يك قرن پس از فتوحات عرب ، در كوهستانهاى خود مستقل باقى ماندند و تا نيمهء دوم قرن دوم هجرى ، هنوز روى سكه‌هايى كه در آن منطقه ضرب مىشد خط پهلوى نقش بود و مردم بر دين زرتشت بودند . محصولات آن نواحى در قرن چهارم ، به قول مقدسى ، سير ، برنج ، كتان و پرندگان دريايى و ماهى بود . . .\r\nبعد از قرن چهارم هجرى ، به گفتهء قزوينى ، اهالى آن منطقه به تربيت كرم ابريشم مىپرداختند و به همين جهت ، ابريشم بسيار از آنجا صادر مىشد . پارچه‌هاى پشمى و فرش و انواع پوشاك و دستار نيز در آنجا مىبافتند . تهيهء ظروف چوبى از قبيل انواع كاسه و اشياء ديگر كه آنها را از چوب شمشاد مىساختند رواج داشت ، و به قول ابن حوقل ، خانه‌هاى آن ايالت نيز بيشتر از چوب و نى ساخته مىشد . » « 4 »\r\nنويسندهء گمنام حدود العالم ، آمل را شهرى عظيم و مستقر ملوك طبرستان و جاى بازرگانان و علما مىداند : « از وى جامهء كتان و دستار خيش و فرش طبرى و ترنج و نارنج خيزد و گليم سپيد گومش و گليم ديلمى زربافت و دستار زربافت گوناگون و كميخته خيزد و از وى آلتهاى چوبين خيزد چون كفجه و شانه و ترازو و كاسه و طبق و طنبورى و آنچ بدين ماند . » « 5 »\r\n\r\n\r\n","description":"","footnote":"\r\n( 1 ) . همان [ ضمائم 
  ] . ص 550 - 549 .\r\n( 2 ) . همان [ ضمائم 
  ] . ص 547\r\n( 3 ) . صورة الارض ، پيشين . ص 123 ( به اختصار ) .\r\n( 4 ) . جغرافياى تاريخى سرزمينهاى خلافت شرقى ، پيشين . ص 395 - 394 .\r\n( 5 ) . همان . ص 539 .\r\n","page_name":" 387 ","page_number":395},
  {"content":"\r\n\r\nمقدسى دربارهء آمل ، مىگويد : يك بيمارستان و دو مسجد جامع دارد . . . دربارهء محصولات و تجارت طبرستان ( علاوه بر آنچه قبلا گفتيم ) مقدسى گويد : « پارچه‌هاى نيكو دارد كه از آن قبا مىدوزند و پارچه‌هايى كه از آن طيلسان تهيه مىكنند ، و انواع پارچه‌هاى نازك ديگر در آنجا بافته و صادر مىشود . محصول طبيعى آن چوب خلنج ( چوب شمشاد ) است كه آن را به صورت قطعاتى بريده ، به خارج مىفرستند و صنعتگران رى از آن ، كاسه و ظروف ديگر مىسازند . خلنج چوبى است خوشبو به رنگهاى گوناگون كه گاهى دانه‌هاى تسبيح نيز از آن مىسازند ؛ و بهترين نوع آن در كوههاى طبرستان يافت مىشود . » « 1 » ابو دلف ، جهانگرد عرب ، ضمن مسافرت خود ، از قلعهء معروف پادشاه ديلم ديدن مىكند و مىنويسد كه فرمانرواى آنجا موسوم به « محمد بن مسافر » چون كالاى زيبا يا صنعت دقيقى مشاهده مىكرد سراغ سازندهء آن را مىگرفت و چون از محل او آگاه مىشد ، به مقدار كافى و مطابق ميل او ، برايش پول مىفرستاد و به او قول مىداد كه هرگاه نزد او برود چند برابر آنچه داده به او خواهد داد . چون آن هنرمند نزد وى مىرفت ، مجبور بود براى تمام عمر در آن قلعه بماند و از بيرون رفتن او جلوگيرى مىشد .\r\nمحمد بن مسافر ، رعيت‌زادگان خود را به كارهاى صنعتى وادار مىكرد و از اين راه با خرجى اندك سود كافى بدست مىآورد و براى خود گنجهايى ذخيره مىكرد . پس از چندى ، فرزندانش از رفتن پدر خود به شكار استفاده كردند ، در قلعه را گشودند و پنج هزار نفرى را كه به صورت اسير در قيد بندگى او بودند رها ساختند . « 2 »\r\nابو دلف دربارهء شهر سمنان ، مىنويسد كه شهر كوچك و پرجمعيتى است . در اين شهر ، دستمالهايى با نقاشيهاى زيبا تهيه مىشود ، كه گرانبهاست و قيمت يك دانهء آنها به پنجاه دينار مىرسد . و نيز در آنجا پارچه‌هاى چادرى بسيار زيبا و هنرمندانه مىبافند . هر عدد از اين روپوشها 200 دينار و بيشتر به فروش مىرسد . مىگويند زنهايى كه اين پارچه را مىبافند در اثر دقت در ظرافت و زيبايى هنر خود و كار زياد ، چشمشان نابينا مىشود . « 3 »\r\nيك پل تاريخى : ابو دلف همچنين از پل تاريخى عظيمى ، معروف به پل خوراذ ( خرراذ ) بين ايذج و رباط ، سخن مىگويد كه محل جغرافيايى آن مشخص نيست . اين پل روى رودخانهء خشكى زده شده بود تا هنگام طغيان آب عبور از آن امكان‌پذير باشد . به گفتهء ابو دلف ، ساختمان پل از قسمت پايين پى تا كف زمين ، با سرب و آهن ساخته شده بود و هرقدر بالا مىآمد از پهناى آن كاسته مىشد . در دو طرف پل ، قطعات بزرگ آهن قرار داده و داخل آن سرب گداخته ريخته بودند و فاصلهء دو طرف پل 40 ذراع بود و پل روى اين پايه‌ها قرار گرفته بود و از عجايب صنعت معمارى بشمار مىرفت . اين پل به دست مسمعى خراب شد و سالها مردم از فقدان آن رنج مىبردند تا آنكه ابو عبد اللّه محمد بن احمد القمى معروف به « شيخ » ، وزير آل بويه ، به ترميم آن همت گماشت و پس از جمع‌آورى صنعتگران ، آنها را با طناب و قرقره به پايين پل مىفرستاد\r\n\r\n\r\n","description":"","footnote":"\r\n( 1 ) . ر ك : سفرنامهء ابو دلف در ايران . با تعليقات و تحقيقات ولاديمير مينورسكى ، ترجمهء سيد ابو الفضل طباطبايى .\r\nص 45 - 44 .\r\n( 2 ) . ر ك : همان . ص 81 .\r\n( 3 ) . ابو عبد اللّه مقدسى ، احسن التقاسيم فى معرفة الاقاليم . ص 367 .\r\n","page_name":" 388 ","page_number":396},
  {"content":"\r\n\r\nو آنها سرب و آهن گداخته را روى قطعات سنگ مىريختند .\r\nهزينهء ساختمان اين پل براى شيخ ، 350 هزار دينار تمام شد ؛ در حالىكه كارگران و صنعتگران بيگارى مىكردند و كسى در مقابل اين كار پر زحمت مزدى به آنها نمىداد .\r\nابو دلف اين ساختمان را از شگفتيهاى صنعتى جهان مىخواند .\r\nملك علاء الدين در نامه‌اى كه از هندوستان بعنوان خواجه رشيد الدين فضل اللّه نوشته ، ضمن تشكر و سپاسگزارى از خواجه ، بعنوان سوغات مقدارى كالاهاى مختلف بوسيلهء تجار به بندر بصره فرستاد ، كه ما صورت منسوجات ، جواهرات ، عطريات ، حيوانات و ساير چيزهايى را كه فرستاده ، براى وقوف اجمالى به صادرات هند به ايران و آشنايى با نوع محصولات سرزمين هند ، باختصار ذكر مىكنيم .\r\n1 ) اقمشه 355 قطعه : كه عبارت بود از سفيد بار ( انواع مختلف ) ابراد ( كنبايتى ) اطلس ، صوف ( منسوج پشم ) .\r\n2 ) جواهر 77 قطعه : الماس ، ياقوت ( رمانيه ، ابيض ، كحلى ، اصفر ) .\r\n3 ) عطريات : عنبر سارا ، مشك تبتى ، زباد ، كافور ، جودانه ، عود قمهرى ، صندل مقاصرى ، عرق گل گيتى .\r\n4 ) حيوانات 30 رأس : طاووس ، سار و طوطى ( سفيد ، سياه ، سرخ ، سبز ) راغ هندى ( سخنگوى ) ، سنگ ( سر ) ، نسناس ، خرعتابى .\r\n5 ) مربيات 270 من : مرباء زنجبيل معطر ، هليلهء كابلى بعسل ، خيار چنبر پرورده ، انبه مربا ، مجديه ( مربا ) ، جكى ( مربا ) ، تمر هندى ، تازه مربا .\r\n6 ) عقاقير و ادويهء مفرده 2282 من : ساذج ، قصب الذريره ، بندق ، زنجبيل ، فلفل ، قرنفل ، كبابه ، دارصينى صينى ، فوفل ، قاقله ، هيل ، جوز ، خيار شنبر ، شيطرج ، شاه صينى ، مار ، سنبل ، دواله ، ورق طنبول ، آب ( جمه جاويد ) ، ريوند و غيره .\r\n7 ) مفترشات : جامه خواب قطع بروجى منقش ، بالش منقش بروجى ، متكاء منقش ، نطع يك روى بزم شاهى منقش .\r\n8 ) ادهان : روغن چنبه ، روغن قرنفل ، روغن كاذى ، روغن عود ، روغن كافور ، روغن گل هندى .\r\n9 ) اوانى ذهب : طشت و آفتابه ، قدح ، طبق ، پيه‌سوز عمل بنگاله .\r\n10 ) صينيه ! صحن لاجوردى ، قدح لاجوردى ، شاه كاسهء منبت شربتى ملون هفت رنگ ، صراحى لاجوردى محرربطلا ، نيم صحن لاجوردى و غيره ، اوانى مكعب .\r\n11 ) مأكولات - محلالات : زنجبيل ، قرنفل ، قرفه ، انبه ، مجديه ، تمرهندى ، خيار شنبر ، نارجيل ، قند نارجيل .\r\nاخشاب و عظام كه به جهت عمارت خاصه فرموده بودند ، 6010 من : اخشاب ساج ، آبنوس ، منقار سمندر ، دندان شيرماهى ، صندل سرخ ، عاج .\r\n\r\nوضع اقتصادى و محصول بخارا\r\n« صنايع مهم بخارا همواره بافتن پارچه‌هاى پنبه‌اى و پشمين ؛ مخصوصا قالى و گليم و هر قسم چرمينه بوده است . قالى و گليم بخارا در زمانهاى قديم شهرت بسيار داشته ؛ و قاليهاى تركمان ، تقليدى از\r\n\r\n","description":"","footnote":"","page_name":" 389 ","page_number":397},
  {"content":"\r\n\r\nقالى قديم بخاراست . پرورش كرم پيله و بافت پارچه‌هاى ابريشمين نيز در بخارا همواره معمول بوده است . گذشته از مخمل ابريشمين معروف بخارا قماشهاى ديگر از ابريشم ، در اين شهر مىبافته‌اند كه اسامى خاصى داشته است و هنوز در بخارا هست ؛ مانند شاهى ، قصب ، پرطاوس ، ادرس . از اين قماشها ، انواع مختلف جامه ، مانند شال كمر و فوته و سله و كلاه مىدوخته‌اند . » « 1 »\r\nاستاد نفيسى در جاى ديگر از كتاب خود ، به نقل از تاريخ بخارا مىنويسد : « در بخارا كارگاهى بود در ميان كهندز و شهرستان و نزديك مسجد جامع معروف به « بيت الطراز » كه در آن بساطها و شادروانها مىبافتند و يزديها و بالشها و مصليها و برديهاى فندقى از آنجا مرخليفهء بغداد را مىفرستادند و خراج بخارا را به بافتن يك شادروان صرف مىكردند ؛ و هر سال عامل مخصوص به بخارا مىآمد و بجاى خراج بخارا شادروان مىبرد ؛ و در شهر بخارا استادان مخصوص براى بافتن آن بودند و از هر شهرى بازرگانان به بخارا مىآمدند و شادروان و زندينجى مىبردند و تا شام و شهرهاى روم ، اين متاع مىرفت و به هر جاى خراسان كه شادروان و زندينجى مىبافتند به خوبى آن بخارا نمىشد ، و بزرگان خراسان همه از آن جامه مىپوشيدند و آن را سرخ و سفيد و سبز مىبافتند .\r\nنيز در بخارا بازارى بود كه آن را بازار ماخ روز مىناميدند و سالى ، دوبار هربار يك روز ، در آنجا بازار مىكردند و در هر بازارى ، بتان مىفروختند و هر روز بيش از پنجاه هزار درم دادوستد مىشد ؛ و چون مردم بخارا از قديم بت‌پرست بودند ، از آن زمان ، اين بازار معمول شد . » « 2 »\r\n« ناحيهء بخارا از حيث معادن ، يكى از نواحى زرخيز ماوراء النهر است ؛ چنان كه معادن طلا و مخصوصا معادن نمك سنگ ( نمك تركى ) در آن بسيار است و در اغلب از رودهاى اين ناحيه ، طلاشويى متداول است .\r\nمتاع معروف بخارا در زمانهاى قديم ، جامه‌هاى نازك و جا نماز و قالى و جامه‌هاى فندقى و ظروف براى چراغ و جامه‌هاى طبرى و تنگ اسب كه در زندان مىبافتند ، و جامه‌هاى اشمونى و پيه و پوست و روغن كله و مواشى و برده و جامه‌هاى پنبه و جامه‌هاى پشمين و بنگ بوده است .\r\nاز كوى و ركت « 3 » كه نزديكترين كوه به شهر بخارا بود ، سنگ براى فرش زمين و ساختمان و خاك براى نوره و ظروف و سنگ گچ از آنجا حمل مىكردند . در بيرون شهر ، معادن نمك واقع شده بود و هيزم شهر را از بستانهاى اطراف و بته و خار را از صحراى بيرون شهر مىآوردند .\r\nميوه‌هاى بخارا ، بهترين ميوه‌هاى ماوراء النهر بود و به لذيذى و خوش‌طعمى معروف ، و زمين به درجه‌اى درخور آبادانى بود كه بيشتر روستاييان بخارا يك جريب زمين داشتند و از محصول همان يك جريب ، زندگى آسوده مىكردند ، و هرچه براى زندگى لازم بود از اطراف بخارا فراهم\r\n\r\n\r\n","description":"","footnote":"\r\n( 1 ) . محيط زندگى و احوال و اشعار رودكى ، پيشين . ص 17 .\r\n( 2 ) . همان . ص 27 .\r\n( 3 ) .  Varkat . \r\n","page_name":" 390 ","page_number":398},
  {"content":"\r\n\r\nمىشد ، جز بعضى غلات و حبوب كه از كثرت جمعيت ، كفاف مردم را نمىداد و از ساير نقاط ماوراء النهر مىآوردند .\r\nكوه و ركت در اطراف بخارا كه دامنهء آن به اسروشنه و فرغانه مىپيوندد ، معادن بسيار دارد . و از آن معادن ، نوشادر و زاج و آهن و زيبق و مس و سرب و زر و چراغ سنگ و نفت و قير و زفت و فيروزه مىآوردند ، و زغال‌سنگ نيز از حدود فرغانه فراهم مىكردند . از بخارا ميوهء بسيار به مرو و خوارزم و سمرقند مىبردند .\r\nخراج بخارا در زمان رودكى ، يك ميليون و 168 هزار و 566 درم و پنج دانگ و نيم بود . » « 1 »\r\n\r\nوضع اقتصادى سمرقند\r\nسمرقند نيز از مناطق حاصلخيز آن روزگار بود ، و در مناطق كوهستانى آن ، زولفى و قازليغون ، و زرشك ، و در تپه‌ها صنوبر و اورنگى و عصاى موسى ، و در جاهاى ديگر ، پنبه و انگور و ميوه‌هاى ديگر فراوان بود .\r\nدر كوهستانهاى آن ، از جانوران وحشى : گوزن ، غزال ، آهو ، عقاب و شاهين بسيار بود .\r\nمهمترين محصول آن ، شاليكارى و برنج بود . علاوه بر اين ، گندم ، يونجه ، جو ، شاهدانه ، ماش و كنجد و گياهان روغندار و پنبه و انواع سبزى و صيفى و انواع ميوه از قبيل خربوزه ، هندوانه ، انگور ؛ و كلم ، پياز و شلغم و چغندر در اين ناحيه به عمل مىآمد . تربيت كرم ابريشم و پرورش انواع چهارپايان ، از قديم ، در اين ناحيه معمول بود . « 2 »\r\nمصنوعات : صنايع دستى سمرقند ، از ديرباز ، جالب بود . از جمله مصنوعات مهم اين ناحيه كاغذ بود كه آن را به اقطار عالم صادر مىكردند . جامه‌هاى سيمگون ، و سمرقنديه و ديگهاى بزرگ از مس و مرتبانهاى خوب و چرم اشتر و ركاب و دهانه‌هاى ستور ، و تسمه‌ها از كالاهاى مهم اين ناحيه است .\r\nيكى از كارهاى بازرگانى آن حدود برده‌فروشى بود ؛ مخصوصا فروش غلامان و كنيزكان ترك معمول بود .\r\nسنگهاى ساختمان را از نزديكى سمرقند يعنى از كوههاى كوچك مجاور به نام كوهك ، مىآوردند . از همين مرتفعات ، گل مخصوصى براى ساختن ظروف و نوره و زجاج به شهر حمل مىكردند . شهر سمرقند در آن روزگار در حدود پانصد هزار جمعيت داشت و يكى از مهمترين مراكز فعاليتهاى تجارى بود . « 3 »\r\n\r\nوضع اقتصادى كرمان\r\nبطورى كه اصطخرى دربارهء كرمان اظهارنظر كرده است ، كرمان داراى مناطق گرمسير و سردسير است و بين شهرهاى آن بيابانهاى بزرگ فاصله است .\r\nياقوت مىگويد كرمان در دورهء سلاجقه ، از بهترين و آبادترين بلاد بود ، ولى در قرن هفتم كه وى كتاب جغرافياى خود را مىنوشت ، شهرهاى آن خراب بود و كشتزارها بيحاصل و\r\n\r\n\r\n","description":"","footnote":"\r\n( 1 ) . محيط زندگى و احوال و اشعار رودكى ، پيشين . ص 18 - 17 ( به اختصار ) .\r\n( 2 ) . ر ك : همان . ص 43 - 42 .\r\n( 3 ) . ر ك : همان . ص 43 .\r\n","page_name":" 391 ","page_number":399},
  {"content":"\r\n\r\nاهالى سرگردان و بيچاره بودند ؛ و بالاخره در پايان قرن هشتم ، جنگهاى امير تيمور ويرانى و خرابى كرمان را تكميل كرد .\r\nمقدسى در قرن چهارم ، كرمان را به پنج ولايت تقسيم كرده كه عبارتند از : بردسير ، سيرجان ، بم ، نرماسير ، جيرفت . سيرجان در زمان اصطخرى ، بزرگترين شهر كرمان بود . سقف خانه‌هاى آن شهر را به علت كم بودن چوب طاق زده بودند . مقدسى گويد : سيرجان در زمان آل - بويه ، از شيراز بزرگتر و باشكوه‌تر بود و دو بازار داشت : كهنه و نو ، با سرمايه‌هاى هنگفت و پارچه‌هاى قماشى كه سيرجان از جهت آنها معروفيت خاص داشت . همچنين كوچه‌هاى وسيع و عمارتهاى خوب و باغستان و هشت دروازه داشت . آب شهر از دو قنات تأمين مىشد . » « 1 » حمد اللّه مستوفى ، بعد از هجوم مغول ، دربارهء آن شهر گويد : حاصلش غله و پنبه و خرما بود و در او قلعه‌اى محكم است .\r\nابن حوقل ، در قرن چهارم ، دربارهء ولايت بم ، مىگويد كه هوايش سالم و نخلستانهاى بسيار دارد و سه مسجد دارد به نام مسجد خوارج ، بزاران و مسجد قلعه . در بم ، پارچه‌هاى زيبا و فاخر از پنبه مىبافند . عمامه و دستمال و طيلسان نيز در آنجا تهيه مىكنند و بيشتر بازارها در خارج شهر و چند تا در داخل شهر قرار دارد . » « 2 » اصطخرى دربارهء خورستان مىنويسد : « از شوشتر جامه‌هاى ديباى گرانمايه خيزد ، و كسوت خانهء كعبه آنجا سازند و سلطان را آنجا طراز باشد . و در اين حدود ، جايى است كه آن را بصنى خوانند . پرده‌هاى نيكو بافند . و به كليوان و برذون پرده‌ها بافند و عمل بصنى بر آن نويسند . و به رامهرمز ، جامه‌هاى ابريشم خيزد . » « 3 »\r\nاصطخرى ، ضمن توصيف كالاهاى شهر رى ، نوشته است : « از آنجا كرباسها و گليمهاى نرم خيزد كه به آفاق برند . . . و از رى پنبه به بغداد آرند ، و به آذربايگان برند و جامهء نرم منير خيزد . » « 4 »\r\n« از همهء طبرستان ، ابريشم بسيار خيزد ؛ خاصه به آمل و جامه‌هاى ابريشمين و صوف از آنجا خيزد . . . ابريشم و جامه‌هاى نيكو خيزد از گرگان . » « 5 »\r\nلسترنج خاورشناس شهير در كتاب سرزمينهاى خلافت شرقى ، ضمن شرح محصولات و صادرات شهرهاى قرون وسطايى ايران ، از قول مورخان و محققان بزرگ و مشهور دوران اسلامى ، مطالبى نقل كرده است كه آنچه از آنها مربوط به رواج و پيشرفت صنعت پارچه‌بافى و فرش‌بافى در آن زمان است نقل مىگردد :\r\n« گليم‌بافى و قلابدوزى فارس همه وقت معروف بود و در مشرق زمين كه لباس ، مشخص مقام و منزلت افراد بود ، پارچه‌هاى زربفت خاصى براى مصرف شخص پادشاه در هريك از شهرهاى فارس ساخته مىشد و روى آن پارچه‌ها نام و طغراى سلطان قلابدوزى مىگرديد .\r\nبهترين اين نوع پارچه‌ها از توج صادر مىگرديد . همچنين در فسا انواع زريهايى كه نام پادشاه\r\n\r\n\r\n","description":"","footnote":"\r\n( 1 ) . جغرافياى تاريخى سرزمينهاى خلافت شرقى ، پيشين . ص 323 - 319 . به ( اختصار ) .\r\n( 2 ) . ر ك : همان . ص 334 .\r\n( 3 ) . مسالك و ممالك ، پيشين . ص 92 .\r\n( 4 ) . همان . ص 171 .\r\n( 5 ) . همان . ص 173 .\r\n","page_name":" 392 ","page_number":400},
  {"content":"\r\n\r\nبه رنگ آبى و سبز مانند پرطاووس در آن بافته مىشد تهيه مىگرديد .\r\nدستگاههاى بافندگى شيراز پارچه‌هاى لطيف ، و متنوعى مىساخت كه به كار تهيهء قبا مىخورد ؛ همچنين پارچه‌هايى كه به آن امروز « گارسى » مىگويند ، و نيز زرى و پارچه‌هاى ساخته شده از ابريشم خام ( خز ) . در جهرم ، گليم و جاجيم كه براى پرده مصرف مىشد و جانمازى كه در مساجد از آن استفاده مىكردند ، بافته مىشد . در كازرون و در يزد جامه‌هاى كتانى و گارسيهاى لطيف و پارچه‌هاى شبيه زرى مصرى كه به آن ديبق مىگفتند ، و نيز دستمالهاى خوب تهيه مىشد . در غندجان ، كرسى دشت ، بارين ، گليم و پرده و اقسام مخده و طرازهاى قلابدوزى شده با طغراى پادشاه براى مصرف سلطان درست مىشد . در ارجان دستمال و پارچهء سفره به عمل مىآمد . از سينيز پارچه‌هاى شبيه قصب و كتان صادر مىشد ؛ و جنابه به صدور اين محصول معروف بود . از اصطخر ( استخر ) پارچه‌هاى چادرى ، و از رودان ، كرسى ولايت رودان ، پارچه - هاى خوب صادر مىشد . در دارابگرد ، انواع پارچه‌هاى نخى عالى و متوسط و پست و همچنين قلابدوزيها و فرشهاى خوب و حصير ساخته مىشد . در فرگ ، پارچهء لباسى و گليم و پرده و كتان تهيه مىشد . فسا به ساختن پارچه‌هايى كه از موى بز ساخته مىشد ، و پارچه‌هاى بافته شده از ابريشم خام و تهيهء قالى و گليم و سفرهء دستمال پرده‌هاى قلابدوزى ، مخصوصا به رنگهاى پرطاووس آبى رنگ و سبز كه در ميان گلابتون بافته مىشد ، شهرت داشت . موادى كه براى رنگ كردن پارچه‌ها استعمال مىشد ، و فرشهاى نمد و خيمه و خرگاه نيز از فسا صادر مىشد . » « 1 »\r\nدر قرن چهارم ، در رامهرمز خوزستان ، تهيه و صدور ابريشم و بافتن پارچهء ابريشمى براى زنان معمول بود . « در شوشتر زرى معروف به ديبا كه شهرت جهانى داشت ، و زيلو و پارچه‌هاى لطيف تهيه مىكردند . در عسكر مكرم از ابريشم خام ، مقنعه و دستمال و پارچه مىساختند . » « 2 »\r\nدر رى ، يكى از شهرهاى ايالت جبال ، بنا به نوشتهء مقدسى ، انواع منسوجات مخصوصا « منير » و پارچه‌هاى پنبه‌اى تهيه مىكنند . از قزوين ، عباهاى خوش‌دوخت و خورجينهاى چرمى صادر مىشود . « 3 »\r\nغير از پارچه‌هايى كه از موى بز ، كتان ، و ابريشم و پشم مىبافتند ، اهميت خاص اين منطقه در تربيت كرم « قرمزى » بود كه از درخت بلوط تغذيه مىكند . زنان اين كرمها را جمع - آورى مىكردند و پس از آنكه آنها را خشك كردند ، از رنگ آنها براى رنگ‌آميزى پارچه‌ها استفاده مىكردند . ارمنيه به داشتن كمربند و لحافهاى عالى و فرش و جاجيم و چادر و مخده شهرت داشت . « 4 »\r\nدر خطهء خراسان « نيشابور مركز محصولات صنعتى است . پارچه‌هاى سفيد براى لباس و عمامه‌هاى شاهجانى و تاخته و راخته و همچنين مقنعه‌هاى نازك پشمى و ابريشمى و پارچه‌هاى زربفت و خالص ، و پارچه‌هايى كه از موى بز ساخته مىشود از صنايع معروف نيشابور است .\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ، پيشين . ص 316 - 315 ( به اختصار ) .\r\n( 2 ) . همان . ص 265 ( به اختصار ) .\r\n( 3 ) . ر ك : همان . ص 245 .\r\n( 4 ) . ر ك : همان . ص 198 .\r\n","page_name":" 393 ","page_number":401},
  {"content":"\r\n\r\nدر نسا و ابيورد ، ابريشم خام و پارچه‌هاى ابريشمى ، و در طوس كمربند ، و عبا ، تهيه مىشد ؛ و از هرات ، اقسام پارچه‌هاى زربفت و نمد و گليم و غاشيه و مخده و جامه‌دان صادر مىگرديد . از مرو ابريشم خام ، نخ ، مقنعه و اقسام پارچه‌ها صادر مىشد . » « 1 »\r\nبه گفتهء قزوينى ، اهالى طبرستان در قرن چهارم ، در تربيت كرم ابريشم و بافتن پارچه‌هاى پشمى و فرش و انواع پوشاك و دستار مهارت داشتند . مقدسى نيز از تهيه و صدور انواع پارچه از اين ناحيه سخن مىگويد . به گفتهء مقدسى ، ديبا و نقاب گرگان معروف و جزو كالاهاى صادراتى بود .\r\nمنسوجات رى ، چه در دوران قبل از اسلام و چه بعد از اسلام ، شهرت داشت . اين شهر چون در كنار راه ابريشم قرار داشت ، هنرمندان و صنعتگران اين ناحيه ، با استفاده از ابريشمهاى وارداتى چين ، در بافتن پارچه‌هاى نفيس استادى نشان مىدادند .\r\nابن فقيه گويد : « لاهل الرى . . . الثياب المنيره . . . » در احسن التقاسيم آمده : « يحمل من الرى البرود و المنيرات . . . »\r\nاصطخرى در المسالك و ابن حوقل در صورة الارض گفته‌اند : « يرتفع من الرى . . الثياب - المنيره . . » ابو دلف نيز از پارچه‌هاى ممتاز رى سخن گفته و مىنويسد كه هر دويست وجب مربع پارچه‌هاى ممتاز رازى در حدود دو هزار درهم قيمت داشته . در ديگر منابع و سفرنامه‌ها نيز از ارزش اقتصادى پارچه‌هاى رى سخن رفته است .\r\nدر عهد سلجوقيان ( قرن پنجم و ششم هجرى ) صنايع بافندگى ايران كه از دورهء آل بويه در خط پيشرفت گام نهاده بود ، همچنان به سير تكاملى خود ادامه داد . در اين دوره ، هنر بافندگى از لحاظ تنوع و ابتكار و نقشه و بافت بسيار ترقى كرد . قطعاتى از پارچه‌هاى آن دوره بدست آمده كه در نهايت زيبايى است ، و با تغيير نور ، رنگ آن دگرگون مىشود .\r\nبافت قالى و سجاده و گليمهاى عالى در دورهء حكومت ايلخانان در ايران و ساير كشورهاى اسلامى تابعه ، رونق يافت و مقدار زيادى از اين مصنوعات به هندوستان و اروپا صادر مىشد . مصنوعات موصل در اين دوره ، اهميت خاصى پيدا كرده بود . مسجدى كه غازان - خان ساخته بود ، با قاليهاى عالى سبزرنگ تزيين يافته بود .\r\nدر اين دوره ، تبريز به اقتضاى موقعيت جغرافيايى ، فرهنگى و سياسى خاصى كه داشت ، مركز خريد و فروش و مبادلات اقتصادى بود . ارزش اقتصادى تبريز تا عهد صفويه ، دوام يافت و اكثر قاليها و مصنوعات صادراتى در اين شهر متمركز مىگرديد .\r\nماركوپولو دربارهء ارزش اقتصادى تبريز ، در حدود سال 1271 ميلادى ، مىنويسد :\r\n« كالاهاى ساخت تبريز عبارت است از : همه‌گونه حرير كه بعضى سيم بفت و پاره‌اى زربفت و گرانبهاست . اين شهر به اندازه‌اى براى دادوستد مناسب است كه سوداگران هند و بغداد و نواحى گرمسير و همچنين اطراف و اكناف اروپا به آنجا روى مىآورند تا كالاهاى گوناگون تبريز را بخرند و بفروشند . » ماركو همچنين از شال ممتازى كه توسط رهبانان ديرنشين تهيه مىشود و قيمتى گران دارد ، سخن مىگويد .\r\nبه اين ترتيب ، شواهد و روايات و مشهودات معلوم مىدارد كه در ايران بعد از اسلام\r\n\r\n\r\n","description":"","footnote":"\r\n( 1 ) . همان . ص 456 .\r\n","page_name":" 394 ","page_number":402},
  {"content":"\r\n\r\nدر طى قرون ، هنر پارچه‌بافى و قاليبافى نه تنها اهميت خود را از دست نداد بلكه روزبروز بر رونق و پيشرفت و شهرت آن افزوده گرديد .\r\nقاليبافى ايران در عهد نخستين شهرياران صفوى ، اهميت و اعتبار فراوانى كسب كرد ؛ و نمونه‌هايى كه از اين دوره باقى است زينت‌بخش موزه‌هاى بزرگ جهان است .\r\nتعدادى از قاليهاى قرن 10 و 11 هجرى كه داراى نقشه و رنگ‌آميزى ممتاز مىباشند ، شهرت بين المللى دارند و به علت طرح و نقش زيباى روى آنها و ظرافت و نازكى تاروپودشان ، رتبهء اول را در جهان بدست آورده‌اند ، و با هيچ قيمتى نمىتوان آنها را ارزيابى كرد . از فرشهاى كار اصفهان نيز تعدادى در موزه‌هاى اروپا و امريكا نگاهدارى مىشود كه بسيار عالى و گرانبهاست .\r\nشاردن ، شرلى و ديگران كه در عهد صفويه به ايران آمده‌اند ، جملگى از كارگاههاى قالىبافى ايران و قاليهاى زيبا و نفيسى كه زينت‌بخش كاخها و خانه‌ها بوده سخن گفته‌اند .\r\nباباكروسينكى لهستانى ، كه از 1116 تا 1142 هجرى قمرى در ايران مىزيسته است ، مىنويسد كه شاه عباس كارگاههاى قاليبافى بزرگى در شيروان ، قراباغ ، گيلان ، كاشان و استرآباد - همانند كارخانه‌هاى قاليبافى اصفهان - داير كرده بود . شاردن [ ج 3 ، ص 85 
  ] ضمن توصيف شهر كاشان ، مىنويسد : اساس ثروت و حيات مردم كاشان از صنايع نساجى و ابريشم‌بافى و تهيهء قطعات زربفت و نقره‌بافت تشكيل شده است . در هيچيك از شهرهاى ايران ، مصنوعات و منسوجات مخمل و حرير و تافته و ابريشم و قطعات سيم‌بفت و زربفت و زريهاى ساده و گلدار و ابريشمى بيشتر از كاشان و حومه تهيه نمىگردد . تنها در يكى از نقاط حومهء شهر ، هزار كارگر ابريشم‌باف وجود دارد . اين آبادى كه « آران » نام دارد ، در فاصلهء دو فرسخى شهر واقع ، و از دور همچون شهر زيبايى جلوه‌گر است ، و داراى دو هزار باب خانه و باغچه و ششصد باغ زيبا مىباشد . »\r\nشاردن [ ج 3 ، ص 71 
  ] آرامگاه شاه عباس دوم را چنين توصيف مىكند : « مخازن و دالان و بارگاه مزار پوشيده از فرشهاى نفيس و گرانبها ولى قاليهاى خود تالار زربفت و ابريشمى است و ظرافت و ابهت اين مقبره‌ها را حد و حصرى نمىتوان شناخت ، و جلال و شكوه آن در حقيقت بىنظير است . »\r\n« . . . خود مزار با پارچه‌هاى زربفت گرانبهاى ايرانى پوشيده شده است . يك ذراع از اين منسوجات نفيس هشتصد تا نهصد ليره ارزش دارد . عاليترين زربفت مرقد ، قطعه‌اى است از يك پارچهء ارغوانى كه روپوش مزار بشمار مىرود با منگوله‌هايى طلايى . . . [ ج 3 ، ص 72 و 73 
  ] . »\r\nشاردن [ ج 2 ، ص 409 
  ] وضع صناعت و تجارت تبريز را اينطور شرح مىدهد : « سرتاسر شهر پر از صنايع قماش و ابريشم و زرگرى است . عاليترين دستارهاى ايرانى در تبريز تهيه مىشود . بازرگانان بزرگ و عمدهء شهر برايم تعريف كردند كه هميشه ساليانه 6 هزار عدل ابريشم در كارگاههاى اين بلده بافته مىشود . تجارت تبريز در سراسر ايران ، و تمام تركيه در مسكوى ( روسيه ) در تركستان ، در هندوستان و ممالك ساحلى درياى سياه گسترده شده است . »\r\nدربارهء خرگاه سلطنتى مىنويسد : « به دستور شاهنشاه ايران ، خرگاهى ساختند كه دو ميليون ليره براى تهيهء آن خرج شده بود . چون در تاروپود خيمه طلاى بسيار به كار رفته بود ، آن را « كاخ زرين » خواندند . براى حمل‌ونقل اين خرگاه ، 280 رأس شتر اختصاص يافته بود ، و\r\n\r\n","description":"","footnote":"","page_name":" 395 ","page_number":403},
  {"content":"\r\n\r\nاز همين نكته ، مىتوان به عظمت و وسعت و اهميت و ارزش آن پىبرد . دهليز اين خرگاه را از مخملى ساخته‌اند كه متنش طلايى است و در گيلويى آن اشعارى باسطور زرى نوشته‌اند . [ ج 3 ، ص 64 
  ] . »\r\nكارگاههاى قاليبافى اصفهان را در اين زمان ، نزديك كاخ سلطنتى و بين چهل ستون و ميدان شاه نوشته‌اند ، و از نظر نيازى كه شاه عباس به مفروش ساختن كاخهايى كه براى توسعهء پايتخت مرتبا در دست ساختمان بوده ، داشت ، همچنين براى اهداء به سلاطين خارجى و همچنين فرش خانه‌هاى اشراف و درباريان و افسران ارشد ، كارگاههاى قاليبافى مرتبا در كار و در حال افزايش و گسترش بود .\r\nاز ميان قاليهاى عهد صفوى ، آنهايى كه ترنجى گرد يا بيضوىشكل در وسط دارند و ترنج وسط را نقشها و گلهاى كوچكى كه به گل شاه عباس ناميده شده دربرگرفته ، بسيار ممتازند .\r\nقالى اردبيل كه در موزهء ويكتوريا و آلبرت لندن است ، بسيار عالى است و تعداد گرههاى آن را تا 32 ميليون گره تخمين زده‌اند .\r\nدر اين فرشها گاهى هم تصوير حيوانات نقش شده و رنگ قاليها غالبا ملايم و مورد قبول ذوق سليم است . هنر قاليبافى در زمان صفويه از ايران به هندوستان سرايت كرد ، و نصير الدين محمد همايون ، پادشاه هند كه در 951 هجرى قمرى به دربار شاه طهماسب صفوى پناهنده گرديد ، در برگشت از ايران ، چند تن از استادان طراح و قاليباف را از اردبيل و جوشقان و كاشان و خراسان به هندوستان برد و مكتبى به نام قاليبافى ايران و هند ترتيب داد . از جمله قاليهاى اين زمان ، يازده قطعه قالى نفيس است كه اينك در شمار نفايس آستان قدس رضوى است . اين فرشها در لاهور توسط استاد كاران ايرانى بافته شده است .\r\nدر ميان قاليهاى مختلفى كه در موزه‌ها حفاظت مىشود ، قالى مصور و پر نقش‌ونگارى است كه در حاشيهء آن اشعارى در مدح فرش آمده است :\r\n اى خوش آن فرش كه در بزم مراد * سايه‌وش در قدم شاه افتاد\r\nروى بنهاده به ره چون خورشيد * كرد فرش ره او موى سپيد\r\nاين نه فرش است گل نسرين است * پردهء ديدهء حور العين است\r\nبوستانى است پر از لاله‌وگل * زين سبب كرده در او جا بلبل \r\n. . . » « 1 »\r\nقالى آزادى : « يك قاليچهء زيباى كرمانى هم مربوط به يكى از سرزمينهاى ايران به نام توم كوليجان به امريكا برده شد و زير ناقوس بزرگ آزادى فرش گرديد ، و به نام قالى آزادى شهرت يافت و هفت رئيس جمهورى كشورها روى آن ايستادند و نشستند . از مزاياى ديگر اين قالى اين بوده است كه نمايندگان صلح ورساى بر روى اين قالى ايستادند و پيمان صلح ورساى را امضا كردند ، و سپس به آمريكا برده شد و ويلسن ، رئيس جمهور پيشين آمريكا ، نيز بر روى اين قالى ايستاد و از روى مجسمهء سرباز گمنام پرده برداشت . صاحب اين قالى در آخر عمر با كمال\r\n\r\n\r\n","description":"","footnote":"\r\n( 1 ) . على سامى ، « بافندگى و بافته‌هاى ايرانى از دوران كهن » [ مقاله 
  ] ؛ مجلهء بررسيهاى تاريخى . سال پنجم ، شمارهء 3 و 4 ( به اختصار ) .\r\n","page_name":" 396 ","page_number":404},
  {"content":"\r\n\r\nعسرت زندگى مىكرد و به روزنامه‌فروشى افتاده بود ، ولى اين فرش نفيس را نفروخت اما پس از مرگ او فروخته شد [ اطلاعات ماهانه . شمارهء آذرماه 
  ] » . « 1 »\r\nپارچه‌ها و قاليهاى ابريشمى : « بافتن پارچه‌هاى ابريشمى يكى از شعبه‌هاى مهم پارچه‌بافى و از ديگر صنايع ظريقهء بافندگى ايران است . ذوق و مهارتى كه مخصوصا در طراحى و رنگ - آميزى و ظرافت اين صنعت به كار رفته و آن را به صورت يك مينياتور عالى جلوه‌گر ساخته مورد اعجاب و تحسين است . كارگاههاى پارچه‌بافى يزد و كرمان و كاشان از قديم معروف بوده و پارچه‌هاى ابريشمى ممتازى در آنها مىبافته‌اند .\r\nدر قرن سوم هجرى ، خراسان ، گرگان ، طبرستان ، آذربايجان ، فارس ، گيلان ، و كردستان محل بافتن پارچه‌هاى ابريشمى بود ؛ و مقدسى ، جغرافيدان و مورخ بعد از اسلام ، از شهرهاى شوشتر و يزد و فسا كه پارچهء بافت آنجا را مرغوبتر و ممتاز دانسته است ، نام مىبرد . در فسا انواع پارچه‌هاى تافته و زرى را مىبافتند كه با طلا و نقره زينت يافته بود ؛ و نظير آنها در هيچ‌جاى دنيا ديده نمىشود .\r\nدر قرن هفتم ، به گفتهء ماركوپولو ، شهر تبريز يكى از مراكز بافندگى بود . بافتن پارچه‌هاى ابريشمى در دورهء ايلخانان ، همچنان ادامه داشت .\r\nعهد صفويه ، همانطور كه در فن قاليبافى عصرى ممتاز بود ، در منسوجات و پارچه‌بافى نيز يك دورهء استثنايى بشمار مىرفت .\r\nشاردن [ ج 4 ، ص 368 
  ] مىنويسد : « ايران ساليانه 22 هزار عدل محصول ابريشم دارد ، و هر عدلى به وزن 276 ليور ، ( هر ليور معادل نيم كيلو ) است . گيلان ، ده هزار ؛ مازندران ، دو هزار ؛ ماد ( آذربايجان ) و باختريان ( خراسان ) هريكى سه هزار ؛ آن قسمت از كرمان كه قراباغ نام دارد ، و گرجستان هريكى دو هزار عدل محصول مىدهد . »\r\nصادرات ابريشم ايران بسيار مشهور بود ، و نيازى به شرح و تفصيل ندارد . پشم شتر نيز از ايران صادر مىشود كه در اروپا براى ساختن كلاه لبه‌دار از آن استفاده مىشود .\r\nقاليهاى ابريشمى در اين عصر ، بدوا در كاشان و سپس در يزد و اصفهان رواج و رونق بيشترى به خود گرفت .\r\nكاشان يكى از مراكز مهم صنعت پارچه‌هاى ابريشمى و مخملى بود . نمونهء پارچه‌هاى زربفت گرانبها در موزه‌ها و كليساهاى قديمى اروپا موجود است كه از بقاياى پارچه‌هايى است كه در قرون وسطى ، سياحان از ايران تهيه و به ثروتمندان فروخته‌اند ؛ و بعضى از آنها اين پارچه‌ها را به كليسا تقديم كرده‌اند . زريهاى كار يزد در قرن سيزدهم ميلادى ، و همچنين زريهاى بافت نيشابور و مرو و شيراز و اصفهان و شوشتر ، معروف بوده و به كشورهاى خاورى و باخترى صادر مىشده است . ماركوپولو مىنويسد : « در ايران عدهء زيادى از دسترنج خود گذران مىكنند .\r\nبسيارى از صنعتكاران و نساجان مصنوعات خوب و پارچه‌هاى زرى نفيسى با نقشهاى خوش طرح مىبافند و تجار ايرانى آنها را به كشورهاى ديگر مىفروشند . »\r\nدر دورهء ايلخانان ، كارخانه‌هاى پارچه و قاليبافى در تبريز و گرجستان و مرو و طوس و\r\n\r\n\r\n","description":"","footnote":"\r\n( 1 ) . همان .\r\n","page_name":" 397 ","page_number":405},
  {"content":"\r\n\r\nشوشتر و شيراز و نيشابور و بغداد داير بود . عطاملك جوينى در توسعهء كارخانهء پارچه‌بافى بغداد سعى فراوان كرد .\r\nتبريز در زمان ايلخانان ، مركز مهم دادوستد بين خاور و باختر بود . راههاى بزرگ تجارتى به اين شهر منتهى مىشد و از لحاظ اقتصاد و تجارت ، معتبرترين شهر دنيا بود . اودوريك - دوپاردنن كه در زمان ابو سعيد خان اين شهر را ديده است مىنويسد : « تبريز از جهت امتعه ، مهمترين شهر عالم است . اين شهر براى ايلخانان ايران ، از تمام كشور فرانسه جهت پادشاه آن بيشتر اهميت دارد . »\r\nبنابر نوشته‌هاى سفرنامه‌ها و تواريخ ، كالاها و اجناسى كه در اين شهر مورد معامله قرار مىگرفته عبارت بوده است از : « ادويهء مالزى ، مرواريد و ياقوت سيلان و مالابار ، الماس و زمرد هند ، شال كشمير ، فرشهاى ماوراء النهر ، لعل بدخشان ، فيروزهء نيشابور ، و اطلس و پارچه - هاى زربفت مرو و طوس و شوشتر و موصل و يزد و كرمان ، گلاب و عطريات شيراز و اصفهان و اقسام اسلحهء منقوره گرجستان و شام . بعلاوه ، هنرمندان تبريزى خود نيز در ساختن پارچه‌هاى قيمتى و فرشهاى عادى و منسوجات ابريشمى مهارت داشتند و مصنوعات دست‌ساز خويش را نيز به تجار خارجى مىفروخته‌اند . [ عباس اقبال ، تاريخ مغول . ص 558 
  ] . »\r\nدر عصر صفويه ، صنعت پارچه‌بافى ايران ترقى قابل ملاحظه كرد . شاردن مىنويسد :\r\n« پارچه‌بافان ، ابريشم را با زروسيم مخلوط كرده منسوجات نفيس مىبافند كه آنها را زرى مىنامند . اين پارچه‌ها را با نقشهاى گوناگون مىبافند . پاره‌اى از آنها يك‌رو و پاره‌اى دورو مىباشند ؛ يعنى پشت و روى آنها يكسان است . در تمام دنيا پارچه‌هايى نفيستر و گرانبهاتر از پارچه‌هاى زربفت ايرانى پيدا نمىشود . اين پارچه‌هاى گرانبها را ثروتمندان براى پردهء درها به كار مىبرند . مخمل زربفت از تمام اقسام پارچه‌هاى زرى قشنگتر و فرش‌نماتر است . شاردن [ ج 4 ، ص 358 
  ] دربارهء هنر تهيهء مخمل زرباف اين دوره كه خود ناظر آن بوده ، نوشته است :\r\n« مخمل زربافى كه در ايران تهيه مىشود بسيار عالى و كاملا پرپيچ و شكن است و هرگز كهنه نمىشود . عاليترين كارخانه‌هاى اين منسوجات زربفت و سيم بافت و مخمل زربافت در يزد و كاشان و نيز در اصفهان است . »\r\nدربارهء گلدوزى و قلابدوزى ، مىنويسد : « گلدوزى و قلابدوزى يكى از صنايع فنى است كه ايرانيان در آن يد طولايى دارند . در تمام انواع و اقسام اين فن ، بويژه در زردوزى و سيم‌دوزى ، خواه بر روى ماهوت و خواه بر روى ابريشم و يا بر روى چرم ، بسيار استادند . در صنعت قلابدوزى ، ايرانيان از ما اروپاييان و حتى تركان عثمانى ، كه دوخت و دوز و قلابدوزى آنها بر روى چرم در اروپا بسيار شايان توجه مىباشد ، جلوتر هستند . چنان در دوخت‌ودوز چرم ، از جمله آرايش زين ، مهارت دارند كه در زيبايى و ظرافت ، به گلدوزى در روى حرير مىماند [ ج 4 ، ص 331 
  ] . » بزرگترين استاد سازندهء اين نوع بافتنى غياث الدين على يزدى است . » « 1 »\r\nاز آنچه گذشت ، چنين برمىآيد كه صنعت بافندگى و قاليبافى از ديرباز ، در ايران معمول بوده و برحسب شرايط سياسى با امنيت و آرامش ، قوس صعودى ، و در دوره‌هاى ناامنى و بىثباتى ،\r\n\r\n\r\n","description":"","footnote":"\r\n( 1 ) . همان .\r\n","page_name":" 398 ","page_number":406},
  {"content":"\r\n\r\nقوس نزولى طى كرده است . به قول پروفسور كريستى . « در دورهء قاجاريه هم كه دوران ركود صنعت و ابتكار بوده ، اين هنر توانست تا حدى موقعيت عالى و رقابت‌ناپذير خود را در دنيا نگاه - دارد . قالى خوب ايران مانند قطعه شعر زيبايى است كه بافندهء آن ، مانند شاعر ، جمال طبيعت را ترجمه و به صورت شىء زيبايى درآورده كه هم قشنگ و هم قابل استفاده است . » « 1 »\r\nاكنون بار ديگر سير صنايع ايران را در ديگر شهرها مورد مطالعه قرار مىدهيم . در ايران ، پس از پايان حملهء مغول و استقرار امنيت نسبى ، در نتيجهء توسعهء فعاليتهاى زراعى و صنعتى ، وضع اقتصادى بهتر شد . شهر تبريز بيش از بيش وسعت و آبادانى يافت .\r\n\r\nشهر تبريز به نظر مقدسى\r\n« مقدسى در قرن چهارم ، گويد تبريز شهرى نيكوست و مسجد جامعى دارد .\r\nاز نهرهاى متعدد سيراب مىشود ، و در ميان باغستان شادابى قرار گرفته است . ياقوت كه در سال 610 هجرى آنجا بوده ، تبريز را شهر عمدهء آذربايجان بشمار آورده . و قزوينى علاوه بر اين ، گويد كه اين شهر به تهيهء پارچه‌هاى عتابى ابريشمى و سقلاطون و اطلس و پارچه‌هاى ديگر شهرت دارد . هنگامى كه مغولها در سال 618 تبريز را تصرف كردند ، اهالى شهر با فديه‌اى كه دادند شهر را از غارت و كشتار رهانيدند .\r\nاين شهر در زمان سلطنت ايلخانان ، بزرگترين شهر آن منطقه گرديد . » و بر ابنيه و مساجد و عمارات آن افزوده گرديد و ربع رشيدى به همت خواجه رشيد الدين فضل اللّه ساخته شد .\r\nابن بطوطه كه در سال 730 از اين شهر عبور كرده است از بازار نمازان و بازار جواهريان كه در آن ، جواهرات بسيار به معرض فروش گذاشته شده بود و از بازار مشك و عنبرفروشان كه نزديك بازار جواهريان بوده است سخن مىگويد . « 2 »\r\n« حمد اللّه مستوفى گويد : در سنهء اربع و اربعين و مأتين ، به عهد متوكل خليفهء عباسى ، تبريز به زلزله خراب شد ، چنان كه كمابيش چهل هزار مرد در آن واقعه هلاك شدند . دور با روى تبريز 6 هزار گام بود و ده دروازه دارد . » « 3 »\r\nابن حوقل در صورة الارض ، ضمن توصيف آذربايجان ، تبريز را شهر كوچكى در رديف ميانه ، خوى و سلماس به حساب مىآورد . او شهر اردبيل ، مراغه و اروميه را بزرگترين شهرهاى آذربايجان مىداند . « 4 »\r\nشيراز ، پس از تبريز ، بزرگترين و پرجمعيت‌ترين شهرهاى اين دوره است . وسعت آن را در حدود بيست ميل مربع نوشته‌اند و مىگويند ، در اين شهر 200 هزار خانه وجود داشته است كه اگر افراد هر خانه را دست‌كم چهار تن حساب كنيم ، طبق برآورد باربارو ، جمعيت شيراز آن روزى به هشتصد هزار تن مىرسد كه بايد اغراق‌آميز باشد . « 5 »\r\n\r\n\r\n","description":"","footnote":"\r\n( 1 ) . كريستى ويلسن ، تاريخ صنايع ايران ، ترجمة عبد الله فريار ، ص 194 .\r\n( 2 ) . جغرافياى تاريخى سرزمينهاى خلافت شرقى ، پيشين . ص 173 .\r\n( 3 ) . ر ك : سفرنامهء ابن بطوطه . ترجمهء محمد على موحد ، ص 226 - 225 .\r\n( 4 ) . ر ك : صورة الارض ، پيشين . ص 85 .\r\n( 5 ) . ر ك : تاريخ سياسى و اجتماعى ايران ، پيشين ص 106 - 105 .\r\n","page_name":" 399 ","page_number":407},
  {"content":"\r\n\r\n\r\nشهر يزد :\r\nماركوپولو در سفرنامهء خود ، در مورد يزد ، مىنويسد : يزد شهر بزرگى است كه از لحاظ تجارت و رفت‌وآمد ، نقطهء مهمى بشمار مىرود .\r\nيك نوع پارچهء ابريشمى و طلايى در آنجا بافته مىشود كه موسوم است به « پارچهء يزدى » و به همه‌جاى دنيا صادر مىشود . ساكنين آن مسلمانند . در صورتىكه بخواهيد از شهر خارج شويد و به مسافرت برويد ، بايد هشت روز تمام ، از صحرايى بگذريد كه در آن فقط سه محل براى اطراق مسافر موجود است ( اين صحرا معروف است به صحراى كرمان ) . پارچه‌هاى ابريشمى كه در يزد مىبافند ، و به تركى و فارسى آن را قماش يزدى مىنامند ، باعث شده است كه يزد تجارت با رونقى داشته باشد . قرنها بعد كاپيتن كريستى كه در 1810 از آنجا ديدن نموده است ، مى - نويسد : شهر مزبور يك شهر بزرگ و پرجمعيت است كه در كنار يك صحراى بزرگ شنى و مجاوز يك سلسله كوهستان قرار دارد . تمام مسافران و بازرگانان شهر يزد را ، به علت امنيتش ، دوست دارند . بعلاوه ، اين شهر يك مركز بازرگانى مهم ميان هندوستان ، بغداد و خراسان ايران بوده و چنان كه معروف است ، بزرگترين نقطهء تجارتى ايران در اين منطقه مىباشد . « 1 »\r\nاستاد دهخدا ، در سطور زير ، اطلاعات سودمندى از محصولات متنوع شهرهاى خاور - ميانه در اختيار ما مىگذارد . به نظر استاد ، محصولات بعضى نقاط چنان شهرت دارند كه به صورت تمثيل درآمده‌اند از جمله « زيره به كرمان بردن ، خرما به بصره ، گوگرد به پارس ، پولاد به هند ، برد به يمن ، فلفل به هندوستان ، عقيق به يمن ، لعل به بدخشان ، خرما به هجر ، كاسه به چين ، در به دريا ، آبگينه به حلب ، اديم به طايف ، ديبا به قسطنطين ، خرما به خبيص ، شكر به خوزستان ، ديبا به روم ، مشك به تبت ، عود به هنود ، نافه به خطا ، خنگ به ختلان ، كمان به چاج ، پرنيان به روم ، شكر به مصر ، سرمه به صفاهان ، توتيا به هند ، تير به توران ، خر به بندر ، چغندر به هرات ، غنبيد به قم ، مشك به ختن ، عنبر به درياى اخضر ، خر به خراسان . « 2 »\r\n\r\nهمكارى مردم با دولت در ايجاد مؤسسات عام المنفعه\r\nدر دوران بعد از اسلام ، زمامداران دولتهاى بزرگ پس از آنكه موقعيت سياسى و نظامى خود را استحكام مىبخشيدند ، گه‌گاه ، براى جلب محبت و علاقهء مردم ، دست به احداث مدارس ، مساجد ، خانقاهها ، پلها ، حمامها ، آب‌انبارها و راههاى ارتباطى و جز اينها مىزدند ، و غالبا صدور ، وزرا و شخصيتهاى سياسى ايران ، سلاطين و فرمانروايان را به اين قبيل كارها تشويق و تبليغ مىكردند ؛ و گاه خود در ايجاد مؤسسات عام المنفعه پيش قدم مىشدند . با اين حال قسمت اعظم مدارس و مكاتب و بيمارستانها و ديگر سازمانهاى خيريه به همت مردم نيك‌انديش بوجود مىآمد . و از محل عوايد موقوفات اداره مىشد . و اين سنت خيرخواهانه در غالب شهرهاى خاورميانه سخت معمول بود . ابن حوقل در سفرنامهء خود ، مىنويسد : متمولين ماوراء النهر قسمتى از اموال و دارايى خود را وقف امور عام المنفعه مىكنند و با ايجاد پلها ، رباطها ، و مدارس و مكاتب ، نامى نيك از خود بيادگار مىگذارند . عبد الجليل رازى مؤلف كتاب النقض نيز ضمن توصيف مساجد و مدارس و وضع اوقاف كاشان ، مىنويسد : « هر رباطى و\r\n\r\n\r\n","description":"","footnote":"\r\n( 1 ) . ر ك : سفرنامهء ماركوپولو ، پيشين . ص 37 .\r\n( 2 ) . ر ك : امثال و حكم ، پيشين . ج 2 ، ص 935 - 934 .\r\n","page_name":" 400 ","page_number":408},
  {"content":"\r\n\r\nمدرسه‌اى كه رفيعتر و عاليتر و نيكوتر است همه خواجگان وقف كرده‌اند : چون شرف الدين انوشيروان خالد و رباطهاى معين الدين . » « 1 » بر خلاف ثروتمندان و خواجگان روزگار ما كه بيشتر دارايى خود را در بانكهاى خارجى مىگذارند .\r\nدر تاريخ يزد نيز شرح مفصلى دربارهء هريك از مساجد و مدارس ، و تاريخ ايجاد و بانى آنها ذكر شده است . از مختصات اين شهرستان قديمى اينكه در كتيبهء مدارس و مساجد آن ، مطالبى كه هنرمندان و شعرا به نظم يا به نثر نوشته‌اند ، اكنون باقى است .\r\nدر جلد چهارم اين كتاب ، ضمن بحث در پيرامون ديوان اوقاف ، نمونه‌اى چند از مؤسسات خيريهء قديم را كه از محل عوايد اوقاف اداره مىشدند ، ذكر كرده‌ايم . علاقه‌مندان مىتوانند به آن مجلد مراجعه كنند .\r\nدر تاريخ جديد يزد نيز ، مكرر ، از مردان خير و نيكخواهى سخن رفته است كه براى آسايش خلق ، به حفر چاه و قنات و ايجاد آب‌انبار و كاروانسرا و بازار و حمام و مسجد و مدرسه و آسيا و جز اينها مبادرت كرده‌اند .\r\nكاروانسراى امير : در اين كتاب ، در وصف كاروانسراى امير جلال الدين ، چنين آمده است : « اين كاروانسرا را بغايت خوبى ساخته و بيشتر تجار در آن فرود مىآيند و حوضى وسيع در ميان آن ساخته و بر كنار سنگ مرمر انداخته و آب در آن جارى است ، و سى و نه حجره دارد و بر در كاروانسرا ساباطى و 10 دكان بر اطراف نهاد . » « 2 »\r\nوضع بازار يزد : در تاريخ يزد در ذكر بازار صاحب اعظم ، چنين مىنويسد : « بازارى نيكو و مسقف مشتمل بر 60 دكان‌ساز داد نزديك خان امير سام ، و بر سر بازار ، گنبدى عالى بساخت و درهاى متكلف بر آنجا آويخت ، و در پهلوى آن بازار ، مسجدى كهنه بود آن را عمارت كرد و درى نيكو بر آن نصب كرد . و در ميان بازار سر ريگ ، دكانى بخريد و بكند و مقابل آن راه در بازار سر ريگ كرد كه پاپوشدوزان و چاروق‌دوزان در آن بازار مقيم‌اند . » « 3 » در همين تاريخ ، در ذكر بازار على آقا مىنويسد : « بر دروازهء مهريجرد ، بازارى نيكو مشتمل بر پنجاه دكان دورويه ، در سال خمس و عشرين و ثمانمائه - على آقا كه داروغهء يزد بود - ساز داد . . . و امير زاده شمس الدين . . . سى دكان ديگر بدان منضم كرد . و خياطان و كجينه‌فروشان ( كهنه‌فروشان ) در آن بازار مىنشينند و بازارى برونق است . » « 4 »\r\nباغات داخل و خارج شهر : بطوريكه از مندرجات بسيارى از كتب تاريخى بعد از اسلام برمىآيد ، در اين دوران ، چه در داخل شهرها و چه در حومه ، طبقات مرفه و مردم ميانه - حال باغاتى به قصد تفريح يا براى انتفاع درست مىكردند و در آنها عمارات جالب و آب جارى و چمن و گل و درختهاى مثمر و غيرمثمر پديد مىآوردند ؛ از جمله در تاريخ يزد در وصف باغ « ساباط » مىنويسد : « باغى بزرگ است و معمور ، و عماراتى بسيار دارد از قديم و جديد و خانه و\r\n\r\n\r\n","description":"","footnote":"\r\n( 1 ) . عبد الجليل رازى ، كتاب النقض بعض مثالب النواصب فى نقض بعض فضائح الروافض . به اهتمام سيد جلال الدين محدث ، ص 473 .\r\n( 2 ) . احمد بن حسين بن على كاتب ، تاريخ جديد يزد . به اهتمام ايرج افشار ، ص 97 .\r\n( 3 ) و ( 4 ) . تاريخ يزد ، پيشين . ص 62 .\r\n","page_name":" 401 ","page_number":409},
  {"content":"\r\n\r\nطنبى بو سعيدى ، و با باديگر قديم است و شاه يحيى در جنب آن ، عمارت عالى ساخته و گنبد و بادگير و حوضخانه ، و بر كتابهء آن گنبد مقرنس ، توحيد از افصح المتكلمين شيخ سعدى نوشته :\r\n فضل خداى را كه تواند شمار كرد * يا كيست آنكه ذكر يكى از هزار كرد ؟ » « 1 » \r\nدر همين كتاب ، در وصف باغ مهتر عليشاه فراش ، مىنويسد : « باغى بغايت وسيع است و دو نهر آب در آن جاريست . . . و در طرف ديگر ، حوضخانه‌اى منقش به زر و لاجورد ، و چهار طرف چمن گل و نسرين و سرو و شمشاد نشانيده و داربند رفيع ساخته و از هر طرف چمنى و تمام از چوب پنجره ساخته است . » « 2 »\r\nدر عصر تيمور و جانشينان او نيز ايجاد باغ و بوستان مورد توجه طبقات ممتاز و مرفه جامعه بوده است . از عصر شاهرخ و جانشينان او باغات و قصورى بيادگار مانده . » « 3 » و از جمله قصور و كاخها و باغهاى مشهور و تاريخى اين عصر ، بايستى از باغ جهان‌آراى ، باغ زبيده ، باغ دلگشا ، باغ چمن‌آراى ، باغ سفيد ، باغ زاغان ، باغ قرنقل ، باغ خيابان ، باغ نظرگاه ، باغ مختار ، باغچه تخت عزيزان ، باغچه گازرگاه ، تخت بابا سوخته و غيره را نام برد . »\r\n\r\nتوصيف سياحان و جهانگردان از بلاد شرق\r\nيكى از منابع گرانبهاى تاريخ اجتماعى ايران سفرنامه‌هايى است كه خارجيان ، در وصف شهرها و خصوصيات زندگى اجتماعى ، اقتصادى ، هنرى ، اخلاقى و مذهبى مردم هر ديار برشتهء تحرير درآورده‌اند . در اين سفرنامه‌هاى پرارج و گرانبها ، غالبا به مطالب سودمند و جالبى برمىخوريم كه در هيچيك از كتب معمولى تاريخى ، كه به دست مورخين متملق دربارى نوشته شده است ذكرى از آن مسائل در ميان نيست . مردانى چون ناصرخسرو ، ماركوپولو و ابن - بطوطه ، ابن خلدون و كلاويخو ضمن روشن كردن بسيارى از مسائل تاريك و مبهم تاريخ اجتماعى ايران ، در وصف شهرهاى شرق نزديك نيز مطالب جالبى نوشته‌اند :\r\nماركوپولو سياح معروف كه در حدود 669 ميلادى شهر تبريز را ديده است مىنويسد :\r\nتبريز شهر زيبا و بزرگى است . موقعيت اين شهر طورى است كه مركز تجارت بغداد و هند و اقاليم حاره است .\r\nبطوريكه از مدارك تاريخى مربوط به اين دوره استنباط مىشود در حدود سال 742 بازرگانان ژنوا ( يا ژن ) جنوه در شهر تبريز به ايجاد كارخانه و تأسيس يك شركت تجارى 24 نفرى مبادرت كردند .\r\nسياح ديگرى در همين ايام ، دربارهء شهر تبريز ، چنين اظهارنظر مىكند : بايد گفت كه اين شهر براى تجارت بهترين شهر دنياست . هر جنس كه بخواهيد فراوان است . خوبى اين شهر به حدى است كه اگر نبينيد باور نمىكنيد . از قرارى كه عيسويان محل ، حكايت مىكنند مالياتى كه تبريز به پادشاه مملكت مىپردازد بيشتر از تمام مالياتى است كه فرانسه به شاه خودش\r\n\r\n\r\n","description":"","footnote":"\r\n( 1 ) . همان . ص 141 - 140 .\r\n( 2 ) . همان . ص 142 .\r\n( 3 ) . ديوان كامل جامى . ويراستهء هاشم رضى ، [ مقدمه 
  ] .\r\n","page_name":" 402 ","page_number":410},
  {"content":"\r\n\r\nمىدهد . « 1 »\r\nسياحان ديگرى كه در دورهء قرون وسطى ، از بلاد شرق ديدن كرده‌اند نيز مطالب جالبى نوشته‌اند . از جمله ، ابن بطوطه كه در سال سىام قرن 14 پس از سقوط حكومت سلاجقه از شرق نزديك و ميانه ديدن كرده است ، مىنويسد : قونيه شهر بزرگى است . خوب ساخته شده .\r\nفراوانى آب و باغ و چشمه بر زيبايى آن افزوده است . كوچه‌هاى وسيع و بازارهاى زيبا دارد . هر صنف و رسته در محل معينى كار مىكنند ؛ زرگرها ، بزازها ، صحافها ، هريك محلى مخصوص به خود دارد .\r\nقحطى شديد : در سال 323 ، در خراسان ، تنگى و غلائى سخت روى داد و گروهى بسيار از گرسنگى بمردند چندانكه مردم از سپردن ايشان به خاك ناتوان ماندند و بيگانگان و درويشان چندان مىمردند كه كس كفن و دفن ايشان نمىتوانست . » « 2 »\r\nدر سال 373 هجرى ، در خراسان و گرگان وباى سختى بروز كرد و در همان سال قحطى شديدى در بغداد روى نمود و منتهى به مرگ عدهء زيادى شد .\r\nدر سال 378 ، مجددا در بصره و چند نقطهء ديگر ، در اثر گرماى شديد و بروز و با ، جمع كثيرى جان سپردند به حدى كه كوچه‌ها از مرده پر شده بود . همچنين در سال 376 ، در موصل ، زلزلهء سختى واقع شد و خانه‌هاى بسيار ويران گرديد . در سال بعد ، در بغداد ، قحط و غلاى شديدى اتفاق افتاد و در سال 383 مجددا در بغداد قحطى شديدى روى داد ، بطوريكه يك رطل نان 40 درهم خريد و فروش مىشد . در سال 383 در موصل قحطى به جايى رسيد كه يك كر آرد را به 260 درهم و يك كر گندم را 6600 درهم غياثى مىفروختند . و در سال 428 ، در اكثر كشورهاى شرق نزديك ، قحطى و سختى روى داد . اينك با مراجعه به اسناد تاريخى ، چند مورد از قحطيها و ديگر بليات را نقل مىكنيم :\r\n« جنيد بن عبد الرحمن چهار سال والى خراسان بود . در اين مدت ، يك قطره باران بر زمين نيامد و قحطى شد . روزى مردمان از گرسنگى فرياد برآوردند . جنيد گفت : اين چه افغان است ؟\r\nگفتند : مردم از گرسنگى بفرياد آمده‌اند . يك درم فرستاد يك تا نان آوردند . او را غضب شد و گفت : يك تا نان به يك درم مىدهند و اينان از گرسنگى فرياد مىكنند . من يك سال ديگر والى بوده‌ام « گندم را بدانه مىفروختند . » اين سخن جنيد بگفت و بمرد . چون فرياد و فزع از خانهء او برآمد ، باران باستاد ؛ به حدى كه آن روز ، جنازه از جهت باران در خانه بماند . »\r\nدر تاريخ يزد ، در وصف مسجد جمعهء قديم ، مىنويسد : « آن مسجد از استحداث گرشاسب بن فرامرز بن علاء الدوله ، و دو مسجد است متصل آن ، كتابخانه و جماعت‌خانه و غرفه‌هاى نيكو دارد . . . طاق و گنبدى رفيع و غرفه‌ها بر آن نهاده ، و در ساحت مسجد ، هفت در بر آن مفتوح كرده . از موقوفات مسحد ، حوانيت اين مسجد عمارت كردند . بناى اين مسجد در ثمان و -\r\n\r\n\r\n","description":"","footnote":"\r\n( 1 ) . ر ك : مجلهء مهر . سال اول ؛ دكتر رضازادهء شفق ، « سفارت كلاويو به دربار تيمور » [ مقاله 
  ] ، ص 365 - 362 و 432 - 428 .\r\n( 2 ) . ر ك : الكامل ، پيشين . « وقايع سال 323 » .\r\n","page_name":" 403 ","page_number":411},
  {"content":"\r\n\r\nعشرين و سبعمائه بود . » « 1 »\r\nدر غالب شهرهاى بزرگ قرون وسطى نظير بغداد ، نيشابور ، موصل و دمشق و غيره در جوار مسجد حوضها ، و مستراحها وجود داشت . در هريك از اين ساختمانها ، چهل تا پنجاه مستراح براى رفع نيازمنديهاى مردم ساخته بودند . در كف سنگفرش شدهء اين مستراحها ، جويبارى براى نظافت تعبيه كرده بودند . اين قبيل بناها معمولا نزديك مساجد ، و يك نفر عهده‌دار نظافت آن بود ، و وجه مختصرى از مردم مىگرفت . در بسيارى از شهرها و مراكز مذهبى ايران ، نظير شيراز و اصفهان و مشهد و قم ، چنين محلهايى هنوز وجود دارد . « 2 »\r\nرباط : در جهان پس از اسلام ، رباط به قرارگاههايى كه در نزديك ثغور اسلامى احداث كرده بودند اطلاق مىشد ، و همواره در اين مواضع ، عده‌اى از مسلمانان آمادهء دفاع از حملهء احتمالى دشمن و در صورت امكان ، حمله و پيشروى به منطقهء قدرت كفار بودند . غالبا رباط عبارت بود از يك قلعهء مختصر با يك برج نگهبانى كه عده‌اى با تحمل محروميتهاى فراوان در آن زيست مىكردند . بعدها رباط مفهوم ديرين خود را از دست داد و مرادف زاويه و خانقاه گرديد كه محل تجمع صوفيان گوشه‌نشين بود . در قرون بعد ، فقط رباط به كاروانسراهاى ميان راه كه محل تعويض اسبان ، مخصوصا اسبان بريد بود گفته مىشد . « 3 »\r\nبا مطالعهء كتاب تحفة الفقراء كه سفرنامهء آقا ميرزا على صفاء السلطنه است از مشهد به تهران از طريق طبس ، يزد ، نائين و اردستان و كاشان و قم كه در سالهاى 1299 و 1300 قمرى صورت گرفته است ، مىتوان به ارزش رباط و كاروانسرا در طى قرون تا اواخر دورهء قاجاريه ، پىبرد .\r\nدر ايجاد رباط و كاروانسرا و حمام و آب‌انبار و ديگر بناهاى عام المنفعه ، نه تنها دولتها و سلاطين بلكه مردم خيرخواه نيز شركت مىجستند . مؤلف تحفة الفقراء در ده محمد ، رباطى از آجر و سنگ و گچ با سكوهاى سنگى ديده است كه به همت ميرزا حسن خان عرب ساخته شده و بر سر در رباط اين اشعار نقر گرديده بود :\r\n از فيض و فضل حضرت حق واجب الوجود * توفيق گشت شامل حال سپهر جود\r\nمير عرب امير حسين خان كه همتش * بنياد ظلم و جور ز لوح جهان ز دود\r\nبنياد اين رباط نمود از براى حق * كايند با نشاط در او مرد و زن فرود « 4 » \r\nنويسنده در سفرنامهء خود ، از كاروانسراهاى شاه عباسى كه در اثر عدم مراقبت ، در حال فروريختن است با تأسف ياد مىكند و به ثروتمندانى كه در شهرستانهاى مختلف در راه تأمين آسايش مردم قدمى برنمىدارند ، حمله مىكند . وى در سفرنامهء خود ، از ميزبان ظريف و با ذوقى به نام سيد محمد تاجر مشهور به قالب تراش ياد مىكند كه وضع رقت‌بار مردم ايران را در شبهاى گرم تابستان در يك بيت توصيف مىكند .\r\n\r\n\r\n","description":"","footnote":"\r\n( 1 ) . جعفر بن محمد بن حسن جعفرى ، تاريخ يزد . به كوشش ايرج افشار ، ص 75 - 74 .\r\n( 2 ) . ر ك : زندگى مسلمانان در قرون وسطا ، پيشين . ص 255 - 254 .\r\n( 3 ) . ر ك : دايرة المعارف فارسى . به سرپرستى غلامحسين مصاحب ، مادهء « رباط » .\r\n( 4 ) . ر ك : مجلهء فرهنگ ايران‌زمين . ج 17 - 16 ، ص 105 - 104 .\r\n","page_name":" 404 ","page_number":412},
  {"content":"\r\n\r\n از سر شب تا طلوع صبح در ملك بدن * كيك بد رقاص و پشه‌نائى و من چنگ‌زن \r\nمؤلف در بعضى موارد ، از سوءاستفاده‌هاى مكاريها ، دالاندارها و ساير شيادانى كه خون مسافرين را مىمكيدند ياد مىكند . « 1 »\r\n\r\nارزش اقتصادى و وضع منابع و مجارى آب در ايران\r\nدر ايران غالبا بوسيلهء حفر قنات و كاريز ، آب مصرفى شهرها را از دامنهء كوهها بجانب شهر روان مىكردند . مجارى قنات را از آجر و آهك مىساختند ، و گاه طول اين مجارى به صد كيلومتر مىرسيد ، و به فاصلهء هر سيصد متر ، چاهى مىزدند تا در صورتىكه قنات خراب شود ، تعمير و اصلاح آن آسانتر باشد .\r\nدر داخل شهرها ، ساختن آب‌انبارهاى بزرگ معمول بود . علاوه بر آب‌انبارهاى عظيمى كه توسط حكومتها و اشخاص خير و نيكنهاد ساخته مىشد ، اغلب خانه‌ها نيز آب‌انبارى داشت كه در حدود صد متر مكعب آب مىگرفت ؛ و مصرف يكى دو سال آب سكنهء يك خانهء سه چهار نفرى را تأمين مىكرد . غير از آب‌انبار ، در هر خانه ، يكى دو حوض بود كه در حدود 20 متر مكعب گنجايش داشت . حوضها و آب‌انبارها غالبا بوسيلهء مجارى زيرزمينى به جويها و رودخانه‌ها متصل مىشدند .\r\nدر بعضى از شهرها ، نظير اصفهان ، آب مورد نياز مردم بكمك زاينده‌رود و چاههاى كم عمق تأمين مىشد . و در بعضى بلاد ، به حكم شرايط اقليمى ، آب مورد احتياج از رودخانه‌ها بسوى نقاط مختلف شهر روان مىگرديد . در مصر ، رود نيل و در بغداد ، دجله و فرات منبع اساسى آب مردم را تشكيل مىدادند . در قاهرهء قديم ( فسطاط ) همه روزه عده‌اى بوسيلهء خيكهاى چرمى آب لازم را به منازل مىبردند . علاوه بر اين از پنجاه هزار شتر ، براى حمل آب استفاده مىكردند . در ميان بلاد مهم شرق نزديك ، سمرقند از جهت داشتن يك مخزن آب بزرگ و مجارى مختلف و تقسيم و توزيع آب با اصول فنى ، قابل توجه است .\r\nاصطخرى يادآور شده كه اين تأسيسات مربوط به عهد باستانى و دوران قبل از اسلام است . قيمت آب بوسيلهء مأمورين دولتى و شهردارى ( ديوان احتساب ) تعيين مىشد ولى در خارج شهر ، مناطق و محلاتى بود كه در آنها اهالى از آب مجانى بهره‌مند مىشدند . « 2 »\r\nارزش آب‌انبار در مناطق مركزى ايران : در مناطق مركزى و جنوبى ايران ، كه كم آبى مزمن وجود دارد ، از ديرباز ، خيرخواهان و زمامداران مآل‌انديش به ساختن آب‌انبارهاى بزرگ مبادرت كردند . « در شهرهاى كويرى ، نظير كاشان ، يزد ، نائين ، هرند و غيره ، غالبا آب - انبارها توأم با مسجد يا نزديك امامزاده ، حسينيه ، حمام و بازار بود . در ميدان شهر ، مجموعه‌اى از ضروريات زندگى وجود داشت ، و همين خصوصيت اقتصادى مركز شهر را اوج و زندگى مىبخشيد . حتى در شهرهايى مانند اصفهان كه به گفتهء حكيم ناصرخسرو « هرجا كه ده گز چاه فرو برند آبى سرد و خوش بيرون آيد » آب‌انبارها در برآوردن اين نياز جمعى مردم شهرنشين مؤثر بوده است . آب‌انبارها متعلق به همه بود و مدعى خصوصى نداشت ، يعنى ساختمان و آبش وقف\r\n\r\n\r\n","description":"","footnote":"\r\n( 1 ) . ر ك : همان . ص 135 - 133 .\r\n( 2 ) . رك : زندگى مسلمانان در قرون وسطا ، پيشين ، ص 254 - 253 .\r\n","page_name":" 405 ","page_number":413},
  {"content":"\r\n\r\nعموم مردم بود .\r\nمخزن آب سرپوشيده و گنبد مانند بود و توسط بادگيرها كه معمولا از چهار تا 6 عدد بود ، تهويه و خنك مىشد . مواد مصرفى ساختمان معمولا از آجر و ساروج بود . مدخل آب‌انبار معمولا هلالى و زيبا بود و هركس طالب آب بود ، بايد از پله‌هايى كه معمولا فاصلهء آنها از يكديگر زياد بود ، تا پاى شير مىرفت . « 1 »\r\nبه اين ترتيب ، در ايران ، به علت خشكساليهاى مستمر و كمى بارندگى ، حكومتها و مردم خيرخواه و نوعدوست در مناطق مركزى و جنوبى ايران اقدام به احداث آب‌انبارهاى بسيار بزرگ مىكردند ؛ از جمله عضد الدوله « در استخر ، آب‌انبارى بنا كرد كه اگر مدت يك سال در هر روز ، هزار مرد از آن آب برمىداشتند ، يك پايه ( يا پله ) از هفده پايهء آن تمام نمىشد . اين آب - انبار داراى هفده پايه ( يا پله ) نردبان بود كه داخل آن مىشدند ؛ و ديوارهاى آن را چنان با كرباس و قيروموم و ساروج محكم كرده بودند كه بهيچوجه ، آب از آن نمىتراويد . وسط آب‌انبار ستونها ساخته و بر روى آن سقف زده بودند تا آب از تغيير هوا سالم بماند . [ نزهة القلوب ، ص 158 
  ] . » « 2 »\r\nبطور كلى ، در دوران بعد از اسلام ، هر وقت امنيت و آرامش نسبى پديدار مىشد ، زمامداران ، وزرا و مردم ثروتمند و انساندوست دست به فعاليتهاى عام المنفعه مىزدند ؛ چنان كه از دورهء صفويه ، نمونه‌هاى بسيارى از كاروانسراها ، آب‌انبارها ، مدارس و مساجد و جز اينها بيادگار مانده است . سعدى در بوستان زبان به مدح مردم خير و نيك‌انديش مىگشايد و مىگويد :\r\n نمرد آنكه ماند پس از وى بجاى * پل و بركه و خوان و مهمانسراى\r\nهر آنكو نماند از پسش يادگار * درخت وجودش نيايد به كار . \r\nانتقاد تاورنيه : تاورنيه كه در عهد صفويه به ايران آمده است ، در سفرنامهء خود ، به بعضى از عادات و معتقدات سخيف ايرانيان نيز اشاره مىكند و مىنويسد كه در ايران ، در « هر خانه ، يك حوض دارند كه اغلب آب آن فاسد و متعفن و پر از كرم و كثافت مىشود . معذلك چون در اغلب نقاط ايران كم‌آبى است ، مردم به قصد تطهير ، سر خود را در حوض فرو مىكنند و صورت و دهانشان را با آب حوض مىشويند . وقتى كه آنها را به عفونت و كثافت آب توجه مىدهيم ، جواب مىگويند : « كر » است » . « 3 »\r\n« هر آبى كه سه وجب‌ونيم در سه وجب‌ونيم حجم داشته باشد كر است ؛ و تطهير در آن از لحاظ شرعى بلااشكال است . در رسالهء مقداريه ، در مورد كر آب ، چنين آمده است : « كر آب بنابر اعتبار معتبرين علماى اماميه ، به حساب رطل ، يكهزار و دويست رطل عراقى است . » « 4 » البته اين نظريات قبل از كشف ميكرب به همت پاستور ابراز شده است .\r\n\r\n\r\n","description":"","footnote":"\r\n( 1 ) . رك : مقدس آيت الله‌زادهء شوشترى ، « آب‌انبارهاى حاشيهء كوير » [ مقاله 
  ] ؛ مجلهء باستانشناسى و هنر ايران .\r\nشمارهء پنجم .\r\n( 2 ) . شاهنشاهى عضد الدوله ، پيشين . ص 139 .\r\n( 3 ) . سفرنامهء تاورنيه . پيشين . ص 625 .\r\n( 4 ) . مجلهء فرهنگ ايران‌زمين . ج 1 ، ص 433 .\r\n","page_name":" 406 ","page_number":414},
  {"content":"\r\n\r\nآب‌انبارهاى كاشان : تا قبل از احداث خيابانهاى جديد و لوله‌كشى ، در شهر كاشان بالغ بر هفتاد آب‌انبار بزرگ و متوسط وجود داشته كه سالى يك دفعه در زمستان ، بهنگام يخبندان زمستان ، از آبهاى مناطق كوهستانى ذخيره و پر مىشد و در گرماى سوزان تابستان ، آب آنها بسيار خنك و گوارا بود . دربارهء چگونگى ساختن آنها مؤلف كتاب مرآت قاسان ( تاريخ كاشان ) چنين مىنويسد :\r\n« بايد دانست كه به دو وضع ، بركه‌ها و آب‌انبارهاى اين شهر را بنا كنند : بعضى را مدور ، مثلا بيست ذرع قطر و شصت ذرع محيط آن دايره و بيست ذرع كمتر يا زيادتر عمق آن ، با آجر و آهك ، استادان ماهر چنان سازند كه اگر 50 سال آب در آن ماند يك مثقال كسر نكند ؛ و سرش را از كف زمين حبابى بپوشند و در زير آن شيرى بمانند شير سماور مضبوط و محكم از براى ريزش آب نصب نمايند . . . هر بركه پنجاه و شصت پله از سنگ خارا زيادتر يا كمتر دارد . و بعضى ديگر مربع مستطيل تقريبا سى ذرع در پانزده ذرع زمين را بيست ذرع يا كمتر عمق دهند و پايه‌ها از طرف طول در وسطش برپا كنند و با آجر و آهك تمام كرده سقف زنند . » « 1 »\r\nبناهاى عام المنفعه : « بيشتر ابنيهء عاليهء اين مملكت ( كرمان ) از قسم بازار و ميدان و كاروانسرا و حمام و مسجد و مدرسه كه اين زمان در گواشير معمور است ، از چهارخان ذيشأن مىباشد : اول ، گنجعلى خان زيك كه در زمان سلطنت شاه عباس ماضى ، متجاوز از سى سال ، حكمران كرمان و مكران بود ؛ دوم ظهير الدوله ابراهيم خان قاجار قوانلو كه از 1217 تا سنهء 1240 ، به حكم خاقان غفران نشان ، فتحعلى شاه ، والى كرمان و بلوچستان بود ؛ سيم ، مرحوم محمد اسمعيل خان و وحيد الملك نورى ، چهارم مرتضى قلى خان . » « 2 »\r\nآب‌انبارهاى ايران تا قبل از « لوله‌كشى » آب و رسوخ مظاهر تمدن جديد به ايران ، ارزش اقتصادى و حياتى خود را حفظ كرده بودند . دكتر فوريه فرانسوى ، پزشك ناصر الدين شاه كه سه سال در ايران زندگى كرده است ، شرحى در وصف آب‌انبارهاى قزوين مىنويسد ؛ از جمله مىگويد : « آب‌انبارهاى قزوين ، هرقدر زمين پرنشيب‌تر باشد ، عميقترند و آنها را از سردرهاى هلالى شكل كه با كاشيهاى زيباى مينافام مزين مىكنند ، به خوبى مىتوان شناخت . پس از آنكه از پلكان درازى پايين برويد ، به ديوارى مىرسيد كه چند شير به آنها نصب است و در تمام فصول ، از آنها آب خنكى بيرون مىآيد . » « 3 »\r\nمشكل آب : مسألهء آلودگى آب ، و مشكل رساندن آن به سكنهء محلات مختلف به نحوى عادلانه ، از قديميترين ايام تا آغاز لوله‌كشى ، دوام داشت . ناظم الاسلام مىنويسد : عين الدوله « امتياز آب را داده است به يك نفر سيد ؛ و او هم جمعى از اراذل و اوباش را در ادارهء مياه گذاشته .\r\nدر هر فصل و هر روزى ، به يك بهانه از مردم و از خانه‌ها و حمامها و كاروانسراها ، مالياتى مطالبه مىكند ؛ در زمستان ، به اسم مخارج خرابى نهر ، در تابستان به اسم ميرابى ، در پاييز به اسم پول آب ، در بهار به نام تنقيهء قنات . بعد از آنكه پول را گرفت ، آب را در خارج شهر به\r\n\r\n\r\n","description":"","footnote":"\r\n( 1 ) . آثار تاريخى شهرستانهاى كاشان و نطنز ، پيشين . [ حاشيه 
  ] ص 301 .\r\n( 2 ) . احمد على خان وزيرى ، جغرافياى كرمان . به كوشش باستانى پاريزى ، ص 35 - 34 ( به اختصار ) .\r\n( 3 ) . سه سال در دربار ايران ، پيشين . ص 87 .\r\n","page_name":" 407 ","page_number":415},
  {"content":"\r\n\r\nصاحبان باغ و زراعت مىفروشد . تا كسى بتواند دو كلمه حرفى بگويد ، مىگويند : حضرت و الا نايب - السلطنه ، حضرت و الا شعاع السلطنه ، حضرت و الا عين الدوله ، . . . حضرت اقدس ، در اين شركت دخالت دارند . . . آه از ظلم . . . آه از استبداد . » « 1 »\r\nاينك بيمناسبت نيست نگاهى به ديگر كشورهاى جهان بيفكنيم ، و بطور اجمال ، وضع شهرها و چگونگى زندگى مردم را مورد مطالعه قرار دهيم .\r\n\r\nوضع شهرهاى اروپا در قرون وسطى\r\n« در طى قرون دوازدهم و سيزدهم ، شهرهاى بسيارى در اروپا بوجود آمد ، و جمعيت آن شهرها بنحو قابل ملاحظه‌اى فزونى گرفت . در اين زمان ، جمعيت يك شهر متوسط به پنجهزار و سكنهء شهرهاى بزرگتر به 20 هزار نفر مىرسيد . منظرهء داخلى شهرها نيز مدام در تغيير بود . در عصر جنگهاى پايان‌ناپذير فئودالى ، لازم بود از شهرها دفاع شود ؛ و از اين‌رو شهر به صورت دژى درآمده بود كه ديوارهاى سنگى مستحكم داشت و با برجها و مزغلها احاطه مىشد ، و ديوار شهر معمولا چهار دروازه داشت كه اغلب بوسيلهء پلهاى متحرك ، با خارج ارتباط مىيافت .\r\nديوار شهرها مانع توسعهء آن بود ؛ و به همين جهت ، تنگى جا در شهرها به چشم مىخورد .\r\nكوچه‌ها تنگ و كج‌ومعوج به مركز و ميدان شهر منتهى مىشد . در طول اين كوچه‌ها خانه‌هاى سنگى و چوبى صاحبان حرف و سوداگران ، متراكم و تنگ هم ، قرار داشت . اين خانه‌ها چند طبقه بود ؛ طبقات بالا از سطح طبقات پايين جلوتر مىآمد . كوچه‌ها بسيار تنگ بود و آفتاب در آنها كم رخنه مىكرد . اهالى شهر از چهارپايان نگاهدارى مىكردند . خوكها در كوچه‌ها رها بودند و در همان حال ، زباله‌ها و كثافات از پنجره به كوچه ريخته مىشد . كوچه‌ها سنگفرش بود و زمين بهنگام باران ، به شكل وحشتناكى گل مىشد ؛ و در اين گونه مواقع ، عبور از كوچه‌ها با كفش چوبى يا چوب‌پا . « 2 » ممكن بود . ساختمانهاى رفيع و برافراشتهء شهر و همچنين بازار در ميدان مركزى قرار داشت . اهالى شهر در باغات ، مزرعه‌ها و چراگاههاى پشت شهر به كشاورزى و دامپرورى مشغول بودند .\r\nكثافات و تراكم جمعيت اغلب موجب شيوع امراض واگير مىشد ، و حريقهاى پىدرپى مصيبت ديگر شهريان بود .\r\nاز قرن دوازدهم ، در سراسر شهرهاى اروپا ، مبارزهء شهرنشينان بضد اربابان فئودال خود ، آغاز گرديد . شهرها در راه آزاد شدن از وابستگى به سنيورها و تحصيل خود مختارى كوشش مىكردند . سكنهء شهرها براى مبارزه با سنيورها در اتحاديهء مشتركى متمركز مىشدند كه در زبان فرانسه آن را كمون « 3 » مىگويند . سنيورها مىگفتند « كمون » كلمه‌اى من درآوردى و نفرت‌انگيز است و مىخواستند كمونهاى شهرى را به زور از ميان بردارند و بدينسان ، ميان شهرها و سنيورهايشان مبارزهء سهمگين و خونينى درگرفت . . . در نتيجهء اين مبارزات ، شهرها به خودمختارى رسيدند . اهالى شهرها براى خود يك شوراى شهر و يك رئيس انتخاب مىكردند .\r\nقضات از جانب مردم شهر انتخاب مىشدند و شهر براى خود قوانين خاص داشت و به آن عمل\r\n\r\n\r\n","description":"","footnote":"\r\n( 1 ) . تاريخ بيدارى ايرانيان ، پيشين . بخش 1 ، ج 1 ، ص 21 - 20 ( به اختصار ) .\r\n( 2 ) .  Echasse \r\n( 3 ) .  Commune \r\n","page_name":" 408 ","page_number":416},
  {"content":"\r\n\r\nمىكرد . هر شهر پول مخصوص سكه مىزد ، و آرتش ويژه‌اى نگاه مىداشت . اهالى شهر همگى در كار حكومت شركت نداشتند ؛ قدرت در دست ثروتمندان بود ، ولى اتحاديهء صنعتكاران بتدريج ، حقوق و مزايايى بدست آوردند . » « 1 »\r\n\r\nپاريس در قرون وسطى\r\n« در قرن دوازدهم ميلادى ( 6 هجرى ) وضع كوچه‌ها و معابر پاريس رضايت‌بخش نبود . مردم خانه‌هاى خود را جلو و عقب و بدون رعايت اصول مهندسى ، بنا مىكردند ؛ و همين ناهمآهنگى و اعوجاج سبب مىشد كه گاريها و ساير وسايل نقليه با يكديگر تصادف و برخورد كنند . كف كوچه‌ها را غالبا با قلوه‌سنگها بطرزى ناهموار فرش مىكردند . غير از عبور گارى و درشكه ، عبور چهارپايانى كه حامل ميوه و شيرينى و غيره بودند بيشتر راه را براى آمدورفت عابرين دشوار مىكرد . غير از اين معابر ، كوچه‌هاى تنگ ديگرى وجود داشت كه فقط عبورومرور مردم پياده از آنها ممكن بود .\r\nغالبا در سر چهارراهها ، دهاتيها و دستفروشها و كسبهء متفرقه به خريدوفروش اشتغال داشتند . اغلب فروشندگان با صدايى بلند ، كالاى خود را به مشتريان عرضه مىكردند و فرياد مىزدند : سبزى ، ميوه ، ماهى ، عسل ، زغال ، كت و شلوار ، مبل و نيمكت ، ظروف مسى ، كفش .\r\nدر اين قبيل ميدانها عده‌اى به اسامى مختلف ، به گدايى و استمداد از مردم مشغول بودند . بعضى به نام نوعدوستى داد مىزدند : « نان براى برادران ، نان براى زندانيهاى فقير ، نان براى نابينايان ! » و عده‌اى هم براى خود گدايى مىكردند . در اين دوره ، جارچيها مسائل مهم مملكتى را به اطلاع تودهء مردم مىرسانيدند . اوامر شاه ، اعلان جنگ و تذكرات مهم دولتى ، مرگ شخصيتهاى بزرگ در ميدانها و محافل عمومى با صداى بلند اعلام مىشد .\r\nدر گوشهء ميدانها شعبده‌بازان ، مارگيران و هنرمندان عصر ، براى امرار معاش ، خودنمايى مىكردند . در همين ايام نيز پاريس ارزش بين المللى داشت و همه ساله عدهء كثيرى از مردم انگلستان ، آلمان ، فلاندر ، نرماندى و غيره به اين شهر روى مىآوردند . پاريس در اين دوره ، يعنى در عصر سن‌لوئى ، دويست هزار نفر جمعيت داشت و از جهت اهميت و آراستگى ، با هيچيك از شهرهاى فرانسه قابل قياس نبود . » « 2 »\r\n\r\nشهرهاى چين در قرون وسطى\r\n« در حدود قرن سيزدهم كه جمعيت شهرهاى اروپا از ده يا بيست هزار نفر تجاوز نمىكرد ، در سرزمين چين جمعيت شهر هانگ‌چئو « 3 » در حدود سال 1275 ميلادى ، از يك ميليون تجاوز مىكرد . بطوريكه ماركوپولو مىنويسد : تمام مردم ، از هر طبقه ، نام خود و نام زن و فرزندان و غلامان و كليه ساكنين منزل را روى در مىنوشتند . اگر از افراد خانواده يكى مىمرد ، نام او را از صورت افراد خانواده حذف مىكردند ؛ و همين كه صاحب نوزادى مىشدند ، بيدرنگ نام او را به صورت جمعيت مىافزودند . علاوه بر اين ، مديران هر خانواده تعداد حيواناتى را كه در اختيار داشتند مى - نوشتند . اين روش در سراسر چين شمالى و جنوبى معمول بود .\r\n\r\n\r\n","description":"","footnote":"\r\n( 1 ) . تاريخ قرون وسطى [ زير نظر كاسمينسكى 
  ] . ترجمهء صادق انصارى / محمد باقر مؤمنى ، ص 92 - 90 ( به اختصار )\r\n( 2 ) . ادموند فارال ، زندگى روزمره در عصر سن‌لوئى . ترجمهء محسن غروى .\r\n( 3 ) .  Hang - Tcheou \r\n","page_name":" 409 ","page_number":417},
  {"content":"\r\n\r\nدر بعضى از شهرهاى چين ، بموجب آمار ، جمعيت بسرعت فزونى مىگرفت ؛ فى المثل در شهر هانگ‌چئو ، در فاصلهء بين قرن 12 تا 13 ميلادى ، سه‌بار آمارگيرى شد : بين سال 1165 تا سال 1173 در اين شهر 104669 خانواده زندگى مىكردند كه اگر افراد هر خانواده را بين چهار يا 5 نفر بگيريم ، جمعيت شهر اندكى كمتر از نيم مليون مىشود . در بين سالهاى 1241 و 1252 ، بموجب آمار 111236 خانواده زندگى مىكردند ؛ يعنى بنا به مقياسى كه ذكر كرديم جمعيت شهر از 500 هزار نفر متجاوز بود . و بالاخره در سال 1270 ، بموجب آمار ، 186330 خانواده در اين شهر فعاليت مىكردند ؛ يعنى جمعيت تقريبى اين شهر به 900 هزار نفر مىرسيد . اين افزايش جمعيت در طى 30 سال بعد از سال 1270 ، در كشور چين قابل توجه و شايان دقت است . در نيمهء دوم قرن سيزدهم ، يكى از مشكلات اجتماعى كمبود مسكن بود .\r\nدر چين ، قرون وسطى ، شهرهاى بزرگ و وسيعى وجود داشت ؛ از جمله شهر چانگ آن « 1 » ، پايتخت سلسلهء تانگ ( از قرن هفتم تا قرن دهم ) كه كمى كوچكتر از پاريس امروزى بود .\r\nسلاطين و امپراتوران چين در راه زيبايى شهرها كوشش مىكردند . بطوريكه ماركوپولو متذكر شده ، شاه هنگام عبور در شهر ، اگر به خانهء محقرى برمىخورد با دادن پول ، صاحبخانه را مجبور مىكرد به زيبايى و وسعت منزل خود بيفزايد .\r\nبناها چند طبقه بود و طبقهء زير ، معمولا مغازه يا كارگاه پيشه‌وران بود و در طبقات بالا يك يا چند خانواده سكونت داشتند . خانه‌هاى دولتى بوسيلهء سازمان مخصوصى اداره مىشد . در بعضى از بلاد چين ، خطر حريق و آتش‌سوزى زياد بود و دولت براى مبارزه با اين مشكل ، تدابيرى به كار مىبرد ؛ از جمله در شهرهاى نونگ در فاصلهء هر 500 متر ، صد سرباز ( مجهز به وسايل لازم از قبيل اره ، تبر ، قيچى و جز اينها ) كشيك مىدادند و همين كه حريقى رخ مىداد ، بيدرنگ ، بطور دسته‌جمعى ، به مبارزه مىپرداختند . با اين حال ، گاه آتش‌سوزى زيانهاى فراوان ببار مىآورد ؛ و از جمله در سال 1132 ميلادى ، درهاى نونگ در اثر يك آتش‌سوزى 13 هزار خانه و در سال 1137 در نتيجهء حريق ديگرى ، ده هزار خانه ويران شد .\r\nمردم براى جلوگيرى از حريق ، موظف بودند مراقبتهاى لازم را به عمل آورند . هرگاه خانه‌اى آتش مىگرفت ، مدير و مالك آن در مقابل دولت مسؤول بود .\r\nدر داخل شهرها مهمترين وسيلهء نقليه درشكه يا كالسكه‌هاى طويلى بود كه روى آن پوشيده بود و در داخل آن بالشهاى نرمى براى مسافرين قرار داده بودند . هريك از اين درشكه‌ها قادر بود شش نفر را براحتى از محلى به محل ديگر منتقل سازد . وسيلهء نقليهء انفرادى براى ثروتمندان بود ؛ و براى خانمها صندليهاى مخصوص چرخدارى بود كه بوسيلهء آدم كشيده مىشد .\r\nبرنج ، گوشت خوك و ماهى قوت غالب مردم بود . قصابها ، در بلاد مسلمان‌نشين گاو و گوساله را ذبح مىكردند . گوشت اسب و بز خوراك اغنيا و ثروتمندان بود . » « 2 »\r\nدر قرن دهم و يازدهم ، يعنى در همان دورانى كه اروپا اندك‌اندك با زندگى شهرى\r\n\r\n\r\n","description":"","footnote":"\r\n( 1 ) .  Tchang - An \r\n( 2 ) . ژاك ژرنه ، زندگى روزمره در چين . ترجمهء ايزدپناه [ قبل از انتشار 
  ] .\r\n","page_name":" 410 ","page_number":418},
  {"content":"\r\n\r\nآشنا و مأنوس مىشد ، چينيان در مرحلهء تمدن و شهرنشينى گامهاى بلندى برداشته بودند . در بعضى نقاط ، اقتصاد تحت‌نظر دولت اداره و رهبرى مىشد ، چنان كه « يكى از حكام به نام وانگ آن - شيه « 1 » برنامه‌اى براى كمك به خلق به امپراتور عرضه داشت . در سال 1069 ، امپراتور وى را به پايتخت فرا خواند و به مقام صدارت عظمى برگماشت . وانگ آن شيه دست به يك سلسله اصلاحات اساسى زد ؛ دستور داد كه در تمام دهات ، انبارهاى دولتى بسازند و آنها را از برنجهاى احتكارى بازرگانان انباشت ؛ و از همين انبارها بود كه ميان گرسنگان برنج تقسيم مىشد . او همچنين دستور داد تا براى كشت و كار ، به دهقانان غله به وام بدهند . دهقانان موظف بودند پس از برداشت محصول ، قرض خود را به انبار دولتى برگردانند ، و به اين ترتيب ، غله دوباره به انبار دولتى برمىگشت . او با بهرهء كم ، به دهقانان وام مىداد و از اين طريق ، سلطهء رباخواران حريص را درهم مىشكست . او براى تمام كالاها قيمتهاى ثابتى معين كرد ، از بار مالياتها كاست . نظام وظيفهء عمومى برقرار كرد ، دستگاه دولتى را تجديد سازمان داد ، مأموران فاسد و مختلس را بيرون راند ، در دهات ، مدارس و در شهرها دانشگاهها برپا ساخت . . . ولى محتكرين ، رباخواران و مأموران زخم‌خورده ، در اثر توطئه‌اى ، او را از كار بر كنار كردند .\r\nدر دوران امپراتوران تانگ و سونگ ، مردم چين از لحاظ سطح فرهنگ ، به شكل قابل - ملاحظه‌اى از مردم اروپا سبقت گرفتند ، و ادبيات چين باندازهء صدها سال از اروپا پيشى گرفت .\r\nدر چين ، كاغذ پيش از كشورهاى ديگر جهان كشف شده و صنعت چاپ از مدتها قبل به وجود آمده بود .\r\nچينيها متنهاى موردنظر را بر روى تخته مىكندند و سپس بوسيلهء اين تخته‌ها كتابهايى با كاغذ نازك چاپ مىكردند .\r\nدر قرن هشتم ، به فرمان امپراتور تانگ ، قديمىترين روزنامه جهان بنام « پيام پايتخت » انتشار يافت . در اين روزنامه ، فرمانهاى امپراتور و اخبار سياسى مهم چاپ مىشد . اين روزنامه تا ازمنهء اخير ، با همين عنوان ، انتشار يافت و بيش از هزار سال به حيات خود ادامه داد .\r\nچينيها از قديم ، باروت و قطبنما را اختراع كرده بودند ؛ با ستاره‌شناسى آشنا بودند ؛ كسوف خورشيد را مىتوانستند پيش‌بينى كنند و استخراج تقويم نمايند .\r\nادبيات و هنر و نقاشى و معمارى نيز بر حيات معنوى چينيان سايه افكنده بود . برجها ، پلها ، معابد و كاخهاى زيبايى از سنگ ، مرمر و آهن مىساختند و آنها را با چينى و طلا و كنده‌كاريهاى هنرمندانه تزيين مىكردند . فرهنگ چين بر تمام ملل مجاور كره ، ژاپن و آنام اثرى عظيم بر جاى گذاشت . » « 2 »\r\nاكنون بار ديگر به مطالعهء شهرهاى ايران ، مىپردازيم .\r\n\r\n\r\n","description":"","footnote":"\r\n( 1 ) .  Vang - An - Shih \r\n( 2 ) . تاريخ قرون وسطى ، پيشين . ص 78 - 76 ( به اختصار ) .\r\n","page_name":" 411 ","page_number":419},
  {"content":"\r\n . \r\n","description":"","footnote":"","page_name":" 412 ","page_number":420},
  {"content":"\r\n\r\n\r\nفصل پنجم حوادث ناگوار تاريخى\r\n\r\n","description":"","footnote":"","page_name":" 413 ","page_number":421},
  {"content":"\r\n . \r\n","description":"","footnote":"","page_name":" 414 ","page_number":422},
  {"content":"\r\n\r\n\r\nخشكسالى ، قحطى ، امراض و بليات اجتماعى در ايران قرون وسطى\r\nدر دوران قرون وسطى ، غير از مظالم و لشكركشيهاى دائمى فئودالها و حمله و چپاول قبايل چادرنشين ، به علت عقب‌ماندگى فرهنگى و ابتدايى بودن رژيم اقتصادى و نبودن وسايل حمل‌ونقل سريع و نارسايى علم طب ، همه ساله عدهء كثيرى از سكنهء شهرهاى مختلف آسياى ميانه و شرق نزديك ، در اثر حوادث و اتفاقات ناگوار طبيعى ، نظير قحطى و خشكسالى سيل ، حريق ، زلزله ، طاعون ، و با ، حملهء ملخ و سن ، و ديگر بيماريهاى مسرى و بادهاى تند و برف و بوران شديد و نظاير اينها دستخوش فنا و نيستى مىشدند .\r\nاكنون با استفاده از منابع مختلف ، به ذكر شمه‌اى از حوادث ناگوار تاريخى آن دوران مىپردازيم :\r\nقحطى ناشى از كم‌آبى ، در ايران ، سابقهء چند هزار ساله دارد . از متون و اسناد تاريخى و سنگنبشته‌ها به خوبى پيداست كه از ديرباز ، زمامداران و مردم ايران از نيامدن برف و باران و ظهور قحطى بيم داشتند . در تاريخ طبرى ، مىخوانيم كه كشور ايران در زمان فيروز ، هفت سال متوالى ، به بلاى قحطى گرفتار شد . رودخانه‌ها و قنوات و چشمه‌سارها خشك گرديد ، و باغها و درختان بىثمر گشت و رستنيهاى بيشه‌ها و دشتها و تپه‌ها به كلى از ميان رفت و حتى پرندگان و درندگان نابود شدند و چهارپايان و دواب به حدى ناتوان شدند كه قدرت باربرى نداشتند . آب دجله فرونشست . . . فيروز به كليه ولايتها و شهرستانها نوشت كه هيچ‌كسى را به دادن باج و خراج مكلف نمىسازد و كسى را به سخره و بيگارى وادار نمىكند . . . در نامهء ديگرى خطاب به عموم رعايا نوشت كه هركس ذخيره و دفينه يا گوشت و خوراكى يا غذايى كه به قوت مردم مدد كند ، داشته باشد ، بايد در اين موقع ، بيرون بياورد و در اختيار عموم بگذارد و با مردم مواسات كند .\r\nو حال توانگر و بينوا و بزرگ و كوچك بايد يكسان باشد . و تذكر داد ، هرگاه بشنوم كسى در شهر ياقريه‌اى از گرسنگى مرده باشد ، مردم آنجا را مورد بازخواست قرار خواهم داد . فيروز در پرتو اين تدبير ، توانست مردم مملكت را در طول مدت آن هفت سال قحطى اداره كند . « 1 »\r\nهمچنين در تاريخ طبرستان ، آمده است كه در عهد اردشيرين بابك ، قحطسالى افتاد .\r\nرعايا از نيامدن باران شكايت كردند . وى در پاسخ نوشت : « اذا قحط المطرجادت سحائب الملك\r\n\r\n\r\n","description":"","footnote":"\r\n( 1 ) . ر ك : محمد بن جرير طبرى ، تاريخ الرسل و الملوك . ترجمهء صادق نشأت ، ص 158 .\r\n","page_name":" 415 ","page_number":423},
  {"content":"\r\n\r\nففرق بينهم مافاتهم ؛ يعنى :\r\n ابر اگر زفت گشت ما را ديم * نفقات جهانيان داديم . » « 1 » \r\n\r\nقحطى سيستان به سال 220 هجرى\r\nدر اين سال ، در سيستان قحطى بيسابقه‌اى پديد آمد . « مردمان غنى مالكان عمدهء كندوهاى ذخيرهء گندم و جو را مىگشودند يا مىفروختند و يا در راه خدا بذل مىكردند . كندو در آن نواحى به شكافهايى گفته مىشد كه در تنهء ديوارهاى اطراف اتاق و خانه مىساختند و روى آن را تيغه و سپس اندود و همرنگ ديوار مىكردند و در حكم خم بزرگى در شكم ديوار بود كه يك سوراخ در بالا و يك سوراخ در پايين داشت ، و معمولا غلات را در آن مىريختند ، پر مىكردند و سوراخها را مىبستند ، و اين غلات ساليانى مىتوانست در آن باقى بماند بدون آنكه فاسد شود ؛ و خصوصا در ايام خشكسالى يا حمله و قتل‌وغارت دشمن در حكم ذخيرهء خانواده بود ؛ و چون در شكم ديوار بود ، اغلب دشمن نيز نمىتوانست بدان دست يابد . هنوز هم در نواحى جنوب ، از اين كندوها كه در حكم سيلوى كوچكى است ، استفاده مىكنند . گاه ، در هنگام قتل‌وغارت ، صاحبخانه زن و دختران خود را در آن كندوها پنهان مىكرد كه از آسيب دشمن در امان باشند تا قتل‌وغارت و ناامنى به پايان رسد . » « 2 »\r\nدر تاريخ طبرى ، جلد هشتم ، صفحه 218 چنين مىخوانيم : « به سال 111 در خراسان قحطى سخت و مجاعه روى داد و جنيد بن عبد الرحمن هر تنى را يك درم داد و چارهء آن قحطى و مجاعه كرد . »\r\n\r\nقهر طبيعت در رى :\r\nدر تاريخ رى باستان ، در پيرامون رويدادهاى نابود كنندهء اين شهر ، مانند بيماريهاى مهلك و زمين لرزه‌هاى مخرب و خشكساليها ، مطالبى ذكر شده كه قسمتى از آن را نقل مىكنيم :\r\n« به سال 236 هجرى ، زلزله‌اى شديد در رى ، موجب مرگ 45 هزار تن آدمى شد .\r\nدر سال 241 از هجرت ، بادى سرد از سرزمين ترك برخاست و از سرخس به نيشابور و از آنجا به رى رسيد . اين باد از رى به همدان و از آنجا بسوى حلوان گذشت .\r\nدر سال 241 هجرى ، زمين‌لرزه‌اى سخت ، خانه‌هاى رى را خراب كرد ، و چندان جمعيت در زير ديوارها مدفون شدند كه شمارهء آنها از حد احصا بيرون بود . اين زلزله تا چهل روز متواليا تكرار مىيافت . ابن اثير در وقايع اين سال ، گفته است : « و فيها كانت بالرى زلزلة شديدة هدمت المساكن ، و مات تحتها خلق كثير لا يحصون ، و بقيت متردد فيما اربعين يوما [ الكامل .\r\nج ص ، ص 296 
  ] . »\r\nدر سال 242 ، زمين‌لرزه‌اى سخت وسيع در نواحى كومس و رساتيق آن ، و رى و خراسان و نيشابور و طبرستان بوقوع پيوست ، و كوهها خرد شد و زمينها شكافهايى شگرف برداشت .\r\nدر سال 249 ، زلزله‌اى مخرب شهر رى را تكان داد و خانه‌ها خراب شد و جمعى كثير به هلاكت رسيدند ، و باقى مردم شهر را ترك گفته به بيابانها پناه بردند . طبرى اين واقعه را در شرح\r\n\r\n\r\n","description":"","footnote":"\r\n( 1 ) . تاريخ طبرستان ، پيشين . ص 43 .\r\n( 2 ) . محمد ابراهيم باستانى پاريزى ، يعقوب ليث ، [ متن و حاشيه 
  ] ص 90 - 89 .\r\n","page_name":" 416 ","page_number":424},
  {"content":"\r\n\r\nحوادث سال 249 ذكر كرده است .\r\nدر سال 280 ، در رى و طبرستان ، آبها بخشكيد و چنان شد كه هرسه رطل ( هر رطل 2795 / 1 كيلوگرم ) آب را به يك درهم ( هر درهم مساوى قدرت خريد 25 ريال ) مىفروختند و قيمتها فزونى گرفت .\r\nدر سال 281 نيز مانند سال قبل از آن ، در رى و طبرستان خشكسالى و بىآبى بود . طبرى و ابن اثير از اين وقايع ياد كرده‌اند .\r\nدر سال 344 ، وبايى بىامان به رى روى آورد و از مردم آنجا چندان بكشت كه بشمار نمىآمد .\r\nدر ذى حجهء 346 زلزله‌اى سخت ، بسيارى از بناهاى شهر رى را درهم ريخت و جمعى كثير از مردم آنجا را بكشت .\r\nدر سال 347 ، در شهرهاى جبال ( كه رى نيز در آن شمار است ) بيمارى و با كشتارى عظيم كرد ، و بيشتر درگذشتگان زنان و كودكان بودند .\r\nدر ربيع الاول سال 524 ، در بلاد جبل و عراق و موصل و الجزيره ، زلزله‌اى عظيم روى داد كه خرابى بسيارى را سبب آمد .\r\nدر سال 571 ه ، شهرهاى واقع ميان عراق تا ماوراء رى ، دستخوش زلزله‌اى عظيم گرديد و جمعى انبوه به هلاكت رسيدند ، و بناهاى فراوان با خاك يكسان شد ، و آسيب بيشتر به رى و قزوين وارد آمد . در كامل ابن اثير ، از كليهء وقايع ناگوارى كه ياد كرديم ذكرى بميان آمده است .\r\nاين بود اهم مصائبى كه به مردم رى از قهر طبيعت رسيد ، لكن همهء اينها و نزاعهاى تعصب‌آميز مردم اين خطه ، در برابر آنچه در آغاز قرن هفتم از دست خونخواران مغول كشيده‌اند مشتى است از خروار ، و اندكى است از بسيار . و اگر نام شهر رى در ادوار بعد ، در ذكر زلازل و امراض عام مرگبار و قحط سالها در منابع كمتر به چشم مىخورد ، ظاهرا بدان سبب است كه اين شهر ديگر ذكر و شهرت و عظمت و اعتبار روزگار پيشين خود را از دست داده بود . » « 1 »\r\n\r\nتگرگ در سيستان :\r\nدر تاريخ سيستان در ضمن وقايع سنهء تسع عشرة و اربعمائه ، مىنويسد :\r\n« اندر سنهء عشرين ، تگرگ بسيار آمد به سيستان ، چنانك مرغان آن ديار بسيار بمردند و بگرفتند كه بال ايشان شكسته بود ؛ و يكى از آن تگرگ بركشيدند ده درم سنگ بود . » « 2 »\r\n\r\nحوادث ناگوار ارضى\r\n« ابن جوزى در تلقيح از محمد بن حبيب هاشمى نقل نموده كه در ايام دولت متوكل ، سيزده قريه از قراى قيروان به زمين فرو رفت چنانچه از ساكنان آن قرى زياده از چهل و دو كس نجات نيافتند . و در سنهء اثنين و اربعين و مأتين ، در دامغان ، زلزله‌اى واقع شد كه نصف عمارت آن بلده ، ويران گشت ؛ و ثلث ابنيهء بسطام نيز به زلزله افتاد و در رى و جرجان و نيشابور و اصفهان نيز اين حادثه دست\r\n\r\n\r\n","description":"","footnote":"\r\n( 1 ) . رى باستان ، پيشين . ج 2 ، ص 248 - 243 ( به تناوب و اختصار ) .\r\n( 2 ) . تاريخ سيستان ، پيشين . ص 361 .\r\n","page_name":" 417 ","page_number":425},
  {"content":"\r\n\r\nداد . و در يكى از قراى قومس نيز زمين در جنبش آمده مردم از ديه بيرون رفتند . . . در ولايت يمن ، از شدت زلزله ، مزرعه كه در جبلى بود منتقل گشته به موضعى ديگر افتاد . » « 1 »\r\n\r\nآتش‌سوزى در بخارا :\r\nدر عهد نصر بن احمد سامانى ، رجب سال 325 ، « در بخارا آتش افتاد و جملهء بازارها بسوخت ؛ و آغاز آن از دكان هريسه‌پزى بود به دروازهء سمرقند ، كه خاكستر از زير ديگ هريسه برداشت و به بام آورد ، و بر بام او مغاكى بود تا آكنده شود . پاره‌اى آتش در ميان خاكستر بود ؛ وى ندانسته بود . باد برد و آن آتش بر تواره زد و آن تواره درگرفت و از آن جمله بازارها درگرفت و محلهء دروازهء سمرقند جمله بسوخت ، و آتش بر هوا چون ابر همى رفت و كوى « به كار » و تيمچه‌هاى بازار و مدرسهء فارجك و تيم كفشگران و بازار صرافان و بزازان و آنچه در بخارا بود ، بدين‌جانب ، همه بسوخت تا بلب رود . و پاره‌اى آتش بجست و مسجد ماخ درگرفت و تمام بسوخت و دو شبانه‌روز مىسوخت . و اهل بخارا در آن عاجز شدند و بسيار رنج ديدند تا روز سوم بكشتند . . . و زياده از صد هزار درم اهل بخارا را زيان شد ، و هرگز عمارتهاى بخارا مثل آن نتوانستند كردن . » « 2 »\r\n\r\nسيل شديد در غزنين :\r\n« روز شنبه ، نهم ماه رجب ( 423 ) ميان دو نماز ، بارانكى خردخرد مىباريد گروهى از گله‌داران در ميان رود غزنين فرود آمده بودند و گاوان بدانجا بداشته . هرچند گفتند از آنجا برخيزيد ، فرمان نمىبردند .\r\nتا باران قويتر شد . . . پاسى از شب بگذشته ، سيلى در رسيد ( به غزنين ) كه اقرار دادند پيران كهن كه بر آن جمله ياد ندارند ، و درخت بسيار از بيخ كنده مىآورد . . . سيل گاوان و استران در ربود و به پل رسيد و گذر تنگ بود . . . طاقهاى پل را بگرفت . . . در بازارها افتاد ، چنان كه به صرافان رسيد و بسيار زيان كرد . و بزرگتر هنر آن بود كه پل را با دكانها از جاى بكند و آب راه يافت .\r\nاما بسيار كاروانسرا كه بر رستهء وى بود ، ويران كرد و بازارها همه ناچيز شد . » اين سيل مردمان را چنان زيان كرد كه در حساب نيايد . پس از آنكه سيل بنشست ، مردمان زر و سيم و جامهء تباه شده مىيافتند كه سيل آنجا افكنده بود . و خداى عز و جل دانست كه بر گرسنگان چه رسيد . » « 3 »\r\n\r\nزلزلهء تبريز :\r\nشهر تبريز از شهرهايى است كه بارها در اثر زلزله ، دستخوش آسيب و ويرانى گشته . « از جمله در سال 434 ، زمين‌لرزهء سختى در آنجا رخ داد . . . ابن اثير و ناصرخسرو و حمد اللّه مستوفى هرسه از اين واقعه سخن رانده‌اند . قطران نيز قصيدهء شيوايى دربارهء آن دارد . . . ابن اثير دربارهء سختى زلزله ، مىنويسد : « دژ و باروى شهر و بازارها و خانها و بيشترى از سراى پادشاهى را ويران ساخت و امير زنده ماند براى اينكه در باغى جاى داشت . . . نابودشدگان از مردم شهر را شماره كردند ؛ نزديك به پنجاه هزار تن بودند . . . قطران پس از ذكر زيبايى و دل‌انگيزى و سعادت مردم اين شهر ، از ويرانيهاى ناشى از زلزله سخن مىگويد :\r\n نبود شهر در آفاق خوشتر از تبريز * به ايمنى و به مال و به نيكويى و جمال \r\n\r\n\r\n","description":"","footnote":"\r\n( 1 ) . خواندمير ، حبيب السير . ج 2 ، ص 271 .\r\n( 2 ) . تاريخ بخارا ، پيشين . ص 131 .\r\n( 3 ) . تاريخ بيهقى ، پيشين ، ص 261 - 260 ( به اختصار ) .\r\n","page_name":" 418 ","page_number":426},
  {"content":"\r\n\r\n ز ناز و نوش همه خلق بود نوشانوش * ز خلق و مال همه شهر بود مالامال\r\nدرو به كام دل خويش هركسى مشغول * امير و بنده و سالار و فاضل و مفضال\r\nيكى به طاعت ايزد يكى به خدمت خلق * يكى به جستن مال و يكى به جستن حال\r\nيكى به خواستن جام با سماع غزل * يكى به تاختن يوز در شكار غزال\r\nبه كام خويش ، همى گشت هركسى مشغول * به حال خويش ، همى داشت هركسى آمال\r\nخدا به مردم تبريز برفكند فنا * خدا به نعمت تبريز برگماشت زوال\r\nفراز گشت نشيب و نشيب گشت فراز * رمال گشت رماد و رماد گشت رمال\r\nدريده گشت زمين و خميده گشت نبات * دمنده گشت بحار و دونده گشت جبال\r\nبسا سراى كه بامش همى بسود فلك * بسا درخت كه شاخش همى بسود هلال\r\nكز آن درخت نمانده كنون مگر آثار * و زان سراى نمانده كنون مگر اطلال\r\nكسى كه رسته شد از مويه گشته بود چو موى * كسى كه جسته بد از ناله گشته بود چو نال\r\nيكى نبود كه گويد به ديگرى كه مموى * يكى نبود كه گويد به ديگرى كه منال\r\nكمال دور كناد ايزد از جمال جهان * كجى رسد به جمالى كجا گرفت كمال « 1 » \r\n\r\nقحطى نيشابور :\r\n« خواجه ابو الفضل بيهقى گويد : در سنهء اربعمائه در نيشابور ، 67 نوبت برف افتاد . . . آن قحط كه در سنهء احدى و اربعمائه افتاد در نيشابور ، از اين سبب بود كه غله را آفت رسيد از سرما ؛ و اين قحط در خراسان و عراق عام بود ، و در نيشابور و نواحى آن سخت‌تر . آنچه به حساب آمد كه در نيشابور هلاك شده بودند از خلايق ، صد و هفتهزار و كسرى خلق بود . . . امام ابو سعد خرگوشى در كتاب تاريخ خود ، اثبات كند كه هر روز از محلهء وى زيادت از چهارصد مرده به گورستان نقل افتادى و اين قحط نه از آن بود كه طعام عزيز بود بلكه علت جوع كلبى بود كه بر خلق مستولى شده بود . » « 2 »\r\n\r\nطاعون :\r\nدر سنهء تسع و سبعين ( 79 ) مرض طاعون در بصره شيوع يافت ، چنان كه در مدت سه روز ، زياده از دويست هزار كس مردند و اندك مردمى باقى ماندند و در روز چهارم ، طاعون تسكين يافت . » « 3 »\r\n\r\nزلزله :\r\nبه حكايت روضة الصفا در دوران خلافت متوكل ، « در سنهء اثنين و اربعين و مأتين ( 242 ) زلزله در دامغان واقع شد كه نصف عمارات آن مملكت سر به خرابى نهاد ، و ثلث بسطام نيز به زلزله افتاد ؛ و در رى و جرجان و نيشابور و اصفهان همين حادثه روى نمود . در دهى از ديههاى قومس زلزله آغاز شد . » « 4 » همچنين در عهد متقى ، در بلاد شام ، زلزلهء عظيمى رخ داد « چنان كه از اهل حما ، بيست هزار كس هلاك شدند و ديگر آنكه آب دجله زياد شد . بمثابه‌اى كه بسيارى از محلات بغداد غرق شده از عمارت آن اثرى نماند . » « 5 »\r\nمترجم تاريخ يمينى ( ابو الشرف ناصح بن ظفر جرفادقانى ) ، موضوع قحطى گرگان را در ايام اقامت\r\n\r\n\r\n","description":"","footnote":"\r\n( 1 ) . احمد كسروى ، شهرياران گمنام . ص 206 .\r\n( 2 ) . در پيرامون تاريخ بيهقى ، پيشين . ج 1 ، ص 8 .\r\n( 3 ) . مير محمد بن سيد برهان الدين خواوند شاه ( مير خواند ) ، روضة الصفا . ج 3 ، ص 251 .\r\n( 4 ) . همان . ص 478 .\r\n( 5 ) . همان . ص 534 .\r\n","page_name":" 419 ","page_number":427},
  {"content":"\r\n\r\nلشكريان عضد الدوله در آنجا بدين نحو توصيف مىكند : « قحط برخاست و مادهء قوت كه مدد حيات بود ، بريده شد ؛ و كار به جايى رسيد كه نخالهء جو را با گل خمير مىكردند و بدان سد رمقى مىنمودند . و عتبى آورده است كه من نامه‌هاى آن لشكر ديدمى ، از آن خمير در ميان آنها درج كرده براى اعلام حال و تنگى معيشت خود ؛ چون مداد سياه و تباه بودى . »\r\nنمونهء ديگر : « در زمستان سال 401 هجرى ، در بلاد خراسان عموما و در نيشابور خصوصا ، قحط و غلائى هائل و بلائى نازل حادث شد . . . و كس را از نايافت قوت ، قوت نماند . . . فضلاء عصر در ذكر آن قحط و غلاء منظومات بسيار گفتند . . . سلطان بفرمود در اين ايام كه در جمله بلاد و ممالك عمال و معتمدان او در انبارها گشودند و غله‌ها بيرون ريختند و بر فقرا و مساكين صرف كردند و جان ايشان از چنگال هلاك بستدند ؛ و سال با آن حال بپايان آمد تا غلات سنهء اثنين و اربعمائه در رسيد و نايرهء محنت قحط و غلا منطفى شد و شدت آن حال منتفى گشت ، و بارى تعالى باران رحمت فروفرستاد !\r\nدر جاى ديگر كتاب ترجمهء تاريخ يمينى قحطى وحشتناك نيشابور چنين توصيف شده است : در اين سال ( احدى و اربعمائه ) در بلاد خراسان عموما و در نيشابور خصوصا قحطى روى نمود كه مردم را از نايافت قوت ، قوت نماند و قيمت گندم و جو از دانهء مرواريد درگذشت ، و از سگ و گربه نشانى نماند ، بلكه مادر از گوشت فرزند تغذى مىساخت و برادر به لحم برادر روز مىگذرانيد ، و شوهر زن را مىجوشانيد . و در نيشابور هيچكس را مجال آن نماند كه به محلات دوردست تردد كند مگر به استظهار بعضى كه سلاح همراه ايشان بودى . . . « 1 »\r\nنظامى گنجوى زلزلهء گنجه را چنين توصيف مىكند :\r\n چنان لرزه افاد بر كوه و دشت * كه گرد از گريبان گردون گذشت\r\nفلك را سلاسل ز هم برگسست * زمين را مفاصل بهم در شكست\r\nدر اعضاى خاك ، آب را بسته شد * ز بس كوفتن ، كوه را خسته شد\r\nز چندان زن و مرد و برنا و پير * برون نامد آوازها جز نفير \r\n\r\nقحطى شديد در كرمان :\r\nپس از حملهء غزها به كرمان ، در اثر خشكسالى ، قحطى سختى در كرمان پديد آمد بطوريكه صاحب تاريخ سلاجقه نوشته است : « دانه‌اى در هيچ خانه‌اى نماند ؛ قوت هستى و طعام خوشى در گواشير ، چندگاهى ، هستهء خرما بود ، كه آن را آرد مىكردند و مىخوردند و مىمردند . چون هسته نيز به آخر رسيد ، گرسنگان نطعهاى كهنه و دلوهاى پوسيده و دبه‌هاى دريده مىسوختند و مىخوردند ، و هر روز چند كودك در شهر گم مىشد كه گرسنگان ايشان را به مذبح هلاك مىبردند ، و چند كس فرزند خويش طعمه ساخت و بخورد و در همهء شهر و حومه يك گربه نماند ، و در شوارع ، روز و شب ، گرسنگان و سگان در كشتى بودند . اگر سگ غالب مىآمد ، آدمى را مىخورد و اگر آدمى غالب مىآمد سگ را . . . از تراكم مردگان در محلات ، زندگان را مجال گذر نماند و كس را پرواى مرده و تجهيز و تكفين نبود . »\r\n\r\n\r\n","description":"","footnote":"\r\n( 1 ) . ر ك : محمد عبد الجبار عتبى . تاريخ يمينى ، ترجمهء ابو الشرف ناصح بن ظفر جرفادقانى ، به اهتمام جعفر شعار ص 314 ؛ تاريخ الفى ؛ در پيرامون تاريخ بيهقى ، پيشين . ج 2 ، ص 815 .\r\n","page_name":" 420 ","page_number":428},
  {"content":"\r\n\r\n\r\nقحطى نيشابور در 431\r\nبطوريكه بيهقى در تاريخ خود نوشته است ، در حدود سال 431 هجرى ، در اثر بىتدبيرى سلطان مسعود و آمدورفت تركان سلجوقى و وقوع جنگهاى پياپى ، وضع نيشابور دگرگون شده بود « و نيشابور اين بار نه چنان بود كه ديده بودم كه همه خراب گشته و اندك مايه آبادانى مانده ، و منى نان به سه درم ، و كدخدايان سقفهاى خانها بشكافته و بفروخته و از گرسنگى با عيال و فرزندان بمرده ؛ و قيمت ضياع بشده و درم به دانگى بازآمده . » « 1 » قيمت اراضى بىاندازه تنزل كرد بطوريكه در محمد آباد كه از بهترين دهات نيشابور بود ، به گفتهء بيهقى ، « يك جفت‌وارى ( جريبى ) زمين به يك من گندم مىفروختند و كس نمىخريد . . . آبگينهاى بغدادى مجرد و مخروط ديدم كه به دينارى خريده بودند و به سه درم فروختند . و پس از بازگشتن ما به نيشابور ، منى نان سيزده درم شده بود و بيشتر از مردم شهر و نواحى بمرد . و حال علف چنان شد كه يك روز ديدم - و مرا نوبت بود بديوان - كه امير نشسته بود و وزير و صاحب ديوان رسالت و تا نماز پيشين روزگار شد تا پنج روزه علف راست كردند ؛ كه غلامان را نان و گوشت و ايشان را كاه و جو نبود . » « 2 »\r\nبايد دانست در همان ايامى كه نيشابور در آتش قحط و غلا مىسوخت ، در غزنين و ديگر نقاط ، به گفتهء بيهقى ، مقدار كثيرى غله و مواد غذايى موجود بود . بيهقى مىنويسد : در حالى كه امير در فكر تهيهء غله و كاه بود ، نامهء كوتوال غزنين رسيد كه از امير سؤال كرده بود « بيست و اند هزار قفيز غله در كندوها انبار كرده شده است بايد فروخت يا نگاه بايد داشت ؟ » « 3 » سپس مىنويسد كه « حال علف چنان شد كه اشتر تا دامغان ببردند و از آنجا علف آوردند » . « 4 »\r\nبه علت فقدان امنيت كافى و نبودن وسايل حمل‌ونقل ، آوردن آذوقه از غزنين به نيشابور تقريبا غير عملى بود . علاوه بر اين ، اساسا مسؤولين و مصادر امور چندان احساس مسؤوليت نمىكردند و خود را مكلف به تأمين وسايل زندگى و آسايش خلق نمىدانستند .\r\nبه حكايت تاريخ سيستان ، « اندر سنهء اربعمائه ، غله تنگ شد و قحط افتاد ، و خروارى گندم به دويست و چهل درم شد و مردمان را رنج رسيد . . . و اندر سنهء احدى و اربعمائه ، وباى بزرگ افتاد به سيستان ، و مردم بسيار مردند . » « 5 » [ باز در تاريخ سيستان مىخوانيم : « اندر آن سال ( اربع و اربعمائه - 404 ) برفى صعب آمد به سيستان چنانك بسيار درختان و خرمابنان و كشتها خشك گشت ، و سرايها ويران شد از آن برف ، و اينهمه اندر عمل خواجه بو منصور خوافى بود ؛ و او مردى با سياست بود . » « 6 »\r\n« اندر سنهء عشرين [ و اربعمائه 
  ] ( 420 ) تگرك بسيار آمد به سيستان ، چنانك مرغان اندر زره بسيار بمردند و بگرفتند كه بال ايشان شكسته بود ؛ و يكى از آن تگرگ بركشيدند ده درم سنگ بود . » « 7 »\r\n« ابن جوزى گويد كه در سنهء 420 در حينى كه محمود به عزم تسخير عراق آمد ، در\r\n\r\n\r\n","description":"","footnote":"\r\n( 1 ) . تاريخ بيهقى ، پيشين . ص 607 .\r\n( 2 ) و ( 3 ) و ( 4 ) . همان . ص 609 .\r\n( 5 ) . تاريخ سيستان ، پيشين . ص 358 .\r\n( 6 ) . همان . ص 360 .\r\n( 7 ) . همان . ص 361 .\r\n","page_name":" 421 ","page_number":429},
  {"content":"\r\n\r\nحوالى بغداد ، چون نعمانيه و دير عاقول ، تگرگى عظيم باريد كه هريك از آن جمله ، در وزن ، زياده از صد رطل بود و به صد و پنجاه من محرر مىكردند ؛ و در صورت ، شبيه بود به گاو خفته . و چون بضرب به زمين خورده بود ، موازى يك گز ، به زمين فرورفته بود . » « 1 »\r\nدر دورهء قرون وسطى ، غير از آفات و حوادث گوناگون ، امراض و بيماريهاى واگيردار نيز ، گه‌گاه ، تلفات سنگينى ببار مىآورد .\r\n\r\nقحطى و و با\r\nدر تاريخ الفى آمده است كه در سال 423 هجرى « در اكثر ربع مسكون ، باران نيامد و قحط عظيم پيدا شد و متعاقب قحط ، وباى عام پيدا شد ؛ چنان كه در اكثر اقاليم سرايت كرد . چنان كه در اكثر تواريخ معتبره مسطور است ، در كمتر از يك ماه ، در اصفهان ، چهل هزار كس مردند و اكثر بلاد هندوستان در اين و با آنچنان شدند كه هيچ متنفسى نماند ، و در حوالى بغداد و موصل و ولايت جبال ، آنچنان جدرى ( نوعى آبله ) شايع شد كه هيچ خانه نبود كه در آنجا بواسطهء جدرى ، يك كس يا دو كس فوت نشده باشند . » « 2 »\r\n\r\nسيل\r\nپس از مرگ سلطان محمود « در غزنه ، سيلى عظيم آمد كه بسى از عمارات رفيعهء آن شهر را خراب گردانيد و خلايق بينهايت در اين سال ، هلاك شدند و بندى كه عمر و بن ليث صفارى در ايام سلطنت خود بسته بود ، آنچنان به اين سيل خراب شد كه اثرى از آثار او ظاهر نشد . » « 3 »\r\n\r\nقحطى در غزنين\r\nدر دوران حكومت « سلطان رضى ابراهيم ، رحمة اللّه عليه ، در شهر غزنين قحطى افتاد و غلاى سعرى پيدا آمد ؛ چنان كه بيشتر اهل شهر خانها را در برآوردند و از غزنين به هر طرفى رفتند ، و شبهاى آدينه ، سلطان رضى بر بام كوشك رفتى و همه شب ، نماز كردى و احوال شهر را مطالعه فرمودى . شب آدينه بر بالاى قصر رفت ، چنان كه هر شب آواز قرآن خواندن مقريان و تكرار كودكان و سماع صوفيان و آواز مزامير شنيدى ، نشنيد ، و چراغها و روشناييها ، چنان كه بر حكم عادت هر شبى ديد ، نديد .\r\nنيك دلنگران شد . فرود آمد و از خدمتگاران حال شهر باز پرسيد . گفتند : يك هفته است كه در شهر ، از آرد و نان و خوردنى خام و پخته هيچ نمىيابند و قحطى و غلاى سعرى افتاده است ، و در هر محلتى ، پنج شش خانه بيش مردم نيست ؛ الا بيشتر از شهر به هر طرفى برفتند و درهاى خانه برآوردند . سلطان نيك تنگدل شد و همه شب بدين‌سبب نخفت . ديگر روز ، جمله اعيان و اركان بخواند و برايشان عتاب كرد كه : حال شهر چرا باز ننموديد ؟ تا غم آن بخوردمى . » « 4 »\r\nاعيان و امرا و سپهسالاران پس از مشاوره ، جملگى گفتند : اين مهم به همت ابو الفرج فرجد سامان خواهد گرفت . و در وصف ابو الفرج ، مىنويسد كه وى « از در غزنين تاتگينا با دو بست و مستنگ و قزدار و تيز و مكران و قرماشير و نرماشير تا حد عدن و سيوستان و بهروج و كنبايت\r\n\r\n\r\n","description":"","footnote":"\r\n( 1 ) . در پيرامون تاريخ بيهقى ، پيشين ، ج 2 ، ص 657 .\r\n( 2 ) . در پيرامون تاريخ بيهقى ، پيشين . ج 2 ، ص 868 .\r\n( 3 ) . همان . ص 861 .\r\n( 4 ) . همان . ج 1 ، ص 235 - 234 .\r\n","page_name":" 422 ","page_number":430},
  {"content":"\r\n\r\nو جملهء ساحل درياى محيط ، در عهدهء تصرف او بود ؛ و از ديگر طرف آرور و بكروسيوارى و بهاطيه و دواو « عجزبيله و اچه و ملتان و كرور و بنوتا در غزنين ، همه او داشت و شغل كدخدايى سراى حرم و خداوندزادگان و متولى اسباب خاص . . . و توليت اوقاف و سراى ضرب و تراز ، همه او داشت . » « 1 » و مورد محبت خاص سلطان بود . چون جوياى اين مرد شدند ، معلوم شد كه مشغول سركشى املاك است . « جمازگان مسرع و سواران دو اسبه » در طلب او فرستادند . چون او را يافتند ، « مثال توقيع برسانيدند . » در فاصلهء سه روز به خدمت سلطان باز آمد . شاه او را در كنار گرفت ( و از اين فئودال بزرگ ، كه به احتمال قوى ، آزمندى و احتكار او سبب بروز قحطى شده بود ) استمداد جست . وى به سلطان گفت : « مناداگران بر اسب و شتر سوار شوند و در جملهء شهر و بازارها و محلتها منادا كنند كه به فلان محلت كه « كندوى نهنگ است ، فردا جملهء علافان و طباخان حاضر آيند تا هركس را بر اندازهء او غله داده شود ؛ و سلطان بفرمود تا : دويست سر اسب و اشتر به مناداگران دادند تا در شب ، جملهء شهر را اعلام دادند و چنين گفتند . در آنوقت ، در غزنين ، شش هزار طباخ و شش هزار علاف بودند . ديگر روز بفرمود تا هزار كپانكش ( قپاندار ) حاضر شدند ؛ هر طباخى و علافى را دهگان‌دهگان ، خروار غله هر روز بدادند تا دكانهاى طباخان و علافان بر كار شد و نان در شهر فراخ گشت ، چنان كه بامداد ، منى نان به هفتاد درم بود ، نماز شام به پنجاه درم شد ، و ديگر روز به هفده درم باز آمد . »\r\nشاه بجاى آنكه اين مرد محتكر و بىايمان را مورد بازخواست و محاكمه قرار دهد ، سجدهء شكر بجا آورد ؛ ابو الفرج را مورد تقدير و تمجيد فراوان قرار داد ، و گفت : « بيست و يك‌بار ترا خلعت فرمايم . » چون ابو الفرج پير بود و طاقت اينهمه توقير و تجليل را نداشت ، هفت بار او را با مهد و مرقد و طبل و علم و پيل و سپر و ناچخ و علامت ، و ديگر تشريفات ، به خدمت خود خواند و سپاسگزارى و تشكر نمود . « 2 »\r\n\r\nقحطى غزنين بسال 540\r\n« چنين گويند كه بتاريخ سنهء اربع و خمسمائه ، حضرت غزنين پريشان گشت و بسبب آمدن ملخ ، غلاى سعرى پيدا آمد . مردمان بدان قحط درماندند و حال خود به علاء الدوله مسعود بن ابراهيم نوشتند .\r\nسلطان گفت : هر زهرى را پازهرى و هر دردى را درمانيست . فرموديم تا غله‌ها بيرون افكنند و بر آن نرخ كه هست به ده هفت فروشند تا رعيت آسوده ماند و ولايت آبادان گردد . در حال ، غله‌ها بيرون افكندند و بر آن نرخ كه مثال فرموده بود ، بفروختند . وسعتى پيدا آمد و در مدت چند روز ، به قرار اصل بازگشت . » « 3 »\r\nگاه ، قحطيها محصول سوءسياست زمامداران يا جنگ و جدال قدرت‌طلبان بوده است : در تاريخ نامهء هرات ، مىخوانيم كه در دوران امارت ملك فخر الدين ، چون كار محاصرهء هرات از طرف عمال دانشمند بهادر ، بالا گرفت ، مواد غذايى نقصان پذيرفت و « در شهر ، روزبروز ، تنگى غله زيادت مىگشت و اثر قحط ظاهرتر مىشد تا كار عسرت به جايى رسيد كه صد من گندم به هشتاد دينار شد . . . در انبارهاى اهل احتكار ، از غله آثار نماند . دكاكين حناطان بسته شد . . . قريب\r\n\r\n\r\n","description":"","footnote":"\r\n( 1 ) . همان . ص 235 .\r\n( 2 ) . ر ك : همان . ص 236 - 235 .\r\n( 3 ) . همان . ص 238 - 237 .\r\n","page_name":" 423 ","page_number":431},
  {"content":"\r\n\r\nشش هزار آدمى به فنا پيوست و كس به غسل و تكفين و تدفين آن نمىرسيد ؛ و در بيرون شهر ، به يك نعره‌وار مسافت ، در بازار بوجاى ، صد من گندم به دو دينار بود و صد من شيرينى بهفت دينار . و هركه را آن توانايى بود كه بگريزد . . . به شب ، از باره فرومىرفت و ترك عيال و اطفال مىكرد . . . بعد از پنج روز ، خلق شهر هرات ، به پاى حصار آمدند و فرياد و فغان به گوش فلك سبزپوش رساندند و گفتند : اى امير جمال الدين ، از خداى تعالى بترس . فرزندان ما همه از آتش گرسنگى بسوختند . . . ما را بيش ، طاقت محاربت و مبارزت نماند . بفرماى تا دروازه‌ها بگشايند . و روز جمعه ، در مسجد آدينه نيز طايفه بر منبر خطيب برآمدند و جامه‌ها بر تن پاره كردند و نفير و جزع جوع به فلك اثير رسانيدند . جمال الدين محمد سام دانست كه كار از دست بخواهد رفت و اگر صلح نخواهد كرد ، تمامت خلق از گرسنگى هلاك خواهند شد . » « 1 »\r\n\r\nو با\r\nابن خلدون در مقدمه ، ضمن گفتگو از روش تاريخ‌نگارى ، مىنويسد « در نيمهء اين قرن ( يعنى قرن هشتم ) در شرق و غرب ، اجتماع بشر دستخوش طاعون و ( وباى ) مرگبارى شد كه در بسيارى از نواحى ، جمعيتهاى كثيرى از ملتها را از ميان برد و بسى از نژادها و طوايف را منقرض كرد و اكثر زيباييهاى اجتماع و تمدن را نابود ساخت ( وباى مزبور در سال 1348 ميلادى بروز كرده و از وحشتناكترين وباهاى تاريخى بوده است كه سرتاسر آسيا و آفريقا و اروپا را دچار ساخته است ؛ و در همين و با مؤلف اين كتاب ، پدر و مادر خود را از دست داده است . ) » « 2 »\r\nپس از لشكركشيهاى سلطان اويس و ابا بكر به بم ، بار ديگر ، قحطى و بدبختى بر مردم اين خطه چيره شد . اويس پس از موفقيت بر حريف خود ، ابا بكر ، « چهارصد سوار تعيين كرده بود كه به بم آيند و قلعه را بكنند و مردان را بكشند و زنان را به اسيرى برند و مال بم را غارت كنند و خانه‌ها را ويران كنند و جو بكارند . بعد از آن ، قحطى در بم دست داد چنان كه يك من نان چند تنگه شد و آخر سال بود و خلق مضطر و غارت‌زده . هرچند گندم كه در دولتخانهء آن حضرت ، ( شمس الدين ابراهيم ) ، بود بلغور و رشته سركار مىكرده مىپختند و به درويشان مىدادند و فى الواقع مردم شهر همه محتاج بودند مگر معدودى چند . و آن حضرت ( شمس الدين ) به دست خود ، آش در كاسه‌هاى درويشان و كودكان مىكردند . . . و جوع بر مردم بمرتبه‌اى مستولى بود كه بچه‌اى يك من آش گرم مىخورد و از آتش جوع ، گرمى آش نمىدانست ؛ و دو ماه به ادراك غله مانده بود و بسيار بودند كه زنان و كودكان خود را در خانهء آن حضرت گذاشته بودند جهت آنكه قوت نداشتند . . . چهارده روز لشكر در بم بودند . . . در رستاقها مردم را شكنجه مىكردند و هرچه داشتند مىگرفتند و شب در شهر ، بر همين سبيل ، خانه‌ها غارت مىكردند و هركه در شب بدست مىافتاد شكنجه مىكردند . » « 3 »\r\nدر دوران فترت قبل از صفويه نيز كرمان روى آسايش نديد . به قول نويسنده لب التواريخ\r\n\r\n\r\n","description":"","footnote":"\r\n( 1 ) . تاريخ‌نامهء هرات ، پيشين . ص 534 - 533 . ( به اختصار ) .\r\n( 2 ) . مقدمهء ابن خلدون ، ج 1 ، پيشين ( متن و حاشيه ) . ص 60 .\r\n( 3 ) . رسالهء مقامات عرفاى بم . ص 195 - 192 ؛ به نقل از : احمد على خان وريزى كرمانى ، تاريخ كرمان ( سالاريه ) ، به تصحيح و تحشيه و با مقدمهء محمد ابراهيم باستانى پاريزى ( مقدمه ) ، ص « مد » و « مه » .\r\n","page_name":" 424 ","page_number":432},
  {"content":"\r\n\r\n[ صفحهء 131 
  ] « در زمان ايشان ، يعنى بايندريها ، مملكت خراب شد و از شومى ظلم و ستم ، قحط و و با پديد آمد و خلقى بسيار از گرسنگى و علت طاعون هلاك شدند و رعيت پريشان و متفرق گشتند و مردم جلاى وطن كردند . » « 1 »\r\n\r\nعلت قحطيها\r\nعلت اصلى قحطيهاى پىدرپى در مناطق مختلف ايران ، غير از كم آبى و نيامدن باران ، سوءسياست و مظالم مأمورين مالياتى و عوارض گوناگونى بود كه حكومتهاى بىثبات و ستم پيشه به مردم بينوا تحميل مىكردند ؛ و مردم را از كارهاى كشاورزى باز مىداشتند و در نتيجه ، دهقانان دلسرد مىشدند و گاه جلاى وطن مى - كردند . غير از آنچه گفتيم ، گاه ، سودجويى محتكرين و نان‌بايان موجب گرانى نان و قحطى مىشد .\r\nدر دورهء سلاجقه ، به ملك قاورد در جيرفت اعلام كردند كه در بردسير گرانى و قحطى نان است .\r\n« به يك شبانروز ، به بردسير آمد و جمله نان بايان را بخواند و گفت : تا من بشدم ، ملخ‌خوارى در اين شهر افتاد ؟ گفتند : نى . گفت : آفتى ديگر از آفات سماوى رخ نمود ؟ آسياها خراب شد ؟ گفتند : نى .\r\nگفت : لشكرى بيگانه روى بدينجانب نهاد ؟ گفتند : نى . گفت : سبحان اللّه ، چون من با حشم از اين شهر رفتم ، مؤونت و خرج ولايت از دو با يكى آمد . . . پس چندى از معاريف خبازان در تنور تافته نشاند و بسوخت و باز به جيرفت آمد . « 2 »\r\n\r\nطاعون در هرات\r\nيكى از بيماريهاى همه‌گير قرون وسطى ، طاعون بود كه گاه و بيگاه در شهر و ناحيه‌اى شيوع مىيافت و هزاران نفر را به ديار نيستى مى - فرستاد .\r\nصاحب مطلع السعدين در وصف اين بيمارى در هرات ، مىگويد : « گويند يك روز در شهر ، شمردند چهارصد هزار و هفتصد تابوت از دروازه‌ها بيرون بردند غير از آنكه حمالان بىتابوت برداشتند و بسيارى بر الاغان بار كرده بدر بردند و در مغاك انداختند ، خاك برايشان ريخته نهان ساختند . » « 3 »\r\nبدون شك ، اين عدد اغراق‌آميز و عارى از حقيقت است ؛ زيرا بعيد به نظر مىرسد كه شهر هرات در آن روزگاران در حدود دو ميليون‌ونيم جمعيت داشته باشد تا بتوانند در يك روز چهارصد هزار و هفتصد تابوت از دروازه‌هاى آن خارج كنند ( زيرا براى حمل هر تابوت لااقل چهار نفر ضرورى است ) . ولى در هرحال ، اين ارقام از شدت مرگ‌ومير و كثرت تلفات حكايت مىكند . معين الدين اسفزارى نيز از كثرت مرگ‌ومير در هرات سخن مىگويد : « آنچه از محاسبان معلوم شده ، عدد آنها كه گور و كفن يافته‌اند ، در نفس بلدهء هرات ، ششصد هزار نفر است بىآنان كه در مغاكها انداخته‌اند و يا در خانه‌ها دفن كرده‌اند . »\r\nپدر اين مؤلف ( معين الدين اسفزارى ) ، در شرح اين واقعهء جانگداز ، قصيده‌اى نظم كرده كه دو بيت آن نقل مىشود :\r\n ششصد هزار در قلم آمد كه رفته‌اند * زانها كه يافت گور و كفن مردم خيار \r\n\r\n\r\n","description":"","footnote":"\r\n( 1 ) . ر ك : تاريخ كرمان ( سالاريه ) [ مقدمه 
  ] ، ص « مو » .\r\n( 2 ) . ر ك : همان [ حاشيه 
  ] . ص 85 .\r\n( 3 ) . كمال الدين عبد الرزاق سمرقندى ، مطلع السعدين [ نسخهء خطى كتابخانهء ملى 
  ] . ص 587 .\r\n","page_name":" 425 ","page_number":433},
  {"content":"\r\n\r\n باقى زبيكسى همه در خانه ماندند * خوردند چشمشان همه در خانه مور و مار \r\nهمچنين در مقدمهء تاريخ كرمان ( سالاريه ) مىخوانيم : « اين‌كه خانه‌هاى كرمان ، اينقدر اتاقهاى تودرتو دارد و داخل پى و ديوارها مرتبا كندو و انبار ذخيرهء گندم داشته‌اند ، براى اين بود كه دشمن از وجود ذخيره در پى ديوارها آگاه نشود ، زيرا هر خانواده مىبايستى ذخيرهء دو يا سه سال يا لااقل يك سال خود را در خانه داشته باشد تا از خطر قحطيهاى مداوم در امان باشد . زيرا دشمن كرمان در حقيقت هميشه « ژنرال قحطى » بوده است ؛ چه در هر دوره‌اى از لشكركشيها فقط روزى شهر كرمان تسليم شده و دروازه‌ها باز شده كه آخرين دانهء گندم خورده شده و پوست درخت و گوشت حيوانات ناياب شده باشد . » « 1 »\r\nجنگ فئودالى و آمدورفت سپاهيان به قحطى و بدبختى مردم مىافزود . به قول نويسندهء تاريخ سلاجقه [ ص 112 
  ] « سفرهء وجود از مطعومات چنان خالى كه دانه‌اى در هيچ خانه‌اى نماند . قوت هستى و طعام خوش در گواشير ، چندگاهى استهء خرما بود كه آن را آرد مىكردند و مىخوردند و مىمردند ! چون استه نيز به آخر رسيد ، گرسنگان نطعهاى كهنه و دلوهاى پوسيده و دبه‌هاى دريده مىسوختند و مىخوردند . و هر روز ، چند كودك در شهر گم مىشد كه گرسنگان ايشان را به مذبح هلاك مىبردند ؛ و چند كس فرزند خويش طعمه ساخت و بخورد . و در همهء شهر و حومه ، يك گربه نماند ؛ و در شوارع روزوشب سگان و گرسنگان در كشتى بودند ؛ اگر سگ غالب مىآمد ، آدمى را مىخورد و اگر آدمى غالب مىآمد ، سگ را . . . و اگر از جانبى چند منى غله در شهر مىآوردند ، چندان زرينه و سيمينه و اثواب فاخره در بهاى آن عرض مىدادند كه آن را نمىتوانستند فروخت . . . اگر در شهر كسى را پس از تاراج متواتر و غارات متوالى چيزى مانده بود ، در بهاء غله برين نسق صرف مىكرد و روز مىگذاشت . و از تراكم مردگان در محلات ، زندگان را مجال گذر نماند و كس را پرواى مرده و تجهيز و تكفين نبود . » « 2 »\r\nدر زمان آل مظفر و تيموريان نيز ، مردم كرمان رنج و مشقت بسيار تحمل كردند . « چندان قحط و گرانى در ولايت كرمان دست داد كه چندين كسان فرزندان خود را بفروختند و چندين كس را بكشتند و گوشت آن آدمى را بفروختند و بسيارى از بيقوتى هلاك شدند . » [ رسالهء مقامات عرفاى بم . ص 205 
  ] حافظ ابرو در خصوص اين قحط ( ربيع الاخر 819 ) گويد : قحطى چنان بر مردم رسيده بود كه سدرمق به گياه و چرم پاره مىكردند ، و سگ و گربه را قوت مىساختند ، و بىمبالغه ، چند آدمى را بخوردند و اكثرى خلق به زحمت جوع ، هلاك شدند و بعضى از فرزندان خود را بفروختند . « 3 »\r\nپس از مرگ تيمور ، در اثر اختلاف بازماندگان تيمور و فقدان امنيت ، فعاليتهاى كشاورزى و اقتصادى ، بيش از پيش ، دستخوش ركود گرديد : « چند سال زراعت نشد . در مملكت كرمان و بم ، طعام منقطع شد و تنگى عظيم در ميان خلق پيدا شد ؛ چنان كه در بم ، بر در دولتخانهء سيد [ شمس الدين 
  ] خلق بسيار جمع مىشدند و نان مىگفتند و جان مىدادند . بواسطهء\r\n\r\n\r\n","description":"","footnote":"\r\n( 1 ) . تاريخ كرمان ( سالاريه ) ، پيشين . ( مقدمه ) ص « كو » « كز » ( به اختصار ) .\r\n( 2 ) . همان . ص « لج » و « لد » .\r\n( 3 ) . همان . ص « مج »\r\n","page_name":" 426 ","page_number":434},
  {"content":"\r\n\r\nاين حادثه‌ها چند سال در بم زراعت نشد ؛ چنان كه در بلوك بم ، يك مرد نمانده بود بجز اهل قلعه ؛ و در اندرون شهر بم ، خانه‌ها مسكن جانوران صحرايى شده بود . . . و در بم ، نان نبود و نانخوار هم نبود . [ رسالهء مقامات عرفاى بم . ص 135 - 124 
  ] . » « 1 »\r\nواقع‌بينى محمد واسع : نويسندهء بحر الفوايد ، [ ص 97 
  ] مىنويسد : « مرد خراسانى پيش محمد واسع آمد ، گفت : قصد حج كردم و آن ده هزار درم بوديعت به تو دادم . اگر از بهر من سرايى بخرى ، روا باشد . قحطى در بصره افتاد ؛ اينجمله مال بر مسلمانان خرج كرد ، گفت : بار خدايا او مرا گفته بود كه سرايى از بهر من بخرى ، نگفته بود به دنيا يا به آخرت ؛ اكنون من از تو خانه‌اى در بهشت خريدم . »\r\nدر رمضان سنهء 775 ، هنگامى كه كرمان تحت محاصره بود و تمام آذوقه و علوفه و موجودى خود را از كف داده بود ، « خواجه ميبدى ، را قم تاريخ آل مظفر ، مىنويسد كه در اين وقت ، قحط و غلا آنقدر بالا گرفته بود كه مردم شهر يك من زرينه به سپاهيان مىدادند و يك من غله مىگرفتند . » « 2 »\r\nجنگ و ستيز بين شاه شجاع و شاه محمود مدتها به طول انجاميد و از اين رهگذر ، مردم رنج فراوان بردند . پس از مرگ محمود در سال 776 ، شاه شجاع چنين گفت :\r\n محمود برادرم شه شير كمين * مىكرد خصومت از پى تاج و نگين\r\nكرديم دو بخش تا بياسايد خلق * او زير زمين گرفت ، ما روى زمين « 3 » \r\n\r\nسيل بنيان كن در قزوين\r\nمؤلف روضة الصفا به نقل از حسن بيك روملو ، صاحب احسن التواريخ و صاحب عالم‌آرا ، ضمن ذكر وقايع مربوط به سنهء 965 ، مىنويسد :\r\n« هنگام تحويل آفتاب به برج حمل ، بارانى متواتر شد كه سيلى عظيم از كوهسار قزوين روى آورد كه بواسطهء نعرهء سيلاب و خروش آب ، ساكنين شهر باخبر شده از خانه‌ها بدر رفتند ، ولى مجال نقل و فرصت تحويل اسباب و ضروريات خانه‌ها نكردند . آن سيل به شهر ميل كرده در و ديوار و سقف و جدار بيوتات را كنده به روى يكديگر افكنده ، بىاغراق ، نيمهء شهر خراب و ويران گرديد . به حكم شاه طهماسب ، در آبادانى شهر كوشيدند . هم در عهد شاه طهماسب ، در ولايت قاين خراسان ، زلزلهء شديد شد و با آنكه بيشتر خلايق ، به حكم منجم آن بلاد ، نقل‌مكان كرده بودند ، سه هزار كس از پنج قريه ، زير خاك هلاك پنهان شدند . » « 4 »\r\n\r\nقحطى در سال 1078 هجرى ( 1667 ميلادى )\r\nدر اصفهان ، به علت خشكسالى و ملخ‌خوارى ، قحطى شديدى بروز كرد .\r\nشاه سليمان و عليقلى خان ، وزير او ، بجاى حل مشكل ، به چپاول خلق برخاستند . محتسب از فروشندگان ارزاق عمومى رشوه مىگرفت و نرخ را به دلخواه آنان تعيين مىنمود . عليقلى مردم اصفهانك را به چوب بست و جريمه‌اى كلان از آنان مطالبه نمود . به دستور شاه ، ارامنه را مجبور كردند چهل هزار من آرد\r\n\r\n\r\n","description":"","footnote":"\r\n( 1 ) . همان . ص « مد » .\r\n( 2 ) . همان . ص 220 .\r\n( 3 ) . همان [ حاشيه 
  ] . ص 208 .\r\n( 4 ) . رضا قلى خان هدايت ، روضة الصفا . ( ناصرى ) ج 8 ، ص 110 ( به اختصار ) .\r\n","page_name":" 427 ","page_number":435},
  {"content":"\r\n\r\nبه خبازان بدهند . زنان ارمنى ناچار به دربار رفتند و بست نشستند و بالاخره با پرداخت چهار هزار تومان رشوه ، از اين تحميل رستند . عليقلى خان بجاى درمان دردها از حكام و زمامداران رشوه مىگرفت . وزير آذربايجان در مدت شش ماه اقامت خود ، نزديك به شصت هزار تومان به شاه و وزير اعظم و ساير مصادر امور رشوه داده بود . عليقلى خان ، پس از آنهمه ظلم و جنايت ، به دست شاه سليمان كشته شد در حالىكه 6 هفته قبل ، سه جقه و يك شمشير و خنجر بعنوان خلعت از شاه گرفته بود . » « 1 »\r\n\r\nحوادث ناگوار\r\nمؤلف نقاوة الآثار ، پس از تشريح مبارزهء شديد شاه عباس اول با نقطويان ، از حوادث ناگوار آن ايام ( حدود سال 1002 هجرى ) ياد مىكند و مىنويسد : در سراب آذربايجان ، آنچنان زلزله شد كه منازل تودهء خاك و كلوخ گشت .\r\nبعد از دو روز ، باران تند درشت قطره ، دو شبانروز باريد . سيلى عظيم از اين باران برخاست .\r\nسپس از زلزلهء وحشتناك لار ، سخن مىگويد و مىنويسد : نه تنها خانه‌ها فروريخت بلكه كوههاى عظيم از هم متلاشى شد . همچنين در اكثر بلاد عراق ( اراك ) بادى تند وزيدن گرفت كه نه تنها درختان كهن بلكه بناها و ديوارها را درهم كوفت بعد ، بارانى تند آمد . آب رودخانه‌ها بالا آمد و موجب ويرانى مساكن و مزارع گرديد ، و در اثر طغيان زاينده‌رود اصفهان ، تمام مزارع و طاحونهاى اطراف رود از بين رفت . رودخانهء قم نيز طغيان كرد و بسيارى از باغات و عمارات ويران شد . در دار السلطنهء قزوين نيز ، سيلى بنيان‌كن نيمه شب به راه افتاد ؛ و اگر تلاش قورچيان و غلامان نبود ، شايد دولتخانهء همايون و بعضى محلات عمده نيز از بين رفته بود .\r\nبعد مىنويسد : در اصفهان ، بعد از آن خرابيها ، مرض طاعون پيدا شد و ابتدا روزى بيست سى نفر را مىكشت . بعد ، شمارهء متوفيات فزونى گرفت و مردم آهنگ فرار كردند . ابتدا دولت جلوگيرى مىكرد ولى بعد ، اختيار از دست دولت خارج شد و هركس مىتوانست خانه و زندگى خود را مىگذاشت و فرار را برقرار ترجيح مىداد . پس از پايان تابستان ، از شدت مرض كاسته شد . مردم بمرور ، به مساكن خود بازگشتند . در اين جريان ، ميزان تلفات را از سى تا پنجاه هزار نفر نوشته‌اند . « 2 »\r\n\r\nطاعون\r\nدر اواسط قرن هشتم هجرى ، طاعون شديدى حدود بخارا و سمرقند تا آناطولى و روم و قسمتى از اروپا را فراگرفت . اين مرض چندبار از مغرب به مشرق و از مشرق به مغرب سرايت كرد ، و عده‌اى كثير از اهالى بخارا ، سمرقند ، آذربايجان ، آسياى صغير و مصر را به خاك هلاك افكند . چنان كه از كتاب بيان النجوم ابو الفضل حبيش تفليسى برمىآيد ، اين بيمارى ضايعات فراوانى ببار آورد بطوريكه در يك شهر كه شش محله داشت ، خانه‌هاى چهار محله از آدميزاد تهى شد و حتى كسى نمانده بود كه دارايى مردگان را بعنوان وارث تصاحب كند . « 3 »\r\n\r\n\r\n","description":"","footnote":"\r\n( 1 ) . ر ك : محمد ابراهيم باستانى پاريزى ، سياست و اقتصاد عصر صفوى ، ص 258 - 256 .\r\n( 2 ) . ر ك : محمود بن هدايت اللّه نوشته‌اى نطنزى ، نقاوة الآثار فى ذكر الاخيار . تصحيح احسان اشراقى ، ص 533 - 528 .\r\n( 3 ) . ر ك : رحيم‌زادهء صفوى ، زندگانى شاه اسماعيل صفوى . به اهتمام يوسف‌پور صفوى ، ص 48 .\r\n","page_name":" 428 ","page_number":436},
  {"content":"\r\n\r\n\r\nآتش‌سوزى در اثر برق\r\nدر احسن التواريخ حسن روملو چنين آمده كه در هشتم جمادى الاولى ، 825 هنگام شب ، در اثر شعلهء برق ، كوشك نوبنياد پادشاه خطا در آتش قهر طبيعت مىسوزد چنان كه گويى « صد هزار مشعله است كه به روغن و فتيله درگرفته است . و اين عمارت كه اول آتش در وى افتاد ، بارگاهى بود هشتاد گز طول و سى گز عرض و ستونهاى لاجورد . . . چنان كه مجموع شهر از روشنايى آن آتش روشن گشت و از آنجا سرايت كرد به كوشكى كه بيست گز از آن دور تر بود ؛ و از عقب آن بارگاه ، كوشك حرم بود از آن بسيار به تكلف‌تر ؛ آن نيز بسوخت و بر گرد آن كوشكها ، خانه‌هاى خزانه ؛ آتش در آنها نيز افتاد تا قريب دويست و پنجاه خانه بسوخت ، و بسيارى زن و مرد نيز سوختند و تا روز شد همچنان مىسوخت ، و آن روز تا نماز ديگر ، چنان كه سعى كردند ، آن آتش تسكين نمىيافت . » « 1 »\r\nدر تاريخ جديد يزد ، ضمن جنگهايى كه در دوران قدرت امير تيمور و شاهرخ روى داده از بدبختيها و محروميتهاى مردم سخن رفته است : « چهار ماه در بندان متمادى شد و در اندرون شهر قحط واقع شد و يك من غله به 120 دينار رسيد و به حدى انجاميد كه خر و اسب و سگ و گربه بخوردند و بعد از آن لحم آدمى به كار مىداشتند ، و قريب سى هزار آدمى بمردند و بر سر راهها و كوچه‌ها افتاده بودند و همهء خرابه‌ها از مردگان پر كردند و گند شهر به بيرون مىرسيد ، و هر هفته يك نوبت ، دروازهء قطريان مىگشودند و عورات و اطفال را بيرون مىكردند . » « 2 » ( مربوط به ماه رمضان سنهء سبع و تسعين و سبعمائه ) . »\r\n\r\nقحطى\r\nمؤلف نقاوة الآثار ، ضمن توصيف جنگهاى فئودالها و مخاصمات امرا در عهد صفويه ، مىنويسد در ولايت نطنز كه هيچوقت پنج نفر ترك نديده بود ، زياده از سه هزار تن از تركان اقامت گزيدند و كار را به جايى رسانيدند كه در عرض يك سال ، همه به نان چاشت محتاج شدند . عده‌اى جلاى وطن كردند ؛ بعضى از گرسنگى و برهنگى در بيابانها مردند . « مأكولات ، مانند رحم و انصاف ، معدوم گرديد و اگر اتفاقا كسى با متاعى از جايى آمدى يا كسى بطلب آن بيرون رفتى ، سرومال در معرض تلف بودى . . . يك من نان جو . . .\r\nبه دويست دينار به دست همه‌كس نمىآمد . » « 3 »\r\n\r\nزلزلهء فين\r\nبه حكايت روضة الصفا ، در سال 982 هجرى ، در فين كاشان زلزلهء سختى روى داد و در نتيجه ، بيش از سه هزار خانه منهدم ، و بالغ به يكهزار و دويست نفر از مردم تلف شدند . » « 4 »\r\nكاتبى از وباى خانمان‌برانداز استرآباد سخن مىگويد :\r\n ز آتش قهر و با گرديد ناگاهان خراب * استرآبادى كه خاكش بود خوشبوتر ز مشك\r\nو اندر او از پير و برنا هيچ تن باقى نماند * آتش اندر بيشه چون افتد نه تر ماند نه خشك \r\n- كاتبى ترشيزى\r\n\r\n\r\n","description":"","footnote":"\r\n( 1 ) . احسن التواريخ . ص 174 .\r\n( 2 ) . تاريخ جديد يزد ، پيشين . ص 90 .\r\n( 3 ) . نقاوة الآثار ، پيشين . ص 130 .\r\n( 4 ) . ر ك : روضة الصفا ، پيشين . ج 8 ، ص 147 .\r\n","page_name":" 429 ","page_number":437},
  {"content":"\r\n\r\nوصفى از زلزلهء كاشان : صباحى بيدگلى ( متوفى 1206 ) از آثار شوم زلزلهء كاشان سخن مىگويد :\r\n چون به چشم زخم گردون از فشار زلزله * ناگهان معمورهء كاشان پذيرفت انهدام\r\nكوچه و بازار آن شد آنچنان ويران كه كس * فرق نتوانست كردن اين كدام است آن كدام\r\nپاى بر جانه اساسى در وى از پست و بلند * كس در آن باقى نه غير از چند كس از خاص و عام \r\n\r\nقحطى\r\nدر ماه ژوئن 1707 ميلادى ، يعنى در همان ايامى كه شاه سلطان حسين با شصت هزار تن ، از درباريان براى زيارت مرقد امام رضا به مشهد رفته بود ، ساكنان اصفهان گرفتار قحط و غلاء شديدى شده بودند . بطوريكه كروسينسكى نقل مىكند : مالكان بزرگ از بىسروسامانى كشور استفاده مىكردند و از ورود غلات به شهر جلوگيرى مىكردند تا قيمت غلات خود را در نتيجهء كميابى بالا ببرند . در چنين وضع آشفته‌اى ، عدهء كثيرى در ميدان شاه گرد آمدند و بر عمارت عالىقاپو سنگ انداختند و خواستار آزادى عباس ميرزا ، برادر شاه ، شدند تا او را بر تخت بنشانند .\r\nاين اقدام ، به منظور بر تخت نشاندن برادر شاه سلطان حسين ، چند بار در طى سلطنت او تكرار شد و شاه براى آنكه عباس ميرزا جاى او را نگيرد ، خوشبختانه اجازه نداد او را از نعمت بينايى محروم كنند . « 1 »\r\n\r\nطاعون\r\n« در سال 1690 ميلادى ، طاعون بسيار شديدى در بصره شيوع يافته بود كه در نتيجهء آن ، قسمت اعظم پادگان و مأموران ترك مقيم اين شهر نابود شدند ؛ و همچنين هزاران نفر از ساكنين آن از بين رفتند ( هر روز پانصد نفر در شهر مىمردند . ) « 2 »\r\nقحطى در 1717 ، بار ديگر به اصفهان روى آورد . سربازى آلمانى به نام ورمز « 3 » ، در خاطرات خود ، مىنويسد : « فقر و فاقه در اصفهان رواج داشت ؛ نان چنان كمياب بود كه فقرا شتران و اسبان و استران مرده را مىخوردند . روزى يكى از اسبهاى هلنديها مرد و لاشهء او را به خيابان افكندند .\r\nظرف يك ساعت ، مردم تمام گوشتهاى آن را بريدند . » « 4 »\r\nچنان كه ضمن شرح وقايع تاريخى يادآور شديم ، در ايامى كه اصفهان در محاصرهء قواى محمود افغان بود ، مردم دچار قحطى شديد شدند . بهاى نان و ساير مواد غذايى ، در نتيجهء كمياب بودن ، بسرعت ترقى كرد و عدهء كثيرى از گرسنگى جان سپردند . لاكهارت با استناد به منابع متعدد ، مىنويسد : حتى توانگران نيز نمىتوانستند گوشت گوسفند بخرند . در چند دكانى هم كه باز بود ، فقط گوشت اسب و خر به قيمت گزاف فروخته مىشد . مردم سگ و گربه را وحشيانه دنبال مىكردند و آنها را با حرص و ولع مىخوردند ، و حتى از خوردن موش ابا نداشتند . به قول يكى از مورخان ايرانى [ محمد خليل ، مجمع التواريخ . ص 58 
  ] « مردمى كه جامهء ابريشمين بر تن داشتند ،\r\n\r\n\r\n","description":"","footnote":"\r\n( 1 ) . ر ك : لارنس لاكهارت ، انقراض سلسلهء صفويه . ترجمهء اسماعيل دولتشاهى ، ص 56 - 55 .\r\n( 2 ) . همان . ص 59 .\r\n( 3 ) .  Worms \r\n( 4 ) . انقراض سلسلهء صفويه ، پيشين . [ پاورقى 
  ] . ص 123\r\n","page_name":" 430 ","page_number":438},
  {"content":"\r\n\r\nمثل كرم ابريشم ، به خوردن برگ درختان پرداختند . »\r\nمردم فقيرتر ، از استيصال ، كفشهاى كهنه و چرمهاى گنديده و پوست درختان و حتى فضلهء چهارپايان را جمع‌آورى مىكردند و مىخوردند . در نتيجه ، عدهء زيادى از آنان در اثر غذاى ناسازگار و گرسنگى ، بيمار شدند و مردند . الكساندر كشيش مىنويسد كه در اواخر ماه ، « شمشير گرسنگى چنان تيز شد كه وقتى بيمارى مىمرد ، دو سه نفر بيدرنگ ، گوشتهاى گرم او را كنده بدون فلفل يا چاشنى مىخوردند ؛ و اگر پسر يا دختر جوانى ديده مىشد ، آنها را براى سدجوع به داخل منازل مىكشاندند و مىكشتند . »\r\nگذشته از اين ، گوشت انسان اغلب در دكانها به اسم ديگر فروخته مىشد . حتى خود شاه مجبور شد گوشت شتر و اسب بخورد . عاقبت كار به جايى رسيد كه توانگران نيز قادر نبودند احتياجات خود را بر طرف كنند ؛ زيرا غذايى براى خريد در شهر يافت نمىشد . در نتيجه ، پول ارزش خود را از دست داد . وقتى مرد متمولى مىمرد ، كسى حاضر نمىشد او را دفن كند . روزى در اواخر محاصرهء اصفهان ، محمد محسن ، نويسندهء كتاب زبدة التواريخ با عده‌اى ، خانه‌ها را براى كشف مواد غذايى بازرسى مىكرد ؛ ناگهان در سرداب يكى از منازل بازرگانان معروف ، چهارده كيسه يافت كه هركدام صد من تبريزى وزن داشت . محمد محسن و همراهانش ، با شوق و ذوق ، تمام كيسه‌ها را شكافتند ولى ديدند كه حاوى عباسيهاى جديد است ؛ لذا با خشم و عصبانيت ، كيسه‌ها را بجا گذاشتند و به تجسس در جاى ديگر پرداختند .\r\nهرچه محاصره بيشتر طول مىكشيد ، اوضاع وحشت‌انگيزتر مىشد ؛ خيابانها پر از اجسادى بود كه كسى نمىخواست آنها را دفن كند ، و اگر هواى سالم و سازگار اصفهان نبود ، تعداد اشخاصى كه از طاعون مردند ، بمراتب بيشتر مىشد .\r\nپس از آنكه محمود افغان با ملك محمود سيستانى در شكست صفويه موافق و همداستان شدند ، يأس و نوميدى مردم شديدتر شد . تعداد مردگان رو به افزايش گذاشت و باندازه‌اى جسد در زاينده‌رود انداختند كه تا ماهها بعد ، آب آن قابل آشاميدن نبود . »\r\nمحاصرهء اصفهان شش ماه به طول انجاميد . بدرستى نمىتوان گفت ، چند هزار نفر از گرسنگى و بيمارى تلف شدند . ظاهرا بيش از 20 هزار نفر در جنگ به خاك هلاك افتادند ؛ ولى لااقل ، چهار برابر آن عده ، از گرسنگى و طاعون جان سپردند . « 1 »\r\n\r\nزلزلهء تبريز\r\n« در اواخر دورهء صفويه ، در سال 1721 ميلادى ، چنان زلزلهء سختى در تبريز روى داده بود كه تقريبا تمام ديوارهاى آن فروريخته و در حدود هشتاد هزار نفر در آن حادثه از بين رفته بودند . » « 2 »\r\n\r\nقيام مردم اصفهان عليه شاه سلطان حسين\r\nچون محاصرهء اصفهان نه ماه به طول انجاميد ، قيمت نان از يك من پنجاه دينار به يك من ده تومان رسيد . مردم گرسنهء اصفهان ، به قول مؤلف رستم التواريخ ، در هر گوشه و كنارى كه اطفال يا هركسى را كه تنها مىيافتند مىگرفتند ، مىكشتند ، مىپختند و مىخوردند . چون كار به اينجا كشيد ، مردم اصفهان « با هاىوهوى و گريه و زارى . . . بالاجماع و الاجتماع ، هجوم عامه\r\n\r\n\r\n","description":"","footnote":"\r\n( 1 ) . ر ك : همان . ص 196 - 191 .\r\n( 2 ) . همان . ص 295 .\r\n","page_name":" 431 ","page_number":439},
  {"content":"\r\n\r\nو به حد كثرت ازدحام نمود به دور دولتخانهء مباركهء پادشاهى ؛ و قصر اعلى « علىقاپى » را سنگباران نمودند و غوغا و هاىوهوى بسيار نمودند . . . » « 1 » چون كار به اينجا رسيد ناچار شاه تسليم شد .\r\n\r\nگرانى شديد در عهد سلطانحسين\r\nدر جريان حملهء محمود افغان به ايران ، گيلاننتز ، ضمن گزارش وقايع دلخراش آن ايام به اسقف اعظم ميناس ، مىنويسد كه در ژوئيهء 1723 ، كار قحط و غلا از بد به بدتر گراييد :\r\nگندم هر منى 8 تومان بها يافت ؛ برنج هر منى 10 تومان بها يافت ؛ روغن هر منى 12 تومان بها يافت ؛ تخم‌مرغ هر دانه 200 دينار .\r\nديگر در شهر گوسفند ، گاو ، اسب و شتر باقى نماند كه به مصرف خوراك رسد ؛ از اين‌رو آنان ( مردم شهر ) به خوردن گوشت خر ناگزير شدند كه هر من آن‌دو تومان قيمت داشت . ساير خوردنيها نيز همچنين سخت كمياب و بغايت‌گران بود . در نتيجه ، از شدت گرسنگى ، مردم شهر به خوردن گوشت سگان ، گربگان و پوست و فضولات جانوران و كفشهاى كهنه و هر حيوانى كه مىتوانستند بگيرند ناچار شدند . گرسنگى چنان بود كه جوانى پستانهاى خواهر مردهء خويش را بريد ؛ و بسيارى از مردم فرزندان خود را جوشانيدند و يا كباب كردند و خوردند . چنين بود قحطى و گرانى در شهر اصفهان . ولى خداوند به ارمنيان رحمت و عنايت فرموده بود ؛ چه در جلفا خوراكيها چندان فراوان بود كه نان هر من صد دينار و يك گوسفند به 150 تا 200 دينار ارزش داشت ؛ و ساير خوراكيها به همين نسبت ارزان و فراوان بود . « 2 »\r\n\r\nزلزله‌هاى كاشان\r\nكاشان يكى از مناطق زلزله‌خيز ايران است . « از اواخر قرن دهم هجرى ببعد ، سه‌بار در كاشان زلزله روى داده است ؛ بطوريكه هر يك از آنها علاوه بر هزاران نفر تلفات جانى كه همراه داشته ، ضايعات مهم و زيانهاى فراوانى هم به اماكن و بناهاى تاريخى وارد نموده ، و برخى را به كلى نابود ساخته است .\r\nنخست ، زلزلهء سخت و شديد سال 982 هجرى كه ، چون قريهء فين كانون زلزله بود ، ساختمانهاى آن ناحيه و مجاور آن را به كلى ويران نموده و به گفتهء تاريخ روضة الصفا ( جلد هشتم ، صفحهء 147 ) ، بيش از سه هزار منزل و مأواى مردم را منهدم و بالغ بر 1200 تن از نفوس اهالى را هم تلف نموده است .\r\nدومين زلزلهء بسيار شديد و بنيان‌كن كاشان ، در سال 1192 روى داده و بر اثر آن ، تمام ابنيهء مهم و ساختمانهاى بزرگ شهر فروريخته و كسانى هم كه نيمه‌جانى از آن معركهء هولناك بدر بردند ، بواسطهء نداشتن محل سكونت ، در خارج شهر متوارى گشتند . ابو الحسن مستوفى غفارى كه شرح اين زلزله را در تاريخ گلشن مراد نگاشته است ، مىگويد : تلفات آن در شهر كاشان بيش از هشتهزار نفر بود .\r\nگويندگان ديگر آن عصر ، مانند هاتف اصفهانى ، صباحى بيدگلى و آذر شاملو ، هريك\r\n\r\n\r\n","description":"","footnote":"\r\n( 1 ) . رستم التواريخ ، پيشين . ص 159 .\r\n( 2 ) . پطرس دى سركيس گيلاننتز ، سقوط اصفهان ، ( گزارشهاى پطرس . . . دربارهء حملهء افغانان و . . . ) ترجمهء كارو - ميناسيان با مقدمه و حواشى محمد مهريار ، ص 55 به بعد .\r\n","page_name":" 432 ","page_number":440},
  {"content":"\r\n\r\nقصائد مفصلى دربارهء ويرانيها و تلفات جانى و مالى مردم گفته‌اند تا آنكه به فرمان كريمخان زند ، گروهى از كارگران فنى از ولايات ديگر كاشان آمده به سرپرستى عبد الرزاق خان كاشى ، حاكم آنجا ، نخست حصار و برج و باروى شهر رامرمت و سپس بازار و كوچه و ابنيهء عمومى و مساجدى كه قابل اصلاح بوده تعمير نموده‌اند ؛ چنان كه صباحى بيدگلى پس از تجديد بناى بازار كاشان ، گفته است :\r\n كوچه و بازار آن شد آنچنان ويران كه كس * فرق نتوانست كردن اين كدام و آن كدام\r\nشد در اندك روز كى بازار آن معمور و يافت * باز ، از معموريش ، معمورهء عالم نظام \r\nبار ديگر در سال 1260 هجرى ، زلزلهء مخربى وقوع يافت كه كانون اصلى آن كوهستانهاى بخش قمصر بوده و بيش از 1500 تن از دهقانان را به كام مرگ كشانيده ، بسيارى از ابنيه و ساختمانهاى بزرگ و كوچك را هم منهدم ساخت . » « 1 »\r\n\r\nمبارزهء كريم خان با گرانى و قحطى\r\nدر اواخر عهد كريم خان زند « هفت سال پىدرپى ، در فارس ملخ خوارگى و در اصفهان و عراق سن خوارگى شد و در شهر شيراز نان گندم به وزن تبريز به 250 دينار و در اصفهان نان گندم يك من به وزن شاه به 500 دينار قيمت رسيد . همهء عساكر و برايا هراسان و جملهء خلايق ترسان شدند .\r\nوكيل الدوله فرمان داد كه در اصفاهان انبارهاى غلهء ديوانى را بگشايند و در چهارگوشهء ميدان شاه ، غله را خرمن نموده و بدور هر خرمنى صد ترازو بگذارند و گندم را يك من به وزن شاه به دويست دينار و جو را يك من به وزن شاه به صد دينار بفروشند . امتثال امرش نمودند . جميع دواب سر كار سلطانى را ، از شتر و قاطر و الاغ ، بجانب رى و قزوين و آذربايجان بردند و از انبار - هاى ديوانى غله بار نمودند و به شيراز آوردند ؛ غله يك من به وزن تبريز به 1400 دينار ، بسبب اخراجات منازل و راه ، وارد شهر شيراز شد .\r\nابناى دولت عرض نمودند ، مقرر بفرما غلهء آورده را يك من به هزار و پانصد دينار بفروشند . از روى غيظ ، بسيار خنديد و فرمود : يك باب دكان علافى و حناطى از براى ما بگشاييد . از قرار تقرير شما ، ما مرد علاف و غله‌فروش مىباشيم . ما لشكر و رعيت خود را مانند اولاد خود دوست مىداريم . مقرر فرمود كه گندم را يك من به وزن تبريز به 200 دينار و جو را يك من به وزن تبريز به صد دينار بفروشند . همهء خلايق از عساكر و رعايا از شر قحط ايمن گرديدند . قانون آن والاجاه اين بود كه در همهء ممالك و بلاد قلمرو ايران ، غلهء ديوانى را در انبارهاى سلطانى ذخيره نگاه مىداشتند و هر سال آن را تجديد مىكردند ؛ و اين قانون پسنديدهء پر فوايد از حضرت يوسف به يادگار مانده . » « 2 »\r\n\r\nزلزلهء قمصر و قهرود به سال 1260 قمرى\r\nدر سال 1260 ، زلزلهء شديدى در كاشان روى داد كه موجب خرابى دهات و مزارع و تلف شدن عدهء كثيرى از كشاورزان گرديد .\r\nاديب شيبانى شاعر ، در وصف اين زلزله ، مىگويد :\r\n اكنون كه شد قيامت موعود آشكار * آن وعده‌اى كه داد ، وفا كرد روزگار \r\n\r\n\r\n","description":"","footnote":"\r\n( 1 ) . آثار تاريخى شهرستانهاى كاشان و نطنز ، پيشين . ص 20 - 19 .\r\n( 2 ) . رستم التواريخ ، پيشين . ص 422 - 421 ( به اختصار ) .\r\n","page_name":" 433 ","page_number":441},
  {"content":"\r\n\r\n شد زلزله به خطهء كاشان و حول آن * كز شهر و ده نه پود بجاى ماندى و نه تار\r\nقهرود و قمصر آنگه كامو و كوشيان * باقى نماند نام و نشانى از اين چهار\r\nباران كشيدشان همگى را به زير سقف * پس رجفه سقف بر سرشان كرد استوار\r\nاز زلزله دو هفته گذشته كنون هنوز * نه دشت و نه زمين و نه كه را بود قرار\r\nقمصر بهشت بود و عمارات او قصور * شد قصرهاى عالى او جمله خاكسار\r\nپنج و دهى كه زنده بماند به هر دهى * از لرز كوه و دهكده لرزان بوند و زار « 1 » \r\n\r\nمبارزهء كريم خان زند با قحطى اصفهان\r\nدر همان ايامى كه كريم خان زند با حريفان زورمند خود دست و پنجه نرم مىكرد ، در اصفهان ، عراق و چند نقطهء ديگر ، در اثر نيامدن باران و برف ، قحطى بروز كرد و هر روز عده‌اى از مردم ، در اثر گرسنگى و بيغذايى ، به خاك هلاك مىافتادند ؛ در حالىكه شاه اسماعيل سوم كوچكترين قدمى براى نجات مردم برنمىداشت و مىگفت : اگر مىخواهيد قحطى از بين برود به مسجد برويد و عبادت كنيد . كريم خان زند دامن همت بر كمر زد و غير از تهيهء آذوقه براى مردم ، بذر فراهم آورد تا در اولين فرصت بكارند . موقعى كه در تهران بود ، توانست مقدارى برنج از ولايات شمالى به تهران وارد كند . وى براى نجات مردم اصفهان ، صدها ارابه را مأمور كرد كه برنج از ولايات شمالى ايران به تهران و اصفهان وارد كنند . چون زمستان در پيش بود ، تأكيد كرد كه ارابه‌هاى حامل آذوقه شب و روز ، راه‌پيمايى كنند . مورخين شرق نوشته‌اند كه به دستور كريم خان ، چهل هزار قاطر ، پيوسته ، از مازندران و گيلان برنج به مناطق قحطىزده حمل مىكردند . « 2 »\r\n\r\nقحطى كرمان :\r\nيكى از قحطيهاى سخت كرمان در دوران محاصرهء آقا محمد خان بوقوع پيوست . به قول وزيرى « پس از گذشتن سه ماه ، بسبب قلت آذوقه در شهر ، قريب دوازده هزار مرد و زن از حصار بيرون نمودند . آتش قحط و غلا در شهر بالا گرفت . بعضى مردم به پوست و پشكل گوسفند تغذيه مىكردند و بعضى به اسهء ( هستهء ) خرما و تراشيدهء نجارى سدجوع مىكردند . كاهگل بيشتر خانه‌ها را تراشيده و شسته براى عليق اسبان سپاه بردند . سگها و گربه‌ها را خوردند [ تاريخ كرمان ، ص 362 
  ] محاصره چهار ماه طول كشيد . معمرى حكايت مىكرد : تخم خرما اگر پيدا مىشد ، يك من ، 18 قروش مى - خريدند و مىخوردند [ فرماندهان كرمان ، ص 5 
  ] . » « 3 »\r\nاز آنچه گذشت ، خوانندگان تا حدى با مظاهر گوناگون زندگى شهرى ، و انواع مشكلات و آفات و سوانحى كه حيات مردم را تهديد مىكرد آشنا شدند . ناگفته نگذاريم كه انواع بليات ، مخصوصا قحطى ، تا پنجاه شصت سال پيش مكرر گريبانگير مردم مىشد . و به علت نبودن راههاى ارتباطى امن و آرام و وسايل نقليهء موتورى ، رسانيدن آذوقه به مردم تقريبا محال بود . به‌همين علت ، در اين موارد ، هزاران نفر از مردم شهرها و دهات از گرسنگى يا بيمارى جان مىدادند .\r\n\r\n\r\n","description":"","footnote":"\r\n( 1 ) . تاريخ اجتماعى كاشان ، پيشين ( متن و حاشيه ) . ص 255 - 254 .\r\n( 2 ) . ر ك : خواجهء تاجدار ، پيشين . ج 1 ، ص 184 - 183 .\r\n( 3 ) . آسياى هفت سنگ ، پيشين . ص 219 .\r\n","page_name":" 434 ","page_number":442},
  {"content":"\r\n\r\nدر كتاب رستم التواريخ ، ضمن توصيف دوران فرمانروايى محمد حسن خان قاجار ، از وضع دلخراش مردم پس از جنگهاى فئودالى ، سخن بميان آمده است . « چون در اصفاهان و بلوكات و نواحيش ، بسبب آمد و شد ملوك و طوايف ، هلاك حرث و نسل شديد روى داده و ابواب قحط و غلاى عظيم بر روى آن شهر بهشت‌آسا و اهلش گشاده و مزارعش از نظم و نسق زراعت دور ، و با بذرافشانى و تخم‌كارى مانند غربال و آب ، و اراضيش مانند عشاق ، از ديدن روى زارع ، معشوق‌آسا محروم و مهجور ، و جميع مأكولات در آن خطهء فردوس مانند ، چون وفاى نازنينان ناياب ، و آرام و امنيت در آن ، چون وعدهء ماه‌جبينان نقش بر آب بود و محجوبان بيحساب از نيافتن قوت ، بىقوت بر خاك راهها افتاده ، با كمال افتضاح ، و مردمان قوى بازوى چست‌وچالاك از نخوردن غذا سست و ناتوان و بيجان شده ميل مىنمودند به عالم ارواح ، و گندم و جو چون قرص صورت دلبران گندم‌گون ، كم و گران‌بها ، و عدس و ماش و نخود و حبوب ديگر مانند نقطهء خال رخسار مشكين مويان ، بسيار عزيز القدر و دلربا .\r\nصداى الجوع الجوع ناز و نعمت پروردگان پرنيان‌پوش به ذروهء فلك هفتم به گوش كيوان ، و آواز فزع و استغاثه نمودن برنا و پير و كبير و صغير از بيقوتى به سمع كروبيان مىرسيد و نجباى با احترام از گرسنگى به خاك راه ، بخوارى و زارى ، افتاده و مىمردند و مشايخ عالى مقام در كوچه‌ها و بازارها جان‌به‌جان آفرين مىسپردند . » « 1 »\r\n\r\nقحط و غلا و برف و سرما در سال 1248\r\nاز جمله وقايع اين سال ، شيوع طاعون و نزول ملخ در گيلان و مازندران و اصفهان بود . حكمرانان اين مناطق مشكلات كار خود را به اطلاع فتحعلى شاه رسانيدند و مقرر گرديد از طبرستان و گيلان ماليات و عوارضى نگيرند و مبلغ چهارصد هزار تومان نيز بسبب ملخ - خوارگى به اصفهان تخفيف دادند ؛ و « هم در اين سال ، تراكم و تواتر برف در تهران و ساير بلاد ايران از حد و اندازه گذشت و در رى ، از اول ميزان تا آخر حمل سال آينده كه هفت ماه است ، على التوالى هوا كافور بيز مىنمود و از انبوه برف راههاى سراها و برزن مسدود ماند .\r\nكوهها در كوچها برافراشته گرديد كه از ميان آن معبر كردندى و به زحمت ، اسباب معيشت فراز آوردندى . طرق و شوارع بالكليه بسته و راه آمدورفت مسدود شد . هيزم و زغال عزت گوگرد احمر يافت .\r\nاين فقير نگارنده ( رضا قلى خان هدايت ) از دشت ارژنه قصد شيراز داشت ؛ مدت چهل روز بواسطهء تواتر برف و انسداد معبر ، از ذهاب و اياب محروم بود . بسيارى از قوافل فروشدند و برنيامدند . كارگزاران دولت پنجاه هزار غريب را نقد و جنس دادند . » « 2 »\r\nسوختن شهر گيلان در عهد محمد شاه قاجار : « چون غالب بيوتات و سراها و دكاكين و عمارات آن ولايت از چوب است ، از قضا آتشى در سرايى به دميدن باد ، بالا گرفت و چون در اطفاء آن تغافل رفته بود ، به ديگر عمارات درافتاد و كار از دست رفت . شهرى بدان آبادى و جماعتى با آن چالاكى بسوختند ، و سراها تودهء خاكستر شد . حضرت ظل اللّه ، مال ديوانى را\r\n\r\n\r\n","description":"","footnote":"\r\n( 1 ) . رستم التواريخ ، پيشين . ص 286 - 285 ( به اختصار ) .\r\n( 2 ) . روضة الصفا ، پيشين . ج 10 ، ص 47 ( به اختصار ) .\r\n","page_name":" 435 ","page_number":443},
  {"content":"\r\n\r\nبه تخفيف مبذول داشت ، و حكم اعلى صادر شد كه شهرى به از اول بناكنند . » « 1 »\r\n\r\nبيمارى طاعون\r\nرضا قلى ميرزا در سفرنامهء خود ، پس از بازگشت از اروپا ، در اسلامبول ، مواجه با بيمارى طاعون مىشود : « يوم سه‌شنبه شانزدهم ، از قسطنطنيه اخبارى آمد كه طاعون شدتى كرده روزى دو هزار نفر تلف مىشوند . در آن مقدمه ، در چارهء آن بليه متحير و بيچاره بوديم كه بعد از مدت دو سال مسافرت ، بدان درد بىدرمان چه سازيم و چارهء آن غايله را چه كنيم . » « 2 »\r\n\r\nقحطى\r\nدامنهء قحطيهاى زيانبخش و فلاكت‌بار تا پايان عهد قاجاريه ادامه يافت . چنان كه ديديم ، در هر قرن ، چندين بار مردم با بلاى خشكى و قحطى روبرو مىشدند و ميليونها انسان به خاك هلاك مىافتادند . در يادداشتهاى سپهسالار تنكابنى نيز صحنه‌اى چند از قحطى سال 1336 [ هجرى قمرى 
  ] توصيف شده است : « امشب كه شب سه‌شنبه 21 ماه جمادى الاول 1336 است ، فردا صبح ، انشاء اللّه تعالى ، مىخواهم بروم به سمت قزوين ، براى سركشى سدى كه ساخته‌ام . . . الآن چند ماه است كه طهران قحطى و گرانى ، گندم خروارى يكصد و ده تومان رسيده كه شاه به اين قيمت ، پريروز ، از گندم ذخيره‌اش به مردم بيچاره فروخته است . برنج خروارى صد تومان الى يكصد و بيست تومان ؛ جو خروارى هشتاد تومان . تمام دكاكين نانوايى بسته است . مردم گرسنه ، از دهات نان مىآورند . دو روز است كه يك من تبريز يك [ تومان ؟ 
  ] الى 12 قران مىخرند . . . بنده روزى 400 نفر فقرا را غذا مىدهم و روزى صد نفر را يكى يك قران عليحده پول مىدهم ؛ و امسال به قدر دويست هزار تومان خدا را شاهد مىگيرم ، به مردم انفاق و اعانه دادم . گندم و جوى خودم را هم به قيمت سى تومان الى چهل تومان فروختم . . . على الحساب ، روزى پنجاه نفر اقلا از گرسنگى مىميرند . بيشتر تقصير بىحاكمى است ؛ دولت نداريم ، پادشاه طفل ، آن هم آدم به دور ؛ از شهر فرار كرده رفته است به فرح‌آباد نشسته . گندمى انبار دارد ، خيالش نگران فروش است . . . ايران در تمام ولايات [ دچار 
  ] گرانى ، قحطى ، گرفتارى ، بيصاحبى . . . در اين سفر . . . عازم و جازم شده‌ام كه خدمتى به ملت و دولت و انتظام مملكت خود امسال كه 73 سال است از عمرم مىگذرد ، بنمايم . » « 3 »\r\n\r\nزمين لرزه و حريق در رشت\r\nشهر رشت در طى تاريخ چندين بار دستخوش زلزله و حريق گرديده است . مهمترين زلزله‌ها در سالهاى 1121 و 1125 و 1223 و 1260 اتفاق افتاده است .\r\nاين شهر در سال 1165 هجرى ، بوسيلهء لشكريان محمد حسن خان قاجار ويران گرديد و بعد هم سربازان كريمخان زند آن را به آتش كشيدند .\r\nدر حريق سال 1304 هجرى ، ( 1752 ميلادى ) تمام بازار و دو مسجد و تعداد زيادى از كاروانسراها ويران گرديد . در سال 1316 هجرى ( 1899 ميلادى ) قسمت اعظم بازار و تعداد زيادى كاروانسرا و حمام و مسجد ويران شد ، و در حريق 1320 هجرى ( 1902 -\r\n\r\n\r\n","description":"","footnote":"\r\n( 1 ) . همان . ص 286 - 285 ( به اختصار ) .\r\n( 2 ) . سفرنامهء رضا قلى ميرزا نوهء فتحعلى شاه ، پيشين . ص 658 .\r\n( 3 ) . محمود تفضلى ، يادداشتهاى سپهسالار تنكابنى ، ( مقاله ) ؛ مجلهء راهنماى كتاب . سال چهارم ، شمارهء 5 و 6 .\r\n","page_name":" 436 ","page_number":444},
  {"content":"\r\n\r\nميلادى ) در حدود هزار دكان و ده كاروانسرا از بين رفت . « 1 »\r\nدر جريان قحطى و خشكسالى 1228 فارس ، فتحعلى شاه نخست دستور مىدهد كه بوسيلهء شتران و قاطران ، از تهران و ديگر ولايات بارگيرى غلات كنند و بجانب فارس گسيل دارند .\r\nولى چون اين كار مدتى به طول مىانجاميد ، دستور داده شد كه در شهر شيراز و ساير ولايات فارس ، هرقدر جنس در انبارها هست بيرون آورده در بازارها و كوچه‌ها به قيمت مناسب بفروشند تا رفع عسرت شود . چون آن فرمان معرف اوضاع اجتماعى و ادارى آن روزگار است مطالب مهم آن را نقل مىكنيم :\r\n« . . . بمقتضاى مراسم مرحمت . . . آقا محمد حسن ، پيشخدمت سركار اقدس ، را به جهت اطلاع از اوضاع مملكت و آگاهى از احوال رعيت ، از دربار خلافت ، مأمور و روانه فرموده بوديم .\r\nدر اين وقت ، مشار اليه معاودت و شرف‌اندوز حضور . . . داشت كه به علت غلاء غلات و زيادتى تسعيرات ، پريشانى و اغتشاش در احوال بعضى رعايا و ضعفا روى داده ، و فقرا و ملهوفين آنجا قرين تنگى و عسرت مىباشند . اين معنى بر رأى اشرف بغايت گران آمد . . . به جهت ترفيه حال رعايا امر شرف نفاذ يابد كه شتران و قاطران از دار الخلافه تهران و ديگر ولايات عراق بارگيرى غلات نموده حمل‌ونقل به فارس نمايند . از اينكه رفع پريشانى به طول مىانجاميد . . . مقرر فرموديم . . .\r\nآنچه انبار در شهر شيراز و ساير ولايات فارس مىباشد ، هرقدر جنس در آنها باشد بيرون آورده در بازارها و كوچه‌ها به قيمتى مناسب بفروشند كه رفع اين گونه عسرت گرديده ، آسايش و رفاهى به جهت فقرا و ضعفا حاصل شود . . . خود ، بنفس همايون ، سركشى به اهالى و رعاياى آنجا فرموده شكستگيهاى قاطبين آنجا را تداركى شايسته فرمائيم . . . على العجاله به خجسته فرزند نامدار ، فرمانفرما ، امر فرموده‌ايم كه لازمهء اهتمام در رفاه احوال رعايا به عمل آورده . . . و به هريك از فضلا و علما و اعزه و اشراف و عموم ضعفا ابلاغ و حالى نموده آنها را مستظهر به رفع غائلهء غلاء مستبشر سازد ، كه هريك از روى كمال اطمينان به دعاگويى ذات همايون و به امر كاسبى و رعيتى خود مشغول باشند . . . تحريرا فى شهر محرم الحرام سنهء 1228 . »\r\n\r\nامراض واگيردار\r\nرابينو در كتاب خود ، مىنويسد كه در گيلان در اثر طاعون 1246 هجرى ، و وبايى كه در سال 1272 مجددا بروز كرد ويران گرديد . . .\r\nبعد ، طاعون 1294 وضع ملايمترى داشت . وباى 1310 همه‌گير گرديد و بيمارى سفليس در اثر جهالت مردم در امر واكسيناسيون ، وضع شومى ببار آورد .\r\nرابينو در مورد لاهيجان مىنويسد : لاهيجان از زمين‌لرزه‌ها ، تاراجها ، قتل و غارتها ، حريقها و امراض واگيردارى كه در آنجا رخنه مىكرد ، مصيبتهاى فراوان ديده است . ظهير الدين ، در اين مورد ، مىنويسد كه زمين‌لرزهء سال 890 هجرى ( 1485 ميلادى ) بيش از هر جنايتى در او اثر گذاشته است . اين شهر در سال 908 هجرى بوسيلهء قواى امير حسام الدين فومنى غارت شد ؛ و اين غارت به همه‌چيز يعنى پول ، ابريشم ، اسب ، قاطر ، آلات مسى ، كاسه‌هاى چينى و قرآن و ساير كتب لطمه وارد ساخت . پانصد زن جوان و دختر را دزديدند و بعد آنها را به شوهرها و خانواده‌هايشان فروختند . لاهيجان باز هم در سال 910 هجرى ، و سال 914 هجرى ، غارت\r\n\r\n\r\n","description":"","footnote":"\r\n( 1 ) . ر ك : ه . ل . رابينو ، ولايات دار المرز ايران ، گيلان . ترجمهء جعفر خمامىزاده ، ص 71 - 70 .\r\n","page_name":" 437 ","page_number":445},
  {"content":"\r\n\r\nشد و در اين غارت ، كاخى كه در آن بود ويران شد . بنابر روايتى ، در آغاز استيلاى حكومت صفوى ، حريق بزرگى اين شهر را كه تا « بازكياگوراب » گسترش يافته بود ، منهدم كرد و 500 دكان برودرىدوزى را از ميان برد .\r\nدر شوال سال 1000 هجرى ، شاه عباس به گيلان آمد و دستور داد باغى را كه در مقابل جلو خان قصر بود ، و انواع و اقسام گلها و ميوه‌ها در آن ديده مىشد خراب كردند و دو هزار جريب زمين را كه بعدها سبزه‌ميدان ناميده شد ، به زمين چوگان‌بازى تبديل نمودند و اطراف آن درخت كاشتند .\r\nقطب الدين لاهيجى ، مؤلف محبوب القلوب ، به حريق سال 1058 ه اشاره مىكند كه در آن ، خانه‌اش در ميان شعله‌هاى آتش ويران گرديد ، و از انهدام كتابخانه‌اى كه داراى 600 جلد كتاب بود اظهار تأسف مىكند . او در مورد زمين‌لرزه‌اى در روز چهارشنبهء عيد قربان سال 1088 هجرى كه هنگام نماز صبح روى داد و در حدود ده ساعت طول كشيد ، اشاره نموده مىنويسد كه تمام مساجد مخصوصا مسجد جامع و مناره‌ها و مقبره‌ها و ضريحهايشان و حمامها و پلهاى بيشمارى ويران شده است . . . لاهيجان بعد از مرگ ابراهيم ميرزا در سال 1749 ميلادى ، وسيلهء عمارلوها غارت شد ، و طاعون سال 1830 و حريقهاى وحشتناك 21 صفر 1258 ، آن را به مصيبت و اندوه و ويرانى كشاند .\r\nلاهيجان كنونى ( عهد رابينو ) داراى هفت محله و 2260 خانه و جمعيتى در حدود 11 هزار نفر ، 15 مسجد و 25 زيارتگاه . . . تعداد زيادى حمام ، چهار مدرسه ، شش كاروانسرا و سه بازار ، كه شامل سيصد دكان است ، مىباشد . در اين شهر ، دو زورخانه وجود دارد . « 1 »\r\n\r\nسيل شديد در قزوين\r\nدر بيستم جمادى الثانى 1267 چهار ساعت به غروب مانده ، در اثر نزول باران و تگرگ وحشت‌انگيز ، سيلى بنيان‌كن از ممر رودخانهء خشك بجانب شهر قزوين روان مىشود . چهار محلهء قزوين را فرو گرفته ، در و ديوار و خانه و حصار متوطنين را از بنياد بركنده قريب سه هزار خانه را ويران كرده بسيارى از خلايق را برده بود . ناصر الدين شاه پس از ورود به قزوين ، دستور مىدهد :\r\nچنان كه در ازمنهء سلاطين ماضيه سدى سديد محكمتر از حديد بر راه سيل بسته بودند ، مجددا در اين باب اهتمامى كنند . « 2 »\r\n\r\nقحطى سال 1288\r\n« بر اثر خشكسالى و كمبود غله و حبوبات ، در اين سال ، قحطى سختى پيش‌آمد كه مهلكترين مجاعهء دويست سال اخير ايران بود ؛ مخصوصا در حدود كاشان كه در اوقات عادى هم بيش از چهار ماه غله و آذوقهء سكنهء خود را ندارد و براى هشت ماه ديگر سال بايد از خارج فراهم گردد . از اينجهت ، تلفات زيادى به سكنهء اين شهرستان وارد نمود و در هر قريه و آبادى كه هزار نفر سكنه داشت ، بيش از دويست نفر زنده نماندند كه آنها نيز آواره و پراكنده گشتند . فشار عمدهء قحطى متوجه به دهات ييلاقى و كوهستانى بوده است . قيمت جو و گندم تا يك من به يك تومان رسيد ؛ يعنى\r\n\r\n\r\n","description":"","footnote":"\r\n( 1 ) . ر ك : ولايات دار المرز ايران ، گيلان ، پيشين . ص 340 - 339 .\r\n( 2 ) . ر ك : روضة الصفا ، پيشين . ج 10 ، ص 489 .\r\n","page_name":" 438 ","page_number":446},
  {"content":"\r\n\r\nبيش از بيست برابر قيمت عادى و آن هم ناياب بود و به دست كسى نمىرسيد [ تاريخ غفارى موسوم به اندرزنامه 
  ] .\r\nيكى از منابع تاريخى دربارهء اين قحطى ، مىنويسد :\r\n زمانى كه آدمخورى باب شد * هزار و دويست است و هشتاد و هشت \r\nمردم مسلمان مردار مسلمان تا يهود را مىخوردند . خانه‌هاى خود را ويران مىنمودند و چوب آن را مىفروختند تا خوردنى فراهم كنند . يك من تبريز نان را به نيم مثقال طلا مى - خريدند و معهذا ناياب بوده است [ فهرست كتابخانهء مركزى دانشگاه تهران ، بخش سوم ، ص 1891 
  ] . » « 1 »\r\n\r\nحريق سارى\r\nبطوريكه هدايت در جلد نهم روضة الصفا آورده است : « در شب سه‌شنبه ، دوازدهم شهر شوال 1098 ، در سرايى آتشى افروختند . پس از ساعتى ، دامنهء اين آتش بالا گرفت ؛ خانه‌هاى بسيار و مساجد و كاروانسراها طعمهء آتش شد و جمعى كثير از پير و جوان جان سپردند . در آن شب ، در محلهء موسوم به درب خانه ، قريب به عمارات شاهى و دروازهء هزار جريب ، از پيران زنده‌دل و جوانان دلفريب ، هفتاد و دو تن در آتش سركش سوخته ، خاكستر شدند . » « 2 »\r\n\r\nگرانى و قحطى در آذربايجان\r\nدر نامه‌اى كه به تاريخ 24 جمادى الثانى 1273 ، وزير خارجه به فرخ خان نوشته است ، از جمله چنين آمده است : « البته شنيده‌ايد ، اين اوقات ، در آذربايجان قحطى و گرانى اتفاق افتاده و خلق آنجا اين گرانى را حمل بر بىاهتمامى مقرب الخاقان قايم‌مقام كرده و به خانهء او آمده داد و فرياد كردند و شورش نموده بودند ؛ و مىدانيد از شورش و اجماع عوام ؛ وانگهى از قحطى و گرانى كه به جان آمده باشند چه طورها مىشود كه در اين حيص‌وبيص ، غارت مىكنند خانهء بيرونى او را . و اولياى دولت مىخواستند او را احضار نمايند قبل از عيد ، و كسى ديگر را مأمور فرمايند ، كه اين اتفاق افتاد و در حقيقت ، دخلى به نظم مملكت و بىاطاعتى و بىارادتى اهل آذربايجان ندارد بلكه غفلتا به ميان آمد . » « 3 »\r\nهدايت مىنويسد : « در سنهء 1288 هجرى قمرى ، قحطيى شد كه ياران فراموش كردند عشق . ميرزا حسين خان سپهسالار براى فقرا منازلى معين كرده سرپرستى آنها را به پدرم محول داشت و شنيدم علت گرانى هشتاد و هشت ، برف فوق العاده‌اى بود كه در نتيجه ، راه عراق ( اراك ) مسدود مىگردد ، و مرحوم حاج ملا على كنى گندم را خروار خروار ، مىفروخت تا خروار 64 تومان ، كه مال صغير است . » « 4 »\r\n\r\nقحطى\r\nاعتماد السلطنه ، ضمن وقايع ذى الحجهء 1302 ، مىنويسد : « ديروز كه شاه از شهر مراجعت به عشرت‌آباد مىفرمودند ، قريب هزار نفر\r\n\r\n\r\n","description":"","footnote":"\r\n( 1 ) . تاريخ اجتماعى كاشان ، پيشين . ص 264 .\r\n( 2 ) . روضة الصفا ، پيشين . ج 9 ، ص 179 .\r\n( 3 ) . مجموعهء اسناد و مدارك فرخ خان امين الدوله . قسمت اول ، پيشين ص 271 .\r\n( 4 ) . خاطرات و خطرات ، پيشين . ص 4 - 3 ( به اختصار ) .\r\n","page_name":" 439 ","page_number":447},
  {"content":"\r\n\r\nزن سر راه شاه را گرفته بودند و فرياد از نبودن نان كرده بودند . شاه به نايب السلطنه تغير فراوان فرمودند . واقعا جاى تغير هم داشت . فرموده بودند كه شوهر زنها را بگيرند و گداها را از شهر بيرون كنند . » « 1 » شگفتا ، شاه عشرت‌طلب بجاى آنكه در مقام درمان دردهاى اجتماعى برآيد به دستگيرى مردم و اخراج گدايان از شهر فرمان مىدهد .\r\n\r\nمرض و با\r\n« محرم 1310 فرامىرسد . مردم به عادت ديرين ، به عزادارى مى - پردازند . اجتماعات و مراودات فزونى مىگيرد . اسباب انتشار مرض و با از هر طرف مهيا مىشود . از روز دوم محرم ، و با طغيان مىكند . هنوز به دهم نرسيده ، روزى صدها از مردم هلاك مىگردند و با روزبروز ، بر طغيان خود مىافزايد . اضطراب مردم به حد كمال مىرسد . هركس بيشتر مىترسد زودتر مىميرد . شمارهء مردگان در تهران به روزى 1500 نفر مىرسد . اموات را در تابوت قرار مىدهند و تابوت را بر پشت الاغ به قبرستان مىبرند و هيچگونه تشريفات براى هيچ مرده‌اى از هر خانواده باشد بجا نمىآورند . گاه يكى دو روز ، جنازه‌ها بر زمين است و وسايل كفن و دفن فراهم نمىشود . » « 2 »\r\n\r\nقحطى و احتكار\r\nدر يكى از اعلانهاى دولتى ، به تاريخ پنجم شهر رجب المرجب 1317 ، پس از مقدمه‌اى ، چنين آمده است : « هركس از عالى و دانى و اعيان و اشراف و طبقات اصناف ، از دلال و انباردار و علاف و غير هم ، آنچه غله و گندم در انبارها و زاويه‌ها احتكار كرده باشند بايد به ميان ميدان آورده به نرخ معمول و عادله روز بفروشند . و هرگاه پس از يك ماه معلوم شود احدى غلهء انبار خود را به معرض فروش نياورده ، بدون هيچ ملاحظه و مراعات احدى ، انبارها و زاويه‌ها را شكافته و هرقدر غله يافت شود بيرون ريخته و به هر قيمتى كه صلاح بدانند خواهند فروخت . سپس مىنويسد : خانواده‌ها حق دارند تا مقدار ده خروار آرد براى مصرف خانهء خودشان نگاه دارند و زايد از آن هرچه داشته باشند بايد به فروش برسد . « 3 »\r\n\r\nطاعون\r\nدر سال 1831 ، مرض طاعون در آذربايجان راه يافت و در گوشه و كنار اين ولايت ، عدهء كثيرى را تلف كرد ، و در سال 1831 ميلادى به قول لرد كرزن ، [ ج 1 ، ص 126 
  ] طاعون و وباى شديدى به شوشتر آمد و قريب 20 هزار نفر را به خاك سپرد . علاوه بر طاعون و و با ، حكام و مأمورين دولتى ايران و ملانماها كه از گرگ گرسنه خونخوارترند ، مردمان بدبخت را بروز سياه نشانده‌اند . در تاريخ پانصد سالهء خوزستان ، [ ص 120 
  ] نيز دربارهء طاعون خوزستان در سال 1247 هجرى ( 1831 ميلادى ) مىنويسد ، گروه انبوهى از مردم آنجا از عرب و عجم را نابود ساخت ، و بسيارى از آباديها از مردم تهى شد . در شهر شوشتر ، سه چهارم اهالى از بين رفتند . « 4 » اين بيمارى مسرى در رشت 60 هزار نفر را به خاك هلاك افكند .\r\n\r\n\r\n","description":"","footnote":"\r\n( 1 ) . روزنامهء خاطرات اعتماد السلطنه ، پيشين . ص 387 .\r\n( 2 ) . حيات يحيى ، پيشين . ج 1 ، ص 116 ( به اختصار ) .\r\n( 3 ) . ر ك : دكتر رضوانى ، « مقاله » ؛ مجلهء بررسيهاى تاريخى ، سال پنجم ، شمارهء مسلسل 26 ، ص 264 ( به اختصار ) .\r\n( 4 ) . ر ك : احمد كسروى ، تاريخ پانصد سالهء خوزستان . ص 199 - 198 .\r\n","page_name":" 440 ","page_number":448},
  {"content":"\r\n\r\n\r\nقحطى سال 1317 هجرى\r\nحاج سياح مىنويسد : در اين سال غله كم و گران بود . عمدهء دخل حكام و ديوانيان از ارزاق مردم بيچاره است . صد هزاران نفوس معذب مىشوند و گرسنه مىمانند تا كيسهء چند نفر بيرحم و خونخوار پر مىگردد ؛ يعنى غله‌فروشى را منحصر به خود مىكنند و از دكاكين نانوايى روزى يك تومان ، دو تومان ، ده تومان و بيشتر يا كمتر مىگيرند . و هكذا از قصابان و ساير اصناف ؛ و ايشان را مرخص مىكنند كه كم بفروشند و مخلوط كنند و گران بفروشند و باندازه‌اى كه شمشيرشان ببرد گردن فقرا را بزنند . در تهران ، از اين دخالت حكومت ، نان خروارى ده تومان به سى تومان رسيد ؛ نان خمير سياه مخلوط به همه‌چيز ناياب گرديد . در برابر هر دكان ، از رجال و نسوان هزاران روى هم ريختند . بالاخره هرقدر شكايت كردند به جايى نرسيد . در امثال اين مواقع ، ملجأ مردم خانهء علماست . ولى حكام و ظالمان ايشان را سير و شريك خود نموده‌اند . روزى ، مردم از شدت اضطرار ، به دربار هجوم بردند و به در خانهء ميرزا حسن آشتيانى رفتند و او را بيرون آوردند و او و حاكم را فحش دادند .\r\nدولت ، بجاى حل مشكلات اقتصادى ، با سرنيزه به مردم حمله‌ور مىشد . در اين موقع ، را شكوفسكى كه رئيس قزاقها بود از شاه اجازهء ملاقات خواست . چون شاه علت آشوب و اعتراض مردم را پرسيد ، وى گفت : « آصف الدوله و سپهسالار سبب آشوب بودند كه در عوض نان به مردم سرنيزه نشان دادند . « 1 »\r\n\r\nقحطى\r\nاستويك ، نمايندهء سياسى انگلستان ، در سال 1861 ( 1278 قمرى ) راجع به قحطى تهران چنين مىنويسد : « در 28 ماه فوريه كه شاه از عمارت ييلاقى به تهران مراجعت مىنمود ، با چشم خود ، مشاهده مىكرد كه چندين هزار مرد و زن گرسنه و بينوا اطراف دكانهاى نانوايى را احاطه نموده آه و نالهء آنها بلند است . شاه از مشاهدهء اين اوضاع وحشتزده شد و به قصر خود رفته حكم داد درهاى عمارت قصر را محكم بستند . روز ديگر ، ازدحام مردم زياد شد . بالاخره شاه غضبناك شده داد كلانتر شهر را به طناب انداختند . روز ديگر ، لباس قرمز پوشيده بر تخت سلطنت جلوس كرد . در ايران ، پوشيدن لباس سرخ علامت و نشانهء غضبناك شدن پادشاهان قاجاريه است . با اينكه شاه لباس غضب پوشيده بر تخت نشست ، باز ازدحام مردم تخفيف پيدا نكرده بود و به زنها تلقين مىشد كه دو دسته شده يك دسته به سفارت انگليس و يك دسته به سفارت روس بروند و آنها را پيش شاه واسطه قرار بدهند كه نان تهران را فراوان كنند . » « 2 »\r\n\r\nو با\r\nدكتر فوريه كه از سال 1306 تا 1309 ، مدت سه سال ، در ايران طبيب ناصر الدين شاه بود ، هنگام مراجعت به فرانسه ، در دهم ربيع الثانى 1309 ، ضمن اظهار رضايت از چاپارخانه‌هاى حدود رشت ، از قلت مسافر در اين مناطق ، اظهار شگفتى مىكند و مىنويسد : « حتى اصطبل چاپارخانه‌ها كه بايد چاپارها در آنجا اسب‌سوارى خود را عوض كنند و از آنجا شاگرد چاپارى بعنوان بلد بگيرند ، اسبى نداشت .\r\n\r\n\r\n","description":"","footnote":"\r\n( 1 ) . ر ك : خاطرات حاج سياح ، به كوشش حميد سياح ، ص 508 - 507 .\r\n( 2 ) . تاريخ روابط سياسى ايران و انگليس ، پيشين . ج 2 ، ص 757 .\r\n","page_name":" 441 ","page_number":449},
  {"content":"\r\n\r\nبلاى عام و با در همه‌جا اوضاع را دگرگون كرده چنان كه ما ، در تمام طول اين راه كه داير - ترين راههاى ايران بشمار مىرود ، يك قافله نديديم . فقط به دو يا سه قاطر برخورديم كه مختصر بارى بر پشت داشتند . » « 1 »\r\n\r\nقحطى\r\nهانرى رنه ، كه در اواخر سلطنت مظفر الدين شاه به ايران آمده است ، مىنويسد : « در ايران ناخوشيهاى مسرى مهلكى بروز مىكند از قبيل و با و طاعون و غيره ؛ و گاهى هم اهالى اين سرزمين گرفتار بلاى قحطى و زلزلهء شديد مىگردند .\r\nبلاى قحطى غالبا از عدم نظم و ترتيب زراعتى توليد مىشود . تنها نقصان آب رودخانه‌ها موجبات قحطى را فراهم نمىكند بلكه اشكال حمل‌ونقل ارزاق و هجوم ملخ هم در كار است .\r\nبعلاوه ، زارع بايد زياد كار كند و سود كمى از دسترنج خود ببرد . تقريبا باندازهء هشت دهم حاصلى كه به عمل مىآورد ، به مالك تعلق مىگيرد ، و دهقان مجبور است به سختى و قناعت امرار معاش نمايد . » « 2 »\r\n\r\nقحطى بزرگ\r\nناگفته نگذاريم كه : « بزرگترين قحطى دنيا موجب مرگ 5 / 9 ميليون چينى در فوريه و سپتامبر 1877 گرديد . » « 3 »\r\n\r\nحوادث ناگوار\r\nواتسن در تاريخ قاجاريه ، ضمن گفتگو از مختصات شهر يزد ، مىنويسد كه در سال 1846 ميلادى ( 1263 هجرى قمرى ) ، در اثر شيوع طاعون ، هفت هشتهزار نفر از سكنه شهر جان سپردند . « 4 » واتسن در جاى ديگر ، مىنويسد : « سال 1830 در ايران ، به علت وقوع زلزله‌هاى متعدد ، متمايز است . در ماه آوريل شهر دماوند صدمهء بسيار ديد ، و گفته‌اند كه در حدود پانصد تن در زيربناهاى ويران‌شده از بين رفتند . به شهرهاى دامغان و سمنان و دههاى اطراف آنها خسارات كلى رسيد و مىگفته‌اند كه رويهمرفته هفتاد شهر و ده صدمه ديدند . » « 5 »\r\n\r\nقحطى ، بيمارى و جنگ\r\nويل دورانت مىنويسد : « اگر زادوولد انسان بيش از ذخيرهء غذايى اوست ، طبيعت براى برقرارى موازنه ، سه عامل دارد : قحطى ، بيمارى و جنگ . تامس مالتوس در اثر معروفش ، رساله در جمعيت ( 1798 ) ، توضيح داد كه اگر حسابى در كار نباشد ضريب مواليد چندان بر ضريب متوفيات پيشى مىگيرد كه وفور دهانهاى گرسنه ، هرگونه ازدياد توليد محصولات غذايى را بىاثر خواهد گذاشت .\r\nترقيات در زمينهء فنون كشاورزى و فنون پيشگيرى از آبستنى در قرن نوزدهم ، ظاهرا نظريهء مالتوس را رد كرد : در انگلستان و ايالات متحده و آلمان و فرانسه ، ازدياد فراورده‌هاى غذايى با ازدياد مواليد هماهنگ بود ، و بالا رفتن سطح زندگى ، سن ازدواج را بالا برد . و صدور ميليونها كيسه گندم از كانادا و آمريكا به كشورهاى ديگر ، و اين‌كه اين دو كشور خود نه به قحطى\r\n\r\n\r\n","description":"","footnote":"\r\n( 1 ) . سه سال در دربار ايران ، پيشين . ص 310 .\r\n( 2 ) . سفرنامه از خراسان تا بختيارى ، پيشين . ص 16 .\r\n( 3 ) . دانش بشر ، پيشين . ص 957 .\r\n( 4 ) . ر ك : تاريخ ايران ، دورهء قاجاريه ، پيشين . ص 180 .\r\n( 5 ) . همان . ص 242 .\r\n","page_name":" 442 ","page_number":450},
  {"content":"\r\n\r\nدچار مىشدند نه به بيمارى ، به ظاهر ، پاسخى است جاندار به نظريهء مالتوس . اگر دانش كشاورزى جديد در همه‌جا به كار بسته مىشد ، سيارهء ما مىتوانست جمعيتى دو برابر جمعيت امروز خود را خوراك دهد .\r\nاما اگر مالتوس زنده بود ، بيشك مىگفت كه اين راه‌حل فقط مىتواند ظهور فاجعه را به تأخير اندازد . حاصلخيزى خاك حدى دارد ؛ ترقيات فنون كشاورزى نيز دير يا زود بر اثر فزونى مواليد بر متوفيات ، كم‌اثر مىشود ، و از سوى ديگر ، دارو و بهداشت موجبات ادامهء زندگى و مآلا ازدياد عده « ناانسب » ها مسألهء انتخاب طبيعى را خنثى مىكند . اما هنوز اميد در پاسخ اين سخن ، به ما مىگويد : پيشرفتهاى صنعت و شهرنشينى و تعليم و تربيت احتمالا در تقليل ضريب مواليد اثر خواهد كرد . تا به تحقق پيوستن اين پيشرفتها ، مصلحت بشريت در اين است كه دانش پيشگيرى از آبستنى تعميم يابد . امتياز توليد نسل فقط براى پدران و مادران سالم باشد نه حاصلى فرعى و ناشى از هيجانات جنسى . » « 1 »\r\n\r\nتقليل آلام بشرى\r\nويل دورانت در مقام مقايسهء اوضاع اجتماعى و اقتصادى امروز بشر با دنياى قديم ، چنين مىنويسد : « آيا توفيق كشورهاى جديد را در برانداختن قحط و غلا بايد اندك دانست ، و اين را كه امروز كشورى مىتواند با كشت فراوان نه تنها نيازمنديهاى خود را برآورد بلكه هزاران تن گندم به كشورهاى محتاج صادر كند ، اقدامى ناچيز به حساب آورد ؟ آيا حاضريم علم امروز را كه خرافه‌ها و نيرنگها و تعصبات دينى را تا اين حد تقليل داده است نفى كنيم ؟ آيا فنون جديد را كه تا اين حد به افزايش و گسترش مواد غذايى و تعميم مالكيت و تعليم و تربيت و آسايش و رفاه عمومى كمك كرده است ناديده بينگاريم ؟ آيا زندگى در سايهء قوانين جمهورى ، جمهورى آتن يا امپراتورى روم را با زندگى در سايهء قوانين اساسى جديد كه براى ما ، هابياس كورپوس « 2 » ، محاكمه در حدود قوانين حقوقى و جزائى و هيأت منصفه ، آزادى دينى و فكرى و آزادى زنان را آورده‌اند مىتوانيم مقايسه كنيم ؟ « 3 »\r\n\r\nمرگ‌ومير\r\nويل دورانت ، ضمن توصيف وضع اجتماعى عهد ملكه اليزابت ( 1558 تا 1603 ) مىنويسد : « در جامعهء انگليس ، عدهء زيادى از اطفال در كودكى مىمردند . سرتامس برون كه خود پزشك عاليقدرى بود شش كودك خود را از دست داد .\r\nبيماريهاى واگير و طاعون شيوع داشت . حد متوسط زندگى طبق حسابى كه شده ، هشت سال و نيم بود . « 4 »\r\nبتدريج با استفاده از صابون ، ساختن حمامها و مستراحهاى جديد ، وضع عمومى روبه بهبود نهاد . تا قبل از شيوع طب جديد نه تنها در ايران بلكه در سراسر جهان ، بيماريهاى واگيردار و امراض عفونى هر سال ميليونها از نفوس بشرى را به باد فنا مىداد . « امراض واگيردار ، در زمان حكومت آنتونينس « 5 » ، نيم جمعيت امپراتورى روم را بر باد داد ، و روم را در برابر نژاد ژرمن پر زادوولد ، ناتوان ساخت . طاعون در انگلستان چنان كشتار كرد كه فئوداليسم را از ميان برد . » « 6 »\r\n\r\n\r\n","description":"","footnote":"\r\n( 1 ) . ويل / ارى يل دورانت ، درسهاى تاريخ ، ترجمهء احمد بطحائى ، ص 21 - 18 ( به اختصار ) .\r\n( 2 ) .  Habeas Corpus  : در قوانين انگلو ساكسونى ، اصلى است كه موضوع آن ، تضمين آزادى فردى است در مقابل خطر توقيف و زندانى كردن خودسرانه .\r\n( 3 ) و ( 4 ) . ويل دورانت ، لذات فلسفه ، ترجمهء عباس زرياب خويى ، ص 323 .\r\n( 5 ) .  Antonines \r\n( 6 ) . لذات فلسفه ، پيشين . ص 323 .\r\n","page_name":" 443 ","page_number":451},
  {"content":"\r\n . \r\n","description":"","footnote":"","page_name":" 444 ","page_number":452},
  {"content":"\r\n\r\n\r\nفصل ششم دادوستد و معاملات\r\n\r\n","description":"","footnote":"","page_name":" 445 ","page_number":453},
  {"content":"\r\n . \r\n","description":"","footnote":"","page_name":" 446 ","page_number":454},
  {"content":"\r\n\r\n\r\nسير تكاملى دادوستد و معاملات\r\nچنان كه مىدانيم ، همين كه انسان در نتيجهء تكامل ابزارهاى توليدى زائد بر احتياج خود توليد كرد ، عمل مبادله و دادوستد آغاز گرديد . نخستين معاملات به صورت تهاترى يعنى مبادلهء جنسى با جنس ديگر صورت مىگرفت .\r\nتمام جوامع اوليه از « كلان » ها تشكيل مىشدند و كلانها عبارت از مجموعه‌اى از خانواده‌ها بودند كه از پدر و مادر و فرزندان آنها تشكيل مىشد . پس در حقيقت ، كلان قسمتى از افراد قبيله بشمار مىرفت كه علاوه بر علايق مادى و اقتصادى ، به يك « توتم » يا جد مشترك علاقه و بستگى داشت . افراد يك كلان در نتيجهء همكارى و تشريك مساعى ، در شكار ، ماهيگيرى ، كشت و زرع و دامپرورى پيشرفتهايى حاصل كردند و در مقابل قبايل مهاجم و دشمنان ، بطور دسته‌جمعى ، مقاومت و پايدارى مىكردند .\r\nبه اين ترتيب كلانها جمعيتهاى متحدى بودند كه از كمونيسم و برابرى ابتدايى برخوردار بودند . نخستين كلانها مادرى و بطنى بودند ، يعنى فرزندان بجاى آنكه مثل امروز بوسيلهء پدرانشان مشخص شوند بوسيلهء مادرانشان معين مىگرديدند . در اين جوامع ابتدايى ، نقش زن بسيار مهم بود . به همين جهت ، مورخان و جامعه‌شناسان جديد چنين جوامعى را « مادرشاهى » يا مادرسالارى مىخوانند . .\r\nدر اين جوامع ، زنها به تهيه و گردآورى مواد غذايى مىپردازند و مردها در راه تهيهء وسايل دفاعى ، نظير تيروكمان و تبر و اره ، تلاش مىكنند . در اين جامعه ، هركس مالك چيزى است كه خود ساخته و پرداخته است ولى در عين‌حال ، حاصل شكار و مواد غذايى در اختيار عموم قرار مىگيرد . رام كردن حيوانات و كشف كشاورزى ، چهرهء جامعهء بشرى را دگرگون ساخت ؛ انسان توانست زائد بر احتياج شخصى ، موادى را ذخيره كند . در نتيجهء ايجاد روابط مبادلاتى ، به وجود « پول » قابل مبادله احتياج پيدا شد . پول مسكوك در آغاز امر وجود نداشت ؛ نقش پول را يك رأس « حشم » ايفا مىكرد .\r\nپرورش حيوانات به توسعهء فعاليتهاى كشاورزى كمك كرد ؛ زيرا براى تغذيهء حيوانات علوفه لازم بود . انسان در سايهء تجربه و استنباط ، از گاوآهن در فعاليتهاى كشاورزى استفاده كرد ، و براى توسعهء گله‌دارى و كشاورزى ناچار گرديد به نقاط ديگر كوچ كند ، و گاه از راه جنگ و تجاوز ، زمينها و مراتع ديگران را به حيطهء نفوذ خود بيفزايد . جنگ و رام كردن حيوانات ، اندك\r\n\r\n","description":"","footnote":"","page_name":" 447 ","page_number":455},
  {"content":"\r\n\r\nاندك ، از نفوذ و تفوق اقتصادى زنان كاست . از اين پس ، مردان كه قدرت نظامى و اقتصادى بيشترى داشتند يعنى مالك ابزار شكار و وسايل جنگى بودند و حيوانات اهلى را در اختيار داشتند ، بر زنان پيشى گرفتند و حقوق باستانى آنان در مورد وراثت ، بنفع مردان ، واژگون گرديد و حق فرزندى را كه سابقا ناشى از مادر بود ، به حق فرزندى از راه پدر تبديل گرديد ؛ به عبارت ديگر ، نسبت پدرى جايگزين نسبت مادرى گرديد ، و زن مقام والاى خود را از كف داد و اسير شهوت مرد ، و اسباب سادهء توليد مثل گرديد .\r\nبا پرورش حيوانات و پيشرفت كشاورزى ، بشر از آوارگى و عدم ثبات تا حدى رهايى يافت و توانست علاوه بر ما يحتاج مورد مصرف خود ، مازاد قابل توجهى غلات و اغنام و احشام ذخيره كند . رهبران جامعه دريافتند كه با كار بيشتر و استفاده از نيروى بدنى بردگان ، مىتوانند ذخاير مادى فراوانى بدست آورند . به همين علت ، سران جوامع بردگى از اين پس ، از كشتن بردگان خوددارى كردند و به استثمار و بهره‌كشى از آنان پرداختند .\r\nاز مشخصات دورهء بردگى ، كشف فلزات و استفاده از تركيب آنها با يكديگر و ساختن ادوات مفرغى و استفاده از مصنوعات آهنى ، نظير تبر و گاوآهن بوده . به اين ترتيب ، قطع اشجار و شخم زمين بوسيلهء گاوآهن و بهره‌بردارى فراوان از زمينهاى مستعد امكان‌پذير گرديد و جمعيت فزونى گرفت . با تكامل طرز توليد ، تفكر و انديشهء انسانها تغيير و تكامل كلى يافت و چنان كه در جلد اول تاريخ اجتماعى ايران يادآور شديم ، با پيدايش طبقات مختلف المنافع ، وجود دولت ضرورت يافت .\r\n\r\nنخستين وسيلهء مبادله\r\n« پيشرفت مبادلات ، حتى در جامعهء اشتراكى اوليه ، به ظهور يك « معادل مشترك كالا » ها منجر شده بود و مهمترين فراورده‌ها از قبيل حيوانات ، پوست ، عاج و غيره بعنوان چنين « معادل » به كار مىرفتند . در جوامع برده‌دار فلزات ، ابتدا آهن و مس و سپس طلا و مخصوصا نقره نقش معادل مشترك كالا را ايفا مىكرد . بعدها سكه‌هاى ضرب شده جاى قطعات فلزى را گرفت و « پول » بعنوان واسطهء گردش مبادلات پديد آمد . در دولت برده‌دار آسياى غربى و چين و يونان ، از قرن هفتم و هشتم پيش از ميلاد ، پول به صورت سكه رواج مىيابد و مناسبات كالايى - پولى شگل مىگيرد .\r\nبدينسان ، تجارت پاى بعرصه مىنهد و بازرگانان پديد مىآيند . اينان ( بازرگانان ) در كار توليد اشتراك ندارند ولى قسمتى از ارزش فراورده‌ها را در جريان مبادله تصاحب مىكنند .\r\nتوليد خصلت بازرگانى مىيابد ، يعنى محصول بيش از آنچه بايد به مصرف توليدكننده برسد به قصد مبادله توليد مىشود . » « 1 »\r\nمبادلهء كالا با پول : وقتى كه يك تبر در مقابل سه گوسفند مبادله مىشود ، بدين‌معنى است كه يك تبر برابر سه گوسفند ارزش دارد . با اين عمل ، مفهوم ارزش تجلى مىكند يعنى ارزش مبادله روشن مىشود . شكى نيست كه احتياج يا ميل خريدار و فروشنده ، در بازار دخالت مىكنند ، و اگر مالك گوسفند احتياج بيشترى به تبر داشته باشد ، ممكن است در مقابل يك تبر بيش از سه گوسفند بدهد ، و همانطور اگر مالك تبر به حشم احتياج بيشترى داشته باشد ، حاضر\r\n\r\n\r\n","description":"","footnote":"\r\n( 1 ) . تاريخ جهان باستان ، پيشين . ج 2 . [ ديباچه 
  ] ، ص « نه » .\r\n","page_name":" 448 ","page_number":456},
  {"content":"\r\n\r\nاست در مقابل چهار گوسفند دو تبر به فروشنده بدهد . بنابراين ، مىتوان گفت تعادل ميل يا « احتياج » خريدار و فروشنده ، مبادله را امكان‌پذير مىكند .\r\nنكتهء ديگرى كه از لحاظ اقتصادى قابل توجه است اين‌كه هر كالا داراى يك يا چندين ارزش استعمال است كه مخصوص خود آن كالا مىباشد ؛ مثلا از گوسفند پشم و شير و گوشت و پوست آن مورد استفاده و استعمال قرار مىگيرد . ولى در جريان معامله ، فقط دو طرف ارزش مبادلهء آن و بطور كلى « ارزش » آن را در نظر مىگيرند .\r\nساده‌ترين نوع مبادله ، چنان كه گفتيم ، معاوضهء كالاهايى با كالاى ديگر است . ولى با گذشت زمان ، فروشندگان براى سهولت كار ، در صدد برآمدند كالايى پيدا كنند كه داراى ارزش معادل عمومى باشد ؛ و سرانجام ، پول اين نقش را به عهده مىگيرد . شايد قرنها حشم نقش پول را انجام مىداد ولى چون مردم در عمل ديدند كه چهارپايان سنگين ، و حمل‌ونقل آنها براى مبادله دشوار است بنابراين ، بتدريج ، پول عهده‌دار ايفاى نقش ارزش معادل عمومى گرديد .\r\nبطور خلاصه ، طلا و نقره داراى اين خاصيت فيزيكى هستند كه در حجم كوچك مقدار زيادى « كار متبلور » را نشان مىدهند ؛ قابل تجزيه به اجزاى كوچك و فسادناپذيرند ؛ حمل آنها آسان است . همين جهات و عوامل مثبت ، موجب شده است كه از قديمترين ايام ، طلا و نقره و تركيبات آنها يا فلزات ديگر بعنوان پول رايج معمول گردد و مبادلهء كالا با كالا متروك و بجاى آن مبادلاتى كه پول در آنها واسطه است معمول و رايج گردد - مبادله عملى است كه صاحبان دو كالاى مختلف ولى هم‌ارزش را باهم مربوط مىكند .\r\nچنان كه اشاره كرديم ، در دورهء بردگى و در جامعهء طبقاتى ، مهمترين فعاليت اقتصادى ، كشاورزى و دامپرورى بود ؛ پرورش گاو ، گوسفند ، بز و اسب و خوك معمول بود . در اين جامعهء طبقاتى ، ارباب هم كار مىكند ولى از حاصل كار ديگران ، بخصوص بردگان ، نيز بهره‌بردارى مى - كند . مهمترين ابزار كار ، تبر ، اره و گاوآهن است . در ساختمان گاوآهنهاى اوليه بجاى آهن از چوب استفاده مىكردند و پس از چندى ، داسغاله جاى خود را به « داس » داد .\r\nانسانهاى اين دوره ، گندم را با شلاق يا بوسيلهء حركت دادن حيوانات روى خوشه‌ها مىكوبند و آن را در هاون با اسبابهاى دستى ديگر آرد مىكنند . زمينهاى قابل كشت تحت مالكيت خصوصى درآمده ولى چراگاهها هنوز اشتراكى است ، و چنين به نظر مىرسد كه هنوز از مالكيت دسته‌جمعى قديم بقايايى موجود است .\r\nدر بعضى از كشورهاى باستانى ، از مس ، قلع ، آهن ، نقره و طلا و پشم حيوانات و كتان و چوب و پوست و گل‌رس براى تأمين احتياجات اقتصادى استفاده مىكنند . مبادلات و دادوستد در سطحى ابتدايى انجام مىگيرد . چنان كه در سطور پيش يادآور شديم ، مبادله به صورت تعويض كالايى با كالاهاى ديگر صورت مىگيرد ؛ مثلا عاج و عنبر را با گاو و گوسفند مبادله مىكنند يا مثلا در يونان ، براى خريد يك « برده » چهار گاو مىدادند . ثروت را با گله‌هاى بز و خوك تقويم و تخمين مىزنند . در كتاب مقدس ( تورات ) ، مكرر ، از گله‌داران بزرگ عهد عتيق سخن بميان آمده است . در نتيجهء مبادله كالاها ، تجارت و در پناه تجارت ، نخستين شهرها بوجود مىآيد . مركز تجمع پيشه‌وران ، بيشتر در شهرهاست . هريك از محصولات كار پيشه‌وران ارزش استعمال خاصى دارد . چنان كه مىدانيم ، ارزش استعمال تبر باارزش استعمال لباس يكسان نيست .\r\n\r\n","description":"","footnote":"","page_name":" 449 ","page_number":457},
  {"content":"\r\n\r\nبا اين حال ، وقتى دو نفر دو كالاى مختلف را باهم مبادله مىكنند ، مىكوشند تا ميان آنها ايجاد تعادل نمايند و مثلا يك گوسفند را با سه تبر مبادله مىنمايند . اين دو شىء از نظر خريدار و فروشنده ، داراى ارزش معادل هستند .\r\nقرنها گذشت تا بشر پول را كه داراى ارزش معادل عمومى است برگزيد و بجاى آنكه حشم نقش پول را ايفا كند ، طلا و نقره بعنوان پول رايج ، معمول گرديد ؛ چون پول با حجم كم و كار زيادى كه در راه تهيهء آن به كار رفته ( كار متبلور ) قابل حمل‌ونقل و فسادناپذير است .\r\nپس از آنكه طلا و نقره بعنوان پول رايج در بازار معمول و مورد استفاده قرار گرفت ، كار معامله و مبادله بسيار آسان گرديد و پول در حقيقت داراى ارزش معادل عمومى يا نمايندهء ارزش عمومى گرديد . از روزگار قديم ، طلا و نقره و گاهى تركيبات آنها ، بعنوان پول رايج ، رواج داشت .\r\nدر يونان و ايران و روم قديم ، نه تنها مبادله كالا با كالا بلكه مبادله بوسيلهء پول معمول بود .\r\nمتأسفانه حملهء اسكندر به ايران و بعدها حملهء اعراب ، بسيارى از اسناد و مدارك فرهنگى و اقتصادى آن دوران را از بين برد .\r\nهدف غائى تمامى سعى و كوشش اقتصادى آدميان ، تأمين مصرف است . مصرف را مى - توان استفادهء نهايى از كالاها و خدمات اقتصادى براى ارضاى احتياجات و خواستهاى افراد بشر ، تعريف كرد .\r\nاز ديرباز ، بشر سعى كرده است كه بر كميابى كالاهاى اقتصادى غلبه يابد . بشر كوشيده است كه به قصد تدارك بيشتر و بهتر كالاهاى اقتصادى ، نظارت خود را بر منابع و انرژى افزايش دهد . در حقيقت ، توسعهء تمدن ، در گذشته و حال ، مبتنى بوده است بر توفيق بشر در تفوق و سيطره بر محيط طبيعى . در اين زمينه ، ترقيات قابل ملاحظه‌اى بمنصهء ظهور رسيده و طى سدهء گذشته و چند دههء اخير ، نتايج خارق العاده‌اى بدست آمده است . با اينهمه ، در عين حال كه پيشرفتهاى حاصل ، اعجاب‌انگيز و چشمگير بوده است در قبال ميزان نامحدود احتياجات ارضا نشدهء انسانى ناچيز است . با پيشرفت فرهنگ و تمدن ، احتياجات بشرى هم افزايش يافته است . اصطلاح سطح زندگى در اقتصاد ، مبين مقدار كالاها و خدمات اقتصادى است كه احتياجات و خواستهاى بشر را ارضا مىكنند . « 1 »\r\n\r\nدادوستد در ايران\r\nنظرى به عهد باستان : در هر مزدنامه مىخوانيم : در بخشهاى قديمى اوستا سخنى از پول بعنوان وسيلهء دادوستد در ميان نيست ، و معمولا براى مزد كار ، و ديهء گناه ، از جنس سخن رفته است . در اوستا ، ضمن بحث در پيرامون دستمزد پزشك ، مىنويسد : « آتوربان ( موبد ) را درمان كنند براى يك آفرين نيك ؛ خانخداى را درمان كنند به ارزش پست‌ترين ستور ؛ دهخداى ده را درمان كنند به ارزش يك ستور ميانگين ؛ شهربان شهر را درمان كنند به ارزش بهترين ستور ؛ شهريار كشور را درمان كنند به ارزش يك گردونهء چهار اسبه . » در اوستا به نمونه‌هاى زيادى برمىخوريم كه مزد كار ، و دادوستد با جنس صورت\r\n\r\n\r\n","description":"","footnote":"\r\n( 1 ) . در تنظيم مطالب اين بحث اقتصادى ، از كتابهاى زير استفاده شده است :\r\nعبد الحسين نوشين ، اصول علم اقتصاد ؛ ژان‌بابى ، اصول اساسى اقتصاد . ترجمهء بكتاش ؛ لودويگ اچ . ماى ، آشنايى با علم اقتصاد . ترجمهء على اصغر هدايتى .\r\n","page_name":" 450 ","page_number":458},
  {"content":"\r\n\r\nمىگرفته ؛ يعنى در ايران باستان ، مانند تمام ملل باستانى قبل از اختراع سكه ، جنسى كه به آن نيازمند بودند ، با جنس ديگر مبادله مىشد . در نزد اقوامى كه در مرحلهء شبانى و گله‌دارى مىزيستند ، چارپايان چون گاو و گوسفند وسيلهء مبادله بود .\r\nدر ايران زمان داريوش ، با اينكه پول مسكوك موجود بود ، چيزهاى ديگر هم براى مبادله به كار مىرفت .\r\nدر روزگار قديم ، بعضى اقوام از مس سكه مىزدند ، و برخى برنج ؛ و عده‌اى پوست جانوران نظير سمور و سنجاب را وسيلهء مبادله قرار مىدادند . در ميان وسايل مختلف مبادله ، برخى چون زروسيم و مس از همان روزگار قديم ، نزد همهء مردم روى زمين پذيرفته شده و مورد استفاده قرار گرفته است . در قديميترين قسمتهاى تورات ، از مبادلهء كالاهاى مختلف با يكديگر سخن رفته ، ولى در سفر پيدايش ، « باب 23 » مىخوانيم كه ساره ، زن ابراهيم ، در 127 سالگى ، در كنعان درگذشت . ابراهيم در آنجا سرزمينى برگزيد 450 مثقال سيم با ترازو سنجيد و آن زمين را خريد و ساره را به خاك سپرد .\r\nچنان كه معروف است ، اختراع سكه از سدهء هفتم پيش از ميلاد ، در كشور ليديا صورت گرفته است . هرودت مىنويسد : « در ميان مردمان و ملتهايى كه مىشناسيم ، مردمان ليديا نخستين كسانى هستند كه از براى مصرف خود از زروسيم سكه زدند . » در هرحال ، پس از پيدايش خط ، استقرار سكه براى مبادلهء كالاهاى مختلف بسيار مهم و باارزش است . داريوش بر آن شد پولى بميان آورد كه تنها ارزش محلى نداشته باشد بلكه در سراسر كشور پهناور هخامنشيان و نزد همهء اقوام معتبر باشد . پس سكهء زرين داريوش زده شد كه شهرت جهانى ، و همه‌جا و نزد همه اعتبار داشت . هرودت مىگويد : « ارزش زر نسبت به سيم 13 بار بيشتر بود ؛ زروسيم برسم باژوساو پرداخته مىشد . آن را گداخته در قالبهاى سفالين مىريختند . پس از پايان كار ، قالبها را مىشكستند و شمشها را در گنجينه‌ها انباشته نگاه مىداشتند و به اندازهء احتياج ، سكه مىزدند . »\r\nواحد پول زمان هخامنشيان كرشه بود كه بعقيدهء پورداود ، بهتر بود آن را بجاى « ريال » كه لغتى اسپانيايى است ، و از دورهء صفويه بر سر زبانها افتاده و قران كه لفظى عربى است ، استعمال مىكردند . در آثار باستانى ، نام وزنه‌اى معادل 83 گرم نيز به چشم مىخورد . « 1 »\r\nفلزات قيمتى در آغاز امر ، در بسيارى از ممالك ، صرف ساختن زينت‌آلات مىشد . در امپراتوريهاى بزرگ شرق از جمله در حكومت هخامنشى ، چنان كه قبلا ( در جلد اول ) گفتيم ، جانشينان داريوش بجاى آنكه شمشهاى طلايى را كه از ملل تابع بعنوان ماليات مىگرفتند ، در راه فعاليتهاى گوناگون عمرانى صرف كنند در خزاين خود مىانباشتند . اين سياست غلط موجب ركود و شكست اقتصادى حكومت ايران و ملل تابع آن شد . فعاليتهاى اقتصادى متوقف و طلا ناياب گرديد ، و صداى اعتراض ملل تابع هخامنشى بلند گرديد در نتيجهء عدم رضايت عمومى و بيكفايتى آخرين شهرياران اين سلسله ، در نخستين حملات اسكندر ، كاخ حكومت هخامنشى فرو ريخت . امستد محقق آمريكايى ، مىنويسد : معمولا اين زروسيمها را مىگداختند و آنها را به صورت\r\n\r\n\r\n","description":"","footnote":"\r\n( 1 ) . ر ك : هرمزدنامه . ص 262 - 249 .\r\n","page_name":" 451 ","page_number":459},
  {"content":"\r\n\r\nشمش درمىآوردند و قسمت ناچيزى از آن را سكه مىزدند و آن سكه‌ها را براى خريد سربازان يا سياستمداران بيگانه ، مصرف مىكردند . به اين ترتيب ، چون مالياتهاى سنگين را از زروسيم مىگرفتند ، عدهء زيادى از ملكداران كه قادر به پرداخت باج نبودند ، ناچار براى تهيهء سيم‌وزر ، املاك خود را نزد وام‌دهندگان نابكار به گروگان مىدادند .\r\nادامهء اين سياست ظالمانه از طرف سلاطين و زمامداران حكومت هخامنشى ، موجب پيدا شدن تورم و بالا رفتن قيمتها و فلاكت و بيچارگى مردم زيردست گرديد . « 1 »\r\nاسكندر پس از آنكه به آن خزاين بيكران دست يافت ، شمشهاى طلا را كه به صورت سرمايهء مرده و راكد خفته بود به كار انداخت . انتشار فراوان سكه‌هاى طلا در آتن و يونان نيز عوارض نامطلوبى ببار آورد . ولى در هرحال ، يونانيان كه مردمى بازرگان بودند ، از طلا براى تجارتهاى خود در شرق نزديك ، استفاده مىكردند . امكان تحصيل و جمع‌آورى ثروت به شكل پول طلا و نقره ، موجب تشديد اختلاف طبقاتى گرديد . علاوه بر اين ، با عموميت يافتن و رواج پول ، صرافانى پيدا شدند كه پولهاى يك كشور يا يك شهر را كه نمايندهء مقادير مختلفى از فلزات قيمتى بود ، معاوضه مىكردند . اين صرافان كه گردش كالاها را تسريع مىكردند بانكدار شدند و فعاليتشان رو به فزونى گذاشت . مسلما از تجار سپردهء پولى مىپذيرفتند و براى مشتريان خود حساب جارى باز مىكردند ، و براتها و حواله‌هاى شهرها را مىپرداختند و پول به نزول مىدادند .\r\nاينها ، فعاليتهاى تا حدى تكامل يافتهء سرمايهء تجارتى است ، در عصرى كه عملا سرمايهء صنعتى هنوز وجود ندارد و جامعهء سرمايه‌دارى نيست . « 2 »\r\n\r\nسير مبادله در شرق\r\nچنان كه گفتيم ، در ايران از ديرباز ، مبادلهء كالا با كالا در دهات و شهركها معمول بود و آثار آن ، هم‌اكنون در جمعه‌بازارها و دوشنبه بازارها به چشم مىخورد . شايد هنوز در دهكده‌هاى دوردست ايران ، خانواده‌هايى باشند كه احتياجات خود را با فعاليتهاى محدود و مخصوص خود مرتفع مىسازند ؛ مثلا نانشان از گندم يا جوى است كه خودشان كاشته‌اند ، و لباسشان از پارچهء زمخت و خشنى است كه خانواده در شبهاى بلند زمستان ، با پنبه و پشمى كه خود حاصل نموده بافته است . اين قبيل خانواده‌ها اگر بخواهند كلبه‌اى براى خود بنا كنند ، بكمك چهارپايان ، سنگ و خاك و تير و كاهى كه لازم است به محل موردنظر ، حمل مىكنند ، سپس با كار و كمك يكديگر ، بنا را در چند هفته به پايان مىرسانند .\r\nاما منظرهء زندگى در شهرهاى بزرگ جديد ، به كلى با آنچه گفتيم متفاوت است . در اين شهرها كسى نيست كه خود ، بدون كمك ديگران ، ما يحتاج خود را آماده كند ؛ خانه بسازد يا لباس تابستانى و زمستانى خود را شخصا ببافد و بدوزد ، و براى خوراك خود ، كليهء مواد غذايى را توليد كند . صدها هزار نفر از مردم در شهرهاى بزرگ زندگى مىكنند و هركس داراى كاروپيشهء مخصوصى است ، كه در حقيقت همه آنها با يكديگر مربوطند و براى هم كار\r\n\r\n\r\n","description":"","footnote":"\r\n( 1 ) . ر ك : تاريخ شاهنشاهى هخامنشى ، پيشين . ص 406 .\r\n( 2 ) . ر ك : همان . ص 407 .\r\n","page_name":" 452 ","page_number":460},
  {"content":"\r\n\r\nمىكنند . مثلا نساج فقط بدين‌سبب كه نانوا براى او نان مىپزد و بنا خانه بنا مىكند ، مىتواند در دورهء زندگى به يك پيشهء معين بپردازد . در حال حاضر ، تقسيم كار ، نه فقط بين اشخاص و بين شهرهاى صنعتى و دهات كه توليدكنندهء مواد غذايى و مواد اوليه مىباشند ، موجود است بلكه بين كشورهاى مختلف نيز وجود دارد . يك كشور بيشتر فلاحتى است و كشور ديگر بيشتر صنعتى ، و هريك مىتوانند احتياجات ديگرى را برآورند .\r\nبطور كلى ، بازار فروش ، صحنهء يك مبارزهء دائمى بين خريدار و فروشنده است . اگر مثلا بهاى كفش بالا رفته ، بايد دانست كه محصول كمتر از حد لزوم است و اگر به عكس ، قيمت پارچه پايين آمده ، دليل بر اين است كه پارچه بيش از حد لزوم بافته شده است . بنابراين ، در بازار ، قيمت هر كالا غير از مفيد بودن ، بستگى فراوان به عرضه و تقاضا دارد . در بازار ، بطور كلى ، ارزش كالاها برحسب كار و كوششى كه براى تهيهء آنها به كار رفته است ، تعيين مىشود ؛ يعنى در حقيقت ، كار ( كار مجرد ) ايجادكنندهء ارزش است .\r\n\r\nنتايج اجتماعى جمعه‌بازارها\r\nچون سخن از بازار بميان آمد ، بيمناسبت نيست اگر از مختصات اجتماعى جمعه‌بازارها نيز مختصرى بنويسيم . بازارها از ديرباز ، تنها از نظر اقتصادى و دادوستد مورد توجه نبود بلكه در بازار ، فعاليتهاى گوناگون اجتماعى و تفريحى و عشقى نيز صورت مىگرفته است . مقدسى كه در حدود هزار سال پيش ، اين وضع را در بازار ديلمان ، مشاهده كرده مىنويسد : « بازارهايى در روز جمعه دارند . در اين روز ، پس از فراغت از بازار ، مردان و زنان به مكانى مىروند كه در آن بعضى كشتى مىگيرند ، و مردى با ريسمانى نشسته است ، و هركسى كه پيروز شود گرهى براى او ( به نام او ) مىزند ، و هرگاه مردى زنى را دوست بدارد با او و خويشان او ملاقات مىكند . » « 1 »\r\nامروز نيز بازار ، مانند مساجد ، مجالس روضه‌خوانى ، عزادارى و عروسى و حمام و كشتزارها و يا محل شستشوى لباس و ظروف در كنار رودخانه‌ها و يا چشمه‌ها ، محلهايى است كه مادرها عروس خود ، و پسرها همسر آيندهء خود را انتخاب مىكنند .\r\nدر روزهاى بازار ، دختران لباس محلى تازهء خود را پوشيده ، به بازار مىآيند و پسران نيز براى انتخاب همسر راهى بازار مىشوند . در آنجا برخوردهايى انجام مىگيرد و نگاههاى پرهيجانى بين پسران و دختران ردوبدل مىشود . پسران سعى مىكنند در محل تماشاى كشتى يا معركه‌گيرى در مقابل دختران قرار گيرند ، و در همين‌جاست كه تمايلات يكديگر را احساس مىكنند . . . نخستين ديدار پسر يا دختر ، پس از نامزدى ، در بازار صورت مىگيرد و به آن « نامزد بازار » مىگويند . براى بازار مكاره كه سالى يك‌بار در مازندران در حومهء شاهى ، به نام حسن رضا تشكيل مىشود اين ضرب المثل پديد آمده است : دوشنبهء ديگر حسن رضا بازار است ، نامزد چشم انتظار است . » « 2 »\r\n\r\n\r\n","description":"","footnote":"\r\n( 1 ) . احسن التقاسيم ، پيشين . ص 370 .\r\n( 2 ) . ر ك : خسرو خسروى ، « بازار روستايى در ايران » [ مقاله 
  ] ؛ راهنماى كتاب . سال نوزدهم ، شمارهء 6 - 4 ، ص 318 .\r\n","page_name":" 453 ","page_number":461},
  {"content":"\r\n\r\n\r\nمقياسات و نقود در دوران بعد از اسلام\r\nدر دورهء ساسانيان و سالها پس از استقرار حكومت اسلامى ، اوزان ، كيلها ، مقياسها ، نقود ( درهم و دينار ) و ديگر وسايل سنجش در هر محل صورت خاصى داشت ؛ فى المثل ، درهم و دينار در هر جا عيار بخصوصى داشت . پس از آنكه حكومت امويان برافتاد و عباسيان زمام امور را در دست گرفتند ، مقياسات متداول در عراق ( سواد ) بيشتر همان واحدهاى رايج در عصر ساسانى بود كه در دفاتر و دواوين دولتى رسميت يافت ، و به جهت مساحى اراضى زراعى و اخذ مالياتها و پرداخت ارزاق به لشكريان و ساير مستمريها مأخذ محاسبه قرار گرفت .\r\nنام بسيارى از اين مقياسات ، با اندك تصحيفى ، و در پاره‌يى جاها بدون تصحيف ، بهمانگونه كه در زبان فارسى معمول بوده است ، رايج ماند و مصطلح گرديد .\r\nدامنهء بازرگانى در حكومت اسلامى ، بخصوص در ايام عباسيان ، چندان وسعت داشته است كه بتصريح ناصرخسرو علوى قباديانى كه در نيمهء اول قرن پنجم هجرى ، به سياحت پرداخته است ، در شهر بصره « برات صرافى » كه در حكم يك نوع اسكناس بود رواج داشته است . وى مىنويسد : « در آن‌وقت ، امير بصره ابا كاليجار ديلمى بود . . . و حال بازار آنجا چنان بود كه آنكس را كه چيزى بودى به صراف دادى و از صراف خط بستدى و هرچه بايستى بخريدى و بهاى آن به صراف حواله كردى . و چندانكه در آن شهر بودى ، بيرون از خط صراف چيزى ندادى . . . » خطى كه صراف بصره مىداد بمنزلهء اسكناس يا چك تضمين شدهء امروزى بود . « 1 »\r\nنه تنها در نقود وحدت و همآهنگى وجود نداشت بلكه در مقياس طول ، يعنى مقدار ذراع ، نيز اساس ثابتى نبود . در كتاب معالم القربه راجع به ذراع چنين مىخوانيم : « ذراع مقدار شرعى ، كه امام غزالى آن را توصيف كرده ، برابر 24 اصبع است و هر اصبع باندازهء شش جو كه شكم هركدام را به پشت ديگرى تكيه داده باشند . » ذراع شرعى مطابق برآوردى كه آقاى امام شوشترى كرده‌اند ، تقريبا برابر پنجاه سانتيمتر است . براى اندازه گرفتن سطح زمين جريب ( يا گريب ) معمول بود كه در عصر ساسانيان نيز به كار مىرفت . مقدار جريب عصر ساسانيان را كريستين سن و پيرنيا 2400 متر مربع قلمداد كرده‌اند .\r\nدر آغاز نهضت اسلامى ، نام بسيارى از مقياسات وزن ، نخست نام پيمانه‌اى بوده كه فى المثل گندم ، جو يا خرما را با آنها اندازه مىگرفتند و در دادوستدها به كار مىبردند . سپس برخى از آنها متدرجا به صورت واحد وزن درآمده و به جهت تعيين ثقل اشياء متداول شده است . « 2 »\r\nدرهم و دينار : دينار و درهم در هنگام تسلط اسكندر بر ايران ، در پايان سدهء چهارم پيش از ميلاد ، بوسيلهء يونانيان در ايران رواج يافت . امروز نيز واحد پول ايران يعنى ريال به صد دينار تقسيم شده است .\r\nهمچنين دينار و درهم بمعنى وزنه نيز استعمال شده است ، در نوشته‌هاى پهلوى از جمله در كارنامك اردشير بابكان ، از دينار و درهم سخن رفته است . پس از تسلط اعراب و فتح تيسفون به هريك از اعراب ، 12 هزار درهم رسيد . جالب توجه است كه سكه‌هاى دينار و درهم\r\n\r\n\r\n","description":"","footnote":"\r\n( 1 ) . ر ك : محمد على امام شوشترى ، مقياسات و نقود در حكومت اسلامى . ص 23 - 19 .\r\n( 2 ) . ر ك : همان . همان صفحات .\r\n","page_name":" 454 ","page_number":462},
  {"content":"\r\n\r\nساسانيان با تصوير پادشاهان آن و با خط پهلوى و علامت آتشكده ، مدتها بين اعراب و ايرانيان رواج داشت ؛ فقط در كنار آنها « بسم اللّه » اضافه شده بود . عبد الملك بن مروان ، پنجمين خليفهء اموى ، دينار و درهم ايرانى را به دينار و درهم عربى تبديل كرد و ديوان را نيز از لغت فارسى به لغت عربى نقل كرد . ضمنا « فلس » كه جمع آن فلوس است ، اصلا يونانى است و سكه‌هاى مسى اعراب به اين نام خوانده مىشود . در فارسى ، پشيز بجاى فلس استعمال مىشود :\r\n سخن تا نگفتى به دينار مانى * و ليكن چو گفتى پشيز مسينى \r\nمن و سير : هردو لغت نيز از سرزمين بابل به ايران رسيده . لغت من و سير هم نام اوزان بود ؛ و هم بعضى از مسكوكات را به اين نام خوانده‌اند . من يعنى وزنى كه امروز معادل است با 3 كيلو ، در همه‌جا يكسان نبود ؛ بطورى كه من تبريز دو برابر من تهران بود . « 1 »\r\n\r\nوضع پول در ايران\r\nبطور كلى ، در ايران ، پول طلا را زر و پول نقره را سيم و پول مس و خرده را پشيز مىناميدند . از مشخصات پولى ايران در عهد هخامنشيان ، اطلاع دقيق نداريم ؛ آنچه مسلم است پس از اختلاط و آميزش ايرانيان با يونانيان ، درم در ايران معمول شد كه اصل لغت در اشم و يونانى است و ايرانيان آن را تبديل به درم كردند و اعراب آن را درهم خواندند . آنچه از آثار مكشوفه استنباط مىشود ، حتى در عصر سامانيان ، در ايران ، پول طلا سكه نمىزدند . از سكه‌هاى مكشوفه در نهاوند پيداست كه تمام نقره و طلا ، رومى بوده فقط پول نقره در ايران سكه مىزدند كه آن را درم مىناميدند .\r\nارزش واحد پولى روميان كه از طلا بود ثابت نبود و همين عدم ثبات در مناسبات اقتصادى دو كشور مشكلاتى ايجاد مىكرد . با اينكه معاويه براى حل اين مشكل ، قراردادى با دولت روم امضاء كرد ولى اين قرارداد نيز دوامى نيافت تا در عصر عبد الملك مروان ، ضرب سكه در ممالك اسلامى معمول گشت .\r\nمسكوكات ايران در عهد خلفاى راشدين و بنى اميه : « از جمله صنايع ايران اين دوره ، مسكوكاتى است كه از زمان خلفاى راشدين و عصر بنى اميه ما بين مسلمين رايج بوده است .\r\nعرب قبل از اسلام با مسكوكات رومى و فارسى معامله مىكرد ؛ در ابتداى اسلام ، همينطور ، ما بين آنها معمول بود و چون تدريجا دولت اسلامى به دايرهء تمدن و حضارت قدم نهاد ، مجبور به ضرب سكه گشت . در به دو امر ، مسلمين سكه‌هاى مشتركى مىزدند مانند سكه‌اى كه خالد بن وليد در سال 15 هجرى ، مطابق دينارهاى رومى ، با صليب و تاج و چوگان زده در يك‌طرف هم با حروف يونانى ، اسم خودش را نوشته بود . معاويه نيز سكه‌اى مطابق دينارهاى فارسى زد و اسم خودش را هم يك‌طرف سكه نوشت . به قول دميرى ، سكهء بغلى را راس البغل ، مطابق سكهء كسروى ، براى عمر زده است و روى آن به فارسى اين دو كلمه منقوش بوده است : « نوش خور » .\r\nهرچند در عهد خلفاى راشدين و قسمتى از عصر بنى اميه ، جسته‌جسته ، سكه‌هايى زده شده است ولى معاملات رسمى با همان نقود ايرانى و رومى بوده است . عبد الملك بن مروان مسكوكات تازه‌اى را ايجاد و ترويج كرد و از آن تاريخ ببعد ، سكه‌هاى ايرانى و رومى در دولت\r\n\r\n\r\n","description":"","footnote":"\r\n( 1 ) . مطالب مربوط به دادوستد در ايران قديم از كتاب هرمزنامه ، نقل يا تلخيص شده است .\r\n","page_name":" 455 ","page_number":463},
  {"content":"\r\n\r\nاسلام از رواج و اعتبار افتاد . » « 1 »\r\nاستاد نفيسى در پيرامون سير پول در ايران ، چنين نوشته است : « پولى كه در سراسر ايران و برخى از كشورهاى اسلامى ديگر رواج داشت ، مطابق همان اصولى بود كه از ساسانيان تقليد كرده بودند . سكهء طلا را دينار مىگفتند كه معمولا 25 / 4 گرم طلا داشت . به سكه‌هاى طلا كه در ايران رايج بود و از ساسانيان تقليد كرده بودند دينار كسروى مىگفتند ، و سكه‌هاى زر رايج در آسياى غربى را كه از سكه‌هاى بيزنتى تقليد كرده بودند دينار قيصرى مىگفتند . جعفر بن يحيى برمكى ، وزير معروف ايرانى هارون الرشيد ، سكهء تازه‌اى زده بود كه عيارش كمتر از سكه‌هاى طلاى ديگر بود و ايرانيان آن را بيشتر مىپسنديدند و آن را زر جعفرى و دينار جعفرى مىگفتند .\r\nاين سكه‌هاى مختلف يك وزن و يك عيار نداشت و رويهمرفته عيار آنها بسيار كم و باندازه‌اى بود كه طلا بتواند خود را نگاه دارد و نرم نباشد . و در ضمن ، سكهء كامل عيار يعنى بىعيار هم رايج بود كه ايرانيان آن را زرده‌دهى يعنى زرى كه هر ده جزو آن طلاست و عيار ندارد مىگفتند و نوع ديگر را زر شش سرى يعنى زرى كه هر شش دانگ طلا باشد مىناميدند بجز سكه‌هاى يك دينارى طلا سكه‌هاى يك ثلث دينار هم بود كه 40 / 1 گرم وزن داشت ، و نيز سكه‌هاى ربع دينار هم رواج داشت . دينار شرعى را هميشه 25 / 4 گرم حساب كرده‌اند .\r\nسكه‌هاى نقره را درهم مىگفتند و در زبان فارسى اين كلمه درم هم آمده است . درم خيلى بيش از دينار تنوع داشت .\r\nمعمولا يك درهم مىبايست يك مثقال نقره داشته باشد ، اما بيشتر درهمها 97 / 2 گرم وزن داشته است . درهم را نيز از سكه‌هاى نقرهء ساسانيان تقليد كرده بودند ، اما سكه‌هاى ساسانى از زمان اردشير بابكان تا پايان شهريارى اين سلسله ، هميشه 25 / 4 گرم وزن داشته است .\r\nهميشه يك دينار را بيست درهم حساب مىكرده‌اند . اما درهمى كه در وزن معمول بود ، معادل 148 / 3 گرم بود . درهم نيز مانند دينار انواع مختلف داشت : يك قسم را درهم بغلى مىگفتند كه تقليدى از برخى از سكه‌هاى آسياى صغير بود . قسم ديگر را درهم جوزاقى مىگفتند كه در جوزقان همدان سكه مىزدند . قسم ديگر ، درهم محمدى بود كه در رى سكه مىزدند . يك قسم را درهم طبرى ، و يك قسم را درهم سميرى ، قسم ديگر را درهم جواز مىگفتند . درهم بغلى يك مثقال يا ده قيراط و گاهى 12 و گاهى 15 قيراط داشت .\r\nدر همهء شهرهاى مهم ايران ، دينار و درهم را سكه مىزدند و اختلافى كه در عيار بود بواسطهء اختلافى بود كه در بين شهرها معمول بود .\r\nپول مس رواج بسيار نداشت ، و در برخى از نواحى و برخى از زمانها معمول نبود و رويهمرفته بسيار كم به كار مىرفت . معمولا يك درهم را به شش قسمت تقسيم مىكردند كه در زبان پارسى به آن « دانگ » مىگفتند و اين كلمه را معرب كرده « دانق » و جمع آن را « دوانق » يا « دوانيق » گفته‌اند . منصور دوانيقى ، دومين خليفهء عباسى ، را از اين جهت دوانيقى گفته‌اند كه به حساب دانگها هم مىرسيد و بسيار سختگيرى مىكرد . رايجترين پول خرد ، سكهء نيم درهمى بود .\r\n\r\n\r\n","description":"","footnote":"\r\n( 1 ) . جلال همايى تاريخ ادبيات ايران ، [ از ازمنهء قديم تاريخى تا حملهء مغول 
  ] ، پيشين . ص 354 - 353 ( به اختصار ) .\r\n","page_name":" 456 ","page_number":464},
  {"content":"\r\n\r\nدانگ را از سكه‌هاى بيزنتى تقليد كرده بودند و اختلاف بسيار در وزن و شكل و ارزش فلسها بود و به همين جهت ، اين سكه‌هاى خرد مانند دينار و درهم نرخ معينى نداشت و در هر جايى ارزش آن تغيير مىكرد . معمولا 48 فلوس يك درهم مىشد ، اما همه‌جا اين تناسب را رعايت نمىكردند . فلسها بيشتر از مس بود و در ايران مخصوصا فلسهاى مسين رواج داشت . » « 1 »\r\n\r\nاوزان\r\n« اصولى را كه در سكه‌ها به كار برده بودند ، در اوزان نيز رعايت مىكردند و اوزان شرعى درست كرده بودند كه بدينگونه بود : يك دينار شش دانگ ، هر دانگ چهار طسوج ، هر طسوج چهار شعير ، هر شعير شش خردل ، هر خردل دوازده فلس ، هر فلس شش فتيل ، هر فتيل شش نقير ، هر نقير شش قطمير ، هر قطمير دوازده ذره ، هر ذره شش حبه - نسبتى كه در اين تقسيمات نگاه داشته شده نسبت چهار و شش و هشت و دوازده است . » « 2 »\r\n\r\nمقياس طول\r\n« در مقياس طول نيز موازين شرعى معمول بوده است بدينگونه : ذراع شرعى داراى دو شبر ، هر شبر به عرض دوازده اصبع ، هر اصبع به عرض شش جو كه هريك از آنها به شكم ديگرى چسبيده باشد ، و عرض هر جو هفت مو از يال يابو و جمعى شش مو هم گفته‌اند ؛ همچنانكه بعضى شش جو نيز گفته‌اند . و ذراعهاى ديگر هست مثل ذراع اسود كه واضع آن غلام هارون الرشيد بوده است ، و آن كمتر است از ذراع شرعى به دو ثلث اصبع ، بر تقديرى كه اصبع شش جو و جوشش مو باشد . و ذراع ابن ليلى كه كمتر از ذراع اسود به يك اصبع بوده است ( و انواع ذراعهاى ديگر كه هريك را يكى از سران معمول كرده‌اند . ) پيداست كه اين مقياس طول تابع مقياسى بود كه در ايران در زمان ساسانيان رواج داشته است . » « 3 »\r\nبطوريكه استخرى در مسالك و ممالك نوشته است ، خريد و فروش در فارس با درم انجام مىشد و دينار نام داشته است ، و سنگ پارسى دو نوع بود : سنگ بزرگ يك من آن هزار و چهل درم بود مانند سنگ اردبيل ؛ و سنگ كوچك ، همان سنگ بغداد بود . و جريب شيراز ده قفيز بود و قفيز شانزده رطل . و جريب هر جايى فرق مىكرد يعنى كم‌وزياد مىشد چنان كه كيل بيضا زيادتر از كپل استخر بود . « 4 »\r\nچنان كه ديديم ، در ايران به اقتضاى رژيم خان خانى ، وضع اوزان و مقادير و سكه‌ها مانند ساير شؤون و مظاهر زندگى درهم و آشفته بود .\r\n\r\nپول بانك\r\nبه نظر دكتر مظاهرى قبل از ظهور و بسط بورژوازى ، يعنى ظهور طبقهء متوسط ، معاملات در ممالك اسلامى بيشتر جنسى بود ؛ گواينكه شفاها يا كتبا قيمت جنس را به درهم يا به دينار تعيين مىكردند . مثلا دولتها به كارمندان و سربازان غله و لباس مىدادند و آن را به حسب دينار يا درهم محسوب مىكردند .\r\nدر دورهء بورژوازى ، چون مردم به زر سفيد يا سرخ آشنا شدند ، در عمل مسكوكات رواج\r\n\r\n\r\n","description":"","footnote":"\r\n( 1 ) . تاريخ خاندان طاهرى ، پيشين . ص 332 - 330 .\r\n( 2 ) . همان . ص 332 .\r\n( 3 ) . همان . ص 333 - 332 ( به اختصار ) .\r\n( 4 ) . ر ك : مسالك و ممالك ، پيشين ص 136 - 135 .\r\n","page_name":" 457 ","page_number":465},
  {"content":"\r\n\r\nيافت . فقط در ميان تجار معاملات روى سند و اعتبار يعنى امضا انجام مىگرفت كه بجاى اسكناس يا چكهاى خصوصى رواج داشت . اما به مرور كه مخارج دولتهاى اسلامى زياد شد ، خلفا و امرا و ارباب دول در سيم‌وزر غش كردند ، يعنى مس را داخل در سكه‌ها كردند و از عيار درهم و دينار كاستند . اين امر موجب تنزل اعتبار و اقتدار رژيمهاى دموكراتيك گرديد . چنان كه ضعف و سقوط سامانيان و آل بويه و فاطميان مصر از لحاظى نتيجهء تورم پول درهم و دينار بود ؛ گواينكه علت اصلى ، توسعهء تمدن و شهرنشينى و گرانى ارزاق و خواربار و بهاى مستغلات و تنزل قيمت زمين زراعتى و املاك بود ؛ زيرا كه هرچه و هركجا تمدن پيشرفت كند ، مردم هواخواه زندگى در شهرها مىشوند و از زراعت فرار مىكنند . ناچار قيمت مساكن شهرى و دكانها بالا مىرود و بهاى املاك مزروعى تنزل مىكند . پس از آنكه تمدن و شهرنشينى فزونى گرفت ، تورم سرسام‌آور مسكوكات امر عادى شد . در نتيجه ، حكومتها و دولتها ديكتاتورى ( سلطنتى ) شد و سلاطين املاك دولتى را به اسم و عنوان « نان پاره » يعنى اقطاع ، ميان نوكران نظامى و غير نظامى خود تقسيم كردند و عملا پس از صد و پنجاه سال دموكراسى و حكومت بورژوازى ، تمام ممالك اسلامى به حال نيمه فئودالى برگشتند ( دورهء سلجوقى ) . تا اينكه پس از آمدن و استقرار مغولان ، شرايط فئوداليزم كامل ايجاد گرديد ؛ يعنى علاوه بر املاك مزروعى كه از آن پس بعنوان نان پاره تقسيم مىشد ، حتى برزگران را هم بعنوان رعيت ، مانند گلهء گوسفند ، ميان امراى نظامى و غيرنظامى قسمت كردند . به اين شكل ، مشكل تورم پول كه آل بويه و سامانيان را دچار اضمحلال ساخت به سهولت حل گرديد و اسلام به وضع دورهء ساسانيان سهل است ، به وضع دورهء اشكانيان بازگشت .\r\nبه فرض اين‌كه اسكناس رواج يافته بود ، باز هم مشكل اقتصادى حل نمىشد ؛ زيرا زر سفيد و سرخ ، به خودى خود ، شكم مردم را سير نمىكند . پول تنها علامت معامله است ، چنان كه ميزان الحراره فقط علامت سرما و گرماست و موجد آن نيست . در جامعه‌اى كه 999 نفر كار كنند ، نفر هزارم در رفاه كامل به زندگى متجملانه ادامه مىدهد . در جامعه‌اى كه 99 نفر كار كنند باز هم نفر صدم در رفاه است . ولى هرگاه كار به جايى رسد كه 50 نفر بخواهند در رفاه باشند و پنجاه نفر كار كنند ، امر صورت ديگر پيدا مىكند . اگر قرار باشد فقط 30 نفر كار كنند و 70 نفر بياسايند ، آن جامعه سرنگون مىشود . جامعهء بورژوازى سامانيان و آل بويه و فاطميان مصر به‌همين علت فقدان تعادل ميان كارگر و كارفرما سرنگون و به جامعهء نيمه فئودال سلجوقيان منجر شد ، و مآلا آن جامعهء نيمه فئودال هم در نتيجهء سير مكانيكى و طبيعى خود ، به جامعهء فئودال دورهء مغول منتهى گرديد .\r\nدر عصر بورژوا - فئودال سابق الذكر ، همه ساله در ايام زيارت مكه ، مظنهء دينار ترقى مىكرد و صرافان و بانكداران با بيصبرى انتظار اين ايام را مىكشيدند .\r\nدر دوران خيلى قديم ، تجارت نقره در خاورميانه ، در انحصار و در اختيار خارجيها بود .\r\nدر خراسان ، در كشور كيان بلخ و سجستان ، تجار و بانكداران جملگى هندو بودند و برخى از بتكده‌هاى شمنان به صورت بانك و مركز صرافى درآمده بود .\r\nدر دورهء اسلامى ، وضع اندكى تغيير يافت ؛ عده‌اى از ايرانيان كه تا آن دوره ميان غلام زراعتى « سرف » و خداوند رعيت « سينيور فئودال » قرار داشتند ، بر اثر تكامل تاريخى ، به صورت بورژوا يعنى تاجر و شهرنشين درآمدند . و اين وضع بخصوص براى ايرانيان جنوب غربى و فارسها\r\n\r\n","description":"","footnote":"","page_name":" 458 ","page_number":466},
  {"content":"\r\n\r\nپيش‌آمد كه بتدريج در مقام رقابت با اهالى سند برآمده بودند كه در حقيقت بازماندگان هند و سجستانيها و شاميان سواحل و يهوديهاى قديم بودند . در اين دوره ، آنها سرمايه‌داران بزرگى در جهان اسلامى بودند . در افريقاى شمالى ، آنها رقيبى نداشتند . در كشورهاى حدود مديترانه ، مخصوصا در اندلس ، آنها بانكهاى بزرگ را در انحصار خود داشتند ، و در نتيجهء همين تسلط اقتصادى ، در حكومتها نيز نفوذ داشتند . بعضى از اين سرمايه‌داران به مقام وزارت نيز رسيده‌اند ، مانند ابن شبروط يهودى ( 980 ) وزير خلفاى اموى اندلس ، و ابو الفرج يعقوب ابن يوسف بن كلس يهودى بغدادى ، صراف ممتازى كه از 979 تا 984 وزارت عزيز فاطمى يا عزيز مصر را داشت .\r\nدر آن عهد ، اينها نقش ديسرائيلى ، وزير ويكتوريا ملكهء انگليس يا روچيلد صراف الممالك ناپلئون سوم فرانسه را بازى مىكردند و پادشاه روى كار مىآوردند و در سياست مداخله مىكردند .\r\nدر اسلام ، سازمانهايى نظير صرافخانهء يوسف بن بنخاس يا هارون بن عمران كه از بانكداران بغداد بودند ، به عنوان جهبذ يا متصدى بانك ملى ( صراف الحضرة ) شهرت داشتند و امور مالى در انحصار ايشان بود .\r\nصرافان اهواز يا شوش نيز شهرت داشتند و شوشتر يا شوش مراكش ( سوس الاقصى ) يادگار آنهاست ؛ زيرا كه تجارت طلاى افريقا در شهر سجلماسه ، جنوب مراكش ، تحت كنترل اهوازيان بود و فاطميان مصر را آنها روى كار آوردند .\r\nاين صرافخانه‌ها به دولتها نيز قرض مىدادند و ، چنان كه گفتيم ، دولت شيعى اسماعيليهء مصر را صرافان اهواز با دادن اعتبارهاى كلان ، بر سر كار آوردند ؛ چنان كه ناپلئون سوم را بانك روچيلد روى كار آورد و از امپراتورى او نهايت درجه استفاده را كرد .\r\nدر همين دوره ، يهوديان بعنوان مأمورين وصول ماليات و برده‌فروش درجه اول ، در ايران و آسياى مركزى ، از ديگران مشخص بودند . در قرن سيزدهم ، از چند تن از يهوديان بخارا نام مىبرند كه پس از تسخير چين از طرف مغولها ، در آن سرزمين ، مانند يك سرمايه‌دار بزرگ ، به كار بانكدارى و وصول ماليات مشغول بودند . در اصفهان ، هيئتى از بانكداران و تجار يهودى متمركز بودند . آنها صنايع قالىبافى را در تستر يعنى شوشتر ( استخر فارس ) و خوزستان تحت نظر و انحصار خود گرفته بودند . همچنين عده‌اى از يهوديان صيد ماهى و مرواريد را در درياى احمر در اختيار خود داشتند . همينها با كشمير و ملل مسيحى غرب روابط تجارى تقريبا انحصارى داشتند . براى اينكه شمنان كشمير و ترسايان فرنگ از مسلمانان متوحش بودند ، و مىترسيدند كه اسلاميان كشورشان را تسخير كنند و ابدا چنين وحشتى را از يهوديها نداشتند .\r\nعليهذا يهوديان ميان شمنان و اسلام و فرنگيان و اسلام ، گاهگاهى به شغل پر منفعت جاسوسى على الخصوص جاسوسى اقتصادى و نظامى نيز ، مىپرداختند .\r\nدر مصر ، قدرت يهوديان در قرن دهم فزونى گرفت . ناصرخسرو براى آنكه اشاره‌اى به ثروت و وضع زندگى آنها كرده باشد ، حكايت مىكند كه در فسطاط يعنى در قاهرهء قديم ، يكى از آنها بالاى بام صرافخانه‌اش سيصد درخت خرما را در سيصد صندوق بزرگ از نقرهء خام نشانده بود ؛ و او يكى از كمترين بانكدارهايى بود كه تحت تبعيت حكومت اسماعيليان مصر ، به دادوستد اشتغال داشتند .\r\n\r\n","description":"","footnote":"","page_name":" 459 ","page_number":467},
  {"content":"\r\n\r\nشرعا وام‌دهندگان طلا حق نداشتند از طلبكاران خود طلا عوض بگيرند ، مبادا كه ربا واقع شود . اين قاعده در مورد تمام فلزات ، مواد غذايى و كالاهاى ديگر نيز صادق بود ، ولى از اين اصل نبايد نتيجه گرفت كه قوانين مذهبى ، تجارت پول و ربح آن را قدغن كرده است ؛ خير چنين چيزى نيست ، آنها منفعت و بهرهء خود را از همان فلزى كه قرض داده بودند ، دريافت نمىكردند ، بلكه اگر مقدارى زر سرخ به كسى قرض مىدادند منفعت آن را به شكل زر سفيد مىگرفتند و اين ربح را مشروع و چنين تجارتى را شرافتمندانه مىشمردند ، و لو بالفرض نرخ ربح صددرصد باشد . با اين مثال ، مىتوانيم به روش خدعه‌آميز رباخواران آن دوران پىببريم .\r\nربح پول سى درصد بود و اين بهره‌اى بود كه يهوديان مطالبه مىكردند ولى بانكداران و صرافان مسيحى از همكيشان خود فقط بيست درصد مطالبه مىكردند و اين عمل را نوعى جوانمردى مىدانستند . قرضه گرفتن در آن دوران ، كار سهلى بود . صرافان و بانكداران پول كافى در اختيار داشتند و بسيارى از مردم از طريق صرفه‌جويى ثروتى مىاندوختند ، و بدستيارى صرافان ، مشغول تجارت مىشدند . اين نوع كسب‌وكار را « مكسب » مىناميدند .\r\nدر هر شهر بزرگ ، بازارى به نام بازار صرافها يا سوق الصيارف وجود داشت كه بعضى از آنها در شهرهاى مختلف شعبه داشتند ، و هر صرافخانه در شعبه‌اى از امور اقتصادى و كدخدايى تخصص داشت ! يكى در تجارت شام و مصر و يكى در تجارت هند ؛ يكى در تجارت ماوراء النهر و چين و . . . پول اين مؤسسات بانكى در رشتهء معينى از فعاليتهاى اقتصادى مورد استفاده قرار مىگرفت . بانك ملى را جهبذه ( گاهپذى ) مىگفتند . در عهد ساسانى ، گاهپذ درست معنى بانكدار مىداد زيرا كه « گاه » به معنى بانك ايتاليايى و تراپيزوس يونانى ، به معنى ميز است . ليكن در بغداد ، جهبذ بانكدار رسمى خليفه و به اصطلاح دورهء صفويه به معنى معير الممالك بود كه به عيار مسكوكات رسيدگى مىكند و حقى برمىدارد .\r\nدر سال 1052 ، بازار اصفهان داراى دويست صرافخانهء معتبر بود ؛ ولى بزرگترين مراكز بانكى امپراتورى خلفا ، بصره بود . در آنجا بانكداران معروف سند كه از اعقاب و احفاد هند و سجستانيها بشمار مىرفتند متمركز بودند و اين صرافهاى سندى اجداد صرافهايى هستند از دين « جين » كه فرنگيان به آنها بانيان مىگفتند ، و تاكنون صرافى هند در انحصار آنهاست . آنها هستند كه انگليسها را از هند طرد و اخراج كردند . بهترين و مهمترين بانكهاى اين دوره ، بانكهاى سيراف و عدن بود . اين بانكها داراى آنچنان شهرتى بودند كه مىتوان آنها را با بانكهاى امروز امريكا و سوئيس مقايسه كرد . بانكداران ايرانى نه تنها در طرابلس و صور و صيدا فعاليت مىكردند بلكه دامنهء فعاليت آنها به اندلس و مراكش نيز كشيده شده بود . بانكهاى فسطاط يا قاهرهء قديم نيز فراوان و متعدد بود . در اين بانكها عدول يا سوگندخورده‌ها اختلافات بازرگانان را حل‌وفصل مىكردند .\r\nدر اين دوره ، ارامنه كارهاى نظامى و سوق الجيشى انجام مىدادند ، و عده‌اى از آنها در نيروى جنگى استنبوليان كار مىكردند . جمعى از آنها در قواى نظامى خلفاى فاطمى ديده مىشدند . ارامنه در كارهاى صنعتى و حرفه‌اى نيز دست داشتند و احيانا به كارهاى تجارى كوچك نيز مىپرداختند ؛ چنان كه در قرن نهم ، بلغارستان را زير نفوذ خود آوردند . نيروى اقتصادى و گاهبدى و كدخدايى آنان از قرن چهاردهم به بعد تكامل يافت . پس از تصرف استعمارى\r\n\r\n","description":"","footnote":"","page_name":" 460 ","page_number":468},
  {"content":"\r\n\r\nقارهء هندوستان در قرن يازدهم ، سرمايه‌داران مسلمان به آنجا روى آوردند . در قرن سيزدهم جمع كثيرى از مهاجرين شرق ميانه ، منجمله اسماعيليان كه از حملهء مغولها فرار كرده بودند ، به شهر دهلى روى آوردند . به اين ترتيب ، نه تنها عده‌اى از مردم بلكه سرمايه‌هاى آنها نيز در اين خطه متمركز گرديد ، و دهلى به صورت « وال استريت » ، سوق الصيارف نيويورك ، درآمد . علاوه بر اين ، چون مردم ديگر ممالك اسلامى راجع به ارزش طلاى مصر و هندوستان غلو مىكردند آخرين تخصصهاى بازرگانى و صنعتى و كلا ثروت ملى كه در اثر حملهء مغول دچار بىاعتبارى كامل شده بود ، بسوى دهلى و قاهره روان گرديد . در اين دوره سكهء طلاى هند ، همطراز دينار مصر بود ، كه در اين هنگام « اشرفى » ناميده مىشد و اين نام مأخوذ از الاشرف ( 1293 - 1290 ) سلطان مملوك است كه نه تنها بر فرانكها بلكه بر مغولها نيز فائق آمد . يك روى دينار او نوشته بود : « محمد رسول اللّه » و روى ديگر « ضرب بالاسكندريه فى الدولة الاشرفيه » . وزن اشرفى يك مثقال بود و در ايران آن را « درست‌زر » مىگفتند .\r\nپول طلا و نقره در اسلام ، در حكم كالا و متاع بود و همواره ارزش آن با وزن معين مىشد . عمل عمدهء صرافان خرده كار تعيين عيار آن و به اصطلاح سعر آن بود ، كه اكنون ارز گويند ، يعنى سيم و زر را تسعير مىكردند . معذلك حكومتها و دولتهاى شرقى به دو علت سكه مىزدند : يكى از اين جهت كه روى سكه‌هاى رايج نام پادشاه وقت حك شده بود ، ديگر آنكه نام پادشاه و حكمران هر منطقه در روى سكه اعتبار قانونى مسكوكات رايج را تأمين مىكرد . با اين حال ، بعضى از كشورهاى ورشكسته به عناوين و مقررات قانونى احترام نمىگذاشتند و مرتبا مقدارى مس در مسكوكات سيم و زر خود اضافه مىكردند .\r\nولى بازرگانان نيز خبير و بصير بودند و سكه‌هاى تقلبى را به خوبى تشخيص مىدادند و اصولا علم معروف به جبر و مقابله از اين فن صرافى و عياردانى پديد آمد . صرافان نيز يكى از مهمترين اشتغالاتشان اين بود كه با طرق علمى و رياضى و مطمئن ، عيار مسكوكات را معين و مشخص نمايند . » « 1 »\r\nدر كتاب معالم القربه ( آيين شهردارى ) ، راجع به اوزان چنين مىخوانيم : « قنطار مساوى 1200 اوقيه است ، و رطل 12 اوقيه ، و اوقيه 12 درهم . اما رطل شهرها با يكديگر فرق دارد ؛ فى المثل ، رطل حجازى 120 و رطل مصرى 144 درهم است . در محله‌ها نيز رطلها گوناگون است .\r\nمثقال به اتفاق علما يك درهم و دو دانگ‌ونيم است ، و دانگ 24 قيراط و قيراط 7 / 4 3 حبه و حبه 7 / 5 85 دانه . » « 2 »\r\nبه اين ترتيب ، مىبينيم كه اوزان و اندازه‌ها در ممالك اسلامى يكسان و همآهنگ نبود . محتسب مكلف بود كه ترازوداران را وادار كند كه از ترازوى صحيح و بيعيب استفاده كنند ؛ وزنه‌ها آهنى و ممهور باشد . و محتسب بايد گاه و بيگاه ، مثقالها ، سنگها و رطلها و حبه‌ها را مورد آزمايش قرار دهد ، و گاه قپان قبطى و پيمانه‌ها را بازرسى كند ، و اگر غش و\r\n\r\n\r\n","description":"","footnote":"\r\n( 1 ) . زندگى مسلمانان در قرون وسطى ، پيشين . ص 426 - 421 ( به اختصار ) .\r\n( 2 ) . آيين شهردارى ، پيشين . ص 65 - 63 ( به اختصار ) .\r\n","page_name":" 461 ","page_number":469},
  {"content":"\r\n\r\nتقلبى مشاهده كرد شخص گناهكار را مورد مؤاخذه و كيفر قرار دهد . همچنين بر محتسب است كه عمل علافان و آسيابانان را تحت نظر بگيرد ، و پيمانه‌ها و وزنها و عيارهاى آنان را رسيدگى كند . « 1 »\r\nدر قرآن ، ضمن آيات گوناگون ، به كمفروشان و گرانفروشان اعلام خطر شده است : در سورهء هود ، آيهء 85 :  « وَ يا قَوْمِ أَوْفُوا الْمِكْيالَ وَ الْمِيزانَ بِالْقِسْطِ وَ لا تَبْخَسُوا النَّاسَ أَشْياءَهُمْ وَ لا تَعْثَوْا فِي الْأَرْضِ مُفْسِدِينَ .  يعنى اى قوم ، در سنجش وزن و كيل عدالت كنيد و به مردم كم و گران نفروشيد و در زمين به خيانت و فساد برنخيزيد . و در سورهء شعراء ، آيهء 181 و 182 ، همين معنى تكرار شده است و در سورهء المطففين ، آيهء يكم ، چنين آمده است :\r\n  وَيْلٌ لِلْمُطَفِّفِينَ    الَّذِينَ إِذَا اكْتالُوا عَلَى النَّاسِ يَسْتَوْفُونَ   وَ إِذا كالُوهُمْ أَوْ وَزَنُوهُمْ يُخْسِرُونَ . \r\nواى به حال كمفروشان ، آنان كه چون به كيل يا وزن چيزى از مردم بستانند تمام بستانند ، و چون چيزى بدهند ، در كيل و وزن به مردم كم بدهند . با وجود اين تعاليم ، در دوران بعد از اسلام ، كمفروشى و گرانفروشى كمابيش وجود داشته است .\r\n\r\nسكه‌هاى عصر سامانيان :\r\nريچاردن . فراى ، ضمن بحث در وضع عمومى شهر بخارا از سكه‌هاى آن دوران سخن مىگويد : « از تجزيهء سكه‌هاى موجود سامانيان ، چنين برمىآيد كه جنس نقره در سكه‌هاى اوايل قرن دهم عالى است ، در صورتى كه در پايان همان قرن ، سكه‌ها فقط داراى عيارى از نقره هستند كه همچون سكه‌هاى بعد از دورهء سامانى ، از جهت عيار و مرغوبى نقره ، رو به تنزل و خرابى است . كمبود عظيم نقره در جهان اسلام ، از نيمهء دوم قرن چهارم تا اوايل قرن هفتم هجرى ، در آثار بسيارى از نويسندگان نيز منعكس شده است . اين نويسندگان اغلب اين واقعيت را منسوب به علل سياسى مىدانند . شايد غير از عدم ثبات سياسى ، عوامل اقتصادى در كمبود نقره بيشتر دخيل بوده‌اند .\r\nدر زمان سامانيان ، دو نوع سكه رايج بود : سكه‌هاى داخلى به چند ناحيه از ماوراء النهر محدود بود ، و سكه‌هاى ديگر ، به تجارت خارجى و معاملات بين المللى اختصاص داشت .\r\nسكه‌هاى مختلف در واحهء بخارا ، چاچ و نقاط ديگر رايج بود .\r\nمردم اروپاى شرقى خواهان نقرهء مرغوب بودند و سكه‌هايى را كه فقط عيارى از نقره داشت نمىپذيرفتند . چون بتدريج مقدار سرب و فلزهاى ديگر فزونى گرفت ، نرخ تسعير سكه‌هاى « بخار خداتها » نيز كاهش يافت . وقتى امراى سامانى براى پرداخت حقوق سپاهيان و نگاهدارى دربار عريض و طويل احتياج به پول بيشترى پيدا كردند ، تمايل براى ضرب سكه‌هاى نامرغوبتر نيز افزون شد . چندى نگذشت كه نتايج اقتصادى حاصل از ضرب اين قبيل سكه‌ها به منصهء ظهور رسيد و ضرابخانه‌هاى مهم در شهر سمرقند و چاچ و اندراب ، واقع در جبال هندوكش ، داير بود و از اين قرار ، جملگى در مجاورت معادن نقره قرار داشت . ناگفته نگذاريم كه در اواخر امارت سامانيان ، محصول نقره كاهش يافته بود .\r\nكثرت سكه‌هاى سامانيان در روسيه و منطقهء بالتيك و سوئد ، توجه بسيارى از محققين\r\n\r\n\r\n","description":"","footnote":"\r\n( 1 ) . ر ك : همان . ص 69 - 68 .\r\n","page_name":" 462 ","page_number":470},
  {"content":"\r\n\r\nرا به خود جلب كرده است . سكه‌شناسان شوروى نشان داده‌اند كه درهمهاى مشرق زمين بعنوان پول رايج ، در روسيه به كار مىرفته است . » « 1 »\r\nبارتولد مىنويسد : « در بخارا به ضرب سكهء كم‌عيار ، مانند خوارزم ، بدان‌سبب مبادرت شده بود كه پول از حدود آن ناحيه خارج نشود . مقدسى دربارهء خوارزميان ، چنين مىگويد :\r\nايشان بهاى درهم را چهار دانگ معين كردند تا بازرگانان دراهم را از سرزمين آنها خارج نكنند .\r\nبررسى مسائل سكه‌شناسى و تحقيق در اين‌كه انواع مختلف درهمهاى كم عيار مكشوف در آسياى ميانه از روى نمونهء پول نقرهء محلى پيش از اسلام ضرب شده بوده ، جزء كدام يك از سه نوع سابق الذكر ( محمدى ، مسيبى و غطريفى ) مىباشند از حوصلهء اين كتاب بيرون است . ظاهرا در دوران بعد از اسلام ، براى ضرب مسكوكات از سكه‌هاى خوارزمى و سغدى الهام مىگرفتند . » « 2 »\r\nبه نظر استاد نفيسى ، « در دورهء سامانيان ، معاملات مردم بخارا با درهم صورت مىگرفت و دينار در خريد و فروش مردم به كار نمىرفت . مسكوكات طلا نيز متداول نبود ، بلكه طلا را چون ثروت و دارايى حفظ مىكردند . دراهم بخارا ، در خارج از اين شهرستان رواج نداشت . قبل از رواج مسكوك ، مبادلات بازرگانى با « كرباس » و « گندم » صورت مىگرفت . بعدا بخارا خداة يا پادشاه بخارا كه نام او « كانا » بود ، فرمان داد تا سكه زدند و سكهء مسين بروزگار خلافت ابو بكر ، زده شد . » « 3 »\r\n\r\nسكه‌هاى كم‌عيار در عهد سامانيان\r\n« يكى از اقدامات حكام عباسى كه بلاشك در زندگى اقتصادى سرزمين ماوراء النهر تأثير مهمى داشته ، رايج ساختن سكه‌هاى پول كم‌عيار بوده . به گفتهء نرشخى ، نخستين كسى كه در بخارا ، درهم نقره ضرب كرد ، « بخارا خدات كانا » بوده كه سى سال حكومت كرد . درهمها از نقرهء خالص ضرب مىشده ، و تصوير بخارا خدات كه تاجى بر سر داشت بر آن منقور بوده . در پايان قرن دوم هجرى ( قرن هشتم ميلادى ) ، سكه‌هاى مزبور از جريان ناپديد گشتند و سكه‌هاى خوارزمى جاى آنها را گرفتند . بخاراييان كه از اين حادثه ناراضى بودند از غطريف بن عطا خواستند كه سكه‌هاى نقره‌اى مانند درهمهاى بخارا خداتان براى ايشان ضرب كنند ولى اين سكه‌ها فقط براى نيازمندى محل به كار رود و از حدود آن ناحيه خارج و صادر نشود . چون نقره در آن زمان گران بود ، غطريف با موافقت نمايندگان شهر ، سكه‌اى از تركيب شش فلز : طلا و نقره و سرب و قلع و آهن و مس ضرب كرد . اين سكه‌ها با تصاوير پيشين ولى با نام غطريف ضرب شدند و بدين سبب به نام غطريفى خوانده شدند . ساكنان بخارا نخست از قبول آن درهمهاى سياه سر باز زدند . بدين‌سبب ، نرخى اجبارى برقرار شد كه شش درهم غطريفى برابر با يك درهم نقرهء خالص باشد . در مورد پرداخت ماليات و خراج نيز درهمهاى غطريفى به نرخ مزبور پذيرفته\r\n\r\n\r\n","description":"","footnote":"\r\n( 1 ) . بخارا [ دستاورد قرون وسطى 
  ] ، پيشين . ص 214 - 211 ( به اختصار ) .\r\n( 2 ) . تركستان‌نامه ، پيشين . ص 450 - 447 ( به تناوب و اختصار ) .\r\n( 3 ) . محيط زندگى و احوال و آثار رودكى ، پيشين . ص 70 ( به اختصار ) .\r\n","page_name":" 463 ","page_number":471},
  {"content":"\r\n\r\nمىشد .\r\nخراج بخارا و حومه ، تا آن زمان ، اندكى كمتر از دويست هزار درهم بوده و بعد از آن ، به مبلغ يك ميليون و صد و شصت و هشتهزار و پانصد و شصت و هشت درهم غطريفى تعيين شد . چيزى نگذشت كه نرخ غطريفى بالا رفت ؛ زيرا قيمت آن با درهم نقره برابر گشته بود . ولى رقم خراج تقليل نيافت . و بدين‌منوال ، بخاراييان بناچار ، مىبايست شش برابر خراج پيشين را بپردازند .\r\nبعدها قيمت غطريفى بيش از پيش بالا رفت . در سال 220 هجرى ( 835 ميلادى ) در برابر صد درهم سفيد ، فقط 85 درهم غطريفى ، و در سال 522 هجرى ( 1128 ميلادى ) تنها هفتاد غطريفى مىپرداختند .\r\nصحت و دقت اين گفته‌ها مشكوك است . در بخارا به ضرب سكهء كم‌عيار - مانند خوارزم ، بدان‌سبب مبادرت شده بوده ، كه پول از حدود آن ناحيه خارج نشود . مقدسى دربارهء خوارزميان ، چنين مىگويد : « ايشان بهاى درهم را ، چهار دانگ معين كردند تا بازرگانان دراهم را از سرزمين‌شان خارج نكنند ؛ و تا حال‌حاضر نقره به نزد ما وارد مىشود و از نزد ما صادر نمىگردد . » بدين‌قرار ، علت ضرب سكهء شش فلزى بجاى نقرهء خالص ، گرانى بهاى نقره نبوده بلكه سبب وظيفهء تازه‌اى بوده كه پول جديد مىبايست انجام دهد .\r\nدرهم غطريفى ، در نوع خود تنها نبوده ، مورخان و جغرافيون ، گذشته از درهم خوارزمى ، سه نوع ديگر از درهمهاى كم‌عيار را ذكر كرده‌اند ، كه در ماوراء النهر خراج با آن پرداخته مىشده ؛ يعنى درهم محمدى و مسيبى و غطريفى . درهم محمدى ، بنا به گفتهء گرديزى ، در عهد محمد بن دهده متداول گشت . درهم مسيبى را مسيب بن زهير ضرب كرده بود . هريك از سه نوع سكهء كم‌عيار مذكور ، در خطهء جغرافيايى معينى رايج بود . » « 1 »\r\n\r\nموقعيت اجتماعى بازرگانان\r\nبطورى كه از تحقيقات بارتولد برمىآيد ، در ماوراء النهر غير از « دهقانان » كه به مالكان و زمينداران عادى و شاهزادگان صاحب زمين و فرمانروا اطلاق مىشده ، « اشراف صاحب پول و سرمايه يعنى بازرگانان مقام و موقعيت خاصى داشتند . اينان ، در نتيجهء تجارت كاروانى با چين و ديگر كشورها ثروتهاى كلان كسب كرده بودند .\r\nطبرى در داستان تبعيد سغديان ، نام اين بازرگانان را در رديف « شاهان » و اميران مىبرد . از گفته‌هاى نرشخى دربارهء بازرگانان بخارا ، چنين برمىآيد كه « تجار مزبور صاحب املاك غيرمنقول وسيع بوده ، در كوشكها مىزيستند و از لحاظ موقع و منزلت اجتماعى ، چندان تفاوتى با دهقانان نداشتند . » « 2 »\r\nدر دورهء قرون وسطى ، همواره ، صاحبنظران و خيرانديشان ، به متعاملين يعنى خريداران و فروشندگان توصيه مىكردند كه معامله را به صورت « نقد » انجام دهند ، و حتى الامكان از معاملهء « نسيه » كه منشأ اختلاف و كدورت مىشود ، خوددارى كنند :\r\n ستد و داد مكن هرگز جز دستادست * كه پسادست خلاف آرد و الفت ببرد \r\n- ابو شكور\r\n\r\n\r\n","description":"","footnote":"\r\n( 1 ) . تركستان‌نامه ، پيشين . ج 1 ، ص 448 - 445 ( به اختصار ) .\r\n( 2 ) . همان . ص 404 - 403 .\r\n","page_name":" 464 ","page_number":472},
  {"content":"\r\n\r\n « معاملهء نقد بوى مشك مىدهد * نظير : نسيه آخر به دعوى رسيه\r\nستد و داد جز به پيشادست * داورى باشد و زيان و شكست » « 1 » \r\n- لبيبى\r\n« هركه را كالا بقيمت‌تر ، راهزن او بيشتر - بهاء الدين ولد\r\nهركه را مىخواهى بشناسى يا با او معامله كن يا سفر كن . » « 2 »\r\nناگفته نگذاريم كه در تاريخ بخاراى نرشخى و ديگر منابع ، از بازارهايى كه در بعضى از ايام هفته و يا در فصول معينى از سال ، در نقاط مختلف ماوراء النهر برپا شده است ، سخن بميان آمده است . ( بازار طواويس يا رارفود ) بارتولد در تاريخ تركستان از بازار پاييزى اين شهرك نام مىبرد و مىنويسد كه اين بازار مدت ده روز برقرار بود ، و به گفتهء بيرونى هفت روز . كالايى كه در اين بازار به فروش مىرسيده ، حتى اگر بعد از آن معلوم مىگشته كه از طرف فروشنده تقلب و تزويرى در كار بوده ، پس گرفته نمىشده :\r\nمردم از نقاط مختلف ماوراء النهر ، حتى از فرغانه و شاش ( چاچ ) ، به اين بازار روى مىآوردند . ساكنان محل كمتر به كشاورزى مىپرداختند ، و اين بازارهاى فصلى منبع ثروت و درآمد ايشان بود . « 3 »\r\nپس از رواج طلا و نقره ، مردم ديدند كه با اين سكه‌ها مىتوانند به هر كالايى كه احتياج داشته باشند دست يابند ، هرچه طلا و نقره در كشورى بيشتر باشد قوهء خريد مردم فزونى مىگيرد . كريستف كلمب مىگويد : طلا چيز عجيبى است ؛ صاحب آن مالك همه‌چيز است ، حتى مىتوان با طلا روح را به بهشت برد .\r\nيكى از بدبختيهاى مردم قرون وسطى ، اين بود كه اكثر زمامداران متوجه نبودند كه با گردآورى شمشهاى طلا و نقره و سكه‌هاى زروسيم در گنجينه‌ها و انبارها ، موجبات ورشكستگى اقتصادى مردم را فراهم مىكنند . اكثر پادشاهان ايران سعى مىكردند از راه گرفتن ماليات يا از راههاى ديگر ، گنجينه‌هايى براى خود يا بازماندگان خويش فراهم سازند ، و حتى الامكان از به كار انداختن پولها ، در فعاليتهاى گوناگون توليدى خوددارى مىكردند . همين عامل غالبا موجب بروز بحرانهاى اقتصادى و كم شدن قدرت خريد مردم و تعطيل شدن مؤسسات توليدى مىشد . فى المثل ، در ايران بعد از اسلام ، نخستين سلاطين سامانى چون در اخذ ماليات زياده‌روى نمىكردند و ذخاير پولى را در راه اصلاح شبكه‌هاى آبيارى و ديگر امور توليدى به كار مىانداختند ، وضع عمومى مردم در دوران قدرت اولين شهرياران اين سلسله ، تا حدى رضايتبخش بود ؛ ولى در عهد غزنويان ، سلطان محمود پس از آنكه به نام « دين » هندوستان را بباد غارت داد و ذخاير كلانى بدست آورد ، بجاى آنكه گنجينه‌هاى طلا و نقره را در راه فعاليتهاى اقتصادى به كار اندازد ، همهء آنها را در قلاع مخصوصى زندانى كرد و دينارى از\r\n\r\n\r\n","description":"","footnote":"\r\n( 1 ) . امثال و حكم ، پيشين . ج 4 ، ص 1716 .\r\n( 2 ) . همان . ص 1963 .\r\n( 3 ) . ر ك : تركستان‌نامه ، پيشين . ج 1 ، ص 238 .\r\n","page_name":" 465 ","page_number":473},
  {"content":"\r\n\r\nمالياتها و عوارض گوناگون نكاست . به همين علت ، در عهد غزنويان ، وضع اكثريت مردم رضايتبخش نبود ؛ مال‌اندوزى و انبار كردن و مخفى ساختن زروسيم ، مرضى نبود كه فقط سلاطين به آن مبتلا باشند بلكه به علت فقدان امنيت اجتماعى و اقتصادى ، اكثر رجال و فئودالهاى قرون وسطى ، در وسط ديوار يا در زيرزمين و يا در سقف اتاق ، براى روز مبادا ، مقدارى سيم‌وزر حبس و ذخيره مىكردند .\r\nقلعهء خرمه يا قلعهء سعيدآباد : يعقوب در جريان تسخير فارس ، به قلعهء خرمه دست يافت .\r\nدر اين قلعه ، محمد بن و اصل ذخائر خود را پنهان كرده بود . به دستور يعقوب ، محمد بن و اصل را مورد شكنجه قرار دادند تا در قلعه را بگشايد . پس از آنكه مأمورين يعقوب به قلعه راه يافتند « سى روز ، هر روز ، پانصد استر و پانصد اشتر از بامداد تا شبانگاه ، از آنجا همى درم و دينار و فرش و ديبا و سلاح قيمتى و اوانى سيمين و زرين برگرفتند ، دون آنچه بر جا ماند از خورشهاى بسيار و فرش پشمينه كه كسى دست فرا آن نكرد . » « 1 »\r\nحقوق گمركى : بارتولد مىنويسد : علىرغم منع شرعى ، در ممالك اسلامى ، از گرفتن باج يا حقوق گمركى خوددارى نمىكردند . اين عوارض ( در عهد سامانيان ) بيشتر در گذرگاههاى آمودريا گرفته مىشد . از هر شتر دو درهم و از بابت قماشى كه سوار حمل مىكرده ( محتملا به - وسيلهء اسب يا خر ) يك درهم دريافت مىداشتند . شمش نقره فقط بايد به بخارا حمل شود و بدين‌منظور ، معاينهء گمركى صورت مىگرفت . در توقفگاهها از نيم تا يك درهم مأخوذ مىگرديد .\r\nوارد كردن غلامان ترك فقط با اجازهء ويژهء دولت كه در هر مورد مىبايستى صادر شود ، ممكن مىبود ؛ و ضمنا براى صدور چنين پروانه‌اى از هفتاد تا صد درهم مىگرفتند . براى اجازهء وارد كردن دختركان و كنيز ترك نيز همين مبلغ گرفته مىشد ولى اجازه‌اى مخصوص ضرورت نداشت . براى عبور زنان ( كنيزكان ؟ ) فقط بيست تا سى درهم اخذ مىكردند . « 2 »\r\nبهاى اجناس : بيهقى ، ضمن توصيف وقايع روز شنبه چهارم ربيع الاول سال 426 هجرى ، مىنويسد كه سلطان مسعود به حاضران گفت : « به دهستان مىگويند ده من گندم به درمى است و پانزده من جو به درمى ؛ آنجا رويم و آن علف رايگان خورده آيد و لشكر را فراخى باشد . » « 3 » از اين عبارت بيهقى به خوبى پيداست كه در عهد غزنويان در دهات چون عرضه بيش از تقاضا بود ( بر خلاف شهرها ) قيمت مواد غذايى ارزان بود .\r\nبطور كلى ، در بعضى نقاط ايران ، نه تنها مبادله ، غالبا به صورت تهاترى صورت مىگرفته بلكه پرداخت بهرهء فئودالى و ماليات نيز غالبا با جنس انجام مىشده « ولى شيوهء منحصر بفرد نبوده ، و بموازات آن ، شيوهء پرداخت نقدى نيز از قديم به صورت فرعى ، در برخى نواحى مجاور شهرهاى بزرگ تجارتى و صنعتى و يا نزديك ملتقاى جاده‌هاى كاروانرو ، متداول بوده است . در نواحى اخير الذكر ، بهرهء اراضى تماما و يا نصفى از آن نقدا پرداخت مىشده است .\r\nگمان مىرود كه پيش از حملهء مغول و بخصوص در قرنهاى نهم و دهم ، يعنى در\r\n\r\n\r\n","description":"","footnote":"\r\n( 1 ) . تاريخ سيستان ، پيشين . ص 230 .\r\n( 2 ) . ر ك : تركستان‌نامه ، پيشين . ص 513 .\r\n( 3 ) . تاريخ بيهقى پيشين . ص 444 .\r\n","page_name":" 466 ","page_number":474},
  {"content":"\r\n\r\nزمانى كه روابط كالا - پولى بمراتب وسيعتر از قرنهاى سيزدهم و چهاردهم بوده ، پرداخت بهرهء نقدى نيز در ايران بيشتر متداول بوده است .\r\nدر اين‌باره ، از روى ارقام وصولى ماليات سالانهء سرزمينهاى خلافت كه ابن خلدون و ابن خرداذبه و قذامى و همچنين وصاف نقل كرده‌اند ، مىتوان داورى كرد . ابن حوقل مىگويد كه در فارس ، خراج اراضى تا زمان قباد ، پادشاه ساسانى ، جنسى بوده و سهمى از محصول مأخوذ مىگرديده و در زمان وى ، براى نخستين‌بار ، ماليات نقدى در آن سرزمين مقرر گرديده بود .\r\nبنا به گفتهء اصطخرى ، در نواحى پيشرفتهء اقتصادى ، بهره را نقدى و به صورت مبلغ ثابتى از هر جريب بزرگ ( صرفنظر از نوسانات مقدار محصول ) دريافت مىكردند .\r\nدر اراضى متعلق به سلطان آل بويه ، هردو شيوهء خراجگزارى يعنى جنسى و نقدى معمول بود ؛ به اين معنى كه قسمتى از ماليات را به جنس و قسمت ديگر را به صورت مبلغ ثابت ، مىگرفتند .\r\nپس از حملهء مغول ، در اثر انحطاط عمومى اقتصادى ايران ، بخصوص تنزل فاحش توليدات كالايى و خرابى شهرها و افزايش گرايش بسوى اقتصاد طبيعى ، وصول بهره به صورت نقدى سخت كاهش يافت ولى به كلى از ميان نرفت . در دوران قدرت غازان خان كه نيت اصلاحى داشت ، بيشتر ماليات بجنس گرفته مىشد . از يكى از نامه‌هاى رشيد الدين فضل اللّه اين معنى به خوبى استنباط مىشود : « هرچه تمغاى ثمار است به كلى معاف كرده‌ايم و هرچه خراج است از ده ، يك مقرر شده ، مشروط بر آنك بجنس بستانند تا موجب خرابى نباشد و مردم به زراعت ميل كنند و سبب عمارت ولايت گردد . » « 1 » در سطور بعد مىگويد : « و منال ديوانى از ده خروار شش خروار بجنس بستانند ، و چهار خروار ، به حق الحراثت و التعب ، بر رعيت مقرر گردانند . » « 2 »\r\nظاهرا مراد از خراج ثمار مالياتى بر درختان بارور و مترادف ماليات « باغ شماره » كه در دستور الكاتب آمده ، بوده است . در آن دوره ، فقط از مواشى مبلغ ناچيزى ماليات نقدى مىگرفتند ؛ مثلا در تمام بلوكات خوزستان از مواشى جمعا 400 ، 30 دينار دريافت مىشده است . از مكاتبات رشيدى چنين برمىآيد كه اين وزير مقتدر نيز درآمد املاك خود را بجنس دريافت مىداشته است . « 3 »\r\n« پرداخت مواجب كارمندى كشورى ديوان بوسيلهء حواله و بروات كه بعهدهء خزانه - داريهاى محلى صادر مىگرديد صورت مىگرفته و خزانه‌داريهاى مذكور بخشى از مبلغ بروات را نقدا و بخش ديگر را به جنس ( غله ) پرداخت مىكردند و بديهى است كه اين مبلغ را به حساب خراج و ماليات مرسوم يا عوارض فوق العاده از روستاييان جمع‌آورى مىكردند ، و بجاى « ادرار » يا مستمرى نقدى مأمورين كشورى و روحانيان ، گاه قربه‌اى كه معادل آن عايدى داشته به ايشان داده مىشد .\r\nاين سياست در قرون بعد نيز دوام داشته ؛ چنان كه در سال 822 هجرى ( 1419 ميلادى ) بهره‌اى كه سالانه از طرف ملوك فئودال مازندران به سلطان شاهرخ تيمورى پرداخت\r\n\r\n\r\n","description":"","footnote":"\r\n( 1 ) و ( 2 ) . مكاتبات رشيدى . ص 121 ؛ به نقل از : كشاورزى و مناسبات ارضى ، پيشين . ج 2 ، ص 656 - 655 .\r\n( 3 ) . ر ك : كشاورزى و مناسبات ارضى ، پيشين . ص 656 - 655 .\r\n","page_name":" 467 ","page_number":475},
  {"content":"\r\n\r\nمىشده عبارت بود از 40 خروار ابريشم سرخ و سفيد به وزن استرآباد . . . و گذشته از آن ، مازندران مىبايست در زمان جنگ 600 مرد لشكرى و ششصد بار شتر غله براى علوفهء لشكر بدهد .\r\nدر سال 878 هجرى ( 1473 ميلادى ) خراج ساليانهء مازندران به اوزون حسن آق - قويونلو به ميزان 120 خروار ابريشم مقرر گرديده بوده . در عين‌حال ، در يرليغ غازانى تصريح شده است كه در بعضى نقاط ، خراج و ماليات به « وجوه العين » و در برخى نقاط ديگر به جنس تعيين شده بود ؛ و مراد از وجوه العين پول نقد بوده است .\r\nغير از آنكه گفتيم ، در اغلب نقاط ، غير از ماليات نقدى و جنسى از كشاورزان ، كار هم مىخواستند يعنى كشاورز مجبور به كار اجبارى بود كه به نفع مالك فئودال و ديوان انجام مىداد . » « 1 »\r\n« اصلاحات غازان خان تغييراتى اساسى در زندگى شهرنشينان ، پديد آورد . در عهد اسلاف غازان خان ، تجار عمده ، نفوذ و وزن عظيمى در كشور داشتند . اينان تنها تجارت نمىكردند بلكه به ميزان وسيعى ، به معاملات رباخوارى مشغول بودند ، و در عين‌حال در همه جا وصول تمام مالياتهاى دولتى و از آن جمله عوارض شهرى يا « تمغا » را به مقاطعه گرفته بودند .\r\nتجار عمده از حمايت خاص سران گروه حاكمه و تسهيلات مالياتى برخوردار بودند .\r\nكاخهاى زنان خوانين و شاهزادگان در واقع ، دكهء معاملات تجارى و رباخوارى گشته بود ؛ ولى وضع بازرگانان خرد و متوسط ، بسب وجود ، ماليات تمغا ، سخت و دشوار بود . در شهر ، رباخوارى ، صنعتكاران و بينوايان شهرى را از پا درآورده بود . ماليات عقب‌مانده و پرداخت نشده كه ربح كلانى بر آن تعلق مىگرفت ، كمر بدهكار را مىشكست و او و اعقاب وى را اسير و مقروض مىنمود . رباخوارى چنان خطرناك شد كه غازان خان ، علىرغم پايدارى قشرهاى متنفذ و محافل دربارى ، يرليغ ويژه‌اى صادر كرد و وامهايى را كه جنبهء رباخوارى داشت ممنوع نمود .\r\nبعدها دولت مجبور به گذشت شد و ميزانى براى بهرهء پول معين كرد ، و از رباخواران خواست كه از آن تجاوز نكنند .\r\nغازان خان از لحاظ تسهيل كار صنعتكاران و بازرگانان خرد و كاهش دشوارى وضع ايشان ، وصول تمغا را در بسيارى از شهرها لغو كرد ، و در ساير بلاد نيز ميزان تمغا را تا نصف تقليل داد .\r\nغازان خان اصلاحى در پول نيز به عمل آورد و بجاى مسكوكات گوناگونى كه در ايالات مختلف ضرب مىشد ، در سراسر كشور ، يك پول واحد نقره ، رايج ساخت . واحد پول درهم بود كه 15 / 2 گرم نقره داشت و شش درهم يك دينار نقره بود ، و ده هزار دينار واحد محاسبه يا تومان محسوب مىشد . اين اساس پولى واحد بقدرى در محاسبه سهل و راحت بود ، كه به زودى در كشور جغتاييان نيز متداول گشت . براى سراسر كشور يك اساس واحد اوزان و مقادير نيز برقرار شد .\r\nغازان خان وضع صنعتكاران برده را كه در كارخانه‌ها كار مىكردند نيز تغيير داد .\r\nسوءاستفاده‌هاى مأمورانى كه كارخانه‌ها را اداره مىكردند و جيرهء صنعتكاران را حيف‌وميل\r\n\r\n\r\n","description":"","footnote":"\r\n( 1 ) . همان . ص 663 - 661 .\r\n","page_name":" 468 ","page_number":476},
  {"content":"\r\n\r\nمىكردند ، سرانجام منجر به آن شد كه كارخانه‌هاى سازندهء اسلحه و زين و برگ و لباس و غيره تقريبا محصولى توليد نمىكردند . صنعتكارانى كه در كارخانه‌ها كار مىكردند و وضع اسير و برده را داشتند ، به كار خود علاقه نداشتند ؛ بدين‌سبب كار بردگان نفعى نداشت . غازان خان دادن جيره را لغو ، و صنعتكارانى را كه در كارخانه كار مىكردند مخير كرد كه براى خود كار كنند و مقدار معينى محصول يا پول بپردازند . » « 1 »\r\nاقدامات اصلاحى غازان خان پس از وى چنان كه بايد ، دنبال نشد . پس از پايان حكومت ايلخانان و استقرار دولت تيمورى ، قتل و كشتار ادامه يافت . تيمور مىكوشيد با تخريب سراسر خاورميانه ، ماوراء النهر را آباد كند . وى مطلقا از يك برنامهء اصلاحى و اقتصادى مبتنى بر منافع ملل تابع امپراتورى ، پيروى نمىكرد . جانشين او شاهرخ كمابيش فكر اصلاحى داشت ولى برنامه‌هاى او بسبب ضعف عمومى دولت ، چندان نتيجه‌بخش نبود . پس از شكست و زوال حكومت بازماندگان تيمور ، در دولت آق‌قويونلو و قراقويونلو قدم مؤثرى در راه بهبود وضع عمومى برداشته نشد . « علائم انحطاط اقتصادى حتى در عهد سلطنت اوزون حسن نيز مشهود بود . كونتارينى ، سفير ونيز از قلت جمعيت و باير بودن اراضى دهات و گرانى لوازم زندگى با شگفتى ياد مىكند .\r\nاز آنجا كه علت اصلى انحطاط كشاورزى ، افزايش مالياتها ، در ده سال قبل از حكومت اوزون حسن بود ، وى اصلاحى در امر مالياتها به عمل آورد . على الظاهر ماليات تا يك ششم محصول تقليل داده شد و ميزان تمغا پنج درصد بهاى كالا ( يك دينار از هر بيست دينار ) معين شده بود ؛ ولى پس از مرگ اوزون حسن ، مأمورين وصول ماليات و عملداران موازينى را كه وى معين كرده بود چندان مورد توجه قرار ندادند . » « 2 »\r\nدر عهد جانشينان اوزون حسن نيز تلاشهايى براى تعديل مالياتها و بهبود وضع اقتصادى به عمل آمد ، ولى فئودالهاى نظامى و روحانى كه عملى شدن اين نقشه‌ها را به زيان خود مىديدند ، سلطان يعقوب را مسموم كردند . به اين ترتيب ، نبودن حكومت مركزى مقتدر ، تقسيم سيورغالها ، و تفويض معافيتهاى مالياتها و نفوذ فراوان بزرگان نظامى و روحانيان فئودال ، به هيچ پادشاه ضعيفى اجازهء اجراى برنامهء اصلاحى را نمىداد . در دورهء صفويه ، از بركت امنيت و آرامش نسبى در وضع كشاورزى و فعاليتهاى صنعتى بهبود نسبى پديد آمد . « در عهد شاه عباس ، ميزان بسيارى از عوارض و مالياتها تقليل يافت ؛ ولى در عهد جانشينان شاه عباس اول ، ميزان مالياتها و عوارض مجددا بتدريج بالا رفت و در پايان قرن هفدهم ، ميزان عوارض و مالياتها بشدت ترقى كرد و مالياتهاى تازه وضع شد . در اين دوره ، ماليات اصلى همان ماليات ارضى يا خراج بود كه بيشتر بجنس دريافت مىشد ( 15 تا 20 درصد محصول ) .\r\nدر بعضى نقاط ، بجاى بخشى از محصول ، ماليات نقدى دائمى از هر جفت گاو دريافت مىشد .\r\nماليات باغها و بستانها عشر و توتستانها 50 درصد محصول بود . » « 3 »\r\n\r\n\r\n","description":"","footnote":"\r\n( 1 ) . تاريخ ايران از دوران باستان تا پايان سدهء هجدهم ، پيشين . ص 373 - 372 .\r\n( 2 ) . همان . ص 442 .\r\n( 3 ) . همان . ص 528 ،\r\n","page_name":" 469 ","page_number":477},
  {"content":"\r\n\r\n\r\nدار الضرب و معيرى\r\nاز ديرباز ، در ايران ، اشخاص مطلع و كارشناسى بودند كه عيار فلزات و مسكوكات را تعيين مىكردند . از كتاب دستور الكاتب محمد نخجوانى به خوبى پيداست كه از شش يا هفت قرن پيش ، در ايران ، براى ادارهء دار الضرب و جلوگيرى از تقلبات احتمالى ، حكومت و معيرى دار الضرب را به شخصى صالح و آشنا به كار مسكوكات ، محول مىكردند . در يكى از احكام آن دوران ( عهد ايلخانان ) خطاب به شهاب - الدين كه به حكومت و معيرى دار الضرب انتخاب شده است چنين مىخوانيم : « حكومت و متصرفى معيرى دار الضربهاى ممالك به دو تفويض فرموديم تا مجموع آقچهاى كهن را كه به دار الضرب آورند ؛ به سكه‌اى كه به تجديد معين و منقوش گشته مضروب گرداند ، و حق النار و اجور عمله وضع كرده ، مال و متوجهات ديوانى بر وجهى كه حجت باز داده قايم دارد ، و به تفحص احوال قلابان و آقچه‌بران كه اموال خلايق را مغشوش و قلب مىكنند و از نص حديث صحيح حرمة مال المسلم كحرمة دمه نمىانديشند ، مشغول گشته بر قانون معدلت و راستى بازخواست واجب داند و آن را كه به ياسا بايد رسانيد ، عرضه داشته بعد از حكم به ياسا رساند . » « 1 » سپس خطاب به عملهء دار الضرب گفته شده است كه « جماعت قابضان ( يعنى محصلين ماليات ديوانى ) و سباكان ( يعنى ريختگران و زرگران ) و طباعان و صيرفيان و قطاعان و گدازندگان و تمامت عملهء دار الضرب از قبل او باشند و اوامر و نواهى او را مطيع و منقاد گردند ، و از سخن و صوابديد او تجاوز ننمايند و بىاذن و اجازت او در گداز طلا و نقره شروع نكنند ؛ و متوجه دار الضرب ، براستى جواب گويند . » « 2 »\r\n\r\nمسكوكات در عهد صفويه\r\n« سكه‌هاى اين عهد ، برحسب تحقيق استاد نصر اللّه فلسفى ، از طلا و نقره و مس بود . سكهء بعد از شاه عباس كه عباسى خوانده مىشد ، اول بار بر نقره ضرب شد و حدود يك مثقال ( 64 / 4 گرم ) وزن داشت . نيم عباسى صد دينار و يك شاهى 50 دينار ارزش داشت و يك شاهى مساوى 5 / 2 بيستى و غازبيگى عبارت از يك دهم شاهى بود . هر پنجاه عباسى را يك تومان مىگفتند كه ده هزار دينار قيمت داشت ( تومان به تركى ده هزار است ) .\r\nگاهى سكه‌هاى كم‌قيمت در شهرستانها نيز ضرب مىشد . سكه‌هاى طلا معمولا كمتر در دسترس عموم بود ، و خروج آن به فرمان شاه عباس ممنوع بشمار مىرفت . ضرب سكه زير نظر معير الممالك صورت مىگرفت . سكه‌هاى طلاى شاه اسمعيل اول به وزن 744 / 0 ، مثقال و از زمان سلطان محمد خدابنده يك مثقال ، و از شاه عباس بزرگ 67 / 1 مثقال در دست است .\r\nضرب سكه به صورت ابتدايى بود . شمشها را با قيچى فلزبرى به قطعات متساوى الوزن مىبريدند و بعد با انبر و چكش آنها را گرد مىساختند و سرانجام با چكش بر آن نقشى مىانداختند ، كم‌كم استفاده از منگنهء پيچ‌دار براى اين كار ممكن شد .\r\nضرابىباشى زير نظر معير الممالك كار مىكرد . شاه ضرابخانه را به اشخاص واگذار\r\n\r\n\r\n","description":"","footnote":"\r\n( 1 ) . محمد بن هندو شاه نخجوانى ، دستور الكاتب فى تعيين المراتب ، به اهتمام عبد الكريم على اوغلى علىزاده ، ج 2 ، ص 161 .\r\n( 2 ) . همان . ص 162 .\r\n","page_name":" 470 ","page_number":478},
  {"content":"\r\n\r\nمىنمود و اين اشخاص فوايد بيشمار مىبردند . « 1 » چهارصد عملهء موجود در نه دستگاه ضرابخانه ، هر روزه كار مىكرده‌اند .\r\nمقايسهء ارزها : از مجموع مقايسه‌اى كه در باب پولهاى رايج آن زمان مىشود كرد ، اين ارقام بدست مىآيد :\r\n15 اكو مساوى يك تومان ؛ يك تومان 50 عباسى\r\nاكو مساوى 3 تا 6 ليور\r\nسى روپيه مساوى يك تومان - دوسو ، حدود نيم شاهى ، و 45 سو مساوى 10 شاهى عباسى مساوى 200 دينار و پنجاه عباسى مساوى يك تومان « 2 »\r\nحقوق كارمندان در عهد صفويه : « مواجب ساليانهء وزيران 823 تومان ، و حقوق « مين - باشى » يعنى فرمانده هزار نفر 400 تومان بود . حاكم اصفهان سيصد تومان ( يعنى 13500 ليور ) حقوق داشت . « 3 » صدور ( صدر خاصه و صدر عامه ) هركدام دو هزار تومان ( 30 هزار اكو ) دريافت - مىداشتند ولى عوايد آنها تا 60 هزار اكو بالغ مىشد . » « 4 » حقوق يساولان حكومت هزار ليور و حقوق و مزاياى ميراخورباشى بيش از پنجاه هزار اكو بود و اعتماد الدوله 540 هزار ليور در سال دريافت مىكرد . « 5 » سربازان 200 فرانك و درجه‌داران 400 فرانك حقوق مىگرفتند . اما وصول اين حقوقها آسان نبود زيرا حقوق را حواله مىدادند و گاه مىشد كه اين سربازان مجبور بودند ربع حقوق را به تحصيلدار رشوه بدهند تا حقوق ايشان وصول شود . « 6 »\r\nحقوق كلان رجال و شخصيتهاى دربارى از حاصل كار زحمتكشان و مردم خرده پا ، تأمين مىشد ؛ و مثلا امير شكارباشى مبلغ هشتصد تومان مواجب و تيول و غيره دريافت مىكرد . براى تأمين اين پول ، مقرر شده بود كه صيادان شيروان يكصد تومان ، اهالى دار المرز به صيغهء انعام 150 تومان ، و ارامنهء جولاهى پنجاه تومان و مجوسان اصفهان 20 تومان بدهند .\r\nعلاوه بر اين ، مبلغى از داروغگى سلاخان ، كله‌پزان ، مرغ‌فروشان ، كبوترپرانان و بهله‌دوزان - دريافت مىداشته .\r\nرشوه و ارتشاء در تصميمات شاه و ديگر زمامداران تأثير فراوان داشت ؛ چنان كه نمايندهء تجارتى هلند با دادن يك ساعت نقره و پنجاه اكوى طلا ، به خدمت شاه سليمان راه يافت و امتيازاتى براى تجار كشور خود در بندرعباس بدست آورد . نمايندهء انگليس نيز با تقديم دويست دو كاى طلا و يك قطعه جواهر ، امتيازات مطلوب را كسب كرد . نمايندهء كمپانى فرانسه نيز از راه تقديم هدايا امتيازات قبلى را تجديد كرد « 7 » به اين ترتيب ، اقتصاد قويم صفويه با مرگ شاه عباس كبير ،\r\n\r\n\r\n","description":"","footnote":"\r\n( 1 ) . ر ك : زندگانى شاه عباس اول ، پيشين . ج 2 ، 260 - 259 .\r\n( 2 ) . ر ك : محمد مفيد مستوفى بافقى ، جامع مفيدى . به كوشش ايرج افشار ، ج 1 ، ص 24 .\r\n( 3 ) . ر ك : سياحتنامه شاردن ، پيشين . ج 8 ، ص 180 .\r\n( 4 ) . همان . ص 417 .\r\n( 5 ) . سفرنامهء سانسون . ترجمه تقى تفضلى ، ص 44 .\r\n( 6 ) . ر ك : سياحتنامهء شاردن ، پيشين . ج 8 ، ص 305 .\r\n( 7 ) . سياحتنامهء شاردن . ج 9 ، ص 125 و 132 ؛ به نقل از : سياست و اقتصاد عصر صفوى . پيشين . ص 260 .\r\n","page_name":" 471 ","page_number":479},
  {"content":"\r\n\r\nبتدريج ، در سراشيبى سقوط افتاد و در نتيجهء سهل‌انگارى و فساد و رشوه‌خوارى ، آثار شكست و تباهى آشكار گرديد . فردوسى طوسى هزار سال پيش ، علل و عوامل سقوط اجتماعى و اقتصادى را چنين توصيف مىكند :\r\n سر تخت شاهان بپيچد سه كار * نخستين ز بيدادگر شهريار\r\nدوم آنكه بيمايه را بركشد * زمرد هنرمند برتر كشد\r\nسه ديگر كه با گنج خويشى كند * به دينار كوشد كه پيشى كند\r\nكجا گنج دهقان بود گنج اوست * و گر چند بر كوشش و رنج اوست . « 1 » \r\n« در عهد شاه عباس ، كوششى به منظور پديد آوردن اساس واحد پول نيز در سراسر كشور ، به عمل آمد و واحد جديد پول « عباسى » ناميده مىشد ، و مىبايست يك مثقال ( 6 / 4 گرم ) نقره داشته باشد و معادل دويست دينار بود . يك تومان مساوى بود با ده هزار دينار يا پنجاه عباسى . اگر به ياد آوريم كه در عهد غازان خان ، يعنى آغاز قرن 14 ميلادى ، يك دينار قريب سه مثقال نقره ، و در قرن هفدهم سه عباسى يعنى ششصد دينار هم سه مثقال نقره داشت ، واضح مىشود ، كه در عرض مدت سيصد و اندى سال ، بهاى دينار ششصد بار تقليل يافته بود .\r\nبارى ، دولت شاه عباس موفق نشد پول واحدى در سراسر كشور رايج سازد . در قرن هفدهم ، سكه‌هاى مختلف كه ارزش متفاوت داشت و از آن جمله پول عثمانى و كشورهاى اروپايى ، بموازات عباسى ، در ايران رايج و نرخ آنها نيز در نواحى مختلف متغير بود . » « 2 »\r\n\r\nپول رايج ايران در عهد صفويه\r\n« پول رايج ايران ، به علت ركود تجارت و اشكال حمل مبالغ بسيار از مسكوك ، رواج چندانى نداشت . ضرب سكه‌هاى طلا كه از حيث وزن سبك و از لحاظ قيمت سنگين بود ، جز در موارد پراهميت صورت نمىگرفت . سكه‌هاى طلاى خارجى كه به ايران مىآمد سكه‌هاى « ونيسى » بود كه يحتمل ، در مقابل ابريشم صادراتى ، توسط تجار ارمنى ، پرداخته مىشد . پول رايج نقره ، بر اثر قلب كارى ، لطمه مىخورد و از ارزش آن مىكاست ( كمپفر در صفحهء 53 مىگويد . . . در سال 1684 ، از سى هزار تومان سپردهء موجود در خزانه ، فقط سيصد تومان آن درست و كامل بود . در نوامبر 1685 ، پول رايج ملغى گرديد و از جريان افتاد و بجاى آن رئيس ضرابخانه پولى قلب و كم‌ارز به جريان گذارد و در نتيجه ، به فرمان شاه ، ميل در ديدهء وى كشيدند . ) وجوهى كه به خزانهء سلطنتى ريخته مىشد باقى مىماند و بدشوارى از نو به بازار مىآمد و بجريان گذارده مىشد .\r\nشاردن ( در ج 5 ، ص 429 ) خزانه را چنين توصيف مىكند : « ورطه‌اى است بىانتها زيرا همه‌چيز در آن فرو مىرود و از آن بدشوارى چيزى خارج مىشود . « راجع به گردآورى و انباشتن پول توسط مردم عادى ، مثالى برجسته و مهم بيان كرديم و گفتيم كه تاجرى در خانهء خود 14 كيسه زر عباسى اندوخته بود . رباخواران و صرافان هندى بخصوص ، مسؤول خارج شدن سكه‌هاى پرعيار از جريان و دادوستد بشمارند . » « 3 »\r\n\r\n\r\n","description":"","footnote":"\r\n( 1 ) . ر ك : سياست و اقتصاد عصر صفوى پيشين . ص 261 - 260 .\r\n( 2 ) . تاريخ ايران از دوران باستان تا پايان سدهء هجدهم . پيشين . ص 524 .\r\n( 3 ) . سازمان ادارى حكومت صفوى ، پيشين [ متن و حاشيه 
  ] ص 44 - 43 .\r\n","page_name":" 472 ","page_number":480},
  {"content":"\r\n\r\n« شاردن در جاى ديگر ( ج 8 ، ص 294 ) ، مىگويد : « شاه بتنهايى به اندازهء تمام افراد كشور خود درآمد دارد و اين درآمد از طريق مصادره ، روزبروز ، افزايش مىيابد . » شاهان و شاهزادگان اوليهء صفوى كه نانشان را بر پشت اسب مىخوردند و در بيابانهاى بىآب و علف در تعقيب ازبكان و تركان مىدويدند ، كم‌كم ، تبديل به پادشاهانى شدند كه در حضور آنان نوعى چينى سبز وجود داشت كه هر قطعهء آن پانصد اكو مىارزيد . قيمت ظروف طلاى غذاخورى شاه را در حوالى 1077 هجرى ( 1666 ميلادى ) به 32 تا 50 ميليون بالغ مىدانستند . شاردن گويد : « من يك تكه بشقاب را با پرداخت 12 هزار فرانك از خواهر شاه فقيد ( عمهء شاه سليمان ) بدست آوردم . » در جاى ديگر ( ج 3 ، ص 290 و 180 ) توضيح مىدهد كه ظروف آبدارخانه همه زرين و جواهرنشان بود ؛ و آبدارباشى اظهار مىداشت كه چهار هزار قطعه ظروف و آلات خوان زرين جواهرنشان وجود دارد و قيمت آنها بيش از يك ميليون است .\r\nجشن عروسى پسر بزرگ خوانسالار شاه سليمان با دختر ديوان بيگى چهارده روز ادامه پيدا كرده و چهارصد هزار ليره خرج برداشته بوده است .\r\nتخت شاه يك پارچه مكلل بود . جواهرات تن شاه به چند ميليون مىرسيد . كلاه امرا و و بزرگان آراسته به جقه و جواهرات بود كه برخى از آنها دو سه ميليون فرانك ارزش داشت .\r\nرقابت امرا و صدور ، بجاى اين‌كه در پيشبرد مقاصد ملى و بهبود وضع اجتماعى خلق بوده باشد ، تبديل به همچشمى در ايجاد كاخها و باغهاى بزرگ و اندوختن ثروت از راههاى غيرمشروع شد . به قول شاردن ( ج 4 ، ص 131 ) ، زين و يراق اسبان و اشخاص متمكن ، جواهرنشان و زرين و سيمين بود . در حرم ، عطريات سيل‌وار به مصرف مىرسيد . » « 1 »\r\nمعير الممالك : معير ، در دستگاه حكومت صفوى ، به ضرب مسكوكات نظارت عاليه داشت . ضرابىباشى نيز مقام مهمى بود ولى معير الممالك به اورياست داشت . تثبيت پول رايج كارى بسيار فنى و دقيق بود ، زيرا از يك‌طرف نظر اين بود كه حتى المقدور بيشتر سود برده شود و از طرف ديگر تنزل جنس پول ، از قيمت آن در بازار مىكاست و حتى موجب بروز اغتشاش مىگشت . معيرباشى ، در سراسر ايران نمايندگانى داشت كه بر توليد فلزات پربها نظارت داشته باشند .\r\nزرگرباشى نيز حقوقى مشابه اين ، در زرگرخانه داشت . تذكرة الملوك مىگويد : وى ( زرگرباشى ) مبالغى بعنوان عوارض ، از جهت رفت در جواهرات موجود در بازار اصفهان دريافت مىداشت . زرگرباشى ، بر كليهء امورى كه در زرگرخانه جريان داشت بازرسى ، و بهاى جواهرات را تعيين مىكرد و همهء جوهريان و زرگران اصفهان را تحت‌نظر داشت . از جواهراتى كه به دربار فروخته مىشد ، دو درصد حقوق مىگرفت و از آنچه در شهر معامله مىگشت يك درصد .\r\nمنبع درآمد سرشار وى از حقوقى بود كه معادل دو درصد از كليهء زروسيمى كه از كشور خارج يا به كشور داخل مىشد اخذ مىكرد . زرگرباشى آزادانه ، حق داشت به كاخ درآيد . « 2 »\r\nمراحل ضرب سكه : در ابتدا ضرب سكه چنين بود كه از ديگ ، فلز مذاب را در قالبهاى بلند مىريختند تا به صورت شمش درآيد . سپس اين شمشها را با قيچى مخصوص فلزبرى ،\r\n\r\n\r\n","description":"","footnote":"\r\n( 1 ) . سياست و اقتصاد صفوى ، پيشين . ص 215 - 207 ( به تناوب و اختصار ) .\r\n( 2 ) . ر ك : سازمان ادارى حكومت صفوى ، پيشين . ص 111 - 110 .\r\n","page_name":" 473 ","page_number":481},
  {"content":"\r\n\r\nبه قطعات متساوى الوزن مىبريدند بعد با انبر و چكش ، آنها را گرد مىساختند و بلافاصله سفيد مىكردند يعنى آنها را با پاك كردن و جوشاندن ، پرداخت مىكردند و سرانجام ، با چكش ، بر آن نقش مىانداختند و به صورت مسكوك كامل درمىآوردند . در مرحلهء اخير ، تنها شيوهء مقتضى عبارت بود از اين‌كه يك سكه را در يك منگنهء چوبى محكم قرار دهند و يك سكهء ديگر را كه كامل و نقش‌دار بود بر آن بگذارند و با چكش بر آن كوبند ؛ آنقدر كه نقش اين سكه بر ديگرى نقش شود . « 1 »\r\nعيار مسكوكات : مسكوك طلا فقط در موارد خاص و مهم ، همچون بر تخت نشستن شاه يا فرارسيدن نوروز و غيره ، ضرب مىشد و مانند نشان و مدال ، مورد استفاده قرار مىگرفت . وزن اساسى اشرفى 5 / 4 دانگ بود يعنى سه چهارم مثقال . اما دو نوع اشرفى وجود داشت : يكى به نام اشرفى و ديگرى به نام مهر اشرفى . . . در مورد - طلايى كه براى آب دادن نقره به كار مىرفت ، درجه‌بندى با اختلاف 5 و 10 و 15 درصد وجود داشت .\r\nپول رايج ، نقره بود كه عيار آن بايد با عيار پول اسپانى يكى باشد ، ولى در شهرهاى مختلف ، آن عيار را تنزل مىدادند . كمپفر ( ص 35 ) به شهر حويزه اشاره مىكند و ضرابخانهء آنجا را تنها ضرابخانهء قابل اعتماد مىداند . كمپفر از بيگلر بيگيان نخجوان و ايروان و تبريز نام مىبرد كه امتياز ضرب سكه داشتند . سكهء اصلى و اساسى نقره همانا عباسى است كه در زمان سلطنت شاه عباس رايج گشت ، و وزن رسمى آن ، معادل يك مثقال مساوى 6 دانگ بود . « 2 »\r\nواجبى : واجبى در طول زمان ، نوساناتى داشته و نرخ آن برحسب دينار و هر مثقال تغيير كرده است . ارزش اشرفى ثابت‌تر از پول نقره بود . شاردن ( ج 4 ، ص 187 ) مىگويد « حق ضرب سكه در ايران ، از ديگر نقاط جهان بيشتر است . در نتيجهء تنزل وزن عيار ، بتدريج ، ارزش پول نقصان يافت . در تذكرة الملوك آمده است : « به خدمت شاه محمود افغان عرض نموده بودند كه وزن عباسى از قرار ششدانگ ، سكهء پادشاهان را بيقدر و بيوقع مىكند . »\r\nظاهرا در دورهء محمود ، بر وزن عباسى مىافزايند . « 3 »\r\nمينورسكى در كتاب خود ، مىنويسد : « ضرابىباشى كه تحت امر معير الممالك است ، رئيس واقعى ضرابخانه بشمار مىرفت . معير الممالك اختيار داشت كه شخصا هردو وظيفه را عهده‌دار گردد . ضرابىباشى همچنين ضابط و تحويلدار « واجبى » خوانده مىشود . منظور از اين عبارت ، آن است كه وى مبالغ مربوط به خزانه را تشخيص و تعيين و وصول مىكرد . ضرابىباشى و مشرف هردو ، از عمال رسمى بودند ، اما معير الممالك منشى خود را براى بازرسى مجدد مبالغ واجبى تعيين مىكرد . مستأجر كسى بود كه ضرب مسكوكات و ساختن نقده‌ها در بعض مواقع ، به وى واگذار مىگرديد . شاه ضرابخانه را به اشخاص واگذار مىكرد ، و اين اشخاص سهم بزرگى از منافع را خود برمىداشتند و در قسمتى ، با صرافان شركت مىكردند . صراف‌باشى مسؤول مرغوبيت مسكوك بود . » « 4 »\r\n\r\n\r\n","description":"","footnote":"\r\n( 1 ) . ر ك : همان . ص 111 .\r\n( 2 ) . ر ك : همان . ص 113 - 112 .\r\n( 3 ) . ر ك : همان . ص 115 .\r\n( 4 ) . همان . ص 133 ( به اختصار ) .\r\n","page_name":" 474 ","page_number":482},
  {"content":"\r\n\r\nمزد ارباب حرف در كارهاى عمومى : حق القدم پزشك براى اول بار 10 شاهى و براى دفعات بعد 5 شاهى بود كه معادل 45 سوپول فرانسه است . در فصد ، دوسو و اصلاح سلمانى ، دوسو مزد پرداخته مىشد . [ شاردن . ج 8 ، ص 26 - 25 
  ] . دخترانى كه وارد حرم سلطنتى مىشدند از 250 فرانك تا سه هزار اكو مستمرى داشتند و مستمرى معمولى بالغ بر 2500 ليور بود [ شاردن . ج 8 ، ص 379 
  ] . حقوق سربازان موظف قلعهء طبرك 300 تا 500 فرانك بود و قريب هزار تن سرباز در اين قلعه هميشه وجود داشت [ شاردن . ج 7 ، ص 223 
  ] . سواره‌نظام حدود 400 ليور و تفنگچى آقاسى و قوللر آقاسى يك هزار تومان حقوق داشت ؛ و در زمان شاه - سليمان ، قريب 80 هزار سرباز حقوق‌بگير ، در ولايات وجود داشته‌اند . [ شاردن . ج 8 ، ص 223 
  ] . حقوق يك غلام هشت يا نه تومان بود و تفنگداران نصف اين مبلغ حقوق مىگرفتند .\r\nكارگرانى در كارخانه‌هاى سلطنتى بوده‌اند كه 800 اكو حقوق و مبلغى هم جيره داشته‌اند .\r\nشاه در حدود 32 باب كارخانه داشت كه هركدام قريب 150 كارگر داشت [ شاردن . ج 7 ، ص 128 
  ] .\r\nبه قول شاردن ، حقوق منجم‌باشى ، در زمان شاه عباس دوم ، صد هزار ليور بود ، و پسرش كه جانشين منجم بود ، 50 هزار ليور حقوق مىگرفت . مبلغ دويست تومان تبريزى وظيفه در وجه ملاباشى مقرر بود . صدر خاصه و عامه مسؤوليتهاى مختلفى به عهده داشتند بقرارى كه در دستور الملوك آمده ، ميرزا ابو طالب صدر خاصه 1360 تومان مدد معاش مىگرفته است . « 1 »\r\nارزش پول : شاردن ( ج 4 ، ص 40 ) مىنويسد : در سال 1669 ( 1080 هجرى ) براى نوكران من در مهمانخانه ، يك ليور ( نيم كيلو ) جو را به يك دينارونيم ، نان چهار دينار ، گوشت گوسفند خوب يك شاهى ، جوجه دو شاهى و شش دينار و ماكيان درشت را چهار شاهى حساب كردند . » « 2 »\r\nحدود سال 1028 هجرى ( 1618 ميلادى ) در دوران شاه عباس اول ، هشت هزار خروار غله در سيستان به هزار تومان خريدارى شده است [ احياء الملوك . ص 441 
  ] . البته قيمتها برحسب عرضه و تقاضا و وضع بارندگى و شدت و ضعف آفات نباتى تغيير مىكرد ؛ چنان كه در قحطى هرات كه در اوايل دورهء صفوى اتفاق افتاد ، « اگر نادرا خروارى گندم از ولايتى به هرات آوردندى ، اغنياء به شش هزار دينار تبريزى مىخريدند [ حبيب السير . ج 4 ، ص 552 
  ] » « 3 »\r\nمنع صدور ارز : يكى از اقدامات شاه عباس كه توجه او را به امور اقتصادى نشان مىدهد ، ممانعت او از صدور ارز بود . او مقرر داشت كه شيعيان بجاى زيارت حج به زيارت قبور ائمهء ( ع ) و ساير مقابر بسنده كنند . كسانى كه آرزوى كعبه داشتند ، ناگزير بودند مبلغ خطير به شاه پيشكش كنند . شاردن [ ج 8 ، ص 249 
  ] مىگويد : بيشتر درآمد زرگرباشى ماليات طلا و نقره‌اى است كه از كشور خارج مىكنند ، و او متصدى اخذ اين ماليات است . « 4 »\r\n\r\n\r\n","description":"","footnote":"\r\n( 1 ) . ر ك : سياست و اقتصاد عصر صفوى ، پيشين . ص 178 - 177 .\r\n( 2 ) . همان . ص 190 .\r\n( 3 ) . ر ك : همان . ص 191 - 190 .\r\n( 4 ) . ر ك : همان . ص 191 .\r\n","page_name":" 475 ","page_number":483},
  {"content":"\r\n\r\n\r\nمشكلات اقتصادى\r\nيكى از عادات زيانبخش زمامداران ايران ، چه در دورهء قبل از اسلام و چه در دوران بعد از اسلام ، گردآورى ذخاير مالياتى در خزائن كشور و راكد نگاهداشتن آنها بود . شاردن مىگويد : خزانهء شاه يك گودال بىانتهاى واقعى است ؛ زيرا همه‌چيز در آن ناپديد مىشود و مقدار اندكى از آن خارج مىشود ، مگر در مورد هدايايى كه شاه ، فى المجلس مىبخشد ؛ اما بسيار نادر است كه براى امر ديگرى چيزى از خزانه خارج شود . » « 1 »\r\nتقسيم غيرعادلانهء ثروت بين طبقات مختلف اجتماع و حرص و آز نامحدود سلاطين در گردآورى طلا و ذخاير ملى و مصرف نكردن آنها در راههاى توليدى و عمرانى و توجه زمامداران به امور تجملى و غير ضرورى ، از دورهء شاه سليمان ببعد ، مملكت را در سراشيبى سقوط اقتصادى افكند . شاردن كه مردى بازرگان و جواهرفروش بود ، مىنويسد : « در سال 1666 ( 1077 هجرى ) شاه عباس ثانى دستور داد 50 هزار اكو ، بهاى جواهراتى كه به او فروخته بودم به من نقد بپردازند . هركس وجهى از خزانه دريافت مىداشت ، قاعدتا مىبايست ده درصد آن را بعنوان ماليات ، بپردازد مگر اينكه شاه او را معاف دارد . در خزانهء شاه ، ياقوتى به اندازهء نصف تخم‌مرغ بود كه زيباترين و خوشرنگترين گوهر بود كه من ديده بودم . در بالاى آن ، نام شيخ صفى را حك كرده بودند . بعضى مرواريدها ده دوازده قيراط وزن داشت . الماسهاى پنجاه تا صد قيراطى فراوان بود ؛ اما مقدار طلا و نقره را ممكن نبود تعيين كرد . » « 2 »\r\n« مخارج مطبخ و جامه‌دار خانهء كوچك شاهى تا حدود سه ميليون [ ظاهرا : اكو 
  ] بالغ مىگرديد و هزينهء كارگاهها و تالارهاى هنرى به چهار ميليون ، هزينهء منزل و خانه ده ميليون ، هزينهء افراد گارد سيزده ميليون ، و حرمسراى شاهى 4 ميليون . ايرانيان مىگويند كه شاه روزى هزار تومان خرج مىكند ، و روزى 1200 تومان درآمد دارد .\r\nشاردن پس از بازديد از يك خزانه ، گويد : تنها در يك اطاق كه پرده كنار رفت ، كنار ديوار تا سقف پر از كيسه‌هاى پول بود ، و من با محاسبهء احتمالى حجم آنها را حدس زدم كه جمعا سه هزار كيسه مىشد و هركدام محتوى 50 تومان بود . به من گفتند كه همه‌جا ديوارها به همين نحو مستور است . وسعت خزانه چهل گام مربع است و آقا كافور خزانه‌دار آن است . چندين خزانه و صندوق هم هست كه كليدش به دست آقا كافور نيست و لاك و مهر شده و كليد آن به گردن خود شاه است . » « 3 »\r\nواحد وزن : پيترو مىنويسد : در ايران دو نوع واحد وزن وجود دارد : يكى واحد وزن شاه و ديگر واحد وزن تبريز . وزن شاه دو برابر وزن تبريز است ، ولى وزن تبريز بيشتر رواج دارد و توزين ما يحتاج ما نيز با همين واحد انجام گرفت . « باتمن » تبريز معادل نه ليور بلكه بيشتر است .\r\nهر باتمن به چهار چارك تقسيم مىشود و هر چارك نمىدانم چند سياه [ سيه 
  ] است . سياه نيز مركب از چندين مثقال است . به‌هرحال ، براى دوازده نفر اهل منزل و پنج يا شش اسب و\r\n\r\n\r\n","description":"","footnote":"\r\n( 1 ) . سياحتنامهء شاردن ، پيشين . ج 8 ، ص 307 .\r\n( 2 ) . همان . ص 308 - 307 ( به اختصار ) .\r\n( 3 ) . سياست و اقتصاد عصر صفوى ، پيشين . ص 207 - 206 .\r\n","page_name":" 476 ","page_number":484},
  {"content":"\r\n\r\nهشت شتر ما آذوقه و ما يحتاج زير ، دوبار براى مدت يك ماه يا اندكى بيشتر فرستاده شد : 250 من آرد ، 150 من برنج ، 37 من روغن ، 80 مرغ ، 19 گوسفند ، 17 بره ، 600 تخم‌مرغ ، 15 من نخود ، 12 من نمك ( زيرا علاوه بر مصرف آشپزخانه ، به مصرف خوراك اسبها و شترها نيز مىرسيد ) ، 3 من ادويهء گوناگون ، يك چارك فلفل ، يك چارك دارچين ، يك سير هل ، ده من ناردانه ( يعنى دانه‌هاى انار خشك شده ، ) 27 من پياز ، 20 من شراب ( براى مصرف نوكرها ) ، 50 عدد شمع قطور و بلند كه هركدام آنها سه ليور وزن دارد ( اين شمعها سرشب و حداقل دو شب مىسوزند ولى پس از يك شب سوختن نيمهء ديگر را در اتاق پذيرايى نمىگذارند ) ، 12 من پيه براى سوزاندن در پيه‌سوزهاى نقره‌اى . پيه‌سوز واقعا چيز خوبى است و حتى شاه آن را مصرف مىكند ، و معمولا پيه‌سوز را با شمعهاى گچى يك در ميان قرار مىدهند . علاوه بر اينها :\r\n5 من كشمش بىهسته ، كه از آن در طبخ پلو استفاده مىشود ، 5 من برگهء زردآلو ، 5 من سركه ، 10 من پنير ، 20 من ماست ( كه در كشور ما وجود ندارد ) 3 من شكر ، 5 تنگ بزرگ گلاب ، 5 من عسل ، هزار عدد پرتقال ، صد من جو براى حيوانات . بعلاوهء صد كيل مزرعه جو در اختيار ما گذاشته شد تا چهارپايان در آن به چرا پردازند . 45 بار هيزم نيز براى مصرف سوخت ، در اختيار ما گذاشته شد . » « 1 »\r\n\r\nمسكوكات ايران\r\nتاورنيه در سفرنامهء خود ، ضمن بحث در پيرامون مسكوكات ايران ، مىنويسد كه در ايران مسكوك طلا ضرب نمىشود ، مگر وقتى كه پادشاهى تازه به تخت سلطنت جلوس كند كه براى تجمل و انعام و بذل و بخشش پول طلا سكه مىكنند . به همين علت ، سكه‌هاى طلا ، گاه ، در ميان مردم و مبلغى در خزانه و نزد صرافها وجود دارد . مردم غالبا سكه‌هاى طلاى خود را نزد صراف مىبرند و با پول رايج عوض مىكنند . در ايران ، هم شمش هم مسكوك و هم ظروف نقره را قبول مىكنند . همين كه مسافرى وارد ايران مىشود ، موظف است كه هرقدر نقره داشته باشد اعلام كند تا اسم شاه در آن مسكوك شود و اگر كسى اعلام نكند و كشف بشود جريمهء گزافى از او دريافت مىدارند . رؤساى ضرابخانهء هر ناحيه‌اى اصرار دارند كه نقرهء مسافرين در شهرى كه محل كار ايشان است سكه شود . تاورنيه مىنويسد كه در ايران چهار نوع مسكوك نقره رواج دارد كه عبارتند از : عباسى ، محمودى ، شاهى ، بيستى . اما بيستى حالا خيلى كم است . مسكوك سياه را غازبكه مىگويند . غازبكهء ساده معادل است با پنج دينه ( دينه پول قديم فرانسه است ) غازبكه مضاعف مساوى است با يازده دينه . . . تمام اين مسكوكات نقرهء مدور هستند باستثناى بيستى كه بيضى شكل است .\r\nدر مسكوكات نقره ، در يك‌طرف سكه ، اسم پادشاه و در طرف ديگر ، اسم شهر و تاريخ هجرت محمد ( ص ) نقر شده است .\r\nدر مسكوكات مس ، يك‌طرف ، يك شيرى نقش شده است كه خورشيدى در پشت دارد و طرف ديگر ، اسم شهرى است كه در آنجا سكه زده‌اند . طلا اسم پول معين مخصوصى نيست ؛ مقصود از يك طلا پنج عباسى است . يك تومان هم پول معين نيست ؛ يك تومان مساوى\r\n\r\n\r\n","description":"","footnote":"\r\n( 1 ) . سفرنامه پيترو دلاواله ، پيشين . ص 212 - 209 ( به اختصار ) .\r\n","page_name":" 477 ","page_number":485},
  {"content":"\r\n\r\nاست با پانزده اكو . « 1 »\r\n\r\nاوزان در عهد صفويه\r\nكاررى در سفرنامهء خود ، مىنويسد : « واحد وزن مال التجاره‌هاى معمولى و ارزان‌قيمت ، در ايران ، « من » است كه مساوى 25 ليور اروپايى است ؛ تقريبا 12 كيلو . و واحد وزن اجناس گرانقيمت « مثقال » است كه 72 مثقال معادل يك ليور مىباشد . » « 2 »\r\n\r\nتقليل ارزش پول\r\nسانسون مىنويسد : « وضع پول در ايران ( در عهد شاه سليمان ) بقدرى بد مىباشد و از ارزش آن بقدرى كاسته شده است كه هيچكس حاضر نيست مال التجارهء خود را به ايران بياورد و در برابر آن ، پول مس ايران را دريافت كند . اين فساد و بدى وضع پول از آنجا ناشى شده است كه اشخاصى را كه سكهء تقلبى تهيه مىكنند و در مملكت رواج مىدهند خوب تعقيب نمىنمايند ؛ يا اگر تقلب آنها را كشف مىكنند فقط به گرفتن رشوه و پول از آنها اكتفا مىكنند و آنها را مجازات نمى - نمايند . متجاوز از ده سال است كه در ايران براى تجديد سكه و اصلاح پول فعاليت مىكنند ولى بمحض اينكه اين سكه‌ها از ضرابخانه بيرون مىآيد و بدست مردم مىرسد ، هنديها سكه‌هاى نو را از مملكت خارج مىكنند و به هند مىبرند . » « 3 »\r\nانحطاط اقتصادى كه از مرگ شاه عباس دوم آغاز شده بود ، در عهد شاه سلطانحسين رو به فزونى نهاد و سرانجام در نتيجهء حملهء افغانها و مظالم نادر شاه ، به پاره شدن شيرازهء امور معيشتى و اقتصادى مملكت منتهى گرديد . در اين جريان بيش از همه ، كشاورزان و پيشه‌وران جزء صدمه و زيان ديدند . تنها در منطقهء اصفهان قريب هزار قريه ( يعنى دو ثلث قراء آن بخش ) ويران گشت و بىسكنه ماند . سدها و بندها و كاريزها و ديگر مؤسسات آبيارى خراب شد ، و يا از حيز انتفاع افتاد . از آن جمله سد معروف « بند سلطان » نزديك مرو ويران شد . بسيارى از روستاييان به دست لشكريان دشمن ، كشته و يا بتوسط تركان به اسيرى و بردگى برده شدند و يا از گرسنگى و بيمارى - اين دو رفيق جدانشدنى و هميشگى مهاجمات بيگانه و حربها و جنگهاى خانگى - مردند . كشاورزى در كنار پرتگاه نابودى قرار داشت ؛ زيرا اساس آن در روزگار گذشته بر اثر سياست مالياتى شاه سلطانحسين لطمهء سخت ديده بود .\r\nعلىرغم ويرانى و انحطاط وحشتناك اقتصادى ، نه متجاوزين ترك و افغان و نه اميران محلى فئودال و نه بعد از آنان ، نادر به فكر تقليل عوارض و بهرهء فئودالى كه بر دوش رعايا سنگينى مىكرد افتادند بلكه مىكوشيدند كه عوارض را به همان نرخ و ميزان سابق وصول كنند .\r\nاز زمان شاه سلطانحسين ، پول كم‌عيار كه مقدار نقرهء آن كمتر از ميزان مقرر بود ضرب مىشد . محمود افغان كوشيد تا سكهء تمام عيار ضرب كند ( 1136 هجرى / 1723 ميلادى ) ولى در اين راه توفيقى نيافت . در نتيجه ، ضرب سكهء كم‌عيار و كمبود عمومى آذوقه كه مربوط\r\n\r\n\r\n","description":"","footnote":"\r\n( 1 ) . ر ك : سفرنامهء تاورنيه ، پيشين . ص 220 ببعد .\r\n( 2 ) . سفرنامهء جملى كاررى ، پيشين . ص 139 .\r\n( 3 ) . سفرنامهء سانسون ، پيشين . ص 188 .\r\n","page_name":" 478 ","page_number":486},
  {"content":"\r\n\r\nبه انحطاط كشاورزى بود ، موجب تقليل شديد بهاى واقعى پول گشت ، و اين تقليل نسبت به پايان قرن هفدهم ده - دوازده بار و در بعضى نقاط ، بيشتر بود .\r\nقيمتها هم نسبت به تقليل بهاى پول ، افزايش يافت ؛ مثلا بنا به گواهى محمد كاظم ، در آغاز حكومت نادر ، در ناحيهء مرو يك من غله 200 دينار ارزش داشت و به گفتهء آبراآم كرتاتسى ، در همان تاريخ ، يك من غله در تبريز 900 دينار قيمت داشته است . « 1 »\r\nدر فاصلهء بين مرگ نادر و استقرار حكومت قاجاريه ، تنها در دوران كوتاه زمامدارى كريم خان زند ، مردم نفس راحتى كشيدند و امور اقتصادى كم‌وبيش ، سروسامانى گرفت . در دورهء قاجاريه نيز هيچ برنامه‌اى براى اصلاح امور اقتصادى وجود نداشت . فقط در اين دوره ، جنگهاى مستمر فئودالى تقليل كلى يافت و امنيت نسبى برقرار گرديد .\r\n\r\nوضع مسكوكات در عهد قاجاريه\r\nدر دورهء قاجاريه نيز قدمى در راه اصلاح وضع مسكوكات و توحيد اوزان و مقادير برداشته نشد .\r\nاوزان و مقادير مسكوكات : آقاى جمال‌زاده در سال 1335 هجرى قمرى ، در كتاب گنج شايگان دربارهء اوزان ايران ، چنين مىنويسد : « اوزانى كه امروز متداول است بسيار قديمى است ، و مبناى آن بر اين است كه گندم را مأخذ قرار داده و اوزان ديگر را از روى آن تعيين نموده‌اند ؛ از قرار زير :\r\n4 گندم مساوى است با يك نخود ( 192 / 0 گرم )\r\n24 نخود مساوى است با يك مثقال ( 635 / 4 گرم )\r\n16 مثقال مساوى است با يك سير ( 728 / 73 گرم )\r\n10 سير مساوى است با يك چارك ( 28 / 737 گرم )\r\n4 چارك مساوى است با يك من تبريز ( 94912 / 2 كيلوگرم )\r\nاز اين قرار ، من تبريز 640 مثقال مىشود ولى علاوه بر من تبريز كه بيشتر در تهران متداول است ، اقسام ديگر من نيز در نقاط ديگر معمول است و از آن قبيل است :\r\n1 . من شاه كه دو برابر من تبريز است ( 1280 مثقال )\r\n2 . من نه عباسى كه 720 مثقال است و در شيراز و بوشهر رواج دارد .\r\n3 . من بندرعباس 840 مثقال\r\n4 . من تبريز حقيقى هزار مثقال\r\n5 . من مراغه 1250 مثقال و غيره .\r\nايجاد من تبريز را به خواجه رشيد الدين فضل اللّه نسبت مىدهند . همينطور كه من مختلف است خروار هم متفاوت است ؛ چنان كه خروار معمولى كه خروار ديوانى هم ناميده مىشود ، صد من تبريز و خروار استرآباد 90 من تبريز است .\r\nقيراط براى وزن كردن جواهرات به كار مىرود و معادل 23 / 1 مثقال است .\r\nگلاب و آب‌ليمو و غيره را در قرابه خريد و فروش مىكنند . قرابه مساوى است با 6 / 13 ليتر .\r\nروغن و ماست و پنير را در خيك مىفروشند . خيك در مازندران و استرآباد ، معادل 10 من تبريز\r\n\r\n\r\n","description":"","footnote":"\r\n( 1 ) . ر ك : تاريخ ايران از دوران باستان تا پايان سدهء هجدهم ، پيشين . ص 599 - 597 .\r\n","page_name":" 479 ","page_number":487},
  {"content":"\r\n\r\nاست . در سواحل بحر خزر ، براى برنج ، قوطى معمول است كه معادل 9 من تبريز است . » « 1 »\r\nمقادير : « واحد طول ذرع است يا گز و در ايران سه نوع ذرع متداول است : ذرع شاهى ، ذرع مقصر و ذرع نيشابور . ذرع شاهى معادل است با 12 / 1 متر . براى اندازه گرفتن ماهوت و منسوجات پنبه‌اى « توپ » متداول است كه 6 ذرع شاه باشد ؛ و ذراع از نيم ذرع كمتر است ، و وجب تقريبا 22 درصد ذرع است .\r\nبراى اندازه گرفتن ، مسافت فرسنگ متداول است كه اصولا 6 هزار ذرع است ( 72 / 6 كيلومتر ) ؛ براى سطوح و اراضى ، جريب به كار مىرود كه ميزان آن در نقاط مختلف يكسان نيست ؛ چنان كه در اصفهان هزار ذرع مربع ، و در گيلان جريب ده هزار ذرع مربع است و مساوى است با 10 قفيز و قفيز هم عبارت است از چهار چارك . » « 2 »\r\nمسكوكات : « اساس پول كنونى ايران نقره است و واحد مقدار آن قران است . يك قران معادل است با بيست شاهى ، و هر شاهى معادل است با پنجاه دينار . دو شاهى را صد دينار مىخوانند و چهار شاهى را يك عباسى . ده قران مساوى است با يك تومان . يك قران و پنج شاهى را يك ريال و ده شاهى را كه نيم قران باشد « پهن‌آباد » ( پناه‌آباد ) مىگويند .\r\nعلاوه بر نقره و نيكل ، بعضى مسكوكات طلايى نيز هستند ولى قيمت معينى ندارند و موسوم هستند به دو اشرفى و اشرفى و پنج هزارى و دو هزارى . دو اشرفى از همه بزرگتر است ، و قيمتش چهار تا چهار تومان‌ونيم است .\r\nقيمت پول ايران به پول خارج ، هميشه در تغيير و تبديل و غالبا رو به تنزل است .\r\nيك ليرهء / انگليسى / در سال / 1280 / معادل / با / 21 قران / بوده است .\r\nيك ليرهء / انگليسى / در سال / 1309 / معادل / با / 36 قران / بوده است .\r\nيك ليرهء / انگليسى / در سال / 1318 / معادل / با / 40 / 50 قران / بوده است .\r\nيك ليرهء / انگليسى / در سال / 1323 / معادل / با / 59 قران / بوده است . « 3 »\r\n\r\nوضع ضرابخانه در عهد ناصر الدين شاه\r\nمرحوم عباس ميرزا ملك‌آرا ( برادر پدرى ناصر الدين شاه ) در شرح حال خود ، [ صفحهء 121 
  ] دربارهء مرحوم حاج محمد حسن امين ضرب ، چنين مىنويسد : چون از معادن آمريك نقرهء بسيارى برآمد ، در اين ( سال 1309 قمرى ) ، نقره در تمام عالم تنزل نمود . سكه‌هاى ايران هم كه از اصل قلابى بود و بار بسيار داشت ، به كلى تنزل كرده بود : پول سياه ( مس ) هم از كثرت سكه ، تنزل فاحش كرده . و باعث قلابى بودن و زياد زدن پول سياه هم ، حاج محمد - حسن تاجر اصفهانى است .\r\nشرح اين مطلب آنست كه هر سال مبلغى از ضرابخانه به حضور اعليحضرت شاهى پيشكش مىدادند و حاج محمد حسن آمد و متقبل گرديد كه هر سال مبلغ پانزده هزار تومان به شاه پيشكش\r\n\r\n\r\n","description":"","footnote":"\r\n( 1 ) . گنج شايگان ، پيشين . ص 168 - 167 .\r\n( 2 ) . همان . ص 169 ( به اختصار ) .\r\n( 3 ) . همان . ص 170 - 169 ( به اختصار ) .\r\n","page_name":" 480 ","page_number":488},
  {"content":"\r\n\r\nبدهد ، و در ضمن آقا ابراهيم امين السلطان ( پدر ميرزا على اصغر خان اتابك ) را ديده وعدهء بسيار داد كه از او حمايت كند ؛ ولى چون ابراهيم مرد پخته و عاقلى بود مىدانست در چقدر بار زدن ، سالى چقدر منفعت عايد حاجى مىشود . از ترس او حاج محمد حسن زياده از آنچه تعارف داده بود ، نمىتوانست قلاب‌كارى بكند و پول سياه را هم از ميزانى كه بايد ، نمىتوانست بيشتر سكه بزند .\r\nبعد از فوت ابراهيم ، كليهء امور به دست پسرش ، على اصغر خان امين السلطان ، افتاد و او جوانى خودپسند ، خود رأى و عياش و دائم الخمر بود . حاجى ميدان را خالى ديد و سه چهار برابر آنچه به پدرش مىداد ، به پسر داد و اطرافيانش را هم پخت‌وپز نموده ، با دلى قوى ، اولا بار طلا و نقره را زياد كرد ؛ ثانيا پول سياه را به درجه‌اى سكه زد كه از حدوحصر گذشت .\r\nقران كه مىبايست هريك از بيست عدد ( شاهى ) پول سياه باشد ، عددى 40 عدد پول سياه شد ( يعنى صددرصد تنزل كرد ) ؛ ديگر كسى برنمىداشت . آنچه تجار با علم و اطلاع ، بدقت حساب كردند پول سياه را حاج آقا هر من تبريز ( 3 كيلو ) مبلغ هفت قران تمام مىكرد ، و به مبلغ 35 قران مىفروخت . ديگر در نزد رعيت بيچاره ، پولى نماند ؛ زيرا ماليات را از رعيت نقره مىگرفتند و هرچه به رعيت داده مىشد ، [ پول 
  ] سياه بود . تجار مفلس شدند . هرقدر عرض كردند به جايى نرسيد . اعليحضرت شاهى هم مست بادهء پانزده هزار تومان بودند . « 1 »\r\n\r\nتنزل ارزش پول\r\nدر نخستين ملاقاتى كه حاج سياح با ناصر الدين شاه مىكند ، شاه مىپرسد : در طول 18 سالى كه از ايران دور بودى ، وضع ايران تغييرى كرده است يا خير ؟ حاج سياح مىگويد : « بلى بسيار ، يكى از تغييرات مهم در اين چند سال كه خوب به چشم مىخورد ، تنزل ارزش پول است . پول در مملكت مثل خون است در بدن كه زندگى مملكت با حرارت و دوران آن است . به اين ترتيب كه مىبينم در اندك زمان ، اين يك مشت پول نقد ايران شكسته و سوخته و فنا مىشود و اين كار عاقبت خوشى ندارد . » « 2 » شاه به سختى اين سخنان را مىشنود و حاج سياح را به نوكرى خود دعوت مىكند ولى او مىگويد : « آمادهء نوكرى نيستم . » در مراجعت ، يكى از دوستان به حاج سياح گفت : « اين سخنان چه بود كه به شاه گفته‌ايد .\r\nايشان بجز كشتن و بريدن و زدن و غارت كردن چيزى را طالب نيستند . نمىبينيد در ايران قحط الرجال شده ؟ تا ديدند كه اميركبير مرحوم شروع كرده مىخواهد ايران را زنده كند ، او را كشتند . » « 3 »\r\n\r\nتقلب در عيار مسكوكات\r\nاعتماد السلطنه نيز در خاطرات خود ، به فساد دستگاه ضرابخانه اشاره مىكند : « دستخطى قرائت شد به اين مضمون كه از قرارى كه به عرض رسيده ، نصر السلطنه در عيار و وزن پول تقلب كرده است و خود او مدعى است كه تقلب ننموده . شماها رسيدگى نماييد و هيچ ملاحظه نكنيد . اگر تدليس نكرده است ، ضرابخانه كماكان در دست او باشد و اگر تقلبى كرده او را از اين كار خلع كنيد و به\r\n\r\n\r\n","description":"","footnote":"\r\n( 1 ) . ر ك : ادوارد براون ، انقلاب ايران . ترجمهء احمد پژوه شيرازى [ حاشيه 
  ] 403 - 402 .\r\n( 2 ) . خاطرات حاج سياح ، پيشين . ص 73 .\r\n( 3 ) . همان . ص 79 - 78 .\r\n","page_name":" 481 ","page_number":489},
  {"content":"\r\n\r\nامين همايون و حاجى محمد حسن واگذار نماييد - در نتيجه ، رسيدگى ، و تقلب و تدليس مسلم گرديد . » « 1 »\r\n\r\nضرب سكه\r\nدر ايران تا قبل از مشروطيت ، دولت تمام منابع درآمد را به اشخاص شياد و ماجراجو اجاره مىداد ، و آنها هم بدون توجه به منافع عمومى ، سعى مىكردند هرچه بيشتر ، از اين راهها بهره‌بردارى و سوءاستفاده نمايند . ظاهرا شاه در ارديبهشت‌ماه 1275 شمسى ( 1896 ميلادى ) ميزان مال الاجاره را از صد و پنجاه به دويست هزار تومان افزايش داده بود . اجاره‌داران هم تقاضا كردند كه ضرب سكهء مسين به ميزان غير محدود ، به آنها اجاره داده شود . در نتيجه ، پول مسى بتدريج ، رو به تنزل گذاشت بطوريكه يك قران پول سفيد با 25 شاهى پول سياه برابر شده بود . نقره در ايران پول سفيد و مس پول سياه ناميده مىشود . دولت براى استفادهء خود ، مقرر كرده بود كه مردم ماليات را به پول سياه ، ولى بجاى پول سفيد ، بپردازند . از طرفى ، شاه در بازار تنزل مصنوعى ايجاد مىكرد و مردم را مجبور مىكردند كه بجاى يك قران پول نقره دو قران پول سياه بپردازند . در نتيجه ، مردم مجبور مىشدند بجاى ده ميليون ، مبلغ بيست ميليون بعنوان ماليات بپردازند ، و شاه از اين ممر استفادهء كلانى مىكرد .\r\nبالاخره ، در نتيجهء اعتراض مردم ، معير الممالك كه از ضرابخانه سوءاستفادهء كلانى كرده بود ، معزول و اعتضاد السلطنه بجاى او منصوب شد .\r\nدر همين ايام ، پشان « 2 » آلمانى را براى اصلاح وضع ضرابخانه استخدام كردند . او مىخواست مسكوكات را اعم از طلا و نقره و مس به سيستم اعشارى سكه زند و نظم و حسابى بوجود آورد . ولى دولت زيربار نرفت و پشان به كشور خود مراجعت نمود . بالاخره حكومت ايران ، با استفاده از ماشينهايى كه پشان داير كرده بود ، ضرابخانه را به امين السلطان اجاره داد ، و سكه‌هاى جديد به نام سكه‌هاى امين السلطان مشهور گرديد .\r\nپس از مرگ امين السلطان ، بار ديگر معيرها شروع به سوءاستفاده كردند و مقدار زيادى پول سياه سكه زدند . « 3 »\r\nكاساكوفسكى در يادداشت مورخهء 21 / 1 / 1275 شمسى خود مىنويسد : « تنزل نرخ [ پول 
  ] مس در سراسر ايران ، هيجان وحشتناكى ايجاد كرده است . در اصفهان ، 80 شاهى برابر يك قران شده ؛ حتى چند روزى پول سياه منى معامله مىشد ؛ يعنى دو من پول سياه معادل 16 قران بود . در نتيجه ، معاملات را كد گرديد و دكانها بسته شد . » « 4 »\r\n\r\nبانك ملى\r\nدر جريان نهضت مشروطيت ، مردم به اهميت بانك ملى و تأثير آن در استقلال اقتصادى كشور پىبردند و در راه ايجاد و تشكيل آن ، صميميت فراوان نشان دادند . براون مىنويسد : « صد نفر ، هريك پنج هزار تومان برابر هزار ليره\r\n\r\n\r\n","description":"","footnote":"\r\n( 1 ) . روزنامهء خاطرات اعتماد السلطنه ، پيشين . ص 952 .\r\n( 2 ) .  Pechan \r\n( 3 ) . ر ك : خاطرات كلنل كاساكوفسكى ، پيشين . ص 30 - 27 .\r\n( 4 ) . ر ك : همان . ص 32 .\r\n","page_name":" 482 ","page_number":490},
  {"content":"\r\n\r\nو بعضى تا 30 هزار تومان ، نام‌نويسى و پرداخت نمودند . بينوايان شركت كردند ، طلاب كتب خود را فروختند ؛ زنان آلات زيب و زينت خود را براى كمك به بانك از دست دادند . تنها در تهران ، يك ميليون تومان تعهد شد . تبريز يك ميليون ديگر از طرف خود و ايالت آذربايجان تعهد كرد .\r\nشاه رضايت خود را مشروط به آن نمود كه فورا دو ميليون تومان استقراض شود و اشكالتراشيهاى ديگرى از طرف بانكهاى روس و انگليس ، سد راه شد . » « 1 »\r\n\r\nمسكوكات ايران\r\nهانرى رنه دالمانى كه در عهد مظفر الدين شاه از ايران ديدن كرده است ، مسكوكات رايج در ايران را چنين توصيف مىكند :\r\nاول ، سكه‌هاى كوچك مسين كه آن را يك پول مىگويند .\r\nدوم ، شاهى كه معادل است با دو پول .\r\nسوم ، صد دينار كه معادل است با دو شاهى .\r\nچهارم ، عباسى كه معادل است با چهار شاهى .\r\nپنجم ، پنج شاهى نقره كه معادل است با ربع قران .\r\nششم ، ده شاهى نقره يا نيم قران .\r\nهفتم ، قران نقره كه معادل است با ده صد دينارى مس يا 20 شاهى .\r\nهشتم ، دو قرانى و پنج قرانى و ده قرانى كه نقره است - ده قرانى را يك تومانى هم مىگويند . مسكوكات طلا را بطور كلى اشرفى مىگويند . « 2 »\r\n\r\nربح پول\r\n« در ايران ، اصولا ربح وام خيلى زياد است ، و من وامهايى را ديده‌ام كه ربح آن حتى شصت درصد بود . هرگاه بدهكار قادر به پرداخت وام خود نباشد ، معمولا متعرض او نمىشوند و اموال او را توقيف نمىكنند ؛ زيرا به حيثيت طلبكار لطمه مىزند بلكه با دادن مهلت و مدارا و گذشت ، كار تمام مىشود . » « 3 »\r\nبانك : بانك از كلمهء ايتاليايى بانكا « 4 » مأخوذ است و در اصطلاح عمومى ، سازمان و دستگاهى است كه محل ذخيرهء پول مردم است و با آن دادوستد مىكنند . كار اساسى بانك ، عبارت است از : « نقل و انتقال وجوه و صدور بروات و نگاهدارى سرمايهء اشخاص و به كار انداختن سرمايه‌هاى مذكور براى توسعهء تجارت و اعتبارات تجارتى ، بخصوص از نظر تسهيل عمل مبادلات ، و نقل و انتقال وجوه و دادن اعتبار و قرض به مردم با ربح كمتر از ميزان عادى بازار ، و گاه نشر اسكناس رايج كشور . پايهء اصلى بانكها را صرافيهاى قديم تشكيل مىدادند .\r\nدر ايران ، شايد بتوان تاريخچهء تأسيس بانك را به زمان هخامنشيان رساند . در واقع ، مؤسسات پسران « موراشوازنيپ‌پور » و بانك « اجىبى » نخستين بانكهايى هستند كه در ايران وجود داشته‌اند .\r\n\r\n\r\n","description":"","footnote":"\r\n( 1 ) . انقلاب ايران . پيشين . ص 136 .\r\n( 2 ) . ر ك : سفرنامهء از خراسان تا بختيارى ، پيشين . ص 109 .\r\n( 3 ) . سه سال در ايران ، پيشين . ص 33 .\r\n( 4 ) .  banca \r\n","page_name":" 483 ","page_number":491},
  {"content":"\r\n\r\nناصرخسرو در سفرنامه ، دربارهء صرافى و كيفيت معاملهء مردم بصره ، شرح جالبى نوشته :\r\n« . . . و حال بازار آنجا ( بصره ) چنان بود كه آن كسى را كه چيزى بودى ، به صراف دادى و از صراف خط بستدى و هرچه بايستى ، بخريدى و بهاى آن بر صراف حواله كردى ، و چندان‌كه در آن شهر بودى ، بيرون از خط صراف چيزى ندادى . » [ چاپ دبير سياقى . ص 114 
  ] .\r\nدر داخل ايران ، مسكوكات طلا و نقره از روزگاران قديم ضرب شده بود و صرفا قانون عرضه و تقاضا بر آن حكومت مىكرد .\r\nدر تمام ادوار تاريخ ، صرافان كار بانكدارى را به مقياس كوچكى انجام مىدادند ؛ تاجر با صراف معينى حساب جارى داشت ، يعنى صراف براى هر تاجر دفتر مخصوصى كه كليهء دادوستدها متدرجا در آن منعكس مىگرديد تهيه و به وى تسليم مىنمود ؛ و بجاى چك ، از حواله‌هاى خطى و عادى استفاده مىشد . كليهء پرداختها و دريافتها در شهرهاى دور و نزديك ، بوسيلهء صراف و با استفاده از برات انجام مىگرفت . در عمليات صرافى ، اكثر بهرهء آن 9 و 12 درصد بود ، ولى حساب و قانونى نداشت و در بعضى موارد ، حتى به 50 درصد نيز مىرسيد .\r\nصرافى در ايران ، از سال 1266 قمرى ، تحت‌تأثير شرايط بانكدارى اروپا مخصوصا لندن ، قرار گرفت اما تا سال 1267 قمرى ، مؤسسه‌اى به نام بانك به معناى جديد ، وجود نداشت .\r\nدر سال مذكور ، بانك جديدى كه مؤسسه‌اى انگليسى بود و در ديگر كشورهاى آسيا شعبه‌هايى داشت ، در تهران و مشهد و اصفهان و رشت و شيراز و بوشهر و تبريز شعبه باز كرد . بانك مزبور نرخ بهره را به 12 درصد پايين آورد .\r\nچون حواله‌ها را به بانك مىبردند فورى در برابر آن ، مسكوك نقره پرداخته مىشد .\r\nديرى نگذشت كه اين بانك ، جاى خود را به بانك شاهنشاهى داد ؛ توضيح آنكه در اسفند 1267 ، ناصر الدين شاه قاجار امتياز ايجاد بانك شاهنشاهى را به مدت 60 سال ، به بارون جوليوس رويتر داد و در آبان‌ماه 1268 ، سهام بانك در لندن به معرض فروش گذاشته شد و سرمايهء بانك يك ميليون ليره تعيين گرديد . در سال اول تأسيس ، پس از پرداخت كليهء مخارج ، 68 هزار ليره سود برد و هشت درصد نفع به صاحبان سهام پرداخت . بانك شاهنشاهى به نشر اسكناس نيز مبادرت كرد ، ولى در ارديبهشت‌ماه 1309 شمسى ، حق صدور اسكناس از طرف دولت ملغى گرديد . در اين ايام ، تجارتخانهء طومانيانس ، تجارتخانهء جهانيان ، تجارتخانهء جمشيديان ، و . . . كمابيش كار بانك را انجام مىدادند .\r\nنحستين پيشنهاد تأسيس بانك ملى ، توسط حاج محمد حسن امين الضرب به ناصر الدين شاه داده شد ؛ ولى اين پيشنهاد و ساير پيشنهادها صورت عمل نگرفت ؛ تا سرانجام ، در سال 1307 شمسى ، مجلس قانون اجازهء تأسيس بانك ملى را تصويب كرد و در سال بعد ، تأسيس گرديد . و پس از چندى ، حق صدور اسكناس فقط به بانك ملى واگذار شد . » « 1 »\r\nچك : در فرهنگهاى لغات ، چك بمعنى قباله و برات ، وظيفه ، مواجب ، بيعانه ، حجت و منشور و قبالهء خانه به كار رفته است « چون سال صدونود اندر آمد ، هاروان الرشيد حج كرد و امين و مأمون را با خود ببرد و چون حج سپرى كرد . . . چك بنوشت : يكى مأمونرا و يكى امين را\r\n\r\n\r\n","description":"","footnote":"\r\n( 1 ) . لغت‌نامهء دهخدا . مادهء « بانك » .\r\n","page_name":" 484 ","page_number":492},
  {"content":"\r\n\r\nبدانچه ايشان را نامزد كرده بود . . . بفرمود تا هردو چك بر در كعبه بياويختند » . [ ترجمهء طبرى 
  ] .\r\n به قيصر سپارم همه يك بيك * ازين پس نوشته فرستيم و چك \r\n- فردوسى\r\n تا چك عافيت از حاكم جان بستانيد * خط بيزارى آسايش و خور باز دهند « 1 » \r\n- خاقانى\r\n\r\nنقش پول در اقتصاد معاصر\r\nبشر در طول زندگى اقتصادى خود ، سه مرحله را طى كرده است :\r\n1 . اقتصاد مبتنى بر مبادلات پاياپاى : كه در طى آن ، انسانها بوسيلهء كار و ابزار توليد محدود ، محصولات مورد احتياج خود را بطور انفرادى توليد و آنها را در مقابل محصولات ديگر ، بطور پاياپاى ، مبادله مىكردند .\r\n2 . اقتصاد مبتنى بر پول : كه طى آن ، يك كالاى واسطه‌اى به نام پول بوجود آمده و معاملات پاياپاى را به دو نوع معاملهء مجزا از هم ، به ترتيب : خريدوفروش بوسيلهء پول ، تبديل كرده است .\r\n3 . بالاخره ، اقتصاد مبتنى بر اعتبار : كه طى آن ، يك فاصلهء زمانى بين معامله و پرداخت وقفه ايجاد شده است . فروشنده يا قرض‌دهنده ، كالا يا پول مورد معامله را به خريدار تحويل مىدهد و پرداخت وجه يا قرض بعد از مدتى صورت مىگيرد .\r\nدر اقتصاد دوران ما ، پول وسيلهء مبادله در بازار ، قدرت خريد براى افراد ، و بالاخره ابزار سياست اقتصادى براى دولت است ؛ يعنى در معاملات و مبادلات ، ارزش كالاها و خدمات صرفا با پول مقايسه مىشود . فروشنده با مبلغى كه از اين رهگذر بدست مىآورد ، بنوبهء خود ، كالاها و خدمات مورد نياز خويش را تأمين مىكند . به اين ترتيب ، پول وسيلهء مبادله در بازار است .\r\nپول در عين‌حال كه وسيلهء مبادله است ، قدرت خريد نيز مىباشد بطورى كه دارندگان آن مىتوانند در هر زمان و مكانى ، بدلخواه خود ، مقدار معينى از كالاها و خدمات موجود در بازار را بدست آورند .\r\nارزش اقتصادى پول در تمام كشورها يكسان نيست ؛ پول ايالات متحده ( دلار ) را با روپيهء هندوستان نمىتوان مقايسه كرد . پول كشورهاى صنعتى نيرومند ، مورد قبول و مطلوب همهء دولتها و ملتهاست و مىتوان آن را در هرجا و در هر موقع مورد استفاده قرار داد .\r\nضمنا بايد بدانيم كه پول كشورهايى كه داراى سيستم پولى مبتنى بر طلا هستند ، از نظر اقتصاد بين المللى ، از ثبات بيشترى برخوردار است .\r\nپس از آنكه فلزات قيمتى ، يعنى طلا و نقره ، بعنوان پول وسيلهء مبادله قرار گرفتند ، نخست به صورت شمش و بعدها به صورت سكه‌هاى كوچك و متنوع در قلمرو سياسى كشورها مورد استفاده و قبول مردم واقع شدند .\r\nتا پيش از انقلاب كبير فرانسه ( 1789 ) حكام و فرمانروايان كشورها هر وقت از نظر عوايد خزانهء عمومى در مضيقه بودند ، مقدار طلاى موجود در هر سكه و در نتيجه رابطهء مبادلهء\r\n\r\n\r\n","description":"","footnote":"\r\n( 1 ) . ر ك : همان . مادهء « چك » .\r\n","page_name":" 485 ","page_number":493},
  {"content":"\r\n\r\nآن را با نقره تغيير مىدادند . پس از انقلاب ، به اين عدم ثبات پايان دادند و بين طلا و نقره يك رابطهء ثابت قانونى برقرار شد .\r\nمىدانيم كه نظام اقتصادى ناشى از انقلاب كبير فرانسه يك نظام « بورژوازى » و مبتنى بر اصل اصالت و آزادى فرد بود و در چارچوب سرمايه‌دارى تجارى و استعمارى فرانسه و انگلستان ، به همه‌جا صادر شد و در سطح جهانى تعميم يافت . سيستم جديد دو فلزى برپايهء طلا و نقره ، يكى از اركان همين اقتصاد نوين بورژوايى است .\r\nاز اين پس ، ضرب مسكوكات به دست حكومتها عملى و مشكل آنها يكنواخت شد ، و صاحبان شمشهاى طلا و نقره ، مىتوانستند آنها را تبديل به مسكوكات طلا و نقره كنند . مسكوكات جديد داراى اوزان ، اشكال و عيار معين و قابل تبديل به يكديگر بودند ، و هردو بطور يكسان ، تمام وظايف و نقشهاى پول را ايفا مىكردند . « 1 »\r\nسيستم يك فلزى : در اين سيستم ، طلا بمنزلهء تنها پايهء پول محسوب مىشود ، و بموازات مسكوكات طلا ، مسكوكات ديگرى از نقره و مس و آلياژ و نيز اسكناس در گردش هستند ليكن مسكوكات ياد شده در بالا و اسكناسها همگى به نسبت 100 % قابل تبديل به طلا ( مسكوكات يا شمش طلا ) مىباشند .\r\nغير از آنچه گفتيم ، « سيستم پايهء ارز طلا » قابل ذكر است . طبق اين سيستم ، بانكهاى مركزى در مقابل واگذارى از طلاى موجود خود ( مسكوك يا شمش ) و پول ملى ، مقدارى ارز ( ليره يا دلار ) مورد احتياج خود را تهيه مىكنند و سپس آن را وسيلهء پرداخت ديون خود به كشورهاى خارجى ، از بابت واردات كالاها و خدمات و ساير تعهدات ، قرار مىدهند . « 2 »\r\nاسكناس : « در اقتصاد جديد ، همه‌جا اسكناس جايگزين مسكوكات طلا و نقره و بطور كلى مسكوكات فلزى شده است ، و دولتها در چارچوب بانك مركزى ، انتشار اسكناس را تحت اختيار و نظارت كامل خود قرار داده‌اند و انتشار و حجم اسكناس تابع مقررات پولى و بانكى خاص شده است .\r\nاز زمانهاى قديم ، اسكناس به انواع مختلف وجود داشته و هر زمان داراى نقش و وظايف محدود خاصى بوده است ؛ مثلا در روم قبل از ميلاد ، بانكها اسناد كاغذى منتشر مىكردند و به اشخاصى كه مسكوكات خود را پيش آنها امانت مىگذاشتند ، سندى بعنوان « قبض رسيد » مىدادند . اين اسناد كه به همان عنوان « قبض رسيد » معروف بودند ، در بازار دست به دست مىگشتند و عملا وظايف پول مسكوك و رايج آن زمان را انجام مىدادند . در قرون وسطى نيز بانكهاى هندى و انگليسى اسناد و نامه‌هايى نظير آن را ابداع نموده براساس آن ، وصول مسكوكات فلزى قيمتى را طبق سندى گواهى مىكردند ، و اين گواهى انتقال اسمى و نه عملى مسكوكات فلزى را امكان - پذير مىساخت و در عمل ، قسمتى از وظايف و نقشهاى همان مسكوكات را ايفا مىكرد .\r\nبالاخره ، در سال 1656 ميلادى ، « پالمستروخ » مؤسس « بانك سوئد » ، اسكناس را ابداع كرد و آن را بويژه ، براى تنزيل اسناد تجارى بوسيلهء بانكها رايج ساخت . اين نوع اسكناس\r\n\r\n\r\n","description":"","footnote":"\r\n( 1 ) . ر ك : محمود منتظر ظهور ، اقتصاد ( اقتصاد خرد ، اقتصاد كلان ) . ص 447 - 440 .\r\n( 2 ) . ر ك : همان . ص 449 - 448 .\r\n","page_name":" 486 ","page_number":494},
  {"content":"\r\n\r\nدر واقع ، تعهدنامه‌اى بود كه طبق آن ، بانك تنزيل‌كننده يا قبول‌كنندهء سپرده ، آن را منتشر مىكرد و تعهد مىنمود كه هر وقت حامل آن به بانك رجوع كند ، بدون تشريفات ، معادل آن ، مسكوك فلزى به وى بپردازد . پس در حقيقت ، اين تعهدنامه در عين‌حال يك اسكناس قابل تبديل به فلزات قيمتى نيز بود . اين همان اسكناس است كه بعدها با طلا رابطهء رسمى برقرار ساخت و از نظر حجم و مؤسسات انتشار ، تابع مقرراتى گرديد و در چارچوب مقررات و قوانين بانكى و پولى ، از قرن نوزدهم ، پول رايج عمومى در اقتصاد سرمايه‌دارى شد . « 1 »\r\n\r\nانتشار اسكناس در ايران\r\n« در ايران ، انتشار اسكناس ابتدا در انحصار بانك شاهى بود كه امتياز آن را ناصر الدين شاه در سال 1250 شمسى ، براى مدت 50 سال ، به يك نفر انگليسى به نام بارون رويتر « 2 » اعطا كرد . پشتوانهء اسكناسهاى منتشره ، در سالهاى اول و دوم تأسيس بانك ، به نسبت 50 درصد و از سال سوم ببعد ، به نسبت 33 % طلا تعيين گرديده بود . در سال 1309 شمسى ، امتياز انتشار اسكناس از بانك شاهى خريدارى شد و به بانك ملى ايران كه بوسيلهء دولت در همان سال تأسيس شد ، واگذار گرديد و بالاخره سى سال بعد ، وقتى در سال 1339 بانك ملى به دو قسمت و به صورت دو بانك مركزى و بانك ملى تبديل شد ، انتشار اسكناس در چارچوب مقررات و قانون پولى و بانكى مصوب همان سال ( خردادماه 1339 ) انحصارا به عهدهء بانك مركزى گذاشته شد .\r\nدر حال‌حاضر ، سيستم پولى ايران ، بمانند سيستم همهء كشورهاى عضو « صندوق بين المللى پول » ، يك « سيستم پايهء طلا - ارز » است ، و مقررات انتشار اسكناس تا اين اواخر ، « قانون پولى و بانكى كشور » مصوب خرداد 1339 بود ولى در حال‌حاضر ، قانون پولى و بانكى كشور مصوب 18 تيرماه 1351 است ، و پشتوانهء اسكناسهاى منتشره در ايران ، به ترتيب : طلا ، ارز و اسناد و اوراق بهادار و وثيقهء جواهرات سلطنتى است . » « 3 »\r\n« سيستم پولى جهانى امروز كه در چهارچوب « صندوق بين المللى پول » سازمان يافته و بوسيلهء آن اداره و نظارت مىشود ، يك سيستم مبتنى بر تفوق پولهاى مسلط جهان سرمايه‌دارى بويژه دلار ايالات متحده است . اين صندوق در واقع بانك مركزى بانكهاى مركزى كشورهاى عضو است ، و سرمايهء اوليهء صندوق را سهميهء دولتهاى عضو تشكيل مىدهد . » « 4 »\r\nتورم : « وقتى در يك زمان معين ، مقدار پول در گردش ، نسبت به ارزش واقعى توليدات ، فزونى يابد يا تقاضا در يك يا چند بخش نسبت به عرضه ، فزونى يافته يا هزينه‌هاى توليد بدون افزايش متناسب توليد افزايش يابند ، در هريك از اين موارد ، قيمتها بطور نامتناسب ، ترقى مىكند و تورم بوجود مىآيد . » « 5 »\r\n\r\nنقش پول در جامعه\r\nولز در كليات تاريخ ، در پيرامون اثر عملى و هدف اجتماع در به كار بردن پول ، چنين مىنويسد : پولى كه كسى براى انجام دادن كارى\r\n\r\n\r\n","description":"","footnote":"\r\n( 1 ) . همان . ص 453 - 452 ( به اختصار ) .\r\n( 2 ) .  Baron Reuter \r\n( 3 ) . اقتصاد ( اقتصاد خرد ، اقتصاد كلان ) پيشين . ص 457 .\r\n( 4 ) . همان . 460 - 459 ( به اختصار ) .\r\n( 5 ) . همان . ص 512 ( به اختصار ) .\r\n","page_name":" 487 ","page_number":495},
  {"content":"\r\n\r\n( چه فكرى و چه بدنى ) يا ماده‌اى كه در ساختن كالايى به مصرف رسيده مىگيرد ، بايد كافى باشد براى خريد كالاى مصرفى ، كالاهاى كافى جهت يك گذران آبرومند و آسودهء او ( « كالاى مصرفى » مفهومى بس وسيع دارد و حتى سفر و سخنرانى و درس و نمايش تئاتر و خانه‌دارى و مشاورهء طبى و بسيارى چيزهاى ديگر را دربرمىگيرد . ) چون همه‌كس در جامعه اعتماد يافت بدان‌كه از قدرت خريد پول كاسته نمىشود ، آنگاه پول رايج و توزيع كالا در ميان اصناف بگونه‌اى درست و نيكو روى مىدهد . در چنين حالى است كه مردم به طيب خاطر و شور تمام ، كار مىكنند . نياز مبرم به ثبات و استوارى پول رايج ، فرضى است كه بررسى علمى در پول رايج و نظارت بر آن ، از آنجا آغاز مىشود . با اينهمه ، حتى در استوارترين حالات هم ، در بهاى پول رايج نوساناتى ديده مىشود . مجموع مقدار كالاى مصرفى در جهان و در كشورهاى مختلف سال به سال و فصل به فصل تغيير مىكند . پاييز شايد در مقابل بهار ، زمان فراخى و گشايش باشد .\r\nبا افزايش كالاى موجود در جهان ، نيروى خريد پول هم بالا مىرود مگر آنكه بر حجم پول هم افزوده باشند . از سوى ديگر ، اگر در مقدار كالاى مصرفى كاهشى روى نمايد و يا مقدار كلى از آن تباه شود ، چنان كه در جنگها پيش مىآيد ، بهاى كالا بالا مىرود و دستمزدها نيز افزون مىشود . . . هر گلوله‌اى كه در جنگى منفجر مىشود ، از ارزش خريد هر سكه‌اى كه در سراسر جهان رايج است اندكى مىكاهد . اگر در زمان معينى كه از مقدار كالاى مصرفى كاسته مىشود و مقدار كافى توليد نمىشود كه جايگزين آن كاسته گردد ( چيزى كه در اوضاع انقلابى و جنگها هميشه روى مىكند . ) بر حجم پول رايج هم افزوده شود ، افزايش بها و كم شدن از ارزش پول كه با آن دستمزدها پرداخته شود بيشتر مىگردد .\r\nچه بسا كه دولتهاى افتاده به چنين پيچ‌وخمهايى وام بگيرند ، يعنى اوراق قرضه با تضمين پرداخت بهره منتشر سازند كه ضمانت پرداخت آن هم وابسته به ميل و توانايى ماليات - دهندگان است . نتيجهء نهايى اين بىاعتبارى پول رايج ، تعطيل كارها و دادوستدهايى است كه پاياپاى و جنس‌به‌جنس نتواند انجام شود . مردم جز براى خوراك و پوشاك و منزل و دستمزد براى چيز ديگر كار نمىكنند .\r\nنتيجهء فورى بىاعتبارى نسبى پول رايج ، همانا افزايش بهاى كالاها و بحران در دادوستد و مخاطره‌آميز ساختن كار بازرگانى و بدگمانى و بىاعتمادى كارگران است .\r\nهر هوشمندى در چنين احوالى ، مىكوشد كه پولش را هرچه زودتر مبدل به جنس كند و هرچه بتواند بيشتر جنس در برابر پولش بگيرد ، و نيز به عكس ، بيشتر پول در برابر جنسى كه دارد بدست آورد ، و خلاصه كالاى تباهىپذير و بىاعتبار يعنى پول را زودتر از خودش دور كند .\r\nهمهء كسانى كه درآمد ثابت و يا پس‌انداز دارند ، از اين افزايش بهاى كالا زيان مىبرند و دستمزد بگيران درمىيابند كه هر روز از ارزش مزدشان كاسته مىشود . . .\r\nدر دوران انقلاب فرانسه ( 1789 ) ، مردم فهميده كه تنها براى بازآوردن پول معتبر و استوار و ايجاد وضع مرتب مالى تلاش مىكردند ، انگشت‌شمار بودند و بنابراين كوشش آنان هم بىثمر بود . . . هدف هر مرد هوشمندى آن بود كه تا آنجا كه بتواند مال فراهم آورد و آنگاه در استوارى اوضاع سياسى بكوشد تا با دلى آسوده بتواند از آنچه گرد كرده بهره گيرد . در چنين سرزمينى ، با عوامل اقتصادى بيمار و بىاعتبار و بحرانى و گرفتار ، محيطى پرآزمند و احتكار پديدار\r\n\r\n","description":"","footnote":"","page_name":" 488 ","page_number":496},
  {"content":"\r\n\r\nشده بود . « 1 »\r\n\r\nشهرهاى ايران در آغاز قرن نوزدهم\r\nشهرهاى ايران در آغاز قرن نوزدهم كمابيش يك شهر فئودالى بود و به يارى حصارها و خندقهايى كه گرداگرد آنها پديد آورده بودند ، از حمله احتمالى دشمن جلوگيرى مىكردند . « ارگ سلطنتى و ديوانخانه‌ها ، مركز حكومت بود و جبه خانه و اصطبل شاهى در نزديك ارگ قرار داشت .\r\nبازارها ، تيمچه‌ها و كاروانسراها ، مركز فعاليتهاى اقتصادى و محل مناسبى براى كسب اطلاعات سياسى بود ، در مساجد و مدارس و تكايا و قهوه‌خانه‌ها و زورخانه‌ها و حجرات تجار و منازل روحانيان متنفذ ، نيز در مواقع بحرانى گفتگوهاى سياسى بوسيله وعاظ و شخصيتهاى مختلف در مىگرفت ، در مواقعيكه دولت و ديوانيان براى تأمين هزينه‌هاى دايم التزايد خود ، مالياتى به بازاريان تحميل مىكردند ، تجار و كسبه براى جلوگيرى از تعدى دولتيان به محضر روحانيان روى مىآوردند و با وساطت بزرگان دين از زورگويى دولت و درباريان جلوگيرى مىكردند .\r\nجمعيت شهرها از دوره ناصر الدين شاه به بعد ، از بركت امنيت و آرامش نسبى و توجه به امور صحى ، اندك‌اندك رو به فزونى نهاد ، بطوريكه تهران كه در آغاز حكومت آقا محمد خان جمعيتى در حدود بيست هزار نفر داشت ، در اواخر سلطنت ناصر الدين شاه در حدود 250 هزار نفر جمعيت داشت .\r\n\r\n\r\n","description":"","footnote":"\r\n( 1 ) . ر ك : كليات تاريخ ، پيشين . ص 1156 .\r\n","page_name":" 489 ","page_number":497},
  {"content":"\r\n . \r\n","description":"","footnote":"","page_name":" 490 ","page_number":498},
  {"content":"\r\n\r\n\r\nفصل هفتم مظاهر تمدن\r\n\r\n","description":"","footnote":"","page_name":" 491 ","page_number":499},
  {"content":"\r\n . \r\n","description":"","footnote":"","page_name":" 492 ","page_number":500},
  {"content":"\r\n\r\n\r\nمظاهرى چند از تمدن قرون وسطايى در شهرهاى ايران\r\n\r\nوضع گرمابه‌ها بعد از اسلام\r\nاز سرگذشت گرمابه‌ها در دوران قبل از اسلام ، اطلاع زيادى در دست نيست . آنچه مسلم است در دورهء بعد از اسلام ، گرمابه‌هاى عمومى ، يكى از ضروريات زندگى خلق در دهات و شهرستانها بود ، و بسيارى از مردم ، بامدادان قبل از طلوع آفتاب ( پگاه ) ، به قصد تطهير و غسل ، راهى حمام مىشدند .\r\nقبل از آنكه ساختن گرمابه‌هاى خصوصى در منازل معمول شود ، مردم معمولا هفته‌اى يكى دوبار براى نظافت و پاكيزگى و مشت و مال و رفع خستگى و اذالهء موهاى زايد و خود - آرايى و خضاب ، به گرمابه‌هاى عمومى مىرفتند . اوحدى مراغه‌اى در وصف معشوقى كه هفت قلم آرايش كرده و از گرمابه باز مىگردد ، مىگويد :\r\n كرده هر هفت ، سر هفته و گرمابه زده * عرق و آب چكانش چو گلاب از رخ و موى \r\nحمامهاى ايران : در قرون گذشته ، بر خلاف امروز ، غالبا بنيانگذاران حمام ، به قصد سود - جويى به اين كار خير مبادرت نمىكردند بلكه ثروتمندان نيك‌انديش و موفق ، به قصد خيرات و مبرات ، به ساختن مدرسه ، حمام ، آب‌انبار ، رباط يا كاروانسرا و جز اينها دست مىزدند تا از اين راه خدمتى بمردم بكنند و نامى نيك از خود بيادگار گذارند . ظاهرا قديمترين حمامى كه در تاريخ ايران از خصوصيات آن سخن رفته است حمامى است كه به همت والاى ناصرخسرو قباديانى ، شاعر آزادانديش ايران ، ساخته شده است .\r\nبطوريكه از آثار البلاد قزوينى برمىآيد ، ناصرخسرو ، پس از آنكه در يمكان ( از بلاد بدخشان ) تحصن اختيار كرد ، بر آن شد كه در آنجا حمامى دقيق و اسرارآميز بسازد . امير ابو المؤيد كه خود اين حمام را ديده از شهرت و محاسن آن سخن مىگويد : « همه‌كس بلامانع مىتوانسته است ، بدون پرداخت حقى ، به آن داخل شود و استحمام كند و عجايب آن را از نزديك ببيند . در اين حمام ، آلات مخصوصى از سطل و طاس و گل و شانه و سنگ‌پا يعنى هرچه مورد احتياج استحمام‌كننده بود ، وجود داشت ، و چون از حمام بيرون مىآمد ، براى او شربت گل و خوردنى كافى مىآوردند و از او و لو اينكه اصرار مىورزيد ، چيزى نمىستاندند ؛ چه آنجا اوقافى داشت كه در دست نبيرگان ناصرخسرو بود . « 1 »\r\n\r\n\r\n","description":"","footnote":"\r\n( 1 ) . ر ك : عباس اقبال ، « مقاله » ؛ به نقل از مجلهء يادگار . سال چهارم ، شمارهء 9 و 10 . ص 91 .\r\n","page_name":" 493 ","page_number":501},
  {"content":"\r\n\r\nبطور كلى ، در ايران و ديگر كشورهاى خاورميانه و شرق نزديك ، حمام مورد نياز و توجه عمومى بود . در آثار تاريخى و سفرنامه‌هايى كه از قرون وسطى بيادگار مانده ، جسته‌جسته ، از شمارهء حمامها سخن بميان آمده است كه تا حدى شگفت‌انگيز و حيرت‌آور است : از جمله « در منصوره ، از شهرهاى خوارزم ، 12 هزار كوى بود و در هر كويى مسجدى بود . در آن ، هزار و صد گرمابه بود . » « 1 »\r\nهمچنين در كتاب البلدان يعقوبى ، مىخوانيم كه شهر بغداد ، در عصر خلفاى عباسى ، داراى 6 هزار گذر و كوى ، و سى هزار مسجد و ده هزار حمام بود . « 2 »\r\nآداب گرمابه رفتن : عنصر المعالى در باب شانزدهم « اندر آيين گرمابه رفتن » خطاب به فرزند خود ، مىگويد : « چون به گرمابه روى ، بر سيرى مرو كه زيان دارد . گرمابه سخت خوب چيزيست ، و شايد گفت كه تا حكيمان بناها نهاده‌اند از گرمابه چيزى بهتر نساخته‌اند ؛ ليكن با همه نيكى ، هر روز يك‌بار نشايد رفت تا هم تن را سود دارد و هم بعيب منسوب نگردند .\r\nپس چنان بايد كه هردو روزى يك‌بار شوى . و چون زمستان و تابستان ، در گرمابه روى ، اول در خانهء سرد ( سربينه ) يك زمان توقف كن ؛ چنان كه طبع از وى حظى بيابد . آنگاه در خانهء ميانه‌رو ( يعنى قسمتى كه ميان سربينه و گرمخانهء گرمابه است ) و آنجا يك زمان بنشين تا از آن خانه نيز بهره بيابى . آنگاه در خانهء گرم‌رو ، و آنجا يك زمان بنشين تا حظ خانهء گرم نيز بيابى . چون گرمى گرمابه در تو ، اثر كرد ، در خلوتخانه رو و سر آنجا بشوى . و بايد كه در گرمابه بسيار مقام نكنى و آب سخت گرم و سخت سرد بر خود نريزى ؛ بايد كه معتدل باشد ، و اگر گرمابه خالى باشد ، غنيمتى بزرگ باشد . چون از گرمابه بيرون آيى ، موى را سخت خشك بايد كردن . در گرمابه از آب خوردن و فقاع ( آب جو ) خوردن پرهيز كن كه سخت زيان دارد و به استسقا ( عطش شديد ) ادا كند ، مگر مخمورباشى آنگاه روا بود . » « 3 » در كتابهاى مختلف ، مخصوصا در منابع ادبى و تاريخى و در كتب طبى و داستانى ، گهگاه ، از گرمابه‌ها و خصوصيات و آثار و نتايج آنها سخن بميان آمده است .\r\nبه كسى كه گرمابه را اداره مىكند گرمابه‌بان ، حمامى ، يا گرمابه‌دار مىگفتند .\r\nناصرخسرو ضمن توصيف ماجراى گرمابه رفتن خود ، مىنويسد : « چون از در در رفتم ، گرمابه‌بان و هركه آنجا بودند همه برپاى خاستند » : [ سفرنامه 
  ] . « 4 »\r\nگرمابه ، بها : اجرت و مزدى را كه به گرمابه‌بان يا حمامى مىدادند ، گرمابه‌بها مىگفتند .\r\nابو الفضل بيهقى گويد : « نزلها بياوردند از حد و اندازه گذشته و بيست هزار درم سيم ، گرمابه‌بها . » « 5 »\r\nدر آثار منظوم گذشتگان نيز ، مكرر ، از گرمابه ياد شده است ؛ چنان كه رودكى در حدود يازده قرن پيش ، در كليله و دمنهء منظوم خود از گرمابه ياد مىكند :\r\n\r\n\r\n","description":"","footnote":"\r\n( 1 ) . در پيرامون تاريخ بيهقى ، پيشين . ج 2 ، ص 697 .\r\n( 2 ) . ر ك : البلدان ، پيشين . ص 22 .\r\n( 3 ) . قابوسنامه به تصحيح سعيد نفيسى . پيشين . ص 92 .\r\n( 4 ) . ر ك : فرهنگ معين ، پيشين . ج 3 ، مادهء « گرمابه‌بان » .\r\n( 5 ) . همان . مادهء « گرمابه‌بها » .\r\n","page_name":" 494 ","page_number":502},
  {"content":"\r\n\r\n شد به گرمابه درون استاد غوشت * بود فربى و كلان و خوب گوشت . \r\n-\r\n شنيدم كه وقتى سحرگاه عيد * ز « گرمابه » آمد برون با يزيد \r\n- بوستان\r\n ميرى بود آنكو چو به گرمابه درآيد * خالى شود از مملكت و جاه و جلالش \r\n- ناصرخسرو\r\n صورت خوب بسى باشد بىحاصل * بر در و درگهء گرمابه و ديوارش \r\n- ناصرخسرو\r\nاز گرمابه براى رفع خستگى و تخفيف دردها نيز استفاده مىكردند :\r\n و ز آنجاى با چاكر و يار چند * به گرمابه شد با تن دردمند \r\n- فردوسى\r\nاستفاده از گرمابه‌هاى طبى از ديرباز معمول بوده است : نظامى گنجوى گويد :\r\n نيمهء شب پشت به همخوابه كرد * روى در آسايش گرمابه كرد . \r\n« اندر تقليس . يك چشمهء آب سخت گرم كه گرمابه‌ها به روى ساخته‌اند و دائم گرم است بىآتش .\r\n- حدود العالم\r\nدر ذخيرهء خوارزمشاهى ، مىخوانيم : « و از پس استفراغ ، اندر آب گوگرد نشاندن و گرمابهء خشك نافع باشد . »\r\nابو الفضل بيهقى مىنويسد : « آواز دادم به خدمتكاران تا شمع برافروخته ، به گرمابه رفتم و دست و روى شستم . »\r\nتنها عروس و داماد قبل از اجراى مراسم عقد به گرمابه نمىرفتند بلكه آنان كه به مقام و منزلتى مىرسيدند نيز قبل از آنكه « جامه و خلعت » در بركنند به گرمابه مىرفتند : « خواجه بفرمود تا وى را به گرمابه بردند و جامه پوشانيدند . »\r\n- تاريخ بيهقى\r\nهمچنين در شاهنامهء فردوسى آمده :\r\n به دو گفت « بابك » به گرمابه شو * همى باش تا « خلعت » آرند نو \r\nچنان كه قبلا اشاره كرديم ، در دورهء قرون وسطى از حمامها ، تنها براى نظافت و رفع خستگى استفاده نمىكردند بلكه كار خودآرايى ، خضاب و حنا ماليدن به ناخنها و موى سر و ريش ، و يا تراشيدن موى سر و صورت نيز غالبا در حمام انجام مىگرفت . رودكى گويد :\r\n تا كى برى عذاب و كنى ريش را خضاب * تا كى فضول گويى و آرى حديث غاب \r\nغير از آنچه گفتيم ، مذاكرات و گفتگوهاى مختلف در زمينه‌هاى گوناگون ، در حمامهاى مردانه و زنانه معمول بود . به همين علت ، گاه ، استحمام مردان يكى دو ساعت ، و گرمابه رفتن زنان ساعتها به طول مىانجاميد .\r\nفرار احمد بن سهل از حمام : در عهد سامانيان ، احمد بن سهل به چنگ نصر بن احمد افتاد . پس از مدتى ، « احمد رخصت گرمابه رفتن خواست . چون به گرمابه شد ، نوره برگرفت و\r\n\r\n","description":"","footnote":"","page_name":" 495 ","page_number":503},
  {"content":"\r\n\r\nسر و ريش خويش بسترد . روى بيفكند از گرمابه بيرون شد ؛ چنان كه كس او را نشناخت و پنهان شد . . . وى از سيستان به مرو شد و خليفهء مرو را بگرفت و بر آن شهر دست يافت [ ابن اثير ، وقايع 307 
  ] . » « 1 »\r\nگذشتگان بجاى حمام رفتن اصطلاح « گرمابه‌زدن » را نيز به كار مىبردند ، نظامى گنجوى گويد :\r\n گرمابه زد و لباس پوشيد * آرام گرفت و باده نوشيد « 2 » \r\nحمام رفتن زنان : ابن اخوه با توجه به تعاليم اسلامى ، ضمن توصيف خصوصيات و مزايا و معايب حمام ، مىنويسد : « بر زنان حرام است كه به گرمابه روند مگر آنكه نفسا ( داراى نفاس ) يا بيمار باشند . . . و مكروه است كه مرد هزينهء حمام زن را بدهد زيرا كمك بر انجام دادن عمل مكروه است . » « 3 »\r\n\r\nوضع گرمابه‌ها در ممالك اسلامى\r\n« ايران ، از ديرباز ، داراى چشمه‌هاى متعدد معدنى و طبى بود كه براى معالجهء بيماريهاى مختلف آماده و مهيا شده بود . علاوه بر اين ، از آغاز قرن ششم ميلادى ، پارسيان به استحمام خوگرفتند ولى حمام آنها اختصاصى و نظافت در تشتكهاى چوبى صورت مىگرفت . زيرا استفاده از حمامهاى عمومى به طورى كه در سرزمين يونان مرسوم بود ، ظاهرا در ايران باستان مورد علاقهء مردم نبود . ولى پس از ظهور اسلام ، استفاده از حمامهاى عمومى در ايران نيز رواج يافت ، و ديرى نگذشت كه عده‌اى از مسلمين به ساختن حمامهاى بزرگ همت گماشتند . در شهرها ، هر كوچه يك يا دو حمام داشت و در قصبات و دهكده‌ها معمولا حمامها در جوار مسجدها قرار داشت .\r\nدر قرن دوازدهم ، بغداد در حدود 5000 ، و قاهره 1170 حمام داشت . در همان ايامى كه بسرعت بر شمارهء حمامها افزوده مىشد ، بعضى از عناصر كج‌فهم به اين اقدام اعتراض كردند و اعلام كردند كه زياده‌روى در استحمام ، موجب بيمارى و نقيصه‌هاى خانوادگى خواهد شد .\r\nپيشوايان دين نيز گفتند مؤمنينى كه زياد استحمام مىكنند بايد از توقف طولانى در حمام و از خوردن و استراحت و قرائت قرآن در اين مكان خوددارى كنند . علاوه بر اين ، عوام الناس ، معتقد بودند كه حمامها هنگام شب ، جولانگاه اجنه و ارواح است . با وجود اين شايعات ، مردم به زودى به نظافت و استحمام خوگرفتند و رفتن به حمامهاى عمومى بيش از پيش رواج گرفت .\r\nحمامها كه بعضى از آنها مردانه و برخى ديگر فقط زنانه بود ، از آجر يا سنگ يا مرمر ساخته شده بود و مواد ساختمانى آن برحسب خصوصيات اقليم و منطقه فرق مىكرد . روى حمامها طاقى گنبدى ، مشبك و شيشه‌اى قرار داشت . حمامها را معمولا زيرزمين مىساختند تا آب به سهولت به خزانه‌ها روان شود . هر حمام چندين سالن ، و خزينهء آب سرد و گرم و نيمگرم داشت ، كه مرتبا آب خزينه‌ها تعويض و تجديد مىشد .\r\nعده‌اى كارگر به نظافت محوطه و پاك كردن سنگفرش و مجارى آب حمام سرگرم بودند و\r\n\r\n\r\n","description":"","footnote":"\r\n( 1 ) . محيط زندگى و احوال و اشعار رودكى ، پيشين . ص 216 .\r\n( 2 ) . ر ك على اكبر دهخدا ، لغتنامه . مادهء « گرمابه » .\r\n( 3 ) . آئين شهردارى ، پيشين . ص 161 .\r\n","page_name":" 496 ","page_number":504},
  {"content":"\r\n\r\nروزى دوبار گياههاى معطر نظير كندر ، دود مىكردند و با هوشيارى بسيار ، مراقب بودند كه جذاميها ، قدم در حمام نگذارند . هريك از مشتريان نخست روى نيمكتى سنگى يا مرمرين مىنشست ، سپس به كندن لباسها مىپرداخت و آنها را با نظم در گوشه‌اى مىنهاد و سپس روى آن را با لنگى آبى يا قرمز مىپوشانيد و پس از ورود به محوطهء داخلى حمام ، برحسب ميل خود ، داخل خزينهء آب‌گرم يا نيمگرم مىشد و مدتى در آب مىماند . بعد بدن خود را با برگهاى خشك شدهء عناب يا لبلاب يا چوبك يا صابون يا مواد ديگرى كه معمولا در نزديكى در ورودى حمام مىفروختند ، مالش و شستشو مىداد .\r\nعلاوه بر اين ، براى طرد موهاى زائد ، از واجبى كه تركيبى از آهك و مواد ديگرى بود ، استفاده مىكردند . در مدخل حمامها سلمانيها مستقر مىشدند . كار آنها اصلاح يا تراشيدن سر مشتريان با تيغى تيز بود . همينها غالبا به كار حجامت يا رگ‌زدن و خون گرفتن از مردم مبادرت مىكردند . اين كار در دورهء قرون وسطى بسيار معمول بود ، و براى مبارزه با بسيارى از بيماريها پزشكان فصد ، يا رگ‌زدن را تجويز مىكردند . كسانى كه به اين كار مىپرداختند داراى گواهى و مدارك مخصوص بودند و مكلف و متعهد بودند از اطفالى كه كمتر از 14 سال دارند و از پيران مطلقا خون نگيرند ، مگر آنكه پزشكى اين عمل را تجويز كرده باشد . آنها با استادى ، اشخاص موردنظر را نيشتر مىزدند و شيشهء حجامت را روى موضع قرار مىدادند و بوسيلهء سوراخى كه روى شيشه تعبيه شده بود ، هواى داخل شيشه را بيرون مىكشيدند و عمل فصد را انجام مىدادند .\r\nپس از پايان كار ، محل زخم را با دقت مىبستند . عمل حجامت معمولا صبح بين دو يا سه ساعت بعد از طلوع آفتاب ، انجام مىگرفت و معمولا پشت را براى رگ‌زدن انتخاب مىكردند ، و به‌ندرت از ساق پا يا كتف خون مىگرفتند . حجامتگران مانند كليهء كارگران حمام ، جدا از خوردن سير و پياز خوددارى مىكردند تا مشتريان ناراحت نشوند .\r\nمردم معمولا صبح خيلى زود يا شب به حمام مىرفتند ؛ ولى حمامهاى زنانه معمولا وسط روزها ، پر از جمعيت مىشد ؛ زيرا خودآرايى زنان ساعتها طول مىكشيد . دلاكها و آرايشگران حمام ، همواره در دسترس مشتريان بودند . زنان زينت‌آلات خود را در حمام به يكديگر نشان مىدادند . مزد كارگران حمام هنگام خروج ، پرداخت مىشد . ميزان پول بستگى به نحوهء پذيرايى و مواد مصرفى مشتريان داشت . » « 1 »\r\nماجراى به گرمابه رفتن ناصرخسرو در عهد جوانى : ناصرخسرو در سفرنامهء خود ، از كيفيت استحمام خود در شهرى ناآشنا ، سخن مىگويد . چون در اين حكايت ، بسيارى از خصوصيات اخلاقى و اجتماعى مردم ايران روشن مىشود ، به ذكر آن مبادرت مىكنيم : « امير بصره پسر با كاليجار ديلمى بود ، كه ملك پارس بود . وزيرش مردى پارسى بود و او را ابو منصور شهمردان مىگفتند . چون به آنجا رسيديم ، از برهنگى و عاجزى ، به ديوانگان ماننده بوديم و سه ماه بود كه موى سرباز نكرده بوديم ؛ و خواستم كه در گرمابه روم و گرم شوم كه هوا سرد بود و جامه نبود ؛ و من و برادرم هريك به لنگى كهنه پوشيده بوديم و پلاس پاره‌اى در پشت بسته -\r\n\r\n\r\n","description":"","footnote":"\r\n( 1 ) . زندگى مسلمانان در قرون وسطى ، پيشين . ص 260 - 258 .\r\n","page_name":" 497 ","page_number":505},
  {"content":"\r\n\r\nاز سرما . گفتم اكنون مرا كه در حمام گذارد ؟ خرجينكى بود كه كتاب در آن مىنهادم ، بفروختم و از بهاى آن ، درمكى چند سياه در كاغذى كردم كه به گرمابه‌بان دهم ، تا باشد كه مرا دمكى زيادت‌تر در گرمابه بگذارد كه « شوخ » از خود باز كنيم . چون آن درمكها پيش او نهادم ، در ما نگريست و پنداشت كه ما ديوانه‌ايم . گفت : « برويد كه هم‌اكنون مردم از گرمابه بيرون مىآيند . » و نگذاشت كه ما به گرمابه بدر رويم . از آنجا با خجالت ، بيرون آمديم و بشتاب برفتيم .\r\nكودكان بر در گرمابه ، بازى مىكردند ؛ پنداشتند كه ما ديوانگانيم ؛ در پى ما افتادند و سنگ مىانداختند و بانگ مىكردند .\r\nما به گوشه‌اى باز شديم و بتعجب در كار دنيا مىنگريستيم و مكارى از ما سى دينار مغربى مىخواست ، و هيچ چاره ندانستيم جز آنكه وزير ملك اهواز - كه او را ابو الفتح على بن احمد مىگفتند ، مردى اهل بود و فضل داشت از شعر و ادب ، و هم كرمى تمام - به بصره آمده با ابناء و حاشيه و در آنجا مقام كرده اما در شغلى نبود .\r\nپس ، مرا در آن حال ، با مردى پارسى كه هم از اهل فضل بود آشنايى افتاده بود ، و او را با وزير صحبتى بودى و به هر وقت ، نزد او تردد كردى ، و اين پارسى هم دست تنگ بود و وسعتى نداشت كه حال مرا مرمتى كند ؛ احوال مرا نزد وزير بازگفت .\r\nچون وزير بشنيد ، مردى را باسبى ، نزديك من فرستاد كه چنان كه هستى بر نشين و نزديك من آى . من از بدحالى و برهنگى ، شرم داشتم و رفتن مناسب نديدم رقعه‌اى نوشتم و عذرى خواستم و گفتم كه بعد از اين به خدمت رسم ؛ و غرض من دو چيز بود : يكى بينوايى ؛ دوم ، گفتم : همانا او را تصور شود كه مرا در فضل مرتبه‌اى است زيادت . . . تا چون بر رقعهء من اطلاع يابد ، قياس كند كه مرا اهميت چيست ، تا چون به خدمت او حاضر شوم ، خجالت نبرم .\r\nدر حال ، سى دينار فرستاد كه اين را به بهاى تن جامه بدهيد . از آن ، دو دست جامهء نيكو ساختيم ، و روز سيم به مجلس وزير حاضر شديم . مردى اهل و اديب و فاضل و نيكومنظر و متواضع ديدم و متدين و خوش‌سخن . و چهار پسر داشت . . . ما را نزديك خود باز گرفت و از اول شعبان تا نيمهء رمضان ، آنجا بوديم و آنچه آن اعرابى كراى ( كرايه ) شتر بر ما داشت به سى دينار ، هم اين وزير بفرمود تا به دو دادند و مرا از آن رنج آزاد كردند . خداى ، تبارك و تعالى ، همهء بندگان خود را از عذاب قرض و دين فرج دهاد - به حق الحق و اهله . . .\r\nبعد از آنكه حال دنياوى ما نيك شده بود و هريك لباسى پوشيديم ، روزى به در آن گرمابه شديم كه ما را در آنجا نگذاشتند . چون از در در رفتيم ، گرمابه‌بان و هركه آنجا بودند همه برپاى خاستند و بايستادند ؛ چندان‌كه ما در حمام شديم . و دلاك و قيم درآمدند و خدمت كردند ؛ و بوقتى كه بيرون آمديم هركه در مسلخ گرمابه بود همه برپاى خاسته بودند و نمىنشستند تا ما جامه پوشيديم و بيرون آمديم . و در آن ميانه ، حمامى به يارى از آن خود ، مىگويد : « اين جوانانند كه فلان روز ايشان را در حمام نگذاشتيم . » و گمان بردند كه ما زبان ايشان ندانيم . و من به زبان فارسى ، گفتم كه : « راست مىگويى ؛ ما آنيم كه پلاس پاره‌ها در پشت بسته بوديم . » آن مرد خجل شد و عذرها خواست . و اين هردو حال در مدت بيست روز بود . و اين فصل بدان آوردم تا مردم بدانند كه به شدتى كه از روزگار پيش آيد نبايد ناليد . » « 1 »\r\n\r\n\r\n","description":"","footnote":"\r\n( 1 ) . سفرنامهء ناصرخسرو ، پيشين . ص 112 - 109 ( به اختصار ) .\r\n","page_name":" 498 ","page_number":506},
  {"content":"\r\n\r\nبر خلاف ناصرخسرو ، برخى از شخصيتهاى روحانى و فرهنگى ايران ، با تكلف و تشريفات فراوان ، به حمام مىرفتند : « در مناقب اوحد الدين كرمانى كه ظاهرا در نيمهء دوم قرن هفتم تحرير يافته ، چنين مىخوانيم : اوحد الدين در يكى از سفرهاى خود به شهرى مىرسد كه نجم - الدين رازى در آن مقيم بود . به خانقاه شيخ مىرود ، و چون شيخ در گرمابه بود به انتظار مىنشيند .\r\nناگاه مىبيند كه نجم الدين با جلال و شكوه خودنمايانه‌اى فرامىآيد : « خادمان مىآيند و طشت و طاسهاى نقره كوفت ، و بر سر آن سفرهء از جاقاء منقش دوخته انداخته‌اند ، مىآوردند . و شيخ نجم الدين دايه ، خودنما و اهل كر و فر بودى . . . » « 1 »\r\nآيين گرمابه رفتن به نظر غزالى : غزالى در كيمياى سعادت ، با توجه به مبانى مذهبى ، در پيرامون حمام رفتن نيز تعليماتى داده و تأكيد كرده است كه از ناف تا زانو را از چشمها نگاه دارد ، و از دست خادم نيز نگاه دارد كه بسودن ( ماليدن ) آن از ديدن فراتر است ؛ از عورت ديگران چشم خويش نگاه دارد . و اگر كسى عورت برهنه كند ، به روى حسبت ( نهى از منكر ) كند و بر زنان همين واجب بود . . . و سيم گرمابه‌بان ( يعنى گرمابه‌بها ) از نخست بدهد . . . از جهت طب ، گفته‌اند هر ماهى يك‌بار آهك به كار داشتن سودمند بود ( مقصود واجبى كشيدن است ) غزالى در پيرامون ستردن ( تراشيدن ) موى سر و اصلاح موى سبيل و موى محاسن و موى عانه ( پشت آلت مردى و زنى ) و ناخن باز كردن ، با توجه به موازين شرعى ، اندرزهايى داده است . « 2 »\r\nشيخ ابو سعيد ابو الخير ضمن حكايتى اخلاقى ، به خصوصيات گرمابه‌ها نيز اشاره مىكند :\r\n« شيخ ابو سعيد روزى در حمام بود ، و درويشى شيخ را خدمت مىكرد و دست بر پشت شيخ مىماليد ، و شوخ ( چرك ) بر بازوى شيخ جمع مىكرد چنان كه رسم قايمان ( كيسه‌كشان ) باشد ؛ تا آنكس ببيند كه او كارى كرده است . پس در ميان اين خدمت ، از شيخ سؤال كرد كه اى شيخ جوانمردى چيست ؟\r\nشيخ ما حالى گفت : آنكه شوخ مرد به روى مرد نياوردى . « 3 » شيخ فريد الدين عطار اين معنى را به شعر آورده است :\r\n بو سعيد محنه در حمام بود * قائمش افتاده مردى خام بود\r\nشوخ شيخ آورد بر بازوى او * جمع كرد آن جمله پيش روى او\r\nبعد از آن پرسيد از آن شيخ مهان * كه : جوانمردى چه باشد در جهان ؟\r\nگفت : عيب خلق پنهان كردنست * شوخ كس با روى ناآوردنست\r\nاين جوابى بود بر بالاى او * قائمش افتاد اندر پاى او . « 4 » \r\nدر اسرار التوحيد ، به آداب اصلاح سر ، و خون گرفتن نيز اشاره شده است : « اى جوان ، سه چيز از ما ياددار : اول ، آنك چون يكى را موى برخواهى داشت ، دست و استره ( يعنى تيغ حجامى ) نمازى ( پاك ) كن ؛ ديگر ، آنكه ابتدا موى برگرفتن بجانب راست كن ، ديگرى موى و\r\n\r\n\r\n","description":"","footnote":"\r\n( 1 ) . مرصاد العباد من المبدء الى المعاد ، پيشين . ( مقدمهء مصحح ) ص 43 .\r\n( 2 ) . ر ك : كيمياى سعادت ، پيشين . ص 134 - 132 .\r\n( 3 ) . محمد بن منور مهينى ، اسرار التوحيد فى مقامات الشيخ ابى سعيد ، ص 351 .\r\n( 4 ) . فريد الدين عطار ، منطق الطير .\r\n","page_name":" 499 ","page_number":507},
  {"content":"\r\n\r\nشوخ كه به استره از سر بردارى نگاه‌دار تا چشم كسى بر آن نيفتد . » « 1 »\r\nدر جاى ديگر ، نشان مىدهد كه مردم عادى هفته‌اى يك‌بار براى نظافت بدن و ستردن موى سر به گرمابه مىرفتند . « مردم در هفته شوخكن شود و موى باليده . . . چون به گرمابه درآيد ، موى بردارد و شوخ پاك كند . » « 2 »\r\nنه تنها مردم عادى ، بلكه بحكايت بدايع الوقايع ، پادشاهان و امرا نيز اصلاح سر و صورت خود را در حمام انجام مىدادند .\r\nواصفى مىنويسد : « چون سلطان به حمام درآمد و بجاى معهود قرار گرفت ، سر تراش را فرمود كه سرش را تراشد . در وقتى كه مويهاى زير محاسنش را مىتراشيد . . . » « 3 »\r\nبهترين موقع براى استحمام : رشيد الدين فضل اللّه مىگويد : موقعى به حمام برويد كه غذا كاملا هضم شده باشد ؛ و بايد حمامى اختيار كنيد كه بنائى قديمى و آبى گوارا و هوايى مطلوب و فضايى وسيع داشته باشد . چنان كه بو على گويد : خير الحمام ما قدم بناء و طاب هواءه و عذب ماءه و اتسع فضاءه . « 4 »\r\nخصوصيات حمامها : ابن بطوطه در سفرنامهء خود ، از حمامهاى اصفهان به خوبى ياد مىكند و مىنويسد : ديوارهاى حمام از كاشى و مفروش به رخام است . بعضى از اين حمامها وقف است و از استفاده‌كنندگان پول نمىگيرند . « 5 » او بيش از همه از حمامهاى بغداد تعريف مىكند و مىگويد كه حمامهاى اين شهر از حيث كميت و كيفيت بر ساير نقاط برترى دارد . كف اين حمامها تا كمر قير اندود است ، اما نيمهء بالاى آن بوسيلهء گچ سفيد شده ، و جمع بين سياهى و سفيدى زيبايى خاصى بوجود آورده است . سپس مىگويد : حمامهاى بغداد خلوتيهاى متعدد دارد .\r\nهر خلوتى يك حوض مرمرى دارد كه داراى دو شير آب گرم و سرد است و در هر خلوتى ، بيش از يك نفر وارد نمىشود مگر اينكه مشترى خود بخواهد . به هركس وارد حمام مىشود ، سه لنگ مىدهند : يكى را موقع ورود به كمر مىبندد و ديگرى را هنگام بيرون آمدن و با سومى تن خود را خشك مىكند . « 6 »\r\nاستعمال صابون در اين دوره معمول بود . ابن بطوطه ضمن سفرنامهء خود ، مىنويسد : از معره ( موطن ابو العلاء ) به شهر سرمين رسيدم . از زيتون اين شهر تعريف مىكند و مىگويد :\r\nاز مصنوعات اين شهر ، آجرى است كه به شام و مصر مىبرند ؛ و نيز صابونهاى عطرى براى دستشويى مىسازند كه به الوان مختلف سرخ و زرد است . « 7 »\r\nناگفته نماند كه پس از حملهء مغول ، در عصر ايلخانان ، بتدريج تعمير خرابيهاى ناشى از حملهء مغول آغاز شد ، و در عصر غازانخان ، اين جنبش عمرانى فزونى گرفت . يكى از اقدامات\r\n\r\n\r\n","description":"","footnote":"\r\n( 1 ) . اسرار التوحيد ، . . . پيشين . ص 172 .\r\n( 2 ) . همان . ص 272 .\r\n( 3 ) . زين الدين محمود واصفى ، بدايع الوقايع . تصحيح الكساندر بلدروف ، ج 2 ، ص 1197 .\r\n( 4 ) . ر ك : مكاتبات رشيدى ، پيشين . مكتوب 22 ، ص 100 .\r\n( 5 ) . ر ك : سفرنامهء ابن بطوطه ، پيشين . ص 191 .\r\n( 6 ) . ر ك : همان ، ص 216 - 215 .\r\n( 7 ) . ر ك : همان . ص 58 .\r\n","page_name":" 500 ","page_number":508},
  {"content":"\r\n\r\nخير غازان خان اين بود كه دستور داد در كلبهء دهات كه از گرمابه و مسجد اثرى نمانده بود ، حمام و مسجد بسازند و كسانى را كه از انجام اين دستور سرباز مىزدند به سختى كيفر مىداد . در نتيجهء اين فرمان ، در طول دو سال ، در سراسر مملكت ، تعدادى حمام ساخته شد و از عوايد آن ، فرش و ساير لوازم مساجد آن حدود و نفقهء خادم تأمين مىگرديد .\r\nشوخى سعدى با خواجه همام : « روزى شيخ سعدى در تبريز به حمام درآمد . خواجه همام نيز با عظمت تمام ، در حمام بود . شيخ طاسى آب آورد و بر سر خواجه همام ريخت . خواجه همام پرسيد كه اين درويش از كجاست ؟ شيخ گفت : از خاك پاك شيراز . خواجه همام گفت : عجب حالى است كه شيرازى در شهر ما از سگ بيشتر است . شيخ تبسمى كرد و گفت : كه در اين صورت ، خلاف شهر ماست كه تبريزى در شهر شيراز ، از سگ كمتر است . » « 1 »\r\nسربازى نابكار و مردم آزار : « سپاهيى بود كه به هر حمام كه رفتى ، چون بيرون آمدى ، حمامى را گفتى كه فلان رخت من گم شده و فلان چيز غائب گشته ؛ آن را پيدا كن يا « تاوان بده » و جنگى و غوغايى راست كردى و آخر ، مزد حمامى و سرتراشى را ناداده بيرون رفتى . همهء حماميان او را بشناختند و ديگر در هيچ حمام راهش نمىدادند . سپاهى بيچاره به حمامى رفت و با حمامى شرط كرد كه ديگر مردم را تهمت دزدى ننهد و اجرت حمام و سرتراش بدهد ، و برين عهد ، جمعى گواه شدند . چون فوطه ( لنگ ) بست و به حمام درون رفت ، حمامى فوطه‌دار را بفرمود تا تمام جامه‌هاى سپاهى را پنهان كرد و كمر خنجر و كمر شمشير او را بجا گذاشت . چون از حمام برآمد ، جامه‌ها را به تمام ، غائب ديد و مجال دم زدن نداشت ؛ چه گواهان حاضر بودند و فوطه - دار فوطه از ميان او كشيد و او برهنهء مادرزاد بماند و بضرورت ، كمر شمشير بر ميان بست و حمامى را گفت : من هيچ نمىگويم ؛ اما خود انصاف بده كه به اين صورت به حمام آمده بودم ؟\r\nحمامى و حاضران بخنديدند و جامه‌ها به وى باز دادند . » « 2 »\r\nحمام منيه : ابن بطوطه در نيمهء اول قرن هشتم ، پس از حركت از مصر ، به شهر منيه مىرسد ؛ به گرمابهء اين شهر مىرود ، مىبيند كه مردان لنگ نمىبندند و ستر عورت نمىكنند . اين امر بر وى گران مىآيد و از اين جريان نزد والى شكايت مىكند . « 3 »\r\nدر تاريخ يزد ، مكرر از حمامهايى كه در اين منطقه ، بهمت امرا و حكام و اشراف محلى ساخته شده سخن رفته است ؛ از جمله از حمام امير چقماق ، چنين مىنويسد : « حمامى مروح با مسلخى عالى و درگاهى رفيع با حياض و قلتين و فرش مرمر انداخته و آب خيرآباد و هوك در مسلخ آن جاريست و باغچهء مشجر در خلف آن ، و درها شاه‌نشين حمام در آن باغچه و در وصف آن ، جمع‌كننده اين تاريخ قصيده‌اى انشاء كرده .\r\n اى همايون پيكر آتش نهاد آبدار * روزوشب در آب و آتش مىگذارى روزگار \r\nو در اواخر قصيده ، تاريخ انشاى آن ذكر گرديده است :\r\n\r\n\r\n","description":"","footnote":"\r\n( 1 ) . دولتشاه بن علاء الدوله بختيشاه غازى سمرقندى ، تذكرهء دولتشاه سمرقندى . ص 203 .\r\n( 2 ) . كمال الدين ملا حسين بن على بيهقى سبزوارى ( كاشفى واعظ ) ، لطائف الطوائف . به تصحيح احمد گلچين معانى ، ص 129 .\r\n( 3 ) . ر ك : سفرنامهء ابن بطوطه ، پيشين . ص 39 .\r\n","page_name":" 501 ","page_number":509},
  {"content":"\r\n\r\n يافتى اتمام اين فرخنده حمام شريف * در ربيع الاول اندر هشتصد و سى و چهار » « 1 » \r\nدر جاى ديگر مىنويسد : « و همچنين امير قطب الدين خضر شاه حمامى نيكو در نعيم‌آباد با نمايى از حمام گنجعليخان كرمان\r\n\r\n\r\n","description":"","footnote":"\r\n( 1 ) . تاريخ يزد ، پيشين . ص 47 - 46 ( به اختصار ) .\r\n","page_name":" 502 ","page_number":510},
  {"content":"\r\n\r\nمسلخ و حياض و قلتين و بيوتات و جامهاى ملون ساخته و بر مؤمنين و مؤمنات سبيل كرده و از اموال خاصهء خود ، اجرت و خرج حمامى برخواستهء خود ، مقرر فرموده و بىتكلف ، در آن مقام ، خيرى بموقع است كه در آن محلت ، حمامى نبود و مردمان در زحمت بودند ؛ خداش خير دهاد آنكه اين عمارت كرد . » « 1 »\r\nدر تاريخ جديد يزد ، در وصف حمامى مجهز و زيبا ، چنين مىخوانيم : چون سلطان ابو سعيد وفات كرد ، محمد مظفر در سال سبع و اربعين و سبعمائه ( 747 ) بعضى از محلات شهر كه بيرون شهر بود داخل شهر كرد . با روى نو كشيد ؛ هفت دروازه مفتوح كرد و يزد دو چندان اول شد . بازارى بساخت و حمامى نيكو با مسلخ وسيع و حياض و خلوات ، برسم رجال ، ساخت .\r\nخواجو كرمانى اين قصيده در وصف اين حمام گفته و بر كتابهء مسلخ حمام ثبت كرده شد ، بدين‌صفت :\r\n اى پيكر منور محرور خوى چكان * ثعبان آتشين دم روئينه استخوان\r\nتركيبت از طبايع و مستغنى از حواس * در موقفت جهنم و در ساحتت جنان\r\nسطح تو دلگشا و مقام تو دلپذير * صحن تو دلنشين و هواى تو دل نشان\r\nدر تحت تست دوزخ و در صحن تست خلد * در جنب تست گلخن و در جوف گلستان\r\nهمواره در فضاى تو هم ديو و هم پرى * پيوسته در هواى تو هم پير و هم جوان\r\nاز باد و خاك و آتش و آبت ، زيان مباد * تا آب و باد و آتش و خاكست در جهان « 2 » \r\nو در وصف حمام امير غياث الدين على ، در تاريخ جديد يزد ، چنين آمده است : « در جنب خانه ، حمامى عالى و مسلخ منقش به كاشى تراشيده و جامهاى رنگين ساخته و فرش مرمر انداخته و حوضهاى مرمر و ايزارهء كاشى و قلتين و سقاخانه و حوضى وسيع ، و آب تفت در او جارى است . » سپس اشعار شعراى زمان را در وصف اين حمام ذكر مىكند . « 3 »\r\nهمچنين در تاريخ يزد ، از كارهاى خير خواجه صدر الدين احمد ابيوردى چنين ياد شده است : « در خارج يزد ، در كوچه باغ صوفيان ، خانه‌هاى عالى و بادگير و طنبى و مصنعهء نيكوساز داده ساباطى عالى بر در خانه‌ها و باغچه‌هاى متصل به يكديگر و مهمانخانه و كارخانهء شعربافى و قنادخانه و اصطبل باهم و دو حمام ، يكى برسم رجال و يكى برسم نساء ، پهلوى آن ساز كرد با مسلخ عالى و حياض و قلتين و فرش مرمر ، و بر در حمام بازارى و مسجدى مروح عمارت كرد و فرشهاى ملون انداخته و سقايه ( سقاخانه ) و پاياب نيكو ساز كرد . . . و قناديل نيكو بر در مسجد آويخته ؛ و در وصف آن خانه و طنبى ، اين ابيات گفته شد :\r\n اى چون دم مسيح هواى تو جانفزا * صحنت نظير جام‌جم از غايت صفا . \r\nو در سر ريگ ، كاروانسرايى نيكو كه مشهور است به خان قلندر دو طبقه ساخته و درهاى نيكو آويخته و سفيد كرده و بر در كاروانسرا گنبدى عالى ساخته و دكانهاى نيكو مقابل هم ساز داده و كاروانسراى مشهور به « خان بيچه » هم در سر ريگ نيكو كرده و به كاشى تراشيده مزين كرده . » « 4 »\r\n\r\n\r\n","description":"","footnote":"\r\n( 1 ) . همان . ص 67 .\r\n( 2 ) . ر ك : تاريخ جديد يزد ، پيشين . ص 85 - 83 .\r\n( 3 ) . همان . ص 101 ؛ نيز ر ك : تاريخ يزد ، پيشين . ص 51 - 50 .\r\n( 4 ) . تاريخ يزد ، پيشين . ص 69 - 68 ( به اختصار ) .\r\n","page_name":" 503 ","page_number":511},
  {"content":"\r\n\r\nبه حكايت تاريخ يزد و ديگر منابع ، ثروتمندان نيك‌انديش يزد بيش از اعيان و متمولين ديگر نقاط ايران ، در انديشهء احداث مؤسسات عام المنفعه نظير حمام ، كاروانسرا ، مهمانخانه ، سقاخانه ، مدرسه و مسجد بوده‌اند .\r\nدر كتاب بدايع الوقايع مربوط به اواخر عهد تيموريان ، در مورد حمامهاى مشهد ، مىنويسد : « حمامهاى مشهد بهترين حمامهاى ربع مسكون است و حمام خليل نيزه‌چى بهترين حمامهاى مشهد است ؛ و در ترجيح وى ، مولانا سلطانعلى مشهدى ، يك قطعه و دو بيت به خط جلى نوشته و آن را در سر حمام به ديوار چسفانيده ؛ و آن قطعه اين است :\r\n صحن حمام همچو فردوس است * گرچه باشد بنايش از گل و خشت\r\nخوبرويان درو چو حورانند * فوطه‌ها پر ز زله‌هاى بهشت \r\nو آن دو بيت اين است :\r\n تا به حمام خرامد مه من پيوسته * طاس آبيست مرا ديده و ابر و دسته\r\nاز پى خدمت آن ترك چو گل ، ديدهء من * هست هندو بچهء لنگ سفيدى بسته \r\nدر اين كتاب ، ضمن گفتگو از ملحقات حمام ، از گرمخانه ، فوطه‌دار ( لنگ‌دار ) ، گلخن‌تاب ( آتشكار ) حمام و ديگ آب حمام سخن بميان آمده است . » « 1 »\r\nاز جمله حمامهاى تاريخى كه از قرنها پيش تاكنون باقى است ، حمامهاى شاه عباس ، شيخ بهايى ، ساروتقى و شيخ على خان زنگنه در اصفهان ، و حمامهاى معروف شاه عباس در مشهد و قزوين ، و حمام گنجعلى خان در كرمان ، و حمام خواجه عماد در كاشان قابل توجه و شايان ذكرند .\r\n« حمامهاى قديم اغلب داراى خزينه و حوضهاى متعدد از آب بسيار گرم تا ملايم و سرد و چندين صحن و صفهء بزرگ و كوچك بود كه حرارت و گرمى آنها فرق مىكرد ، و اشخاص سالم و بيمار ، هريك بفراخور حال خود ، از اين اماكن استفاده مىكردند .\r\nچنان كه گفتيم ، حمام ، تنها محل تطهير و استحمام نبود بلكه جاى مناسبى براى ملاقاتها و گفتگوهاى دوستانهء مردان و زنان و خواستگارى دختران و تشخيص زشتى و زيبايى آنان نيز بود .\r\nحمام بردن عروس با مشاطه ، حمام زايمان بانوان و حمام ختنه‌سوران بچه‌ها مخصوصا در خانواده‌هاى ثروتمند ، با تشريفات خاصى صورت مىگرفت .\r\nحمامهاى ايران از ديرباز ، جلب توجه صاحبنظران و بخصوص نمايندگان سياسى كشورهاى خارج را كرده است ؛ چنان كه كلاويخو ، كه در عهد امير تيمور به ايران آمده است ، از حمامهاى تبريز با تعجب و تحسين فراوان ياد مىكند . همچنين توماس هربرت انگليسى ( معاصر شاه عباس اول ) و شاردن فرانسوى از بازارها و حمامهاى ايران به خوبى ياد مىكنند . » « 2 »\r\nغالبا جهانگردان اروپايى از گرمابه‌هاى ايران با شگفتى ياد كرده‌اند « گرمابه‌هاى كاشان فوق العاده عالى و خوب و تميز و خوش‌ساخت است [ شاردن ، ج 3 ، ص 83 
  ] . اكنون هم آثار باقيماندهء آنها اين گفتار را كاملا تأييد مىكند . حمامها ، داراى صحنهاى متعدد تودرتو\r\n\r\n\r\n","description":"","footnote":"\r\n( 1 ) . بدايع الوقايع ، پيشين . ج 2 ، ص 1021 ببعد .\r\n( 2 ) . حسن نراقى ، « در پيرامون حمامها » ( مقاله ) ؛ مجلهء هنر و مردم ، اسفند 43 .\r\n","page_name":" 504 ","page_number":512},
  {"content":"\r\n\r\nبا درجهء حرارت و گرماى مختلف بوده و همچنين خزينه‌ها از آب بسيار گرم تا ملايم و حوضهاى آب سرد داشته كه هر فردى از پير و جوان و كودك و تندرست و بيمار ، به اقتضاى حال و دلخواه و توانايى و مصلحت خود ، شستشو نمايد .\r\nسطح و جدارهاى بنا با سنگ تراشيده و مرمر سفيد و كاشى لعابدار تزيين يافته بود .\r\nمحوطهء حمام با سقفهاى گنبدى شكل پوشيده شده و در ميان سقف نيز طاقهاى كوچكتر و برجسته با سوراخهاى متعدد براى نورگيرى ، تعبيه نموده بودند كه آنها را جامگاه و گل جام مىناميدند .\r\nدر جنب هر حمام بزرگ عمومى ، يك گرمابهء كوچكتر نيز لازمهء آن بود تا در تمام اوقات شب و روز ، مرد و زن اهالى محل به حمام دسترسى داشته باشند . تعداد اين گونه حمامهاى بزرگ و عمومى از 25 تا 30 باب بشمار آمده است . » « 1 »\r\nدر جغرافياى مملكت كرمان ، در مورد گرمابه‌ها ، چنين آمده است : « حمامات اين بلد پنجاه و يك درب است : دو در ارك و دو در خارج شهر سمت شرقى ، و بقيه در نفس گواشير است .\r\nچهار حمام كه داراى بناى عالى و بديع بود ، نگاشته شده : حمام گنجعلى خان زيك در سنهء 990 در جنب بازار و ميدان و كاروانسراى خود ساخته شده ؛ تمام احجار آن مرمر است .\r\nحمام مرحوم محمد اسماعيل خان وكيل المللك قريب به بازار ؛ خود در سنهء 1280 بنا فرمود .\r\nدو در حمام مرحوم ابراهيم خان ظهير الدوله در سنهء 1231 جنب مدرسه و بازار خود ساخته .\r\nحمام مرتضى قليخان وكيل الملك ، حكمران كرمان ، در سنهء 1291 در شهر ، نزديك ارگ ساخته . آب جارى از قناة موسوم به مستوره از ميان آن مىگذرد . » « 2 »\r\nحمام ويژهء شاه سلطان حسين : در كتاب رستم التواريخ ، ضمن توصيف قصور و كاخهاى شاه سلطانحسين ، حمامى را كه براى او در قصر عالم‌آرا ساخته بودند چنين وصف مىكند : « حمامى برايش ساختند كه پايه‌ها و ستونهايش و فرش زمينش ، بعضى از سنگ سماق پرجوهر و بعضى رخام و مرمر ، و ديوار و سقف رفيع و گنبد عاليش و چهار صفهء با صفا و چهار خلوت دلگشايش را به كاشى معرق منقش به طلا و لاجورد ، مزين نمودند . چهار جانب آن حمام فرحبخش را گلزارهاى پرگل و لاله و ريحان ، انتظام داده بودند و آيينه‌هاى دو زرع و نيم طول يك زرع و نيم عرض در قابهاى كاشى بهتر از چينى يكپارچهء بىفصل و وصل در لطف و صفا به اطراف آن گرمابهء عديم النظير مرتب نمودند ، و خزانه‌اش از آب گرم قريب به اعتدال و در وسط گنبد گردون ، مثالش حوض مثمنى بود و در چهار صفه‌اش ، چهار حوض كشكولى و در چهار خلوتش نيز چهار حوض ، همه از سنگ مرمر و رخام پر از آب . » « 3 »\r\nبطوريكه رستم الحكما در كتاب خود نوشته است ؛ در دوره‌هاى آشوب و ناامنى و در عهد شهرياران بيكفايت ، زنان و پسران خوبروى تأمين نداشتند : « امير محمد حسن خان خوش حكايت مىگويد كه از پدر خود ، امير شمس الدين محمد كارخانه آقاسى ، شنيدم كه حكايت نمود كه من به اتفاق محمد على بيك بيلدارباشى خلج ، كه در تنومندى و قوت و دليرى و دلاورى\r\n\r\n\r\n","description":"","footnote":"\r\n( 1 ) . آثار تاريخى شهرستانهاى كاشان و نطنز ، پيشين . ص 298 - 297 ( به اختصار ) .\r\n( 2 ) . ر ك : مجلهء فرهنگ ايران‌زمين . ج 14 ، ص 31 .\r\n( 3 ) . رستم التواريخ ، پيشين . ص 79 ( به اختصار ) .\r\n","page_name":" 505 ","page_number":513},
  {"content":"\r\n\r\nمحسود رستم دستان و سام نريمان بود ، در محلهء چهارسوى شيرازيان اصفاهان مىگذشتيم ، كه ناگاه زنى از اكابر از حمام ، با جاريهء خود ، بيرون آمد . محمد على بيك مذكور دويد و آن زن را از جاى ربوده و در آغوش خود گرفت و در كرياس خانه‌اى دويد ؛ و من هرچند به وى گفتم دست از او بردار ، فايده نبخشيد و او را رها نكرد و مىگفت مانند شير نر ، طرفه غزالى را بچنگ آورده‌ام ؛ آن را رها نمىكنم ؛ و گفت اى فلانى :\r\n يارم از حمام بيرون آمده گرم است و نرم * گادن او لذتى دارد كه در عالم مجو \r\nو در خانه را بر روى من بست و شلوار زرى مفتول دوخته را كه سراسر آن تكمه‌هاى طلا و مادگيهاى مفتول بافته داشت ، از پاى آن نگار نازنين بيرون كشيد و چون چشمش بر آن رانها و كفل سيمينش افتاد ، فرياد برآورد و شادى كنان اين مرد خبيث بدنهاد بپاخاست و دست تجاوز بسوى آن بانوى گمراه و از همه‌جا بىخبر دراز كرد و به عملى حيوانى دست يازيد .\r\nبعد از فارغ شدن ، از بيرون در ، هاىوهوى خلايق را شنيد ، لجاج نمود و دوباره عمود لحمى خود را مستعجلا فرو كوفت ، كه ناگاه غلط ، عمودش بر سر سپر مدور آن زن آمد . آن زن فرياد برآورد كه اى پهلوان ، راه مقصود را گم كردى . پهلوان گفت : با كى نيست اعاده مىكنم .\r\nبار سيم ، عمود لحمى خود را بر سپر مدور طولانى شحمى آن نازنين سيم اندام فروكوفت .\r\nبعد از فارغ شدن ، از كرياس خانه كه مالكش حاجى مهديخان ضرابى بود ، بيرون آمد . خلايق به وى گفتند كه اى بيشرم ، اى بىآزرم ، اين چه كار زشتى است كه از تو صادر شد ؟ گفت : نمى - دانم چه غلط كرده‌ام . گفتند : زن مردم را به زور كشيدى و گادى . گفت : استغفر اللّه و نعوذ باللّه كه در حالت شعور چنين غلطى از من سر بزند مگر در حالت عدم شعور . اى دوستان ، ببخشيد مرا معذور داريد مرا كه مزاج من چنان است كه اگر دو شب جماع نكنم ، ديوانه و از شعور بيگانه مىشوم ؟ يك هفته بود كه زنم بيمار بود و جماع نكرده بودم و چند روز هست كه حركات و سكناتم از روى عقل و شعور نبود . » « 1 »\r\nپس از آنكه اين جنايت علنى به اطلاع شاه و ملاباشى و وزير اعظم رسانيدند ، جملگى قلم عفو بر اين جنايت كشيدند ؛ حتى ملاباشى گفت در حالت بيشعورى اين خطا از او صادر شده و حرجى بر ديوانه نيست .\r\nحمام وكيل : « دربارهء حمام معروف به وكيل ، مرحوم فرصت شيرازى شرحى در آثار العجم نوشته كه « خالى از اغراق ، در تمام ايران ، نظيرش ديده نشده و نخواهد شد . ستونهاى عظيمهء غريبه در آن است كه از حجارى آن عقل حيران مىشود ، و اكثر سنگهاى جدارش ( ديوارهايش ) مرمر است و در هر صفه از جامه كن آن ، حوضهاى لطيف خوش طرز . » امروزه ، قسمت بينهء اين حمام تبديل به « زورخانه » شده و قسمت صحن و خزانه نيز ملك شخصى ، و از قسمت بينه جدا گرديده است و تا كسى آن بناى زيبا و عظيم را نبيند ، به همت والاى شهريار زند پى نمىتواند برد .\r\n\r\n\r\n","description":"","footnote":"\r\n( 1 ) . همان . ص 110 - 109 .\r\n","page_name":" 506 ","page_number":514},
  {"content":"\r\n\r\nاما جمام باقرآباد در محل ادارهء دارايى شيراز قرار داشته و در هنگام ساختن عمارت فعلى ، آن حمام را خراب كرده و نيمى از سنگهاى مرمر آن را در آرامگاه حافظ مصرف نمودند . » « 1 »\r\nحمام كريم خان : حاج پيرزاده كه در عهد ناصر الدين شاه ، از شيراز ديدن كرده است ، در وصف حمام كريم خان ، چنين مىنويسد : « در جنب مسجد ، مرحوم كريم خان حمامى ساخته كه در دنيا چنان حمام بزرگى ساخته نشده است . در حياط رختكن حمام ، هشت ستون سنگى به كار برده بسيار كلفت و بلند ، و در اطراف رختكن حمام ، ايوانهاى بزرگ ساخته‌اند و در ميان ايوانها حوضها قرار داده‌اند كه هزار نفر متجاوز مىتوانند در رختكن بنشينند ، و اندرون حمام نيز بسيار بزرگ است و چهار ستون سنگى مارپيچ در وسط حمام نصب نموده‌اند و ايوانهاى بزرگ در آن حمام هست و در هر ايوانى ، حوضى بزرگ قرار داده‌اند ، و نيز خزينهء حمام بسيار بزرگ است و دو خزينهء ديگر در جنبين خزينهء بزرگ ، ساخته‌اند كه آنها نيز آب سرد و ملول دارد و زمين و هزارهء حمام و حوضها كاملا مرمر است و چنان حمام را محكم ساخته‌اند كه با اينهمه زلزله‌هاى شديد كه در شيراز شده ، ابدا به حمام خرابى نرسانيده است ، ولى قدرى گچ و آهك روى كار او كهنه شده . . . و حالا داير است و همه به آن حمام مىروند . » « 2 »\r\nسرجان ملكم ، ضمن بحث در پيرامون احوال اجتماعى ايرانيان در عهد فتحعلى شاه ، مىنويسد : اهالى ايران زير پيراهن ، چيزى نمىپوشند . و طبقهء سوم و فقرا همين كه يك دفعه جامه بپوشند ، غالب آن است كه بيرون نمىآورند تا از كار بيفتد . با اين حال ، هيچ‌چيز سبب صحت اين مردم نيست مگر غسلهايى كه در شريعتشان واجب است و حمامهاى فراوانى كه در هر شهر و قريه يافت مىشود . بعضى از حمامها بسيار عالى است و هميشه نظيف نگاه مىدارند و هرچند روز آب تازه مىاندازند . استحمام علاوه بر اين‌كه باعث صحت بدن است ، نشاطانگيز هم هست و در رفع خستگى زياد مؤثر است . هر فعله كه يكى دو پول بدهد داخل حمام شده لذتى مىبرد و فايدهء كلى مىيابد . « 3 »\r\nالكسيس سولتيكف طى مسافرت خود ، از قزوين كه يكى از شهرهاى بنام عصر محمد شاه قاجار است ، عبور مىكند و در وصف حمام قزوين ، مىنويسد : « به زودى به بازار كه چيز تازه‌اى نداشت ، و سپس به حمام « بهرام ميرزا » ( كه نمايندهء شاه در قزوين است ) رفتم . اين حمام وسيع است ولى مثل تمام حمامهاى ايران كه به آنجا رفته‌ام ، آب آن بسيار بد است . » « 4 »\r\nكارهاى مختلف يك دلاك : دلاكها به حكايت منابع پراكنده‌اى كه در دست داريم ، غير از كيسه و ليف و صابون زدن ، به كارهاى ديگرى نيز دست مىزدند كه در كتاب حاجى باباى اصفهانى با بيانى نيش‌دار و طنزآميز ، به آنها اشاره شده است . « در صحن حمام نيز در كار مشتمال و كيسه‌زدن و قولنج‌شكنى و ليف و صابون و كارهايى كه در ممالك مشرق زمين ، هند و كشمير و تركيه متداول است ، احدى بپاى من نمىرسيد . وقتى دست‌وپاى مشترى را در حمام ، شتربند مى -\r\n\r\n\r\n","description":"","footnote":"\r\n( 1 ) . كريمخان زند ، پيشين . ص 307 .\r\n( 2 ) . سفرنامهء حاجى پيرزاده ، ج 1 ، ص 69 .\r\n( 3 ) . ر ك : تاريخ ايران ، ( ملكم ) ، پيشين . ج 2 ، ص 207 .\r\n( 4 ) . مسافرت به ايران ، پيشين . ص 75 .\r\n","page_name":" 507 ","page_number":515},
  {"content":"\r\n\r\nكردم و او را وارونه مىانداختم و پشت و پهلويش را به باد سيلى و شپاشاپ مشت مىگرفتم ، آواز بند بندش شنيدنى و حركات دست و پنجهء من ديدنى بود . » « 1 » در صفحه 17 كتاب حاجى باباى اصفهانى چنين مىخوانيم : دلاكان ايرانى نوعى جراح هم هستند و گذشته از كار حمام ، خون گرفتن و حجامت و دندان كشيدن ، شكسته‌بندى هم از دستشان برمىآيد . سروش اصفهانى ، شاعر عهد قاجار نيز ، به مقام شامخ ( ! ) دلاكان اشاره مىكند :\r\n اين صنعت شاهان كه به دست است مرا * تاظن نبرى كزو شكست است مرا\r\nبر تارك سر و ران همى رانم تيغ * سرهاى ملوك زيردست است مرا \r\nحاجى باباى اصفهانى در جاى ديگر كتاب ، كارهايى را كه يك دلاك ماهر در حمام كرده است ، شرح مىدهد : « دلاكى خواستم و نوره و حنا و رنگ هم آورد . دست‌وپا را حنا و زلف و ريش و سبيل را رنگ بستم ، مشتمال كاملى هم كرد و كيسهء مكملى هم كشيد . وقتى لنگ خشك آورد و به سر بينه‌ام برد ، نمىدانيد با چه غرور و لذتى لباسهاى خود را تماشا مىكردم . چون دلاك آينه به دستم داد ، يعنى كه « پول بده » ، پس از آنكه يك ساعت تمام خود را در آينه ورانداز كردم و به ريش و زلف ور رفتم ، مزدش را بدك ندادم . آنگاه لباسهاى كهنه‌ام را به دلاك سپردم و از حمام بيرون آمدم .\r\n خود ز حمام آمدم بيرون * بطريقى كه از خم افلاطون » « 2 » \r\nوصفى از حمام حاكم دزفول در صد سال پيش : خانم ديولافوا در سفرنامهء خود ، مىنويسد : چون حمام قصر دزفول گرم شد ، ما وارد شديم « سكوهاى آجرى اطراف سربينه ، براى گذاشتن لباسها ساخته شده است . من جلوتر مىروم و وارد سالن بزرگى مىشوم كه سقفى گنبدى دارد و تخته‌هاى نمد جاى درهاى آن را گرفته است . از وراى ته بطريهايى كه روى گنبد گلى سقف گذاشته‌اند ، كورسوى غم‌انگيزى حمام را روشن مىكند . هوا سنگين است ؛ به زحمت مىتوانم كاشيهاى آبى و سفيدى را كه به ديوارها چسبانده‌اند و دو حوض آب گرم و سرد را تشخيص بدهم . پس از استحمام در چنين حمام ناراحتى ، هنگام خروج ، انسان احساس لذت مىكند . از چشمهايم اشك مىريزد ، گلويم مىسوزد . با رضايت كامل از سلامتى ، هواى ملايم سر بينه را استنشاق و بعد ، روشنايى آفتاب و نسيم ملايم كوهستان را احساس مىكنم . » « 3 »\r\nسرپرسى سايكس شرح جالبى دربارهء حمامهاى دهات ايران ، نوشته است : « مركز و در واقع كلوپ ده ، حمام آن است . اغلب هزينهء بناى حمام را مالك ده مىدهد و در بعضى موارد ، پول ساختن آن را مردم ده مشتركا مىپردازند و بابت پول حمام ، مبلغ معينى از گندم ساليانه به حمامى مىدهند . در دههاى خيلى كوچك ، ساكنين سه يا چهار ده ، يك حمام را مشتركا بنا مىكنند . » « 4 »\r\nواجبىخانه : چنان كه اشاره شد ، يكى از لواحق حمامها واجبىخانه بود كه در آن\r\n\r\n\r\n","description":"","footnote":"\r\n( 1 ) . حاجى باباى اصفهانى ، پيشين . ص 5 - 4 .\r\n( 2 ) . همان . ص 91 - 90 ( به اختصار ) .\r\n( 3 ) . سفرنامه ( خاطرات كاوشهاى باستانشناسى شوش ) ، پيشين . ص 68 ( به اختصار ) .\r\n( 4 ) . تاريخ ايران ( سرپرسى سايكس ) ، پيشين . ج 2 ، ص 604 .\r\n","page_name":" 508 ","page_number":516},
  {"content":"\r\n\r\nبه كمك واجبى يا نوره ، مويهاى زيادى را از پايين تنه مىستردند .\r\nمختصات يك حمام ممتاز : دكتر فوريه ، پزشك ناصر الدين شاه ، مىنويسد : « روزى امينهء اقدس ، مرا به تماشاى حمام خود فرستاد . اين حمام دو قسمت دارد و تمام ديوارهاى آن از مرمر است : قسمت اول ، محل رختكن و آرايش و قسمت دوم براى استحمام است . حوضى در ميان سر بينه است كه فواره‌اى از آن مىجهد و با آب خود كه به صورت گرد به اطراف پراكنده مىشود ، فضا را خنك مىكند ، و طاقچه‌هايى در آنجاست كه در آنها هر قسم اسباب آرايش گذاشته و در دو طاقنماى قرينه ، عده‌اى قالى نهاده و از آنها بستر راحتى درست كرده‌اند .\r\nدر اين قسمت ، خانم لباسهاى خود را ، پيش از آنكه به گرمخانه داخل شود ، مىكند .\r\nگرمخانه دو خزينه دارد پر از آب كه درجهء حرارت آنها با يكديگر متفاوت است ، و ترتيب استحمام به اين شكل است كه استحمام‌كننده ابتدا ده دقيقه در خزينهء آب سرد و ده دقيقه در خزينهء آب گرم و ده دقيقه بيرون از هردو داخل حمام ، كه به بخار گرم شده ، مىماند . سپس براى او حوله‌هاى پشمى مىآورند و او به سر بينه ، براى استراحت مىآيد . براى آرايش ، ناخنهاى دست‌وپا را با حنا رنگ و با سرمه مژگان را سياه و بزرگتر مىكنند و آنها را مصنوعا تا بالاى بينى مىكشند و واجبى نيز در موقع خود به كار مىرود . گيسوان را مثل حصير ، رشته‌رشته ، مىبافند .\r\nمدت آرايش نصف روز تمام است . » « 1 »\r\nحمام دوش : « كلنل سمينو اولين كسى است كه براى نخستين‌بار ، حمام دوش را به ايران آورده است ؛ چنان كه حمام دوش سمينو واقع در خيابان لختى سابق ( اكباتان حاليه ) تا مدتى پيش معروف بوده است . » « 2 »\r\nحمام شهرستانك : اعتماد السلطنه ( صنيع الدوله ) در روزنامهء خاطرات خود ، در روز يكشنبه سلخ جمادى الاولى 1292 ، مىنويسد : « صبح ، حمام شهرستانك رفتم . در مدت عمر و سياحت خود ، نقطه‌اى از نقاط ارض را به اين كثافت نديده بودم . حمام كوچك ، مدخل بسيار تنگ ، پله‌هاى لغزنده بواسطهء گل ، و آب خزانه مضاف بود ؛ چرا كه غليظ و عفن شده بود . خود را با آب سرد شسته با كمال كثافت بيرون آمدم . » « 3 »\r\nهدايت نيز تقريبا در همان ايام ، از رنج و ناراحتى اطفال در حمامهاى قديم ، ياد مىكند : « عمارت ملك الكتاب حمام هم دارد كه درش از بيرون است . زنها با چادر نماز به حمام مىروند و اين به نظر غريب مىآمد . در اين منزل ، دو سانحه از براى من اتفاق افتاد : يكى حصبهء سخت ؛ و ديگر ، ضعف من در حمام حبيب اللّه خان از دود تون . در اين گرفتارى ، شريك هم داشتم و كار به طبيب كشيد . همينقدر مىدانم كه اضطراب كلى بود . مادرم رسم داشت سر بچه‌ها را خودش بشويد و ليف بزند . من اضطرابى داشتم و او بد قلقى مىپنداشت و مرا نشگون مىگرفت . » « 4 »\r\n\r\n\r\n","description":"","footnote":"\r\n( 1 ) . سه سال در دربار ايران ، پيشين . ص 137 ( به اختصار ) .\r\n( 2 ) . عباس اقبال ، « مقاله » ؛ مجلهء يادگار ، سال پنجم ، شماره 4 - 3 ، ص 34 .\r\n( 3 ) . روزنامهء خاطرات اعتماد السلطنه ، پيشين . ص 3 .\r\n( 4 ) . خاطرات و خطرات ، پيشين . ص 2 ( به اختصار ) .\r\n","page_name":" 509 ","page_number":517},
  {"content":"\r\n\r\nدروويل ضمن بحث در پيرامون گرمابه‌هاى ايران ، مىنويسد : « ايرانيان بسيار ديربدير ، پيراهن تن خود را عوض مىكنند و از زن و مرد ، با شلوار به رختخواب مىروند . پيش از اذان صبح ، بوق حمامها مردم را به غسل فرامىخواند . مردان تا نيمروز ، مىتوانند استحمام كنند . از آن پس ، گرمابه‌ها در اختيار زنان قرار مىگيرد و استحمام آنها تا شبانگاه طول مىكشد .\r\nبعد ، از مختصات ساختمانى حمامها و گنبد و سوراخهايى كه براى نور تعبيه شده و جاى لباس كندن و سالن و خزينه‌ها و پستويى كه براى كشيدن واجبى و ازالهء مو تعبيه شده است ، سخن مىگويد . سپس طرز مشتمال دادن دلاكها و كيسه كشيدن آنها را توصيف مىكند و مىگويد ، اين كار يك ساعت‌ونيم تا دو ساعت طول مىكشد و در اين مدت ، كار خضاب يعنى رنگ كردن موها نيز صورت مىگيرد . ضمنا مىنويسد : گرمابه‌هاى عمومى محل ملاقات و ديدار طبقات متوسط ايرانى است . مخصوصا بازرگانان ، گاه براى مذاكرات تجارتى ، به حمام مىروند .\r\nديد و بازديد زنان و مذاكرات خصوصى آنان با يكديگر نيز در حمام صورت مىگيرد . دروويل مىنويسد : در هر گوشه‌اى از آن ، حوزه‌اى از زنان مشغول درد دلند . صحبت از وضع خانواده‌ها بميان مىآيد . اشارات رشك‌آلود و شكوه و شكايت و صلاح‌انديشى با گيس سفيدان و پيرزنان ، صحنهء حمام را به صورت ساحت دادگاه درمىآورد . زنان ايرانى ، نخست ، رازهاى خويش را با يكديگر در ميان مىنهند و از آنچه پس از آخرين ديدار بر سرشان آمده است ، تعريف مىكنند . از مهر يا بيمهرى شوهران و از توجه آنان به زنان يا كنيزان ديگر سخن مىگويند زنان ايرانى از نظر غيبت و نكوهش و بهتان زدن ، بهيچوجه ، دست‌كم از زنان اروپايى ندارند . سخن كوتاه ، نيكخواهى و مروت زنان مسلمان با خاله‌زنكهاى مسيحى بر يك پايه است » . « 1 »\r\nتوصيفى كامل از يك حمام در حدود 60 سال قبل : هانرى رنه دالمانى ، كه در اواخر دورهء قاجاريه به ايران سفر كرده است ، ضمن مسافرت در خراسان ، خصوصيات يكى از حمامهاى عمومى را ذكر مىكند : « . . . در فاصلهء كمى از ميدان ، يك حمام عمومى است كه به سهولت مىتوان به وجود آن پىبرد . در سر در اين حمام ، نقاشى نامطلوبى ديده مىشود كه در آن ، جنگ رستم نامدار را با ديو سفيد نمايش داده‌اند . علامت ديگرى هم هست كه به خوبى حمام را نشان مىدهد ، و آن لنگهاى قرمزرنگى است كه از بيرون حمام به بدنهء ديوار ، رديف ، به‌هم بسته و آويخته‌اند .\r\nحمام عمومى غالبا كثيف است و واجبى زيادى براى ستردن موى بدن در آن به كار مىرود . در روى آب خزينه ، موها مانند خس و خاشاك سطح دريا موج مىزند و اغلب به بدن اشخاص مى - چسبد . آب خزينه را خالى نمىكنند و فقط در فاصلهء هشت تا ده روز ، آب تازه‌اى در آن وارد مىكنند و كف صابون و مواد كثيف آن را مىگيرند . اشخاص ثروتمند كه طالب نظافت و پاكى باشند از رفتن به چنين حمامها خوددارى مىكنند .\r\nپاره‌اى از اين حمامهاى عمومى ، در ساعت معين ، به مردان و در اوقات مشخص ، به زنان اختصاص دارد ولى حمامهاى ديگرى هم هست كه فقط مخصوص زنان يا مردان است . يكى از تفريحات عمدهء زنان ايرانى رفتن به حمام يا قبرستان است . در واقع ، اين دو جا براى آنان بمنزلهء باشگاه و محل تفريح و ملاقات است و قسمت زيادى از وقت خود را صرف رنگ كردن گيسوان ،\r\n\r\n\r\n","description":"","footnote":"\r\n( 1 ) . ر ك : سفرنامهء دروويل ، پيشين . ص 72 - 66 .\r\n","page_name":" 510 ","page_number":518},
  {"content":"\r\n\r\nابروان ، كف‌پا و سر انگشتان خود مىكنند . گاه با حنا اشكال غريبى مانند درختان و حيوانات و ستاره‌ها در روى بدن خود نقاشى مىكنند . وقتى زن با شخصيتى وارد حمام مىشود ، معمولا خدمتكاران در موقع ورود ، چند دانه گردو در زير پاى او قرار مىدهند تا با پاشنهء كفش بشكند ؛ و همين كه وارد حمام شد ، در بالاى سكوى سنگى در كنار حوض ، روى قاليچه‌اى مىنشيند تا خدمتكاران لباس او را در بياورند .\r\nزنان و مردان ، براى ستردن مو ، از نوره ( واجبى ) استفاده مىكنند . مشتريان پس از كندن لباس ، لنگى به كمر بسته وارد حمام مىشوند . قبل از هر كار ، به خزينهء آب گرم داخل مىشوند . بعد از مدتى ، از خزينه بيرون مىآيند و در روى كف حمام دراز مىكشند . بلافاصله دلاك ، با طاس و مقدارى آب گرم ، مىآيد و سر مشترى را روى زانوى خود مىگذارد و ريش و سبيل او را حنا مىبندد و صبر مىكند تا حنا رنگ خود را پس بدهد . پس از چندى ، دلاك نزد مشترى مىآيد و ريش‌وسبيل را مىشويد و بدن او را به اصطلاح خودشان مشت‌ومال مىدهد و بعد با كيسهء خشنى ، بدن او را كيسه مىكشد . سپس چندبار ، بدن را ليف و صابون مىزند .\r\nپس از شستشو ، مشترى وارد خزينه مىشود و هر وقت ميل كرد ، از خزينه خارج مىشود . در اين موقع ، دلاك با سه لنگ خشك حاضر مىشود . مشترى لنگ تر را از خود جدا مىكند و يك لنگ خشك به كمر مىبندد و يكى را هم روى شانه مىاندازد و سومى را به دور سر مىپيچد ، و دوباره وارد قسمت اول حمام مىشود . در اين موقع ، شاگرد حمامى او را مشت‌مال مىدهد . پس از چند لحظه استراحت ، لباس مىپوشد و پولى به استاد حمامى مىدهد و از حمام بيرون مىآيد .\r\nنظر به اين‌كه سوخت گران است ، حمامها را با خار و كاه و پهن خشك و استخوان حيوانات ، گرم مىكنند . به‌همين جهت ، در اطراف گرمابه‌ها اغلب بوى ناخوشى به مشام مىرسد . » « 1 »\r\nاحمد امين ، كه در اواخر سلطنت ناصر الدين شاه به ايران آمده است ، در مورد حمامهاى ايران ، مىنويسد : « حمامهاى ايران داراى يك حوض آب گرم ( خزينه ) بوده شير و حوض كوچك وجود ندارد و آب آن در مدت يك سال ، چندبار تعويض مىشود . شستشو در اين حمامها واقعا غيرقابل تحمل است .\r\nاز يك مأمور وزارت خارجه كه هشت سال در پاريس تحصيل كرده بود ، سراغ حمامى را گرفتم ؛ وى يكى از بهترين حمامهاى تهران را نشانى داد . از نظافتش پرسيدم ، جواب داد :\r\nآلودگيهاى روى آب خزينه را با وسيلهء مخصوصى جمع‌آورى مىكنند ؛ و اين خود شايان دقت است . » « 2 »\r\nانتقاد شديد سيد جمال الدين از وضع عمومى حمامها : از توجه و نظارت مستمر و مداوم دولت و شهرداريها به امور صحى و بهداشتى حمامها ، در دوران بعد از اسلام ، سخنى در ميان نيست . ظاهرا اكثر مديران حمامهاى معمولى ، بدون توجه به مصلحت مردم و در اثر عدم مراقبت\r\n\r\n\r\n","description":"","footnote":"\r\n( 1 ) . سفرنامه از خراسان تا بختيارى ، پيشين . ص 638 - 633 ( به اختصار ) .\r\n( 2 ) . احمد امين ، « ايران در سال 1311 هجرى قمرى » ( مقاله ) . ترجمهء محمود غروى ، مجلهء بررسيهاى تاريخى ، سال نهم ، شمارهء 4 ، ص 86 .\r\n","page_name":" 511 ","page_number":519},
  {"content":"\r\n\r\nمحتسبان و مأموران انتظامى ، بجاى آنكه آب خزينه را همه روز عوض كنند هر هفته و شايد هر ماه يك‌بار به اين كار اقدام مىكردند .\r\nسيد جمال الدين واعظ در جريان نهضت مشروطيت ، در يكى از مساجد تهران ، در مقام انتقاد از وضع عمومى كشور ، در مورد آلودگى حمامها نيز مطالبى مىگويد : « حمامهاى صحيح مال اغنياست . آبهاى ما فقرا را مىبينيد ؟ اگر تجزيه كنيد ، نصف آب كثافت است . حمامهاى ما را همه مىبينيد ؟ يك نفر نيست به اين حمامى بگويد كه اقلا دو ماه يك مرتبه ، آب خزانه را عوض كن .\r\nاين مطلب را هم بايد مجلس شوراى ملى بگويد ؟ اين كار حاكم است ؟ » « 1 » استاد جمال‌زاده ، فرزند آن شهيد صديق راه مشروطيت ، نيز طى مقاله‌اى ، از خصوصيات حمامهاى ايران در پنجاه شصت سال پيش ياد مىكند :\r\nتا پنجاه شصت سال پيش ، حمام تنها محلى براى تطهير و پاكيزه كردن بدن نبود بلكه كمابيش محلى براى ملاقات و گفتگو نيز بود . مخصوصا در حمامهاى زنانه ، بحثها و پرچانگيهاى چندين ساعته صورت مىگرفت . زنها از ماجراهاى داخلى يكديگر و اخلاق و اطوار شوهران مطلع مىشدند ، و براى برادران و فرزندان خود ، دخترى شايسته برمىگزيدند .\r\nحمام معمولا گود بود و بايد چندين پله پايين رفت . مردم برحسب موقعيت طبقاتى ، در سربينه در محل مناسبى لخت مىشدند و لنگى به كمر مىبستند ، پاى را در حوضچه‌يى مىشستند و قدم به صحن حمام مىنهادند ، و بلافاصله به خزينهء آب ملول يا آب گرم مىرفتند . پس از آنكه بدن به اصطلاح خيس مىخورد و آماده مىگرديد ، دلاك كيسه‌كش آغاز به كار مىكرد . به قول استاد جمالزاده : « براى تمدد اعصاب ، آسايش خاطر و رفع خستگى ، هيچ معجونى در دنيا بهتر از يك حمام خودمانى گرم و نرم و يك مشتمال مضبوط استاد حمامى نيست . استاد ، طرز كار دلاك خصوصى خود را چنين توصيف مىكند : « دلاك حمام را كه در كار مشتمال استاد بود ، خوب مى - شناختم ؛ از اهل مازندران و از قصبهء كجور بود ، و « داش فرهاد » صدايش مىكردند . مدتها بود كه مزهء مشتمالش را چشيده بودم و هر مرتبه ، از زير مشتمال مبلغى جوانتر بيرون آمده بودم .\r\nلنگ تروتازه‌اى را در آب داغ فشرد و روى سنگ مرمر كف حمام انداخت و لنگ ديگرى را چنبر ساخته زير سرم گذاشت و گفت : بفرماييد دراز بكشيد . خدا نصيبتان كند كه عطيهء روحپرورى است كه خداوند نصيب مردم مشرق زمين كرده است .\r\nكيسه بدست ، در پهلويم زانو زد و مشغول كار خود گرديد . كيفى داشتم كه گفتنى نيست ؛ دلم مىخواست يك عمر طول بكشد . نم نمك ، چشمهايم بهم رفت و در زير نوازش هموار كيسه و كف صابون از اين عالم بدر شدم . وقتى به خود آمدم كه داش فرهاد با دولچهء آب ولرم ، به روى بدنم مىريخت . گفت : عافيت باشد ؛ گفتم : « دستت درد نكند كه زنده‌ام كردى . » گفت :\r\nقربان شما نوكر و خانه‌زاد سر كار هستم . « 2 » »\r\nگفتگوى خود را در پيرامون گرمابه‌ها با ذكر شرحى كه عارف قزوينى در پيرامون گرمابه\r\n\r\n\r\n","description":"","footnote":"\r\n( 1 ) . ر ك : مجلهء يغما . خرداد 39 ، ص 157 .\r\n( 2 ) . محمد على جمالزاده ، « مقاله » ؛ راهنماى كتاب . تير و شهريور 54 ، ص 301 ببعد .\r\n","page_name":" 512 ","page_number":520},
  {"content":"\r\n\r\nگرفتن خود نوشته است پايان مىدهيم :\r\nعارف قزوينى در حمام : عارف قزوينى پس از سالها محروميت از ديدار معشوق خود ، پس از مراجعت به قزوين ، به پايمردى زنى فاطمه نام ، موفق گرديد كه حمامى عمومى را براى ساعتى چند خصوصى كند و خود براى خدمت دختر آماده شود . « . . . بالاخره با هزار زحمت و مشقت و مرارت ، وارد حمامش كردم . او شروع كرد به شرح گرفتارى و بدبختى ، و بيچارگى خود ، من هم شروع كردم بكارهايى كه به عهده گرفته بودم ؛ از قبيل كيسه و ليف و صابون كه قبلا تدارك شده بود . يكىيكى آنها را به كار انداختم ، حالا هم از اسم كارگر ، به همين جهت ، خوشم مىآيد . » « 1 »\r\n\r\nخودآرايى و آرايش زنان و مردان\r\nبه حكايت تاريخ ، از هزاران سال پيش ، همين كه بشر به آسايش و آرامش نسبى دست يافت ، به خودآرايى و زينت خود پرداخت . در منابع قديم ، گه‌گاه ، به وسايل و آلات خودآرايى اشاره شده است ؛ از جمله در كتاب خنوخ ، باب 6 ، آيهء 2 و 3 و باب 8 ، آيهء 1 ، پس از مقدمه‌اى ، چنين آمده است : « و عزرائيل به مردم فن ساختن شمشيرها و خنجرها و سپرها و جوشنها را براى سينهء خودشان آموزانيد ؛ و بديشان و اعقابشان ، مصنوعات آنها را يعنى دستبندها و زيورها و استعمال سرمه براى آراسته كردن مژگان ، و سنگى از هر قسم سنگهاى گرانبهاى بيش قيمت و همه صبغتهاى رنگارنگ . . . »\r\nهمچنين در ينابيع الاسلام ، صفحه 94 به نقل از كتاب قصص الانبيا ، مىخوانيم : « ابراهيم بر شترى نشست و به مقام اسماعيل آمد و هاجر را گفت كه سر اسماعيل را شانه كنيد و جامه‌هاى نيكو در پوشان . . . » « 2 »\r\nرابطهء آرايش با تنعم : احمد امين ، محقق مصرى ، مىنويسد : در دورهء عباسيان كنيزان وابسته به طبقات متنعم از انواع « سربندها ، گيس‌بندها ، نوارهاى زلف ، ميان‌بندها ، زنارها ، دستمالها ، بالشها ، فرشها ، تختخوابها ، رختخوابها ، پشه‌بندها و كفشها . . . » استفاده مىكردند و دستها و پاها را با حنا و رنگهاى ديگرى مىآراستند . « 3 »\r\nخودآرايى و توجه به موى سروزلف در بين مردان نيز معمول بود . احمد امين ( مصرى ) مىگويد : عمر بن عبد العزيز روزى براى نماز دير حاضر شده بود . مربى او پرسيد : سبب دير آمدن تو چيست ؟ گفت : مشاطهء من مشغول شانه كردن زلفم بود . صالح ، اين خبر را به پدر او نوشت ؛ او هم قاصدى از شام فرستاد و تا او رسيد ، سر او را تراشيد . « 4 »\r\nبطوريكه نظامى عروضى در چهار مقاله ، بتفصيل ، نوشته است ، سلطان محمود غزنوى در حال مستى ، اياز را به بريدن زلفين خويش مجبور كرد . اياز ، ناچار ، اطاعت كرد . صبحگاهان پس از زوال مستى ، شاه از اين عمل كودكانهء خود پشيمان و نادم گرديد . عنصرى براى رفع\r\n\r\n\r\n","description":"","footnote":"\r\n( 1 ) . كليات ديوان عارف قزوينى ، ( تاريخ حيات عارف به قلم خود او ) ، ص 146 - 145 ( به اختصار ) .\r\n( 2 ) . قصص الانبياء . ص 51 .\r\n( 3 ) . ر ك : احمد امين ، پرتو اسلام . ترجمهء عباس خليلى ( اقدام ) ، ج 2 ، ص 144 .\r\n( 4 ) . همان ج 1 ، ص 215 .\r\n","page_name":" 513 ","page_number":521},
  {"content":"\r\n\r\nملال سلطان ، مرتجلا چنين گفت :\r\n كى عيب سر زلف بت از كاستن است * چه جاى به غم نشستن و خاستن است\r\nجاى طرب و نشاط و مىخواستن است * كاراستن سر و ز پيراستن است « 1 » \r\nبه قول نويسندهء لطايف الطوايف : « سلطان را اين رباعى بغايت خوش‌آمد . . . با اياز و ساير مقربان ، به بزم عيش و طرب نشستند و چهل شبانه‌روز ، سرود سازندگان و نواى نوازندگان اين رباعى بود . » « 2 »\r\nسلمانى حاضر جواب : « سرتراشى روزى ، سر خواجه‌اى مىتراشيد ؛ ناگاه دست او بلرزيد و سر خواجه را ببريد ؛ فرياد برداشت كه هى مردك ، سر مرا ببريدى ! گفت : خاموش باش كه سر بريده سخن نگويد . » « 3 »\r\nجنيد و حجام : « نقل است كه گفت : اخلاص از حجامى آموختم . وقتى به مكه بودم ، حجامى موى خواجه راست مىكرد ؛ گفتم : از براى خداى ، موى من مىتوانى ستردن ؟ گفت : توانم ، و چشم پرآب كرد و خواجه را رها كرد تمام ناشده و گفت : برخيز كه چون حديث خداى آمد ، همه در باقى شد . مرا بنشاند و بوسه بر سرم داد و مويم باز كرد . پس كاغذى به من داد ، در آنجا قراضه‌اى چند ، و گفت : اين را به حاجت خود ، صرف كن . با خود نيت كردم كه اول فتوحى كه مرا باشد ، بجاى او مروت كنم . بسى برنيامد كه از بصره صرهء زر رسيد . پيش او بردم . گفت : چيست ؟ گفتم : نيت كرده بودم كه هر فتوحى را كه اول [ بيايد 
  ] به تو دهم ؛ اين آمده است . گفت : اى مرد ، از خداى شرم ندارى كه مرا گفتى از براى خداى موى من باز كن ؛ پس مرا چيزى دهى ؟ كه را ديدى كه از براى خداى كارى كرد و بر آن مزدى گرفت ؟ . » « 4 »\r\nدر كتاب كليله و دمنه در حكايت زاهد و دزد ، از حجام و استره و طرز عمل اين صنف ، سخن به ميان آمده است .\r\nگاه پيشينيان ، مردگان را با زينت‌آلات به خاك مىسپردند . در قابوس‌نامه ، از ابن هشام ، نقل كرده است كه هريك بارى در ولايت يمن ، بسبب ورود سيل ، قبرى ظاهر شد . در آنجا عورتى بود در گردن وى ، هفت گردن‌بند از در ، و در دستها و پاها و بازوى او هفت دست ابرنجن و خلخال و بازوبند و در هر انگشتش ، انگشترى كه جواهر ثمين داشت ، و صندوقى مملو از اموال و لوحى بر بالين او بود و بر آن ، سطرى چند مسطور . « 5 »\r\nعقيدهء صاحبنظران در پيرامون خضاب :\r\n به خضاب از اجل ، همى نرهد * خويشتن را همى عذاب كند \r\n- ابو طاهر خسروانى\r\n من موى خويش را نه از آن مىكنم سياه * تا باز نوجوان شوم و نو كنم گناه \r\n\r\n\r\n","description":"","footnote":"\r\n( 1 ) . چهار مقاله ، ( طبع برلين ) . ص 40 .\r\n( 2 ) . لطايف الطوائف ، پيشين . ص 241 .\r\n( 3 ) . همان . ص 308 .\r\n( 4 ) . شيخ فريد الدين عطار نيشابورى : تذكرة الاولياء ، به تصحيح محمد قزوينى ، ج 2 ، ص 15 - 14 .\r\n( 5 ) . قابوسنامه ، ( تصحيح سعيد نفيسى ) ، پيشين . ( مقدمه ) ص 32 .\r\n","page_name":" 514 ","page_number":522},
  {"content":"\r\n\r\n چون جامه‌ها به وقت مصيبت ، سيه كنند * من موى ، از مصيبت پيرى ، كنم سياه \r\n- منسوب به خاقانى\r\n ريش و سبلت همى خضاب كنى * خويشتن را همى عذاب كنى \r\n- رودكى\r\n لاله ميان كشت درخشد همى به روز * چون پنجهء عروس به حنا شده خضيب \r\n- رودكى\r\nدر دورهء قرون وسطى ، يكى از كارهاى سلمانيها ( آرايشگران ) عمل حجامت و خونگيرى بود ؛ به اين ترتيب كه حجام با تيغ مخصوصى ، پوست قسمتى از پشت را در ميان دو استخوان كتف برش داده با ابزار مخصوص ( شاخ حجامت ) قسمت بريده شدهء پوست را مىمكيد و به مقدار كافى ، خون از بدن خارج مىكرد . كسى كه اين كار را انجام مىداد ، خونگير ، حجامت‌چى و حجام ناميده مىشد . تيغ حجام را استره مىگفتند . « 1 »\r\nدر كتاب نزهة المجالس جمال الدين خليل شروانى ، مربوط به قرن هفتم و هشتم ، ضمن بيان اوصاف معشوق ، از انواع زينت و خودآرايى در آن روزگار سخن مىگويد « در سرمه كشيدن ، در آرايش كردن ، در انگشت نگار كردن ، در دست نگار كردن ، در روى شستن و گلگون كردن . . . » « 2 »\r\nوظايف سلمانى : مؤلف معالم القربه مىنويسد : شايسته است كه آرايشگر سبك و خوش‌اندام و به كار خود آشنا باشد و در روز كار ، چيزهايى از قبيل پياز و سير و گندنا ( تره ) نخورد ؛ زيرا مردم از بوى آنها متأذى مىشوند ؛ و موى بچه را جز به اجازهء ولى او و نيز موى برده را جز به اجازهء صاحبش نسترد ؛ و موى عذار امرد و ريش مخنث را نتراشد . « 3 »\r\nآثار ريش بلند : عوفى از قول جاحظ ، در جوامع الحكايات مىنويسد كه روزى مأمون با جمعى از ندما بر منظرى نشسته بود ، و از هر درى سخن مىگفتند . مأمون گفت : درازريش هرآينه احمق بود . عده‌اى گفتند : اين سخن درست نيست و ما مردان زيادى را مىشناسيم كه با ريش بلند ، مردمانى زيركند . مأمون گفت : امكان ندارد كه چيزى از حماقت در آنان نباشد .\r\nدرين حديث بودند كه مردى از راه درآمد با ريشى دراز و دراعه‌اى دراز فراخ آستين پوشيده و بر استرى نشسته . مأمون به احضار او مثال فرمود ، و چون حاضر شد ، خدمت كرد . امير پرسيد : تو چه كار كنى ؟ گفت : من مردى فقيهم ؛ اگر امير المؤمنين خواهد ، از من مسأله پرسد . مأمون گفت :\r\nمردى گوسفندى به يكى فروخت و مشترى گوسفند قبض كرد و هنوز بها تسليم نكرده ناگاه گوسفند پشكى بينداخت و بر چشم يكى آمد و مردمك چشم از حدقه بيرون افتاد . ديت چشم بر كه واجب آيد ؟ مرد بسيار فكر كرد ؛ آنگاه سر برآورد و گفت : ضمان چشم بر بايع بود نه بر مشترى . گفت :\r\nچرا ؟ گفت : از بهر آنكه او مشترى را اعلام نداده بود كه در كون اين گوسفند منجنيق نهاده‌اند ، و سنگ مىاندازد . مأمون و حاضران بخنديدند او را انعام دادند و باز گردانيدند . مأمون گفت :\r\nدراز ريش احمق بود ؛ و او را از آن احمق خوانده‌اند كه ريش هرچه از دو مشت زيادت بود\r\n\r\n\r\n","description":"","footnote":"\r\n( 1 ) . ر ك : فرهنگ فارسى ، پيشين . ج 1 ، مادهء « حجام » و « حجامت » .\r\n( 2 ) . « نسخه نزهة المجالس به اهتمام دانش‌پژوه » ؛ راهنماى كتاب . شمارهء 9 - 7 ، ص 576 .\r\n( 3 ) . ر ك : آيين شهردارى ، پيشين . 163 .\r\n","page_name":" 515 ","page_number":523},
  {"content":"\r\n\r\nچون « ناخن پيرا » به دست اوست و او آن زيادتى نبرد ، محض حماقت باشد - و اللّه اعلم . « 1 »\r\nصاحب الجراحات : رافع هرثمهء باد غيسى حجامى پيرداشت كه به علت ضعف چشم ، هربار كه سر رافع را مىتراشيد ، چند جاى سر او را زخم مىكرد . ندما و ياران گفتند : اگر امير اجازه دهد ، حجامى استاد و سبكدست و ماهر بياوريم . رافع گفت : اين پير خدمتكار قديم است ؛ رعايت حق او بر من واجب است . يكى از مصاحبان گفت : اگر امير بغداد و بصره فتح كند ، بر هفت اندام او چندين جراحت نيفتد كه از دست اين حجام كژ دست نااهل ضعيف چشم .\r\nشخص ديگرى در مقام « سر » سخنها گفت ، و از سر خيرخواهى به امير يادآورى كرد كه در سر مهمترين حواس آدمى ، يعنى چشم و گوش و حلق و بينى قرار گرفته ، و آن روز كه امير به مباركى اصلاح سر خود مىكند ، سر او از زحمت « استره » مجروح مىشود و چند روز در زحمت آن باشد و چون آن پنبه‌ها از سر جراحت باز كنند ، زحمتى دگر باشد تا آن جراحت مندمل شود و باز وقت موى باز كردن آمده باشد و امير پيوسته در رنج بود .\r\nفى الجمله ، هريك از دوستان و نديمان سعى كردند به نحوى ، امير را بر سر عقل آورند ، ولى كوشش و استدلال آنان به نتيجه نرسيد . عاقبت چون مجادله با او مفيد نبود ، بساط آن سخن در نوشتند و او را صاحب الجراحات خواندند و بدين اسم مشهور شد . « 2 »\r\nتيغ سلمانى : تيغ سرتراشى را قدما استره مىگفتند . مؤلف برهان قاطع ، در توصيف استره مىنويسد : « آلتى است كه بدان موى تراشند . » « 3 »\r\n« استره‌اى گرچه دمى تيز يافت - موسترد مو نتواند شكافت . « و هرسه روزى استره بر سر راندن و آنچه برآمده باشد . . . [ ذخيرهء خوارزمشاهى 
  ]\r\n ز آهن همى زايد اين هردو چيز * يكى تيغ هندى دگر استره \r\n- نقل از : قرة العيون » « 4 »\r\nتاريخ آيينه : در كار خودآرايى زنان و مردان ، آيينه از ديرباز ، نقش اساسى داشته است .\r\nآب صاف بدون حركت ، نخستين آيينه‌اى بود كه مورد استفادهء بشر قرار گرفت ؛ ولى انسان پيشرو ، به اين آيينه طبيعى قناعت نكرد . كشف فلزات ، بخصوص مس ، سبب گرديد كه بشر از اين فلز ، ضمن ساختن ابزارهاى گوناگون ، آينه نيز بسازد . از حفريات تپهء سيلك ( نزديك كاشان ) به خوبى پيداست كه از عهد باستانى ، مردم اين منطقه با هنر آيينه‌سازى آشنايى داشتند و نخستين آيينه‌ها فلزى بود . براى تهيهء آينه ، مس را آنقدر صيقل مىدادند تا قابليت انعكاس تصوير را پيدا كند .\r\nپس از آنكه انسان به كشف مفرغ توفيق يافت ، آيينهء مفرغى جاى آيينه‌هاى مسى را گرفت . با گذشت زمان ، هنر آينه‌سازى توسعه و تكامل يافت . بعضى از هنرمندان از نقرهء خالص ، آينه‌هاى شفافى مىساختند كه عده‌اى از آنها داراى دسته‌هاى بسيار زيبا و منقوش به گل و گياه بود و در اثر قلمزدن و سوهانكارى ، به صورت اثر هنرى جالبى درآمده بود . آيينهء فلزى ، قرنها در ايران\r\n\r\n\r\n","description":"","footnote":"\r\n( 1 ) . محمد عوفى ، جوامع الحكايات و لوامع الروايات . ص 330 ببعد ( به اختصار ) .\r\n( 2 ) . ر ك : همان . ص 320 به بعد .\r\n( 3 ) . ابن خلف تبريزى ، محمد حسين متخلص به برهان . برهان قاطع ، مادهء « استره » .\r\n( 4 ) . لغت‌نامهء ( دهخدا ) ، پيشين . مادهء « استرة »\r\n","page_name":" 516 ","page_number":524},
  {"content":"\r\n\r\nمعمول و مورد استفاده بود تا در قرن يازدهم هجرى ، آينه‌هاى بلورين از طريق ونيز به ايران وارد شد . پشت آيينه‌هاى بلورى ، جيوه يا نقره مىريختند . اين صنعت ابتدا سرى بود و عمال كلبر در قرن هفدهم ، به اسرار اين صنعت دست يافتند . در قرون وسطى در شرق ، جماعتى در خيابانها به كار آيينه‌دارى مشغول بودند - حافظ گويد :\r\n دل سرا پردهء محبت اوست * ديده آيينه‌دار طلعت اوست \r\nشعرا و صاحبدلان ، در آثار خود ، مكرر ، از آيينه و آثار آن ياد كرده‌اند .\r\n آيينه‌ام من ، اگر تو زشتى ، زشتم * ورنكويى ، نكوست سيرت و سانم \r\n- ناصرخسرو\r\n عجب در آن نه كه آفاق در تو حيرانند * تو هم در آيينه محو جمال خويشتنى \r\n- سعدى\r\n حسن روى تو بيك جلوه كه در آيينه كرد * اينهمه نقش در آيينهء اوهام افتاد « 1 » \r\n- حافظ\r\nزنان ، چنان كه گفتيم ، در عروسيها و مهمانيها خود را هفت قلم آرايش مىكردند . در اين مورد ، به آنها مىگفتند : « هر هفت كرده . »\r\nهفت و نه : مراد از هفت و نه ، اين است كه زنى غير از هفت قلم آرايش نه وسيلهء زينتى ديگر نيز ، براى آراستن خود ، به كار برد به نام : سرآويزه ، گوشواره ، سلسله ، حلقهء بينى ، گلوبند ، بازوبند ، دست برنجن ، انگشتر ، خلخال .\r\n عروس دولت تو باد هفت و نه كرده * به بام قصر جلال تو تا ابد مسكون « 2 » \r\n- عميد لوبكى\r\n قرار برده ز من آن دو نرگس رعنا * فراغ برده ز من آن دو جادوى مكحول \r\nسرخاب : غازه ، بزك ، سرخاب ، گلگونه ، كلغونه مادهء سرخى است كه زنان به قصد خودآرايى ، بر گونه‌ها و رخ خود مىمالند .\r\n پس پرده رفتى چرا چون زنان * به روى پر آژنگ غازه زنان \r\n- گرشاسب‌نامه\r\n بىغازه و گلگونه ، گل آن رنگ كجا يافت * كافروخته از پردهء مستور برآمد \r\n- مولوى\r\nآرايش ناخن : پيشينيان نه تنها ناخن را با حنا رنگ مىكردند بلكه با مقراض يا « حلقهء ناخن‌بر » به پيراستن و چيدن ناخن اقدام مىكردند . ناصرخسرو گويد :\r\n بپيراى از طمع ناخن بخرسندى ، كه از دستت * چو اين ناخن بپيرايى ، همه كارت بپيرايد \r\nطبقات ممتاز كه فرصت بيشترى براى خودآرايى داشتند ، پس از گرفتن ناخن ، با سوهان مخصوص ، ناخن خود را صاف و هموار مىكردند .\r\n\r\n\r\n","description":"","footnote":"\r\n( 1 ) . براى آگاهى بيشتر ، ر ك : محمد حسن سمسار ، « آيينه و سرگذشت آن » ( مقاله ) ؛ مجلهء هنر و مردم ، شمارهء 14 ، ص 23 ببعد .\r\n( 2 ) . ر ك : فرهنگ فارسى ، پيشين . ج 4 ، مادهء « هفت و نه » و « هفت و نه كردن » .\r\n","page_name":" 517 ","page_number":525},
  {"content":"\r\n\r\nاز دورهء قرون وسطى تاكنون ، اقليتى از مردم به قصد خودآرايى و تظاهر خالها و نقشهايى بر تن رسم مىكردند ، و براى حصول اين منظور ، « موضع موردنظر را با سوزن مىكوبيدند و كبودى را بدينوسيله به زير جلد نقل مىكردند . » پهلوانان و برخى از دختران و پسران به اين كار مبادرت مىكردند . مولوى به اين سنت ديرين اشاره مىكند .\r\nخال كوبيدن : يكى ديگر از كارهاى دلاكان ، خال كوبيدن بر دست و بازوى بعضى از نوجوانان يل و پهلوانان بود . اين كار ظاهرا قرنها در ايران سابقه داشته است . مولوى در دفتر اول مثنوى ، از « كبودى زن قزوينى » ياد مىكند ، و از آن نتيجهء اجتماعى و اخلاقى مىگيرد :\r\n اين حكايت بشنو از صاحب بيان * در طريق و عادت قزوينيان\r\nبر تن و دست و كتفها بىگزند * از سر سوزن كبوديها زنند\r\nسوى دلاكى بشد قزوينئى * كه كبودم زن بكن شيرينئى\r\nگفت : چه صورت زنم اى پهلوان ؟ * گفت : بر زن صورت شير ژيان \r\nچون دلاك يا « كبودى زن » شروع به كار كرد ، جوان كه قدرت تحمل زخم سوزن را نداشت ، پرسيد : از كجا شروع كردى ؟ خال‌كوب گفت : از دم ؛ جوان گفت : من شير بىدم مىخواهم .\r\nخال‌كوب ناچار ، از گوش آغاز كرد . باز قزوينى ناليدن گرفت و از دلاك خواست كه از گوش نيز درگذرد . اين‌بار از شكم آغاز كرد . جوان كه نيروى تحمل در خود نمىديد ، گفت : شير من شكم نيز نمىخواهد .\r\n خيره شد دلاك و بس حيران بماند * تا بدير ، انگشت در دندان بماند\r\nبر زمين زن سوزن آن دم اوستاد * گفت : در عالم كسى را اين فتاد ؟\r\nشير بىدم‌وسر و اشكم كه ديد ؟ * اين چنين شيرى خدا خود نافريد « 1 » \r\nاصلاح مو : راه‌ورسم مردم نقاط مختلف ايران ، در وضع ريش و سبيل ، و موى سر گذاشتن يا موى سر تراشيدن هماهنگ و يكسان نبود ، و مردم هر شهر و استانى ، از سنت و آيين خاصى پيروى مىكردند . در تاريخ طبرستان و رويان مير سيد ظهير الدين مرعشى ( 892 - 815 هجرى قمرى ) ، ضمن توصيف احوال سيد قوام الدين حسينى ، چنين آمده است : « اما حضرت سيد به دست مبارك ، سر او را خود بتراشيد كه ادب مردم اسفاهى مازندران چنان بودى كه بر سر مو بگذاشتندى ، و آن مو را كلالك مىخواندند و خود را كلالك‌دار مىگفتند ، و بدان تفاخر مىنمودندى ، و كلاه درويشانه بر سر او نهاد ، و او را به مريدى قبول نمود . » « 2 »\r\nريش تراشيدن شاه عباس : شاه عباس بر خلاف پادشاهان قديم و نياكان خود ، ريش خود را تراشيد « و به گفتهء نديم و منجم مخصوصش ، جلال الدين محمد يزدى : يكرنگان بلاد نيز در ريش تراشيدن موافقت نمودند ؛ حتى برخى از حكام ايران براى خوش‌آمد شاه ، تمام مردم و از آن جمله علما و سادات و « صلحا » را هم به تراشيدن ريش مجبور كردند . همين منجم در تاريخ اين ريش‌تراشى گفته است :\r\n\r\n\r\n","description":"","footnote":"\r\n( 1 ) . مثنوى معنوى . به اهتمام رينولد نيكلسن ، ص 185 - 183 ؛ نيز ر ك : خلاصهء مثنوى . به انتخاب بديع الزمان فروزانفر . ص 147 .\r\n( 2 ) . تاريخ طبرستان و رويان و مازندران ، پيشين . ص 175 - 174 .\r\n","page_name":" 518 ","page_number":526},
  {"content":"\r\n\r\n تراشيدم چو موى ريش از بيخ * تراش مويم آمد سال تاريخ ( 977 ) \r\nنه سال بعد ، در روز پنجم ذيقعدهء سال 1006 نيز فرمان داد كه همهء مردان ايران ريش بتراشند و ريش تراشى عام شد . » « 1 »\r\nشاه عباس سبيل خود را بسيار كلفت و بلند مىگذاشت و بر خلاف ريش ، هرگز كوتاه نمىكرد و از دو سو روى گونه‌ها تاب مىداد . « 2 » « در كتاب داستانهاى ايرانى كه ظاهرا در دورهء صفويه نوشته شده است ، خطاب به « استاد سلمانى » چنين آمده است :\r\n سرم را سرسرى متراش اى استاد سلمانى * كه ما هم در ديار خود ، سرى داريم و سامانى » « 3 » \r\nخطر تيغ سلمانى : رافائل دومان كه در عهد شاه عباس ثانى كتابى راجع به اوضاع ادارى و اجتماعى ايران نوشته است ، هنگامى كه از بيمارى كچلى ( كه اغلب افراد به آن مبتلا بودند ) سخن مىگويد ، اشاره مىكند كه شايد علت شيوع اين بيمارى ، به كار بردن تيغ دلاكى است كه بيمارى را به ديگران منتقل مىكند و با تيزبينى ، علت در پناه بودن كودكان فرنگيان ساكن اصفهان را از اين بيمارى مسرى به كار نبردن تيغ دلاك و استفاده از قيچى ذكر مىكند . « 4 »\r\nمفهوم زيبايى بين اقوام مختلف : تاورنيه در سفرنامهء خود ، مىنويسد : « شاه ( مقصود شاه صفى است ) عقيدهء مرا در خصوص حسن و جمال زنها سؤال كرد ؛ جواب گفتم : اين فقره بسته به عادات هر مملكتى است : در ژاپون ، زنهاى صورت پهن را دوست مىدارند ؛ در چين پاى خيلى كوچك را علامت حسن و جمال زن مىدانند ؛ در جزاير برنه و آرشن ، هر زنى كه دندانهايش سياهتر است محبوب‌تر است ؛ در جزيرهء ماكاسار ، براى اينكه زنى به كمال زيبايى برسد ، در جوانى چهار دندان جلويش را مىكشند و چهار دندان طلا بجاى آن مىگذارند . در مملكت اعليحضرت ، براى زنها ابروى انبوه بهم پيوسته مطلوب است و حال آنكه در فرانسه برعكس ، زنها موى وسط ابرو را با منقاش مىكنند و زيروروى ابرو را برمىدارند و ابروى لنگه‌لنگهء نازك را دوست دارند . خلاصه حسن و جمال زنها بسته به سليقه و عادت مردهاست . آنچه در يك‌جا جزو محسنات است در جاى ديگر در شمار معايب است . » « 5 »\r\nوسايل كار سلمانى در عهد قاجاريه : اصلاح سر و ريش ظاهرا با تيغ و قيچى صورت مىگرفت . حاجىبابا در شرح احوال خود ، با بيانى طنزآميز ، مىنويسد كه در آغاز كار « تراشيدن سر چاروادار و شتربان به تيغ من حواله مىگرديد . چه بسا سرتراشى من ، در حقيقت ، نوعى از سرخراشى بود و ارزان تمام نمىشد . همين كه پا به سن شانزده نهادم ، تشخيص اين‌كه آيا در تيغ‌رانى استاد ترم يا در كار درس و مشق ، كار دشوارى بود . نه تنها در عالم تيغ‌رانى و موى پيرايى ، گذشته از نرم‌تراشى و كاكل‌آرايى و موزون نهادن خط و برداشتن پشت لب و يكسان زدن\r\n\r\n\r\n","description":"","footnote":"\r\n( 1 ) . تاريخ عباس ، نسخهء خطى .\r\n( 2 ) . زندگى شاه عباس اول ، پيشين . ج 2 ، ص 11 .\r\n( 3 ) . داستانهاى ايرانى ، به اهتمام ابو الفضل قاضى ، ص 36 .\r\n( 4 ) . ر ك : عباس آگاهى ، « وضع ايران در زمان شاه عباس ثانى » [ مقاله 
  ] ؛ مجلهء بررسيهاى تاريخى . سال نهم [ زيرنويسها 
  ] ص 165 .\r\n( 5 ) . سفرنامهء تاورنيه ، پيشين . ص 729 .\r\n","page_name":" 519 ","page_number":527},
  {"content":"\r\n\r\nمورچه‌يى و برداشتن زير ابرو و پاك كردن موى گوش و بينى و آراستن زلف و ساير آرايش و تكاليف خارج از حمام ، به چيره‌دستى شهرتى بسزا داشتم . » « 1 »\r\nوصفى از حمامها و سلمانيهاى ايران در عهد قاجاريه : طالبوف در كتاب احمد از وضع اسفناك حمامها و سلمانيهاى ايران شكايت مىكند و مىنويسد : « تيغهاى زنگدار و لته‌هاى چركين كه به دستهء تيغه‌ها پيچيده‌اند معنى كثافت را مجسم كرده و اطفال را به انواع ناخوشيهاى تحت الجلدى دچار مىكند . هركس دقت نمايد ، مىبيند كه هم خودش و هم اطفال خود را هميشه به اين ناخوشيها با دست خود دچار نموده ؛ گاهى زنگ تيغها به خون اطفال كه وقت تراش مىبرند ، مخلوط مىشود و مؤدى به مرگ و ناخوشى متمادى مىگردد . دكاكين و فوطه و كاسهء آب و تيغ سرتراشان ما را ، بخصوص كيسه‌بند سرتراشان بازار گرد يا ميدانها ، با چرمى كه تيغ را صيقل مىدهند و آبى كه با چندين قطرهء او سر دو نفر روستايى را تراشيده‌اند . . . » « 2 » همه آلوده است . « خزانهء حمامهاى ما كه روزى پانصد نفر آدم توى او غسل مىكنند ، و جهال و اطفال ادرار مىنمايند . اشخاص كه براى خوردن چاى چه سليقه‌ها بخرج مىدهند ، عوض اين اسراف ، هرگز خيال نگه داشتن يك فوطه و تيغ مخصوص را نمىكنند كه منتها پنجهزار دينار قيمت دارد . همهء كارهاى ما از روى تقليد است نه شعور . » « 3 »\r\nدلاك دندان‌كش : « دلاكى به مرد مسافرى نزديك شد و لنگ قرمزى بدور گردن او پيچيد و مشغول اصلاح ريش او گرديد . اين دلاك بر همكاران اروپايى خود امتيازى داشت ، زيرا كه تمام لوازم كار خود را به كمر چرمى خود آويخته بود ؛ قيچى و تيغ دلاكى و ساير لوازم او در غلافهاى چرمى جاى داشت . ابتدا با قمقمه ، آبى در دست خود ريخت وزير چانهء مشترى را خوب مالش داد و پس از مالش با تيغ ، زير چانهء او را تراشيد و با مقراض ، ريش او را اصلاح كرد و چون كارش تمام شد ، آيينهء كوچكى از جيب خود درآورد و به مشترى داد تا صورت و ريش خود را ببيند . مشترى هم با فرستادن صلوات ، روى خود را در آيينه ديد و چند شاهى به او داد . » « 4 »\r\nاصلاح ريش از نظر شرعى : حاج ملا محمد صادق قمى ، معاصر ناصر الدين شاه ، در پيرامون اصلاح ريش ، تعصبى نداشت . اين مرد روحانى از علما و فقهاى بزرگ قرن سيزدهم قم بود . اعتماد السلطنه در كتاب الماثر و الآثار ، دربارهء او مىنويسد : « از مشايخ بزرگ شيعه به شمار مىآيد . در اخبار و آثار ، تتبعى كامل و استقرائى شامل داشت . از متفردات او آنكه چيدن موى ريش را از بيخ به حدى كه شبيه تراشيدن هم باشد ، منع نمىفرمود - عطر اللّه تربته . » « 5 »\r\nكسانى كه پيرانه سر با خضاب و سورمه و ديگر وسايل ، مىكوشيدند جوانى رفته را بازآرند ، گويا اين قطعه شعر شوريدهء شيرازى را نخوانده بودند كه مىگويد :\r\n فلك پير بزم تو بر چيد * بزم بر چيده را چه خواهى كرد\r\nموى گيرم سيه كنى به خضاب * تارى ديده را چه خواهى كرد \r\n\r\n\r\n","description":"","footnote":"\r\n( 1 ) . حاجى باباى اصفهانى ، پيشين . ص 4 .\r\n( 2 ) . و ( 3 ) . عبد الرحيم طالبوف ، كتاب احمد . به اهتمام باقر مؤمنى ، ص 109 ( به اختصار ) .\r\n( 4 ) . سفرنامه از خراسان تا بختيارى ، پيشين . ص 744 .\r\n( 5 ) . اعتماد السلطنه محمد حسن بن حاجب الدوله ، المآثر و الآثار . ص 153 .\r\n","page_name":" 520 ","page_number":528},
  {"content":"\r\n\r\n تارى ديده به شود به دوا * قد خميده را چه خواهى كرد\r\nقد خميده راست شد به عصا * . . . خوابيده را چه خواهى كرد \r\nتشريفات اصلاح سر و صورت ناصر الدينشاه\r\n\r\nسرگذشت روشنايى در ايران\r\nچراغ : هرگاه از نظر تاريخى سرگذشت روشنايى را از آغاز زندگى بشر مورد مطالعه قرار دهيم به اين نتيجه مىرسيم كه : نخستين وسايل تأمين روشنايى ، آتش يا شاخه‌هاى افروخته و مشعل بود .\r\nچراغ شمع و فانوس بتدريج ، بعدها پيدا شد . چراغهاى اوليه كاسه‌اى سنگى بود كه در آن روغن مىريختند و با فتيله‌اى روشنش مىكردند . شمع مومى ، پس از آن پيدا شد . سپس فانوس اختراع گرديد . انواع مختلف اين وسايل تأمين روشنايى هنوز هم بين اقوام مختلف متداول و\r\n\r\n","description":"","footnote":"","page_name":" 521 ","page_number":529},
  {"content":"\r\n\r\nمرسوم است . « 1 » چنان كه گفتيم ، چراغهاى قديم معمولا از دو قسمت فتيله و روغندان تشكيل مىشد .\r\nدر روغندان ، روغن كرچك مىريختند . بهترين چراغها قنديل بود كه از سقف مىآويختند . شمع انواع مختلف داشت ؛ از شمعهاى كوچك براى روشن كردن اتاقهاى معمولى و از شمعهاى بزرگ ، براى روشن كردن سالنها و طنبىها استفاده مىكردند .\r\nمشعل ، عبارت از فتيله‌اى بود كه در مخزن روغنى قرار مىدادند . با اينكه از مشعل دود فراوان متصاعد مىشد ، از لحاظ روشنايى ، قابل توجه بود . بطوريكه از سفرنامهء ناصرخسرو برمىآيد ، در مناطق بادخيز ، مشعل و يا شمع را در آبگينه يا شيشه قرار مىدادند تا خاموش نشود .\r\nبطوريكه از دايرة المعارف فارسى برمىآيد ، در عهد حجر قديم ، روغن را در سنگ و صدف و جز اينها مشتغل مىكردند . در مصر و شرق زمين ، از ايام بسيار قديم ، چراغهاى فتيله‌اى با روغندان سفالى معمول بود . در يونان در قرن ششم قبل از ميلاد ، مشعلهايى با روغندان فلزى يا سفالى نيز به كار مىرفت . بعضى از انواع ابتدايى چراغ ، از قرون وسطى تا قرن 19 ميلادى ، در اروپا به كار مىرفت ، و در قسمتهايى از مشرق زمين ، هنوز هم به كار مىرود . چراغها معمولا دود مىكرد ، زيرا قسمت مركزى فتيله‌هاى گرد ، از هواى كافى براى احتراق كامل استفاده نمىكرد .\r\nدر اواخر قرن 18 ، فتيلهء مسطح تهيه شد كه از دود چراغ كاست . در همين اوان ، آرگان فتيلهء گرد ميان تهى را اختراع كرد و همو لولهء چراغ را در كار آورد . از اواسط قرن 19 ، چراغهاى نفت‌سوز معمول شد كه هنوز هم در جاهايى كه دسترسى به گاز و برق نباشد و نيز در بسيارى از چراغهاى اطمينان و جز آن به كار مىرود . » « 2 » ( چراغ اطمينان معمولا در معادن مورد استفاده قرار مىگيرد . )\r\nدر منابع تاريخى و ادبى ايران بعد از اسلام ، مكرر ، از چراغ و شمع و ديگر وسايل روشنايىبخش ، سخن بميان آمده است .\r\nدر برهان قاطع ، در وصف چراغ ، چنين مىخوانيم : چراغ « فتيله‌اى باشد كه آن را با چربى و روغن و امثال آن روشن كرده باشند .\r\nدر قديم ، چراغ عبارت از ظرفى بود داراى روغن و فتيله . اكنون عوض روغن نفت به كار مىبرند . »\r\nدر چراغ ، پيه ، روغن كرچك يا روغن برزك يا نفت يا قطران مىريختند و فتيله را نيز از كتان يا لباسهاى كهنه ترتيب مىدادند :\r\n گر چراغى ز پيش ما برداشت * باز شمعى به جاى او بنهاد\r\nكهنه را در چراغ كرد سبك * پس در او كرد اندكى روغن\r\nتا همه مجلس از فروغ چراغ * گشت چون روى دلبران روشن \r\n- رودكى\r\nاز چراغهايى كه بدينسان فراهم مىشد ، دودى نامطلوب برمىخاست . با اين حال ، عاشقان و طالبان علم از دود چراغ خوردن باكى نداشتند . سعدى در گلستان مىگويد : « دود چراغ\r\n\r\n\r\n","description":"","footnote":"\r\n( 1 ) . ر ك . دايرة المعارف فارسى ، مادهء « روشنسازى » .\r\n( 2 ) . همان . مادهء « چراغ » .\r\n","page_name":" 522 ","page_number":530},
  {"content":"\r\n\r\nبيفايده خوردن ، كار خردمندان نيست . » امير خسرو دهلوى معتقد است :\r\n كسى دارد از علم عالم ، فراغ * كه او چون قلم ، خورد دود چراغ \r\n« چراغ از روغن نور گيرد ، و باز ، از زيادتى روغن بميرد . » « 1 » « چراغ از بهر تاريكى نگهدار » « 2 » سعدى در تأييد اين معنى ، مردم را به صرفه‌جويى دعوت مىكند و از اسراف و زياده‌روى برحذر مىدارد :\r\n ابلهى كوروز روشن شمع كافورى نهد * روز بينى كش به شب روغن نباشد در چراغ \r\nانواع چراغ\r\nانواع چراغ : يكى از وسايل روشنايى در روزگار قديم ، پيه‌سوز بود و آن نوعى ظروف سفالين يا فلزى بود كه در آن ، پيه يا روغن كرچك يا روغن برزك مىريختند و روشن مىكردند و آن داراى فتيله‌اى از پنبه بود . چراغدان و پيه‌دان ، در قرون وسطى معمول بود .\r\n چو صد شمعدان چيد مجلس فروز * برافروخت نرگس دو صد پيه‌سوز \r\nمردنگى يا مردنگ : « فانوس شيشه‌اى را مىگفتند كه بالا و پايين آن باز بود و شمع و چراغ را داخل آن مىگذاشتند تا از باد مصون بماند . » « 3 »\r\nروشنايى شهرها : در دوران شكفتگى تمدن اسلامى ، اكثر بازارها و كوچه‌هاى مهم شبها روشن بود . در ايران و بين النهرين ، براى روشن كردن معابر ، از چراغهاى نفتى و در سوريه و مصر از چراغهاى روغنى استفاده مىكردند . اين چراغهاى مسى مشبك را گاه به ديوارهاى خانه‌ها و گاه به تيرهاى چراغ نصب مىكردند . « ابن جبير ، ضمن توصيف جريان مسافرت خود ، مىگويد :\r\n« جمعى از اهالى دمشق عادت داشتند كه شبها با استفاده از چراغهاى پرنور ، در صحن مسجد ، به گردش و تفريح بپردازند . مردم دمشق اين قبيل اشخاص را از روى طعن و طنز « زحمتكشان ! » خطاب مىكردند . آنان دوبه‌دو ، از يك‌طرف صحن به جانب ديگر مىرفتند » . سپس ابن جبير\r\n\r\n\r\n","description":"","footnote":"\r\n( 1 ) و ( 2 ) . امثال حكم ، پيشين . ج 2 ، ص 609 .\r\n( 3 ) . فرهنگ فارسى ، پيشين . ج 3 ، مادهء « مردنگى » .\r\n","page_name":" 523 ","page_number":531},
  {"content":"\r\n\r\nمىگويد : « نور اين چراغها چنان زياد و خيره‌كننده بود كه خاطره‌هاى چراغانى ليلة القدر ، يعنى شب 26 ماه رمضان در اشبيليه و غرناطه در ذهنم تجديد گرديد . » در رى ، قاهره ، اسكندريه و تبليس و بسيارى از بلاد بزرگ ، بعضى از بازارهاى تاريك را هنگام روز نيز با چراغ روشن مىكردند و در شهرهاى كوچك و قصبه‌هايى كه از روشنايى عمومى بىنصيب بود ، براى حركت شبانه ، مردم ناگزير بكمك فانوس ، راه خود را روشن مىكردند . » « 1 »\r\nانواع چراغ : ابن بطوطه ضمن سفر خود در روم ، از انواع چراغ در آن سرزمين سخن مىگويد : پس از نماز مغرب ، مرا به خانقاه بردند . زاويه‌اى نيكو بود كه در آن بساطهاى رومى گسترده بودند . چراغهاى عراقى متعدد بود ، و پنج عدد پيه‌سوز در مجلس وجود داشت . پيه‌سوز چراغ مسى سه پايه‌اى است كه بر سر آن چيزى جلاس مانند از مس كار گذاشته‌اند و در وسط آن ، لوله‌اى قرار دارد كه فتيله از ميان آن مىگذرد و ظروف پيه‌سوز ، را از پيهء مذاب پر مىكنند و در ظرف مسى پر از پيهى كه در كنار چراغ نهاده‌اند يك عدد مقراض براى چيدن سر فتيله مىگذارند و شخصى به نام چراغچى مواظب اصلاح آن است . « 2 »\r\nچراغ فانوسى : پيترو در سفرنامهء خود ، اطلاعاتى در پيرامون چراغهاى عهد صفويه در اختيار ما مىگذارد . وى در مكتوب چهارم خود ، مىنويسد : « چون تاريك شده بود ، چهار چراغ به مجلس آوردند . اين چراغها به شكل فانوسهاى آهنىگردى بود كه معمولا در كنار پنجره‌هاى خانه‌هاى قديمى رم مىافروزند . در وسط آنها فتيله‌اى در داخل چربى قرار گرفته بود كه مىسوخت و بيش از مشعلهاى ما از خود شعله و روشنايى بيرون مىداد . اين فانوسها را در ايران بر سر چوب مىآويزند و در جلو و عقب اشخاص چون مشعل حمل مىكنند . البته فقط متنفذين و بزرگان داراى چنين وضعى هستند و مشعلداران در خيابان و موقع مسافرت شبانه ، راه آنها را روشن مىكنند و هر موقع سه چهار مشعلدار باهم ديده شود ، علامت اين است كه شاه و يا حداقل حرم او در راه هستند .\r\nچهار عدد از اين فانوسها را خارج از ديوانخانه در هواى آزاد جلونماى عمارت قرار دادند و در داخل اتاق نيز از اين سر تا آن سر ، شمعدانهاى طلا و نقره به روى زمين گذاشتند كه در آنها بتناوب ، شمعهاى مومى و روغن چراغ مىسوخت . » « 3 »\r\nبه كار بردن نفت در چراغ بوسيلهء آ . گسز رواج يافت . با استفاده از نفت و لولهء چراغ ، مشكل روشنايى منازل تا حدى رفع شد . استفاده از گاز براى روشنايى نخستين‌بار ، در اواخر قرن 18 ، در انگلستان و پاريس ، عملى گرديد « 4 » و بتدريج ، استفاده از چراغ برق ، سراسر اروپا و آسيا را فراگرفت . تا قبل از ظهور تمدن جديد ، قرنها بشر از چراغهاى روغنى و نفتى بهره‌بردارى مىكرد .\r\nشمع : شمع ظاهرا در دورهء صفويه ، بهترين و مناسبترين وسيلهء روشنايى بود . در زمان شاه عباس ، براى پذيرايى از پيترو دلاواله ، جهانگرد ايتاليايى ، ضمن 24 قلم مواد مختلف غذايى كه\r\n\r\n\r\n","description":"","footnote":"\r\n( 1 ) . زندگى مسلمانان در قرون وسطا ، پيشين . ص 254 .\r\n( 2 ) . ر ك : سفرنامهء ابن بطوطه ، پيشين . ص 282 .\r\n( 3 ) . سفرنامهء پيترو دلاواله ، پيشين . ص 235 .\r\n( 4 ) . ر ك : دايرة المعارف فارسى ، پيشين . مادهء « روشنسازى » .\r\n","page_name":" 524 ","page_number":532},
  {"content":"\r\n\r\nبراى او و همراهانش فرستاده‌اند پنجاه عدد شمع گچى بزرگ و دوازده من پيه مخصوص براى تأمين روشنايى به كارپرداز آنان تسليم كردند .\r\nشمعهاى گچى بزرگ و بلندى كه در آن ايام معمول بود هريك‌يك كيلوگرم و نيم وزن داشت و دو سه شب مىسوخت و نيم‌سوخته آن را بيشتر در راهروها و اتاقهاى خصوصى به كار مىبردند .\r\nپيه مخصوصى را نيز در پيه‌دانهاى نقره مىريختند و فتيلهء آن را روشن مىكردند و روى قالى برابر حاضران يا روى سفره ، پيش روى ميهمانان ، مىنهادند . « 1 »\r\n\r\nمشكل نور و چراغ در قرون وسطى\r\nنه تنها در شرق بلكه در اروپا نيز تا قرن هيجدهم ، مردم از فقدان نور سالم و بىدود ، رنج مىبردند . پيرروسو مىنويسد : « همهء ما در كتابهاى تاريخ ، شرح جشنهاى با عظمت سلاطين را قبل از دوران انقلاب فرانسه خوانده‌ايم ، و همهء ما در ضمن مطالعهء اين وقايع ، منظرهء كاخهاى پادشاهان و تالارهاى وسيع آن را در نظر مجسم كرده‌ايم كه گروهى از اعيان و نجبا با لباسهاى فاخر ، در اين مجالس در حركت و تفرج مىباشند ؛ و نيز نمايشات اوپرا و مجالس رقص دربارى و ضيافتها و غيره را به نظر آورده‌ايم . . . اما هرگز از خود پرسيده‌ايم كه در اين جشنها چگونه مجالس را روشن مىكردند ؟ خوب است منظرهء تالار آيينهء كاخ ورساى را در نظر مجسم كنيم كه نور لرزان تعداد بيشمارى شمع متعفن و پردود ، آن را روشن مىسازد و هر لحظه پيشخدمتهاى دربارى مجبورند كثافات شمعها را جمع و فتيلهء آنها را مرتب سازند و در نتيجه ، سايه‌هاى مدعوين همچون اشباح افسانه‌ها به حركت درمىآيد .\r\nتا زمان انقلاب فرانسه ، وسيلهء عادى و معمولى روشن كردن منزل ، استفاده از شمعهاى پيهى بود و شمعهايى كه با موم زنبورعسل درست مىشد ، از جمله اشياء تجملى بشمار مىرفت .\r\nعده‌اى هم از چراغهاى روغنى استفاده مىكردند كه در واقع همان پيه‌سوز عهد عتيق بود .\r\nاما در خصوص روشنايى كوچه‌ها بايد بدانيم كه اين كار در شهر پاريس از سال 1667 بوسيلهء شمعدانهاى روپوشيده شروع شد و از سال 1745 فانوسهاى منعكس‌كنندهء نور را جانشين آنها ساختند . در سال 1769 سه هزار و پانصد عدد از اين فانوسها در شهر وجود داشت و همهء مردم در مقابل اين افراط بسيار در مصرف نور ، از خود بى خود مىشدند . » « 2 »\r\nبالاخره ، چند تن از پژوهندگان درصدد برآمدند از چراغ روغنى بهره‌بردارى كنند . براى اين كار ، فتيله را در داخل روغن غوطه‌ور ساختند و به آن ، شكل استوانه‌اى دادند . اين فتيله با استفاده از هوا نورافشانى مىكرد . اين چراغ كامل نبود و با لوله چراغ شيشه‌اى كه در حقيقت عامل جريان هوا مىشد و نقش دودكش شفافى را انجام مىداد ، چراغ جديد كامل شد و براى اولين‌بار ، در سال 1784 ، در تئاتر « كمدى فرانسه » از اين چراغ بهره‌بردارى شد .\r\nمردم از اين چراغ استقبال كردند و اين نوع چراغ تا زمان پيدايش چراغ گاز ، در تمام جهان متداول بود . نخستين پژوهندگان كه سعى مىكردند از چوب يا تقطير زغال ، گاز بدست\r\n\r\n\r\n","description":"","footnote":"\r\n( 1 ) . ر ك : زندگانى شاه عباس اول ، پيشين . ج 4 ، ص 46 .\r\n( 2 ) . تاريخ صنايع و اختراعات ، پيشين . ص 348 - 347 ( به اختصار ) .\r\n","page_name":" 525 ","page_number":533},
  {"content":"\r\n\r\nبياورند ، در اين راه با مشكلات و مخالفتهاى گوناگون كهنه‌پرستان مواجه شدند . « با اين حال ، در سال 1814 كوچه‌هاى شهر لندن ، بوسيلهء چراغ گاز روشن شد و در سال 1817 اولين چراغهاى گاز در آمريكا ، در شهر بالتيمور و در پاريس پيدا شدند . » « 1 »\r\n\r\n\r\n","description":"","footnote":"\r\n( 1 ) . ر ك : همان ص 355 - 349 ( به تناوب و اختصار ) .\r\n","page_name":" 526 ","page_number":534},
  {"content":"\r\n\r\n\r\nفصل هشتم راهها و وسايل نقليه\r\n\r\n","description":"","footnote":"","page_name":" 527 ","page_number":535},
  {"content":"\r\n . \r\n","description":"","footnote":"","page_name":" 528 ","page_number":536},
  {"content":"\r\n\r\n\r\nطرز مسافرت ، راهها و وسايل نقليه در قرون وسطى\r\n\r\nنظرى به قبل از اسلام\r\nايران از قديمترين كشورهايى است كه به راهسازى و امنيت راهها توجه كرده است . چنان كه در جلد اول ديديم ، متجاوز از چهارصد سال قبل از ميلاد ، شوش بوسيلهء شبكه‌اى از راههاى ارتباطى ، به تمام استانها و كشورهاى تابع شاهنشاهى هخامنشى مرتبط مىشد ، و چاپارها با سرعت كم‌نظيرى ، نامه‌ها و پيامها را از مركز به استانها ابلاغ مىكردند . در اوستا ، كتاب باستانى ، مكرر ، به ارابه اشاره شده ؛ و يك‌جا ، مزد پزشك معالج حاكم ولايت را معادل « يك ارادهء چهار حيوان بسته » معين مىكند . گزنفون و پلوتارك نيز از اراده و گردونه‌هاى چهار اسبه سخن گفته‌اند . از راههاى معروف دورهء هخامنشى ، راه شاهى است كه از شهر افس يونانى تا شوش ادامه داشته و كاروانها در 111 روز ، اين راه را مىپيمودند ، و مسافرين در نود روز ، ولى چاپارها كه با وسايل بهترى مجهز بودند ، در زمانى كمتر ، اين راه را طى مىكردند و در طى راه ، به گفتهء هردوت ، مسافرخانه‌هاى خوبى وجود داشته است . در دورهء اشكانيان و ساسانيان نيز ، شبكهء راههاى ارتباطى وجود داشته و كاروانهاى تجارى ، به شرحى كه در جلد اول ديديم ، به فعاليتهاى اقتصادى خود ادامه مىدادند .\r\nفردوسى در اشعار خود ، از عماريها و هودجهاى روى بسته كه زنان بزرگان در آن مىنشستند ، سخن مىگويد ؛ از جمله از زبان بيژن به افراسياب ، مىگويد ! :\r\n يكى نوعمارى بد اندر ميان * كشيده بر او چادرى پرنيان \r\nدر جاى ديگر مىگويد :\r\n بياورد پس خسرو خسته دل * پرستنده سيصد ، عمارى چهل\r\nهزار اشتر و اسب و استر هزار * ز ديبا و دينار كردند بار\r\nز هودج فروهشته ديبا جليل * سپاه ايستاده رده ، خيل و فيل\r\nعمارى به ماه نو آراسته * پس پشت او اندرون خواسته \r\nدر جاى ديگر ، فردوسى ضمن گفتگو از اموال خسروپرويز ، مىگويد :\r\n ده و دو هزار اشتر باركش * عمارى كش و گامزن شصت و شش \r\nاز دورهء ساسانيان ، پلهاى زيادى بجاى مانده كه اغلب آنها هلالى شكل و دهانهء آنها بين 11 الى 14 متر است . از جمله ، در نزديك شوش ، در دزفول ، پلى روى كارون زده شده بود كه طول\r\n\r\n","description":"","footnote":"","page_name":" 529 ","page_number":537},
  {"content":"\r\n\r\nآن يك كيلومتر و داراى 62 دهانه بود . از اين قرائن ، پيداست كه در دورهء ساسانيان ، به خطوط ارتباطى و راهها ، توجه مىشده است . پس از حملهء اعراب همين‌كه آرامش نسبى برقرار گرديد ، بار ديگر راههاى ارتباطى و مسالهء « امنيت » مورد توجه قرار گرفت .\r\n\r\nجهانگردان ايرانى و عرب\r\nپس از آنكه حوزهء قدرت مسلمين وسعت گرفت ، از قرن سوم هجرى ببعد ، فكر مطالعه و تحقيق در اوضاع اقتصادى و اجتماعى ملل تابع ، در بين اعراب و ايرانيان قوت گرفت . به‌همين مناسبت ، عده‌اى از سياحان و جهانگردان عرب و عجم در اين راه دشوار قدم گذاشتند و به مسافرت و مطالعه در اوضاع اقتصادى و اجتماعى دنياى آن روز همت گماشتند . دكتر « سامى الدهان » در مقدمه‌اى كه بر سفرنامهء ابن فضلان ( فرستادهء المقتدر خليفهء عباسى ، به كشورهاى ترك و خزر و روس و اسلاو در سال 309 هجرى 921 ميلادى ) نوشته ، متذكر شده است : كه از آغاز قرن سوم هجرى ، تصنيفات جغرافيايى و شرح خصوصيات راهها و كشورهاى مختلف رو به فزونى گذاشت ، و مؤلفين اسلامى در باب كشورها و تقسيمات جغرافيايى آنها قلمفرسايى نمودند ؛ مثلا الكندى ، و ابن خردادبه ، و قدامة ابن جعفر ، و يعقوبى و ابن الفقيه همدانى و ابن رسته و ابن حوقل و اصطخرى و امثال آنها به توصيف كشورهاى شرقى و غربى از چين تا اندلس پرداخته و از طرز زندگى و آداب و رسوم و عقايد مردم آن نقاط و همچنين از اوضاع كشورها و خصوصيات راهها ، محصولات ، چگونگى مالياتها و جز اينها مطالبى در سفرنامه‌هاى خود نوشتند . « 1 »\r\nمندرجات و مطالب اين سفرنامه‌ها ، از جهت دقت و ارزش تاريخى ، اجتماعى و اقتصادى يكسان نيست ، و با وجود نقص وسايل نقليه و آشنا نبودن سياحان عرب به اصول نقشه‌بردارى جديد ، بعضى از سياحان در راه تحقيق و كشف مطلب موردنظر خود ، كوشش فراوان بخرج داده‌اند . « ابن خردادبه در اواسط قرن سوم هجرى ، در حدود كوهستان جبل در ايران عامل بريد و اخبار بود . و مقدسى مىگويد كه براى انجام مسافرتها و جهانگرديهاى خود بيش از ده هزار درهم خرج كرده است . ابن حوقل مىنويسد كه بجز صحراى بزرگ ، تمام مناطقى را كه دربارهء آنها مطالبى نوشته بازديد كرده است . بايد توجه داشت كه بيشتر جغرافيدانان از ابن - حوقل و مقدسى مطالبى نقل و اقتباس كرده‌اند . بطور كلى ، در اين كتابها در بيان احوال و عادات و لباس ملتها به اختصار برگزار شده و از جزئيات چيزى ذكر نشده است . مىتوان گفت كه در اين كتابها بيش از هرچيز از موضوع خراج و رابطهء مناطق مختلف با پايتخت خلافت سخن رفته است . »\r\nبازرگانان اين دوره بمنزلهء سفراى اقتصادى امروزى بودند ، و در اطراف جهان به كار حمل‌ونقل كالاها و معاملات تجارى اشتغال داشتند ، و بر نقاط دوردست درياهاى چين و كرانه‌هاى درياى بالتيك و اندلس و اقيانوس اطلس و جزاير اقيانوس هند دست يافتند و در همه‌جا از خود آثارى باقى گذاشتند .\r\n\r\n\r\n","description":"","footnote":"\r\n( 1 ) . ر ك : سفرنامهء ابن فضلان . ترجمهء ابو الفضل طباطبائى ( مقدمهء ناشر متن عربى ) . ص 13 . از ص « ز » به بعد .\r\n","page_name":" 530 ","page_number":538},
  {"content":"\r\n\r\n\r\nوضع راهها و خصوصيات شهرها و كشورهاى اسلامى\r\nاز قرن سوم هجرى ببعد ، در اثر سكون و آرامشى كه در جهان اسلامى پديد آمد ، فعاليتهاى اقتصادى و سياسى در سراسر منطقهء نفوذ مسلمين بسط يافت و آمدورفت بازرگانان و هيأتهاى سياسى و مذهبى و تلاش جهانگردان و اهل تحقيق ، سبب گرديد كه كتب و آثار گوناگونى از اين دوره بيادگار بماند و كمابيش ما را از وضع راههاى ارتباطى و احوال اجتماعى و اقتصادى مردم در شهرها آگاه سازد . « يعقوبى از محققين و دانشمندان قرن سوم ، در مقدمهء كتاب البلدان مىنويسد : از آغاز جوانى ، كوشش خود را براى كسب اخبار بلاد و مسافات ميان شهرها به كار بردم . مسافرت بسيار كردم ، در سفرهاى پىدرپى با هركس ملاقات مىنمودم از موطن و شهر او ، وضع زراعت و ساكنين بلاد از عرب و عجم ، لباس ، مذهب ، زبان و عادات اهالى پرسش مىكردم و اظهارات اشخاص طرف اعتماد را ضبط مىنمودم .\r\nاصطخرى دانشمند ايرانى ، مطالب كتاب خود را براساس مشاهدهء عينى ، دقت نظر و شنيدنيها با رعايت اعتبار و اختصار بيان كرده است : ابن حوقل در كتاب خود ، صورة الارض ، راجع به اصطخرى مىنويسد : ابو اسحق فارسى را ملاقات نمودم . او آن نقشه را براى سرزمين هند ترسيم كرده و آن را بهم آميخته است و نقشهء فارس را خوب ترسيم نموده است . من آذربايجان را در اين صفحه كشيدم و او آن را پسنديد و نقشهء الجزيره را تحسين نمود . او نقشهء مصر را خوب نكشيده بود ، و نقشهء مغرب او بيشتر داراى اشتباه است » او به من گفت : زادگاه تو را دانستم ، مىخواهم اشتباهات مرا در اين كتاب اصلاح كنى . من هم آنها را اصلاح كردم و به او نسبت دادم .\r\nاصطخرى ، مانند ساير جغرافيدانهاى قرن چهارم ، كشور اسلامى را به بيست اقليم جغرافيايى تقسيم و توصيف نموده است ؛ و سپس راجع به ربع مسكون ، درياها ، مساحت كشورها ، اوصاف جزيرة العرب و خليج فارس و ( اقيانوس هند ) ، مغرب ( شامل اندلس و جزيرهء سيسيل ) ، مصر و شام و درياى روم ( مديترانه ) الجزيره ، عراق ، ايران جنوبى و ميانه و شمالى ( به انضمام ارمنستان و درياى خزر ) و هند بحث نموده است . راههاى ارتباطى ، مساحتها ، محصولات تجارى و صنعتى نقاط مختلف ، نژادها ، و اديان آنها را توضيح داده است . بيشتر اطلاعات او براساس مشاهدات و تحقيقات شخصى بوده و بسيار شايان توجه است .\r\nمسعودى نيز از محققان و جهانگردان بنام جهان اسلامى است . وى در مقدمهء مروج الذهب ، مىنويسد : « اين كتاب را از دهها كتاب تاريخى موجود در زمان خود ، نقل نموده‌ام . » . . .\r\nمروج الذهب در موضوعات مختلف ، از جمله خلقت جهان ، داستان پيامبران ، اوصاف درياها ، خشكيها و عجايب آنها ، تاريخ ملل قديم ، ايران ، يونان ، سريان ، رومان و فرنگ ، اديان و مذاهب ، و عادات و تقويمهاى قديم و ساختمانهاى عظيم بحث مىكند .\r\nمسعودى در كتاب التنبيه و الاشراف ، در باب هيأت و نجوم و جغرافيا ، فصول سال و وزش بادها و شكل و مساحت زمين و حدود هفت اقليم و نيز راجع به تاريخ ملتهاى گذشته ، زبان ايشان و سالهاى قمرى و شمسى و مطالب ديگر بحث نموده است .\r\nديگر از جهانگردان ، و جغرافيدانان معروف ، مقدسى آخرين نمايندهء مكتب كلاسيك و\r\n\r\n","description":"","footnote":"","page_name":" 531 ","page_number":539},
  {"content":"\r\n\r\nبه نظر اسپرنگر « 1 » : بزرگترين جغرافيادانى است كه بشر شناخته است .\r\nمقدسى نيز مانند اصطخرى و ابن حوقل ، همواره در سفر بوده و خود مىنويسد : در كشورها و اقاليم اسلامى گردش كردم ، با دانشمندان ملاقات نمودم و پادشاهان را خدمت كردم ، با قضات همدم شدم و نزد فقها درس خواندم ، با ادبا و قراء آميزش داشتم ، بر بالاى منبرها خطابه خواندم ، و بر فراز منارها اذان گفتم ، در دشتها و كوهها و صحراها سرگردان شدم ، در درياها با خطر غرق روبرو گرديدم ، در زندانها بسر بردم ، به كار تجارت اشتغال ورزيدم ، در مجالس داستان سرايان ( قصاصين ) حضور يافتم ، و با همه‌گونه اشخاص معاشرت كردم ، و در هركجا ، بوسايل مختلف ، راجع به مذهب ، زبان ، نژاد ، اخلاق اجتماعى مردم ، و طرز ماليات‌بندى و اصول خراج ، تحقيقات نمودم و صحيح آنها را ثبت كردم ، و در اين راه ، رنج بسيار بردم و در برابر سختى و غربت و مذلت بردبار بودم . . . و سعى كردم خلاف آنچه را كه ديده‌ام يا از اشخاص طرف اعتماد شنيده‌ام نقل نكنم .\r\nدر جاى ديگر مىنويسد : مطالب كتاب را به سه نوع تقسيم كردم : اول آنچه ديده‌ام ، دوم آنچه از مردم طرف اعتماد شنيده‌ام ، سوم نقل آنچه كه ديگران نوشته‌اند . . . كتابخانهء پادشاهى نبود كه نديدم و مذهب و ملتى نبود كه ندانستم . با پارسيان و اهل اطلاع معاشرت كردم و اطلاعات مورد نياز را از ايشان بدست آوردم . » « 2 »\r\nاين بود نمودار مختصرى از تلاش محققان و جغرافيادانان قرون وسطى در راه كشف اوضاع شهرها ، راهها و خصوصيات اقتصادى و اجتماعى بلاد اسلامى در قرون وسطى .\r\n\r\nوضع راههاى ايران در دورهء بعد از اسلام\r\nدر دورهء بعد از اسلام ، تغيير مهمى در وسايل ارتباطى و جاده‌ها روى نداد ؛ منتها در هر دوره‌اى كه تمركز بيشتر و قدرت حكومت مركزى فزونتر بود ، امنيت راهها بيشتر تأمين مىشد و كاروانيان با ميل و رغبت ، به مسافرت تن مىدادند . در اين دوره ، مانند ادوار پيش ، مردم فقير پياده و يا با حيوانات سوارى و باركش ، فواصل بين شهرها را طى مىكردند و طبقات مرفه و محتشم با زن و فرزند در كجاوه‌ها ، عماريها و هودجها با پرده‌هاى آويخته ، راه سفر پيش مىگرفتند . امنيت راهها چندان تأمين نبود ؛ مخصوصا مناطق كوهستانى محل مناسبى براى استقرار دزدان بود تا از آنجا با وسايلى كه در دست داشتند به جان مسافرين بيفتند و گرانبهاترين اموال آنها را بغارت برند . به همين جهت ، از قديم ، مسافرت انفرادى يا با عده‌اى محدود خطرناك بود و معمولا افراد و خانواده‌ها براى اينكه از امنيت بيشتر برخوردار شوند با كاروانها همراه مىشدند و هر كاروان قافله سالارى داشت كه رهبرى و ادارهء كاروان با او بود .\r\nجمع كردن خيمه‌ها و اردو و حركت آن و همچنين توقف و برپا كردن اردو بوسيلهء كوس و جرس به اطلاع مردم مىرسيد و معمولا قبل از حركت ، بوسيلهء كوس به مسافرين اخطار مىكردند كه باروبنه را جمع كنند تا پس از نواختن كوس رحيل ، همه آمادهء حركت باشند ، و قبل از حركت قافله ، قافله سالار مأمورى جهت ديده‌بانى در جلو مىفرستاد تا در صورت مشاهدهء خطر\r\n\r\n\r\n","description":"","footnote":"\r\n( 1 ) .  Sprenger \r\n( 2 ) . سفرنامهء ابن فضلان ، پيشين ( مقدمهء مترجم ) ص « ز » تا « يد » ( به اختصار ) .\r\n","page_name":" 532 ","page_number":540},
  {"content":"\r\n\r\nاطلاع دهد . حركت كاروان ، پس از آمادگى مسافرين ، با صداى كوس صورت مىگرفت .\r\nمعمولا در معيت كاروانهاى مهم ، عده‌اى سوار مسلح در حركت بودند تا مردم را از دستبرد و شبيخون دزدان در امان دارند . هركس از قافله جدا مىماند يا راه را گم مىكرد ، همواره در معرض خطر مرگ بود .\r\nاغلب شعرا و گويندگان ، بمناسبت ، به مشكلات و خطراتى كه سفرهاى آن روزگار ، در پيش داشته ، اشاره كرده‌اند ؛ چنان كه حافظ مىگويد :\r\n كاروان رفت و تو در خواب و بيابان در پيش * ره چه جويى ، ز كه پرسى ، چه كنى ، چون باشى \r\nسعدى مىگويد :\r\n خواب نوشين و بامداد رحيل * باز دارد پياده را ز سبيل \r\nعلاوه بر سواران مسلح نيزه‌دار كه منوچهرى در اين بيت به آنها اشاره كرده :\r\n ز نوك نيزه‌هاى نيزه‌داران * شده وادى چو اطراف سنابل \r\nاغلب خود كاروانيان مسلح بودند تا در صورت بروز خطر ، در مقام دفاع برآيند . در بعضى موارد ، كه كاروان از جهاتى اهميت داشت ، از امرا و حكومتهاى سر راه مدد مىخواستند ؛ چنان كه در جوامع الحكايات ، عوفى مىنويسد : كاروانى از جانب بصره و اهواز بسوى سيستان روان بود . براى حمايت كاروان ، از پادشاه سيستان كمك خواستند و او پنجاه سوار مأمور كرد تا كاروان را به مأمن برساند . و گاه ، با دادن رشوه و باج ، خطر را دفع مىكردند .\r\nدر بعضى از جاده‌ها ، در فواصل معين ، كاروانسراهايى مجهز به وسايل لازم ساخته بودند تا مسافرين با خيال راحت در آن زندگى كنند . بعضى از اين كاروانسراها را حكام و مأمورين و برخى را خيرخواهان زمان براى آسايش خلق ساخته بودند كه مجانا در اختيار مردم مىگذاشتند .\r\nكسانى كه در كاروانسراهاى داخل شهر اقامت مىكردند و كالاهاى خود را در آنجا پياده مىكردند معمولا مبلغ معينى بعنوان حق توقف يا بارانداز مىپرداختند . در هر كاروانسرا چند اتاق بالنسبه بزرگ براى پذيرايى بزرگان ساخته بودند ، ولى بطور كلى ، اتاقها كوچك بود و گاه در زمستان ، مسافرين در طويله‌هايى كه جنب كاروانسرا ساخته بودند اقامت مىكردند . بعضى از اتاقها پنجره‌اى به طرف آخر داشت تا صاحب اسب بتواند از وضع مركوب خود باخبر باشد .\r\nاتاق كاروانسراهايى كه موقوفه نداشت بدون اثاثه بود و مسافر ، خود بايد فرش و ساير لوازم زندگى را همراه داشته باشد و مواد غذايى را ، به اقتضاى فصل ، از كاروانسرادار يا دهاتيها بخرد . هر كس اول وارد كاروانسرا مىشد حق تقدم داشت و مىتوانست از بهترين حجره‌ها استفاده كند و بين غنى و فقير از اين جهت امتيازى نبود . شبها ، در كاروانسرا را مىبستند و معمولا يك يا چند نفر براى پاسبانى و مراقبت در داخل كاروانسرا يا روى برجها به ديده‌بانى مشغول بودند .\r\nدر قديم ، منازل بين راه را يك نفس ، طى مىكردند و فاصلهء منازل يكسان نبود و معمولا از 6 تا 12 ساعت طول مىكشيد و علت اين اختلاف ، وجود يا عدم آب در بين راه بود .\r\nاغلب كاروانها شبها حركت مىكردند تا روز به منزل برسند و فرصت براى كارهاى لازم داشته باشند . از تاريخ بيهقى برمىآيد كه گاهى سلاطين بر عمارى كه بر ماده پيل زده بودند مىنشستند و سفر مىكردند .\r\n\r\n","description":"","footnote":"","page_name":" 533 ","page_number":541},
  {"content":"\r\n\r\nمهمترين كاروانها ، آنهايى بود كه بسوى مكه مىرفت . در اين كاروانها امير الحاج كه نمايندهء خليفه بود پيشاپيش قافله حركت مىكرد و همراه او عده‌اى مراقب و سوار مسلح بودند كه در عقب مسافرين و زايرين مىرفتند و برحسب موقعيت اجتماعى و اقتصادى كه داشتند در هودجها يا روى اسب و شتر مىنشستند . وسايل آسايش براى طبقات مرفه از هر جهت تأمين بود و عده‌اى غلام و چهارپا ، اثاثه و وسايل زندگى آنها را حمل مىكردند . چون كاروان به منزل مىرسيد ، غلامان بيدرنگ ، خيمه‌هاى مجلل را برپا مىكردند و فرشها را مىگستردند و نردبانى به عمارى وصل مىكردند تا بزرگان براحتى در خيمه و بارگاه نزول اجلال كنند .\r\nمردم متوسط و محروم يا راه سفر را پياده مىپيمودند و يا هرچند نفر يك رأس حيوان بارى داشتند كه بنوبت بر آن مىنشستند . « 1 »\r\nحمل‌ونقل بارها و خصوصيات آن در قرون وسطى : كاروانسراها « در دورهء قرون وسطى ، مقاطعه‌كارانى بودند كه ، هزاران چهارپا در اختيار داشتند و از آنها در مناطق مختلف استفاده مىكردند . فى المثل از شتر در بيابانهاى خشك و از قاطر در مناطق كوهستانى يا مرطوب نظير سواحل بحر خزر استفاده مىشد .\r\nمكاريها بار را معمولا به دو قسمت مىكردند و در پشت حيوان قرار مىدادند . مواد مايع مانند عسل ، قطران ، زفت ، قير و نفت و روغن و عسل را در مشكهايى كه از پوست بز و گوسفند تهيه كرده بودند ، مىريختند . چوب‌پنبه ، پشم و ديگر كالاها را هريك بنوعى بسته - بندى كرده و محكم با ريسمان مىبستند . پارچه‌ها و اشياء گرانقيمت را در كيسه‌هاى مخصوص بسته‌بندى مىكردند . انواع ميوه‌ها ، انگور و غيره در سبدهايى كه از تركهء درختان درست شده بود قرار مىدادند . « 2 » »\r\nكاروانسراها : « در دورهء قرون وسطى ، در ممالك اسلامى ، صدها هزار كاروانسرا وجود داشت . اين كاروانسراها ، مانند هتلهاى امروزى ، پناهگاه و توقفگاهى براى مسافرين بود . بعضى از آنها دولتى بود و برخى ديگر به اشخاص تعلق داشت . بعضى از اين كاروانسراها موقوفه بود و مردم براى غذا و مسكن و نگهدارى چهارپايان چيزى نمىپرداختند . ولى در برخى ديگر ، مسافرين ناگزير بودند مبلغى بپردازند .\r\nكاروانسراها معمولا حصار و برج و بارو و يك يا چندين در داشت كه هنگام شب مىبستند . ولى همين كه مراقبين از ورود كاروان باخبر مىشدند ، بيدرنگ ، در كاروانسرا را مىگشودند . معمولا هر كاروانسرا حياط وسيع و مشجرى داشت كه در آن يك حوض و چند چاه براى تأمين آب مردم و چهارپايان حفر كرده بودند . در اطراف كاروانسرا ، بناهاى متعددى براى حفظ و نگهدارى مسافرين ، كالاهاى مختلف و چهارپايان پيش‌بينى شده بود .\r\nساختمانهايى كه مخصوص مسافرين بود ، دو يا سه طبقه بود ، و در هر طبقه اتاقهاى كوچكى بود كه پنجرهء آن به طرف ايوان و حياط كاروانسرا باز مىشد . در اين اتاقها از اثاثه و ضروريات زندگى اثرى نبود و هر مسافر ناگزير بود لحاف ، پتو ، ظروف مطبخ و جز اينها را همراه\r\n\r\n\r\n","description":"","footnote":"\r\n( 1 ) . ر ك : حميد نيرنورى ، « مقاله » ؛ مجلهء دانش .\r\n( 2 ) . زندگى مسلمانان در قرون وسطى ، پيشين . ص 398 - 397 .\r\n","page_name":" 534 ","page_number":542},
  {"content":"\r\n\r\nبياورد . مسافرينى كه از اين جهات غيرمجهز بودند ، مىتوانستند لوازم زندگى را كرايه و يا خريدارى نمايند ؛ زيرا معمولا در مغازه‌هايى كه در امتداد معبر سرپوشيدهء كاروانسرا وجود داشت ، اثاثهء منزل ، كيسه و خورجين ، چراغ سفر و مواد سقطفروشى براى عرضه به مسافرين يافت مىشد . « 1 »\r\nفاصلهء كاروانسراها از هم به اندازهء يك روز راه بود ؛ يعنى معمولا پس از 9 ساعت حركت با شتر ، از كاروانسرايى به كاروانسراى ديگر مىرسيدند .\r\nاغلب كاروانسراها به دست سلاطين يا فئودالها ساخته مىشد و به يارى آنها از گزند دزدان و اشرار مصون مىماند . چه آنها بطور مستقيم و غيرمستقيم ، از استقرار امنيت و وجود راههاى بازرگانى استفاده مىكردند .\r\nگاه بر بالاى در كاروانسرا نام بانى آن را مىنوشتند .\r\nبطوريكه ابو الفداء نوشته ، در راهء بين سيواس و قيصرى ، 24 كاروانسرا وجود داشت .\r\nكاروانسراهاى مهم بوسيلهء برجهايى كه در اطراف داشت ديده‌بانى و مراقبت مىشد . در داخل كاروانسراها و همراه با كاروانها هميشه عده‌اى افراد مسلح بودند .\r\nگاه كاروانهايى با صدها شتر با خيال راحت حركت مىكردند . بطورى كه ابن فضلان مىنويسد : كاروانى كه او بعنوان سفير خليفه المقتدر همراه آن بود پنجهزار مسافر داشت . ولى اين نوع كاروانها ، استثنايى بود . معمولا هر كاروان 150 تا 200 شتر و اسب داشت . با كاروانها نه فقط تجار بلكه صنعتگران ، نمايندگان سياسى ، استادكاران ، دانشمندان ، نقاشان ، سياحان و مردم عادى نيز مسافرت مىكردند .\r\nكاروانسراهايى كه در داخل شهرها مىساختند ، نظير مهمانخانه‌هاى امروزى ، كم‌وبيش ، مجهز به وسايل زندگى بود و گاه عده‌اى رقاصه در آنجاها مىرقصيدند و مردم را مشغول مىكردند . بطوريكه اشاره شد ، اكثر كاروانسراها بدست امرا و متنفذين زمان براى گرفتن عوارض و دوشيدن تجار و مسافرين ساخته مىشد . به همين جهت ، گاه تجار براى آنكه در طى راه مجبور به دادن كرايه و عوارض گوناگون نشوند ، كالاى خود را در اولين بازار به مشتريان عرضه مىكردند . » « 2 »\r\nبراى آنكه خوانندگان بيشتر بخصوصيات كاروانسراها در دوران قرون وسطى واقف گردند شرح زير را از تاريخ يزد عينا نقل مىكنم .\r\nبه حكايت تاريخ يزد ، در دوران حكومت اميرزاده محمد درويش ، در نزديكى دروازهء مهريجرد « كاروانسراى عالى با هشتاد وثاق و چهار صفه ساز داد و آب در ميان آن در پاياب جارى كرد ، و مقابل درگاه شمال آن ، حمامى معتبر و مسلخ مرتفع و حياض و قلتين نيكو بساخت و قريب صد دكان بر كنار كاروانسرا عمارت كرد و در سال تسع و عشر و ثمانمائه شاه نظام الدين . . . بيامد و تمام پيش صفهء مسجد جامع ، به كاشى تراشيده تزيين داد و سورهء « انا فتحنا » تمام به كاشى ساز كرد . » « 1 » سپس مىنويسد امير جلال الدين چقماق ، در محلهء دهوك ، كاروان -\r\n\r\n\r\n","description":"","footnote":"\r\n( 1 ) . همان . ص 399 - 398 ( به اختصار ) .\r\n( 2 ) . تاريخ سلاجقهء آسياى صغير ، پيشين .\r\n","page_name":" 535 ","page_number":543},
  {"content":"\r\n\r\nسرايى عالى كه در هيچ ديار مثل آن نيست بنا نهاد و قريب سى و پنج صفه و گنبد ساخته و بر در هر گنبدى ، ايوانى متصل به آن ، و حوض وسيع از مرمر تراشيده و آب خيرآباد و هوك در آن جارى كرده و بر درگاه ، ساباطى رفيع و ده دكان ساخته و در جنب آن ، خانقاهى ، و قنات خانهء نيكو در ميان كاروانسرا و خانقاه و مصنعهء عالى ساخته و مقابل ، حمامى در غايت خوبى و مسجد جامع كه در اوصاف مساجد ذكر آن گفته خواهد شد . « 1 »\r\n\r\nوسايل نقليه در قرون وسطى\r\nچنان كه اشاره شد ، آمدورفت در بين شهرها و در داخل بلاد اسلامى بوسيلهء قاطر ، الاغ و يا اسب صورت مىگرفت . طبقهء ممتاز و متوسط - الحال آن روزگار ، اين حيوانات را بطرزى زيبا زين و يراق مىكردند و به اندام آنها منگوله‌هايى از مرواريد و ابريشم و زنگوله‌هاى فلزى مىآويختند .\r\nمردم فقير و كم‌بضاعت اغلب بوسيلهء اسب و الاغ كرايه‌اى رفع احتياج مىكردند .\r\nسوزنى سمرقندى ( شاعر ) ، آرزوى خرى روان و باركش داشت .\r\n به شاعرى و گدايى خرى به چنگ آرم * روان و باركش و خوش ، نه شاعر و نه گدا\r\nبه كمترين صلت از مجلس عميد امير * خرى به آخور بندم چو دلدل شهبا \r\nغير از كجاوه ، عمارى و هودج براى مسافرت دسته‌جمعى به كار مىرفت . سريعترين وسايل نقليهء قديم اسب بود . چابكسواران با اسبان مجهز و آماده‌اى كه در اختيار داشتند مىتوانستند مأموريتهاى سياسى و نظامى را در اسرع اوقات انجام دهند .\r\nبطوريكه در تاريخ بيهقى آمده : انوشتكين ، خادم مخصوص سلطان محمود ، براى آنكه هرچه زودتر مسعود را از نقشه و نيت سلطان باخبر سازد « سوارى از ديوسواران خويش نامزد كرد با سه اسب خيارهء خويش با وى بنهاد كه به شش روز و شش شب و نيم ، به هرات رود نزديك امير مسعود ، سخت پوشيده . » يعنى فاصلهء غزنين تا هرات را در شش شبانه روز و نيم طى نمايد .\r\nگاه ، اخبار مهم و فورى را بوسيلهء كبوتر به مخاطب اعلام مىكردند ؛ چنان كه به حكايت چهار مقاله ، نظامى عروضى ، در دورهء سامانيان ، پس از آنكه تاش ، سپهسالار نوح بن منصور ، بر ماكان كاكوى فايق آمد و او را كشت ، خبر پيروزى و مرگ حريف را در يك جمله بوسيلهء كبوتر به امير نوح بن منصور اعلام كرد .\r\nسلمان ساوجى دربارهء كبوتر نامه‌رسان مىگويد :\r\n نامه نوشته‌ام بسى ، نيست كبوترى مرا * كو بر يار من رود ، نامه به يار من برد \r\nابن بطوطه كه خط سيرى بالنسبه طولانى داشته ، در سفرنامهء خود ، مىنويسد : هر ارابه داراى چهار چرخ بزرگ است كه بوسيلهء دو يا چند اسب كشانده مىشود ، و گاه برحسب سبكى يا سنگينى بار ، بجاى اسب ، گاو يا شتر مىبندند . راننده روى يكى از اسبها مىنشيند و اين اسب را زين مىكنند . راننده شلاقى بدست دارد كه براى راه بردن اسبها پيوسته آن را مىچرخاند و چوب بزرگى براى جلوگيرى از انحراف ارابه به كار مىبرد . روى ارابه چيزى قبه مانند مىگذارند و نمد يا چادرى روى آن مىكشند . دو طرف قبهء مزبور مشبك است ، بطوريكه از داخل آن مىتوان\r\n\r\n\r\n","description":"","footnote":"\r\n( 1 ) . ر ك : تاريخ يزد ، ص 46 - 45 .\r\n","page_name":" 536 ","page_number":544},
  {"content":"\r\n\r\nبيرون را ديد ، ليكن داخل ارابه از بيرون نمايان نيست . و كسى كه در درون آن نشسته مىتواند هرطور دلش بخواهد بخوابد يا به خواندن و نوشتن بپردازد . ارابه‌هاى بارى نيز اتاقى شبيه آن دارند كه در آن مقفل است . من براى خود ، ارابه‌اى تهيه كردم كه سقف آن نمدپوش بود و با كنيزم در آن نشستم . و بقيهء همراهان ، در ارابهء بزرگى كه بوسيلهء سه شتر حركت مىكرد ، جاى گرفتند . اسبان و شتران و گاوان را چون به منزل مىرسند ، از ارابه‌ها باز مىكنند و آنها را براى چرا آزاد مىگذارند .\r\nابن بطوطه ضمن شرح مسافرت خود ، به شهر بلغار ( در ناحيهء چپ رودخانهء ولگا در روسيه ) « 1 » از ارابه‌هاى كوچكى كه توسط سگهاى بزرگى كشانده مىشدند ، نام مىبرد و مىگويد : در اين ناحيه ، به علت يخبندان شديد ، پاى انسان و ستور بر زمين بند نمىشود ؛ ولى ناخنهاى سگ در يخ فرورفته و مانع لغزيدن آن مىشود . در اين ناحيه ، بازرگانان معتبر هركدام صد ارابه با آذوقهء فراوان و شراب و هيزم در اختيار دارند و با تجهيزات كامل ، مسافرت مىكنند و براى شناسايى راه ، فقط از سگ راهنما يا سگ پيشاهنگ استفاده مىشود كه قيمت آن در حدود هزار دينار است و ارابه را به گردن آن حيوان مىبندند و سگ راهنما بكمك سه سگ ديگر ، آن را مىكشد . غذاى سگ راهنما را منظم مىدهند و اگر او را بزنند مىگريزد . « 2 »\r\nدر مسافرتها ، مردم در زاويه ، رباط يا كاروانسرا متوقف مىشدند و اين اماكن غالبا از طرف مردم متمول و خيرخواه ساخته مىشد . غير از ارابه از كجاوه و عمارى و تخت روان كه غالبا بوسيلهء انسان حمل مىشد ، مىتوان نام برد .\r\nابن بطوطه ضمن شرح مسافرت خود ، به هندوستان ، مىنويسد : « مردم هندوستان حمل و - نقل را فقط بوسيلهء گاو انجام مىدهند و در مسافرتها باروبنهء خود را با آن حيوان مىبرند . خر سوارى ، در ميان هنديان عيب بزرگى است . چون بخواهند مجرمى را در نظر عموم بگردانند ، او را تازيانه زده بر خر مىنشانند و گرد شهر مىگردانند . » « 3 »\r\nكلاويخو نيز ، مانند ابن بطوطه ، در سفرنامهء خود ، از وسايل نقليه و راه و رسم مسافرت در ايران سخن مىگويد . در مسافرت خود از تبريز تا سمرقند كه همه در قلمرو تيمور بود ، آنچه بيشتر در كلاويخو و همراهان او مؤثر افتاد ، ترتيب تعويض اسبهاى چاپاران بود كه به هزينهء حكومت صورت مىگرفت . اين سازمان به نام « چاپارخانه » خوانده مىشد كه به زبان مغولى « يام » ناميده مىشود و مركب بود از مأموران سوار مخصوص و كاروانسراهايى با اصطبلهاى پر از اسب كه همه آمادهء خدمت بودند . مأموران حكومتى شب‌وروز براى انجام مأموريت خود ، از اين وسايل آماده استفاده مىكردند . اين مأموريتها بقدرى مهم تلقى مىشد كه در صورت لزوم ، اسب متعلق به اشخاص را پيكهاى سوار ، ضبط و مصادره مىكردند . مىگويند : يك شاهزاده و امير و حتى پسر تيمور ناچار بود كه اسب خود را ، در مقابل درخواست پيك ، تسليم كند .\r\nتجهيزات و وسايل اصطبلها برحسب موقعيت محل ، فرق مىكرد . در برخى نقاط ، در اين\r\n\r\n\r\n","description":"","footnote":"\r\n( 1 ) . ر ك : سفرنامهء ابن بطوطه ، پيشين . ص 323 - 322 .\r\n( 2 ) . ر ك : همان . ص 339 - 338 .\r\n( 3 ) . همان . 548 ( به اختصار ) .\r\n","page_name":" 537 ","page_number":545},
  {"content":"\r\n\r\nاصطبلها ، سيصد اسب وجود داشت كه پس از يك دقيقه ، با سازوبرگ تمام ، آمادهء حركت مىگرديد .\r\nدر منطقهء نفوذ تيمور ، در فاصله‌هاى معين ، كاروانسراهايى ساخته بودند كه در آنها اصطبلها و مهمانخانه‌هايى قرار داشت و از آباديهاى مجاور ، تداركات و مواد مورد نياز را به اين كاروانسراها مىآوردند . اين سازمانها براى آن بود كه تيمور بتواند ، به اسرع اوقات ، از وقايع و اتفاقاتى كه در حيطهء قدرت او رخ مىدهد باخبر گردد . براى حصول اين منظور ، اگر در عرض 24 ساعت دو اسب هم در زير فشار بميرد مهم نيست ؛ بلكه بايد مأمورين 50 فرسخ را در عرض 24 ساعت طى كنند . تيمور به سرعت عمل اهميت فراوان مىداد . « 1 »\r\n\r\nطرق تجارتى عمده در عهد مغول\r\n« بر اثر ايجاد دولت واحد مغول و امنيت راهها و اجراى ياساى سخت چنگيزى در رعايت حال قوافل و بازرگانان و داير نگاه داشتن طرق ، راه براى اروپا ، به دو مملكت پراسرار چين و هند كه از قديم به كثرت ثروت و نفاست امتعه و گرانى احجار كريمه و غيره شهرت يافته بودند باز شد ؛ راه چين از طريق روسيه و راه هند از طريق ايران .\r\nتجار ژنى در آخر قرن سيزدهم ميلادى ، از خان دشت قبچاق يعنى روسيهء جنوبى اجازه گرفتند كه در بندر كافا ( كفه ) از بنادر ساحلى شبه جزيرهء قرم ( كريمه ) دار التجاره‌اى داشته باشند و كمى بعد ، تجار ونيزى به تحصيل اين اجازه نايل آمدند و چيزى طول نكشيد كه اهالى ژن و ونيز در بنادر ديگر ساحل درياى سياه ، مخصوصا در دو محل : تانا يعنى بندر آزف و به سفر « 2 » نيز صاحب تأسيسات تجارتى شدند و از اين ميان ، تجار ژنى ادارهء خاصى به نام ادارهء كريمه براى ترويج تجارت و سهولت كار دادوستد ، در روسيهء جنوبى ، از طريق روسيه با شرق ، تأسيس كردند و از همين راه ، محصولات روسيه از قبيل پوست و چرم و گوشت و ماهى و غلات را بتوسط شط ولگا و ابريشم چين را از راه صحراى گبى و بيش باليغ و الماليغ و اترار و خوارزم و سراى و هشتر خان به بنادر درياى آزف و سياه مىآوردند .\r\nراههاى عمدهء بين چين و هند و بنادر درياى آزف و سياه ، سه بود :\r\n1 ) راه چين ، يعنى قسمتى از راه بزرگى كه بمناسبت تجارت ابريشم چين از اين طريق آن را « راه ابريشم » مىگفتند .\r\nاين راه از ولايت « توان هوانگ » در چين ، به ولايت كان‌سو « 3 » مىآمد و از آنجا داخل تركستان شرقى حاليه شده ، از طريق بيش باليغ و الماليغ و اترار ، به سمرقند و بخارا مىرسيد . در بخارا قسمت اصلى آن ، از راه مرو و گرگان به رى مىآمد و از رى به قزوين و زنجان و تبريز و ايروان مىرفت و از ايروان يا به طرابوزان يا به يكى از بنادر شام منتهى مىگرديد . قسمت فرعى اين راه از سمرقند به خوارزم و از خوارزم به سراى و هشتر خان و از آنجا به كنار شط دن و بنادر درياى آزف انتها مىيافت .\r\n2 ) راه هند و سند ، از طريق پيشاور و كابل و بلخ و خوارزم ، به سراى و هشتر خان و\r\n\r\n\r\n","description":"","footnote":"\r\n( 1 ) . ر ك : سفرنامهء كلاويخو ، پيشين . ص 163 .\r\n( 2 ) .  Bosphoro \r\n( 3 ) .  Kan - Sou \r\n","page_name":" 538 ","page_number":546},
  {"content":"\r\n\r\nبنادر و دار التجاره‌هاى تجار ژنى و ونيزى .\r\n3 ) راه بحرى هند به بندر هرمز و از طريق خشكى از هرمز به كرمان و گرگان و خوارزم كه در اين محل اخير به راه فوق متصل مىگرديد .\r\nتجار ژنى و ونيزى تا ايام استيلاى امير تيمور گوركان بر روسيه ، در بنادر شبه جزيرهء قرم ( كريمه ) داراى استيلاى اقتصادى كامل بودند و عمدهء تجارت ابريشم چين و ادويهء هند از اين راه در دست ايشان بود ؛ و در اواسط نيمهء قرن چهاردهم ميلادى كه بين جانىبيك ، خان دشت قبچاق و تجار ايتاليايى بهم خورد ، جانىبيك دو بندر تانا و كافا را از ايشان گرفت ؛ قيمت ابريشم و ادويه در اروپا مضاعف شد و اين حال تا موقعى كه بار ديگر بين خان و تجار مزبور صلح برقرار گرديد باقى بود . و اين‌بار تجار ژنى و ونيزى براى تلافى مافات ، جدوجهد خود را دو برابر كردند .\r\nاما طرق تجارتى بين المللى ايران ، بمناسبت اقامت ايلخانان در آذربايجان و مركز قرار دادن آنجا ، همه منتهى به اين قسمت مىشد ؛ مخصوصا كه آذربايجان بر سر راههاى عمدهء دشت قبچاق و خوارزم و ايران و عراق و درياى مديترانه قرار داشت ، و در عهد مغول از موقعى كه تبريز پايتخت ايلخانان شد ، اين شهر ، بزرگترين مركز تجارتى ايران بلكه از مهمترين دار التجاره‌هاى دنياى آن زمان گرديد و حكم بغداد را در عهد خلفاى عباسى بهم رسانيد .\r\nدر ايام ايلخانان ، عموم راههاى كاروانى شرق اقصى و هند و درياى مديترانه و دشت قبچاق و ايران و عراق به شهر تبريز منتهى مىگرديد ، و اقسام مال التجاره‌هاى اين نواحى به آن شهر وارد و در آنجا دادوستد مىشد . تبريز از سه طريق ، با خليج فارس مربوط بود :\r\n- راه بصره و بغداد كه از معابر جبال كردستان گذشته به مراغه مىآمد و از مراغه به پايتخت مىرسيد .\r\n- راه بندر سيراف ( بندر طاهرى حاليه ) به شهر شيراز و اصفهان و كاشان و قم و رى و قزوين .\r\n- راه هرمز و كرمان و يزد و كاشان كه در محل اخير به راه دوم متصل مىشد .\r\nعلاوه بر اين سه راه ، تبريز چنان كه در فوق گذشت ، بر سر جادهء اصلى ابريشم قرار داشت و از طريق اردبيل و جلفا و خوى ، با جميع بلاد گشتاسفى و موقان و اران نيز مربوط بود .\r\nتبريز با ممالك عيسوى ، از دو طريق ، ارتباط داشت :\r\n- راه ارمنستان كبير ( ارمنية الكبرى ) ، از طريق خوى و منازگرد و ارزتة الروم به طرابوزان كه در اين تاريخ از دار التجاره‌هاى مهم تجار ژنى بود .\r\n- راه ارمنستان صغير ( ارمنية الصغرى ) ، از طريق معابر جبال كردستان يا از طريق ارزنة الروم و سيواس و يا از طريق وان و دياربكر كه بالاخره در ساحل خليج اسكندرون به بندر لاژازو « 1 » از بنادر ارمنستان صغير و از بازارهاى تجارى عمده و مركز معاملهء تجار ايتاليايى و فرانسوى و اسپانيايى مىرسيد . » « 2 »\r\n\r\n\r\n","description":"","footnote":"\r\n( 1 ) .  Lajazzo \r\n( 2 ) . تاريخ مغول ، پيشين . ص 571 - 568 .\r\n","page_name":" 539 ","page_number":547},
  {"content":"\r\n\r\n\r\nدسته‌هاى دزدان و راهزنان در عصر مغول\r\nچنان كه اشاره شد ، يكى از مشكلات اساسى تجار در آن ايام ، مسافرت و اقدام به فعاليتهاى بازرگانى بود . خرابى راهها و فقدان امنيت ، به مردم اجازه نمىداد كه به هيچ نوع فعاليت وسيع و دامنه‌دارى دست بزنند .\r\nدسته‌هاى دزدان و راهزنان نه تنها در بيابانها ، مواضع مستحكمى داشتند بلكه در داخل ديه‌ها و شهرها و در بين سران قوم ، دوستان و حاميانى داشتند و به مدد آنان ، با خيال راحت ، به دزدى و راهزنى ادامه مىدادند . با آنكه مردم عادى با گذشت زمان ، كمابيش دزدان و حاميان آنها را مىشناختند ولى به علت نبودن يك دستگاه حاكمهء دلسوز و صديق ، احدى را قدرت آن نبود كه دزدان و جاسوسها و حاميان ايشان را معرفى كند ، و اگر كسى به چنين اقدام خطرناكى مبادرت مىكرد ، بيدرنگ ، به دست يكى از عمال آنها كشته مىشد .\r\nرشيد الدين فضل اللّه وضع آشفتهء آن ايام را چنين توصيف مىكند : « بر عالميان پوشيده نيست كه پيش از اين ، تطاول و استيلاء راهزنان و دزدان تا چه غايت بود و با آنكه انواع ايشان از مغول و تازيك و مرتد و كرد و لور و شول و شامى هرچه تمامتر بودند ، غلامان گريخته نيز با ايشان مىپيوستند و رنود و اوباش شهرها پيش ايشان مىرفتند و بعضى روستاييان و اطراف‌نشينان با ايشان يكى مىشدند و . . . در تمامت شهرها جاسوس داشتندى تا از عزيمت اصناف مردم ايشان را خبر كنند . » « 1 » سپس رشيد الدين فضل اللّه مىگويد : اگر تصادفا يكى از اين دزدان دستگير و به حكومتهاى وقت تسليم مىشد ، فورا حاميان به پا مىخاستند و مىگفتند : « چنين بهادر را چگونه توان كشت ؟ » « 2 » و با اين اقدامات ، برچيرگى و جسارت ديگر دزدان مىافزودند .\r\nهمين كه كاروانى حركت مىكرد ، بيدرنگ ، جاسوسان از حركت كاروان و تعداد مسافرين و كم و كيف كالا و ثروت آنان به دزدان خبر مىدادند . پس از رسيدن كاروان ، دزدان كه از پيش به وضع آنها آشنا بودند ، مردم بينوا و متوسط الحال را جدا كرده ، ديگران را مىزدند و مىكشتند و هستى آنها را به يغما مىبردند . پس از اين غارتگرى ، دزدان بدون كوچكترين بيم و هراسى ، به منزل رؤسا و دوستان خود كه اكثر كدخدايان و بزرگان شهر و ده بودند ، مىرفتند و اموال مسروقه را ، اعم از قماش و جواهر ، بين خود تقسيم مىكردند .\r\nدر چنين وضع آشفته‌اى اگر كسى سوداى تجارت داشت ، ناگزير بود كه راههاى معمولى را رها كرده از كوره راهها و جاده‌هاى مجهول و پرخطر ، كالاى خود را به مقصد برساند . ولى اين وضع آشفته در عهد غازان خان رو به بهبود و اصلاح رفت و به دستور او ، كليهء مسافرين و كاروانيان مكلف بودند كه به مجرد مشاهدهء دزدان ، به جنگ با آنان برخيزند و اگر كسى از دفاع خوددارى كند ، گناهكار باشد . ديگر آنكه اهالى كليهء دهات و شهرها را مكلف نمود كه تا چون از وقوع دزدى باخبر شدند ، با وسايلى كه در اختيار دارند ، دزدان را تعقيب كنند و اگر در ميان دزدان حتى مغول يا مسلمانى ديدند بيدرنگ به\r\n\r\n\r\n","description":"","footnote":"\r\n( 1 ) . تاريخ مبارك غازانى ، پيشين . ص 277 .\r\n( 2 ) . همان . ص 278 .\r\n","page_name":" 540 ","page_number":548},
  {"content":"\r\n\r\nياسا رسانند .\r\nدر نتيجهء اين اقدامات ، دزدان و حاميان آنها بيمناك شده روش قديم را ترك گفتند .\r\nعلاوه بر اين ، مقرر گرديد كه در سراسر كشور ، در گردنه‌ها و مواضع خطرناك عده‌اى به مراقبت بنشينند و به پاس اين كوشش ، از « هر چهار سر ، درازگوش كه بار بستهء كاروان باشد ، نيم آقچه و به هردو سر شتر ، نيم آقچه به اسم باژ بستانند » و از چهارپايانى كه كالايى ندارند ولى مأكولات و غله حمل مىكنند ، به هيچ عنوان ، چيزى نگيرند .\r\nضمنا براى اطلاع عموم ، مقرر گرديد در هر جا كه لازم است ميلهايى با سنگ و گچ بسازند و لوحى بر آن نصب كنند ، و عدهء راهداران و شرايط ياساق و ميزان باجى كه بازرگانان بايد بپردازند در آن بنويسند تا هيچكس به هيچ عنوان ، زائد بر ميزان معين شده ، مبلغى از كسى نستاند و دزدان خود را مأمور دولت معرفى نكنند .\r\nراهداران هر ناحيه مسؤول حفظ امنيت و آسايش آن ناحيه بودند و اگر در حوزهء مسؤوليت راهدارى ، دزدى اتفاق مىافتاد ، هر راهدارى كه به محل دزدى نزديكتر بود مكلف بود بيدرنگ ، دزد و مال مسروقه را تحويل دهد و الا شخصا مسؤول پرداخت خسارات وارده بود . « 1 »\r\nشوخى جامى : ظاهرا مأمورين ديوانى از كالاى مسافرين نيز عوارضى مطالبه مىكردند ؛ چنان كه مولانا فخر الدين على كاشفى در لطايف الطوايف دربارهء جامى مىنويسد :\r\n« چون ايشان در سفر حجاز به سمنان رسيدند ، راهداران و تمغاچيان ( كسانى كه اجناس را مهر كرده و باج آن مىگيرند ) قافلهء ايشان را بسى تشويش دادند كه شما بعضى از متاعها را از تمغاچيان گريزانيده‌ايد ؛ چه خيال داريد ؟ ما شلوارهاى شما را باز خواهيم جست . ايشان فرمودند آنچه در شلوارهاى ما بيابيد از آن شما . »\r\nطمغا : كلمهء تركى يا مغولى طمغا ( تمغا ) در اصطلاح قديم به معنى مهرونشان ديوانى است ، و طمغاجى يا تمغاجى جزو القاب و مناصب مهم دربارى است ، به معنى مهردار سلطنتى و نيز به معنى رئيس راهدارى و مأمور محصل باج ؛ نظير ادارهء گمرك اين زمان ، كه از طرف پادشاه و حاكم وقت از اجناس باج مىگرفت و آن را مهر و نشان مىكرد ؛ علامت اين‌كه مبلغ باج آن پرداخته شده است . و آن مهرونشان را تمغا مىگفتند و احيانا اين كلمه را به معنى خود باج نيز استعمال كرده‌اند . « 2 »\r\nضمنا تمغاجى نام تحصيلدار و مأمور وصول ماليات است و چون نوعا عناصرى ستمگر و جورپيشه بودند ، عبيد زاكانى در « رسالهء تعريفات » خود ، تمغاجى شهر را واجب القتل خوانده است .\r\nيكى از اقدامات اساسى حكومتها در دوران امنيت و آرامش ، تسطيح و تأمين راههاى ارتباطى و ساختن پل بر روى رودها و رودخانه و ايجاد سد و بند براى جلوگيرى از طغيان آب رودخانه‌ها بود .\r\n\r\n\r\n","description":"","footnote":"\r\n( 1 ) . همان . ص 281 - 287 .\r\n( 2 ) . ر ك : ديوان عثمانى مختارى ، ( حواشى به قلم جلال همائى ) .\r\n","page_name":" 541 ","page_number":549},
  {"content":"\r\n\r\nاز جمله پلهاى معروف و تاريخى ايران ، پل خداآفرين است كه ظاهرا در دورهء كورش ، بنيان آن نهاده شده و در طى هزاران سال ، مكرر ، مورد تخريب و تعمير قرار گرفته است .\r\n« رنه گروسه ، دانشمند و مورخ فرانسوى ، در كتاب خود به نام آسيا مىنويسد : پلى كه امروز به نام خداآفرين است ، در دورهء هخامنشيان ساخته شده و ويران گرديده و شاپور اول ، پسر اردشير ، بانى سلسلهء ساسانى ، آن را تجديد بنا نموده .\r\nدر دورهء خوارزمشاهيان ، پل خداآفرين پل جلال الدين ملكشاه ناميده مىشده است .\r\nدر عهد غازان خان ، نام اين پل « خسرو » بوده ، و آخرين نام اين پل « خداآفرين » بوده است كه حمد اللّه مستوفى ، بصراحت ، از آن در سال 740 هجرى قمرى نام مىبرد . در دورهء آقا محمد خان ، يكى از ياغيان ، به نام ابراهيم خليل ، براى جلوگيرى از عبور قواى خان قاجار ، دستور ويران كردن پل را مىدهد ولى بعد آقا محمد خان دستور مىدهد آن قسمت از طاق را كه ويران كرده بودند از نو با بهترين مواد ساختمانى بسازند .\r\nرود ارس ، در نزديكى جلفا نيز ، پلى داشته كه بقول تاورنيه در قرن هفتم ميلادى ، وجود داشته ولى شاه عباس ، بعلل نظامى و براى جلوگيرى از تجاوز عثمانيها ، دستور تخريب آن را مىدهد و از آن پس ، عابرين ، بكمك قايق ، از روى آن عبور مىكردند . در سالهاى اخير ، دو پل بر روى جلفا ساخته‌اند كه يكى براى عبور مسافرين و وسايل نقليه است و دومى پلى است كه به سال 1913 ، بوسيلهء شركت راه‌آهن تبريز - جلفا ، بهمت مهندس ترسكينسكى « 1 » ساخته شده كه طول آن 110 متر است . » « 2 »\r\nمأمورين ارسال مراسلات : غازان ايلچيان مخصوص داشت كه از آنها براى رساندن نامه و پيغامهاى مهم استفاده مىكرد . به دستور او ، در راههاى بزرگ ، در هرسه فرسنگ ، در موضع معينى 15 اسب فربه و در مواردى كه لازم نبود ، تعداد كمترى اسب مىبستند ؛ بطوريكه در شبانروز ، آن اسبها 60 فرسنگ طى طريق مىكردند ؛ يعنى مسافت بين تبريز و مشهد را در عرض سه چهار روز طى مىكردند ، و كليهء وسايل زندگى را در اختيار آنها مىگذاشتند تا اسباب زحمت كسى نشوند . ولى مسافرتهاى عادى خالى از زحمت و خطر نبود .\r\nمدت مسافرتهاى عادى : در تاريخ مطلع السعدين ، غياث الدين نقاش ، شرح مسافرت خود را به چين بعنوان سفير ، نقل مىكند و مىگويد كه در 4 دسامبر 1419 از هرات حركت كرده و بعد از يك سال و ده روز ، به شهر پكن ( خانبالغ ) رسيده و در 2 دسامبر 1422 به هرات بازگشته است . و در سفر هندوستان ، مؤلف مطلع السعدين يعنى عبد الرزاق سمرقندى ، همراه بوده است ، و در تاريخ 13 ژانويهء 1442 از بندر هرمز حركت كرده و در تاريخ 20 آوريل 1444 ميلادى در همان بندر وارد ايران شده است . « 3 »\r\n\r\n\r\n","description":"","footnote":"\r\n( 1 ) .  Treskinski . \r\n( 2 ) . رحيم هويدا ، « مقاله » ؛ مجلهء بررسيهاى تاريخى ، سال هفتم ، شمارهء اول .\r\n( 3 ) . ر ك : ادوارد براون ، از سعدى تا جامى ( تاريخ ادبى ايران . . . ) ، ترجمهء على اصغر حكمت ، ص 558 - 557 .\r\n","page_name":" 542 ","page_number":550},
  {"content":"\r\n\r\n\r\nوضع راهها و معابر عمومى\r\nاز مطالبى كه غزالى در كيمياى سعادت ، تحت عنوان « منكرات شاهراهها » به رشتهء تحرير درآورده ، مىتوان به بسيارى از خصوصيات معابر و كوچه‌ها و خيابانهاى آن روزگار پىبرد . وى مىنويسد كه يكى از كارهاى منكر و ناروا « آنست كه ستون در شاهراه بنهند و دكان كنند ؛ چنان كه را تنگ شود ، و درخت كارند و قابول ( يعنى پيش‌آمدگى ) بيرون آرند ؛ چنان كه اگر كسى بر ستور بود ، در آنجا كوبد . و خروارها بار بنهند و ستور ( يعنى چهارپايان ) ببندند و راه تنگ گردانند ؛ و بار بر ستور نهادن زيادت آزان كه طاقت دارد نشايد . و كشتن گوسپند قصابى را بر راه - چنان كه مردمان را خطر بود - نشايد ، بلكه بايد در دكانى جاى آن بسازد . و همچنين پوست خربزه بر راه افكندن يا آب زدن چنان كه در وى خطر باشد كه پاى مردم بلغزد ، و همچنين هركه برف بر راه افكند يا آبى كه از بام او آيد راه را بگيرد ، بر وى واجب بود كه راه را پاك كند . . .\r\nو هركه سگى دارد بر در سراى كه مردم را از آن بيم باشد ، نشايد . . . و اگر به راه بخسبد و راه تنگ كند ، اين نشايد ، بلكه خداوند او ( يعنى صاحب سگ ) اگر بر راه بنشيند و بخسبد هم نشايد . » « 1 »\r\nجالب توجه است كه پس از گذشتن 8 قرن از عصر غزالى ، در شهرها و حتى در پايتخت كشور ما كسانى هستند كه تعاليم غزالى را حتى در عصر تمدن جديد رعايت نمىكنند ، و با آنكه خود را متمدن مىشمارند از انداختن پوست خربزه ، هندوانه ، موز و يا اخلاط سينه بر روى زمين كه احيانا ممكن است منتهى به زمين خوردن ، نقص عضو و يا مرگ عابرين شود ، خوددارى نمىكنند - و با رها كردن آب باران و ريختن برف يا فاضل آب منزل خود در معابر عمومى ، يا راندن فرزندان خود در كوى و برزن و اقداماتى از اين قبيل ، موجبات ناراحتى عابرين و همسايگان خود را فراهم مىسازند .\r\n\r\nكشتيرانى و بادهاى موسمى\r\n« تقريبا بيشتر كشتيهاى اين دوره ( قرون وسطى ) در بنادر هندوستان ساخته مىشد . از كشتيهاى سبك و سريع ، براى حمل‌ونقل مسافرين استفاده مىكردند و از اين نوع كشتيها در رود دجله زياد بود و بين بصره و بغداد آمدورفت مىكرد .\r\nاز كشتيهاى بزرگ ، براى باركشى و حمل مال التجاره استفاده مىكردند . اين نوع كشتى ، كه شبيه به كشتيهاى باربرى چين بود ، بوسيلهء باد حركت مىكرد و بزرگى آن به حدى بود كه مىتوانست با كارگران كشتى ، 500 نفر را از محلى به محل ديگر منتقل نمايد . در داخل اين كشتى ، در حدود صد اتاق ، چندين بازار و مغازهء سقطفروشى ، مىفروشى ، رختشويى ، سلمانى وجود داشت . علاوه بر اين ، محلى براى نگهدارى گوشتهاى نمكزده و حفاظت نعش مردگان تعبيه شده بود .\r\nدر اين كشتيها كه حامل كالاهاى متنوع و عده‌اى مسافر بود ، پيش‌بينيهاى لازم فنى شده بود ؛ از جمله ، اين كشتيها به قطب‌نما ، نوعى اسطرلاب آلت تشخيص عمق آب ، فانوس روى كشتى و نقشهء درياها و بنادر مجهز بود ، و عده‌اى غواص و ملاح زبردست همراه\r\n\r\n\r\n","description":"","footnote":"\r\n( 1 ) . كيمياى سعادت ، پيشين . ص 408 - 407 ( به اختصار ) .\r\n","page_name":" 543 ","page_number":551},
  {"content":"\r\n\r\nكشتى بودند تا اگر در جريان حركت ، كشتى شكافى برداشت و آب به داخل كشتى راه يافت ، بيدرنگ ، با تركيبى از موم و مواد ديگر ، سوراخ كشتى را بگيرند و از ورود آب به داخل آن جلوگيرى نمايند .\r\nمعمولا در كشتيها ، چند توپچى مجهز به وسايل نيز بود تا اگر در طول مسافرت ، دزدان دريايى حمله‌ور شدند ، آنان به دفاع از كشتى برخيزند . دزدان دريايى كه در خليج فارس و اقيانوس هند پراكنده بودند ، گاه‌بگاه ، به قتل و غارت مسافرين كشتيها دست مىزدند . جزيرهء سقوطره « 1 » يكى از پايگاههاى دزدان دريايى در قرن دهم ميلادى بود . بطوريكه يكى از نويسندگان چينى متذكر شده است ، ملاحان آن دوره از كبوترهايى كه قادر بودند ده‌ها كيلومتر پرواز كنند براى تشخيص بنادر و زمينهاى اطراف ، استفاده مىكردند .\r\nبراى تسهيل در كار كشتيرانى ، در طول ساحل ، برجهايى مىساختند و براى نشان دادن راه ، فانوسى در بالاى آن قرار مىدادند . اين برجها دائما بوسيلهء عده‌اى مراقبت و نگهدارى مىشد .\r\nدر طول سواحل ، در مناطقى كه استعداد داشت بنادر و موج‌شكنهايى ايجاد مى - كردند .\r\nتقويمهاى دقيقى ، چه در دوران قبل از اسلام و چه در دورهء بعد از اسلام ، براى تعيين فصل بادهاى موسمى و خط سير آن ، وجود داشت و ملاحان با استفاده از اين تابلوها از بندرى به بندر ديگر سفر مىكردند . همين كه بادهاى موسمى وزيدن مىگرفت ، بادبان كشتى برافراشته مىشد و كشتى از لنگرگاه خارج مىشد ، و بسوى بندر مقصود حركت مىكرد .\r\nملاحان آن دوره ، در كار خود كاملا بصير بودند و همين كه منظرهء كلى محيط و پرندگان و ماهيهاى دريايى را مىديدند ، بفراست ، حدس مىزدند كه به كجا رسيده‌اند . ملاحان ، در طول راه ، با وسايلى كه در اختيار داشتند عمق دريا را اندازه مىگرفتند . دريانوردان مسلمان ، در مدت يك ماه ، از حدود مسقط ، خود را تا ساحل مالابار مىرسانيدند و از آنجا پس از چند روز ، به جزيرهء سيلان وارد مىشدند . و از جزيرهء سيلان ، پس از يك ماه ، خود را به شبهء جزيرهء مالاكا مىرسانيدند ، و از اين منطقه با كشتيهاى خود ، بسوى پالمبانگ واقع در سوماترا و جاوه و جزيرهء مائيت « 2 » در مجمع الجزاير سند رهسپار مىشدند . و از اين ناحيه ، پس از 15 روز ، مسلمين به منطقهء چمبا مىرسيدند . در اين ناحيه ، در قرن دهم ميلادى ، هنگام اقامهء مراسم مذهبى ، به نام سلطان محمود غزنوى خطبه مىخواندند .\r\nسواحل چين را نيز مسلمين با كشتيهاى خود ، دو ماهه ، طى مىكردند . طوفانهاى شديد و خطرناك اين حدود سبب پيدا شدن يكى از افسانه‌هاى هزار و يكشب شده است كه طبق آن ، يك پرندهء خيالى قادر بود كه هركسى را بخواهد در مسير خود بربايد .\r\nبادهاى موسمى براى حركت كشتى فقط سالى دوبار مىوزيد و ملاحان ناگزير بودند كه تاريخ حركت خود را با اين بادها مطابقت بخشند و از بركت همين بادهاى\r\n\r\n\r\n","description":"","footnote":"\r\n( 1 ) . سوكوترا يا سقوطره جزيره‌اى است در جنوب شبه جزيرهء عربستان .\r\n( 2 ) .  Mait . \r\n","page_name":" 544 ","page_number":552},
  {"content":"\r\n\r\nمنظم ، دريانوردان مىتوانستند شصت روزه خود را از حدود سوماترا به خليج فارس و بندر سيراف برسانند . » « 1 »\r\nبطور كلى ، در دورهء قرون وسطى ، مسافرتهاى زمينى و دريايى اغلب ، مقرون به خطرات و مشكلات گوناگون بود . ابن بطوطه ، ضمن مسافرت خود در روم ، مىنويسد : « سر - انجام كشتى از روميان كرايه كرديم و يازده روز انتظار كشيديم تا باد موافق بيايد ، و بعد از اينهمه معطلى ، آنگاه كه حركت كرديم ، بعد از سه روز در وسط دريا دچار طوفان شديم . . .\r\nوحشتى بىمانند ما را فراگرفت . جهت باد تغيير كرد و كشتى را از خط سير خود منحرف ساخت . يكى از بازرگانان خواست از كشتى پياده شود ، من كشتيبان را از پياده كردن او مانع شدم . در اين هنگام ، باد موافق وزيدن گرفت و ما حركت كرديم ، ولى در وسط دريا دوباره گرفتار همان سرنوشت شديم . » « 2 »\r\nابن بطوطه ضمن شرح مسافرت خود ، در سرزمين چين ، از كشتيهاى آنجا نيز سخن مىگويد و مىنويسد كه كشتيهاى بزرگ چينى سه تا 12 بادبان دارند كه از شاخه‌هاى خيزران بافته شده و در جهت حركت باد ، آنها را دوران مىدهند . در هر كشتى ، هزار تن كار مىكنند كه 600 نفر جزو كارگران كشتى و چهارصد تن ديگر را جنگيان تشكيل مىدهند و به دسته‌هاى تيرانداز و سپردار و چرخى تقسيم مىشوند . هريك از كشتيهاى بزرگ را سه كشتى نصفى ، ثلثى و ربعى بدنبال مىآيد .\r\nهر كشتى چهار قسمت عقبى دارد كه مشتمل بر اتاقها ، مصريه‌ها و غرفه‌هايى از براى بازرگانان مىباشد . فرماندهء كشتى مانند امير بزرگى رفتار مىكند و هنگامى كه در خشكى است حركت او با تشريفات و تجليل زياد همراه است . « 3 »\r\nكلاويخو در وصف كشتيهايى كه ديده است چنين مىنويسد : « اين كشتيها سه دكل و يك عرشهء مرتفع در عقب داشتند و طناب‌بندى و بادبانهاى آنها مجموعا به شكل چهارگوش بود و يك بادبان سه‌گوش بسيار بزرگى هم بر نيمهء دكل عقب كشتى آويزان بود . از رودس تا قسطنطنيه با كشتى كوچكترى مسافرت مىكردند كه معمولا يك دكل و يك بادبان بزرگ داشت . هر وقت نسيم ملايمى مىوزيد ، به حركت خود ادامه مىداد و چند رديف جاى پاروزدن داشت . » « 4 »\r\n\r\nكشتيرانى در رودخانه‌ها\r\n« با اينكه در ممالك شرق نزديك ، رودهاى قابل كشتيرانى كم است ، در دوران قرون وسطى ، از اين قبيل رودها استفادهء شايان مىشد . در رودهاى آمودريا ، سند ، ارس ، فرات ، دجله و نيل كمابيش كشتيرانى صورت مىگرفت ، ولى از رودهاى نيل و دجله از بركت كانالها و شهرهايى كه ايجاد كرده بودند استفادهء بيشترى مىشد . بوسيلهء رودخانه فرات ، انواع چوب ، روغن زيتون\r\n\r\n\r\n","description":"","footnote":"\r\n( 1 ) . زندگى مسلمانان در قرون وسطى ، پيشين . ص 409 - 407 ( به اختصار ) .\r\n( 2 ) . سفرنامهء ابن بطوطه ، پيشين . ص 319 .\r\n( 3 ) . ر ك : همان . ص 590 - 589 .\r\n( 4 ) . سفرنامهء كلاويخو ، پيشين . ص 12 - 11 .\r\n","page_name":" 545 ","page_number":553},
  {"content":"\r\n\r\nو كالاهاى ديگرى حمل‌ونقل مىشد . بطور كلى ، شبكهء كشتيرانى بين النهرين در اين ايام ، نقش اقتصادى مهمى داشت . انواع كشتيهاى تجارى و مسافربرى در كانالها آمدورفت مىكردند و در بصره لنگر مىانداختند . از رود دجله نيز استفادهء بازرگانى فراوان مىشد و سبزى و ميوه و مواد غذايى ديگر از ارمنستان و ساير نقاط به بغداد و شهرهاى بين النهرين حمل مىگرديد .\r\nاهالى بغداد از كشتيهاى كوچك براى رفتن به بازارهاى شهر ، استفاده مىكردند .\r\nزائرين و بازرگانان با زورق دائما در آمدورفت بودند . انواع كشتى ، بعضى بزرگ و براى حمل كالا و برخى كوچك و زيبا ، جهت حمل مسافرين در رود دجله و فرات فعاليت مىكردند .\r\nكشتيهاى كوچك مسافرى به نام شير ، غزال يا فيل خوانده مىشدند .\r\nدر قرن دهم ميلادى ، در حدود سى هزار سفينهء مختلف در كار بودند . پلهاى عديده در فواصل معين ، عبور از كانالها را امكان‌پذير مىكرد . عرض دهانه‌هاى پل در حدود 10 متر بود و ارتفاع پلها به اندازه‌اى بود كه بزرگترين كشتيهاى آن ايام به خوبى آمدورفت مىكردند . روى رودهاى بزرگ ، بعلل نظامى ، از زدن پل خوددارى مىكردند . براى عبور از اين رودها معمولا كشتيها را بوسيلهء زنجيرهاى محكم به هم مىپيوستند و از اين سدهاى مصنوعى و موقت ، براى آمدورفت و گرفتن گمرك نيز استفاده مىكردند .\r\nدر اطراف بصره ، منطقهء باتلاقى وسيعى به مساحت صدها كيلومتر وجود داشت كه خطر بزرگى براى امر كشتيرانى محسوب مىشد . در اين منطقهء باتلاقى ، نيزارها و جنگلهاى بسيارى وجود داشت كه مأمن و پناهگاه غارتگران بود و آنها از اين موقعيت براى غارت و تعرض به كشتيها استفاده مىكردند و تلاش حكومتها براى قلع‌وقمع آنها به نتيجه نمىرسيد . » « 1 »\r\n\r\nوضع راهها در اواخر عهد ايلخانيان\r\nمحمد نخجوانى از رجال دولتى و از منشيان زبردست عهد ايلخانيان است . اين مرد كه خود شاهد و ناظر مظالم زورمندان نسبت به مردم بود ، مانند خواجه رشيد الدين فضل اللّه ، قلم در دست گرفت و اولياى امور را با وضع رقت‌بار مردم و نتايج ظلم و ستمگرى آشنا ساخت . وى در نامه‌اى كه خطاب به پادشاه ، در « دفع دزدان و حراميان و راهزنان » نوشته ، بعد از مقدمه‌اى حكمت‌آميز ، مىنويسد : « چون در مملكت پادشاهى ، جمعى به دزدى و حراميگرى و راهزنى مشغول باشند و قوافل و تجار و صادر و وارد را بسبب تعرض و فساد و افساد ايشان ، ابواب تردد مسدود گردد و رعايا بسبب ناآمدن تجار و عزت ( نايابى ) ملابس و مطاعم و آلات و ادوات و غير آن مضطرب حال گردند ، اگر پادشاه اين حال داند و منع نكند ، به ظلم رضا داده باشد ؛ و الرضاء بالظلم ظلم . و اگر نداند و غافل و از تدبير مصالح و اصلاح مفاسد رعايا فارغ باشد و اين معانى از عادات سلاطين پسنديده نيفتد ، پس بر پادشاه واجب است كه به دفع آن مفسدان مشغول شود و بندگان خداى تعالى را كه به دو سپرده ، از تعرض ايشان صيانت كند و امراء دولت و وزراء حضرت را نيز بدين معنى امر فرمايد تا وديعت حق را ضايع نگذاشته باشد . . . در ممالك شريفهء آن حضرت ، از اين نوع مفسدان بسيارند و كسى به دفع ايشان مشغول\r\n\r\n\r\n","description":"","footnote":"\r\n( 1 ) . زندگى مسلمانان در قرون وسطى ، پيشين . ص 412 - 410 .\r\n","page_name":" 546 ","page_number":554},
  {"content":"\r\n\r\nنمىگردد و ايشان اموال مردم را بر خود مباح مىدانند . » « 1 »\r\nسپس ، از پادشاه مىخواهد كه سراسر كشور را از لوث وجود اين گروه كه از ارذل ناس بشمارند پاك كند تا « . . . تجار و قوافل و آينده و رونده و ساير رعايا و طوايف كه وديعت حق‌اند ، در « امان و سلامت » « 2 » باشند .\r\nدر جلد دوم اين كتاب ، مىخوانيم كه بدر الدين حسن ، از طرف پادشاه ، مأمور سركوبى دزدان و حراميان مىشود : چون جمعى از مفسدان و حراميان « . . . سر به دزدى و حراميگرى برآورده‌اند و بر تجار و قوافل مىزنند و صامت و ناطق غارت مىكنند ، واجب آمد . به تدارك ايشان قيام نمودن . بدان‌سبب ، اين حكم نفاذ يافت و بدر الدين حسن راكى مردى دلاور و بهادر در كارزار و از دليران روزگار است با لشكريانى كى در اهتمام او مىباشند ، بر سر ايشان فرستاده شد تا جمعيت ايشان متفرق گرداند و به هرجا ، كه يكى از ايشان يا جمعى را دريابد ، به هر نوع كه تواند ، - اما بالاسر و القيد و اما بالقطع و القتل - دفع واجب شناسد و به هيچ حال ، بر جمعى كه دما و فروج مسلمانان را بر خود مباح و حلال دانند ابقاء نكند . . . امرا و صحرانشينان و لشكريان ممد و معاون او باشند . » « 3 »\r\n\r\nمراقبت دولتها از راههاى ارتباطى\r\nدر دوران بعد از اسلام نيز حفظ امنيت راهها ، همواره مورد توجه امرا و سلاطين محلى بود .\r\nدر نامهء تاريخى و مشروح طاهر بن حسين به فرزندش ، عبد اللّه ، از جمله چنين مىخوانيم :\r\n« . . . در امنيت راهها بكوشى و آسايش مردم را تأمين كنى . » « 4 »\r\nدر كتاب مروج الذهب مسعودى ضمن تعاليم سياسى كه به زمامداران داده شده است ، در بند هفتم ، به مراقبت راهها ، بازارها و نرخها اشاره شده است . « 5 »\r\nدر ميان امراى ايرانى ، سامانيان و آل بويه به امنيت كشور ، بيش از ديگران توجه مىكرده‌اند و در بين سلاطين آل بويه ، عضد الدوله بيش از ديگر شهرياران اين سلسله ، در راه امنيت راهها سعى و تلاش مىكرد . وى از راه جنگ ، گرفتن گروگان ، تهديد ، و يا مسموم كردن دزدان و ديگر تدابير ، تا جايى كه قدرت داشت ، امنيت و آرامش بيسابقه‌اى در حيطهء فرمانروايى خود پديد آورد . خطرناكترين دزدان آن دوران « قفص » ها بودند كه مسكن و مأواى آنان كوههاى كرمان بوده . اين دزدان سنگدل تنها به ربودن مال قناعت نمىكردند بلكه سر مسافرين را آنقدر با سنگ مىكوبيدند تا له شود . عضد الدوله با گرفتن عده‌اى گروگان از اين طايفه ، از دزدى و تجاوز آنان جلوگيرى كرد . « 6 »\r\n\r\n\r\n","description":"","footnote":"\r\n( 1 ) . دستور الكاتب فى تعيين المراتب ، پيشين . جزء اول از جلد يكم ، ص 220 - 219 ( به اختصار ) .\r\n( 2 ) . همان . ص 221 .\r\n( 3 ) . دستور الكاتب فى تعيين المراتب ، پيشين . ج 2 ، ص 332 .\r\n( 4 ) . مقدمهء ابن خلدون ، پيشين . ج 1 ، ص 592 .\r\n( 5 ) . ر ك : ابو الحسن على بن حسين مسعودى ، مروج الذهب و معادن الجواهر ، ترجمهء ابو القاسم پاينده ، ج 1 ص 243 .\r\n( 6 ) . ر ك : احسن التقاسيم فى معرفة الاقاليم ، پيشين . ص 488 .\r\n","page_name":" 547 ","page_number":555},
  {"content":"\r\n\r\nعضد الدوله براى رونق بخشيدن به فعاليتهاى تجارى و اقتصادى و براى آسايش مسافران و بازرگانان ، كاروانسراها و آب‌انبارها و كاريزهايى پديد آورد . قبايل چادرنشين را كه گاه ، به حكم اضطرار ، موجب ناامنى و فساد مىشدند ، در مناطقى از فارس و كرمان مستقر نمود تا ، به كار كشاورزى و آبادانى مشغول شوند .\r\n\r\nمختصات راهها و وسايل نقليه\r\nوضع راهها و وسايل نقليهء قديم ، در آثار شعرا و نويسندگان بعد از اسلام ، كمابيش ، منعكس شده است . اسكافى در قصيدهء معروف خود ، بهترين وسيلهء نقليه را در حدود هزار سال پيش ، پيل و عمارى و بدترين و نامطلوبترين وسايل را شتر ، معرفى مىكند :\r\n غره نگردد به عز پيل و عمارى * هركه بديده است ذل اشتر و پالان \r\nلبيبى شاعر مشهور اواخر قرن چهارم و اوايل قرن پنجم ، در يكى از اشعار خود ، به اين مطلع :\r\n چو بر كندم دل از ديدار دلبر * نهادم مهر خرسندى به دل بر \r\nبطور اجمال ، به خطرات و مشكلاتى كه در سفرهاى قرون وسطايى وجود داشته است ، اشاره مىكند و مىگويد :\r\n رهى دور و شبى تاريك و تيره * هوا پيروزه و هامون مقير « 1 »\r\nبه ريگ اندر همى شد باره « 2 » ز انسان * كه در غرقاب مرد آشناور\r\nبرون رفتم ز ريگ و شكر كردم * به سجده پيش يزدان گروگر\r\nدمنده اژدهايى پيشم آمد * خروشان و بىآرام و زمين در\r\nشكم مالان به هامون بر ، همى رفت * شده هامون به زير او مقعر « 3 » \r\nهمچنين منوچهرى دامغانى در يكى از آثار منظوم خود ، حركت كاروان و بسيارى از خصوصيات مسافرتهاى آن عصر را مجسم مىكند :\r\n الا يا خيمگى خيمه فروهل « 4 » * كه پيشاهنگ بيرون شد ز منزل\r\nتبيره « 5 » زن بزد طبل نخستين * شتربانان همى بندند محمل « 6 » \r\n. . . . . . .\r\n نگه كردم بگرد كاروانگاه * بجاى خيمه و جاى رواحل « 7 »\r\nنه وحشى ديدم آنجا و نه انسى * نه راكب ديدم آنجا و نه راجل\r\nنجيب « 8 » خويش را ديدم به يك‌سو * چو ديوى دست‌وپا اندر سلاسل « 9 »\r\nگشادم هردو زانو بندش از پاى * چو مرغى كش گشايند از حبايل « 10 »\r\nبرآوردم زمامش « 11 » تا بناگوش * فروهشتم هويدش « 12 » تا به كاهل « 13 »\r\nهمى راندم نجيب خويش چون باد * همى گفتم كه اللهم سهل « 14 »\r\nچو مساحى كه پيمايد زمين را * بپيمودم به پاى او مراحل\r\nهمى رفتم شتابان در بيابان * همى كردم به يك منزل دو منزل\r\nز بادش خون همى بفسرد در تن * كه بادش داشت طبع زهر قاتل \r\n\r\n\r\n","description":"","footnote":"\r\n( 1 ) . تيره و سياه\r\n( 2 ) . اسب\r\n( 3 ) . گود\r\n( 4 ) . برچيدن خيمه\r\n( 5 ) . دهل\r\n( 6 ) . عمارى و هودج\r\n( 7 ) . ستوران باركش\r\n( 8 ) . شتر\r\n( 9 ) . زنجيرها\r\n( 10 ) . دامها\r\n( 11 ) . مهار\r\n( 12 ) . جهاز شتر\r\n( 13 ) . بين دو كتف\r\n( 14 ) . آسان گردان\r\n","page_name":" 548 ","page_number":556},
  {"content":"\r\n\r\n رسيدم من فراز كاروان تنگ * چو كشتى كو رسد نزديك ساحل\r\nبه گوش من رسيد آواز خلخال « 15 » * چو آواز جلاجل « 16 » از جلاجل « 17 »\r\nجرس « 18 » دستان « 19 » گوناگون همى زد * بسان عندليبى از عنادل « 20 »\r\nز نوك نيزه‌هاى نيزه‌داران * شده وادى چو اطراف سنابل « 21 »\r\nنجيب خويش را گفتم سبكتر « 22 » * الا يا دستگير مرد فاضل\r\nبچر كت عنبرين بادا چراگاه * بچم « 23 » كت آهنين بادا مفاصل\r\nبيابان در نورد و كوه بگذار * منازلها بكوب و راه بگسل \r\nمنوچهرى در يكى از قصايد ، از شتر بادپاى خود ياد مىكند .\r\n . . الا كجاست جمل بادپاى من * بسان ساقهاى عرش پاى او\r\nببرم اين درشتناك باديه * كه گم شود خرد در انتهاى او \r\n\r\nمراقبت از راهها\r\nدر تاريخ غزنويان ، مىخوانيم كه « سلطان محمود در سنهء 420 ، عراق را از آل بويه گرفت و به پسرش مسعود داد و در خلال آن احوال ، دزدان كوچ و بلوچ در بيابان نه دربندان ، بر قافلهء عراق زدند ؛ بعضى را كشتند ، از آن جمله پسر زالى بود و زال به سلطان دادخواهى نمود . سلطان گفت : چون آن ولايت از دار الملك دور است ، بواجبى حفظ نتوان كرد . پيرزن گفت : چندان ملك بگير كه حفظ توان كرد :\r\n چو ايمن رود كاروانى به راه * به ملك تو آرند مردم پناه\r\nشود كشورت پرزر و خواسته * وزان لشكرت گردد آراسته \r\nسلطان را اين سخن بغايت مؤثر افتاد . زال را به مال خويش خوشحال گردانيد ، و منادى كرد كه هركس از بيابان نه دربندان عزيمت هندوستان نمايد ، مال و جان او را ضامنم . » « 1 » پس از آنكه كاروان به راه افتاد ، به فرمان سلطان ، چند خروار ميوه خريدند و زهرآلود كردند و در مسير دزدان ( به بهانهء خشك كردن ) قرار دادند . دزدان چون آن ميوه‌ها بخوردند ، جملگى جان سپردند . اين حكايت ، راست يا دروغ ، به خوبى نشان مىدهد كه مردم عادى با پرداخت ماليات و عوارض گوناگون ، از دولتها و زمامداران انتظار داشتند كه نه تنها در شهرها و دهات بلكه در راههاى كاروانرو ، با گماردن مأمورين سوار و پياده ، از حملهء راهزنان جلوگيرى نمايند . « 2 »\r\nبيهقى گاه در تاريخ خود ، به معابر ، راهها و پلهاى آن روزگار اشاره مىكند : « و روز يكشنبه غرهء جمادى الاولى ( 426 هجرى ) امير از سارى برفت تا به آمل رود . و اين راهها كه آمديم و ديگر كه رفتيم سخت تنگ بود ، چنان كه دو سه سوار بيش ممكن نشد كه بدان راه برفتى و از چپ و راست همه بيشه بود هموار تا كوه ، و آبهاى روان ، چنان كه پيل را گذاره نبودى . و در اين راه ، پلى آمد چوبين بزرگ و رودى سخت بو العجب و نادر چون كمانى\r\n\r\n\r\n","description":"","footnote":"\r\n( 15 ) . طوق پاى\r\n( 16 ) . سنج و دف\r\n( 17 ) . زنگهايى كه بر سينهء ستور مىبستند .\r\n( 18 ) . زنگ\r\n( 19 ) . آهنگ\r\n( 20 ) . بلبلان\r\n( 21 ) . خوشه‌ها\r\n( 22 ) . آرامتر\r\n( 23 ) . بخرام\r\n( 1 ) . در پيرامون تاريخ بيهقى ، پيشين . ص 655 .\r\n( 2 ) . ر ك : همان ، ج 2 ، ص 189 - 188 .\r\n","page_name":" 549 ","page_number":557},
  {"content":"\r\n\r\nخماخم ؛ و سخت رنج رسيد لشكر را تا از آن پل بگذشت . » « 1 »\r\nبيهقى در جاى ديگر ، از كارهاى نيك بو الحسن عراقى ياد مىكند و مىنويسد كه اين مرد در دوران حيات « . . كاريز مشهد را كه خشك شده بود باز روان كرده و كاروانسرايى برآورده و ديهى مستغل سبك خراج بر كاروانسراى و بر كاريز وقف كرده » « 2 » است .\r\nدزدان و راهزنان در عهد مسعود بطوريكه از تاريخ بيهقى برمىآيد ، در اواخر عهد سلطان مسعود « على قهندزى » از ضعف حكومت استفاده مىكرد ، و از راه دزدى و غارتگرى ، به مردم بىسلاح زيانهايى مىرسانيد ؛ تا سرانجام بايتگين كه سربازى جوان ، زيرك و كاردان بود با حيله و تدبير ، على را به دام انداخت . بيهقى در شرح اين ماجرا مىنويسد كه على قهندزى « دزديها و غارتها كردى و مفسدى چند مردمان جلد باوى يار شده و كاروانها مىزدند و ديهها غارت مىكردند ؛ و اين خبر به امير رسيده بود . هر شحنه كه مىفرستاد ، شر او دفع نمىشد . . . حصارى قوى در سوراخى بر سر كوهى داشت . . . ، به هيچ حال ، ممكن نبود آن را به جنگ ، ستدن . . . در اين فترات كه به خراسان افتاد ، بسيار فساد كردند و راه زدند و مردم كشتند . » « 3 » پس از آنكه نوشتكين مأمور سركوبى او شد ، جوانى بايتگين نام ، كه در انواع ورزش استاد بود ، دل به دريا زد و يكتنه بسوى مقر على روان شد . در حالىكه سنگ بجانب او روان بود ، فرياد زد : رسولم ، مزنيد . آنها به گفتهء او اعتماد كردند . على پرسيد : براى چه كار آمده‌اى ؟ او گفت : امير مرا فرستاده و پيغام داده است : « دريغ باشد كه از چون تو مردى رعيت و ولايت بر باد شود ؛ به صلح پيش آى تا ترا پيش خداوند برم و خلعت و سرهنگى ستانم . على گفت : امانى و دلگرمىيى مىبايد . بايتگين انگشترى يشم داشت ، بيرون كشيد و گفت : اين انگشترى خداوند سلطان است . . . بدان سخن فريفته شد و برخاست . » « 4 »\r\nچون على فرود آمد ، سربازان به قله بالا رفتند و حصار و قلعهء او بگرفتند و بدين رايگانى ، مشكل پايان گرفت .\r\nغزالى در برابر دزدان و عياران : در عهد سلاجقه با وجود امنيت نسبى ، گه‌گاه ، دزدان مزاحم مسافران مىشدند .\r\nغزالى كه پس از سالها تحصيل و گردآورى اطلاعات و ذكر خلاصه‌اى از آنها در اوراق و حواشى كتب ، از گرگان به طوس برمىگشت ، ناگهان « دزدان و عياران به كاروان حمله برده اموال ايشان را غارت نمودند ، و از آن جمله ، كيسه يا توبره‌اى را هم كه غزالى نتايج تحصيل خود را در آن نهاده بود ، گرفتند . غزالى پيش رئيس دزدان رفت و التماس كرد كه تعليقات او را پس بدهد . او گفت : تعليقات چيست ؟ جواب داد : در آن هميان ، كتابها و كاغذهايى است و من مطالبى را كه از استادم شنيده‌ام ، بر آنها يادداشت كرده‌ام . اينها براى شما فايده‌اى ندارد ، اما من راه دورى پيموده‌ام و عمرى بسر برده‌ام تا\r\n\r\n\r\n","description":"","footnote":"\r\n( 1 ) . تاريخ بيهقى ، پيشين . ص 455 .\r\n( 2 ) . همان . ص 539 .\r\n( 3 ) . تاريخ بيهقى ، پيشين . ص 560 ( به اختصار ) .\r\n( 4 ) . همان . ص 562 - 561 .\r\n","page_name":" 550 ","page_number":558},
  {"content":"\r\n\r\nاين علوم را آموخته‌ام و بدون آنها زحماتم بهدر خواهد رفت . رئيس دزدان خنديد و گفت :\r\nاگر به اين‌كه ما اين انبان را از تو گرفته‌ايم ، زحماتت بهدر خواهد رفت ، چگونه ادعا مىكنى كه اين علوم را ياد گرفته‌اى ! با وجود اين ، توبره را به غزالى پس دادند ، اما او از اين قول رئيس دزدان درس عبرت گرفت و چون به طوس برگشت سه سالى از وقت خود را صرف مطالعه و تكرار و فراگرفتن دروس خود كرد تا دزد نتواند او را از علومش محروم كند . » « 1 »\r\nناصرخسرو علوى در ديوان اشعارش ، به مسافرتهاى پرماجراى خود و مصائب و مشكلاتى كه در راه كشف حقيقت تحمل كرده است ، اشاره مىكند :\r\n برخاستم از جاى و سفر پيش گرفتم * نزخانم ياد آمد و نزگلشن و منظر\r\n. . . از سنگ بسى ساخته‌ام بستروبالين * وز ابر بسى ساخته‌ام خيمه‌وچادر\r\nگاهى به نشيبى شده همگوشهء ماهى * گاهى به سر كوهى برتر زد و پيكر\r\nگاهى به زمينى كه ز او آب چو مرمر * گاهى به جهانى كه در او كاخ چواخگر\r\nگه حبل به گردن بر ، مانند شتربان * گه بار به پشت اندر ، مانندهء استر\r\nجوينده همى گشتم ازين بحر بدان بر * پرسنده همى رفتم از اين شهر بدان شهر \r\nرشيد الدين وطواط ، در بخش سوم كتاب خود ، از مشكلات سفر سخن مىگويد : « مسافرت از اوطان و مهاجرت از اقران ، كارى مشكل و دائى معضل است . . . پيغمبر ( ص ) . . . فرموده است كى : السفر قطعة من النار ؛ و گاه خبر داده : الحر يؤذى و البرر يقتل . . . و طوايف علما و طبقات حكما را در اين معنى ، نظما و نثرا ، نكت فراوان و ملح بيكران است . . . الغربة كلها كربة و الفرقة كلها حرقة .\r\n . . . مرد در شهر خويش با نيروست * ديده هم در ميان چشم نكوست . » « 2 » \r\nعنصر المعالى در قابوسنامه ، مختصات مسافرتهاى قرون وسطايى و وضع طبقات ممتاز و بينوا را تا حدى روشن مىكند : « . . . و در آن قافله ، از او منعم‌تر كس نبود ، و فزون از صد تا اشتر زير بار او بود . و اندر عمارى نشسته بود ، خرامان و تازان در باديه همى شد ، با ساز و آلتى كه در حضر باشد ؛ و بسيار قوم از درويش و توانگر با او همراه بودند . چون نزديك عرفات رسيدند ، درويشى همى آمد ، برهنه پاى و آبله كرده و تشنه و گرسنه . وى را ديد بدان ناز و تن آسانى ؛ روبدو كرد و گفت : وقت مكافات ، جزاى من و تو هر دو يكى خواهد بود ؟ » « 3 »\r\nدرويش با اين بيان ساده به اختلاف طبقاتى ، و نظام ظالمانه اقتصادى دوران خود اعتراض مىكند .\r\nدر كتاب عتبة الكتبه ، ضمن منشورها و فرامينى كه به نام اشخاص صادر شده است ، به مصادر امور و زمامداران هر استان در ( عهد خوارزمشاهيان ) غالبا تأكيد شده است كه در حفظ امنيت راهها و مبارزه با دزدان و راهزنان سعى و كوشش نمايند . از جمله در اين فرمان ، مىنويسد : « . . . و چنان سازد كه مدارج و مناهج مسلمانان . . . در آن ولايت از دزد و راهزن\r\n\r\n\r\n","description":"","footnote":"\r\n( 1 ) . مجتبى مينوى ، نقد حال ، ص 270 - 269 .\r\n( 2 ) . نامه‌هاى رشيد الدين وطواط ، با مقدمهء قاسم تويسركانى ، ص 137 - 136 .\r\n( 3 ) . قابوسنامه ، پيشين . ص 21 .\r\n","page_name":" 551 ","page_number":559},
  {"content":"\r\n\r\nو اهل غيث و فساد پاك باشد ، و مردمان در كنف امان و سلامت مىتوانند گذشتن و با دزدان و راهزنان در اقامت حدود و تقديم حكم سياست محابا و مدارا روا ندارند ، و اتفاق و موافقت و مشاورت قضات اولو الالباب آنچه مفروض است دربارهء ايشان بجاى آرد ؛ كما قال - اللّه تعالى :  إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ . . . » \r\nسعدى به دلهره و نگرانى تجار و سرمايه‌داران در راههاى ناامن قرون وسطى اشاره مىكند - آنجا كه مىگويد :\r\n سعديا سرمايه‌داران از خلل ترسند و ما * گر برآيد بانگ دزد از كاروان آسوده‌ايم \r\nدر كتاب التوسل الى الترسل كه در دورهء علاء الدين تكش خوارزمشاه نوشته شده است ، در مورد مراقبت از راههاى ارتباطى ، چنين تعليم مىدهد .\r\n« و بفرمايد تا در حراست راههاى آن اقطاع و تنظيف آن ، از قطاع هيچ دقيقه مهمل نگذارند . . . و خوب نامى آن فرزند را به اعزاز و تبجيل ابناء السبيل تسجيل كنند و در حمايت جان و مال ايشان ، حسن رعايت مبذول دارند و جايز نشمرند كه فتنه شايع و مال مسلمانان ضايع شود ؛ چه كه رهگذريان ، پيكان رايگان و بىمزد ، و ثناگويان بىعوض باشند . شكر و ثناء ايشان در اقطار آفاق گيتى بدرقهء نام خوب و ذكر جميل شود . و هيچ مردم كامل عقل و صائب رأى ، از پيكان رايگان اندك حمايت دريغ ندارد و با ثناگويان بيطمع ، به لطف عنايتى مضايقتى نكند . » « 1 »\r\nدر جاى ديگر از كتاب التوسل مخصوصا به اهميت امنيت راهها در حسن جريان امور اقتصادى و سياسى اشاره شده است . « . . . و فرموديم تا در حفظ و حراست راهها بروفق عقل و كياست ، احتياط و سياست بجاى آرد و تنظيف آن از دزدان و مفسدان واجب دارد و حفظ مسالك از لوازم ضبط مملكت داند و بازرگانان و ابناء و سبيل را به هيچ سبيل ، ناخوشدل و مشوش خاطر نگذارد ؛ چنان كه اموال و دماء ايشان از نهب و غارت مأمون باشد ؛ چه ايشان پيكان رايگان و ثناگويان بىطمع باشند . ذكر خوب از حكايت منتشر شود و نام بد از شكايت ايشان ساير گردد . » « 2 »\r\n\r\nنظرى كلى به راههاى ايران بعد از اسلام\r\nلسترنج در جغرافياى تاريخى سرزمينهاى خلافت شرقى ، ضمن توصيف خصوصيات اجتماعى و اقتصادى شهرهاى ايران ، از راههاى اصلى و فرعى كه بلاد مختلف هر استان را به استان ديگر پيوند مىداد ، بتفصيل سخن مىگويد و با استناد به نوشته‌هاى اصطخرى ، ابن حوقل ، مقدسى ، ناصرخسرو ، ابن رسته ، قدامه ، حمد اللّه مستوفى و ديگران ، وضع طبيعى ، جغرافيايى و اقتصادى و معابر هر منطقه را براى علاقه‌مندان روشن مىكند . از جمله ، راجع به راههاى خراسان ، مىنويسد :\r\n« راههاى كه از خراسان و قهستان مىگذشت يكى شاهراه بزرگ خراسان بود كه از آن طرف بسطام ، داخل خاك خراسان مىشد . و از آنجا تا نيشابور دو شاخه مىگشت : راه شمالى يعنى\r\n\r\n\r\n","description":"","footnote":"\r\n( 1 ) . التوسل الى الترسل ، پيشين . ص 36 .\r\n( 2 ) . همان . ص 13 .\r\n","page_name":" 552 ","page_number":560},
  {"content":"\r\n\r\nراه كاروانى از بسطام به جاجرم مىرفت و جلگهء جوين را طى كرده از « آزادوار » مىگذشت و به نيشابور مىرسيد . تمام اين راه را حمد اللّه مستوفى و قسمتى از آن را اصطخرى و ابن حوقل وصف كرده‌اند . راه جنوبى كه كوتاه‌تر از راه شمالى بود ، راه چاپارى بود كه به نيشابور منتهى مىشد .\r\nيك منزل بعد از نيشابور ، در دزباد ( قصر الريح ) راه خراسان دو شاخه مىشد : راه راست يعنى راه جنوب خاورى به هرات مىرفت . . و راه سمت چپ ، از دزباد ، به شمال خاورى پيچيده . به مشهد و طوس مىرفت ؛ سپس از راه « مزدران » به سرخس در معبر رود تجند مى - رسيد . از سرخس ، شاهراه خراسان ، كوير را طى كرده به مرو بزرگ و از آنجا پس از عبور مجدد از كوير در آمل به ساحل جيحون منتهى مىشد و چون راه از خراسان خارج مىشد ، منتهاى آن بخارا بود . » « 1 »\r\n« در منطقه گرگان و طبرستان ، راههاى زياد وجود نداشت زيرا كوههاى طبرستان مانع از آن بود كه راهى از آنجا بگذرد . اصطخرى و مقدسى راهى را كه از رى به‌سمت شمال مىرفت و از كوهها مىگذشت ، اسم برده‌اند . اين راه از اسك و بلور مىگذشت و به آمل منتهى مىشد . راهى كه از آمل به‌سمت باختر در امتداد ساحل مىگذشت ، ابن حوقل و اصطخرى منزلگاههاى آن را تا ناتل و چالوس و از آنجا تا سرحد گيلان ( ديلم ) ياد كرده‌اند . » « 2 »\r\nراه كوير : ابن حوقل و مقدسى دربارهء راه كوير و مشكلات آن ، مطالب جالبى نوشته‌اند : « راهزنان آن از هر بيابانى بيشترند و از هر جا راهزنى رانده شود به اينجا پناه مىآورد ، و هيچ شهر و دهكده‌اى در اين خاك نيست مگر در سه جا . » « 3 » مقدسى مىنويسد :\r\n« اين بيابان چون درياست از هر سوى آن مىتوانى طى طريق كنى به شرط آنكه راه را بشناسى و حوضهاى آب و گنبدكهاى آن حوضها را از نظر دور ندارى - اين حوضها را در قرن چهارم در امتداد راههاى كوير ساخته بودند و ميان هردو حوض يك روز راه فاصله بود . مقدسى طى هفتاد روز از اين سوى كوير به آن سوى رفته و از گردنه‌هاى هولناك و شوره‌زارهاى خطرناك و نقاط گرمسيرى و سردسيرى آن سخن رانده است . » « 4 »\r\nناصرخسرو و ديگر سياحان ، كمابيش ، همين مطالب را تأييد كرده‌اند . ناصرخسرو به خطر ريگ روان و اهميت « علائم » اشاره مىكند و مىگويد : « هركه از نشان بگردد ، از ميان آن ريگ بيرون نتواند آمدن . » « 5 »\r\nراههاى فارس : « مهمترين راههاى فارس ، از شيراز به ساحل دريا مىرفت . زيرا سيراف و جزيرهء كيش و هرمز كه متواليا ، در طى ازمنه ، مهمترين بنادر خليج فارس گرديدند ، مقصد و منتهى اليه تمام راهها بودند ؛ چنان كه امروز راههاى كاروانى و پستى ، به بوشهر كه مقام\r\n\r\n\r\n","description":"","footnote":"\r\n( 1 ) . جغرافياى تاريخى سرزمينهاى خلافت شرقى ، پيشين . ص 458 - 457 ( به اختصار ) .\r\n( 2 ) . همان . ص 407 - 406 ( به اختصار ) .\r\n( 3 ) و ( 4 ) . همان . ص 346 .\r\n( 5 ) . همان . ص 347 .\r\n","page_name":" 553 ","page_number":561},
  {"content":"\r\n\r\nهرمز قديم را گرفته است ، منتهى مىشود .\r\nراه دوم راهى بود از شيراز به طرف جنوب كه در زمان قديم به سيراف منتهى مىشد .\r\nپس از خراب شدن سيراف ، كاروانها راهى ديگر كه در نيمه راه از اين جاده منشعب مىگرديد و به سمت جنوب خاورى مىرفت ، اختيار كردند . اين راه تازه به بندر مقابل جزيرهء كيش منتهى مىشد و همان است كه حمد اللّه مستوفى بتفصيل آن را شرح داده است . « 1 »\r\nمقدسى از يك راه فرعى مهمى گفتگو كرده كه از دارابگرد در جادهء هرمز ، به سمت جنوب باخترى مىرفت و به سيراف مىرسيد .\r\nراه باخترى كه باز به ساحل مىرفت ، در قسمت بالا ، راه كنونى شيراز به بوشهر را طى مىكرد ؛ بدينقرار كه از كازرون و دريز گذشته به توج مىرسيد كه شهر مهم تجارتى قرن چهارم بود ؛ و از آنجا به بندر جنابه مىرفت . . . راهى كه از شيراز به سمت شمال باخترى به ارجان و خوزستان مىرفت ، بيش از همهء راههاى ديگر ، در كتابهاى جغرافيايى شرح داده شده است . اين راه ، پس از خروج از شيراز ، اول : به سمت شمال باخترى متوجه شده از جويم مىگذشت و به نوبنجان مىرسيد ، و از آنجا از گنبد ملغان مىگذشت و به ارجان مىرسيد و پس از پل بزرگى كه روى رودخانهء طاب بود ، گذشته در سرحد فارس به بستانك مىرسيد .\r\nدر قرون وسطى ، از شيراز به اصفهان ، سه راه بود ، از يكديگر جدا ؛ كه غربيترين آنها در جويم ، از طريق ارجان ، به طرف راست منشعب مىشد و به بيضا ، واقع در جلگهء مرو - دشت ، مىرفت و از آنجا به كورد و كلارو و سپس به سميرم و اصفهان مىرسيد . » « 2 »\r\nآنچه جغرافىنويسان قرن سوم و چهارم دربارهء راههاى كرمان ثبت كرده‌اند ، بمراتب ، از شرحى كه راجع به فارس داده‌اند كمتر است ، و فواصل راههاى كرمان را فقط برحسب منزلگاه ثبت كرده‌اند كه مقياس دقيق و منجزى نيست . لسترنج در جغرافياى تاريخى خود ، با استناد به آثار اصطخرى ، مقدسى ، حمد اللّه مستوفى ، ابن خردادبه و قدامه ، راههاى اصلى و فرعى كرمان و فارس و كاروانسراها و منزلگاههاى ، اين منطقه را مشخص كرده است .\r\n« راههاى سيستان همه در زرنج مركزيت پيدا مىكرد . راه كوير از نرماشير كه از سنيج عبور مىكرد ، به زرنج منتهى مىشد . از زرنج به شمال راهى كه به هرات منتهى مىشد ، از كركويه مىگذشت و از آنجا از روى پل هيرمند عبور نموده به جوين ، در كنار رود فره ، مىرسيد .\r\nسه منزل شمال فره ، شهر سفزار ( سبزوار هرات ) اولين شهر خراسان واقع بود . » « 3 » ناگفته نماند كه راه دريايى خليج فارس ، براى بازرگانانى كه با هندوستان و چين دادوستد داشتند ، حائز اهميت فراوان بود .\r\n\r\nطرز مسافرت\r\nچنان كه اشاره كرديم ، در دورهء قرون وسطى ، جمعيت زيادى از مسافرين و سوداگران ، تشكيل كاروانى بزرگ مىدادند و تحت نظم و قواعد معينى ، به راه‌پيمايى و طى طريق مىپرداختند . در كاروانهاى مهم ، عده‌اى\r\n\r\n\r\n","description":"","footnote":"\r\n( 1 ) . همان . ص 317 .\r\n( 2 ) . همان . ص 319 - 317 ( به اختصار ) .\r\n( 3 ) . همان . ص 376 .\r\n","page_name":" 554 ","page_number":562},
  {"content":"\r\n\r\nسوار و پيادهء مسلح ، براى حفظ امنيت و مبارزه با دزدان ، با مسافران همراهى مىكردند .\r\nمىگويند استاد ابو نصر فارابى غير از مقام علمى و فلسفى ، از خداوندان موسيقى دوران خود نيز بود . او در سفر شام ، به كاروانسالار ، از سر خيرخواهى ، گفت كه اگر زنگهاى گردن شتران را برحسب كوچكى و بزرگى آنها به ترتيبى كه مىگويم آويزان كنى ، در نتيجهء تغيير آهنگ ، بر سرعت حركت شتران افزوده خواهد شد . كاروان سالار چنين كرد كه او گفته بود ؛ و در نتيجهء اين تدبير ، كاروانيان ساعتها قبل از موقع مقرر به مقصد رسيدند .\r\nفردوسى و ديگر شعرا ، در وصف كاروانهاى قرون وسطى سخن بسيار گفته‌اند :\r\n شتر بود بر دشت ، ده كاروان * به هر كاروان بر ، يكى ساروان\r\nبه دستور فرمود تا ساروان * هيون آرد از دشت صد كاروان \r\n- فردوسى\r\n هرچه پرسيدند او را همه اين بود جواب * كاروانى زده شد كار گروهى سره شد \r\n- لبيبى\r\nسعدى ، مكرر ، در آثار خود به مشكلات مسافرت در عصر خود اشاره مىكند :\r\n چو پيروز شد دزد تيره روان * چه غم دارد از گريهء كاروان ، \r\n- گلستان\r\n« . . . ياد دارم كه شبى در كاروانى ، همه شب ، رفته بودم و سحر بر كنار بيشه خفته . . . »\r\n- گلستان .\r\nپيادهء سروپا برهنه با كاروان حجاز از كوفه بدرآمد و همراه ما شد و معلومى نداشت . . . - گلستان .\r\nخواجه حافظ به مسافران تن‌آساى اعلام خطر مىكند :\r\n كاروان رفت و تو در خواب و بيابان در پيش * وه كه بس بى خبر از غلغل چندين جرسى\r\nمرا در منزل جانان چه جاى عيش ، چون هر دم * جرس فرياد مىدارد كه بربنديد محملها \r\nكاروان سالار معمولا هدايت و رهبرى كاروان را به عهده مىگرفت . سعدى در هزليات خود ، با زبانى طنزآميز ، به مسؤوليت كاروانسالار اشاره مىكند :\r\n تيز در ريش كاروانسالار * گر بدان ره رود كه خر خواهد \r\nناامنى راهها : سعدى در گلستان ، به وضع آشفتهء راهها در قرون وسطى ، اشاره مىكند و ضمن حكايتى ، با كلك تواناى خود ، ناراحتيها و محروميتهاى گوناگون مسافران را در آن ايام ، با استادى تمام ، تصوير مىكند :\r\n« شبى در بيابان مكه ، از غايت بيخوابى ، پاى رفتنم نماند ؛ سر بنهادم و شتربان را گفتم دست از من بدارد .\r\n پاى مسكين پياده چند رود * كز تحمل ستوده شد بختى\r\nتا شود جسم فربهى لاغر * لاغرى مرده باشد از سختى \r\n\r\n","description":"","footnote":"","page_name":" 555 ","page_number":563},
  {"content":"\r\n\r\nگفت : اى برادر ، حرم در پيش است و حرامى از پس . اگر رفتى ، جان بردى و اگر خفتى مردى .\r\n خوشست زير مغيلان به راه باديه خفت * شب رحيل ، ولى ترك جان ببايد گفت . » \r\n« معمولا آسايشگاه مسافران ، كاروانسراهايى بود كه در طول راهها احداث كرده بودند . به كاروانسرا ، خان رباطسرا ، خان خرك ، فندق ، تيم ، خوان ، خان التجار ، كاروانگاه نيز مىگفتند . » « 1 »\r\nچنان كه اشاره شد ، در عصر ميانگين ( قرون وسطى ) از بيم حملهء دشمنان و دزدان ، مسافرتها دسته‌جمعى و با كاروان صورت مىگرفت ؛ يعنى بازرگانان ، مسافران عادى و زايرين ، مأموران سياسى ، داعيان و مبلغان مذهبى و جهانگردان و محققان ، جملگى با ستوران و زاد و توشه‌اى كه از پيش فراهم كرده بودند تن به قضا مىدادند و پس از تنظيم وصيت‌نامه و انجام پيش‌بينيهاى لازم ، راه سفرهاى دور و دراز را پيش مىگرفتند . فرخى مىگويد :\r\n با كاروان حله برفتم ز سيستان * با حلهء تنيده ز دل بافته ز جان \r\nسعدى به مسؤوليت خطير سلاطين در حفظ امنيت راهها ، اشاره مىكند و با جسارت بسيار مىگويد : « اگر سلطان دفع دزدان نكند ، به بازوى خود ، كاروان مىزند . »\r\n\r\nامنيت نسبى راهها در طول تاريخ\r\nدر دورهء طاهريان ، سامانيان و غزنويان ، مادام كه شهرياران لايق زمام امور را در كف داشتند ، امنيت راهها تأمين مىشد . در دورهء سلاجقه نيز مادام كه خواجه نظام الملك ادارهء امور را در دست داشت ، راهها امن بود سلاجقهء آسياى صغير و كرمان نيز در دوران قدرت ، در حفظ امنيت راهها كوشا بودند . در تاريخ سلاجقهء كرمان ، مىخوانيم كه ملك قاورد در دوران حكومت بيست و چهار سالهء خود ، غير از فعاليتهايى كه در راه بهبود نسبى زندگى اقتصادى مردم به عمل آورد ، كوشيد تا راههاى ارتباطى بيش از پيش از امنيت برخوردار شوند . « در راه سيستان و درهء قاورد ، در چهار فرسنگى اسفه ، دربندى ساخته درى از آهن در آويخت و مرد بنشاند و از سر دره تا فهرج بم كه 24 فرسخ است ، در هر سيصد گام ، ميلى به دو قامت آدمى چنان كه در شب از پاى آن ميل ، ميل ديگر مىتوان ديد ، بنا نهاد تا خلايق و عباد اللّه در راه ، تفرقه و تشويش نكنند و در سر دره كه ابتداى اميال از آنجاست ، خانى و حوض آب و حمام از آجر ساخته و دو مناره ، ما بين كرك و فهرج ، بنا كرده يك منارهء چهل گز ارتفاع و ديگرى بيست و پنج گز ، و در تحت هر مناره كاروانسرا و حوض ، و از طرف يزد ، در ده فرسنگى يزد ، چاهى ساخت و مرد بنشاند و آن را ، الحال چاه قاورد مىگويند . » « 2 »\r\nدر جاى ديگر ، صاحب تاريخ سلاجقه دربارهء اين ميلها گويد : « در شهر جمادى - الاول سنهء 1025 ، كه راقم اين صحيفه بسيستان رفته . . . آثار خيرات قاوردى را برأى العين مشاهده نمود . . . حقا كه چيزى فوق آنچه قاورد در بيابان كرك نموده مقدور بشر نيست كه\r\n\r\n\r\n","description":"","footnote":"\r\n( 1 ) . لغتنامهء دهخدا ، پيشين . مادهء « كاروانسرا » .\r\n( 2 ) . تاريخ سلاجقهء كرمان ، پيشين . ص 84 ( به اختصار ) .\r\n","page_name":" 556 ","page_number":564},
  {"content":"\r\n\r\nبه عمل آورد - ان آثار ناتدل علينا - فانظروا بعدنا الى الآثار . » « 1 »\r\nاسفنديار كاتب ، در آغاز قرن هفتم هجرى ، در تاريخ طبرستان ، از دستبرد دزدان ، بدين عبارت ، شكايت مىكند : « فوجى از احزاب غار و اصحاب نار بر ما زدند و آن اسب و غلام و ثقل و حطام با ما نگذاشته ، بعد مشاق بسيار ، به خدمت پدر رسيدم . از تشويش و اضطراب ولايت ، نه از خدمت او تمتع صورت بست و نه آنكه بمراد دمى زنم . » « 2 »\r\nهمو ، در كتاب خود ، از كيفر شديدى كه در حق دزدان و راهزنان معمول مىداشتند ، سخن مىگويد : « . . . راهزن و مبتدع را در پاى پيل مىفرمود انداخت ، و گاو ديگى بود بر صورت گاو ساخته ، ارزير درو مىگداختند ، آدمى درو مىافگندند ، و درازگوشى بود از آهن به سه پايه ، بعضى را از پا بياويخته ، آنجا مىداشتند تا هلاك شود ، و درخت چهار ميخ را برو راست كرده بودند . و اين عقوبات جز جادو و راهزن را نكردندى . » « 3 »\r\nچون امنيت راهها ، و قلع‌وقمع دزدان و راهزنان ، موجب رشد فعاليتهاى اقتصادى و افزايش درآمد دولت مىشد ، زمامداران مآل‌انديش ، در حفظ امنيت راههاى بازرگانى ، سعى فراوان مىكردند .\r\nمسؤوليت كاروانسالار : تجار و بازرگانان و زايرين و جهانگردانى كه به جان و مال خويش دلبستگى داشتند ، خود را در پناه حمايت كاروانسالار قرار مىدادند و دولت بموجب حكمى ، مردى شجاع و جلد را كه واجد شرايط باشد ، با صد مرد مسلح كماندار همراه كاروانهاى مهم مىكرد و از او مىخواست كه با دزدان و متمردان و حراميان و راهزنان به مبارزه برخيزد . مردم مسافر و بازرگانان نيز مكلف بودند « . . . از سخن و صواب - ديد او بيرون نيايند و اوامر و نواهى او را درباب ركوب و نزول مطيع و منقاد باشند و جماعت سواران و سلاحداران كه در كاروان باشند ، به وقت دفع دزدان و حراميان ، با او و نوكران او متفق بوده . به هيچ حال ، انفراد و استبداد نجويند . . » « 4 » ضمنا كليهء مسافران مكلف بودند ، بابت اين فداكارى ، مبلغى كه معهود و مشخص است به كاروانسالار تسليم كنند و بهيچوجه ، بهانه و عذرى نياورند .\r\nاز فصل هژدهم دستور الكاتب ، به خوبى پيداست كه از 6 يا 7 قرن پيش ، بازرگانان براى حل و فصل اختلافات و مشكلات خود ، از شخصى به نام « ملك التجار » استمداد مىجستند ، و او ظاهرا مكلف بود كه « . . . به ضبط احوال تجار اشتغال نموده ، مجموع مهمات و مصالح ايشان را در محاكم شريعت و ديوان بزرگ ، به عرض رسانيده بر مقتضاى شرع و عدل ، ساخته گرداند و نگذارد از هيچ آفريده برايشان ظلم و زيادى رود و حقوق ايشان بر هر كس كه ثابت گردد مستخلص گردانيده تسليم كند ، و عذر و دفع ناموجه نشنود . » « 5 »\r\n\r\n\r\n","description":"","footnote":"\r\n( 1 ) . همان . ص 11 .\r\n( 2 ) . تاريخ طبرستان ، پيشين . ص 6 .\r\n( 3 ) . همان . ص 26 .\r\n( 4 ) . دستور الكاتب فى تعيين المراتب ، پيشين . ج 2 ، ص 170 .\r\n( 5 ) . همان . ص 159 .\r\n","page_name":" 557 ","page_number":565},
  {"content":"\r\n\r\nدر كتب تاريخى و آثار ادبى و سفرنامه‌هاى گوناگونى كه از قرون وسطى به يادگار مانده ، مكرر ، به مشكلات سيروسفر در آن دوران اشاره شده است :\r\nدر كتاب سيرت جلال الدين منكبرنى ، به مشكلات سفر در زمستان در هفت قرن پيش ، اشاره شده است : « در اين زمهريرهاى مهلك و سرماهاى قاتل ، بنوعى كه بود ، روزى مىگذشت . شعر :\r\n در آن شيب و بالا ز نرم و درشت * ز ماهى شكم ديدم از ماه ، پشت . \r\nراهى برسم بخيلان ، از صادر و وارد روى درهم كشيده . . . در يك جانب ، كوهى از بلندى همعنان آسمان گشته و بتندى شاخ حمل و ثور را شكسته . . . آب ارس ابروار مىغريد و برق شكل مىباريد و باد سرد مواجههء خنگ مىكرد . . . الحق ، سوار را از پشت چهارپاى در مىربود و چهارپاى را از زير بار بيرون مىكشيد . . . خداوند عالم ، خلد اللّه سلطانه ، از شدت سرما ، اضطرابها مىنمود و بر كثرت اين برفها نفرين مىفرمود . » « 1 »\r\nدر كتاب مهمان‌نامهء بخارا ، خواننده ، ضمن مطالعهء سرگذشت مؤلف و مسافرتهاى او در آغاز قرن دهم ، با خطرات و مشكلات فراوانى كه مسافران را تهديد مىكرد آشنا مىشود « بالاخره فضل اللّه هم در كشتى نشست و خود را به ساحل رسانيد ، ولى شتران او در سيحون غرق شدند . پس از گذشتن از آب سيحون . . . در خارج قلعهء غوجان كه از قلاع تركستان است نزول كردند و از آنجا بيابان ميان تركستان و سمرقند را طى كردند و منازل و مراحل كنار سيحون را هشت روزه طى كردند . . . و در رباطى كه چاه آبى داشت نزول كردند . . . روز پنجشنبه ، 28 ذى حجه ، از راه آب كوهك ، وارد سمرقند گرديدند . مصائب و سختيهاى راه ، سرما و برف و بادهاى سخت ، دوبار عبور از سيحون كه بار اول يخ زير پاى فضل اللّه شكست و او در آب افتاد و بار دوم ، شترهاى او غرق شدند ، و ناراحتيها و رنجهاى فضل اللّه بر اثر مرض و ساير اتفاقات و سوانح ، روح فضل اللّه را آزرده كرد و باعث پشيمانى او شد .\r\nخود او گويد : « اين سفر پرخطر ، هرچند متضمن احراز مثوبات اخروى و موجب حصول مقاصد دنيوى مىتواند بود ، فاما سزاوار آن بود كه گنج عزلت و كنج وحدت را مبدل به اين تشويش و غوغا نمىساختم و در گوشهء فراغ ، به درس و تصنيف مىپرداختم . هرات را در عين عافيت گذاشتن و روى همت بجانب تركستان برافراشتن و در آنجا انواع زحمت و الم كشيدن و زهراب مفارقت احباب و تلخى امراض و عذاب چشيدن ، با وجود بقاء اختيار و قدرت در ترجيح هرات بر تركستان ، از شيمهء خردمندى بسيار دور بود و از راه دانش و عقل بعيد مىنمود . » « 2 »\r\nبا مطالعهء اين سرگذشت و آثارى از اين قبيل كه از قرون پيش به يادگار مانده ، مىتوان به خصوصيات و جنبه‌هاى خوب و بد سفرهاى آن دوران پىبرد .\r\nدر تاريخ طبرستان و رويان ، ضمن توصيف حركت امير تيمور در مازندران ، از راهى\r\n\r\n\r\n","description":"","footnote":"\r\n( 1 ) . شهاب الدين محمد نسوى ، سيرت جلال الدين منكبرنى ، به تصحيح مجتبى مينوى ، ص « كح » .\r\n( 2 ) . فضل الله بن روزبهان خنجى ، مهمان‌نامهء بخارا . به اهتمام دكتر منوچهر ستوده ، ( سرگذشت مؤلف ) ، ص 27 - 26 .\r\n","page_name":" 558 ","page_number":566},
  {"content":"\r\n\r\nكه به امر امير تيمور گوركانى در جنگل احداث كرده‌اند سخن به ميان آمده است : « اشارت شد كه امرا به ياساقيان امر كنند تا تبر و دهره و اره برداشته ، در پيش لشكر باشند . و آهنگران را جهت تيز كردن آلات قطع ، همراه ايشان گردانيدند ، تا درختها بريده و انداخته و جويها - كه در آن مواضع جارى باشد - بدان سر موضع پل بسته آن مقدار راه گشاده و آماده گردانند كه عساكر ظفر پيكر ، قشون به ياسال عبور توانند كرد . « 1 » »\r\n\r\nوسايل حمل‌ونقل در قرون وسطى\r\nدر آثار منظوم و منثور شعرا و ادباى ايران ، مكرر ، به وسايل حمل‌ونقل مردم در دوران بعد از اسلام اشاره شده است . چون اين وسايل طى صدها بلكه هزاران سال كارگشا و ياور آدميان بوده ، بيمناسبت نيست كه اندكى از خصوصيات و طرز بهره‌بردارى از آنها ، سخن گوييم :\r\nاسبان و استران : در دورهء قرون وسطى ، اسبان و استران و ديگر چهارپايان نه تنها در فعاليتهاى روزمرهء اقتصادى و اجتماعى بلكه در كارهاى رزمى ، مقام و ارزش فراوانى داشتند .\r\nچنان كه شجاع ، نويسندهء كتاب انيس الناس ، فصل شانزدهم كتاب خود را به « آداب شناختن اسبان و شرط آن » اختصاص داده و در 24 صفحه ، از خصوصيات اسبان نيك و بد ، سخن گفته است . به نظر او « جوهر اسب و آدمى يكى است ، و قيمت هريك از اين دو جنس ، به قدر جوهر او . بدان‌كه جهان به مردم آبادان و قايم است ، و مردم به حيوان . و بهترين حيوانات اسب است . . . اسب و جامه را نيك‌دار تا اسب و جامهء ترا نيك دارند .\r\nو معرفت نيك و بد اسب ، دشوارتر است از معرفت آدمى ؛ چه مردم را از طور كلمات و طريق سلوك و چهره ، توان دانست و آن اسب معلوم نگردد الا بعد از آزمايش و تجربه . » « 2 »\r\nبعد ، مؤلف از انواع و اقسام اسبان و خصوصيات بدن اين حيوان و طرز نگهدارى و تغذيهء آن و انواع بيماريهاى اسب ، بتفصيل ، سخن مىگويد .\r\nدر دورهء قرون وسطى ، عده‌اى از مردم به نام « مكارى » ، از راه نگهدارى اسب و قاطر و ديگر چهارپايان باربر و كرايه دادن آنها به مسافرين امرار معاش مىكردند :\r\n گروهى خداوندهء چارپاى * گروهى خداوند كشت و سراى \r\n- فردوسى\r\nخاقانى و ديگر شعرا به نقش اقتصادى چهارپايان اشاره كرده‌اند :\r\n خركى را به عروسى خواندند * خر بخنديد و شد از قهقهه ، سست\r\nگفت من رقص ندانم بسزا * مطربى نيز ندانم بدرست\r\nبهر حمالى خوانند مرا * كاب نيكو كشم و هيزم چست \r\n- خاقانى\r\n بار گوناگونست بر پشت خران * هين به يك چوب ، خران را تو مران \r\n- مولوى\r\n خرى كو شصت من برگيرد آسان * ز شصت و پنج من نبود هراسان \r\n- از امثال و حكم\r\n\r\n\r\n","description":"","footnote":"\r\n( 1 ) . تاريخ طبرستان و روميان و مازندران ، پيشين . ص 227 .\r\n( 2 ) . شجاع ، انيس الناس ، به كوشش ايرج افشار ، ص 330 .\r\n","page_name":" 559 ","page_number":567},
  {"content":"\r\n\r\n شتر را چو شور و طرب در سر است * اگر آدمى را نباشد خر است \r\n- سعدى\r\nدر حدود هزار سال پيش ، فردوسى ، ابو الفضل بيهقى ، فرخى ، منوچهرى و ديگر شعرا و نويسندگان از انواع مركوب آن دوران ياد كرده‌اند :\r\n« در وقت بيامدم و جامه در پوشيدم و خرى زين كرده بودند ؛ برنشستم و براندم . »\r\n- تاريخ بيهقى\r\n مركبان دارم خوشرو كه به را هم بكشند * دلبران دارم خوشرو كه بديشان نگرم \r\n- فرخى\r\n ره برو شخ شكن و شاد دل و تيز عنان * خوش‌رو سخت‌سم و پاك‌تن و جنگ آغاز \r\n- منوچهرى\r\n به ديبا بياراسته ده شتر * ركابش همه سيم و پالانش زر \r\n- فردوسى\r\n غره نگردد به عز پيل و عمارى * هركه بديدست ذل اشتر و پالان \r\n- ابو حنيفهء اسكافى\r\n آن يكى خر داشت پالانش نبود * يافت پالان ، گرگ خر را در ربود \r\n- مولوى\r\nاسب خواستن : « اصطلاحى بوده است قديم ، و در كتب نثر و نظم ، از آن بسيار آمده است كه هركس را در دربار پادشاه به مقامى يا شغلى يا لقبى سرافراز مىكردند ، هنگام بيرون آمدنش ، حاجب فرياد مىكرده است كه اسب فلان را بياوريد ( وان منصب و شغل يا لقب را ياد مىكرده است ) بيهقى ، در موقع عزيمت سلطان محمود با دو پسر ، از نيشابور كه محمد را امير خراسان مىكند و برمىگرداند و خود با مسعود ، بسوى رى مىرود ، آورده است : « امير محمد را آن روز ، امير خراسان خواند و اسب امير خراسان خواستند ، و وى سوى خراسان و نيشابور بازگشت . [ ص 126 
  ] . » « 1 »\r\nدر كتاب كليله و دمنه ( باب پادشاه و برهمنان ) و در ديگر آثار منظوم و منثور فارسى ، از « جمازهء بختى » سخن بميان آمده است . « بختى نام جنسى است از شتر خراسانى و مادرش شتر عربى و پدرش شتر دوكوهانه ( فالج ) كه شترى درشت و قوىهيكل است . و بيسراك شتر دوكوهانه‌يى است كه پدرش شتر عربى و مادرش دوكوهانه است . » « 2 »\r\n سيصد اشتر ز بختيان جوان * شد روانه به زير گنج روان \r\n- نظامى\r\nچون شتر جمازه شترى تيزرو بود ، براى رسانيدن اخبار و اطلاعات تازه ، به كار مىرفت و در\r\n\r\n\r\n","description":"","footnote":"\r\n( 1 ) . سبك‌شناسى ، پيشين . ج 1 ، ص 435 .\r\n( 2 ) . كليله و دمنه ، پيشين . [ حواشى 
  ] ، ص 352 .\r\n","page_name":" 560 ","page_number":568},
  {"content":"\r\n\r\nآثار شعرا ، در وصف اين حيوان قانع و راهوار ، سخنهاى بسيار گفته شده است :\r\n هايل هيونى تيزرو * اندك خور بسيار دو\r\nاز آهوان برده گرو * در پويه و در تاختن\r\nهامون گذار كوه‌وش * دل بر تحمل كرده خوش\r\nتا روز هر شب باركش * هر روز تا شب خاركن\r\nسياره در آهنگ او * خيره ز بس نيرنگ او\r\nدر تاختن فرسنگ او * از حد طايف تاختن \r\n- منوچهرى\r\n فروغ برقها گويى ز ابر تيرهء تارى * كه بگشادند اكحلهاى جمازان به نشترها \r\n- منوچهرى\r\n پس آنگه سى جمازه ساخت راهى * بريشان گونه‌گونه ساز شاهى \r\n- ويس و رامين\r\n به كوهسار و بيابانى اندر آورديم * جمازگان بيابان نورد كه كوهان \r\n- انورى\r\nهيون : نيز مانند جمازهء بختى شترى دوكوهانه و تيزرو بود .\r\n بگفت آنچه اندر دل انديشه بود * هيونى بر آن سو برافكند زود \r\n- فردوسى\r\n هيونى فرستاد و بگذارد پاى * بيامد بنزديك توران خداى \r\n- فردوسى\r\n ترا كوه پيكر هيون مىبرد * پياده چه دانى كه خون مىخورد \r\n- سعدى\r\n نشستم بران بيسراك سماعى * فروهشته دو لب چو لقچ زبانى\r\nيكى جعد مويى هيونى سبكر و * تو گويى يكى محملى مولتانى « 1 » \r\n- منوچهرى\r\nناگفته نماند كه استفاده از شتر ، از ديرباز ، در مناطق خشك و كويرى ايران معمول بود ، و هم‌اكنون كم‌وبيش ، از اين حيوان صبور و قانع بهره‌بردارى مىكنند . سرجان مالكم ، ضمن توصيف طبس ، مىنويسد كه مردم اين سرزمين « از امير تا فقير ، تجارت گوسفند و شتر مىكنند .\r\nمخصوصا تربيت شتر در آن صفحات بسيار مىشود و اهالى آنجا هم مىفروشند و هم به كرايه مىدهند . امير طبس هميشه از هزار شتر بيشتر در كرايه دارد . » « 2 »\r\nعمارى : « آنچه بر پشت فيل نهند و در آن نشينند و آن منسوب است به « عمار » واضع آن .\r\n- غياث اللغات .\r\n\r\n\r\n","description":"","footnote":"\r\n( 1 ) . همان . [ حواشى 
  ] . ص 360 .\r\n( 2 ) . تاريخ ايران ، [ ملكم 
  ] . پيشين . ج 2 ، ص 83 .\r\n","page_name":" 561 ","page_number":569},
  {"content":"\r\n\r\nمحمل : صندوق مانندى كه براى نشستن سوار ، آن را به روى پشت شتر و فيل مىگذارند و آن را هودج و كجاوه و عمارى هم گويند .\r\n ز گوهر يمن گشته افروخته * عمارى يك اندر دگر دوخته \r\n- فردوسى\r\n عمارى به پشت هيونان مست * چنان چون بود ساز و آيين ببست \r\n- فردوسى\r\n بندگان تو با عمارى و مهد * خادمان تو با كلاه و كمر \r\n- فرخى\r\n پس آنگه بود چون شاهانه آيين * فرستادش عماريهاى زرين \r\n- ويس و رامين\r\nو فزون از صد شتر در زيربار او و او در عمارى نشسته بود .\r\n- منتخب قابوسنامه [ ص 21 
  ]\r\nو لشكر بر سلاح و بر گستوان و جامه‌هاى ديباى گوناگون با عماريها و سلاحها به دو رويه بايستادند .\r\n- تاريخ بيهقى [ ص 290 
  ]\r\nو سعد را به عمارى اندر ، به سيستان فرستاد .\r\n- تاريخ سيستان\r\n ليلى چو ستاره در عمارى * مجنون چو فلك به پرده‌دارى \r\n- نظامى\r\n به آب سر شكم بشوييد تن * بسازندم از برگ نسرين كفن\r\nگل اندر عمارى من گستريد * عماريم چون غنچهء گل بريد \r\n- سلمان ساوجى » « 1 »\r\nعمارىدار ، عمارىكش ، ساربان ، كجاوه‌كش به كسانى اطلاق مىشد كه عمارى را از جايى به‌جاى ديگر مىبردند .\r\n ببستند اسبان جنگى در اوى * هم اشتر عمارىكش و راه جوى \r\n- فردوسى\r\n ده و دو هزار اشتر باركش * عمارىكشان ششصد و شصت و شش \r\n- فردوسى\r\nهودج : « چيزى است چون سبدى بزرگ و سايبانى بر سر آن‌كه بر پشت اشتر نهند و بر آن نشينند و آن مانند كجاوه و پالكى جفت نيست ؛ كجاوه‌اى كه در آن زنان نشينند و عمارى شتر »\r\n- غياث اللغات\r\n\r\n\r\n","description":"","footnote":"\r\n( 1 ) . لغت‌نامهء دهخدا ، پيشين . مادهء « عمارى » .\r\n","page_name":" 562 ","page_number":570},
  {"content":"\r\n\r\n ز ايوان شاه جهان تا به دشت * همى اشتر و اسب و هودج گذشت \r\n- فردوسى\r\n تو خوش خفته در هودج كاروان * مهار شتر در كف كاردان \r\n- سعدى\r\nهمانطور كه شتران در مناطق خشك و كويرى ايران ، از هر چهارپايى پر توانترند و به قول سعدى « خار مىخورند و بار مىكشند » ، در آسياى ميانه و مغولستان نيز ، در قرن هفتم هجرى ، اسبان قوى و مقاومى وجود داشتند كه به قول سفيران پاپ در دربارخانان مغول ، « مناسب راه بريدن در استپهاى زمستانى بودند . . . با سم برف را مىكاويدند و علف و ريشهء گياهان را مىخوردند . در سراسر آسياى ميانه و مغولستان ، از اين گونه اسبان سخت جان استفاده مىكردند .\r\nفاصلهء يامها يا چاپارخانه‌ها ، از هم كمابيش ، بسته بوجود آب و در حدود سى ميل بود . با رسيدن به هركدام از اين يامها ، اسب تازه نفس بديشان داده مىشد . چون به بيابانهاى خشكتر مىرسيدند ، اسبان قويترى بديشان مىدادند كه يك روز راه را بىتوقف بپيمايند . بدينگونه ، راهى برابر سه هزار ميل را در سه ماه و نيم بريدند . » « 1 »\r\nدليجان : « نوعى وسيلهء نقليهء عمومى براى حمل مسافر . از اوايل قرن 18 ميلادى ، در اروپا متداول گرديد . دليجانهاى اوليه معمولا با 4 يا 6 اسب كشيده مىشد و در مسافتهاى معينى ، اسبها را عوض مىكردند . دليجانها بين 12 تا 18 ساعت در روز در حركت بودند و روزانه تقريبا بين 40 تا 65 كيلومتر راه طى مىكردند . دليجانها بين 8 تا 14 مسافر با وسايل سفر آنها را حمل مىكردند و اغلب بسته‌هاى پستى نيز با اين دليجانها فرستاده مىشد .\r\nدر اوايل قرن 19 ، دليجان متداولترين وسيلهء حمل‌ونقل مسافر بود . » « 2 »\r\nكجاوه يا كجابه : « جايى باشد كه به جهت نشستن سازند و بر شتر بندند و به عربى هودج خوانند . » « 3 »\r\n« على بن موسى الرضا به نيشابور آمد . هردو بهم در كجابه‌اى بودند بر يك اشتر\r\n- تذكرة الاولياء [ ص 238 
  ] . » « 4 »\r\n\r\nمسافرت در قرون وسطى\r\nچنان كه گفتيم ، در دورهء قرون وسطى ، نه تنها در ايران بلكه در كليهء كشورهاى جهان كمابيش سفرهاى طولانى ، توأم با خطرات و حوادث ناگوار بود ( مگر در موارد استثنايى ) .\r\nپس از آنكه برادران پولو از طرف قوبيلاى عازم روم شدند ، خان براى اينكه پولو و همراهانش از هر جهت تأمين داشته باشند ، لوحه‌اى زرين كه بمنزلهء جواز عبورى بود به آنان داد . « فايدهء اين لوحه اين بود كه مسافران با تمام همراهانشان مىتوانستند در قلمرو\r\n\r\n\r\n","description":"","footnote":"\r\n( 1 ) . دوراكه ويلتس ، سفيران پاپ به دربار خانان مغول . ترجمهء مسعود رجب‌نيا ، ص 95 .\r\n( 2 ) . دايرة المعارف فارسى ، پيشين . مادهء « دليجان » .\r\n( 3 ) . برهان قاطع ، پيشين . ماده « كجاوه » .\r\n( 4 ) . محمد معين ، فرهنگ فارسى ، مادهء « كجابه » .\r\n","page_name":" 563 ","page_number":571},
  {"content":"\r\n\r\nوسيع امپراتورى بسلامت سفر كنند . واليان و حكام بمحض ديدن آنها ، موظف بودند ، منزل به منزل آنان را با نگهبانانى چند بدرقه نمايند و به هر جا كه وارد مىشدند ، آذوقه و علوفه و مسكن و ساير ما يحتاج آنها را از هر جهت تأمين كنند . با وجود تمام اين تسهيلات ، پولو و همراهان با مشكلهاى طبيعى بسيارى از قبيل سرما ، برف و بوران ، يخ و طغيان رودخانه‌ها مواجه مىشدند كه باعث كندى سفرشان مىشد . روى هم ، سه سال تمام طول كشيد تا توانستند به يكى از بنادر ارمنستان كه در ساحل شمالى خليج اسكندرون مىباشد ، برسند . » « 1 »\r\nتا قبل از عصر ماشينيسم ، طبقهء اشراف و فئودالها غير از اسب ، شخصى را به نام « غاشيه‌كش » همراه خود داشتند . غاشيه و زين‌پوش را معمولا روى زين مىكشيدند تا از گردوغبار و باران محفوظ بماند و غاشيه‌كش داشتن نوعى تشخص بود . چنان كه شاعر با لحنى اعتراض‌آميز به دولتمندان تهى مغز مىگويد : همهء تفاخر آنها به جود و دانش بود همهء تفاخر اينها به غاشيه است و جناغ - منجيك ترمذى\r\nبيهقى گويد : ابو القاسم رازى را ديد بر اسب قيمتى برنشسته و ساختى گران افكنده زراندود و غاشيهء پر نقش و نگار .\r\nگاه مراد از غاشيه بر دوش كشيدن ، امتثال امر و اطاعت كردن است . « 2 »\r\nانورى در دو بيت زير ، مقام و ارزش چهارپايان را در قرون وسطى ، نشان مىدهد :\r\n مرا آن دوست گفت كاخر كجايى * چرا بيشتر نزد ما نيايى\r\nبتشوير ، گفتم كه از بىستورى * به بيگانگى مىكشد آشنايى\r\nخر ، در آن ره‌طلب كه گم كردى * گرد هر شهر هرزه مىگردى \r\n- سنائى\r\nعمروليث را با عمارى به بغداد بردند : نرشخى در تاريخ بخارا مىنويسد : امير اسمعيل ، به خواهش خليفه ، ناگزير عمروليث را به بغداد فرستاد و « از شرم روى به وى ننمود ؛ و كس فرستاد كه اگر حاجتى دارى ، بخواه . عمروليث گفت : فرزندان مرا نيكودار . و اين كسانى را كه مرا مىبرند وصيت كن تا ايشان مرا نيكو دارند . امير اسماعيل همچنان كرد و او را در عمارى نشانده به بغداد فرستاد . » « 3 »\r\n\r\nوسايل نقليهء قديم\r\nبطور كلى ، در دورهء قرون وسطى ، مسافرت با اسب و قاطر و الاغ از جهاتى بهتر و راحت‌تر از مسافرت با گارى و دليجان و عمارى بوده ؛ زيرا اگر انسان چند ساعتى به اين وسايل نقليهء لرزان و غير مجهز مىنشست « در حين حركت گارى ، آنقدر به چپ و راست و پيش و پس و بالا و پايين انداخته مىشد كه وقتى به منزل مىرسيد ، ديگر رمق نداشت كه از جا حركت كند . . . اگر كسى چندان استطاعتى نداشت ، بايد بالاى دليجان بنشيند كه هيچ روپوشى نداشت و متصل ، دستخوش باد و باران و برف باشد .\r\n\r\n\r\n","description":"","footnote":"\r\n( 1 ) . سفرنامهء ماركوپولو ، پيشين . ص 8 .\r\n( 2 ) . ر ك : لغت‌نامهء دهخدا ، پيشين . مادهء « غاشيه » .\r\n( 3 ) . تاريخ بخارا ، پيشين . ص 126 .\r\n","page_name":" 564 ","page_number":572},
  {"content":"\r\n\r\nبعضى اوقات ، مىشد گارى در وسط برف يا گل‌گير مىكرد . آنوقت ، همهء مسافرين بايد پياده شوند و هن‌وهون بكنند و زور بزنند تا گارى را دوباره راه بيندازند و خودشان هم از نفس بيفتند . » « 1 »\r\nوضع ارابه‌ها : ابن بطوطه كه در نيمهء اول قرن هشتم سفر تاريخى خود را شروع كرده است ، در توصيف ارابه‌هاى شهر قرم ( واقع در كريمه ) مىنويسد : « ارابه‌ها هركدام چهار چرخ بزرگ دارند و بوسيلهء دو يا چند اسب كشانده مىشوند ، و گاهى بنا به اقتضاى وضع ارابه و سبكى و سنگينى آن ، بجاى اسب ، گاو يا شتر به آن مىبندند . راننده روى يكى از اسبها مىنشيند و اين اسب را زين مىگذارند . راننده شلاقى به دست دارد كه براى راه بردن اسبها پيوسته مىجنباند و چوب بزرگى ، براى جلوگيرى از انحراف ارابه به كار مىرود . روى ارابه چيزى قبه مانند مىگذارند و چادرى روى آن مىكشند . كسى كه داخل آن است مىتواند هرطور دلش بخواهد ، بخوابد يا به خوردن و نوشتن بپردازد . ارابه‌هاى بارى نيز اتاقكى شبيه آن دارند كه در آن مقفل است . من براى خودم ، ارابه‌اى تهيه كردم كه سقف آن نمدپوش بود و با كنيزم در آن نشستم . . » « 2 »\r\nيك ارابهء مجلل : ابن بطوطه ، در سفرنامهء خود ، از حركت خاتون و ارابهء زيباى او سخن مىگويد سراپاى ارابهء خاتون با روپوش كبود رنگ عالى ، تزيين شده و پنجره‌هاى آن باز بود . داخل ارابه ، قبه‌اى دارد كه از نقرهء مذهب يا از چوب مرصع ساخته شده است .\r\nاسبهاى ارابه با پوششهاى ابريشم زربفت تزيين گرديده و راننده كه « قشى » ناميده مىشود ، بر يكى از اسبها سوار مىشود .\r\nيكى از خانمهاى مسن كه اولو خاتون ( خانم بزرگ ) ناميده مىشود در طرف راست خاتون مىنشيند ، و زنى ديگر در طرف چپ او قرار مىگيرد ، و شش كنيز كوچولوى خوشكل و با كمال از پيش‌رو و دو تن ديگر از پشت‌سر مىنشينند . هركدام آنها در حدود 50 كنيز دارند كه سواره حركت مىكنند . پيشاپيش ارابه‌ها حدود 20 تن از زنان مسن سوار بر اسب بين ارابهء خاتون و پيشخدمتها حايل مىشوند . و بدنبال همه ، در حدود صد تن غلام بچه در حركت مىباشند . پيشاپيش پيشخدمتها صد تن از بزرگان ممالك سوار بر اسبند و نيز در حدود صد تن پيادهء چماق بر دست و شمشير بر كمر ، بين عمدهء سوار و پيشخدمتها حركت مىكنند . ترتيب هريك از خاتونها در رفت‌وآمد به همين قرار است كه توصيف كرديم . « 3 »\r\nهدف مردم از سفرها : به نظر حجة الاسلام غزالى ، سفر پنج قسم است :\r\nاول : سفر در طلب علم كه اين سفر فريضه است و هركه براى فراگرفتن علم از شام تا يمن سفر كند و كلمه‌اى بياموزد ، سفر او ضايع و باطل نباشد . سفر براى علم ، بر سه وجه است :\r\nوجه اول ، سفر براى آموختن علم شرع است .\r\nوجه دوم ، سفر براى خويشتن‌شناسى است . هركس رنج سفر را بر خود هموار كند تا از اين راه خويشتن را بشناسد و صفات مذموم خود را اصلاح كند ، كارى مهم انجام داده\r\n\r\n\r\n","description":"","footnote":"\r\n( 1 ) . مجتبى مينوى ، داستانها و قصه‌ها . ص 110 .\r\n( 2 ) . سفرنامهء ابن بطوطه ، پيشين . ص 323 - 322 ( به اختصار ) .\r\n( 3 ) . ر ك : همان . ص 333 .\r\n","page_name":" 565 ","page_number":573},
  {"content":"\r\n\r\nاست ؛ چه انسان را در سفر « احوالى پيش آيد كه ضعف و بدخويى و عاجزى خويش بشناسد ؛ و چون علت بازيابد ، به علاج مشغول تواند شد . و هركه سفر نكرده باشد ، در كارها مردانه نباشد . »\r\nوجه سوم سفر براى سير آفاق و انفس و ديدن عجايب برو بحر و اقاليم و حيوانات و نباتات و اسرار كشورهاست .\r\nدوم : سفر براى عبادت است ؛ چون حج و غزو و زيارت گور انبياء و اولياء و اوصيا .\r\nسوم : سفر براى فرار از اسبابى است كه به حال دين مضر است ؛ چون جاه و مال و ولايت و شغل دنيا .\r\nچهارم : سفر براى تجارت و طلب دنياست كه شرعا مباح است . ولى اگر مراد از سفر تفاخر و تجمل بسيار باشد ، اين سفر در راه شيطان است .\r\nپنجم : سفر تماشا و تفرج است : اين سفر مباح است . « 1 »\r\nبه نظر غزالى ، قبل از آغاز سفر ، شخص بايد « مظالم بازدهد و وديعتها باز دهد ، و هركه را كه نفقه بر وى واجب بود نفقه دهد ، و زادى حلال بدست آرد و آنقدر برگيرد كه با همراهان رفق تواند كرد : كه طعام دادن و سخن خوش گفتن و با مكارى خلق نيكو كردن در سفر ، از جملهء مكارم اخلاق است .\r\nديگر آنكه رفيقى شايسته به دست آرد ؛ و اگر سه تن باشند يكى را امير كنند كه به خلق ، نيكوتر بود . و سفر بيش كرده بود .\r\nستور را بار سبك دارد و بر پشت ستور نايستد و در خواب نشود و چوب بر روى ستور نزند و بامداد و شبانگاه ، يك ساعت پياده برود تا پاى سبك كند و ستور سبكبار شود و دل مكارى شاد شود .\r\nعايشه مىگويد كه « رسول عليه السلام ، هرگه كه سفر كردى ، شانه و آيينه و مسواك و سرمه‌دان با خود بردى ؛ و در روايت ديگر ، ناخن‌برى و شيشهء [ شيشه‌اى ؟ 
  ] نيز هست . و صوفيان حبل ( ريسمان ) و دلو را فزودند . و چون از سفر باز آمدى ، از پيش به خانه كس بفرستادى . و نهى كرد از آن‌كه ناگاه ، كس در خانه در شود . هديه و سوغات بردن بر اهل نيز سنتى مؤكد است . » « 2 »\r\nنتايج سيروسفر و سياحت غزالى در كيمياى سعادت ، مردم را به مسافرت و سير آفاق و انفس ترغيب مىكند و مىنويسد در سفر ، علم و دانش آدمى فزونى مىگيرد و هركس در طول مسافرت ، به خلق‌وخوى خويش و محاسن و معايب خود پى مىبرد و از اين راه ، مىتواند به رفع معايب و نقايص اخلاقى خود توفيق يابد . قرنها بعد ، ويل دورانت در تأييد نظر غزالى ، مىنويسد : « اگر پيشداوريهاى خود را به‌جاى بگذاريم ، مسافرت قسمت عمدهء تربيت را تشكيل خواهد داد . به سقراط گفتند كه مردى بر اثر مسافرت ، به هيچ‌وجه ، بهتر نشده است . وى در جواب ، گفت : من اين حرف را كاملا باور مىكنم ؛ زيرا او خود را با خود حمل كرده است .\r\n\r\n\r\n","description":"","footnote":"\r\n( 1 ) . ر ك : كيمياى سعادت ؛ پيشين . ص 361 - 358 .\r\n( 2 ) . ر ك : همان . ص 365 - 362 .\r\n","page_name":" 566 ","page_number":574},
  {"content":"\r\n\r\n« اگر چشم و گوش خود را خوب باز كنيم ، دنيا بمنزلهء بهترين كتاب درسى خواهد بود ؛ زيرا اينهمه اخلاق عجيب و فرقه‌هاى متنوع و افكار گوناگون و قوانين مختلف و رسوم شگفت - انگيز ، به ما مىآموزند دربارهء خود چگونه داورى كنيم » « 1 » و در معتقدات مذهبى و اجتماعى خود متعصب نباشيم .\r\nعقيدهء شعرا و صاحبنظران :\r\n من همه همت بر اسباب سفر دارم ، مرا * در سفر ساز مهيا برنتابد بيش از اين \r\n- خاقانى\r\n اندر حضر نباشد آزاده را خطر * و اندر حجر نباشد ياقوت را بها \r\n- عبد الواسع جبلى\r\n خارى كه به من در خلد اندر سفر هند * به ، چون به حضر در كف من دستهء شب‌بوى \r\n- فرخى\r\nفخر الدين رازى مسافرت را ، مخصوصا در مواردى كه اهل شهر و ديارى قدر آدمى را نمىدانند ، لازم و ضرورى مىداند :\r\n پايم شكسته نيست به جايى روم كزو * هر دم نسيم مشك تتارى به من رسد\r\nساكن چرا شوم به زمينى و خطه‌اى * كز بودنش مذلت و خوارى به من رسد\r\nقدر مردم سفر پديد كند * خانهء خويش مرد را بند است\r\nتا به سنگ اندرون بود گوهر * كس نداند كه قيمتش چند است \r\n- اديب صابر\r\n به شهر خويش درون بىخطر بود مردم * به كان خويش درون ، بىبها بود گوهر\r\nبه جرم خاك و فلك در ، نگاه بايد كرد * كه اين كجاست ز آرام و آن كجا ز سفر \r\n- انورى\r\n هركه چون سايه گشت خانه‌نشين * تابش ماه و خور كجا يابد\r\nآنچه اندر سفر بدست آمد * مرد را در حضر كجا يابد\r\nو آنكه در بحر غوطه مىنخورد * سلك در و گهر كجا يابد\r\nباز ، كز آشيان برون نپرد * بر شكارى ظفر كجا يابد \r\n- ابن يمين\r\n به شكل باد صبا در جهان مسافر باش * بسان خاك زمين ، ساكن و مقيم مشو\r\nكليم‌وار قدم بر فراز طور گذار * ز عجز ، معتكف سايهء گليم مشو \r\n- از مقامات حميدى\r\n از سفرها ماه كيخسرو شود * بىسفرها ماه كى خسرو شود\r\nاز سفر بيدق شود فرزين‌راد * وز سفر يابيد يوسف صد مراد \r\n- مولوى\r\n\r\n\r\n","description":"","footnote":"\r\n( 1 ) . آغاز عصر خرد ( تاريخ تمدن ) ، پيشين . ص 427 .\r\n","page_name":" 567 ","page_number":575},
  {"content":"\r\n\r\n برو اندر جهان تفرج كن * پيش از آن روز كز جهان به روى \r\n- سعدى\r\nاسدى راه و رسم مسافرت و مراقبتهايى را كه مسافران در طول راه بايد انجام دهند مىآموزد :\r\n به ره چون روى هيچ تنها مپوى * نخستين يكى نيك همره بجوى\r\nكجا رفت خواهى ببر بردنى * بپرهيز و مستان ز كس خوردنى\r\nچو تنها بوى رنج برده بسى * مده اسب تا برنشيند كسى\r\nمشو در ره تنگ هرگز سوار * ز دزدان بپرهيز در رهگذار\r\nمكن تيره شب ، آتش تابناك * وگر چاره نبود فكن در مغاك\r\nبه هر سو مشو تا ندانى درست * هر آبى مخور نازموده نخست\r\nز يك روزه دو روزه ره ساختن * به از اسب كشتن ز بس تاختن\r\nبه ره خوب جايى گزين ، بىگزند * بر خويش‌دار اسب و گرز و كمند\r\nبه بيمارى انديشه را تيز كن * ز هر خوردنى سرد پرهيز كن\r\nز بهر گلو پارسايى مكن * بخوان كسان كدخدايى مكن « 1 » \r\n« در كتاب تاج المآثر تأليف محمد بن حسن نظامى ( 602 هجرى ) در محاسن سفر ، چنين آمده است :\r\n قدر مردم سفر پديد آرد * خانهء خويش ، مرد را بند است\r\nچون به سنگ اندرون بود گوهر * كس نداند كه قيمتش چند است \r\nدر جملت ، چون تقدير آسمانى با تدبير انسانى مساعدت نمىنمود و كارها بر وفق آرزو ، تمشيت نمىيافت ، گاه تصور « السفر قطعة من السقر » خار نامرداى در راه مىانداخت و گاه جاذبهء « حب الوطن من الايمان » عنان عزيمت مصروف مىداشت .\r\n بندها بگسلد بر آشوبد * پيل اگر زادوبوم ياد آرد » « 2 » \r\nدر پيرامون مسافرت و آثار و نتايج آن ، شعرا و صاحبنظران يكسان سخن نگفته‌اند .\r\nاكثر صاحبدلان از محاسن آن گفتگو كرده و اقليتى از ناراحتيهاى آن ياد كرده‌اند :\r\n سفر مر بىمرد است و آستانهء جاه * سفر خزانهء مال است و اوستاد هنر\r\nدرخت اگر متحرك شدى ز جاى به جاى * نه جور اره كشيدى و نه جفاى تبر \r\n- سعدى\r\n سفر عيد باشد بر آن كدخداى * كه بانوى زشتش بود در سراى \r\n- سعدى\r\n كودكى در سفر ، تو مردشوى * رنجه از راه گرم و سردشوى \r\n- سنائى\r\n سفر نيست آهو ، كه و الا گهر * چو بيند جهان ، بيش گيرد هنر \r\n- اسدى\r\n\r\n\r\n","description":"","footnote":"\r\n( 1 ) . بعضى از اشعار و مطالب مربوط به « سفر » از امثال و حكم ، پيشين . ج 2 ، نقل شده است .\r\n( 2 ) . سبك‌شناسى ؛ پيشين . ج 3 ، ص 108 - 107 ( به اختصار ) .\r\n","page_name":" 568 ","page_number":576},
  {"content":"\r\n\r\n نگردد مرد ، مردم جز به غربت * نگيرد قدر باز ، اندر نشيمن\r\nبه شهر و برزن خود در ، چه يا بى * جز آن كان اندر آن شهر است و برزن\r\nاگر مر روز را مىديد خواهى * سر از روزن برون بايدت كردن \r\n- ناصرخسرو\r\n شگفتهاى جهان را پديد نيست كران * هر آن شگفت كه بينى بود شگفتران\r\nاگر شگفتيها بايدت بپوى زمين * و اگر عجايبها بايدت بجوى جهان\r\nهر آن گمان كه برى در سفر شودت يقين * هر آن خبر كه بود در سفر شودت عيان \r\n- قطران\r\n عيسى ، مسيح گشت ، چو راه سفر گرفت * موسى ، حكيم گشت چو افتاد در سفر\r\nاندر سفر ، بلند همى گردد آفتاب * اندر سفر ، كمال پذيرد همى قمر \r\n- معزى\r\nسل عن الرفيق قبل الطريق و عن الجار قبل الدار .\r\n- منسوب به على ( ع )\r\n مردم به شهر خويش ندارد بسى خطر * گوهر به كان خويش نيارد بسى بها \r\n- معزى\r\n من اينجا دير ماندم خوار گشتم * عزيز از ماندن دائم ، شود خوار\r\nچو آب اندر شمر بسيار ماند * شود طعمش بد ، از آرام بسيار \r\n- دقيقى\r\nچنان كه قبلا نيز اشاره كرديم ، در دورهء قرون وسطى ، بر خلاف امروز ، مسافران با مشكلات و محروميتها و خطرات گوناگون روبرو مىشدند . به‌همين علت ، مردم ناآزموده و راحت‌طلب سفر را چون « سقر » شمرده‌اند ؛ چنان كه انورى گويد :\r\n خداى گفت : حضر هست بر مثال بهشت * رسول گفت : سفر هست بر مثال سقر\r\nنقطهء خون شد از سفر ، دل من * خود سفر هم به نقطه‌اى سقر است \r\n- خاقانى\r\n بر تو ، سفر مبارك و خوش باد چون جنان * هرچند گفته‌اند : سفر هست چون سقر \r\n- معزى\r\n ببينم به چشم آنچه گوشم شنيد * كه باشد سفر قطعه‌اى از سقر \r\n- ابن يمين\r\nاز قديم ، مسافر را به علت نگرانيها و كثرت كارهايى كه بايد قبل از عزيمت انجام دهد ، چون مجانين خوانده‌اند : « المسافر كالمجنون »\r\n كسى را عزم ره چون جزم شد پيش * چو محبوسان بود در خانهء خويش \r\n- وحشى\r\n اى دل ار چند در سفر خطر است * كس خطر بىسفر كجا يابد\r\nهركه چون سايه گشت گوشه‌نشين * تابش ماه و خور كجا يابد \r\n\r\n","description":"","footnote":"","page_name":" 569 ","page_number":577},
  {"content":"\r\n\r\n وانكه در بحر غوطه مى نخورد * سلك درو گهر كجا يابد\r\nآنكه پهلو تهى كند از كان * صرهء سيم و زر كجا يابد\r\nگر هنرمند گوشه‌گير بود * كام دل از هنر كجا يابد \r\n- ابن يمين\r\n به شهر كسان گرچه بسيار سود * دل از خانه نشكيبد و زاد و بود \r\n- اسدى\r\n خواريم از آنست كزين شهرم ، از ايرا * در بحر و صدف ، خوار بود لؤلؤ شهوار \r\n- سنائى\r\nبه شهر خويش هركس شهريار است .\r\nسخن شعرا در امنيت راهها : فردوسى و ديگر شعرا ، سياست شهرياران را در حفظ امنيت راهها ستوده و مورد تأييد قرار داده‌اند :\r\n چنان شد كه دينار بر سر به طشت * اگر پيرمردى ببردى به دشت\r\nنكردى به دينار او كس نگاه * ز نيك اختر روز و از داد شاه \r\n- فردوسى\r\n ز عدل توست كه نرگس به تيره شب در دشت * نهاده بر سر پيوسته طشت‌زر دارد \r\n- مسعود سعد\r\n مرد بازرگان بود ايمن ز دزد راهزن * كر نهد بر سر به كوه و دشت و وادى طشت‌زر \r\n- معزى\r\n در حريم عدل او بىرهبر و بىبدرقه * طشت زر بر سر همى تنها رود بازارگان \r\n- معزى\r\nسفر طبقات متنعم همراه با تشريفات فراوان بود ، و معمولا طبقهء اشراف كليهء ضروريات زندگى را با وسايل نقليهء دوران خود حمل مىكردند . ولى طبقات محروم ، در جريان مسافرت ، رنج فراوان مىديدند و چون غالبا پياده بودند يا خر لنگى در اختيار داشتند ، قادر نبودند وسايل و ضروريات زندگى را همراه خود ببرند .\r\nابو الحسن على بن عثمان الجلابى هجويرى در كتاب كشف المحجوب ، ضمن گفتگو از سفر درويشان ، به ضرورىترين وسايل سفر اشاره مىكند : « چون درويشى سفر اختيار كند . . .\r\nوى را اندر آن سفر ، از مرقعه و سجاده و عصائى و ركوه و حبلى و كفشى يا نعلينى چاره نباشد تا به مرقعه عورت بپوشد و بر سجاده نماز كند و به ركوه طهارت كند ، و به عصا آفتها از خود دفع كند . . . و اگر كسى آلت بيش از اين دارد ، چون شانه و سوزن و ناخن پيراى و مكحله ، روا باشد . . . »\r\nاسباب سفر سلاطين : در سلجوقنامهء ابن بىبى نيز از مسافرت پرتكلف سلاطين سلجوقى روم سخن بميان آمده است ؛ از جمله : « . . . گنجينه و فراشخانه و طشتخانه و شرابخانه و مطبخ با آلت زر ، چون گنج شايگان ، با ادواتى كه درخور پادشاهان و از لوازم آن باشد . . . » « 1 » چند\r\n\r\n\r\n","description":"","footnote":"\r\n( 1 ) . اخبار سلاجقهء روم ، [ با متن كامل مختصر سلجوقنامهء ابن بىبى 
  ] به اهتمام محمد جواد مشكور ، ص 166 .\r\n","page_name":" 570 ","page_number":578},
  {"content":"\r\n\r\nسطر بعد مىنويسد : « . . . چون از خوان برخاست و سوى خوابگاه آمد ، اسباب سلاطين از بستر خسروانى و طشت و آفتابه‌هاى زرين و مجمرهء مرصع و حمام سفرى و غلامان خورشيد روى مشك موى بديد . » « 1 »\r\n\r\nفقدان امنيت در راههاى ارتباطى\r\nوضع راهها : لبيبى از شعراى معروف اواخر قرن چهارم و اوايل قرن پنجم هجرى ، در اشعار زير ، وضع آشفتهء راهها را در آن ايام تصوير مىكند :\r\n كاروانى همى از رى بسوى دسكره شد * آب پيش‌آمد و مردم همه پرقنطره « 2 » شد\r\nگله دزدان از دور بديدند چو آن * هريكى ز ايشان گفتى كه يكى قسوره « 3 » شد\r\nآنچه دزدان را رأى آمد بردند و شدند * بد كسى نيز كه با دزد همى يكسره شد\r\nرهروى بود در آن راه ، درم يافت بسى * چون توانگر شد ، گفتى سخنش نادره شد\r\nهرچه پرسيدند او را همه اين بود جواب * كاروانى زده شد ، كار گروهى سره « 4 » شد \r\nناامنى راهها كه لبيبى از آن ياد كرده ، كمابيش مدت 13 قرن يعنى تا پايان دورهء قاجاريه دوام يافت . اوحدى مراغه‌اى در اين بيت ، تلويحا به خطراتى كه كاروانيان را تهديد مىكرد اشاره مىكند :\r\n از پى كاروان تهيدستان * شاد و ايمن روند چون مستان \r\nگاه نويسندگان در پيرامون امنيت و آرامش راهها گزافه‌گويى مىكردند :\r\n« . . . چنانك در مبالغت گويند ، طشت زر بر سر نهاده عورتى را تنها ، بيم و ترس نبودى .\r\nجهانگشاى جوينى\r\nدر جاى ديگر ، مىخوانيم : « . . . و هر راهى كه به صد سوار قطع نتوانستى كردن ، زن آبستن ، طشت زر بر سر مىنهد و مىگذرد . »\r\n- عقد العلى\r\nبه علت ناامنى راهها نه تنها ذخاير مادى بلكه گاهى كتب و يادداشتهاى علما به باد يغما مىرفت . در سالهاى ما بين 448 تا 456 هجرى ، غزالى ساكن طوس بود و در اين مدت ، فقط بازديدى از شهر گرگان به عمل مىآورد . . . كاروان غزالى هنگام مراجعت از گرگان ، مورد حملهء دزدان قرار گرفت و همراه اموال كاروانيان يادداشتهاى غزالى بوسيلهء دزدان ضبط گرديد . غزالى ناچار در طلب دفترچه‌هاى خود ، به رئيس دزدان مراجعه مىكند و او ضمن استهزاء چنين معلوماتى كه به سهولت مىتواند مورد دستبرد قرار گيرد ، يادداشتها را به غزالى پس مىدهد .\r\nگاه طالبان علم و مردم بىپول ، راههاى طولانى را پياده طى مىكردند . ياقوت حموى ، در معجم الادباء ، مىگويد : حكايت كنند كه ابو زكريا يحيى بن على بن خطيب تبريزى ( 502 - 421 ) شارح مشهور ديوان حماسه ، موقعى كه سنين عمرش از هفده متجاوز بود ، نسخه‌اى از كتاب التهذيب ازهرى در لغت بدست آورد و آن را در كيسه‌اى نهاد و بر دوش\r\n\r\n\r\n","description":"","footnote":"\r\n( 1 ) . اخبار سلاجقهء روم . [ با متن كامل مختصر سلجوقنامهء ابن بىبى 
  ] به اهتمام محمد جواد مشكور . ص 166 .\r\n( 2 ) . پل\r\n( 3 ) . شير\r\n( 4 ) . خوب\r\n","page_name":" 571 ","page_number":579},
  {"content":"\r\n\r\nگرفت و از تبريز به معرة النعمان شام رفت تا آن را بر ابو العلاى معرى بخواند . چون پولى نداشت تا براى سوارى مركوبى بگيرد ، پياده اين راه دراز را پيمود . در راه عرق پشت او در كيسه راه يافت و پاره‌اى از اوراق نسخهء تهذيب را كه همچنان بر دوش مىكشيد ، پوشاند . اين نسخه هنوز در يكى از كتابخانه‌هاى وقفى بغداد باقى است . كسى كه از سرگذشت آن بى خبر باشد ، گمان مىكند كه آن در آب افتاده ، در حالىكه چنين نيست و عرق پشت ابن الخطيب تبريزى باعث پوسيدگى برخى از اوراق آن بوده است . « 1 »\r\nمسعودى در مقدمهء كتاب التنبيه و الاشراف ، مىگويد : « اگر در تأليف ما خطايى رخ داده يا استمرار غربت و دورى از وطن و سفرهاى پياپى موجب آن شده ، عذر مىخواهيم . بوده كه گاهى به شرق و زمانى به غرب بوده‌ايم ؛ چنان كه ابو تمام گويد : جانشين خضر كسى است كه در وطنى و شهرى اقامت دارد ؛ وطن من پشت شتران است ، قوم من به شام و عشقم به بغداد و خودم در رقه و برادرانم به فسطاطند ( فسطاط يعنى قاهره ) و هم ، سخن او كه گويد : چندان سوى غرب رفتم كه مشرق را از ياد بردم ، و چندان سوى شرق رفتم كه مغربها را فراموش كردم .\r\nو حادثه‌ها بود كه وقتى با آن روبرو شدم ، مرا زخمدار كرد گويى با دسته‌هاى سپاه روبرو شده‌ام . » « 2 »\r\nابن مهدى كه در امور ديوانى سرآمد اقران بود ، مىگويد : وقتى پدرم در برابر تمام اهل خانه نفسى سرد بركشيد ، گمان كرديم كه بر عمر اندوه مىخورد ؛ هريكى تسليه و تسكين مىكرديم . گفت : و اللّه العظيم كه اسف من بر عمر و مال نيست اما اسف من بر آن است كه در انواع علوم از كلام و فقه و ادبيات ، كتب بسيار بر استادان فاضل خواندم و بيشتر آن كتب ، به خط من بود ؛ و استادان به خط خويش ، اجازه بنوشتند و در آن‌وقت كه از بلاد عجم به بغداد مىآمديم ، حراميان راه قطع كردند و تمامت آن كتب بردند .\r\nاكنون حسرت آن مىخوريم كه كاش آن كتب در تركهء من مانده بودى و فرزندان را به كار آمدى .\r\nاز آنچه گذشت تا حدى به مشكلات سفر در راههاى قرون وسطايى آشنا شديم .\r\nابن حوقل ضمن توصيف خصوصيات فارس ، مىنويسد : خاندان آل مرزبان از قديمترين خاندانهاى عجم بوده و يكى از افراد اين خانواده براى تأمين آسايش مردم « رباطهايى ساخته و املاكى وقف آن كرده است كه گاوانى در آنها مشغول چريدنند و گماشتگان او شير آنها را مىدوشند و به رهگذران و مسافران همراه با مقدارى طعام مىدهند . در هر قريه يا رباطى كه وى را در آن ملكى است ، صد رأس گاو يا بيشتر براى همين منظور وجود دارد ؛ و اين جز گاوانى است كه در مزارع خود از آنها استفاده مىكنند . در همهء خراسان و ماوراء النهر ، كسى در احسان و نيكى رسانيدن به عموم نظير او نيست . » « 3 »\r\nابن حوقل ضمن گفتگو از سرزمين خوزستان ، مىنويسد : در عسكر مكرم ، پلى بزرگ به\r\n\r\n\r\n","description":"","footnote":"\r\n( 1 ) . ر ك : ياقوت حموى ، معجم الادبا .\r\n( 2 ) . ابو الحسن على بن حسين مسعودى ، التنبيه و الاشراف . ترجمهء ابو القاسم پاينده [ مقدمهء مترجم 
  ] ، ص 6 .\r\n( 3 ) . صورة الارض ، پيشين . ص 60 .\r\n","page_name":" 572 ","page_number":580},
  {"content":"\r\n\r\nاندازهء بيست كشتى ساخته‌اند كه كشتيهاى بزرگ در آن رفت‌وآمد مىكنند ؛ و من از عسكر مكرم تا اهواز كه ده فرسخ فاصله است ، سوار كشتى شدم . در مورد پل عسكر مكرم ، در حاشيهء متن عربى كتاب ، چنين آمده است : « در وسط عسكر مكرم ، بر روى نهر مسرقان ( آب گرگر ) ، پلى زيبا و استوار با گچ و آجر ساخته‌اند ؛ بسيار پهن است و داراى بازار و دكانها ، و مسجدى زيبا و پاكيزه . » « 1 »\r\nابن حوقل در پيرامون فواصل شهرها و سازمانهاى گمركى مىنويسد : « از اردبيل تا ميانج ( ميانه ) بيست فرسخ است . از ميانه تا خونج هفت فرسخ است و « خونج شهرى است داراى مرصد ( يعنى گمرك‌خانه ) براى نظارت مال التجاره‌هايى كه از آذربايجان به نواحى رى مىرود ، از قبيل برده و ستور و همهء كالاهاى تجارتى از گوسفند و گاو و جز آن . مقاطعهء اين مرصد ، ساليانه صد هزار دينار بطور دائم است و گاه يك ميليون درهم يا مقدارى كمتر از آن بدان افزوده مىشود و در سراسر دنيا چنين درآمدى نظير ندارد . » « 2 »\r\nابن حوقل ، ضمن توصيف خراسان ، از كارهاى خير مردى به نام ابو الحسن محمد بن حسن ماه ، ياد مىكند و مىنويسد كه پس از عبور از بلخ ، به رباط ميله مىرسيم كه بنايى بسيار سودمند است . اين رباط پناهگاه مردم در هنگام برف و باران و هجوم دشمن است . بناى آن « بس بلند و استوار و داراى خانه‌هاى وسيع است تا آنجا كه براى اقامت بيش از يك لشكر كفايت كند ، و پادشاهى با سپاه خود تواند در آن فرود آيد . اين مرد را در ماوراء النهر و خراسان ، رباطهايى بهتر از اين است ؛ از جمله رباطى كه در قباديان ساخته است ؛ و نيز از بهترين آنها رباطهاى ترمذ است كه در آن وظيفه و مقررى براى مسافران و نفقهء مستمرى براى ساكنان آنها از فقيهان و طالبان دانش تعيين كرده است ، و نيز بيمارستانى در ترمذ ساخته و از املاك نفيس خود براى تأمين مخارج آن بدانجا وقف كرده است . » « 3 »\r\nابن حوقل ، ضمن توصيف ماوراء النهر ، از مهمان‌نوازى و علاقهء فراوان ثروتمندان آنجا در ايجاد مهمانسرا و رباط سخن مىگويد و مىنويسد : « غالب توانگران بلاد اسلام ثروت خود را در راه تأمين سرگرميها و عيش و عشرت خود و رقابتهاى تجملى و مذموم خرج مىكنند ؛ اما غالب توانگران ماوراء النهر ثروت خود را در ساختن رباطها و راهها و جهاد در راه خدا و ساختن پلها خرج مىكنند و هيچ شهر يا راهى يا دهى كه جاى سكونت است خالى از رباطهاى متعدد نيست . شنيده‌ام كه در ماوراء النهر افزودن برده هزار رباط است و در بسيارى از آنها علوفهء چارپاى مسافر و طعام خود او آماده است . » « 4 »\r\nسپس ابن حوقل از سقاخانه‌هاى فراوان سمرقند كه آب خيراتى با يخ در دسترس همگان مىگذارند سخن مىگويد . « 5 »\r\nپس از حملهء مغول ، امنيت و آرامش و فعاليتهاى گوناگون اقتصادى در ايران و\r\n\r\n\r\n","description":"","footnote":"\r\n( 1 ) . همان . ص 25 - 24 و [ حواشى 
  ] 260 .\r\n( 2 ) . همان . ص 99 .\r\n( 3 ) . همان . ص 188 - 187 .\r\n( 4 ) . همان . ص 196 ( به اختصار ) .\r\n( 5 ) . ر ك : همان . ص 196 .\r\n","page_name":" 573 ","page_number":581},
  {"content":"\r\n\r\nديگر كشورهاى خاورميانه رو به فراموشى رفت . در دورهء غازان خان و جانشينان او ، تلاش مختصرى در راه تجديد حيات اقتصادى به عمل آمد ، ولى با تركتازى تيمور ، بار ديگر ، امنيت و آرامش از اين منطقه رخت بر بست . در دورهء شاهرخ ، تا حدى مردم از نعمت امنيت برخوردار بودند .\r\nپس از پايان حكومت تيمور و شاهرخ ، بار ديگر ، كم‌وبيش ناامنى بر راههاى ايران سايه افكند و اين حال تا استقرار حكومت شاه اسماعيل صفوى ، دوام يافت .\r\n\r\nخطرات مسافرت در دريا\r\nدر دوران قرون وسطى ، مسافرت در دريا و در خشكى هردو مقرون به انواع خطرات بود . در كتاب منشآت شرف الدين على يزدى ، نامه‌اى موجود است كه نويسندهء آن معلوم نيست . مخاطب نامه امير سيد زين العابدين است كه در سالهاى 829 - 828 وزارت شاهرخ را به عهده داشته است .\r\nنويسنده طى نامهء مشروحى به سيد سابق الذكر شرح بدبختيها و محروميتهاى خود را در اين سفر دريايى مىنويسد و مىگويد از بندر وابل با كشتى مكمل كه هشتاد نفر كماندار و نفت‌انداز ( يعنى گلوله‌انداز ) داشت بجانب حجاز روان شديم . چون شش روز سپرى شد ، ناگهان « دوازده جهاز راه زنان بيدين » كه چهار سردار و عده‌اى از ملاعين در آن متمكن بودند ، به ما حمله‌ور شدند . سلاح اين دزدان سنگ بود ، و چون بار چندانى نداشتند ، اندكى از كشتى آنها در آب فرورفته بود ، در حالىكه كشتى ما از مواد گوناگون انباشته بود و حركت آن بكندى انجام مىگرفت . دو شبانه‌روز ، آتش جنگ شعله‌ور بود . سپس نويسنده سرگذشت خود و همسفران را چنين توصيف مىكند : « از اطراف ، سنگ باريدن گرفتند و فرصت يافته به كشتى درآمدند و فقير را كه از سنگ و تير چهار جراحت بر سروتن داشت به نيزه زخمى ديگر زدند و جامه‌اى كه پوشيده بود از گريبان تا به دامن ، چاك كرده ببردند كه از شتاب تاراج كردن صبر بركندن نداشتند و ديگر مردم را به آب انداختند و آن بيچارگان چندى غرق شدند و بعضى شناه كردند و به كشتى باز آمدند . . . بعد از دوازده شبانروز ، غارتگران از كشتن مردم منصرف شده اموال مسروقه را با خود بردند . مردم غارت شده ناچار در كشتى نشستند ؛ بعد از 17 روز به بندر « طقال » ميان يمن و حبشه رسيدند . در طول اين مدت ، غذاى مسافران گندم خاك‌آلوده‌اى بود كه با آب دريا مىجوشانيدند و به هريك از مسافرين اندكى مىدادند . حاكم اين بندر براى مسافران خوردنى و پوشيدنى فرستاد ، كشتى را مرمت كردند و عازم جزيرهء هرمز ( جرون ) گرديدند . در اين راه نيز دريا بهم برآمد و مسافران از بيم مرگ هرچه همراه داشتند به دريا ريختند تا كشتى سبك شود . اين سفر پرحادثه نيز پايان يافت و مردم سالم در جزيرهء هرمز پياده شدند . »\r\n\r\nكشتىسازى در هرمز\r\nماركوپولو ضمن سفرنامهء خود ، از كشتىسازى در هرمز چنين ياد مىكند : « كشتيهايى كه در هرمز ساخته مىشود ، بدترين نوع كشتى بشمار مىرود و براى بحرپيمايى خيلى خطرناك است ، و مردمى كه با آن سفر مىكنند ، هميشه در معرض خطرند . علت آن اين است كه سازندگان در ساختن كشتى هيچ ميخ به كار نمىبرند ؛ زيرا چوبى كه براى ساختن كشتى به كار مىرود چنان سخت است كه در صورتىكه بخواهند ميخ در آن فروكنند ، مانند ظروف سفالين از هم مىتركد ، خود ميخ هم\r\n\r\n","description":"","footnote":"","page_name":" 574 ","page_number":582},
  {"content":"\r\n\r\nگاهى مىشكند يا خم مىشود . بنابراين ، دو انتهاى الوارها را با كمال دقت با مته سوراخ مىكنند ، بعد ميخهاى چوبى محكمى در آن سوراخها فروبرده و سر ميخها را با طنابهاى محكمى بهم مىبندند . بدينصورت ، دماغهء كشتى با عقب كشتى به يكديگر متصل مىشود .\r\nبراى محافظت ته كشتيها قير يا زفت به كار نمىبرند بلكه با يك نوع روغن ماهى ، روغنمالى كرده سپس با تفالهء شاهدانه يا كتان و يا كنف ، درزها را پر مىكنند . كشتيها فقط داراى يك دكل ، يك سكان و يك عرشه مىباشد . لنگرشان آهنى نيست ، در نتيجه ، در هواى طوفانى كشتيها به طرف ساحل رانده شده و با برخورد به سنگهاى ساحلى خرد مىشوند . » « 1 »\r\nكشتىهاى شراعى : كشتيهاى شراعى قديم ، بر خلاف كشتيهاى موتورى عصر حاضر ، فقط در صورتى قادر به حركت بودند كه باد موافقى كشتى را بسوى مقصود براند . اين باد موافق را قدما « شرطه » مىخواندند ؛ چنان كه حافظ گويد .\r\n كشتى شكستگانيم اى باد شرطه برخيز * باشد كه باز بينيم ديدار آشنا را . \r\n\r\nوضع راهها و احوال اقتصادى ايران بعد از حملهء مغول\r\nبه نظر بار تولد « ويرانى كشور و انهدام فرهنگ و دانش مردمى كه معروض حملهء مغول واقع شدند بسيار جالب توجه است ، ولى ضايعات غيرقابل جبرانى كه از هر لحاظ بر كشور ايران وارد گرديد با ساير كشورها قابل مقايسه نيست . خوشبختانه ، شهرهاى تجارتى ايران با تحمل اينهمه ضايعه و تلفات مالى و جانى ، باز هم اعتبار اوليهء خود را از نظر تجارت و بازرگانى از دست نداد ، و تجار ايرانى با منابع اقتصادى ممالك چين و هندوستان و كشورهاى خاور نزديك ، از راه دريا و زمين ، روابط اقتصادى و تماس بازرگانى برقرار كردند . اين تماس اقتصادى در بعضى دوره‌ها به اندازه‌اى وسيع بود كه نظير آن تاكنون ديده نشده است . از اين دوره ، مناسبات دوستانه‌اى بين مسلمين و ديگران بوجود آمد . » « 2 » ولى اين وضع دوام نيافت . در عصر مغول و تيموريان ، امنيت راهها گاه ، مختل مىگرديد و آن دسته از زمامداران و خانهاى مغول كه به اصول ايلى و سنن چادرنشينى پايبند بودند بر خلاف رجال و زمامداران ايرانى ، همواره با ايجاد تمركز و امنيت مخالفت مىكردند و مايل بودند با حفظ آشفتگى اوضاع به قتل و غارت مردم شهرنشين و ده‌نشين ادامه دهند . ولى چنان كه ضمن تاريخ سياسى عصر مغول يادآور شديم ، بسيارى از خانها و رهبران سياسى مغول كاملا متوجه بودند كه ادامهء آن سياست به محو كشاورزى و صنعت و سقوط فعاليتهاى اقتصادى منتهى خواهد شد . به‌همين مناسبت ، با مردانى چون جوينى و خاندانش و خواجه رشيد الدين فضل اللّه و همفكران او ، در اعادهء امنيت و آرامش و تجديد قوانين و سنن قديم ، همصدا و همقدم بودند .\r\nراههاى ارتباطى در عهد قوبيلاى : ماركوپولو كه در نيمهء دوم قرن سيزدهم ، از بعضى از كشورهاى آسيايى ديدن كرده است ، مىنويسد : « از شهر خانباليغ ( پكن ) ، چند جادهء مهم جدا شده به سمت ايالات و ولايات مىرود . در طول اين جاده‌ها ، بفاصلهء هر 25 يا 30 ميل ،\r\n\r\n\r\n","description":"","footnote":"\r\n( 1 ) . سفرنامهء ماركوپولو ، پيشين ص 46 .\r\n( 2 ) . بارتولد ، الغ بيگ و زمان وى . ترجمهء حسين احمدىپور ، ص 11 .\r\n","page_name":" 575 ","page_number":583},
  {"content":"\r\n\r\nمسافرخانه‌هايى هست كه براى استراحت مسافرين و تعويض اسبها و وسايط نقليه تعبيه شده‌اند . در اين مسافرخانه‌ها وسايل پذيرايى از هر جهت مهياست . در هر ايستگاه يا منزلى ، چهار صد اسب خوب حاضر يراق مهياست و همين كه مسافر يا مأمورى رسيد ، مىتواند بلادرنگ ، اسبهاى خستهء خود را با اسبهاى تازه نفس عوض كند . اين مسافرخانه‌ها حتى در نواحى كوهستانى نيز ساخته شده است . در سراسر قلمرو امپراتورى ، بيش از دويست هزار اسب و ده هزار مسافرخانه با اثاثهء كامل و مناسب در اختيار مسافران قرار گرفته است . » « 1 »\r\n\r\nچاپارخانه‌هاى عصر تيمورى\r\nبه قول كلاويخو ، از تبريز تا سمرقند ، همه‌جا چاپارخانه وجود دارد و تعداد اسبهاى هر چاپارخانه برحسب اهميت محل ، از دويست تا پنجاه يا كمتر تغيير مىكند . از هر چاپارخانه تا ديگرى يك روز يا نيم‌روز راه است . كلاويخو مىنويسد : مأمورين و پيكها بهيچوجه رعايت سلامتى اسبها را نمىكنند و در 24 ساعت 15 و گاهى 20 فرسخ مغولى راه‌پيمايى مىكنند و چه بسا اسبها در طى راه سقط مىشوند . « 2 »\r\nدر تاريخ طبرستان ، ضمن گفتار در توجه امير تيمور به مازندران ، از طرز راه‌سازى در آن دوران سخن رفته است : از طرف امير تيمور ، « اشارت شد كه امرا ، به ياساقيان امر كنند تا تبرودهره و اره برداشته در پيش لشكر باشند . و آهنگران را جهت تيز كردن آلات قطع ، همراه ايشان گردانيدند تا درختها را بريده و انداخته و جويها - كه در آن موضع جارى باشد - بدان سر موضع ، پل بسته ، آن مقدار راه گشاده و آماده گردانند ، كه عساكر ظفرپيكر ، و قشون ، به ياسال عبور توانند كرد . » « 3 »\r\nمشكلات مسافرت : بطوريكه از مندرجات نامهء زيرين ، استنباط مىشود ، در دوران قرون وسطى ، تنها خطر ناامنى راهها مسافرين را تهديد نمىكرد بلكه بيم اين بود كه مأمورين ديوانى از مسافر بيچاره « تمغا و باج و راهدارى و سوغاتى و تخته‌باشى و سلامانه و غير ذلك طلب نمايند . چنان كه در سال 891 سيد عز الدين مسعود و سيد كمال الدين محمود كه مورد عنايت پادشاه وقت بودند ، به ايران مسافرت مىكنند . شاه براى تأمين آسايش اين دو سيد ، به فرزندان و برادران و امرا و وزراء و حكام و داروغگان و مأمورين ديوانى و تمغاچيان و باجداران و مستحفظان طرق در عراقين و فارس و كرمان و آذربايجان و گيلان و مازندران ، دستور مىدهد كه براى آنان احترام تمام قائل شوند . » و داروغگان و عمال و تمغاچيان و باجداران ممالك محروسه از جهات ايشان ، تمغا و باج و راهدارى و سوغاتى و تخته‌باشى و سلامانه و غير ذلك طلب ندارند و جهات ايشان را از جميع تكاليف ديوانى معاف دارند و پيرامون بارهاى ايشان نگردند . از منازل مخوفه بسلامت بگذرانند و ايشان را تكليف ملاقات امرا و سند و امضا و نشان گرفتن نكنند ، و سواد اين نشان چون به مهر حاكم يا قاضى ولايت باشد ، معتبر دانند . و ايلچيان و نايامچيان و آينده و رونده چهارپايان ايشان و كسان ايشان\r\n\r\n\r\n","description":"","footnote":"\r\n( 1 ) . سفرنامهء ماركوپولو ، پيشين . ص 152 - 151 ( به اختصار ) .\r\n( 2 ) . ر ك : سفرنامهء كلاويخو ، پيشين . ص 163 و 187 .\r\n( 3 ) . تاريخ طبرستان و رويان و مازندران ، پيشين . ص 227 .\r\n","page_name":" 576 ","page_number":584},
  {"content":"\r\n\r\nرا الاغ نگيرند و از فرموده عدول نجويند - فى عشرين ذو القعدة الحرام سنهء احدى و تسعين و ثمانمائه بدار السلطنهء تبريز . » « 1 »\r\nبطور كلى ، از عهد مغول و تيموريان ببعد ، فقط در دوران قدرت زمامداران عاقل و مآل‌انديش ، مردم از امنيت نسبى برخوردار بودند . تيمور در كتابى كه به او منسوب است مىنويسد : « يك روز كاروانى متشكل از 250 شتردار ، از يزد وارد « بادامشك » شد . از قافله سالار پرسيدم از اينجا تا يزد چقدر راه است ؟ او گفت : ما 12 شبانه‌روز راه پيموديم . در طول شصت فرسنگ ، در راه ما حتى خار هم يافت نمىشد . ما از يزد با خود ينجهء خشك آورديم و در راه به شتران داديم و به اين ترتيب اين راه طولانى را طى كرديم . » « 2 »\r\nپس از حملهء مغول ، مخصوصا در اواخر دولت ايلخانان ، به علت ضعف حكومت مركزى ، امنيت راهها بيش از پيش مختل گرديد . محمد نخجوانى در جلد دوم دستور الكاتب ، مكرر ، به وضع اسف‌انگيز راههاى ارتباطى و خطراتى كه متوجه قوافل و كاروانهاى تجارى بود اشاره مىكند و از جمله مىنويسد : « چون جمعى از مخالفان ما روى به انهزام نهاده‌اند . . . و جمعيتى ساخته و سر بدزدى و حراميگرى برآورده‌اند و بر تجار و قوافل مىزنند و صامت و ناطق غارت مىكنند ، واجب آمد ، به تدارك ايشان قيام نمودن . بدر الدين حسن بر سر ايشان فرستاده شد تا به هر جا كه يكى را از ايشان يا جمعى را دريابد ، به هر نوع كه تواند - اما بالاسر و القيد و اما بالقطع و القتل - دفع واجب شناسند و به هيچ حال ، بر جمعى كه دما و فروج مسلمانان را بر خود حلال و مباح دانند ابقا نكند . امرا و صحرانشينان و لشكريان ممد و معاون او باشند . . » « 3 »\r\nنخجوانى در نامهء ديگرى ، از ماهيت يك جامعهء فئودالى و غير متمركز ، پرده بر - مىگيرد و به مظالمى كه بطور مستمر ، در چنين جوامعى رخ مىدهد اشاره مىكند : « در اين وقت ، چون عرضه داشتند كه پنجاه سوار از متعديان در نواحى اروميه مجتمع شده ؛ به هرچند روز ، به ديهها و مزارع رعايا مىروند و هرچه مىخواهند ، مىكنند و به ظلم و عدوان ، از مردم ضعيف ، گندم و جو و ساير حبوبات و حوايج مىستانند و به چوب و شكنجه خطاب مىكنند ، بدين‌سبب ، بهاء الدين ايبك فرستاده شد تا مجموع آن جماعت را گرفته و بند كرده اينجا آورد تا بعد از استرداد حقوق مظلومان ، هريك را بسزا و جزايى كه درخور آن باشند برسانند و موجب اعتبار ساير ظلمه و مفسدان گردد . » « 4 » در نامهء ديگرى ، مىنويسد :\r\n« چون جمعى از قطاع و سراق در صحارى مرند به حراميگرى و دزدى و مفسدى مشغولند و صادر و وارد را تردد بدان راه منقطع شده و تجار و قوافل راه ، راه به اجانب « دزمار » انداخته سه روزه راه به يك هفته مىآيند ، حاجى نجم الدين فرستاده شد تا دمار از روزگار ايشان برآرد ، صحرانشينان با او موافق و متفق بوده قمع‌وقهر و قلع و استيصال ايشان واجب دانند . » « 5 »\r\n\r\n\r\n","description":"","footnote":"\r\n( 1 ) . مجلهء راهنماى كتاب ، خرداد و تيرماه 1351 ، ص 312 ببعد .\r\n( 2 ) . منم تيمور جهانگشا . گردآورنده مارسل بريون . اقتباس ذبيح إله منصورى ، ص 87 .\r\n( 3 ) . دستور الكاتب ، پيشين . ج 2 ، ص 331 .\r\n( 4 ) . همان . ص 327 ( به اختصار ) .\r\n( 5 ) . همان . ص 333 ( به اختصار ) .\r\n","page_name":" 577 ","page_number":585},
  {"content":"\r\n\r\nپس از پايان حكومت تيموريان ، تنها در عهد شهرياران عاقل آق‌قويونلو و قره‌قويونلو ، امنيت نسبى در كشور برقرار بود . در دورهء صفويه ، مخصوصا در عصر شاه عباس كه تجار و بازرگانان خارجى به قصد سودجويى و كسب اطلاعات از خصوصيات زندگى اجتماعى و اقتصادى ايرانيان به ايران روى آوردند ، شاه كه شخصا به مسائل اقتصادى دلبستگى داشت ، حكمرانان را بر آن داشت كه در حفظ امنيت راهها كمال مراقبت را مرعى دارند و در صورتىكه كالاى بازرگانان را بسرقت مىبردند ، خود حكام غرامت بازرگانان را مىپرداختند . اين سياست اقتصادى ، كم‌وبيش ، تا عهد شاه سليمان اجرا مىشد ، و اكثر سياحان و بازرگانان اروپايى از اين سياست شهرياران صفوى به نيكى ياد كرده‌اند ؛ ولى از عهد شاه سلطان حسين تا استقرار حكومت نادرى ، امنيت و آرامش از ايران رخت بر بست .\r\nدر آيين شاه طهماسب صفوى در قانون سلطنت ، دربند پنجاه و سوم ، در مورد راهها مىنويسد : « و در امنيت طرق و شوارع . . . چه در شوارع و چه در معمورها ، از كيسه بر و شب دزد و رباينده اثر نگذاشته ، براندازند . » بند پنجاه و چهارم : و هرچه گم شود يا به تاراج رود يا دزدان برند ، پيدا سازند و الا خود از عهده برآيند . بند پنجاه و پنجم نيز چون ارزش اقتصادى دارد نقل مىكنيم : و اموال غايب و متوفى از هر دين و مذهب باشد « تحقيق نمايند ؛ اگر وارث داشته باشد به آنها گذارند ؛ و اگر وارث نباشد به امين معتمد سپارند . هرگاه صاحب حق پيدا شود ، به او وصول يابد . . . مبادا سير چشمى از ميان برخيزد ، » « 1 »\r\nشمشير بجاى حقوق راهدارى : « شاه عباس چون با همراهان خود در نزديكى شهر تبريز به كاروانسراى شبلى رسيد ، با گروهى از راهداران ترك ، كه در آنجا دره‌اى را نگهبانى مىكردند و از كاروانها حق راهدارى مىگرفتند ، نزديك شد . پس خود با چند تن از سران سپاه ، كه لباس عادى به تن داشتند ، بجانب ايشان رفت ، و چون ازو جواز عبور و پول راهدارى خواستند به ذو الفقار خان اشاره كرد كه پيش آيد و به مأمورين ترك حق العبور دهد .\r\nاما هنگامى كه راهداران ترك به كار گرفتن پول سرگرم بودند ، سرداران ايران شمشيرها كشيدند و جملگى را هلاك كردند . » « 2 »\r\nلورنس چاپمن ، عضو چهارمين هيأت كمپانى مسكوى كه در سال 947 هجرى در دورهء سلطنت شاه طهماسب اول ، به ايران آمده است ، راجع به وضع راهها و احوال مردم ، چنين مىنويسد : « من به گيلان هم رفتم . بايد مىديدم كه چه بندرى در آنجا براى كشتيهاى ما وجود دارد و بفهمم چه نوع كالاهايى و تا چه مقدار در آنجا خوب به فروش مىرسد . براى رسيدن به آنجا راه را آنچنان دشوار و براى مسافرت خطرناك ديدم كه قلم از شرح آن عاجز است . . .\r\nشهر لاهيجان را كه مهمترين محل همهء اين نواحى باشد ديدم . لنگرود و رودسر كه اخيرا شاه طهماسب اول تسخير كرده چنان ويران گرديده و مردم آن‌چنان غارت شده‌اند كه كسى قدرت\r\n\r\n\r\n","description":"","footnote":"\r\n( 1 ) . ر ك : « آيين شاه طهماسب صفوى » ( رساله ) . با مقدمه‌اى از : محمد تقى دانش‌پژوه ؛ مجلهء بررسيهاى تاريخى سال هفتم . شمارهء 1 ، ص 136 .\r\n( 2 ) . زندگانى شاه عباس اول ، پيشين . ج 5 ، ص 21 .\r\n","page_name":" 578 ","page_number":586},
  {"content":"\r\n\r\nخريد يك « كرسى » « 1 » را ندارد . مهمترين كالاهايى كه مىتوان خريدارى كرد ابريشم خام است كه در تابستان ، هر من لاهيجان آن 38 شاهى به فروش مىرسد كه كمى بيش از 40 ليور است .\r\n\r\nوضع راهها در عهد صفويه\r\n« فخر الدين ناى ، پسر خواجه شمس الدين سرابى ، گفت كه در تجارت به نواحى كرمان بوديم . نوكران اميرزاده مبارز الدين محمد يزدى در پيش كاروان آمدند و كاروان را باز داشتند و مبالغى وجوه‌طلب كردند . ما طبقى از شكر راست كرديم و ده طاقه صوف بر آن نهاديم و در نظر ميرزاده برديم ؛ باشد كه با ما مساهله كند . و راضى بوديم كه پنجهزار دينار زر بدهيم و از نوكران او خلاص يابيم . ميرزاده چون به ما نظر فرمود ، پرسيد كه شما از كجاييد ؟ گفتيم : ما سراويانيم ( يعنى اهل سراب هستيم ) . گفت : شيخ صفى الدين را ديده باشيد ؟ گفتيم : همه مريد شيخيم و توبه و تلقين از او بگرفته‌ايم . چون اين بشنيد ، ما را از سر پا بعزت در حضور خويش بنشاند . بعد از آن ، فرمود آنچه آورده‌اند در محل قبول ما آمد ليك آن را خرج راه كنيد . آنگاه جوازنامه بنوشت و بداد كه نوكران و غير هم زحمت اينها ندهند . » « 2 »\r\nشتر جمازه : در سفرنامهء كاترينوزنو ، در عهد اوزون حسن ، ضمن بحث از مناسبات سلطان قاهره با سلطان عثمانى ، مىنويسد كه در ناحيهء ارزنجان « سفير سلطان قاهره با يازده جمازه نزد سلطان عثمانى آمد و تيرى كه بر نوك آن نامه‌اى بسته بودند به وى تسليم كرد . به زودى پاسخ‌نامه را نوشتند و به او دادند و سفير و همراهان بر جمازه سوار شدند و رفتند و در يك روز مسافتى عظيم پيمودند ؛ زيرا جمازه چنان تندرو است كه بيش از هر چهارپا بىهيچ درنگ راه مىنوردد . « در كتاب انجيل ، جمازه تيزتك‌ترين چارپايان در سفرهاى طولانى خوانده شده است . » « 3 »\r\nپيترو دلاواله هنگامى كه در بغداد بود و مىخواست مقدمات سفر خود را به ايران فراهم كند ، با يك قاطرچى ايرانى وارد گفتگو و مذاكره مىشود . وى در مكتوب اول خود ، مىنويسد : « اين قاطرچى مىخواست از پاشا دستخطى بگيرد تا به استناد آن ، بتواند باتفاق همراهان و با بار و متاع و كالاهاى خود ، آزادانه عبور كند و بعلاوه يكى از چاوشهاى پاشا نيز او را تا سرحد همراهى ، و در مقابل هرگونه حمله و يورشى كه ممكن بود از جانب سربازان بطور انفرادى يا دسته‌جمعى به كاروان صورت گيرد ، حفاظت كند . » « 4 »\r\n« تمام شب را بسرعت و بدون توقف راه پيموديم . قاطرها و اسبهايى كه در اختيار داشتيم بسيار راهوار و چالاك بودند . پس از شش روز در هارونيه ، بار افكنديم و توقف كرديم ؛ ولى در مدت شب ، بكرات ، دزدانى كه با استفاده از تاريكى براى سرقت اشياء\r\n\r\n\r\n","description":"","footnote":"\r\n( 1 ) .  Kersey  ؛ منظور پارچهء پشمى است .\r\n( 2 ) . توكل بن اسماعيل ( ابن بزاز ) ، صفوة الصفا . ص 208 .\r\n( 3 ) . سفرنامه‌هاى ونيزيان در ايران ، پيشين . ص 225 - 224 ( به اختصار ) .\r\n( 4 ) . سفرنامهء پيترو دلاواله ، پيشين . ص 2 .\r\n","page_name":" 579 ","page_number":587},
  {"content":"\r\n\r\nاين و آن ، سينه‌خيز بسراغ ما مىآمدند آسايش قافله را مختل مىكردند . اشياء زيادى - بسرقت رفت و به چادر ما نيز دستبرد زدند ، ولى وقتى نقاش متوجه امر شد ، با تپانچه به طرف يكى از آنها كه از زير چادر مىخواست مجددا داخل شود شليك كرد تا او و ديگر يارانش خيال هرگونه دستبرد تازه‌اى را از سر به در كنند . صبح روز هفتم ، پس از پرداخت باج محلى ، آمادهء حركت شديم . در طى راه ، از كوههاى خشك و بدون سبزه گذشتيم . » « 1 »\r\nپيترو در صفحات بعد ، از مشكلات مسافرت در ايران ، در فصل زمستان ، سخن مىگويد : « در مدت مسافرت ، لازم بود هميشه لباس و حتى چكمهء خود را كه آسترپوستى داشت به تن داشته باشيم ؛ و اتفاق افتاد كه حتى براى مدت هشت روز لباس را از تن بدر نياوردم . و علاوه بر آن ، دائما پتوى سنگينى كه اگر سرمايى چنين طاقتفرسا حكمروايى نمىكرد حمل آن بسيار مشكل به نظر مىرسيد ، بدور خود پيچيده بودم ؛ زيرا شدت سرما طورى نبود كه بگذارد انسان لذت لباس عوض كردن را بچشد . و از اين گذشته ، واقعا فرصت اين كار نبود ، چون مجبور بوديم صبحهاى زود از خواب برخيزيم تا بتوانيم بموقع خود را به جان پناهى برسانيم و ضمنا غذايى نيز تهيه كنيم . زيرا بعد از اينهمه راه‌پيمايى روزانه و خوردن غذايى مختصر و سرد بر روى اسب ، احتياج زيادى به صرف غذاى گرم داشتيم . » « 2 »\r\nپيترو با تمام مشكلاتى كه در جريان مسافرت خود تحمل كرده است ، مىنويسد :\r\n« بمحض رسيدن به ايران ، هركس متوجه برترى شايانى كه اين سرزمين از لحاظ خوبى و صفاى مردم و تمدن و فرهنگ و هرگونه كيفيات ديگر به تركها دارد ، مىشود و من بجرأت مىتوانم بگويم اين خطه به هيچ‌وجه ، كمتر از سرزمينهاى مسيحى نيست و يا اگر باشد ، فقط از لحاظ خانه‌سازى و غذاهاى لذيذ است . ديگر به چادرها احتياجى نبود ، زيرا در تمام طول راه ، كاروانسراهاى بزرگ و مناسبى كه از طرف پادشاهان يا شخصيتهاى ديگر ساخته شده و در اختيار مردم قرار گرفته ، وجود داشت كه براى بيتوته در آن وجهى پرداخت نمىشد .\r\nاتاقهاى اين كاروانسراها خالى بود ، و در بعضى از آنها اتاقى وجود نداشت و فقط براى حفاظت از بادوباران ، سقف بزرگى زده بودند ؛ و مردم توقع بيشترى ندارند . اما من كه انتظار وضع راحت‌تر و جاى تميزترى را داشتم و البته اين نظر در كاروانسرا كه دائم در معرض رفت‌وآمد است تأمين نمىشد ، تا سرحد امكان ، به خانه‌هاى خصوصى مىرفتم . . . با پرداخت مختصر وجهى ، انسان مىتوانست آسايش بيشترى داشته باشد . در كنگاور ، خانهء قشنگ و تميزى يافتيم و در آنجا موفق به خوردن اغذيهء لذيذ و ميوه‌هايى از قبيل انار و سيب و انگور تازه شديم . » « 3 »\r\nپيترو در پايان توصيف دوران اقامت خود در همدان ، مىنويسد : امروز شهرهاى ايران « همه‌جا آباد و پرجمعيت و براى مسافرت مطمئن است ، و از دستبردها و حملهء دزدان كه در تركيه انسان دائما گرفتار آن است ، خبرى نيست . برعكس اگر از فردى چيزى ربوده\r\n\r\n\r\n","description":"","footnote":"\r\n( 1 ) . همان . ص 5 - 4 ( به اختصار ) .\r\n( 2 ) . همان . ص 18 .\r\n( 3 ) . همان . ص 20 - 19 .\r\n","page_name":" 580 ","page_number":588},
  {"content":"\r\n\r\nشود ، در سرزمينى كه دزدى واقع شده حاكم بايد عين مال يا قيمت آن را تأديه كند ؛ و ارزش كالا از طرف شخصى كه خسارت به او وارد آمده با قيد قسم ، تعيين مىشود . » « 1 »\r\nپيترو در سفرنامهء خود ، از بازارهاى اصفهان تمجيد مىكند و مىنويسد : « همهء آنها بزرگ و عالى و مساوى و منظم و داراى معمارى فوق العاده خوبى هستند . و بعلاوه ، در آن ، امتعه و كالا از هر نوع به حد وفور وجود دارد ، و دالانها را طورى تقسيم‌بندى كرده‌اند كه هر قسمتى به متاعى تخصيص يافته ، و اين امر موجب تسهيل امر دادوستد را فراهم آورده است . كاروانسرا نيز به حد لزوم براى خارجيان وجود دارد و همهء آنها بزرگ و داراى ساختمان نسبتا خوب و تزئينات مناسب هستند ؛ و چنين به نظر مىرسد كه علاوه بر شاه اشخاص ديگر نيز مساعى خود را در راه بهبود وضع آنها صرف مىكنند . » « 2 » پيترو ضمن توصيف شگفتيهاى ميدان شاه ، از دو جايگاهى كه هر روز هنگام غروب آفتاب در آنجا نقاره مىزدند ، سخن مىگويد و مىنويسد ، در آنجا دو آهنگ جنگى ايرانى و ترك مىخواندند كه به گوش خوش مىآمد و با وجود بزرگى ميدان در همه‌جا طنين مىافكند . « 3 »\r\nپيترو در مكتوب چهارم خود ، بار ديگر ، از كاروانسراهاى ايران سخن مىگويد .\r\nبه نظر او ، كاروانسراهاى ايران شبيه صومعه‌هاى اروپاييان است ، « يعنى در وسط آن حياطى است كه دورتادورش را اتاقهاى متعددى فراگرفته و بدون پرداختن هيچگونه كرايه‌بهايى ، مىتوان در آن سكنى گزيد . حتى اگر كسى يك سال هم در آنجا بماند ، لازم نيست وجهى از اين بابت بپردازد ؛ منتهى در كاروانسراهاى داخل شهر كه داراى اتاقهاى مجهز به قفل و كليد است و بيشتر براى نگهدارى مال التجاره مورد استفاده قرار مىگيرد ، فقط مبلغ مختصرى بابت حق حفاظت مطالبه مىكنند ، ولى در عين‌حال ، بايد بگويم به كلى خالى است و هركس زودتر از راه رسيد آنها را اشغال مىكند و هر چقدر بخواهد آنجا مىماند و كسى نمىتواند متعرض او شود . » « 4 »\r\nسازوبرگ سفر : پيترو دلاواله پس از چندى اقامت در اصفهان ، تصميم مىگيرد در ركاب شاه حركت كند . وى سازوبرگ سفر خود را چنين بيان مىكند : « بايد نه تنها چادر بلكه تمام لوازم و وسايل زندگى و چارپايان كافى براى سوارى و حمل كجاوه داشته باشم ؛ چون شاه هر لحظه ممكن است فرمان حركت بدهد و در اين صورت نه وقتى براى خريد كالسكه خواهد بود نه فرصتى براى كرايه كردن آن ، و - بعلاوه ، اين اشياء و حيوانات پس از خريد ، هميشه به من تعلق خواهند داشت . براى اين مقصود ، هفت شتر باركش خريدارى كرده‌ام كه نمىدانم با توجه به كثرت باروبنه ، براى من كافى خواهند بود يا خير . شترهاى ايرانى از شترهاى مصر و عربستان و تركيه قوىتر هستند . تعداد اسبهاى خريدارى شده چهار رأس است . بعدا اسبان سوارى و جنگى خوب را از اردوگاه تهيه خواهم كرد . منتظرم لباس و پتو و زين و برگهايى را كه دستور داده‌ام به من تحويل دهند . » « 5 »\r\n\r\n\r\n","description":"","footnote":"\r\n( 1 ) . همان . ص 28 .\r\n( 2 ) . همان . ص 37 .\r\n( 3 ) . ر ك : همان . ص 39 .\r\n( 4 ) . همان . ص 134 - 133 .\r\n( 5 ) . همان . ص 91 ( به اختصار ) .\r\n","page_name":" 581 ","page_number":589},
  {"content":"\r\n\r\nوضع راهها : « شاه عباس براى اجراى نقشه‌هاى نظامى و اقتصادى خود ، به تعمير راههاى قديم و احداث راههاى جديد همت گماشت و مراكز و نقاط مناسبى براى توقف چاپارها تعيين نمود و بموازات اين اقدامات ، به سختى با راهزنان و دزدان بمبارزه برخاست ؛ و به اين ترتيب ، در دوران حكومت او ، سوداگران و جهانگردان و مسافران و زوار با خيالى آسوده سفر مىكردند و نامه‌ها و كالاها به مقصد مىرسيد . » در اواسط دوران سلطنت شاه عباس ، نامه‌اى كه يكى از رهبانان فرقهء برهنه پاى كرملى در اصفهان مىنوشت ، فقط بعد از 25 روز ، به دست رهبان ديگرى كه در جزيرهء هرمز اقامت داشت مىرسيد ؛ به اين معنى كه چاپار مسافت ششصد ميل يا متجاوز از 960 كيلومتر را با سرعت تقريبا چهل كيلومتر در روز مىپيمود ؛ و اين بمراتب ، سريعتر از سرويس پستى ايران در همين راه ، در اثناى 25 سالهء اول سدهء بيستم بود .\r\nكار ساختمان كاروانسراها با سرعت شگفت‌انگيزى آغاز گرديد ، و شبكهء منظمى جميع مراكز فعاليت بازرگانان را به يكديگر متصل ساخت . اين كاروانسراها بقدرى مفيد و مغتنم بود كه در اندك مدتى ، طرف توجه سوداگران و مسافران قرار گرفت ، و با احداث آنها تردد كاروانها و كار تجارت به طرز محسوسى ، افزايش يافت . اصولا كاروانسراى شاه عباس ، بمراتب ، وسيعتر و مجللتر از كاروانسراهايى بود كه آن موقع در ايران ساخته مىشد . از آن جمله است كاروانسراى گز در هيجده كيلومترى اصفهان ، در كاروانسراى مادر شاه ، مشهور به سراى فتحيه ، در خود اصفهان ، پابپاى كاروانسراسازى ، احداث آب‌انبارها و مساجد لازم آمد . » « 1 »\r\nدر يكى از نامه‌هايى كه شاه عباس به عبد اللّه خان اوزبك نوشته ، وى را به عدل و احسان و اقدام به فعاليتهاى عمرانى دعوت مىكند ، و مخصوصا پيشنهاد مىكند كه در راه حفظ جان و مال حجاج كه قصد زيارت بيت اللّه الحرام را دارند ، توجه مخصوص مبذول دارد .\r\n« مردم آن ديار را امر فرمايند كه هركس از وضيع و شريف و رعيت و سپاهى ، ارادهء طواف مكهء معظمه و مدينهء مشرفه داشته باشند ، بلا دغدغه احرام بسته متوجه شوند كه در ممالك محروسه آزار و مضرتى بديشان نمىرسد . تجار و مترددين نيز بفراغت خاطر ، آمد شد نمايند كه به جهت عداوت و كدورت طرفين ، احدى را ياراى آن نيست كه حجاج بيت اللّه الحرام و زوار مدينه و تجار و مترددين را مانع گشته آزار نمايند . بدينجهت ، رفعت پناه ، محمد قلى بيك ايشك آقاسى خاصهء شريفه را روانهء خدمت فرموده به اعلام اين مقدمات كه باعث ثواب دارين است ، مبادرت نموديم . اگر كلفت و كدورت را منظور نفرموده مضمون « گه صلح صلح و گه جنگ جنگ » ملخوط خاطر انور بوده باشد ، ثواب آن به روزگار فرخنده آثار ايشان و ما عايد خواهد گشت . » « 2 »\r\nبه‌طورى كه از سفرنامهء سياحان خارجى برمىآيد ، در دورهء شاه عباس ، بيش از پيش ، در راه تعمير راهها و تأسيس كاروانسراها و تأمين آذوقهء مسافرين سعى و تلاش شده است .\r\n« بعضى فواصل را كه در آن روزگار ، سياحان خارجى طى كرده‌اند بدين‌شرح مىتوان ديد : از تبريز تا اصفهان را كاروان 24 روزه مىآمد ؛ از گرگان تا اصفهان 12 روزه ؛ و از بندر ريگ تا\r\n\r\n\r\n","description":"","footnote":"\r\n( 1 ) . تاريخ سياسى و اجتماعى ايران ، پيشين . ص 316 - 315 ( به اختصار ) .\r\n( 2 ) . اسناد و نامه‌هاى تاريخى و اجتماعى دورهء صفويه ، پيشين . ص 262 ( به اختصار ) .\r\n","page_name":" 582 ","page_number":590},
  {"content":"\r\n\r\nكازرون 6 روزه ؛ و از كازرون تا شيراز 5 روزه . عليقلى خان ، حاكم شيراز ، اغلب اين راهها را ساخته ، كوه را تراشيده و بعضى جاها بواسطهء يك پل ، دو كوه را بهم اتصال داده است [ تاورنيه ، ص 275 
  ] .\r\nاز شيراز تا اصفهان 9 روز راه است ؛ از كرمان به اصفهان با اسب ، كمتر از 25 روز راه نيست . چيزى كه در اين راه خشك بىآب و علف مايهء تسلىخاطر هست فقط اين است كه هر شب براى سكونت ، مسافر به يك كاروانسرا و آب‌انبار مىرسد . اغلب اين منازل و راحتگاهها زمان قليلى است كه به همت محمد على بيك ، ناظر رئيس دربار شاه و خزانه ، آباد شده‌اند [ تاورنيه ، ص 289 
  ] .\r\nاز هرمز تا كرمان 27 روز راه است ، و بعضى جاها پيچ و خمها دارد كه راه نيمساعتهء پياده را بايد در 4 ساعت ، سواره پيمود . از بندرعباس تا لار 7 تا 8 روز راه است ؛ از سنندج تا همدان 3 روز ، و از همدان تا اصفهان 9 روزه با اسب و 18 روزه با كاروان بايد آمد . خود شاه عباس راه اصفهان تا مشهد را 28 روزه پياده رفت . و البته اين راه راه تجارتى نبود . ولى بالاخره ، شاه هر روزى حدود 6 فرسنگ پياده مىرفت . « 1 »\r\n« بعضى جاده‌ها را به دستور شاه عباس ، سنگفرش كردند . مىگويند ، شاه عباس 999 كاروانسرا ساخت . » تاورنيه در باب كاروانسراى شاه صفى در تبريز ، مىنويسد : « كاروانسراى شاه صفى در منزل اول تبريز بسيار وسيع و راحت است ، و يك صد مسافر با اسبها و مراكب مىتوانند در آنجا منزل نمايند . در تمام خاك ايران ، خصوصا از تبريز تا اصفهان و از آنجا تا هرمز ، در مسافتهاى معين ، كاروانسراهاى عالى ديده مىشود . [ ص 122 
  ] . » « 2 » اين كاروانسراها گاهى موقوفات عمده نيز داشته است . شاردن گويد : كاروانسراى شاهى قزوين 250 حجره و يك حوض بزرگ و درختان عظيم دارد . « 3 »\r\nجامعترين توصيف از كاروانسراهاى عهد صفويه بوسيلهء تاورنيه به عمل آمده است . او مىگويد : « كاروانسراها تقريبا مثل محوطهء ديرها و معمولا يك طبقه هستند ؛ بناى دو طبقه خيلى بندرت ديده مىشود . يك در بزرگ مدخل آن است ، و در سه ضلع ديگر ، وسط ، يك تالار يا يك اتاق بزرگ ساخته شده كه مخصوص است براى سكونت محترمين . در دو طرف تالار وسط ، حجرات و اتاقهاى كوچك قرار دارد كه هركس يكى از آنها را اختيار مىكند .\r\nاين حجرات ، دو سه پا از زمين حياط مرتفعتر و در يك خط بنا شده‌اند ؛ و طويله‌ها در عقب و پشت اتاقها هستند . گاهى طويله‌ها هم مثل اتاقها براى سكونت مناسب است . اغلب مسافرين در زمستان ، بيشتر مايلند در طويله‌ها اقامت كنند ؛ چه از حجرات معمولى گرمتر است .\r\nاز حجرات كاروانسرا يك پنجره بسوى آخر باز مىشود . حجرات كاروانسرا بدون فرش ، و تهيهء لوازم زندگى ، رختخواب و لوازم طباخى به عهدهء مسافر است . مسافرين مىتوانند ما يحتاج زندگى را ، به قيمت مناسب ، از كاروانسرادارها خريدارى نمايند . در بيابانها بابت كرايهء حجره ،\r\n\r\n\r\n","description":"","footnote":"\r\n( 1 ) . ر ك : سياست و اقتصاد عصر صفوى ، پيشين : ص 99 .\r\n( 2 ) . به نقل از همان . ص 103 .\r\n( 3 ) . ر ك : سياحتنامهء شاردن ، پيشين . ج 3 ، ص 36 .\r\n","page_name":" 583 ","page_number":591},
  {"content":"\r\n\r\nچيزى از مسافر نمىگيرند ؛ ولى در شهرها از هر مسافر وجه مختصرى دريافت مىكنند .\r\nدر كاروانسرا بيش از يكصد سوار نمىتوانند سكنى گزينند . احدى نمىتواند به زور حجره‌اى را كه ديگرى براى خود انتخاب كرده ازو بگيرد . در كاروانسراها بين غنى و فقير امتيازى نيست . شب ، در كاروانسرا را مىبندند و كاروانسرادار مسؤول همه‌چيز است ، و عده‌اى را براى مراقبت و پاسبانى مىگمارد .\r\nوضع كاروانسراها در ايران بهتر از عثمانى است . كسانى كه با كاروان مسافرت مىكنند ، از امنيت بيشترى برخوردارند . ولى اين نوع مسافرت بكندى انجام مىشود . راهى كه يك دستهء زبدهء سوار در يك روز طى مىكنند ، قافلهء قاطر در دو روز و شتر در 4 روز طى مىنمايد . تجار از ميان خود يك رئيس اختيار مىكنند كه او را كاروان‌باشى مىنامند . تعيين ساعت حركت و اتراق و رفع اختلافات ميان مسافران و تقريبا حكومت كاروان به عهدهء كاروان‌باشى است . [ ص 903 
  ] . « 1 » »\r\nبطوريكه تاورنيه و ديگر سياحان نوشته‌اند ، دولت در راه تأمين امنيت راهها سعى فراوان مىكرد . حكام مسؤول سرقت كالاها بودند ، و از روى ثبت دفتر تاجر و قسمى كه ياد مىكرد ، ناگزير بودند غرامت او را بپردازند . در عالم‌آراى عباسى ، صفحهء 1106 آمده است :\r\n« مال هركس از تجار و مترددين سكنهء هر بلاد كه دزد و حرامى ببرد ، پىروى نموده پيدا كرده به صاحب رسانند ، و الا خود از عهده برون آيند ؛ و اين قاعده را در كل ممالك مستمر ساختند . » « 2 »\r\nبراى حفظ راهها مبلغى بعنوان راهدارى مىپرداختند . تاورنيه مىنويسد : « در مرند ، 13 عباسى براى هربار شترى به نام راهدارى مىگرفتند كه معادل چهار اكو بود [ ص 110 
  ] . » در چنين موقعيت ممتازى بود كه « قوافل تجارت ابريشم كه گاهى به هشتصد نهصد شتر مىرسيد ، از اردبيل مىگذشت [ ص 128 
  ] » . « 3 »\r\n\r\nوضع راهها در اواخر عهد صفويه\r\n- در زمان قدرت شاه عباس كبير ، چنان كه اشاره شد ، وضع راهها رضايت‌بخش بود ، ولى بعد از مرگ اين پادشاه ، اندك اندك ، آثار ناامنى و بىثباتى در سراسر كشور آشكار شد . لاكهارت مىنويسد : « يكى از علائم ضعيف شدن قدرت پادشاه ، ناامنى راههاى كاروانى بود ( زيرا به معنى جديد راهى وجود نداشت ) . اگرچه جهانگرد فرانسوى به نام آندره دوليه‌دلاند « 4 » كه در اواخر سلطنت شاه عباس ثانى در ايران بود ، نوشته است كه امنيت كامل در آن راهها حكمفرما بود ؛ ولى ساير جهانگردان اروپايى چنين عقيده‌اى نداشتند .\r\nدرست است كه در آن ايام ، اشخاصى به نام راهدار وجود داشت ، ولى اين اشخاص مأموران گستاخ و بىتربيتى بودند ، و اگر عدهء آنها از مسافران بيشتر بود ، اموال كسانى را كه مىبايستى محافظت كنند به باد غارت مىدادند .\r\n\r\n\r\n","description":"","footnote":"\r\n( 1 ) . به نقل از : سياست و اقتصاد عصر صفوى ، پيشين . ص 108 - 106 .\r\n( 2 ) . ر ك : همان . ص 109 .\r\n( 3 ) . همان . ص 110 - 109 .\r\n( 4 ) .  Andre Dulier Deslandes \r\n","page_name":" 584 ","page_number":592},
  {"content":"\r\n\r\nپل لوكا « 1 » كه در سالهاى 1700 و 1701 در ايران بود ، از بدرفتارى آنها شكايت مىكند و مىگويد : « براى آنكه به شما هتاكى نشود ، بايد هميشه فحش و ناسزا بگوييد و اسلحه در دست داشته باشيد . جهانگرد مذكور مىنويسد ، شاه عده‌اى را در خدمت خود نگاه مىداشت كه به قلع و قمع دزدان بپردازند . اين اشخاص بعد از آنكه دزدان را بقتل مىرسانيدند ، سرهاى آنان را به حضور شاه مىبردند تا پاداش خود را دريافت دارند . همچنين براى بدست آوردن انعام ، مردگانى را كه بتازگى مدفون شده بودند از گور بيرون مىآوردند و سر آنان را بعنوان سر دزدان به دربار مىبردند . « 2 »\r\nنقاش هلندى ، كرنليوس دوبروين « 3 » ، هنگامى كه در اواخر 1703 ، به اصفهان رسيد ، فورا با اوضاع آشنا شد و دربارهء شاه نوشت : « پادشاه شيفته و فريفتهء زنان و پابند شهوت و هرزگى شده است ، و توجهى به امور مملكت ندارد . در نتيجهء رفتار ناپسند او ، عدل و داد از كشور رخت بربسته و هرج‌ومرج و شرارت و فساد رايج شده است . به همين علت ، در راههايى كه سابقا امن بود اكنون دزد و راهزن مىبينيم « 4 » . » اين گزارشها به خوبى نتايج شوم حكومت فردى را آشكار مىكند و نشان مىدهد كه در ايران سازمان و تشكيلات ثابتى براى تأمين آسايش عمومى وجود نداشت . با حكومت افراد لايق ، آسايش نسبى برقرار مىشد و با مرگ آنها آشفتگى آشكار مىگرديد فريزر « 5 » دربارهء راههاى مازندران ، چنين مىنويسد : « هيچ ناحيه‌اى نديده‌ام كه از نظر نظامى مثل اين ايالات غيرقابل عبور باشد . در اين نواحى ، راه ساخته شده بجز راهى كه سابقا شاه عباس ساخته است وجود ندارد ، و آن هم‌چنان از بين رفته است كه بايد راهنمايى براى پيدا كردن آن با خود برد . » « 6 »\r\nتاورنيه ، بتفصيل ، از خصوصيات راههاى ايران سخن مىگويد : در راهها ، دزدان غالبا بطور دسته‌جمعى ، هجوم مىكنند ؛ بنابراين بايد كاروانباشى يعنى رئيس كاروان كاملا مراقب باشد . انتخاب كاروانباشى با مسافرين است ؛ اگر اكثر مسافرين ترك باشند ، كاروانباشى از بين تركها ، و اگر اكثريت مسافرين كاروان را ارامنه يا ايرانيان تشكيل دهند ، رئيس قافله ارمنى يا ايرانى خواهد بود ( انتخابات آزاد و دموكراتيك ! ) .\r\nكاروان بر دو قسم است : يكى شترى است كه زيادتر معمول است به جهت آنكه ارزانتر است ؛ چه شتر كمخرج و باركش است و بعضى از شترها بار سه اسب ، بعضى بار چهار پنج اسب را مىبرند . در ميان كاروان شترى ، اسب و قاطر هم هست ، زيرا سوارى شتر ناراحت است بر خلاف يرتمه . يك قسم ديگر كاروان ، فقط اسبى است . اگر بخواهد اسب بگيرد ، در ميان كاروان اسب و يابوى كرايه هم يافت مىشود . در مشرق زمين ، منازل بين راه را بايد يكنفس پيمود ؛ خواه با كاروان ، خواه زبده سوار يا تنها ؛ اما منازل بين راه مختلف است : يك\r\n\r\n\r\n","description":"","footnote":"\r\n( 1 ) .  P . Lucas \r\n( 2 ) . تاريخ صفويه ، پيشين . ص 49 به بعد .\r\n( 3 ) .  C . de Bruyn \r\n( 4 ) . تاريخ صفويه ، پيشين . ص 54 .\r\n( 5 ) .  Fraser \r\n( 6 ) . تاريخ صفويه ، پيشين . ص 284 .\r\n","page_name":" 585 ","page_number":593},
  {"content":"\r\n\r\nروز ده ساعت و يكروز 12 ساعت . و علت اين اختلاف پيدا نشدن آب است . در تابستان ، براى فرار از حرارت سوزان آفتاب ، كاروانها در شب حركت مىكنند و عده‌اى نيز براى آنكه روز به منزل برسند و فرصت انجام كارهاى لازم را - داشته باشند ، حركت كاروان را در شب ترجيح مىدهند . اگر كاروانى غروب به منزل برسد ، فرصت كافى براى چادر زدن تهيهء آذوقه و طبخ غذا نخواهد بود .\r\nدر كاروانهاى شترى ، گاه دزدان زبردست يك يا چند شتر را از قافله مىربايند و دنبالهء طناب را وصل مىكنند . و چون به پاى شتر نمىتوان نعل كوبيد ، سروصدايى به راه نمىافتد . در مسافرتهاى شبانه ، مسافرين براى اينكه مغلوب خواب نشوند ، به كشيدن توتون ، خواندن آواز و نواختن نى مىپردازند . با اين حال ، گاهى نزديك صبح ، چنان خواب غلبه مىكند كه از اسب به زير مىافتند و از شدت خواب ، ملتفت نمىشوند . تك‌سوارها گاهى جلو مىروند و در جاى مناسبى مىخوابند و عنان اسب را در بازوى خود مىگذارند تا كاروان برسد و آنها را بيدار كند . كاروان در جايى اردو مىزند كه به آب نزديك باشد . وقتى كه آفتاب غروب مىكند ، چاووشها كه مردمى فقير هستند به پاسبانى و حراست مشغول مىشوند و به مردم اعلام خطر مىكنند . هر وقت كاروانباشى بگويد ، چاووشها فرياد مىكنند كه مردم اسبها را زين كرده آمادهء حركت باشند . مردم نيز فورا آماده مىشوند . در منازلى كه دزدگاه و خطرناك است ، به چاووشها مبلغى بابت حفظ و حراست كالاها اجرت مىدهند . مسافرين هنگام حركت ، بايد خود را بسبك آن مملكتى كه به طرف آن مىروند ، ملبس نمايند ؛ اگر در خاك عثمانى است ، بسبك عثمانى ، و اگر در خاك ايران است ، به طرز ايران ؛ و الا اسباب خنده و تمسخر مىشوند و ممكن است حكام ولايات آنان را متهم به جاسوسى كنند .\r\nاگر كسى بخواهد عمامه بگذارد ، بايد سر خود را بتراشد ؛ زيرا روى مو عمامه بند نمىشود و ليز مىخورد . اما در خصوص ريش ، هركس ريشش بلندتر باشد ، در خاك عثمانى محترمتر است ولى در ايران ، ريش را مىتراشند ، و سبيل هرچه بلندتر و كلفتر باشد ، قشنگتر و گراميتر است . من يك قاپوچى شاه ايران را ديدم ، سبيلش بقدرى بلند بود كه مىتوانست در پشت گردن گره نمايد . به اين مناسبت ، مواجبش دو مقابل شده بود . براى مسافرتهاى طولانى ، بردن مشك آب و حمل مقدارى بيسكويت و برنج ، ضرورى است ؛ زيرا در غالب منازل ، تخم‌مرغ ، جوجه و نان تازه و عليق چهارپايان بدست مىآيد . علاوه بر اين ، يك چادر با لوازم آن و لحاف و تشك براى خود و جل‌وبند براى اسبها نيز از واجبات است .\r\nوقتى كه كاروان به نزديك منزل مىرسد ، بازرگانان زودتر مىروند تا جاى مرتفع و مناسبى براى انداختن بارها پيدا كنند تا اگر باران ببارد آسيبى به مال التجاره نرسد . براى حفاظت از باران ، روى كالاهاى خود نمد يا فرشى مىگسترانند . پس از استقرار كاروان ، معمولا گودالى در زمين مىكنند و روى آتش ، پلو يا غذاى ديگرى درست مىكنند .\r\nتاورنيه مىگويد كه در مسافرتهاى عديدهء خود به آسيا و ايران ، همواره از كمى آب رنج برده است و گاه چند ساعت براى تهيهء آب ، معطل مىشده ، زيرا چاروادارها تا تمام شترها و قاطرها و خرهاى خود را سيراب نمىكردند به كسى اجازه نمىدادند كه به آب يعنى به چشمه يا چاه يا آب‌انبار نزديك شود .\r\n\r\n","description":"","footnote":"","page_name":" 586 ","page_number":594},
  {"content":"\r\n\r\nهمين كه كاروان متوقف شد ، هركس به كارى مشغول مىشود ؛ يكى به زدن چادر مىپردازد ؛ يكى به كندن زمين براى اجاق ، و ديگران براى تهيهء هيزم ، آب ، آذوقه و عليق و ديگر ضروريات ، به سعى و تلاش مىپردازند . تاورنيه مىنويسد : يك‌بار ، براى تهيهء آب در جنوب ايران ، نزاعى شديد درگرفت و يك نفر كشته شد . وى شرح مفصلى از سودمندى قناعت و كمخوراكى شتر مىنويسد و مىگويد اين حيوان همين كه از زير بار آزاد شد ، به چرا مىپردازد و مقدارى تيغ و خوار مىخورد و به محل كاروان مراجعت مىكند . در آنجا دو گلوله نواله كه از آرد جو به بزرگى دو مشت تهيه شده به حيوان مىدهند . در مورد قناعت شتر در آب ، مىنويسد : كه يك‌بار شترهاى ما 9 روز آب نخوردند . زخم و جراحت شتران را با بول و ادرار معالجه مىكنند . « 1 »\r\nيك كاروانسراى جالب : شاردن در سفرنامهء خود ، ضمن گفتگو از بازار « مقصود بيك » ، از زيباترين كاروانسراهاى اصفهان يعنى « كاروانسراى مقصود عصار » نام مىبرد كه به شكل مربع مستطيل بوده و دو طبقه ساختمان داشته است . هر سمت كاروانسرا داراى 24 اتاق در طبقهء فوقانى بود . اتاق وسطى هر ضلع از بقيهء اتاقها بزرگتر ، و طاق آن مانند مدخل كاروانسرا ضربى و مزين به كاشيهاى معرق بوده است . حياط كاروانسرا سنگفرش بود . . . و حوض بزرگ فواره‌دارى در وسط داشته است . بطورى كه شاردن نقل مىكند ، در كتيبه‌هاى اين كاروانسرا كلمات قصارى با كاشى ، به شرح زير ، نوشته شده بوده است : « براى مسافر دو چيز لازم است :\r\nيكى پول كافى براى رفع نيازمنديهاى او و ديگرى شمشير براى حفظ و حراستش . اگر خواهى به مقصود برسى ، شب هنگام حركت كن ؛ روز فاش‌كنندهء راز و شب راهنماى باوفايى است .\r\nتمام روزها پسران يك پدر هستند و همهء شبها خواهران يكديگر . از اين روز و شب غير از آنچه پيشينيان توقع داشتند مخواه . » « 2 »\r\n\r\nراههاى ارتباطى كرمان\r\nتاورنيه در سفرنامهء خود ، مىنويسد : « از كرمان به اصفهان با اسب در حدود 25 روز راه است . هرجا كه آب پيدا شود ، زمينها حاصلخيز و خوب است ؛ اما چون آب كمتر پيدا مىشود ، مسافرت دراز در صحراى خشك و بىآب و گياه ملال‌انگيز است . چيزى كه مسافر را تسلى مىدهد اين است كه هر شب به يك كاروانسرا و دو آب‌انبار مىرسد و مىتواند در آنجا رفع خستگى كند . » « 3 »\r\nكندى حركت و وسايل نقليه : تاورنيه سياح فرانسوى ، كه در زمان شاه صفى و شاه عباس دوم و شاه سليمان در ايران بود ، مىنويسد : در سنهء 1654 ميلادى كه از هندوستان برمىگشتم ، از طريق هرمز به كرمان حركت كردم و با اسب 27 روزه به آنجا رسيدم . در اين فاصله ، آب يافت نمىشود . به نظر تاورنيه ، در ايران ، قاطر از ساير چهارپايان براى سوارى\r\n\r\n\r\n","description":"","footnote":"\r\n( 1 ) . ر ك : سفرنامهء تاورنيه ، پيشين . ص 199 به بعد .\r\n( 2 ) . ر ك : سفرنامهء شاردن در قسمت اصفهان . ترجمهء سيد ابو القاسم عريضى ؛ به نقل از : گنجينهء آثار تاريخى اصفهان ، ص 394 .\r\n( 3 ) . زندگى شاه عباس اول ، پيشين . ج 2 ، ص 102 .\r\n","page_name":" 587 ","page_number":595},
  {"content":"\r\n\r\nمناسبتر است و بزرگان و اعيان وقتى سنشان بالا مىرود ، قاطر را بر اسب ترجيح مىدهند . « 1 »\r\nكاررى در سفرنامهء خود ، مىنويسد كه در سال 1694 ، پس از تحمل رنج فراوان ، از راه عثمانى به ايران رسيديم . « در سرحد ايران ، تشريفات گمركى و باز كردن و تفتيش باروبنهء مسافران مرسوم است ، ولى هر مسافرى درخور شأن خود ، هديه‌اى به مأموران مىدهد . » « 2 »\r\nوى ضمن توصيف يكى از دهات ، مىنويسد : « وسيلهء نقليهء اهالى دهكده غالبا گاوهاى پالاندارى است كه براى حمل‌ونقل بارها ، بخصوص حمل نمك سفيد » « 3 » به كار مىرود . وى ، مانند تاورنيه ، مىنويسد : « خطر راههاى ايران بمراتب ، كمتر از عثمانى بود . » « 4 » ولى كاررى از طمع‌ورزى راهدارها شكايت مىكند و مىنويسد : « اينان مىخواستند از من و پردومينيك براى كاتوليك بودنمان ، پول بيشترى بگيرند . ولى من در مقابل اين بيحسابى و زورگويى ، مجبور شدم كه تپانچهء خود را از كمر بيرون كشم و تهديدشان كنم . آخر ، دست از گريبان من برداشتند و به ريش پردومينيك چسبيدند ، تا اينكه تپانچهء ديگرم را به او دادم ، و مخصوصا توصيه كردم در صورت ضرورت ، شليك كند . در مقابل اين مقاومت ، مجبور شدند به همان مقررى نفرى يك عباسى ، قناعت كنند . » « 5 »\r\nكاررى ، مكرر ، از بيرحمى و زورگويى محافظان راهها شكايت مىكند و مىنويسد :\r\nبراى عزيمت از نخجوان به اصفهان ، « دو رأس اسب خوب ، رأسى ده عباسى براى يك ماه :\r\nيكى براى خود و ديگرى براى نوكرم ، كرايه كردم . پس از طى 29 ميل راه در عرض نه ساعت متوالى ، روز چهارشنبه ، به جلفا رسيديم . در اين قسمت ، مسافران مجبور بودند با قايقى از رود بگذرند . كرايهء عبور از رود ارس براى هر مسافر با اسب نيم عباسى است كه توسط راهدار - هاى نخجوان اخذ و در مقابل آن قبضى داده مىشود كه در ساحل مقابل بايد ارائه نمود ، و الا كرايهء عبور را دوباره مطالبه مىكنند . در اين محل ، ويرانه‌هايى از پل قديمى مشهود است كه گويا در يكى از جنگها بوسيلهء يكى از سلاطين ايران ، ويران گرديده است . » « 6 »\r\nكاررى ضمن توصيف مسافرت خود ، بار ديگر ، از مظالم راهدارها شكايت مىكند و مىنويسد : « چهار ميل به مرند مانده ، ما باز هم به يك دسته راهدار بيرحمتر از دزد گردنه گرفتار شديم ( مخصوصا به فرنگيها خيلى كم‌اعتنايى ، بيحرمتى و حتى هتاكى مىكنند ) .\r\nبدون حساب ، هرچه ايشان بخواهند مىگيرند . هركدام نيز چماق درازى مثل نجبا بدست دارند . براى تفتيش و گمرك باروبنه ، هيچ قانون و حسابى در ميان نيست ، مثلا براى لوازم ضرورى يك مسافر با اسباب و مال التجارهء بسيار قيمتى ، كمترين فرقى در ميان نيست . عليهذا مبلغ 5 عباسى كه وجه گرانى است ، براى هر رأس اسب و مسافر دريافت مىشود . تازه اگر اين راهدارها بتوانند تمام دارايى مسافر بيچاره را از دستش بگيرند و لخت و برهنه راه بيندازند ،\r\n\r\n\r\n","description":"","footnote":"\r\n( 1 ) . ر ك : سفرنامهء تاورنيه ، پيشين . ص 113 - 112 .\r\n( 2 ) و ( 3 ) . سفرنامهء جملى كاررى ، ترجمهء عباس عبد العلى كارنگ ، ص 4 .\r\n( 4 ) . همان . ص 10 . نخجوانى .\r\n( 5 ) . همان . ص 13 .\r\n( 6 ) . همان . ص 19 ( به اختصار ) .\r\n","page_name":" 588 ","page_number":596},
  {"content":"\r\n\r\nنه تنها مضايقه ندارند ، ممنون هم نيستند . » « 1 »\r\nكاررى در جاى ديگر مىنويسد : « ميسيونرهاى فرانسوى كه با نهايت مهربانى از من پذيرايى مىكردند ، هميشه مرا از جيب‌برهاى زبردستى كه در كوچه‌ها و بازار تبريز هستند برحذر مىداشتند و مىگفتند كه با احتياط تمام ، از اموال و جيبهاى خود حفاظت كنم . و همچنين توصيه مىكردند كارى نكنم كه به گير راهدارها و مأمورينى بيفتم كه حقوقى از دولت دريافت نمىدارند ، و براى مردم و مسافران خارجى ، دردسر و اشكال مىتراشند و به بهانه‌اى آنها را جريمه مىكنند ؛ چنان كه روزى از من بيچاره بدون دليل و مجوزى پنج عباسى گرفتند . » « 2 »\r\nكاررى در سفرنامهء خود ، مجموعا از وضع راهها و جاده‌هاى ايران رضايت دارد و مىنويسد : « در سراسر جاده‌هاى ايران ، كاروانسراهاى مجهز و خوبى بنا شده كه تقريبا چهار ميل از هم فاصله دارند . « 3 » » در جاى ديگر ، چنين اظهارنظر مىكند : « كاروانسراها تا حدى راحت و بعضى دو طبقه هستند . » « 4 »\r\nكاررى ضمن مسافرت به شيراز ، از ايزد خواست مىگذرد و در عرض 12 ساعت ، 32 ميل طى طريق مىكند و در مورد اين خط سير ، مىنويسد : « راهى مخوف و پر از راهزن بود . هنگام طلوع فجر ، به كاروانسراى دهكده رسيديم ، اما چون پر از مسافر بود ناچار به خانهء ويرانه‌اى پناه برديم ، در واقع طويله بود ؛ بين چهارپايان ، به استراحت پرداختيم .\r\nبزرگترين رنج سفر اين بود كه شب راه مىرفتيم و روز با مگسها دست بگريبان مىشديم . غم ديگرى نداشتيم ؛ وسايل زندگى از هر لحاظ فراوان بود . » « 5 »\r\nكاررى در عرض چند ساعتى كه ناچار به توقف گرديد ، با تعجب ناظر آمدورفت قافله‌ها و كاروانهايى بود كه با قريب پانصد اسب و قاطر از جاده مىگذشتند . وى مىنويسد : « راهى داير و پرمسافر بود . مسافرين همه از اين جاده مىگذرند . « 6 » « كاررى مىنويسد : ضمن حركت بسوى شيراز ، « سر راه سه دزد را ديدم كه راه زده آدم كشته و به دست سربازان خان دستگير و به چوب بسته شده بودند . تعذيبى مىديدند كه نظير آن را در شرح‌حال بردگان گناهكار روم قديم مىتوان ديد . » « 7 »\r\nكاررى در آخرين روزهاى مسافرت خود ، براى حمل بيمارى ، كجاوه‌اى از لار كراپه مىكند . وى مىنويسد : « كجاوه را بر روى شتر يا قاطر مىبندند و زن و بچه يا پير و بيمار را در آن مىنشانند . » « 8 »\r\nكاررى در جاى ديگر از سفرنامهء خود ، از سوءسياست شاه ياد مىكند و مىنويسد :\r\n« اهالى ميانه از كثرت مالياتى كه شاه بر آنها بسته ، به ستوه آمده و از روى ناچارى ، ميانه را\r\n\r\n\r\n","description":"","footnote":"\r\n( 1 ) . همان . ص 19 .\r\n( 2 ) . همان . ص 31 .\r\n( 3 ) . همان . ص 39 .\r\n( 4 ) . همان . ص 54 .\r\n( 5 ) و ( 6 ) . همان . ص 174 .\r\n( 7 ) . همان . ص 19 .\r\n( 8 ) . همان . ص 193 .\r\n","page_name":" 589 ","page_number":597},
  {"content":"\r\n\r\nترك كرده و در راهها به راهزنى پرداخته‌اند . » « 1 »\r\nاسبهاى سلطنتى : بهترين و زيباترين وسيلهء نقليهء قديم اسب بود . كاررى در سفرنامهء خود ، مختصات اسبهاى سلطنتى را چنين توصيف مىكند : « اسبهاى بسيار خوب با ميخ طويله و آخورهاى زرين ، همه‌جا به چشم مىخورد . در پاى پاره‌اى از اسبان ، حلقه‌هاى زرينى نيز وجود داشت . ديروقت بود از تماشاى همهء اسبها منصرف شدم ، گفتند در حدود 1500 اسب اصيل در اين طويله‌ها وجود دارد ، و هميشه دو رأس از آنها زين كرده و آماده در مقابل كاخ شاه بنوبت ، نگهدارى مىشود . علاوه بر شاه ، زنان حرم و خواجه‌سرايان و درباريان نيز براى سوارى از آنها استفاده مىكنند . » « 2 »\r\n\r\nنظرى كلى به وضع كشور\r\nدر دوران قدرت شاه عباس كبير ، چنان كه در جلد دوم يادآور شديم ، امنيتى كم‌نظير در سراسر ايران وجود داشت ، و آثار سياست داهيانهء اين مرد ، كمابيش تا اواخر سلطنت شاه عباس دوم مشهود بود . از عهد شاه سليمان به بعد ، بنيان امنيت و آرامشى كه از بركت مراقبت و دلسوزى مداوم شاه عباس پديد آمده بود متزلزل گرديد . بيحالى و ميگسارى شاه سليمان و فساد و عياشى شاه سلطان - حسين ، زندگى اقتصادى و اجتماعى مردم ايران‌زمين را به تباهى و انحطاط سوق داد .\r\n« در دورهء نادر ، مادام كه جنون مال‌اندوزى و آدمكشى بر او چيره نشده بود ، مردم از امنيت نسبى برخوردار بودند . با قتل نادر ، بار ديگر ، آشفتگيها و جنگهاى فئودالى براى كسب قدرت تا روى كار آمدن كريم خان زند ، ادامه يافت و فعاليتهاى بازرگانى تا حدى تعطيل شد . در دورهء كريم خان ، بار ديگر ، جنبشهاى تجارى آغاز شد ولى اين دوره نيز كوتاه بود و تنها پس از استقرار حكومت آغا محمد خان قاجار و جانشينان او ، امنيت نسبى راهها در ايران استقرار يافت . و اين امنيت ناقص تا روى كار آمدن حكومت پهلوى و سركوبى قطعى اشرار و ايلات و عشاير ، دوام يافت . از دورهء رضا شاه در اثر مبارزه با قدرت فئودالها ، امنيت و تمركزى بيسابقه ، توأم با استبداد مطلق در ايران پديد آمد و زمينه تا حدى براى فعاليتهاى اقتصادى فراهم گرديد . » « 3 »\r\nاز اواخر عهد صفويه تا روى كار آمدن نادر ، راهها ناامن بود . در عهد نادر ، راهها تا حدى امن گرديد ولى با مرگ او ، بار ديگر ناامنى آغاز شد . طبيب نادر شاه مىنويسد : در عهد نادر ، بسيار نادر اتفاق مىافتاد كه انسان ، با امنيت و بىمزاحمت ، سفر كند . اگر مسافر در راه با مأمورين سلطان يا بزرگان دولت روبرو مىشد و اسب ايشان خسته و رنجور بود ، اسب مسافر را به زور مىگرفتند و اسب عليل خود را به او مىداند ، و از اين‌رو بود كه تجار ثروتمند نيز عموما در كاروان سوار خر مىشدند . « 4 »\r\nدر سال 1147 هجرى قمرى كه نادر مىخواست از راه سيستان به افغانستان برود ،\r\n\r\n\r\n","description":"","footnote":"\r\n( 1 ) . همان . ص 41 .\r\n( 2 ) . همان . ص 114 .\r\n( 3 ) . ر ك : مجلهء بررسيهاى تاريخى ، سال هفتم ، شمارهء [ مسلسل 
  ] 38 . ص 121 به بعد .\r\n( 4 ) . ر ك : نامه‌هاى طبيب نادر شاه . ترجمهء على اصغر حريرى ، به اهتمام حبيب يغمائى ، ص 22 .\r\n","page_name":" 590 ","page_number":598},
  {"content":"\r\n\r\nهنگامى كه از صحراهاى جنوب خراسان عبور مىكرد ، او و همراهانش در صحرا بر اثر طوفان ماسه ، گم شدند و ذخيرهء آبشان به اتمام رسيد . امير حسين ، حكمران طبس ، خود به اتفاق چند هيئت كه سوار شتران جمازه بودند ، با آذوقه و آب ، به جستجوى نادر پرداختند و سرانجام ، به وى و همراهانش در حالىكه از فرط گرما و تشنگى از حال رفته بودند ، رسيدند .\r\nامير حسين به هريك از آنها يك جرعه آب داد و گفت با اين حال كه شما داريد ، اگر زياد آب بنوشيد تلف خواهيد شد و حركت هم براى شما خوب نيست و بايد لااقل يك روز استراحت نماييد . امير حسين هر ربع ساعت ، يك مرتبه ، دو جرعه آب به نادر مىداد تا اينكه پس از چند ساعت ، تشنگى نادر تسكين پيدا كرد . سپس براى همه غذاى گرم آماده كردند . « 1 »\r\nاز مرگ نادر تا روى كار آمدن كريم خان زند ، امنيت و آرامش حقيقى در ايران وجود نداشت فقط در دوران كوتاه قدرت او ، مردم نفس راحتى كشيدند .\r\n\r\nوضع راهها\r\nبا مرگ كريم خان زند ، بار ديگر ، اغتشاش و ناامنى در ايران سايه افكند . سران عشاير و ايلات كه به عصيان و غارت خوگرفته بودند ، به آرامش و امنيت نسبى كه در دوران زمامدارى كريم خان حاصل شده بود پايان دادند . آغا محمد خان پس از آنكه زمام امور را در دست گرفت ، درصدد ايجاد امنيت در سراسر ايران برآمد و چون مردى سختگير و شقى بود ، در دوران قدرت او نظم و آرامش در سراسر كشور پديد آمد . سرجان ملكم در تاريخ خود ، به امنيت نسبى دوران او اشاره مىكند . در زمان سلطنت جانشينانش ، امنيت راهها از چيزهايى بود كه مردم بسيار آرزو مىكردند . اين كار به عهدهء مأمورانى بود كه راهدار خوانده مىشدند و به قول موريه « 2 » ( همان كسى كه كتاب حاجىبابا را به او نسبت مىدهند ) بطور كلى ، راهداران مأموريت خود را چنان با خشونت انجام مىدهند و چنان از مردم اخاذى مىكنند كه همهء مسافران به آنان لعنت و نفرين مىفرستند . . .\r\nآنها كمتر مىتوانند راهها را حفظ و حراست كنند ، زيرا پاسگاههاى آنان چندان از هم دور است كه نمىتوانند بسرعت باهم ارتباط پيدا كنند ، اما عموما با وضع مملكت كاملا آشنا هستند و شايد خود با دزدان همدستند و اگر بخواهند ، مىتوانند لانهء آنان را كشف كنند . » « 3 »\r\nاز طرف ديگر ، تان‌كنى « 4 » چيزى در مذمت راهداران اوايل قرن نوزدهم نمىگويد و مىنويسد : « در ايران ، راهزن بسيار كمياب است و امنيت راهها به عهدهء سپاهيان است كه آنان را راهدار مىخوانند ؛ در عين راهدارى ، عوارض گمركى و شهرى را وصول مىكنند و دسته‌هايى از اين راهداران ، در فواصل معين ديده مىشوند كه آنان را به پاسبانى گماشته‌اند تا بتوانند در مواقع خطر به‌هم يارى كنند . مسافرانى را كه مظنون باشند ، بدقت تفتيش مىكنند و بسيار مايلند كه وظايف خود را به خوبى انجام دهند ؛ زيرا در محلى كه امنيت آنجا به آنان سپرده شده اگر دزدى و راهزنى روى دهد ، هريك از راهداران شخصا مسؤول\r\n\r\n\r\n","description":"","footnote":"\r\n( 1 ) . ر ك : خواجهء تاجدار ، پيشين . ص 132 .\r\n( 2 ) .  Morier \r\n( 3 ) . داستان دومين سفر به ايران ص 69 ببعد .\r\n( 4 ) .  Tancogne \r\n","page_name":" 591 ","page_number":599},
  {"content":"\r\n\r\nاست . » « 1 »\r\nژوبر كه در زمان فتحعلى شاه به ايران مسافرت كرده ، طرز مسافرت در ايران را چنين توصيف مىكند : . . . مسافرت در مشرق‌زمين ، معمولا با اسب انجام مىگيرد و شتر را فقط براى حمل مال التجاره و ساير محمولات به كار مىبرند . تخت روان كه نوعى ارابه است ، در عين حال كه خطرناك است و ناراحت ، براى حمل بيماران مورد استفاده قرار مىگيرد . بهترين طرز مسافرت رفتن با كاروانيان است . در اين كاروانها ، افراد از هر سنخ و به هر سال وجود دارد . اطفال خردسال ديده مىشوند كه آنها را در كجاوه‌اى بسته به پشت شتر حمل مىكنند و زنانى دوك به دست ، در حالىكه به ريسيدن پشم اشتغال دارند ، افسار شتر را گرفته راه مى - برند . تجار با اسب حركت مىكنند ، ولى آنى از مال التجاره و كالاى خود منفك نمىشوند .\r\nدراويش و فقرا و ديگر مسافران پياده راه مىسپرند . پس از رسيدن به محل توقف ، مسافران براى به دست آوردن آب ، هيمه ، علوفه و ديگر ضروريات ، به اين‌سو و آن‌سو مىشتابند . بارها را بر زمين مىگذارند و چادرها برپا مىشود . بدون گذاشتن ديده‌بان و مراقب ، به خواب مىروند ، و گاه در اثر غوغا و ازدحام و سوءتفاهمى ، اسلحه به كار مىبرند و افراد كاروان مجروح مىشوند .\r\nكاروانيان روزانه ، پنج الى شش فرسخ ، راه طى مىكنند . فقرا در عقب كاروان حركت مىكنند و اغلب با صدقه و احسان ديگران ، اعاشه مىكنند . ژوبر ضمن بيان مسافرت درباريان به اردوى سلطانيه ، مىنويسد : « در ميان اين جمعيت مختلف الشكل و گوناگون ، زنانى ديده مىشدند كه يا در تخت روان سربسته نشسته و يا در پالگيهايى كه به طرفين شترى بسته بود جاى گرفته بودند . عده‌اى از زنان هم ، مانند مردان ، سوار بر اسب حركت مىكردند . دستهء اخير چادر سفيد بزرگى بر سر كشيده بودند بطوريكه از دور مانند اشباح جلوه مىكردند . » « 2 »\r\nسرهنگ دروويل ، دربارهء راههاى ايران در عهد فتحعليشاه ، چنين مىنويسد : « ايران فاقد راههاى شوسه مىباشد ، و ايرانيان براى حمل باروبنه ، فقط از شتر و استر استفاده مىكنند . اما در چند سال اخير ، توپخانهء واقعى منظمى كه با اسب كشيده مىشود ، جانشين توپهاى كم‌قدرت سابق يا زنبوركها شده و به مرمت و توسعهء شاهراهها پرداخته‌اند . جاده‌هاى وسيع غالبا به جبهه‌هاى جنگ ختم مىشود . » « 3 »\r\n\r\nوضع راهها در عهد قاجاريه\r\nمطالعهء سفرنامهء سولتيكف ، كه در عهد محمد شاه قاجار از روسيه به ايران آمده است ، مشكلات مسافرت را تا قبل از تعميم وسايل جديد موتورى به خوبى نشان مىدهد . او با اينكه مأموريت رسمى داشت ، در طول مسافرت ، بيدارى ، گرسنگى و ناراحتيهاى گوناگونى تحمل كرده است . وى ضمن توصيف مسافرت خود در حدود قفقاز ، مىنويسد : « در حالت نااميدى ، بيجان افتاده بودم ؛ و در حالتى كه خود را در روى تختخواب يا بهتر بگويم بسترى پاره انداختم ، بيهوش ، تا پاسى\r\n\r\n\r\n","description":"","footnote":"\r\n( 1 ) . ر ك : مالك و زارع در ايران ، پيشين . ( متن و حاشيه ) ص 259 - 258 .\r\n( 2 ) . ر ك : ژوبر ، مسافرت به ارمنستان و ايران . ترجمهء محمود هدايت ، ص 366 و 374 ( به اختصار ) .\r\n( 3 ) . سفرنامهء دروويل ، پيشين . ص 11 ( به اختصار ) .\r\n","page_name":" 592 ","page_number":600},
  {"content":"\r\n\r\nاز روز گذشته ، روى آن مانديم . اسبها را يراق كرده بودند ، مرا بجانب تفليس آوردند .\r\nدر ايستگاه بعدى ، همان داستان تكرار شد ؛ اسبى نبود ، مجبور شدم پنج ساعت در اتاقى خالى بمانم . بالاخره وسايل ادامهء راه را بدست آوردم و به زودى تفليس را از دور مشاهده نمودم ، ولى افسوس ! چقدر به تفليسى كه در عالم خيال مىپروراندم شباهت كمى داشت ! اين تنها اثر گرسنگى ، گرما و تمام ناراحتيهايى كه از آن رنج برده بودم نبود . » « 1 »\r\nسولتيكف ضمن توصيف مسافرت خود از تفليس به ارس ، در وصف اتاق خواب خود ، مىنويسد : « من با اضطراب كامل متوجه شده بودم كه سقف اتاق پر از تار عنكبوت است و در اين‌باره قبل از آنكه به رختخواب بروم ، با نوكر باوفاى خود مشورت كردم . فكر كردم كه نخستين ضربهء جارو آنها را در سراسر خانه پراكنده خواهد ساخت . از ترس آنكه مبادا آنها بيدار شوند بدون صدا خوابيدم . اما با وجود بجا آوردن اين احتياط ، در ميان خواب ، يك قطره مايع سردى روى دستم چكيد ! آيا زهر رتيل است ؟ » « 2 »\r\nسولتيكف و همراهان پس از فرسنگها طى طريق ، قبل از رسيدن به ايروان ، به خانه‌اى مىرسند كه از لحاظ آرايش و تزيينات جالب بود ، ولى آسايش و راحتى مسافر را تأمين نمىكرد : « اتاقى كه مرا بدان راهنمايى كردند ، باعث تعجب مطبوعى شد . ديوارهاى پوشيده از رنگ و روغن به سبك ايران ، از طلاكارى و گل و بوته برق مىزد . بخارى در يك هلال زيبا فرومىرفت و يك پنجرهء بزرگ و منقش از جامهاى شيشهء رنگى ، تقريبا تمام وسعت يك ديوار اين مسكن زيبا را مىگرفت . با اين حال ، باستثناى اين تجمل زيبا كه تنها براى چشم بود ، اين عمارت ابدا راحت نبود . » « 3 »\r\nسولتيكف در آغاز زمستان از تهران بجانب روسيه حركت مىكند . در برگشت نيز ، وى با مشكلات فراوانى روبرو مىشود . در خرم دره ، برودت هوا زياد مىشود . در خانه‌اى كه مسكن گزيده بود « درهاى اتاقها به زحمت جفت مىشد و سوراخهايى كه در ديوارها كرده بودند بجاى پنجره بود ، بطوريكه با وجود آتش زيادى كه در بخارى شعله مىزد ، و نمدهايى كه بوسيلهء آنها كوشش كرده بودند سوراخها را ببندند ، و با وجود پوستين عالى خودم ، نتوانستم خود را نه از باد و نه از سرما حفظ كنم . شمعها خاموش مىشد و دود اتاق را پر مىكرد .\r\nفردا صبح اين خبر ناگوار به من رسيد كه باد غفلتا به حدى شديد شده و برف بقدرى فراوان است كه تمام آثار راه از بين رفته . مصمم شدم كه همراهان خود و اسبها و اثاثه را رها كنم و بقيهء راه را بهمراهى يك مهتر ارمنى ، با اسبهاى پست بروم . به اين ترتيب ، چهار روزه مىتوانستم به تبريز برسم . چنان كه مىخواستم با وسايل مسافرت معمولى اين راه را بروم مىبايست اين راه را پانزده روز يا بيشتر طى كنم . راههايى كه در تابستان يك ساعته مىتوان رفت ، غالبا در زمستان يك روز تمام لازم است . در قفقاز هر آن بيم آن بود كالسكهء سفرى مر كه با ده يا 12 اسب و چند جفت گاو كشيده مىشد و سى تا چهل مرد آن را نگهدارى\r\n\r\n\r\n","description":"","footnote":"\r\n( 1 ) . مسافرت به ايران ، پيشين . ص 35 - 34 ( به اختصار ) .\r\n( 2 ) . همان . ص 43 .\r\n( 3 ) . همان . ص 50 .\r\n","page_name":" 593 ","page_number":601},
  {"content":"\r\n\r\nمىكردند ، در تهء پرتگاه بيفتد . خود من در يك سورتمه كه با پوست درخت ساخته شده بود و شش اسب آن را مىكشيدند ، مىرفتم . » « 1 »\r\nوضعى از يك كاروانسرا در عهد محمد شاه قاجار : سولتيكف پس از ورود به ناحيهء عراق ( اراك ) ، به كاروانسرايى قدم مىگذارد كه از سنگ‌تراش ساخته شده ولى در حال خرابى است .\r\n« در آنجا از درى هلالى شكل كه به حياطى باز مىشد ، وارد شديم . در انتهاى يك پلكان تاريك و مارپيچ ، ايوانى بود كه چند در كه پرده‌هاى منقش رنگارنگ داشت ، بر آن باز مىشد . پس از مشاهدهء منزل موقتى كه براى من تهيه كرده بودند ، نتوانستم از اظهار عدم رضايت به مهماندار خويش خوددارى كنم . رئيس كاروانسرا كه پيرمردى با چهرهء مكروه بود ، اظهار داشت كه براى جا دادن به ما ، تمام دخترهاى جوان پنج خانوادهء مختلف را در يك انبار مجاور اين اتاقها جمع كرده است .\r\nدر آن زمان كه تصور مىكردم مالك آن منزل هستم ، براى آنكه قبل از خوابيدن چيزى بخوانم شمعى روشن كرده بودم . ناگهان با تعجب بسيار مشاهده كردم ديوار مرطوبى كه در مجاور آن نشسته‌ام ، حركت مىكند . خطاى باصره نبود ؛ تعداد بيشمارى حشرات ترسناك بودند . وحشتزده مدتى ميخكوب در سرجاى خود ماندم ولى به زودى بر ترس غلبه كردم . بكمك دستها از پلكان باريك پرتگاه مانند گذشتم . پاى من به اشخاصى كه آنجا خوابيده بودند مىخورد و سگهايى كه همسايگان را نگاهدارى مىكردند با عوعو خود مرا تعقيب مىكردند .\r\nسپيده‌دم مهماندار و صاحب كاروانسرا با عجله بسوى ما آمدند تا ثابت كنند اتاقى كه از آن شكايت داشتم بسيار عالى است و گفتند خود شاه عباس چندين بار آنجا خوابيده است .\r\nاين امر مرا قانع نكرد . وضع من در دهكده‌هاى كوچك و فقيرى كه دو شب بعد به آنجا رسيدم ، تا حدى بهتر بود . بالاخره پس از تحمل انواع خستگى به زنجان رسيديم » « 2 »\r\nحاجىبابا اصفهانى ، طرز مسافرت و وضع كاروانها را در حدود 150 سال قبل ، چنين توصيف مىكند : « كاروان در اوايل بهار حركت مىكرد . ما هم بتدارك سفر پرداختيم .\r\nعثمان آغا براى خود قاطرى خريد تنومند و يورغه و براى بنده يابويى كه علاوه بر من ، قبل منقل و آبدارى و خرت‌وپرت من هم در تركبندش بود . غلامى هم داشت كه هم فراش بود و هم آشپز و هم مأمور بار كردن و پايين آوردن بنه . استرى هم براى او كرايه كرد كه علاوه بر او ، مفرش ، لحاف و دوشك و قالى و آشپزخانه را هم بر او حمل كرديم . بر استر ديگرى نيز يك جفت يخدان بار كرديم كه هست‌ونيست ارباب همه در آن بود .\r\nهمين كه كاروان حاضر شد ، سرشمارى كردند و معلوم گرديد كه عبارت است از دويست نفر شتر و پانصد رأس اسب و استر كه همه حامل امتعهء گرانبهاى عراق بودند .\r\nاعضاى كاروان از بازرگانان و نوكرها و گماشتگان و چارپاداران و يتيم و چاروادار ، كم‌وبيش ،\r\n\r\n\r\n","description":"","footnote":"\r\n( 1 ) . همان . ص 109 - 108 ( به اختصار ) .\r\n( 2 ) . همان . ص 64 - 62 ( به اختصار ) .\r\n","page_name":" 594 ","page_number":602},
  {"content":"\r\n\r\nبه 150 نفر مىرسيد . در حدود پنجاه نفر هم زوار امام رضا همراه قافله بودند .\r\nدر اين قبيل مواقع ، يراق و اسلحه از واجبات است . حتى عثمان آغا يراق كرد ؛ تفنگى بلند از چپ براست به شانه ، بغلطاقى ساغرى در زير بغل ، كيسهء كمرى با دبه‌هاى ساچمه و باروت و كيفهاى چرمين و شاخ دهنه و وزنه و گلوله‌دان همه در ميان ، دو پيشتو با شمشيرى سركج در كمر ، غرق سلاح شد . غلام سياه نيز شمشير نيم‌شكسته‌اى و تفنگ بىچخماق دست و پا كرده سياهى لشكر گرديد .\r\nبدون هيچ چشم زخمى ، به تهران رسيديم . براى استراحت خود و چارپايان و هم به منظور اينكه بر همراهان بيفزاييم ، ده روز در آنجا لنگ كرديم . مىدانستيم كه منازل خطرناك پر دور نيست و قبيله‌اى از تركمانان ياغى راه مشهد را بريده‌اند . اول ، بيابانى نمكزار و از آب و گياه بىآثار نمودار گرديد . چنين بيابان خشك و سوزانى را با منازل كوتاه پيموديم . هر وقت به آبادى نزديك مىشديم يا به قافله‌اى برمىخورديم ، چاوشان پيشاپيش مىتاختند و با گلبانگهاى جانگزا ، دوالها را به نقارهايى كه از قربوسهاى زين اسبان آويخته بودند مىنواختند و غلغله برپا مىساختند . در ميان كاروانيان ، روز همه روز ، صحبتى كه در ميان بود همان حديث تركمانان بود .\r\nبه دل گرمى عدت ياران و كثرت كاروانيان و با اميدى كه به مباركى و ميمنت نيت زوار رضا داشتيم ، مدام ، دم از مردى و لاف مردانگى مىزديم و به زبان حال ، مىگفتيم : بگذار تا بيايند . به خدا اگر هزاران هزار باشند ، به يارى امام رضا ، يكى از آنها سرزنده به گور نخواهند برد . . . افسوس كه عاقبت آنچه آنهمه از آن مىترسيديم بر سرمان آمد ؛ اولا صداى تفنگى چند بلند شد و بلافاصله بعد از آن ، گردوغبار زمين و زمان را تيره و تار ساخت . پاره‌اى گريختند و جمعى از پا درآمدند . گروهى بىصدا گريه مىكردند و دسته‌اى فغان و فرياد بلند ساختند كه يا امام غريب به فرياد غريبان برس . چاروادارها تنگ حيوانات را پاره كردند و بارها را به زمين ريختند و سوار حيوانات شده پا بفرار گذاشتند . ما نيز صيغهء تسليم را جارى ساختيم . بناى تاراج را گذاشتند و چند دقيقه بعد ، خود را مالك اموال و نفوس بسيار ديدند . » « 1 »\r\nكاروانسرا : حاجى بابا اصفهانى وضع عمومى يك كاروانسرا را چنين توصيف مىكند :\r\n« لنگه‌هاى بار جنس بازرگانان در اين‌سوى و آن‌سوى به زمين افتاده بود . و در هر گوشه ، استر و شتر و چاروادارها و مسافرين و اشخاص بسيار ديگرى با لباسهاى رنگارنگ ، هاىوهوى كنان ، سرگرم صحبت و اختلاط بودند . پاره‌اى چون مردگان روى زمين دراز كشيده و مشغول تماشاى رفت‌وآمد مردم بودند و گروه ديگر ، بيخيال ، با كفشهاى پاشنه تخته‌اى به روى سنگ فرش تندتند در حركت و گفت‌وشنود بودند . صورتها همه غمناك و درهم ، سرها همه پر از سودا و معامله و حساب به نظر مىآمد . » « 2 »\r\nدر اين غزل طبيب اصفهانى ، به مختصات راهها و مشكلات مسافرين اشاره شده است :\r\n منزل بسى دور و به پا ، ما را شكسته خارها * واماندگان را مهلتى ، اى كاروانسالارها \r\n\r\n\r\n","description":"","footnote":"\r\n( 1 ) . حاجى باباى اصفهانى . پيشين . ص 13 - 7 ( به اختصار ) .\r\n( 2 ) . همان .\r\n","page_name":" 595 ","page_number":603},
  {"content":"\r\n\r\n آگه ز رنج باديه باشند واپس ماندگان * محمل‌نشينان را چه غم باشد ز زخم خارها\r\nهركس كه در اين كاروان ، فهمد زبان عشق را * داند كه در بانگ جرس ، پنهان بود گفتارها « 1 » \r\nراهها : در شرح حال امير نظام گروسى ، مىخوانيم كه وى « در سنهء 1289 ، مراجعت به دار الخلافه نمود . به مرتبهء امير تومانى نايل ، به وزارت فوايد عامه منصوب . و از لوازم اين مشغل ، به تسطيح راه صعب المسلك لاريجان تابلدهء آمل مأمور شدند ، و در مدت دو سال ، در تسويه و تسطيح اين راه اهتمامات لازمه به عمل آورده و راهى بدان سختى و صعوبت كه عبور پياده نيز در آنجا بدشوارى بود ، بطورى كه كالسكه و عراده با كمال سهولت حركت نمايد ، ساخته و آراسته گردانيدند ؛ و بعد از فراغت از اين امر ، معززا محترما مقيم دربار همايون ، و همه‌وقت حاضر شوراى دولتى بودند . » « 2 »\r\nمركوب ناسزا : امير نظام در وصف مركوبى نامرغوب ، چنين داد سخن مىدهد :\r\n« به هر نهرى كه مىرسيد به احتمال اين‌كه صاحبش حاجت به غسل ارتماسى دارد ، يك مرتبه در آب مىخوابيد و بمحض اين‌كه چشمش به يك سربالايى مىافتاد ، بملاحظهء اين‌كه راكبش را خستگى و رنجى برسد ، مثل ميخ بر زمين دوخته مىشد و قدم از قدم برنداشته به زبان حال ، مىگفت :\r\n گر به مغزم زنى و گر دنبم * كه من از جاى خود نمىجنبم . » « 3 » \r\nحيوانات اهلى و وحشى در ايران : به نظر ملكم ، نيكوترين و پرفايده‌ترين حيوانات اهلى ايران شتر ، استر و اسب است . گاو فقط براى زراعت در ايران به كار مىرود و بسيار نيست .\r\nدر مملكت خشك و كم محصول ايران ، شتر بر همهء جانوران ديگر ترجيح دارد . اين حيوان در عهد ملكم ( دوران سلطنت فتحعلى شاه ) در مناطق جنوبى مخصوصا در خراسان و سواحل خليج فارس بهترين وسيلهء حمل‌ونقل بوده . در خراسان غالبا شتر سرمايهء اشخاص دولتمند است . در ساير نقاط ايران ، از قاطر كه حيوانى پرقدرت و متحمل است ، استفادهء فراوان مىكنند ؛ مخصوصا در مناطق صعب و كوهستانى از اين حيوان بيشتر استفاده مىشود .\r\nانواع اسب نيز در ايران مورد استفاده قرار مىگيرد . در 1800 ميلادى كه ملكم در ايران بود ، مردى پاكت كاغذ را با يك اسب تركمانى شش روزه از شيراز به تهران آورد . قيمت اسب ، برحسب نوع آن ، از سى تومان تا دويست تومان تغيير مىكند . با اينكه تأمين غذا و بعضى از البسهء مردم ايران فقط از گوشت و پشم گوسفند ميسور است ، كشاورزان ايران دقت كافى در راه اصلاح نژاد و تربيت اين حيوان نشان نمىدهند .\r\nسگ اگرچه در مذهب اسلام ناپاك و نجس است ، لكن بسبب صفات حسنه كه در اين جانور باوفاست ، در ايران مانند ساير بلاد ، به رفاقت بنى نوع انسان اختصاص يافته است .\r\nسگان ، شبان رمه ، پاسبان خيمه ، رفيق شكار و يار غار ايشانند . در ايران كه بيشتر آن بيابان قفر است ، جانوران وحشى چون شير ، گرگ ، شغال ، روباه ، خرگوش ، گورخر ، گوسفندوحشى و\r\n\r\n\r\n","description":"","footnote":"\r\n( 1 ) . مهدى سهيلى ( گردآورنده ) ، گنج غزل .\r\n( 2 ) . منشآت امير نظام حسنعلى خان گروسى ، ص 8 .\r\n( 3 ) . همان . ص 60 .\r\n","page_name":" 596 ","page_number":604},
  {"content":"\r\n\r\nبز كوهى و آهو و انواع طيور در آن ديده مىشود . « 1 »\r\n\r\nوضع راهها در عهد ناصر الدين شاه\r\nمكتوبى از اعتماد الدوله به عضد الملك : مخدوما ، از قرارى كه مىشنوم ، حالت و اوضاع مشهد و رفتار مباشرين خيلى بد شده است ، و اكثر حركات مردم را شما مطلع نمىشويد ، و بعضى را كه مخبر مىشويد از كثرت حجب و حيايى كه داريد ممانعت نمىنماييد . حاجى شهباز ، مكارى تويسركانى كه از مشهد آمده بود ، تفصيلى از رفتار ميرزا رضا قلى خان گمركچى ، كه مال كرايه كردن براى حمل قورخانه را به او محول داشته‌ايد ، حكايت مىكرد كه مال مكارى و مترددين را مىگيرد . اگر ضرور ندارد ، تعارفى از صاحب مال مىگيرد و مالش را مىدهد . مثل اينكه خود حاجى شهباز ، 24 مال داشته است ، ميرزا رضا قلى گرفته است و سه روز نگاه داشته ، بعد 24 تومان از حاجى شهباز گرفته و مالهاى او را داده است . و هركدام را براى حمل قورخانه لازم دارند ، مالى هفتهزار و پانصد كرايه قرار مىدهند . هر اشرفى هزار دينار كسر دارد ، و هر تومان هزار دينار صرف دارد . هر مالى پنجهزار و پانصد عايد مكارى بيچاره مىشود ، و باز ده روز بايد راه برود و در آن راهها هم كه آذوقه نيست ، كاه و جو مال خودشان را بايد از مشهد بردارند و به اين زحمت و مرارت بروند و برگشتن آنها هم تفصيلى دارد كه خدمت نواب والاحسام السلطنه نوشته‌ام .\r\nاين يك راه مداخل و اسباب تاخت‌وتاز ميرزا رضا قلى است ، و شما از روى عدم اطلاع برمىداريد و مىنويسيد كه امسال گمرك عمل نكرده است ، و ضرر دارد ؛ و همچنين كلانتر هم با ميرزا رضا قلى شريك و رفيق است ، و اين گونه حركات و تعديات در شهر مىكنند و الواط و اشرار و مفسدين كه از شهر رفته بودند ، همين كه حلم و حوصلهء شما را شنيدند و حجب و شرم حضور شما را ديدند ، باز در شهر جمع شدند و بناى هرزگى و شرابخورى را گذاشته‌اند ، و شما بهيچوجه در مقام تنبيه و سياست اشرار برنمىآييد . اغتشاش راهها و حول‌وحوش شهرها هم ، كه خودتان تفصيلى نوشته بوديد كه بطرزى مغشوش است كه محمد صالح خان سركرده را با سواره‌اش يك مرتبه اسير كرده‌اند ، به اين جهات ، لازم دانستم يك نفر آدمى را كه جنبهء نوكرى داشته باشد و بتواند اشرار و مفسدين را تنبيه كند ، آنجا بفرستم كه در خدمت شما باشد و به دستور العمل شما رفتار كند . فكر كردم اگر آدم بزرگى بفرستم شايد بطورى كه بايد ، تمكين از شما نكند و اسباب سستى كار شما شود ؛ لهذا عاليجاه حاجى شكر اللّه خان سرهنگ توپخانه را كه آدم خودم است و معروف شما هم هست ، فرستادم كه در پهلوى شما باشد و در معنى ، آقا چماقلوى شما باشد و به فرمايش و دستور العمل شما راه برود و اشرار را تنبيه كند ، و راهها را نظم بدهد و نگذارد در راهها و شهر اغتشاش و بينظمى روى بدهد . انشاء اللّه تعالى مىبايد كمال اهتمام نماييد و رفع اين اغتشاش شهر و راهها را بكنيد و هركس را مستحق تنبيه و سياست مىدانيد ، به عاليجاه مشار اليه دستور العمل بدهيد تنبيه كند ، و تا هنگام مراجعت نواب و الا مواظب باشيد بينظمى و اغتشاش در شهر\r\n\r\n\r\n","description":"","footnote":"\r\n( 1 ) . ر ك : تاريخ ايران ، پيشين . ص 184 - 183 .\r\n","page_name":" 597 ","page_number":605},
  {"content":"\r\n\r\nو اطراف روى ندهد . « 1 » - فى شهر ذى حجهء 1272 ( مهر بيضى اعتماد الدوله پشت صفحه ) .\r\n\r\nوضع راههاى ارتباطى در غرب\r\nراههاى اروپا ، نه تنها در دوران قرون وسطى بلكه در آغاز قرون جديده نيز ، هموار و رضايت‌بخش نبود . در سراسر اروپا ، بعضى از راههاى رومى كه يادگار دوران قدرت امپراتورى روميان است ، از عهد كهن تا روزگار ما ، همچنان باقى است . براى ساختن اين راهها بردگان و زحمتكشان آنقدر خاك را مىكندند تا به زمين سخت برسند و سپس با استفاده از آهك و قطعاتى از سنگهاى مكعب‌شكل و ساروج ، جاده‌هايى محكم و بادوام بوجود مى - آوردند . عرض اين جاده‌ها از 10 الى 20 پا تجاوز نمىكرد . اولين راه در 311 قبل از ميلاد بين روم و كاپو « 2 » درست شد ، و بعدها اين فعاليت دنبال گرديد و از شهر تاريخى روم ، به كليهء ممالك دست‌نشانده ، 29 راه بزرگ ساخته شد و از بركت كار مداوم بردگان ، نه تنها شهرهاى مهم ايتاليا بهم مرتبط گرديد بلكه روم با شهرهاى مهم كشور گل ، انگلستان ، آلمان ، اسپانيا ، آسياى صغير ، عربستان و افريقاى شمالى مرتبط گرديد و به اين ترتيب در عهد كهن ، حكومت روم موفق گرديد 90 هزار كيلومتر راه بسازد و براى نخستين‌بار ، در اروپا شبكهء مرتبى براى حمل‌ونقل بار و مسافر ايجاد نمايد كه به قول پيرروسو ، از هر حيث با آنچه در ابتداى قرن گذشته در اروپا معمول بود برابرى مىكرد . هركس گذرنامه‌اى در دست داشت ، مىتوانست در كالسكه‌هاى پستى بنشيند . و عينا مانند سرويسهاى دليجان اروپايى در قرن نوزدهم ، اين كالسكه‌ها ، منزل‌بمنزل ، پستچى و اسبهاى خود را عوض مىكردند .\r\nولى جاده‌هاى اروپايى حتى تا قرن هيجدهم ، صورت خوبى نداشت . « اگر لويى چهاردهم تصميم به مسافرت مىگرفت ، بلافاصله كولبر دستور مىداد ، با تعجيل بسيار ، جاده‌هايى را كه موكب پادشاهى مىبايست از آن عبور كند آمادهء حركت كالسكه‌ها سازند . بايد هرچه زودتر مواضع فرورفته و گودالها را با ريگ و سنگ پر كنند و اگر ريگ و سنگ در محل ناياب است به اين منظور ، چوب و خاك به كار برند . يگانه وسيلهء حمل‌ونقل كه بكمك آن مىتوانستند از اين نوع موانع و ناراحتيها احتراز كنند ، اين بود كه بر پشت اسب سوار شوند . ليكن مسلما در مواردى كه مردم مجبور بودند با خانوادهء خود مسافرت كنند ، مىبايست رضا به قضا دهند و با كالسكه مسافرت كنند . . . و در سال 1551 ، روزى 25 كيلومتر مسافت طى كنند .\r\nاما كالسكه هم ناياب بود ، و در سال 1658 رويهمرفته 10 كالسكه در پاريس وجود داشت . با وجود آنكه در ساختمان كالسكه‌ها اصلاحات به عمل آورده بودند ، باز هم استحكام آنها بازيچهء دست‌اندازهاى عميق جاده‌ها يا فى المثل سنگهايى بود كه از وسط راه سر درمىآوردند . گذشته از آن ، امنيت و سلامت مسافران اين كالسكه‌ها همواره در معرض تهديد راهزنانى بود كه در گوشهء جنگلها ، تپانچه در دست ، كمين مىكردند و منتظر فرصت بودند . » « 3 »\r\n\r\n\r\n","description":"","footnote":"\r\n( 1 ) . ر ك : مجلهء بررسيهاى تاريخى . سال پنجم ، شمارهء 3 ، ص 291 ببعد .\r\n( 2 ) .  Capou \r\n( 3 ) . تاريخ صنايع و اختراعات ، پيشين . ص 216 - 215 ( به اختصار ) .\r\n","page_name":" 598 ","page_number":606},
  {"content":"\r\n\r\nبراى مردم عادى ، يعنى طبقهء متوسط و محروم ، استفاده از كالسكه‌ها كه تجمليترين وسايل حمل‌ونقل بود ، امكان‌پذير نبود ؛ لذا ناگزير بودند كه از وسايل حمل‌ونقل عمومى يعنى دليجانها استفاده كنند . دليجان عبارت از دستگاه عظيم و وزينى بود كه بوسيلهء چندين اسب كشيده مىشد و به علت هموار نبودن جاده‌ها و نداشتن فنر و نشيمنگاه نرم و مجهز ، مسافرت با اين وسيله سخت دشوار بود .\r\nادموند فارال ، ضمن توصيف زندگى روزمرهء فرانسويان در عصر سن‌لويى ، از زبان يك شاعر فرانسوى قرن سيزدهم ميلادى ، مشكلات و خطرات گوناگونى را كه مسافرين با آن مواجه مىشدند توصيف مىكند : « همين كه مسافرى به كاروانسرا يا مهمانخانه نزديك مىشد ، فورا دلالها به سراغ او مىآمدند و از شهر و ديار او مىپرسيدند . براى فريب دادن او ، خود را همشهرى او معرفى مىكردند ، و چند تن از سنيورها و شخصيتهاى محلى را نام مىبردند . وقتى كه مسافر تازه وارد را كاملا فريب دادند او را به محل موردنظر مىبردند .\r\nمهماندار بر خلاف مواعيد قبلى ، نه محل مناسبى در اختيار مسافر مىگذاشت و نه خوراك و مشروبات خوبى به او مىداد ، و غالبا همين كه مسافر خسته و كوفته به خواب راحت مىرفت ، تمام اثاثه و دارايى او را بسرقت مىبرد ؛ بطوريكه مسافر بيچاره صبح كه برمى - خاست خود را بدبخت و پاكباخته احساس مىكرد . اين ، وضع مسافرينى بود كه پياده مىرفتند . آنها كه با اسب سفر مىكردند با دشواريهاى بيشترى مواجه مىشدند ؛ زيرا از مسافر اسب‌دار در مهمانخانه‌ها پول بيشترى مطالبه مىكردند ؛ علوفه و جو اسب او را مىدزديدند و گاه حيوان را معيوب مىكردند تا صاحب آن مجبور شود آن را بفروشد و حيوان ديگرى خريدارى نمايد . » « 1 »\r\nاين بود شرح مختصرى از وضع عمومى راهها و وسايل حمل‌ونقل در اروپا . اكنون بيمناسبت نيست وضع بحر پيمايى و سير تكاملى كشتيرانى را در غرب نيز مورد مطالعه قرار دهيم . بعقيدهء پيرروسو ، احتمال دارد كه كشتى مدتها قبل از ارابه اختراع شده باشد ؛ زيرا تهيهء قايق بوسيلهء ايجاد حفره‌اى در داخل تنهء درخت ، بمراتب سهلتر از ساختن ارابه است كه ايجاد محور چرخ و خود چرخهاى آن خالى از اشكال نيست . علاوه بر اين ، راههاى دريايى غالبا خيلى كوتاهتر و عمليتر از راههاى زمينى است . استفاده از كشتى را نمىتوان به قوم يا ملت مخصوصى منسوب كرد . مدارك تاريخى نشان مىدهد كه مصريان قايقهايى مىساختند كه بوسيلهء عده‌اى پاروزن حركت مىكرد . مردم فنيقى قايق گوشه‌دار مصرى را اصلاح كردند ؛ طول كشتى به بيست متر بالغ شد . فنيقيها كه هم صنعتگر هم بازرگان ، هم دريانورد و هم راهزن دريايى بودند ، بوسيلهء اين كشتيهاى تكامل يافته ، در سراسر مديترانه به حركت درآمدند و بالاخره پس از عبور از اقيانوس اطلس ، با مردم جنوب غربى انگلستان ، روابط تجارى برقرار كردند . فنيقيها با استفاده از جهت اصلى وزش باد ، با اينكه قطبنما و نقشهء دريايى نداشتند ، بكمك ستارگان آسمان ، سمت حركت خود را تشخيص مىدادند .\r\nپس از چند قرن ، يونانيها در دوران عظمت خود ، با استفاده از تجارب فنيقيها ،\r\n\r\n\r\n","description":"","footnote":"\r\n( 1 ) . محسن غروى ، زندگى روزمره در عصر سن‌لويى ، پيشين . ( قبل از انتشار ) .\r\n","page_name":" 599 ","page_number":607},
  {"content":"\r\n\r\nكشتيهاى بزرگترى ساختند كه گاهى طول آنها از چهل متر تجاوز مىكرد . بالاخره عظيمترين كشتيهاى عهد عتيق ، به فرمان هيرون دوم پادشاه اسكندريه ، به دريا انداخته شد . اين كشتى حجمى برابر پنجهزار بشكه داشت و غير از مسافرين خود 3900 تن بار اضافى حمل مىكرد و غير از 600 نفر كارگرى كه همراه داشت ، همواره سيصد تن از جنگجويان از آن مراقبت مىكردند . اين كشتى با اين قدرت و تجهيزات ، فاصلهء بين اسكندريه و سيراكوز را در 6 تا 7 روز مىپيمود .\r\nاكنون كه از سير تكاملى كشتيرانى در دنياى قديم اجمالا آگاه شديم ، وضع دريا - نوردى را در دورهء قرون وسطى ، مطالعه مىكنيم .\r\n\r\nنيروى دريايى اروپاييان در قرون وسطى\r\nسيادت بر دريا : پيرروسو مىگويد : « خوب است كه در ابتداى قرن چهاردهم ميلادى ، يك نظر اجمالى و كلى بر فعاليت تجارتى بيندازيم كه رواج فلزات با شدت بسيار در پيشرفت آن مؤثر واقع شده بود .\r\nدر اين هنگام ، اروپا مطلقا صورت مجموعهء ساكنى را نداشت و به عكس همچون لانهء مورچه‌اى بود كه در هر سوى آن حركات و جريانات فراوان برقرار بود . حتى مىتوان مدعى شد كه همه‌كس به « درد حركت » مبتلا شده بود : در تمام طول جاده‌هاى اروپا رهبانان ، شواليه‌ها ، جوانانى كه از خانواده‌هاى بزرگ بودند ، ماجراجويان و تجار در پى زيارت يا رسيدن به فلان بازار مكاره يا اجتماع مردان جنگى حركت مىكردند . همراه با حركت افراد ، انتقال مال التجاره نيز انجام مىگرفت . بر روى جاده‌هايى كه هنوز كاملا شكل راه به خود نگرفته بود ، كاروانهاى حيوانات كه مواد غذايى حمل مىكردند ديده مىشدند .\r\nمصنوعات سنگين‌تر و دست و پاگير ، غالبا از روى آب ، اعم از طريق دريايى يا رودخانه‌اى حمل مىشد . بجاى حالت ركود و توقفى كه قبل از سال هزار ميلادى در جامعهء اروپايى غربى ديده مىشد ، اكنون در تمام اين قاره ، حالت هيجان و حركات شديدى بوجود آمده بود كه ضمن آن ، مكرر ، مردان جنگى و سوداگران با يكديگر برخورد مىكردند .\r\nدر ميان اينها ، فن تجارت صورت تشكيلاتى به خود گرفت . در نزد لمبارها « 1 » انواع سفته و برات براى دادوستد معمول گرديد و هنديها و بلژيكيها در زمان جنگهاى صد ساله راهها و قواعد تجارت بين المللى را بنيان گذاردند . اينطرف و آنطرف ، اولين تجار ثروتمند مؤسسات صنعتى را تحت ادارهء خود درآوردند و پيش قدم تشكيلات سرمايه‌دارى شدند . از رفت‌وآمد مداوم كشتيها ، فن تجارت نتيجه شد و اين فن بنوبهء خود ، ثروت و سرمايه‌دارى را ايجاد كرد .\r\nاما هنوز از اين لحاظ اروپا بمراتب از مشرق‌زمين عقب‌تر بود ؛ زيرا در تمام طول امپراتورى وسيع سلطان مغول ، قوبيلاى ، دستگاه ادارى و تجارى مهمى مشغول به كار بود كه از حيث اهميت و عظمت ، قابل مقايسه با دستگاه اروپايى نبود : در طول تمام جاده‌هاى اين امپراتورى ، به فواصل معين و منظم ، مراكزى تأسيس شده بود كه مسافرين مىتوانستند در آنها اسب و راننده و منزل و غذا به دست آورند . مىگويند كه در بعضى از اين مراكز ، در آن\r\n\r\n\r\n","description":"","footnote":"\r\n( 1 ) .  Lombards \r\n","page_name":" 600 ","page_number":608},
  {"content":"\r\n\r\nواحد ، تا حدود چهارصد حيوان سوارى يا باركش موجود بود . پيغامهاى فورى بوسيلهء سواران بادپا انتقال مىيافت .\r\nاروپا مىبايست زحمات بسيار بكشد تا عقب‌ماندگى خود را نسبت به آسيا جبران سازد و بر خلاف آنچه كه ممكن است به تصور بسيارى از اشخاص درآيد ، راه دريايى براى امر تجارت ، بمراتب ، مطمئنتر و كم‌خرجتر از راه زمينى بوده است .\r\nبا وجود اينكه دزدان دريايى فراوان بودند ، باز هم مال التجاره و راههاى دريايى كمتر در خطر هجوم راهزنان قرار مىگرفت .\r\nقوهء محرك كشتيها ، يعنى باد ، قيمتى نداشت و به مفت حاصل مىشد و مال التجاره‌اى كه ممكن بود حمل كرد بمراتب بيش از آن بود كه مىتوانستند بر دوش كاروانى از استران قرار دهند . قسمت اعظم جنگجويان صليبى از راه دريا عازم شدند و نيز حمل‌ونقل دريايى بود كه ثروت بيكرانى نصيب شهرهاى ژن « 1 » و ونيز كرد .\r\nدر حدود سال هزار ميلادى ، وايكينگها ( ساكنين بومى شبه جزيرهء اسكانديناوى ) در حالى كه بر كشتيهاى سريع السير خود سوار بودند ، ناگهان در يكى از نقاط اروپا ظاهر مىشدند و با سرعت بيمانندى ، هجوم مىآوردند و حتى تا قلب فرانسه را غارت مىكردند و ناپديد مىشدند ؛ و چون در فن دريانوردى بيهمتا بودند ، بىآنكه صدمه‌اى ببينند باز - مىگشتند .\r\nنيروى دريايى جنگى ، بخصوص ، از كشتيهايى تشكيل مىشد كه با كمك پارو حركت مىكردند و بنابراين ، اهميت چندانى به وزش باد نمىدادند . به عكس ، ناوگان تجارتى كه مىبايست فضاى وسيعى را به حمل مال التجاره اختصاص دهد ، از بادبان استفاده مىكرد .\r\nطول اين كشتيها هيچوقت از 36 متر تجاوز نمىكرد و بر آنها بادبانهايى كار گذاشته شده بود كه به بادبان لاتن معروف بودند و شكل مثلث داشتند . كم‌كم ، طى قرن چهاردهم ميلادى جرأت كردند و دكل دومى بر كشتى افزودند و در حدود سال 1500 ، دكل سومى نيز نصب نمودند و در همين اوقات بود كه روشهاى بحر پيمايى اقوام نورمان را از نزديك مورد مطالعه قرار دادند . طبق قانون كشتيرانى ، براى هردو نفر ، فضايى معادل يك متر و هشتاد و دو سانتيمتر در 65 سانتيمتر در نظر گرفته مىشد و هنگام شب ، براى استراحت ، مىبايست در خلاف جهت يكديگر بخوابند ؛ بطوريكه سر يكى محاذى پاى ديگرى قرار گيرد . هنگام روز ، مجبور بودند بار و بسته و پتوهاى خود را به ديواره‌هاى كشتى بياويزند كه مانع عبور و مرور نگردد . فقط مقدار كمى گوشت بىچربى با خود حمل مىكردند و ميزان غذا بسيار كم بود ، و ماهى نمكسود و حبوبات و سبزيهاى خشك اساس آن را تشكيل مىداد . حشرات بيشمار همه جا مىلوليدند ، و رفع بديهيترين و لازمترين احتياجات ، مسألهء بزرگ و غم‌انگيزى بود . وقتى كه هوا بد بود و مجبور مىشدند كه تمام منفذها را مسدود كنند ، هواى داخل كشتى متعفن و خفه‌كننده مىگرديد . » « 2 »\r\n\r\n\r\n","description":"","footnote":"\r\n( 1 ) .  Genes \r\n( 2 ) . تاريخ صنايع و اختراعات ، پيشين . ص 152 - 149 ( به اختصار ) .\r\n","page_name":" 601 ","page_number":609},
  {"content":"\r\n\r\n\r\nدريانوردى در قرون وسطى و قطب‌نما\r\n« وقتى كه ساحل دريا از نظر محو مىشود ، مسلما ديگر دريانوردى با وسايل تجربى حركت در امتداد ساحل امكان‌پذير نيست و بايد از روشهاى علمى استفاده كرد . اگر ملاحان براى مسافرتهاى دور دست خود راهنماى بزرگى همچون قطب‌نما در دست نداشتند ، هرگز جرأت دور شدن از سواحل درياها را نمىكردند .\r\nبا ذكر نام قطب‌نما بار ديگر با اختراعى مواجه مىشويم كه تا پيدايش مدارك مخالفى ، كشور چين مىتواند اولويت در اختراع آن را به خود منسوب سازد .\r\nچنان كه مشهور است حتى در زمان سلطنت « چين » « 1 » ( 419 - 265 ميلادى ) در اين مملكت ، براى يافتن سمت جنوب از عقربهء مغناطيسى در « ارابه‌هاى مغناطيسى » استفاده كرده بودند ؛ و آن عبارت از ارابه‌اى بود كه مجسمهء كوچكى بر آن قرار داشت كه مىتوانست در حول محور قائمى حركت كند و در داخل آن آهنربايى تعبيه كرده بودند بطوريكه آدمك مزبور تحت تأثير آن بطور خود كار همواره متوجهء سمت جنوب مىشد .\r\nاولين‌بار كه در مدارك موجود اروپايى از قطب‌نما گفتگويى مىشود مربوط به سال 1200 ميلادى براى كشور فرانسه ، 1207 براى انگلستان ، و 1213 براى ايسلند است . اين قطبنما كاملا بدوى بود و از پر كاهى تشكيل مىشد . عقربهء مغناطيسى بر آن قرار داشت و مجموعهء آنها را روى تشتك آبى مىگذاشتند .\r\nدر سال 1269 ، اصلاح عمده‌اى ، بوسيلهء پىيرد و ماريكور « 2 » در آن به عمل آمد ، عقربهء مغناطيسى را بر محورى قرار داد و مجموعهء آنها را در جعبه‌اى گذاشت و روى آن سرپوش شفافى قرار داد . اين سرپوش داراى درجات و تقسيم‌بنديهايى بود . در واقع ، اكتشاف قطبنما دوران مسافرتهاى بزرگ دريايى را افتتاح كرد . » « 3 »\r\n\r\nراههاى جديد ارتباطى در غرب\r\nدر فرانسه ، از آغاز قرن هيجدهم ، در مقام بازرسى و ترميم راهها و ساختن جاده‌هاى عريض برآمدند . جاده‌هاى مهم 60 قدم و راههاى ديگر از 36 تا 48 قدم عرض داشت . در سال 1716 ، دانيل ترودن « 4 » مدرسهء مشهور پلها و جاده‌ها را تأسيس كرد ، و مهندسين كه بتدريج از اين مدرسه بيرون آمدند ، در راه اصلاح جاده‌ها تلاش كردند . در سال 1737 نگاهدارى جاده‌هاى مملكت به دهقانان تحميل مىگرديد ، و هر دهقان موظف بود كه در ظرف سال ، 30 روز بيگارى كند .\r\nدر سال 1776 ، تورگو بيگارى دهقانان را لغو كرد و مهندسين مجبور شدند كه به ابداع روشهاى تازه بپردازند . براى بهتر شدن وضع راهها پس از پى كنى ، آنها را با قطعات سنگ مفروش مىكردند و بعدا با پتك و غلتكهاى سنگين ، حتى المقدور ، آنها را صاف و هموار مىساختند . با اين حال ، اين جاده‌ها با راههاى كنونى قابل قياس نبود .\r\nطبق توصيف يونگ ، يك ثلث از عرض اين جاده‌ها قابل كالسكه‌رانى بود ؛ ثلث دوم\r\n\r\n\r\n","description":"","footnote":"\r\n( 1 ) .  Tsin \r\n( 2 ) .  Pierre de Maricourt \r\n( 3 ) . تاريخ صنايع و اختراعات ، پيشين . ص 156 - 153 ( به اختصار ) .\r\n( 4 ) .  D . Trudaine \r\n","page_name":" 602 ","page_number":610},
  {"content":"\r\n\r\nآن عموما ناصاف و ناهموار و بالاخره ثلث آخرى از علف پوشيده بود . در به دو سلطنت ناپلئون ، سى هزار كيلومتر جاده در فرانسه وجود داشت ، و حال آنكه مثلا در كشور اسپانيا فقط شش هزار كيلومتر جاده داشتند .\r\nيونگ كه از جاده‌هاى فرانسه به نيكى ياد مىكند ، از خرابى وضع راههاى انگلستان شكايت مىكند و معتقد است كه مسافرين آن سرزمين ممكن است در اثر ناهموارى راهها سروگردن يا دست‌وپاى خود را از دست بدهند . در اين ايام كه هنوز دستگاههاى حمل‌ونقل موتورى بوجود نيامده بود ، بنابه حكايت يونگ ، چند سال قبل از انقلاب فرانسه ، در جريان طى 60 كيلومتر مسافت بر روى جاده‌هاى فرانسه ، وى : يك درشكهء يك اسبه و يك دوجين گارى و ارابه‌هاى مختلف و چند زن پير كه سوار الاغ بوده‌اند ديد و بس .\r\nدر اين ايام ، بهترين وسايل حمل‌ونقل در اروپا دليجان بود . دليجان ارابهء سنگينى بود كه وزن آن به 5 تن مىرسيد و معمولا آن را به رنگهاى درخشان و مخصوصا رنگ زرد منقوش مىكردند . در داخل اين دستگاه ، چندين نيمكت يا اتاقك كوچك نصب مىشد كه رويهم پانزده نفر در آن جا مىگرفتند . كشش دليجان بوسيلهء 5 اسب به عمل مىآمد ، و رانندهء آن كه كلاه آبىرنگ بر سر داشت ، سعى مىكرد كه با حداكثر سرعت حركت كند . هنگامى كه دليجان وارد دهكده‌اى مىشد ، غريو شيههء اسبها و سروصداى زنگوله‌ها و آهن‌آلات ارابه و فحش و ناسزايى كه راننده نثار اسبها مىكرد ، انقلابى در دهكده بوجود مىآورد . مردم بيكاره و كودكان بسوى آن مىآمدند ، پنجرهء خانه‌ها باز مىشد ، و بيوه‌زنان گوشه‌نشين و زنان خانه‌دار به تماشا مىآمدند ، و دختران جوانى كه حدمت ميكده‌ها را انجام مىدادند و گونه‌هاى قرمز داشتند ، خندان و خوشحال ، به استقبال مسافران مىرفتند .\r\nدر زمان لويى فيليپ ( 1850 - 1773 ) باربرى و مسافربرى با دليجان رونق داشت .\r\nدر آن زمان ، در كشور فرانسه 1400 كاروانسرا براى توقف و مال عوض كردن پستها و پذيرايى مسافران وجود داشت ، و دليجانهاى پستى در هر سال 6 ميليون فرسنگ مسافت طى مىكردند . از شهرهاى بزرگ ، مانند پاريس و بوردو و ليون ، هر روز كالسكه‌اى به شهرهاى مجاور مىرفت .\r\nدر انگلستان ، هر روز بطور متوسط ، سيصد ارابهء پست و مسافربرى به حركت درمىآمد ، و مسافتى معادل 10 هزار كيلومتر راه را طى مىكرد .\r\nدر روسيه ، مؤسسات حمل‌ونقل تحت نظر دولت اداره مىشد و وضع مرتبى داشت .\r\nمسافرين مىتوانستند در محلهاى تعيين شده كالسكه‌ها يا ارابه‌هايى كه روى برف مىلغزيدند اجاره كنند . اين ايستگاهها از هر جهت منظم بود .\r\nدر پايان نيمهء اول قرن نوزدهم ، يعنى زمانى كه اولين راه‌آهنها در ممالك اروپايى و امريكايى گسترده مىشدند ، سرعت انواع دليجان در اثر اصلاحات اساسى ، پيشرفت شايانى كرده بود ؛ بطورى كه در سال 1848 به 5 / 9 كيلومتر در هر ساعت رسيد . سرعت سير دليجانهاى پستى به 16 كيلومتر در ساعت مىرسيد . « 1 » اختراع لكوموتيو اساس حمل‌ونقل و بطور كلى\r\n\r\n\r\n","description":"","footnote":"\r\n( 1 ) . تاريخ صنايع و اختراعات ، پيشين . ص 422 - 417 .\r\n","page_name":" 603 ","page_number":611},
  {"content":"\r\n\r\nوضع اجتماعات بشرى را دگرگون ساخت . حمل‌ونقل بر خلاف گذشته منظم شد و مسافرين مىتوانستند ساعات ورود و خروج خود را دقيقا معين كنند . حمل اشياء سنگين بوسيلهء راه‌آهن ميسر گرديد . دهات دورافتاده در جريان عمومى مدنيت جديد قرار گرفتند . گسترش راه‌آهن ، اهل فن را وادار كرد كه در ساختمان طبيعى زمين تغييراتى بدهند و براى عبور ترن از اقصر فاصله ، در جسم زمين اعمال جراحى انجام بدهند ، و دره و مسيلها را با پلهاى عظيم ناديده بگيرند .\r\nراه‌آهن نه تنها محصولات مادى بلكه نتايج فكر بشر يعنى كتاب را به دورترين نقاط جهان رسانيد . به اين ترتيب ، مىبينيم كه در اروپا تا اواسط قرن نوزدهم ، وضع راهها اختلاف زيادى با شرق نداشت ؛ تنها پس از كشف قوهء بخار و استفاده از لكوموتيو ، وضع حمل‌ونقل و مسافرت در خشكى و دريا دگرگون شد .\r\n\r\nوضع راهها در عهد ناصر الدين شاه\r\nرضا قلى ميرزا در سفرنامهء خود ، وضع دلخراش راهها را در اواخر عهد قاجاريه ، توصيف مىكند : « ملا على محمد حرامزاده كه دندان خود را چون گرگ گرسنه به جهت آن زوار بيچاره تيز كرده بود . . .\r\nجمعيت الوار را دور كاروانسرا نگاه داشته زوار را گرفته و آن بيچارگان را عريان نمود .\r\nهرقدر كه ايشان عجز و الحاح بظهور رسانيدند ، فايده نبخشيد . جميع اساس و لباس آن جماعت را تمام و كمال ، ضبط و تاراج نمود . بيچاره زوار ، برهنه و زار ، روى به شيراز روان گشتند . » « 1 »\r\nسفر مكه : رضا قلى ميرزا در سفرنامهء خود ، صمن توصيف كاروان حاج در راه شام ، از ناامنى و بىآبى و ديگر مشكلات اين سفر مذهبى سخن مىگويد و مىنويسد كه در طى راه ، پس از تجسس بسيار ، چند گودال آبى به نظر رسيد . « چگونه آبى كه انسان از شدت تعفن آن آب ، از پنجاه قدمى آن عبور نتوانستى كرد . خود اعراب باديه‌نشين قوهء آشاميدن آن آب را نداشتند . آن شب ، الى صبح ، احدى آب ننوشيد . كار به مرتبه‌اى رسيد كه خلق نزديك به هلاكت رسيدند ؛ لابد شده از آن آب آشاميدند - پناه بر خدا كه چگونه آبى بود چهار منزل راه آمديم .\r\nتمامى از شترها فرود آمده در تفحص آب برآمدند . پس از تفحص بسيار ، قليل آب بارشى در زمين پستى جمع شده بود و دو شغال در آب افتاده و مردار گشته بودند . چون اين حال را خلق مشاهده نمودند ، آب را نخورده و مراتب را به عرض جناب آقاى سيد نظر اللّه مازندرانى رسانيدند . جناب ايشان حكم بر خوردن آن آب نجس فرمودند . » « 2 »\r\nوى در جاى ديگر ، مىنويسد در راه رسيدن به شط فرات ، بار ديگر مواجه با بىآبى شديم . هفت تن با اسبهاى خود ، در جستجوى آب به اين طرف و آن طرف رفتند ، و هيچيك مراجعت نكردند . سپس مىنويسد : حال تحرير كه صبح بيست‌ونهم است ، هنوز آب نرسيده ؛ قيامتى در بيچارگان حاج برپاست كه نهايت ندارد . تيمور ميرزا از تشنگى قريب به هلاكت است .\r\nبه در هر چادرى كه به جهت شربت آبى مىرود جواب يأس مىشنود بارى :\r\n زين تشنگان هنوز به عيوق مىرسد * فرياد العطش ز بيابان كربلا « 3 » \r\n\r\n\r\n","description":"","footnote":"\r\n( 1 ) . سفرنامهء رضا قلى ميرزا نوهء فتحعلى شاه . به كوشش اصغر فرمانفرمايى قاجار ، ص 142 - 141 .\r\n( 2 ) . همان . ص 190 - 189 ( به اختصار ) .\r\n( 3 ) . ر ك : همان . ص 193 .\r\n","page_name":" 604 ","page_number":612},
  {"content":"\r\n\r\nرضا قلى ميرزا در راه بيروت ، از بارندگى فراوان گل و باطلاق و باد و سرما رنج فراوان مىبرد . » « 1 »\r\nدر دورهء ناصر الدين شاه ، سفارت انگليس در 16 ربيع الاول 1303 نامهء مفصلى دربارهء لزوم احداث جادهء جنوب و تأثير آن در توسعهء تجارت از محمره تا تهران و كشتيرانى در رود كارون ، به وزارت امور خارجه نوشت و چنين توضيح داد : « اول چيزى كه لازم است اين است كه در همين طرق حاليه طورى ساخته شود كه باركش و عرابه به سهولت بتواند از آن عبور نمايد و بدينجهت حمل‌ونقل متاع زودتر و ارزانتر از حاليه شود . . . الان بارى را كه منتهى به پنجاه من به وزن تبريز باشد ، به مدت پنجاه روز كرايهء خروارى دوازده الى هيجده تومان ، از بندر بوشهر به دار الخلافه مىتوان حمل نمود . اگرچه دور نيست ، آن جناب اعتقاد نفرمايند لكن بدبختانه چنين است كه از لندن به بوشهر كه مسافت راه چند هزار ميل است زودتر متاع مىرسد تا از بوشهر به تهران كه چند صد ميل است ؛ در صورتىكه كرايهء اين مسافت قليل سه برابر آن مسافت كثير است . با اين احوال محل تعجب نيست كه تجارت رو به تنزل و عمل ماليات اين قسم مغشوش و درهم باشد . »\r\nنيكلسن شارژ ، دافرا انگليس در تهران ، ضمن نامهء مزبور ، در تقويت استدلال خود ، مىگويد : « پول در ايران بىنهايت كم و تجارت رو به نقصان و انحطاط است . بنابراين خيلى لازم است كه نزديكتر و سهلترين راه در جايى كه حاصلخيزترين اقطاع مملكتى است ، باز كرد و جاى شبهه نيست كه بهترين طرق راه محمره به تهران است كه از شوشتر و دزفول و خرم‌آباد و بروجرد و سلطان‌آباد و قم مىگذرد ؛ و در هيچ راه ديگر ، فوايد اين راه متصور نيست ؛ و از بروجرد ، شعبات ديگر از اين راه مىتوان منشعب كرد و به كرمانشاهان و همدان برد . » « 2 »\r\nنيكلسن در دنبالهء اين نامه از لزوم كشتيرانى در روى كارون نيز سخن گفته است :\r\n« چرا راضى نمىشوند بعوض اين منازل دورودراز ، امتعه بتوسط كشتى حمل به اهواز و شوشتر شود ؟ » « 3 »\r\nطرز مسافرت : براى آنكه خوانندگان بهتر و بيشتر به نحوه‌هاى مسافرت در ايران ( قبل از رواج وسايل نقليهء موتورى ) واقف گردند ، سطرى چند از كتاب مخزن الوقايع تأليف سرابى را عينا نقل مىكنيم : « روز دوشنبه يازدهم شهر ذيقعدة الحرام سنهء يكهزار و دويست و هفتاد و دو هجرى ، جناب ايلچى كبير ( سفير كبير ) معظم اليه ، هنگام عصر در نياوران شميران ، از حضور مهر ظهور حضرت اقدس ظلل اللهى روحنا فداه ، مرخصى حاصل نموده منزل اول را قريهء كن نمودند و تا روز جمعه نيز به جهت ناتمامى بعضى كارهاى خود و اجزاى سفارت در قريهء مزبوره متوقف شدند . مقرب الخاقان آقا اسماعيل ، پيشخدمت خاصهء سلام ، از حضور مبارك همايون مأمور به احوالپرسى جناب ايلچى كبير بوده به كن آمد و بعضى از صاحبمنصبان سفارت كبرى نيز همراه مسيو نيكلا ، مترجم اول سفارت فرانسه ، از شهر آمده ملحق گرديدند .\r\nيوم شنبه 16 شهر مزبور ، از قريهء مذكور حركت نموده بواسطهء ناخوشى وباى\r\n\r\n\r\n","description":"","footnote":"\r\n( 1 ) . ر ك : همان . ص 252 .\r\n( 2 ) . فريدون آدميت ، فكر آزادى و مقدمهء نهضت مشروطيت ايران . ص 165 - 164 .\r\n( 3 ) . ر ك : همان . ص 166 .\r\n","page_name":" 605 ","page_number":613},
  {"content":"\r\n\r\nقزوين ، از راه على شاه عوض كه مشهور به على شهباز است روانه شدند . در قريهء مزبور ، حاج آقا محمد ملك التجار قزوين وارد شده و كاغذى نيز از مقرب الخاقان حسنعلى خان خويى كه وزير قزوين بود ، رسانيد كه ناخوشى قزوين بالمره رفع شده و راه خارج ابهر شوره‌زار و هواى غيرسالمى دارد ؛ جناب ايلچى از راه قزوين ، تشريف بياورند .\r\nجناب معظم اليه نيز دعوت او را قبول نموده ، به ملاحظهء شوره‌زار بودن آن راه ، و ضايع گرديدن پاهاى اسبان شاهى - كه برسم ارمغان به اعليحضرت امپراتور فرانسه مىبردند - بنا گذاشتند كه از راه قزوين روانه شوند . بعضى از تجار و معتبرين قزوين به استقبال آمده و بعضى تعارفات از قبيل قند و چايى و حلويات همراه خود آورده بودند ؛ حسب الفرمايش جناب ايلچى ، تقسيم بر صاحب‌منصبان سفارت و به عاليجاه مسيو نيكلا و مسيو فكتى « 1 » گرديد ، و از آنجا فردا سوار شده وارد شهر شدند . چادرهاى سفارت را در مقابل دروازهء رشت زده بودند .\r\nتا چهار ساعت از شب گذشته ، حضرات معروضه در خدمت جناب ايلچى كبير بودند . فردا نيز جمعى از اعيان و اشراف و علما و سادات ذوى العز و الاحترام به ديدن آمدند و تعارفات معقولى از شهر آورده بودند ؛ تقسيم به اجزاى سفارت گرديد . » « 2 »\r\nدربارهء انعام و مجازات چاپار : « چاپار كه وارد شد بايد ان شاء اللّه تعالى ، از امروز كه 21 ربيع الثانى است تا 16 روز برحسب قرارى كه داده شد ، به اسلامبول نزد شما بيايد و معطل نشود و در اينجا هشتاد تومان عوض خرج و كرايهء عرض راه تا آنجا داده شد . اگر در 16 روز به آنجا آمد و پاكتهاى مرسولى را بىعيب و صحيح و سالم ، بعون اللّه تعالى رسانيد ، ده تومان شما به او انعام مىدهيد و پنج روز هم او را در آنجا نگه مىداريد ؛ زياده اذن ندارد بماند . جواب كاغذها را زود به او داده روانه خواهيد كرد و همين نوشته را هم به او خواهيد داد و خواهيد نوشت كه در سر همان وعده به آنجا وارد شده است . همين‌كه انشاء اللّه تعالى به اينجا وارد شد ، هم به او ده تومان انعام خواهيم داد ، و الا شانزده روزه به آنجا وارد نشود ، صد تا چوب به او بايد بزنيد . بعد از آمدن اينجا من هم به او صد تا چوب خواهم زد . اينها در صورتى است كه بىسبب و بىجهت معطل شود . اگر خودش اهتمام در زود رسيدن به آنجا نمايد لكن به جهت واپور ( كشتى ) در طرابوزان معطل شود و از حافظ آقا كاغذ داشته باشد ، معذور است . لكن باز بايد هرچه ممكن است در زود رسيدن نزد شما ساعى باشد - فى 21 شهر ربيع الثانى 1273 . » « 3 »\r\nوسائل نقليهء سريع : ضمن مجموعهء اسناد و مدارك فرخ خان امين الدوله ، نامه‌اى است حاكى از اين‌كه موسيوبوره وزير مختار دولت فرانسه ، بجاى آنكه 15 تا 16 روزه از تهران به تبريز برود ، با يك كالسكه از كالسكه‌هاى ديوانى ، اين مسافت را 8 روزه طى مىكند . « 4 »\r\nفكر راه‌آهن سرتاسرى : در نامه‌اى كه ميرزا ملكم خان به معين الملك ، سفير ايران\r\n\r\n\r\n","description":"","footnote":"\r\n( 1 ) .  Fochetti \r\n( 2 ) . مخزن الوقايع ، پيشين . ص 7 - 6 ( به اختصار ) .\r\n( 3 ) . مجموعهء اسناد و مدارك فرخ خان امين الدوله ( مربوط به سالهاى 1249 تا 1273 ) . قسمت اول ، به كوشش كريم اصفهانيان قدرت اللّه روشنى ( زعفرانلو ) ، ص 195 - 194 .\r\n( 4 ) . ر ك : همان . ص 123 .\r\n","page_name":" 606 ","page_number":614},
  {"content":"\r\n\r\nدر اسلامبول ، نوشته ، از لزوم انشاى راه‌آهن بين آناطولى و ايران و هند ، سخن مىگويد و مىنويسد : « جنابعالى خوب مطلع هستيد كه در اين اوقات به جهت راه آناطولى از جانب دولت انگليس ، اهتمامات و اقدامات كلى به عمل مىآيد ميان طرحهاى متعدد كه محل گفتگو شده ، طرح سررولندما كدونالد استفانسون مسلما از همه بهتر و سهلتر و به حال شرق ، مناسبتر است . . . در معنى ، مركز اين مذاكرات در خدمت جنابعالى خواهد بود . هيچ نوع تقويت و راهنمايى را از او دريغ نفرماييد . . . در راه‌آهنى كه بايد از آناطولى و از ايران تا هند برود ، مداخله و شراكت جنابعالى از جمله وظايف دولتى خواهد بود . . . سالهاست كه هم جنابعالى و هم بنده ، مشغول اين مسألهء راه‌آهن هستيم . چنان كه تصديق خواهيد فرمود ، مسلما بيعيب‌تر از طرح اين شخص طرحى بميان نخواهد آمد . دقايق مطلب را بطورهاى پخته كه شيوهء معروف جنابعالى است به حضرات بابعالى درست حالى بفرماييد . . . نكته‌اى بايد در آنجا درست حالى كرد ، اين است كه سررولندما كدونالد استيفانسون انگليسى صرف است ، يعنى آدم درست و حرفش حرف ولى ساده و قطعى . از طول و تفصيل و از آن معطليهايى كه شيوهء اولياى دول مشرق است خيلى برى است ؛ لهذا بايد مواظبت و التفات مخصوصى كرد كه وكيل او را در آنجا زياد معطل نكنند . . . - 16 شهر ذى القعدة الحرام 1295 - ملكم . » « 1 »\r\nاز تهران تا تبريز : كنت دوگوبينو هنگام مراجعت به فرانسه ، مىنويسد : از تهران تا تبريز را با پست ، در ظرف هفت روز مىتوان طى كرد ، ولى در بهار و تابستان كه هوا مساعد و خوب است ، با عوض كردن اسب ، اين راه را در ظرف چهار روز ممكن است طى كرد . ولى چون اكنون زمستان است ، تصور نمىكنم زودتر از هفت روز بتوان اين راه را طى كرد . « 2 »\r\nفرانسوى ديگرى به نام فوريه ، ضمن توصيف مسافرت خود از رشت به بندر مارسى ، از بدى راه بين اسماعيل‌آباد و خزران سخن مىگويد : « تاكنون چقدر قافله‌ها كه بين اسماعيل‌آباد و خزران از ميان رفته‌اند و دره‌ها از استخوان آنها پر شده . طوفان و بوران كه در زمستان در اين قسمت زياد است راه را كور مىكند و حيوانات و عابرينى كه راه را گم كنند ، به ته دره‌هاى پر از برف فرو مىافتند . » « 3 » فوريه از وضع چاپارخانهء پاچنار به بدى ياد مىكند ، و مىنويسد ، آنقدر خراب و كثيف بود كه من ترجيح دادم شب را در بالاى بام بخوابم ، و دربارهء چاپارخانهء منجيل مى - مىنويسد : اتاقى كه من در آن سكنى گزيدم ، پر بود از يادگارهاى مختلفى كه بعضى شعف‌انگيز و برخى حزن‌آور بود . مسافرى كه از بيرون رفتن از ايران چندان متأثر نبوده ، مضمون ابيات ذيل را يادداشت كرده است : « خوشا به حال كسانى كه از اينجا مىروند . خدا رحم كند به احوال آنها كه به اينجا مىآيند و روزگار به داد آنها برسد كه در اينجا مىمانند . » ديگرى چنين نوشته : « ايران حكم بهشت را دارد اما براى بيشعوران . » اين يادگارها بعضى به يونانى است بعضى به ايتاليايى ؛ عده‌اى هم به اسلامبولى و بيش از همه به انگليسى . « 4 »\r\n\r\n\r\n","description":"","footnote":"\r\n( 1 ) . يكصد و پنجاه سند تاريخى از جلايريان تا پهلوى ( دورهء قاجار ) ، پيشين . ص 243 - 242 ( به اختصار ) .\r\n( 2 ) . ر ك : سه سال در دربار ايران ، پيشين . ص 115 .\r\n( 3 ) . سه سال در دربار ايران ، پيشين . ص 304 .\r\n( 4 ) . ر ك همان . ص 306 - 305 .\r\n","page_name":" 607 ","page_number":615},
  {"content":"\r\n\r\n\r\nمسافرت در ايران\r\nبراى آنكه خوانندگان به مشكلات سفر در ايران در حدود صد سال پيش واقف گردند ، كافى است كه سفرنامهء حاج پيرزاده را مورد مطالعه قرار دهند . حاجى ضمن « ذكر وقايع اتفاقيه ، از حضرت عبد العظيم الى معصومهء قم ، » از رنجها و مشقاتى كه در اين سفر كوتاه تحمل كرده است ، سخن مىگويد و از جمله مىنويسد :\r\n« ميرزا عبد الوهاب در روى يابوى مفرش حقير نشسته بود ، چند قدم كه داخل آب رودخانه شد ، پاى يابو در گل فرورفته ، در ميان آب خوابيد بطورى كه گوشهاى يابو از آب بيرون بود .\r\nمكاريها ميرزا عبد الوهاب را از آب بيرون آورده و بكنار بردند ، و بعد از آن رفتند كه يابو را از آب بيرون بياورند ، ممكن نمىشد . چون آب زياد در جوف مفرش رفته بود و مفرش سنگين شده بود ، نمىشد يابو را حركت داد . عاقبت ريسمان مفرش را در توى آب پاره كرده مفرش را بيرون آورده و بعد ، به زحمت زياد ، چند نفر از مكاريها در آب رفته يابو را از آب بيرون آوردند .\r\nولى اسباب و مخلفات و رخوت و كتاب و پوستين كلا خراب و ضايع شده بود . » « 1 »\r\nوصفى از يك « مكارى » پركار : در سفرنامهء حاجى پيرزاده چنين مىخوانيم : « مكارى كه از طهران از او مال و قاطر كرايه شده ، مشهدى على اكبر قمى بود كه صاحب دوازده قاطر بود ، و يك چشم او نابينا بود ، و يك پسرى به همراه داشت كه سن او هشت سال بود و نام او بابا حسن ، و از طهران تا به قم ، و اصفهان تا به شيراز ، پياده دامن قبا و پاچهء زير جامهء خود به كمر زده ، بهمراه قافله ، از همه بهتر و خوبتر و زيادتر حركت مىكرد و در راه ، او را خواب نمىبرد و ترس و واهمه از راه نداشت و اگر بار كج مىشد راست مىكرد و خنده‌رو ، و خوش‌صحبت و شيرين بود . هرقدر پدر او اصرار مىكرد كه او را سوار كند ، مىگفت : خسته نشده‌ام كه سوار شوم و با پدرش بطور رفاقت حركت مىكرد و وقتى كه به منزل مىرسيد و بارها را بجاى خود مىگذاشتند ، قاطرها را برداشته در صحرا و جاى زراعت و چمن مىچرانيد و نهار را نان خالى و بىخورش صرف مىنمود و ابدا اظهار انزجار و ترشرويى نمىكرد و هميشه شاد و متبسم بود و كمربند زنجيرى در كمر داشت و صورت او از آفتاب سوخته و برشته شده بود . » « 2 »\r\nوضع « شاطر » ها در كشور مصر : حاجى پيرزاده در سفرنامهء خود ، از كار دشوار شاطرها در مصر سخن مىگويد ؛ از جمله مىنويسد : « اعيان و اشراف خارجه و داخله در كالسكهء خود بايد يك نفر يا دو نفر شاطر نگهدارند كه با پاى برهنه ، به همان تندى كه اسبهاى كالسكه راه مىروند ، آن شاطرها نيز بدوند و لباس آنها يك پيراهن سفيد بلند است . » « 3 »\r\nگم كردن راه : يكى از مشكلات سفر در دورهء قرون وسطى و قرون جديد ، در ممالك شرق نزديك ، نبودن جاده‌هاى هموار و منظم و فقدان وسايل زندگى بود . رضا قلى ميرزا در سفرنامهء خود ، مناظر گوناگونى از بدبختيها و محروميتهاى مسافرين بيان مىكند ؛ از جمله ضمن توصيف كاروان حاج در راه شام ، مىنويسد : « در آن شدت سرما و كثرت باران و بيابان نابلد\r\n\r\n\r\n","description":"","footnote":"\r\n( 1 ) . سفرنامهء حاجى پيرزاده ، پيشين . ج 1 ، ص 6 .\r\n( 2 ) . همان . ص 29 .\r\n( 3 ) . سفرنامهء حاجى پيرزاده ، پيشين . ج 2 ، ص 182 .\r\n","page_name":" 608 ","page_number":616},
  {"content":"\r\n\r\nو غربت و گرسنگى و لباسهاى آميخته در گل ، و خوف از اعراب و اسبهاى مانده و خستگى چهل منزل راه و بيخوابى سه شبانه‌روز و نااميد بودن از آبادى ، سبحان اللّه ، حالى دست داد كه تقريرى نيست . بارى قرار بر آن داديم كه هريك قريب يك ميدان از يكديگر دور شده و متصل به يكديگر آواز نموده كه گم نشويم . از آن سمت كه تيمور ميرزا روان شد ، قريب يك ميدان كه رفت ، آواز زنگى به گوشش آمد . اندكى به صداى زنگ پيش‌رفت ، ديد گلهء گوسفندى مىباشد .\r\nفرياد نمود ، از چوپان آن گله تحقيق نموديم . راهنمايى كرد . باز مجددا گم شديم نمىدانستيم كجا مىرويم . اسب‌ها مانده ؛ در اين شب ، پياده شده هر ساعتى نيم فرسنگ راه طى نموديم تا شش ساعت از شب گذشته به اول چادر اعراب رسيديم . » « 1 »\r\nهدايت ، هنگام مراجعت از آلمان ، چنين مىنويسد : « حركت با اسب چاپارخانه پس از عادت به راه‌آهن و كالسكه ، طاقتفرساست . راست گفته‌اند :\r\n از سختى پالان چه دهم شرح كه ما تحت * مجروح چنان گشته كه ما فوق ندارد \r\nسكندرى رفتن اسبهاى چاپارخانه امرى عادى است . فقط در منزل اول موحش بود ، بعد امرى مسلم ، و تسليم شديم . اين امر كلى كه اسب هم راه مىرود در اسبهاى چاپارخانه مسلم نيست ؛ بعضى راه نمىروند بايد آنها را كشيد .\r\nورود به تبريز ابدا بدان نمىماند كه شخص به شهر بزرگى ورود كرده است ؛ كوچه‌ها تنگ ، پيچاپيچ ؛ مدتى بايد بين دو ديوار گلى عبور كرد تا شخص به مركز برسد . از تبريز تا تهران جز كوه و درهء خشك و بدى راه و نبودن آذوقه چيزى در يادداشتهاى من نيست .\r\nكاروانسراهاى عباسى ، خبر از مراقبتى مىدهد كه شايستهء دولت بيدار است ، و همه خراب كه لازمهء دولت غافل است . گرما در نهايت است . اسب از سرجاى خودش حركت نمىكند . نوكرى كه همراه بود جلو اسب را مىكشيد و شاگرد چاپار از عقب شلاق مىزد .\r\nبالاخره اسب را رها كرده پياده نيم فرسخى طى شد تا به چاپارخانه رسيديم . » « 2 »\r\n\r\nوضع عمومى راهها به نظر سرجان‌ملكم\r\nسرجان‌ملكم و لرد كرزن و ژنرال سرپرسى سايكس هريك در كتاب خود ، از وضع نامطلوب و ناامنى راههاى ايران در عهد قاجاريه ، مطالبى نوشته‌اند ، و زيانهاى اقتصادى اين وضع را به دولت متبوع خود ، و به دولت ايران يادآور شده‌اند . آرترنيكلسن ، كاردار بريتانيا ، در نامه‌اى كه به سال 1264 خورشيدى به ناصر الملك نوشته ، مىگويد : بار از لندن به بوشهر زودتر مىرسد تا از بوشهر به دار الخلافه ؛ و كرايهء بار از بوشهر به تهران سه برابر از لندن به بوشهر است .\r\nبار خروارى 12 تا 18 تومان در مدت پنجاه روز ، از بوشهر به تهران مىرسد . اما اگر راه شوسه داير شود ، بار را مىتوان خروارى 6 تومان در 15 روز از جنوب به دار الخلافه رسانيد . سپس چنين اضافه مىكند : « با اين حال ، تعجب نيست كه تجارت رو به تنزل و كار ماليات اين قسم درهم و آشفته است . پول در ايران بينهايت كم و تجارت رو به انحطاط است .\r\nبهترين راهها راه محمره به تهران است كه از شوشتر و دزفول و خرم‌آباد و بروجرد و سلطان‌آباد\r\n\r\n\r\n","description":"","footnote":"\r\n( 1 ) . سفرنامهء رضا قلى ميرزا نوهء فتحعلى شاه ، پيشين . ص 212 - 211 ( به اختصار ) .\r\n( 2 ) . خاطرات و خطرات ، پيشين . ص 31 - 30 ( به اختصار ) .\r\n","page_name":" 609 ","page_number":617},
  {"content":"\r\n\r\nو قم مىگذرد .\r\nسپس كاردار توضيح داده كه هزينهء احداث راه از خرمشهر ( محمره ) به تهران در حدود پنجاه هزار تومان است و در سال نخست ، بيست درصد درآمد بهره‌بردارى خواهد شد . و در سالهاى بعد ، سود از اين هم افزون خواهد گشت . » « 1 »\r\nلرد كرزن ، پس از ستايش بسيار از راه و راه‌سازى آشكارا مىگويد : « از جهات سياسى بعضى از اين راهها مساعد به حال مصالح بريتانياست و بعضى ديگر مناسب قصد و خيال دولت روس . » « 2 »\r\nپس از گفتگوها و فشار بسيار ، سرانجام در سال 1268 خورشيدى ، امتياز احداث اين راه و بهره‌بردارى از آن براى 60 سال به ميرزا يحيى خان مشير الدوله اعطا گشت . سهم ايران 20 درصد از سود ويژه تعيين شد .\r\nاين امتياز از مشير الدوله با چند واسطه ، سرانجام به كمپانى انگليسى « لينچ و برادران » منتقل گشت و در 11 عقرب 1300 لغو شد .\r\nدوشادوش انگليسها ، روسهاى تزارى در راه كسب امتيازات تلاش مىكردند و در ذيحجهء 1310 ، امتياز ساختن راه عراده‌رو از قزوين تا ساحل خليج انزلى را بدست آوردند .\r\nمدت امتياز 99 سال بود . شركت در اين مدت ، مىتوانست از بار و مسافران باج راه بگيرد و اگر سود ويژه‌اش از 12 درصد افزون شود ، نيمى را به ايران بدهد . اين راه ساخته شد . « 3 »\r\nدر رجب 1313 ، دولت ساختن راه قزوين الى تهران را مطابق شرايط امتياز نامچهء قزوين و انزلى ، به كمپانى راه انزلى و قزوين داد .\r\nكمپانى متعهد شد كه از سهام شركت 750 سهم به امين السلطان صدر اعظم و 30 سهم به سعد السلطنه بدهد .\r\nبموجب امتياز ديگرى ، امتياز ساختن راه قزوين به همدان ، به كمپانى سابق الذكر داده شد . راه قزوين ، انزلى با همان شرطها به كمپانى تفويض گشت . درآمد كمپانى از باج راهها در سال 1289 هجرى شمسى ( 1910 ميلادى ) به 46671 منات ، تقريبا معادل 26000 تومان رسيد . « 4 »\r\n« در آوريل 1902 كه ايران براى دومين بار از روسيه وام گرفت روسها امتياز ساختن راه قزوين به تبريز را براى بانك استقراضى روس به ايران تحميل كردند . » « 5 »\r\nدر مادهء نهم امتيازنامهء راه شوسهء تبريز ، چنين آمده است : امتياز مخصوص به بانك داده مىشود كه معدن ذغال‌سنگ و نفت كه در ده فرسخ از دو طرف راه واقع باشد ، متعلق به\r\n\r\n\r\n","description":"","footnote":"\r\n( 1 ) . ر ك : عصر بيخبرى ( يا تاريخ امتيازات در ايران ) ، پيشين . ص 229 - 228 .\r\n( 2 ) . جرج . ن . كرزن ، ايران و قضيهء ايران . ج 1 ، ص 632 .\r\n( 3 ) . ب . نيكتين ، ايرانى كه من شناخته‌ام . ترجمهء عليمحمد فره‌وشى ، ص 112 .\r\n( 4 ) . ر ك : گنج شايگان . پيشين . ص 101 .\r\n( 5 ) . ر ك : عصر بيخبرى ، ( يا تاريخ امتيازات در ايران ) ، پيشين . ص 355 .\r\n","page_name":" 610 ","page_number":618},
  {"content":"\r\n\r\nبانك باشد . اگر در املاك خالصه است ، مجانا به بانك واگذار مىشود ؛ و اگر از املاك اربابى است ، اعم از داير و باير ، قرار آن را بانك مىدهد .\r\nمدت امتياز 99 سال بود و توافق شد كه اگر سود ويژهء كمپانى از صدى پانزده بگذرد ، نصف مازاد را به ايران بپردازد . « 1 »\r\nامتياز راه‌آهن از جلفا به تبريز و مضافات آن ، با راهى از تبريز بكنار درياچهء اروميه با تفويض معادن طرفين راه تا ده فرسنگ حريم : اين امتياز در سال 1331 قمرى در موقع تعطيل مجلس ، به بانك استقراضى روس داده شد . ناگفته نماند كه « راههاى شوسه از انزلى به تهران و از قزوين به همدان ، با تمام اراضى و ابنيه ، و اثاثهء متعلق به راههاى مذكوره ، طبق بند الف فصل ده عهدنامهء مودت هشتم اسفند 1299 شمسى ايران و اتحاد جماهير شوروى ، به مالكيت قطعى ايران درآمد . » « 2 »\r\n\r\nوضع راهها و وسايل ارتباطى در پايان قرن نوزدهم\r\nادوارد براون كه از سال 1887 تا 1888 يعنى تقريبا در پايان قرن نوزدهم ، در يكى از تاريكترين دورانهاى تاريخى ، از طريق تركيه به ايران مسافرت كرده و مدت يك سال در مملكت ما بسر برده است ، به خوبى مختصات راهها ، اخلاق مكاريها ، وضع مهمانسراها و جنبه‌هاى خوب و بد مسافرت را با امكانات آن دوران توصيف مىكند . وى ضمن گفتگو از مسافرت خود در تركيه ، مىنويسد : « . . . يك چارپادار ارمنى موسوم به وارتان ، چون مسيحى بود ، بيش از ديگران انتظار داشت كه پيشنهاد او مورد قبول واقع شود . ولى ما نمىتوانستيم پيشنهاد او را بپذيريم ، زيرا براى هريك اسب و قاطر تا تبريز پنج ليرهء عثمانى كرايه مىخواست . يك گاريچى ايرانى مىگفت كه مسافرت با اسب و قاطر خيلى توليد زحمت مىكند و اگر موافقت كنيد من حاضرم ، با گارى خود شما را به ايران ببرم .\r\nمن بيميل نبودم كه با گارى مسافرت كنم ؛ اما مدير ، مرا منصرف كرد و گفت شما نمى - دانيد كه تكان گارى چقدر زحمت‌آور است ، و از آن گذشته ، در هر لحظه ممكن است چرخ گارى بشكند و يا به جهتى ديگر ، از حركت بازماند و اگر من بجاى شما باشم ، هرگز با گارى مسافرت نمىكنم ؛ زيرا خود من يك مرتبه با گارى مسافرت كردم و بعد توبه نمودم كه هرگز با گارى سفر نكنم .\r\nمدير راست مىگفت و چند روز بعد كه ما به طرف ايران مىرفتيم ، ديديم كه چگونه يك گارى وسط رودخانه‌اى ، از حركت بازمانده و گاريچى و مسافرين ، آن را رها كرده و رفته بودند .\r\nبالاخره براى اينكه به گفتگو خاتمه بدهيم و از شر چارپادارها راحت شويم ، با يك چارپادار ايرانى موسوم به « فراش » اينطور قرار گذاشتيم كه پنج اسب از قرار اسبى دو ليرهء عثمانى تا تبريز از او كرايه كنيم ، و نيز براى هر مسافر دو مجيديه بپردازيم و او در عرض 12 روز ما را به تبريز برساند و ما نيز حق داشته باشيم كه در هر نقطه از راه كه مايل بوديم ، دو روز توقف نماييم . قول قرار داده شد و ما هم پيش كرايهء معمولى را به فراش پرداختيم و به تصور خود\r\n\r\n\r\n","description":"","footnote":"\r\n( 1 ) . ر ك : همان ص 358 .\r\n( 2 ) . مجموعهء قراردادها ، جزوهء شمارهء 2 وزارت خارجه ، ص 88 .\r\n","page_name":" 611 ","page_number":619},
  {"content":"\r\n\r\nاز شر جروبحث خلاص شديم ، غافل از اينكه تازه اول گفتگوست ؛ زيرا چارپادارهاى ترك و ايرانى به اتاق ما ريختند و شروع به بدگويى از فراش كردند . و متفق العقيده بودند كه فراش آدمى است دروغگو و دزد . اموال ما را بسرقت خواهد برد ، و فرار خواهد كرد و ما را در بيابان سرگردان خواهد گذاشت .\r\nبالاخره ، با مداخله و توصيهء كنسول ايران « فراش » رهسپار تبريز شد و رفتار او در طول مسافرت ، بقدرى رضايت‌بخش بود كه وقتى به تبريز رسيديم ، تصميم گرفتيم كه دوباره ، مالهاى او را براى مسافرت به تهران كرايه كنيم . . . در مشرق‌زمين ، اولين روز مسافرت ، همواره روز مهمى است ؛ زيرا نه فقط بايد با دوستان وداع كرد بلكه عده‌اى از آنها مسافر را بدرقه مىكنند و مسافر ، در حالىكه گرفتار تهيهء وسايل حركت است ، بايد متوجه پذيرايى دوستان و آشنايان هم باشد . « 1 »\r\nبراون در سطور بعد ، مىنويسد : « وقتى كه از قصبهء كردنشين حركت كرديم ، وارد فلات مسطحى شديم كه صدها شتر در آن مشغول چرا بودند و كاروانيان عدلهاى مال التجاره را در كنار هم گذاشته و يك دايرهء بزرگ تشكيل داده بودند و خود در وسط آن استراحت مىكردند . زيرا رسم كاروانهايى كه شتردار هستند اين است كه روزها مسافرت نمىكنند ، و همين‌كه خورشيد غروب كرد و حرارت تخفيف يافت ، شروع به حركت مىنمايند . راه‌پيمايى در شب ، طورى براى اين گونه كاروانيان عادت شده كه حتى در فصل پاييز و زمستان كه هوا سرد است شبها راه‌پيمايى مىنمايند . » « 2 »\r\nبراون در دوازدهم نوامبر ، پس از عبور از قزل‌اوزن ، به سه كاروان برمىخورد « كه هريك به ترتيب 102 و 72 و 39 شتر داشت ، و كاروانيان به تبريز مال التجاره حمل مىكردند .\r\nمن در آن روز ، هنگام تماشاى شترها متوجه شدم كه اين جانور ، حيوانى متين و زيبا و باوقار است ، و وقتى كه به آهستگى سر كوچك خود را به طرف راست و چپ متوجه مىنمايد ، انسان نمىتواند از تحسين خوددارى نمايد . » « 3 »\r\nبراون در صفحات بعد ، از ماجراى سفر خود از تهران به اصفهان ياد مىكند و از اخلاق و عادات نيك و بد چارپاداران ايران سخن مىگويد : « . . . بالاخره جوانى از قريهء « گز » نزديك اصفهان كه سه رأس مال داشت و جوانى خوش‌بنيه و خنده‌رو بود موافقت كرد كه دوازده يا سيزده روزه ، ما را به اصفهان ببرد و در عوض ، ده تومان از ما بگيرد ؛ و نيز موافقت شد كه در بين راه ، يك روز در قم و يك روز در كاشان بمانيم . » « 4 » ولى قبل از حركت ، براون ديد كه نوكرهاى ميزبان او مشغول يك كار غيرعادى هستند « . . . يكى از آنها آيينه‌اى در دست دارد و ديگرى ظرفى پر از آب در دست گرفته و چند گل نرگس روى آن شناور است . ديگرى ظرفى پر از آرد و ظرفى پر از شكر پنير در دست دارد . يك جلد قرآن هم آوردند و اول به من گفتند جلد قرآن را ببوسم و بعد دست مرا به آب و آرد زدند . . . و مرا از زير قرآن عبور دادند . من نمىدانم منشأ\r\n\r\n\r\n","description":"","footnote":"\r\n( 1 ) . ر ك : ادوارد براون ، يك سال در ميان ايرانيان . ترجمهء ذبيح الله منصورى ، ص 51 به بعد .\r\n( 2 ) . همان . ص 56 ( به اختصار ) .\r\n( 3 ) . همان . ص 85 ( به اختصار ) .\r\n( 4 ) . همان . ص 153 .\r\n","page_name":" 612 ","page_number":620},
  {"content":"\r\n\r\nاين رسم از كجاست . كاروان ما سبكبار بود و لذا با سرعت راه‌پيمايى مىكرديم .\r\nبراون در صفحات بعد ، از يكى از كاروانسراهاى دورهء صفويه ، ياد مىكند و در وصف آن مىنويسد : « تا امروز مرمت نشده و درها و پنجره‌هاى اوليهء آن ، مدت مديدى است كه از بين رفته ؛ معذلك انسان مجذوب استحكام بنا و زيبايى نقشه و وسعت فكر و مآل‌انديشى زمامداران دورهء صفويه مىشود . بعضى از اين كاروانسراها بقدرى بزرگ است كه مىتواند حتى هزارها مسافر را در خود جا دهد . تا انسان در بيابانهاى ايران مسافرت نكند ، نمىتواند به ارزش اين ابنيه كه در عين‌حال مانند يك قلعهء جنگى مىتواند در قبال دزدان احتمالى پايدارى كند ، پى ببرد . به همان اندازه كه براى اتاقها و آب‌انبار دقت به كار رفته براى اصطبل هم دقت كرده‌اند كه وسيع و هوادار باشد . من براى ديدن سقف كاروانسرا بالاى آن رفتم و ديدم كه با آجرهاى بزرگ و خيلى محكم ساخته شده و ديگر اين گونه آجرهاى بزرگ را در ايران نمىسازند . » « 1 »\r\nبراون ، كه از 1887 تا 1888 ميلادى يعنى مدت يك سال در ايران مسافرت كرده است ، راجع به دروازه‌هاى تهران مىنويسد : « دروازه‌هاى واقع در شمال و مشرق عبارت است از دروازهء بهجت‌آباد و دروازهء دولت و دروازهء شميران ؛ و در بين مشرق و جنوب دروازه‌هاى ذيل واقع شده است : دروازهء دوشان‌تپه ، دروازهء دولاب ، دروازهء مشهد ؛ و بين جنوب و مغرب دروازه‌هاى زير مىباشد : دروازهء شاه عبد العظيم ، دروازهء غار دروازهء نو ؛ و بين مغرب و شمال اين دروازه‌ها قرار دارد : دروازهء گمرگ ، دروازهء قزوين دروازهء اسب‌دوانى . بايد متوجه بود كه نام اين دروازه‌ها متناسب با شهرها و اماكنى است كه جادهء دروازه به آنها وصل مىشود . » « 2 »\r\nبراون در ايامى كه عازم تهران بود ، در يك فرسخى تهران ، در قهوه‌خانه‌اى كنار جاده براى صرف چاى توقف مىكند . در اين موقع « حاجى صفر گفت ، كه اگر تأخير كنيم ، دروازه‌هاى تهران بسته مىشود . با وجود عجله‌اى كه بخرج داديم ، باز هنگامى به شهر رسيديم كه دروازه بسته بود ؛ و من هرچه اصرار كردم دروازه‌بان ، دروازه را باز نكرد و لذا به خشم درآمدم ، و آنچه را كه در كرمان از شيخ ابراهيم ياد گرفته بودم به دروازه‌بان گفتم .\r\nالبته اين بدگويى من درخور سرزنش بود ولى كسانى كه نهصد كيلومتر با اسب چاپارى در جاده‌هاى ايران حركت كرده‌اند ، مىدانند كه مسافر وقتى به مقصد رسيد چقدر خسته است و چگونه احتياج به استراحت و خواب دارد و ما هم نمىتوانستيم تا صبح عقب دروازه بمانيم . خوشبختانه ، دروازهء شاه عبد العظيم براى بازگشت زايرين از قصبهء مزبور باز بود و ما ساعت 5 / 8 بعد از ظهر ، هفتم سپتامبر وارد تهران شديم ، و بعد از عبور از بازار ، در مهمانخانه منزل كرديم ، و حاجى صفر رفت كه به خانه و خويشاوندان خود سر بزند . » « 3 »\r\n\r\nراه‌آهن\r\nاز آغاز رفت‌وآمد ايرانيان به اروپا ، وسايل موتورى و راه‌آهن ، توجه آنان را به خود جلب مىكرد ؛ زيرا آسايش و تندى سفر با راه‌آهن هيچ قابل مقايسه با سفر بوسيلهء اسب و قاطر و كجاوه نبود . از اين‌رو انشاء راه‌آهن ، در شمار\r\n\r\n\r\n","description":"","footnote":"\r\n( 1 ) . همان . ص 163 .\r\n( 2 ) . همان . ص 97 .\r\n( 3 ) . همان . ص 483 .\r\n","page_name":" 613 ","page_number":621},
  {"content":"\r\n\r\nنخستين آرزوهاى همهء ايرانيان پيشرو درآمد . اما رقابت روس و انگليس و نگرانى شديد آنان از توسعهء اقتصادى و رشد فرهنگى و آشنا شدن ايرانيان به مظاهر گوناگون تمدن غرب ، راه را براين آرزوى ديرين مىبست . لرد كرزن گناه را نخست به گردن روسان انداخته و مىگويد : « ننگ بر سياستمداران ايران » « 1 » . اما اين جز تلاش براى تبرئهء امپرياليسم بريتانيا نيست . سرمايه‌داران ايران و روس و انگليس و ديگر كشورها براى تأمين منافع خود و حمل و نقل كالاها ، در اين راه بسيار كوشيدند ؛ اما سوءنيت دو كشور استعمارى و غفلت و فساد زمامداران ايران ، پيوسته مانع كار بود . لرد كرزن مىگويد : « اگر نامه‌هاى بسيارى كه ميان سفارتخانه‌ها در تهران و پايتختهاى اروپا بويژه لندن و پترسبورگ مبادله شده يك‌جا گردآورند ، چنان انبوه و سنگين است كه تنها براى سوزاندن آنها يك هفته وقت لازم است . » « 2 »\r\nاكنون برخى از مهمترين امتيازهايى را كه در اين راه ، شاهان قاجار داده‌اند ، فهرست‌وار نام مىبريم .\r\nنخستين‌بار در 1251 خورشيدى ، امتياز ساختن راه‌آهن در سراسر كشور به رويتر داده شد . اين امتياز پس از 15 ماه لغو گشت در سال 1252 خورشيدى امتياز راه‌آهن جلفا به تبريز به يك افسر روس داده شد ؛ اما چون در 5 سال نخست قدمى در اين راه ، برنداشت ، امتيازش از درجهء اعتبار افتاد . « 3 »\r\nدر سال 1258 خورشيدى ، به شركت پاريسى الئون « 4 » امتياز راه‌آهن تهران - رشت داده شد ؛ اما چون قرار بود ، هفت درصد سرمايه را ايران بپردازد و نپرداخت ، اين امتياز هم بىاثر گشت .\r\nبطور اجمال ، از سال 1263 تا سال 1304 كه راه‌آهن سرتاسرى ايران به همت و سرمايهء مردم و مراقبت رضا شاه صورت عمل گرفت به ترتيب بواتال فرانسوى ، دولت روسيه ، و بانك روس و تنى چند از سرمايه‌داران روس و يك شركت آلمانى و دولتين آلمان و روس ، بموجب قراردادهايى ، به گرفتن امتياز راه‌آهن توفيق يافتند ؛ ولى در نتيجهء سوءنيت دو همسايهء شمالى و جنوبى ، و بيكفايتى زمامداران ، اين قرارداد عملى و اجرا نشد .\r\nسرپرسى سايكس ، براى صيانت هندوستان از دست‌اندازى روسها ، مىگفت بيابانهاى ايران نبايد آباد گردد و هرگز نبايد روسها با راه‌آهن به آبهاى جنوب بپيوندند ؛ در حالى كه كرزن با انشاء راه‌آهن موافق بود « 5 » .\r\nالكساندر خودزكو ، ضمن توصيف راههاى بازرگانى رشت در قرن نوزدهم ، مىنويسد :\r\n« چارپاداران ، 63 فرسنگ فاصلهء ميان رشت تا سارى را دست‌كم در 13 روز طى مىكنند . راه شنى ساحلى البته گاهى موجب بروز كوفتگى در حيوانات باربر مىشود ولى اين كوفتگى هرگز با صدمه‌اى كه راههاى پرگل‌ولاى بخش پست گيلان به حيوانات وارد مىسازد قابل مقايسه\r\n\r\n\r\n","description":"","footnote":"\r\n( 1 ) و ( 2 ) . ايران و قضيهء ايران ، پيشين . ج 1 ، ص 780 .\r\n( 3 ) . ر ك : گنج شايگان ، پيشين . ص 88 .\r\n( 4 ) .  Alleon \r\n( 5 ) . ر ك : گنج شايگان ، پيشين . ص 88 .\r\n","page_name":" 614 ","page_number":622},
  {"content":"\r\n\r\nنيست . بهر تقدير ، كمتر اتفاق مىافتد كه كاروان جز به منظور بيتوته كردن در يكى از آباديهاى همسايه ، راه ساحلى را ترك گويد .\r\nكالاهايى كه به مقصد تبريز فرستاده مىشود ، بنوبهء خود ، فاصلهء ميان انزلى تا دهانهء گرگانرود از همين حاشيهء ساحلى عبور مىكنند و از اين ببعد است كه كاروان خط ساحلى را ترك مىگويد و از آن فاصله مىگيرد تا از سلسله كوههاى مجاور خزر عبور كند و از طريق آق‌اولر ، و اردبيل ، خود را به تبريز برساند .\r\nعبور از كوههاى مجاور خزر همه‌جا با دشوارى صورت مىگيرد . بهترين گذرگاه در اين كوهها راهى است كه از رشت به قزوين مىرسد ، و هم‌اكنون محل تردد كاروانهاست .\r\nاين راه به طول 28 فرسنگ از رشت ، پس از عبور از دوشنبه بازار ، شاقاجى ، كاروانسراى لات ، نقابر ، رودبار زيتون ، پل منجيل ، كاروانسراى خزران و مزرعه به قزوين مىرسد و بىترديد يك راه بزرگ كاروانرو است . قاطر هنگام عبور از كوره راهها مىگذرد . در هر قدم ، بيم آن مىرود كه سوار و مركب و ساز و برگش بيكباره در گل‌ولاى فروروند . » « 1 »\r\nنويسنده از هواى نامساعد گيلان سخن مىگويد و مىنويسد كه در اين سرزمين ، انواع تب ، چشم درد و استسقا وجود دارد . به همين علت ، كمتر كسى عمرش به هفتاد مىرسد . نويسنده راجع به جمعيت گيلان در سال 1840 ، مىنويسد : « ولايت رشت 75 هزار نفر ، لاهيجان 62 هزار نفر ، فومن 58 هزار نفر ، لنگرود و لشته‌نشا جمعا 20 هزار نفر ، را نكوه 14 هزار نفر ، گسكر 12 هزار نفر ، تولم 6 هزار نفر ، ديلمان 3 هزار نفر . . . شاندرمن 4 هزار نفر ، انزلى 800 نفر . » « 2 » جمعيت دارد .\r\nدر دورهء قاجاريه ، اكثر پلها و كاروانسراهايى كه در مسير راهها در طى قرون ايجاد شده بود ، در قرن 18 و 19 به علت اهمال اولياى امور ايران رو به ويرانى رفته بود . مسافران اغلب با اسبهاى پستى و چاپار ، از يك ايستگاه پستى تا ايستگاه ديگر مىرفتند و در آنجا با تعويض اسب ، به راه خود ادامه مىدادند . مال التجاره نيز توسط كاروان و چهارپايان به مراكز دوردست فرستاده مىشد و خطر حملهء دزدان و راهزنان مسافران و كاروانهاى تجارى را تهديد مىكرد .\r\nاز آغاز حكومت پهلوى ، اقدام به احداث راههاى شوسه گرديد و با به كار افتادن ماشين و اتومبيل ، تغييرات مهمى در اوضاع اجتماعى و اقتصادى ايران پديد آمد . دولت با استفاده از جاده‌ها و وسايل جديد ، قدرت مركزى را به دورترين نقاط بسط داد ، و امنيت و آرامشى كم‌نظير بر سراسر ايران سايه افكند ، و جنبش شهريگرى ( بورژوازى ) در ايران‌زمين آغاز گرديد .\r\n\r\nنگاهى به غرب\r\nوضع جاده‌ها و راههاى اروپا تا قرن دوازدهم و سيزدهم ، بسيار ناراحت و اسف‌انگيز بود . پيرروسو مىنويسد : « اولين اقدام براى سنگفرش پاريس در سال 1185 ، به امر فيليپ اگوست انجام گرفت كه در نتيجهء وضع رقت‌انگيز و تنفرآور كوچه‌ها ، اجراى آن برنامه را لازم ديده بود . در واقع ، همهء مردم زباله و\r\n\r\n\r\n","description":"","footnote":"\r\n( 1 ) . سرزمين گيلان ، پيشين . ص 57 - 56 ( به اختصار ) .\r\n( 2 ) . همان . ص 80 ( به اختصار ) .\r\n","page_name":" 615 ","page_number":623},
  {"content":"\r\n\r\nخاكروبه‌هاى خود را آزادانه در كوچه‌ها خالى مىكردند و شاه حتى از قصر خود ( محل فعلى كاخ دادگسترى پاريس ) از بوى عفونت آن خفه مىشد .\r\nاولين كالسكهء واقعى كه براى امپراتور فردريك سوم ساخته شده بود فقط در سال 1474 به راه افتاد . و اين « ارابهء لرزان » در واقع صندوق بزرگى بود كه بوسيلهء تسمه‌هايى ، آن را به چهارچوبى كه بر چرخها قرار داشت آويخته بودند ؛ و سرعت چندانى نداشت . مخصوصا اين ارابه‌ها موقع پيچيدن و تغيير جهت ، ناچار بود حركات پيچيده‌يى انجام دهد . بهترين وسايل نقليه در آن روزگار ، روزى 40 تا 60 كيلومتر بيشتر نمىپيمود . » « 1 »\r\nانقلاب صنعتى اروپا و افزايش توليد و لزوم توزيع آنها ، احتياج به داشتن راه را ظاهر ساخت ، و از اوايل قرن نوزدهم ، راهسازى به طرز « ماكادام » كه پوشانيدن جاده‌ها با سنگ و كوبيدن آنها و سپس تسطيح و هموار كردن باشد ، تا حدى رواج يافت ؛ ولى چون مهمترين وسيلهء نقليهء قرن 19 ميلادى راه‌آهن بود ، در امر راهسازى پيشرفتى حاصل نشد .\r\nپس از اختراع اتومبيل ، انقلابى در راهسازى ظهور كرد . امروز راههاى اسفالت شده در اغلب كشورهاى جهان فراوان است . » « 2 »\r\n\r\nتلاش اجانب در راه تسخير راههاى آبى\r\nآزادى كشتيرانى در رود كارون از ديرباز ، مورد علاقهء انگليسيان بود تا بالاخره ناصر الدين شاه و امين السلطان در آبانماه 1267 فرمان آزادى كشتيرانى در رود كارون را صادر كردند .\r\nاين كار بر روسها گران آمد . پرنس دالگوروكى ، شتابزده ، از مرخصى برگشت و بر اين عمل شاه اعتراض كرد . شاه چون ناگزير بود از خاك روسيه به اروپا برود ، ناچار در 1267 خورشيدى ، محرمانه تعهدنامه‌اى در 6 ماده امضا كرد :\r\n1 ) مرداب انزلى و رودهايى كه بدان روان است براى كشتيرانى تجارتى روسها آزاد است .\r\n2 ) همان آزادى براى همهء رودهايى كه از ايران به درياى خزر مىريزد تأمين مىشود .\r\n3 ) دولت ايران اسكله‌ها و انبارهاى لازم را در كنار مرداب خواهد ساخت كه به روسها كرايه دهد . اگر دولت يا بازرگانان ايران آنها را نساختند ، بازرگانان روس آزادند كه خود اقدام كنند .\r\n4 ) ايران اجازهء ساختن راه شوسه از پير بازار تا تهران را خواهد داد .\r\n5 ) به كمپانى راه آذربايجان اجازه داده خواهد شد كه راه جلفا به تبريز و تبريز به اواجق را به پايان رسانيده و راه آستارا به اردبيل را بسازد .\r\n6 ) ايران به روسها اجازه مىدهد كه راههاى آهن « به هرجا » كه بخواهند ، طبق قرارنامهء ديگرى ، بسازند . تا پنج سال ، ايران امتياز احداث راه‌آهن را به كشور ديگرى نخواهد داد . « 3 »\r\n\r\n\r\n","description":"","footnote":"\r\n( 1 ) . تاريخ صنايع و اختراعات ، پيشين . ص 122 .\r\n( 2 ) . دايرة المعارف فارسى ، پيشين . مادهء « راه يا جاده » .\r\n( 3 ) . عصر بيخبرى يا تاريخ امتيازات در ايران ، پيشين . ص 322 .\r\n","page_name":" 616 ","page_number":624},
  {"content":"\r\n\r\nشاه ، كه سراسر ايران را ملك طلق خود و نوكران خويش مىپنداشت ، بدون كمترين شرم و آزرمى ، در برابر دو قدرت بزرگ سر تسليم فرود مىآورد و براى عياشى و خوشگذرانى خود ، از آنان قرض مىكرد . شاه قاجار براى سومين سفر فرنگ ، چهل هزار ليره براى مدت 10 سال باربح صدى شش ، از بانك شاهنشاهى وام گرفت و در 12 شعبان 1306 راهى اروپا گشت .\r\nاعتماد السلطنه در روزنامهء خاطرات خود ، دربارهء ولخرجيهاى اين سفر ، چنين نوشته است : دوشنبه 14 ذيحجهء 1306 - در ايالت باد آلمان ، « وقت ناهار ، خدمت شاه بودم .\r\nامين السلطان جمع و خرج اين سفر را عرض مىكرد 1700 هزار تومان از روتر و ليانازوف اجارهء شيل گرفته شده . تمام خرج شده مگر ده هزار تومان كه باقى است . . . تعجب در اين است كه اين پول معلوم نيست چه شده . تنها 20 هزار تومان انعامات باشد و 30 هزار تومان ابتياعات . همه جا كه مهمان بوديم ، نه اسلحه خريده شد و نه هيچ چيز . » « 1 »\r\nلرد كرزن مىنويسد : « نمايندگان سرمايه‌داران اروپا براى گرفتن امتيازات ، مانند موروملخ ، به تهران هجوم آورده‌اند . معروف است كه عدهء زيادى در تهران مىخواستند امتيازاتى از قبيل كارخانهء قند ، شيشه ، تلفون ، چراغ برق ، ايجاد تاكستان و غيره بدست آورند . شاه نيز حاضر است موافقت نمايد ؛ چون‌كه مبلغ كلى ، به حساب شخص شاه داده مىشود . » « 2 »\r\n\r\nامنيت راهها\r\nاعتماد السلطنه ضمن وقايع 27 شوال 1305 قمرى ، مىنويسد :\r\n« حسين شيرازى معروف كه دزد راهزن قهارى است ، ما بين تهران و قم و ساوه ، راهزنى و آدمكشى مىكند . اعتضاد السلطنه ، حاكم قم ، او را با سه چهار نفر از دستيارانش گرفته تهران فرستاده بود ، حضور شاه آوردند . بندگان همايون به او فرمودند از قتل تو مىگذرم ، مشروط بر اين‌كه تفصيل دزدى و آدمكشى چندين سالهء خودت را مفصل بنويسى او هم متعهد شد . » « 3 »\r\n\r\nراههاى ارتباطى\r\nناصر الدين شاه پس از مراجعت از سفر دوم اروپا ( 1877 ميلادى / 1294 قمرى ) بر آن شد كه براى ايران ، راه شوسه ايجاد كند . اول ، راه تهران به قزوين و تهران به قم كمابيش اصلاح شد . در سال 1883 ( 1300 قمرى ) كه انگليسيها امتياز كشتيرانى در روى رود كارون را بدست آوردند ، به فكر افتادند از راه خرم - آباد - بروجرد - سلطان‌آباد - قم به تهران ، يك راه شوسه داشته باشند ؛ و چون خودشان نمىتوانستند مستقيما اقدام كنند ، يحيى خان مشير الدوله را وادار نمودند امتياز شوسه نمودن اين راه را به مدت 60 سال ، از ناصر الدين شاه بگيرد . لرد كرزن مىنويسد : حال بانك شاهنشاهى در صدد است كه راه محمره به تهران را به صورت يك راه شوسهء درست و حسابى درآورد . « 4 »\r\n\r\n\r\n","description":"","footnote":"\r\n( 1 ) . روزنامهء خاطرات اعتماد السلطنه ، پيشين . ص 657 ( به اختصار ) .\r\n( 2 ) . تاريخ امتيازات ، پيشين . ص 227 .\r\n( 3 ) . روزنامهء خاطرات اعتماد السلطنه ، پيشين . ص 570 .\r\n( 4 ) . ر ك : تاريخ روابط سياسى ايران و انگليس در قرن 19 ، پيشين . ج 4 ، ص 1535 - 1534 .\r\n","page_name":" 617 ","page_number":625},
  {"content":"\r\n\r\nوضع راههاى بين تهران و اصفهان : « روز پنجشنبه 29 شعبان ، پست تهران كه به اصفهان مىآمده ، در خالدآباد پنج نفر سوار از طرف نايب حسين مىرسند ، گارى را توقيف مىنمايند ؛ صبح جمعه نايب حسين و پسرهايش با پنجاه سوار آمده مرادبيك ، غلام پست ، را كتك زياد مىزنند . تذكرهء پست را از او مىگيرند . . . هرچه در گارى بوده تحويل مىگيرند :\r\nشش صندوق مال التجاره كه سه صندوق آن مخمل ، و سه صندوق اسباب خرازى از قبيل ساعت طلا و نقره و پوتين و غيره ، و يك لنگه ابريشم و هشتهزار و پانصد تومان پول نقد امانت ، و يك بسته ليره . . . و شش نفر زوار سرنشين آن را لخت مىنمايند و كاغذهاى پست را مىسوزانند و سيزده اسب گارى را كه در خالدآباد بوده مىبرند . » « 1 » اين گزارش در صفحهء 6 شمارهء 30 سال پنجم روزنامهء انجمن اصفهان در رمضان 1329 قمرى درج شده است .\r\n« در 16 اكتبر 1910 ( 11 شوال 1328 ) دولت انگليس اولتيماتومى به دولت ايران فرستاد كه بموجب آن ، اگر در ظرف مدت سه ماه ، امنيت راههاى جنوب ايران كه بزعم دولت انگليس بواسطهء قبايل غارتگر سلب شده بود دوباره برقرار نگردد ، خود دولت انگليس براى محافظت راههاى مذكور ، قشونى در تحت فرماندهى صاحبمنصبان انگليسى به كار خواهد گماشت . » « 2 »\r\nوسايل مسافرت در عهد ناصر الدين شاه : يحيى دولت‌آبادى ، ضمن شرح مسافرت خود از تهران به اصفهان ، مىنويسد : « بايد دانست كه سفر كردن محترمانه در مملكت ما ، در اين وقت ، سه صورت دارد : يكى سفر باشتاب است كه در راههاى دور بر اسبهاى پست دولتى سوار مىشوند و روزى چند فرسخ راه مىروند و در هر چهار فرسخ ، اسب را عوض مىنمايند ؛ و گاهى در اين اواخر ، بزرگان در راههاى شوسه و هموار ، در كالسكه و درشكهء خويش مىنشينند و اسب پست آنها را به منزل مىرساند و يا از خود ، اسب به منزلها فرستاده عوض مىنمايند . اين قسم مسافرت گرچه سريعترين مسافرتهاست ، ولى خرجش زياد است و براى اينكه بر اسب سوار مىشوند ، زحمت بسيار دارد .\r\nدوم ، سفر با مكاريان است كه بر اسب و استر سوار مىشوند و يا در كجاوه و محمل مىنشينند . و گاهى در راههاى دور كم‌آب و صحراهاى وسيع ، كجاوه و محملها را بر شتر مىبندند . اين گونه مسافرت بيشتر اختصاص دارد به كسانى كه با اهل‌وعيال سفر مىنمايند ؛ خرج و زحمتش كمتر و طول مدتش از همه بيشتر است .\r\nسيم ، مسافرتهاى خصوصى است كه يك شخص براى خود و بستگانش ترتيب مىدهد ، يا چند كس باهم همسفر مىشوند . هريك ، مركوب مخصوص و اسباب سفر مختصرى همراه دارند . در فصلهاى خوش ، تفنن كنان روزى چند ساعت ، صبح و عصر و گاهى شبهاى مهتاب ، را حركت مىكنند و هركجا بخواهند اتراق مىنمايند . اين بهترين اقسام سفر است ، و مسافرين مىتوانند در ضمن ، خوشگذرانى هم داشته باشند . » « 3 »\r\n\r\n\r\n","description":"","footnote":"\r\n( 1 ) . تاريخ اجتماعى كاشان ، پيشين ( حاشيه ) . ص 276 .\r\n( 2 ) . كشف تلبيس يا دورويى و نيرنگ انگليس . ص 64 .\r\n( 3 ) . حيات يحيى ، پيشين . ج 1 ، ص 69 - 68 .\r\n","page_name":" 618 ","page_number":626},
  {"content":"\r\n\r\nوضع راهها در عصر وثوق الدوله : يحيى دولت‌آبادى ظاهرا در كابينهء وثوق الدوله در حدود سال ( 1337 قمرى ) بعد از سى سال دورى از اصفهان ، بار ديگر عازم اصفهان مىشود . وى خصوصيات راه تهران به اصفهان را چنين توصيف مىكند : « راه تهران - اصفهان ارابه‌رو شده است ، و من با ارابهء يكى از دوستان ، مسافرت مىكنم . اوضاع راه از اين قرار است : از تهران تا چند فرسخى كاشان ، راهبانان دولتى در كارند اما مثل اين است كه نباشند . . .\r\nاز آنجا تا نزديك مورچه‌خورت ، يا ده دوازده فرسخى اصفهان ، حكومت و راهدارى و همه‌چيز در دست مأمورين سردار جنگ ، ماشاء اللّه خان پسر نايب حسين كاشانى است كه به دولت ياغى است ؛ ماليات مىگيرد ، باج راه دريافت مىكند ، حكومت مستقل دارد . نظم و امنيت هم ، به ظاهر ، برقرار است و اين حدود از حدودى كه به دست دولتيان اداره مىشود بهتر اداره مىشود . . .\r\nيك حكومت كوچك ديگر ، همعهد و پيمان با حكومت كاشان ، باز در ميان هست ، و آن حكومت يكى از خوانين مورچه‌خورتى است كه راه را اداره مىكند و باج راه مخصوص مىگيرد و اعتنايى به حكومت اصفهان ندارد .\r\nخلاصه وارد كاشان مىشويم . در سرحد حكومت كاشان ، مأمورين كاشانى ، ما را متوقف و تحقيقات مىكنند ، هويت ما را مىپرسند و اين‌كه از كجا آمده و بكجا مىرويم و براى چه كار مسافرت كرده‌ايم و كجا منزل خواهيم كرد . بديهى است كه اين براى گزارش دادن به سردار جنگ است كه بداند كى به كاشان وارد شده و كى خارج گشته است ، و هم از عايدات راه آگاه بوده باشد .\r\nخلاصه به اصفهان مىرسيم . اصفهان تا زمان كمى پيش از اين ، با وجود يك حاكم بيحال از طرف دولت ، اختياراتش در دست ياغيان جوزانى بود كه هنوز هم جنوب اين شهر در تحت قدرت آنهاست . رضا خان و جعفر قلى خان كه از مردم آنجا هستند ، به دولت ياغى شده‌اند و از مسافرين باج راه مىگيرند و فتنه‌جويان شهرى هم با آنها بىرابطه نمىباشند . » « 1 »\r\n\r\nراههاى ارتباطى\r\nهانرى رنه دالمانى كه در اواخر عهد مظفر الدين شاه به ايران آمده ، مىنويسد : « در ايران ، جادهء شوسه‌اى وجود ندارد كه شايستهء ارابه‌رانى باشد . يكى از جاده‌ها جادهء انزلى و رشت ، و تهران است كه با دست مهندسين روسى ايجاد شده ، و هركس در آن رفت‌وآمد كند مجبور است باج سنگينى به روسها بپردازد . پس از آن ، جادهء قم به تهران است كه چند سال قبل ، يك كمپانى انگليسى آن را ايجاد كرد و چاپارخانه‌ها و كاروانسراهايى هم در طول راه ساخت . اكنون اين راه در دست دولت ايران است و نگاهدارى و مواظبت آن كاملا متروك شده است .\r\nدولت ايران چند سالى است كه به فكر شوسه كردن راه تهران به مشهد افتاده است .\r\nقطعات مختلفى از اين راه را به خيال خود ، درست كرده‌اند ولى قابل استفاده نيست . » « 2 »\r\n\r\n\r\n","description":"","footnote":"\r\n( 1 ) . حيات يحيى ، پيشين . ج 4 ، ص 111 - 110 .\r\n( 2 ) . سفرنامه از خراسان تا بختيارى ، پيشين . ص 17 - 16 .\r\n","page_name":" 619 ","page_number":627},
  {"content":"\r\n\r\nمسافرت زنان : هانرى رنه دالمانى مىنويسد : « با اينكه در ايران ، مسافرت دشوار و جاده‌ها هم خراب است ، زنان زياد مسافرت مىكنند . بهترين و راحت‌ترين وسيلهء مسافرت زنان ، كجاوه است كه بر پشت قاطر مىبندند ، و زنان در آن مىنشينند . يك نوع وسيلهء ديگرى هم هست كه آن را تخت روان مىگويند ، و شاهزاده خانمها با آن مسافرت مىنمايند . تخت روان يك واگن كوچك چوبى است كه از جلو و عقب به قاطر بسته مىشود . » « 1 »\r\nمؤلف در جاى ديگر از كتاب خود ، از مسافرت زنان متوسط الحال و فقير سخن مى - گويد و مىنويسد : « عدهء زنان زائر هم كمتر از مردان نيست . زنان بر روى پالان الاغها نشسته و اغلب بچه‌اى هم در جلو خود نشانده‌اند ، و كودك شيرخوارى هم در بغل دارند و در زير پاى آنها خورجينى است كه لوازم سفر در آن‌جا دارد . » « 2 »\r\nدر شرح حال ناظم الاسلام ، نويسندهء تاريخ بيدارى ايرانيان ، مىخوانيم كه وى پس از استقرار مشروطيت در حدود سال 1330 قمرى ، به كلى از مركز قطع علاقه كرد و راه كرمان پيش‌گرفت در آن ايام « طرق و شوارع مغشوش ، و هيچ راهى از دزدان و راهزنان در امان نبود و علاوه ، براى مسافرت ، وسيله و مركوبى جز همان وسايل و مراكب قديم نبود و طى مراحلى بسيار و راهى دورودراز ، از تهران تا كرمان ، با چنان وسايل و بيم دزد ، بسيار متعسر بود و حقيقت « السفر قطعة من السقر » را هر آن ، مجسم مىنمود . در اول خاك كرمان و آخر خاك يزد ، نزديك قلعهء شمش ، گرفتار دزدان فارسى گرديدند و مختصر اموال ايشان را راهزنان بردند .\r\nدر اين وقت ، تمام هم ناظم الاسلام مصروف به حفظ اوراقى بود كه در پيرامون تاريخ مشروطيت نوشته بود . دزدان خيال مىكردند كه آن اوراق دستهء اسكناس است ولى چون اوراق را ديدند به وى تسليم كردند . » « 3 »\r\nكرايهء مسافرت : هانرى رنه دالمانى ضمن گفتگو از حق العبور از رشت به تهران ، مىنويسد : « مقدار بارى كه هر مسافر مىتواند با خود ببرد ، 5 / 5 من شاه است كه تقريبا 450 / 16 كيلوگرم مىشود ، و براى اضافه بار از هريك من شاه ، پنجقران علاوه مىگيرند . وزن بار گارى 50 من شاه تعيين شده است . »\r\n\r\n\r\n","description":"","footnote":"\r\n( 1 ) . همان . ص 322 .\r\n( 2 ) . همان . ص 648 .\r\n( 3 ) . تاريخ بيدارى ايرانيان ، پيشين ج 1 ( ديباچه ) ، ص « يح » ( به اختصار ) .\r\n","page_name":" 620 ","page_number":628},
  {"content":"\r\n\r\nدر سال 1907 مخارج راهدارى و كرايهء مسافرت مطابق جدول زير بود :\r\n« 1 » مهمانخانه‌ها : « ايران ، از لحاظ نداشتن وسايل آسايش و مهمانخانه‌هاى قابل سكونت ، مشهور است . دو يا سه مهمانخانه در پايتخت اين كشور وجود دارد ولى مسافر اروپايى مردد است كه آنها را براى اقامت به دوستانش توصيه كند . يكى از اين مهمانخانه‌ها در قزوين ، يكى در اصفهان ، و ديگرى در همدان مىباشد . غير از اين ، در سراسر ايران ، محل ديگرى كه بتوان نام مهمانخانه يا مسافرخانه بر آن اطلاق كرد ، يافت نمىشود . - چون مسافر رختخواب و غالبا غذاى خود را نيز با خود حمل مىكند ، براى تعيين موقع صرف غذا آزادى كامل دارد . » « 2 »\r\nوضع راهها در عهد صدارت عين الدوله ( سلطان عبد الحميد ) : از دوران صدارت عين الدوله ، اسنادى در دست است كه از مظالم مأمورين ديوانى و راهزنى و غارت اشرار حكايت مىكند . در اين نامه‌ها كه عموما بدون تاريخ و خطاب به « جناب مستطاب اجل اكرم افخم ، آقاى وزير مخصوص دام اقباله » نوشته شده است از جمله چنين مىخوانيم :\r\n« . . . يك نفر مازيارى را در يك فرسخى برازجان مقتول ساخته‌اند و از قرار معلوم . قاتل آقا خان پسر ميرزا على خان ضابط سابق برازجان بوده است . همچنين علىيار نام كه از طايفهء بابرى برازجان و سالهاست كه در كوه كيكان مشغول راهزنى و شرارت است ، دويست رأس گوسفند اهالى برازجان را به غارت برده است ، و نيز در اين راه ما بين شيراز و بوشهر ، تفنگچيان كنار تخته ، نهايت بيعدالتى را نسبت به قوافل و عابرين نموده و از خود تلگرافچى كه از آنجا عبور مىكرده است ، وجهى مطالبه كرده‌اند ، و به زور يك پتو كه هفت تومان قيمت داشته ، از او گرفته‌اند . همچنين 15 رأس قاطر مكاريان دوانى كه بار برنج و انار داشته و جو حمل مىكرده ، تفنگچيان ملا منصور در كنار تخته ، گرفته بسرقت برده‌اند . حسب الامر ، مقرر گرديد كه تفصيل اين فقره چيست و چرا بايد تفنگچيان اينطور با مردم سلوك نمايند .\r\n\r\n\r\n","description":"","footnote":"\r\n( 1 ) . سفرنامه از خراسان تا بختيارى ، پيشين . ص 1136 - 1135 .\r\n( 2 ) . سفرنامهء فرد ريچاردز ، پيشين . ص 94 .\r\n","page_name":" 621 ","page_number":629},
  {"content":"\r\n\r\nالبته قاتل مازيارى حتما دستگير كرده على باز را هم هر جا هست حتما گرفتار كرده آنچه را از مردم برده است مسترد و عايد داشته و از تفنگچيان كنار تخته هم مؤاخذهء شديد نموده ، آنچه را هم كه از قوافل و غيره گرفته‌اند استرداد نموده ، مرتكبين قتل و سرقت را هم محبوس داشته مراتب را اطلاع دهيد ، به عرض برسد و حكم لازم در سياست و تنبيه آنها صادر شود - سلطان عبد الحميد . » « 1 »\r\nدر نامهء بدون تاريخ ديگرى ، عين الدوله برحسب امر شاهنشاه ، بوسيلهء تلگراف ، به عموم حكام ولايات دستور مىدهد كه كارها را تفكيك كنند : « كليهء امورات مرجوعه به دفترخانهء مباركه را از تظلمات ارباب حقوق و صورت حقوق متوفيات و استدعاى برقرارى در حق ورثه ، بلااستثنا ، آنچه راجع به كشورى است مستقيما به وزارت جليلهء ماليه و آنچه راجع به لشكرى است مستقيما به وزارت جليلهء جنگ ، اظهار و جواب را از وزارت مزبوره بخواهند . » « 2 »\r\nدر نامهء بدون تاريخ ديگرى ، چنين مىخوانيم : « . . . شب نوزدهم محرم ، كريم خان بوير احمدى و اسد خان با وى ، با جمعيت زيادى ، به محل رستم كه جزو ممسنى است ، ريخته چهل نفر از اهالى رستم را كشته و جمعى را زخمدار كرده و عبد الرضا خان مباشر آنجا را گرفته برده ، مقدار كلى اموال آنها را غارت كرده ، قلعه و برجهايى كه محل مستحفظ بوده است تصرف كرده‌اند . وقوع اين قضيه در خاكپاى جواهرآساى مبارك ، محل تعجب گرديد ؛ مقرر فرمودند ، چندى قبل هم كريم خان مرتكب اين حركات شد ؛ « محل رستم » را غارت كرده و چند نفر را هم بقتل رسانيده بود ، كه مقرر گرديد حتما او را دستگير كرده به سزا برسانند ؛ حالا هم اين راپورت و تلگراف رسيده است . چه اقدامى در اين باب كرده‌ايد ؟ البته سريعا مأمورين مخصوص فرستاده ، اقدامات سريعه ، به عمل آورده حتما و بلاعذر ، كريم خان را دستگير كرده آنچه را كه از محل رستم بغارت برده است تمام و كمال ، گرفته رد كرده در خصوص مقتولين هم ، خون بست نموده ديهء خراجات را گرفته رد كرده ، طايفه بوير احمد را از خاك رستم و محل مستحفظين خارج نموده ، عبد الرضا خان مباشر را كه گرفته برده‌اند ، مستخلص ساخته تقويت لازم را در حفظ نظم ممسنى با مشار اليه فرموده ، مستحفظى كه براى آنجا مرسوم و معمول است معين كرده ، در دستگيرى كريم خان سعى و جهاد بليغ نموده نتيجهء اقدامات را زود اطلاع دهيد به عرض برسد - سلطان عبد الحميد . » « 3 »\r\nدر نامهء ديگر كه بدون تاريخ است ، عين الدوله به وزير مخصوص ، مىنويسد كه به قرار اطلاع واصله ، « . . . سارقين و اشرار فارس ، باز بناى شرارت و تاخت‌وتاز به حدود يزد گذاشته متعرض عابرين و قوافل مىشوند و از جمله دو قافله را در حدود يزد زده و غارت كرده‌اند . تفنگچيهاى مستحفظين خاك يزد ، آنها را تعاقب كرده اموال مسروقه را گرفته رد ، و يك نفر از تفنگچيها را هم سارقين ، به ضرب گلوله ، مقتول كرده‌اند . زود اقدام كنيد كه اعادهء نظم آن حدود بروجه اكمل فراهم آيد - سلطان عبد الحميد ( عين الدوله ) . « 4 »\r\n\r\n\r\n","description":"","footnote":"\r\n( 1 ) . ر ك : مجلهء بررسيهاى تاريخى . سال پنجم . شمارهء 6 ، ص 156 .\r\n( 2 ) . همان . ص 158 .\r\n( 3 ) . همان . ص 158 .\r\n( 4 ) . ر ك : همان . ص 161 .\r\n","page_name":" 622 ","page_number":630},
  {"content":"\r\n\r\nقهوه‌خانه : در مسير بعضى از جاده‌هاى كاروانرو در ايران ، قهوه‌خانه‌هاى كوچكى واقع شده كه بعضى از مسافران آنها را بهتر از بناهاى بينظير و آثار مهم تاريخى بخاطر مىسپارند . در اين مؤسسات كه مسافر را به گرمى مىپذيرند ، پيوسته ، سايه‌بان و سماورى جوشان براى تهيهء يك فنجان چاى و معمولا مقدارى تخم‌مرغ آماده است تا آنها را بميل مسافر ، هرگاه مشكل‌پسند باشد ، آب‌پز يا نيمرو كنند و توأم با نان محلى در دسترس او قرار دهند . پهلوبه‌پهلوى اين قهوه‌خانه‌ها ، درخت‌وجوى آبى است كه معلوم نيست از كجا سرچشمه گرفته است . آب اين جويهاى كوچك با همان وضع اسرارآميزى كه نمايان مىشوند در فضا ناپديد مىگردند . قهوه‌خانه ممكن است يك كلبهء محقر باشد يا درون يك درخت جاى داشته باشد يا در آستانهء يك كاروانسراى بزرگ واقع شده باشد . فاصلهء اين قهوه‌خانه‌ها معمولا يك منزل راه بوسيلهء اسب و قاطر يا الاغ از مقصد است . تا چند سال قبل ، زوار در آغاز مسافرت طولانى و خطرناك خود ، صحنه‌هاى وداع را در اين قهوه‌خانه‌ها ترتيب مىدادند ، و در همين اماكن بود كه حاجيها پس از اينكه از سفر مشهد و كربلا و مكه بسلامت باز مىگشتند ، سيلى از درودهاى فراوان به آنان نثار مىشد . » « 1 »\r\nچناره‌اى ، راهزن معروف : كاساكوفسكى در دفتر خاطرات خود ، عباس خان چناره‌اى را مشهورترين راهزن ايرانى مىخواند و مىنويسد : وى يكى از سران ايل افشار همدان بود .\r\nدر ابتدا صادقانه خدمت مىنمود . كامران ميرزا وزير جنگ ، او را به تهران فراخواند كه دهات تيول او را ضبط كند . او نيز مقاومت كرد و دستجات قشون را تارومار كرد . بالاخره امير نظام حاكم همدان با او كنار آمد و قرار شد چناره‌اى از راهزنى دست بكشد و دولت هم او را به رياست قره‌سوارانهاى « 2 » همدان منصوب كرد . ولى فقط سه ماه به او حقوق دادند . در اين موقع ، چناره‌اى اطلاع حاصل نمود كه امير نظام تصميم دارد به نام ياغى او را دستگير و مقيد به زنجير ، به تهران گسيل دارد . ناچار به سفارت انگليس پناه برد و گفت ، اگر امان دارد بماند و الا برگردد . سفير انگليس محلى در اختيار او گذاشت و جريان را به اطلاع شاه رسانيد ، و شاه موافقت كرد او در تهران بماند و املاك او به خالصه منتقل گردد ؛ در عوض ، دو پارچه ده در اطراف تهران ، به وى بدهند . « 3 »\r\nرابينو در كتابى كه بنام مازندران و استرآباد ، در حدود نيم قرن پيش نوشته ، از راههاى دشوار و مشكلات مسافرت در اين قسمت از ايران سخن مىگويد ؛ از جمله مى - نويسد : از كوره راههاى اين منطقه جز اهالى محل كسى اطلاع ندارد . درختان خاردار و گياههاى خزنده و راههاى تنگ و پرپيچ‌وخم و باتلاقها و جنگلهاى فراوان به هيچكس جز اهالى محل ، اجازه نمىدهد كه از اين مناطق سرسبز و خطرناك عبور نمايند « ولى افراد بلد بومى شكافى را كه مانند سوراخ خرگوش است ، از ميان حصار يافته و از آنجا راهى نشان مىدهند كه ابتدا چندان آشكار نيست و مثل مارى در ميان بيشه‌ها پيش رفته و رفته رفته ،\r\n\r\n\r\n","description":"","footnote":"\r\n( 1 ) . سفرنامهء فرد ريچاردز ، پيشين . ص 114 ( به اختصار ) .\r\n( 2 ) . قره‌سوران عبارت از دسته‌هاى سوارى بود كه براى حراست جاده‌ها گماشته مىشدند .\r\n( 3 ) . ر ك : خاطرات كلنل كاساكوفسكى ، پيشين . ص 23 - 21 .\r\n","page_name":" 623 ","page_number":631},
  {"content":"\r\n\r\nپهناى آن زياد مىشود . در هر صورت ، عبور از آنها خالى از اشكال نخواهد بود . مسافر بايد از ميان گل و آب لغزان كه در آن اسب او ممكن است درغلتد ، ترسان عبور كند . مسافر ناگزير است در ميان گل و آب كه تا زير تنگ اسبش را گرفته است ، مسافت طولانى را طى كند و با اين تفصيل ، اگر جان بسلامت برده باشد ، پس از سير خطرناكى ، به محله يا قريه‌اى وارد مىشود . » « 1 »\r\n\r\nراههاى ايران\r\nمحمد على جمالزاده ، در سال 1335 قمرى ، دربارهء مشخصات راههاى ايران ، چنين مىنويسد : در شمال ايران سه راه است :\r\n1 ) خط آهنى كه از تفليس مىآيد تا جلفا كه سرحد ما بين ايران و روسيه است ، و از اواخر سال 1334 قمرى ، اين خط تا تبريز امتداد داده شده و از مغرب تا بنادر بحر احمر و از مشرق تا باكو پيش مىرود ، و از طريق راه‌آهنهاى روسيه ، به اروپا مرتبط مىشود .\r\n2 ) راههاى دريايى كه بوسيلهء كشتيهاى روسى از باكو منظما به انزلى و بنادر ديگر جنوبى درياى خزر مىآيند .\r\n3 ) خط آهنى است كه از كراسنوودسك « 2 » ، واقع در ساحل شرقى بحر خزر ، شروع مىشود و به عشق‌آباد مىرسد . از آن پس ، ممكن است با كاروان از راه قوچان و مشهد ، به نقاط مختلف ايران مسافرت كرد .\r\nاز طرف جنوب ، راههايى كه ايران را با خارج مربوط مىكند ، تماما بحرى است و همواره كشتيهاى انگليسى ، آلمانى و روسى با بنادر جنوبى ايران از راه درياى عمان رفت‌وآمد دارند .\r\nاز طرف مغرب ، دو راه مهم هست : يكى راهى كه از بندر طربزون ( ترابوزان ) در ساحل درياى سياه ، و ارز روم به بايزيد ( سرحد ايران و عثمانى ) مىآيد و از راه خوى به تبريز و از آنجا به ديگر راههاى ايران مرتبط مىشود . ديگرى راهى است كه از بصره به بغداد و از بغداد به خانقين و از آنجا از راه قصر شيرين و كرمانشاه ، داخل ايران مىگردد .\r\nاز طرف مشرق ، مهمترين راه راهى است كه از هرات به باجگيران ( سرحد ايران و افغانستان ) آمده و از آنجا از راه تربت حيدريه ، به داخل ايران مىرود . « 3 »\r\n\r\nراههاى داخلى ايران\r\n1 ) راه ترابوزان - تبريز - تهران : فاصلهء ترابوزان تبريز تقريبا 183 فرسنگ ( 1100 كيلومتر ) و از بايزيد به تهران قريب 136 فرسنگ است . و اين فاصله را در تابستان 45 روزه و در زمستان 60 روزه مىتوان پيمود .\r\nقيمت : براى واردات اگر عدل باشد 5 / 28 تومان هر قنطار 76 منى ؛ و اگر صندوق باشد 5 تا 6 تومان بيشتر از قيمت عدل براى قنطار . براى صادرات ، از 8 تا 10 تومان هربار شتر 80 منى .\r\n\r\n\r\n","description":"","footnote":"\r\n( 1 ) . ه . ل . رابينو ، مازندران و استرآباد . ترجمهء غلامعلى وحيد مازندرانى ، ص 33 - 31 ( به اختصار ) .\r\n( 2 ) .  Krassnowodsk \r\n( 3 ) . ر ك : گنج شايگان ، پيشين . ص 46 - 45 .\r\n","page_name":" 624 ","page_number":632},
  {"content":"\r\n\r\nدر خاك ايران ، راه از خوى تا تبريز و از تبريز تا تهران ، درشكه‌رو است . از ترابوزان تا تبريز را مسافر مىتواند 20 روزه با اسب طى نمايد و قيمت كرايهء اسب 25 تومان است .\r\nراه تبريز به تهران : فاصلهء اين راه تقريبا 105 فرسنگ است و با اسب اين فاصله را 25 تا 30 روزه ، با شتر 40 روزه ، مىتوان طى كرد . قيمت بار با قاطر و اسب 5 قران براى هر من ( 1280 مثقال ) ، و با شتر 3 قران براى هر من است . و با گارى 5 / 3 قران براى هر من بايد پرداخت .\r\nرويهمرفته ، مال التجاره مىتواند در مدت 5 / 2 ماه تا سه ماه ، از ترابوزان به تهران برسد و قيمت كرايهء صد من تبريز آن از 5 / 7 تا 8 تومان مىشود .\r\nاز تبريز به تهران ، پستى كه مسافر بگيرد و در هر منزل اسب حاضر داشته باشد نيست ، ولى درشكه‌هاى شخصى هست كه 10 روزه مسافر را از تبريز به تهران مىرساند و وجه كرايهء آنها عموما 150 تومان است . ولى اگر مسافر بخواهد زودتر به تهران برسد ، راه تبريز به جلفا و تفليس و بادكوبه و انزلى و رشت و تهران ترجيح دارد . خرج اين راه زيادتر از راه مستقيم تبريز به تهران نيست و مسافر را چهار پنج روزه به مقصد مىرساند . « 1 »\r\nسپس آقاى جمالزاده مختصات راههاى ديگر ايران را از جلفا به تبريز و از جلفا به اورميه ( رضائيه ) و راه آستارا به تبريز و راه انزلى ( پهلوى ) به تهران و از مشهد سر به تهران و راه بندر جز به تهران و راه عشق‌آباد به مشهد و راه دوشك به مشهد و راه قوچان به سبزوار و راه نصرت‌آباد ( سيستان ) به مشهد و راه بندرعباس - كرمان - يزد و راه بوشهر به تهران و ديگر راههاى ايران را بتفصيل ، توصيف مىكند « 2 » و در پايان مىگويد : « راههاى مزبور فقط از نقطه‌نظر تجارت و حمل‌ونقل مال التجاره نوشته شده ، و الا براى مسافر و سياح اكنون تقريبا در تمام راههايى كه ذكر شد ، دليجان و درشكه و كالسكه‌هاى پستى و غيره هست كه رويهمرفته سه‌بار تندتر از كاروان مسافر را به نقطهء مقصود مىرساند . و بعلاوه ، چند رشته راه شوسه هم از چند سال به اين طرف ، ساخته شده ؛ از جمله : 1 ) راه انزلى به تهران از راه رشت و قزوين ، و از قزوين به همدان 2 ) راه تهران به قم و سلطان‌آباد 3 ) راه بختيارى ( محمره و شوشتر و اصفهان » « 3 »\r\nراجع به وسايل حمل‌ونقل مال التجاره از اروپا به ايران و برعكس ، در سال 1335 قمرى ، مؤلف گنج شايگان ، چنين مىنويسد : « بهترين راه حمل مال التجاره از اروپا به ايران ( به استثناى نقاط جنوبى ايران ) روسيه است ، و تا حوالى سال 1300 قمرى هم ، مال التجاره از همين راه به ايران مىآمد و يا از ايران به اروپا مىرفت ؛ ولى در آن تاريخ ، دولت روسيه عبور مال التجاره ( ترانزيت ) را از خاك خود منع كرد ؛ و اگر مال التجاره‌اى مىخواست به ايران بيايد ، مجبور بود يك دفعه در روسيه گمرك بدهد و يك دفعه هم در ايران ؛ و وجه اين دو گمرك تقريبا 15 درصد مال التجاره بود ، و قيمت مال التجاره‌اى كه به ايران مىرسيد ، از اين بابت ، بسيار گران مىشد و مشترى پيدا نمىنمود . ناچار بازرگانان كالاى خود را از ترابوزان\r\n\r\n\r\n","description":"","footnote":"\r\n( 1 ) . ر ك : همان . ص 46 .\r\n( 2 ) . ر ك : همان . ص 52 - 46 .\r\n( 3 ) . همان . ص 58 .\r\n","page_name":" 625 ","page_number":633},
  {"content":"\r\n\r\nبه آذربايجان و از آنجا با قاطر و كاروان به نقاط مختلف ، حمل مىكردند .\r\nدولت ايران پستهاى امانتى را كه وزنشان بيشتر از 5 كيلوگرم باشد يا قيمتشان بنا به اظهار فرستنده ، بيشتر از 500 فرانك باشد ، قبول نمىنمايد . بمناسبت مشكلات حمل‌ونقل در داخل ايران و بمناسبت نرخ گران تعرفه‌هاى ايران ، بعضى راهها براى ارسال پستهاى امانتى اقرب به صواب و نفع است چنان كه در ذيل ديده مىشود :\r\n1 ) از راه روسيه پستهايى كه راجع به نقاط مركزى و شمالى است .\r\n2 ) از راه هند ( انگليس ) پستهايى كه راجع به نقاط جنوبى و جنوب شرقى است .\r\n3 ) از راه آلمان و جهازات آلمانى ، پستهايى كه راجع به نقاط اطراف خليج فارس است :\r\nبندرعباس ، لنگه ، بوشهر و محمره . » « 1 »\r\n\r\nكشتيرانى\r\n« در خليج فارس ، در زير بيرق ايران ، فقط يك كشتى مال التجاره هست ولى قايقهاى بزرگ ( بقله ) كه از 150 تا 900 خروار بارگير دارند متعدد هستند ، و مال التجاره را از بمبئى به ايران و از ايران به بمبئى و جزاير مالابار و سواحل زنگبار حمل مىكنند . قايقهاى كوچكتر هست ( بقره ) كه اغلب كمتر از 60 خروار گنجايش بارگيرى دارد ، و براى حمل‌ونقل و صيد مرواريد در سواحل خليج فارس و بحر عمان به كار مىرود ؛ و از روى تخمين ، مىتوان گفت كه بنادر كوچك ، مانند : هنديان ، زيدين ، ديلم ، ريگ ، كنگان ، طاهرى ، قشم ، هرمز و غيره از صد تا چندين صد بقره دارند .\r\nعمدهء حمل‌ونقل مال التجاره در خليج فارس ، با كشتيهاى انگليسى است و تا پيش از 1324 در خليج فارس كشتى آلمانى نبود ولى از آن تاريخ ببعد ، كشتيهاى دولت مزبور بناى آمدورفت را گذاشت و بتدريج ، از مجموع كشتيهاى دول ديگر ( عثمانى ، روس ، عرب و فرانسه ) باستثناى انگليسى ، زيادتر گرديد .\r\nدر بحر خزر ، بموجب عهدنامهء گلستان و تركمنچاى ، هيچ دولتى غير از روسيه حق داشتن كشتى جنگى نداشت . دولت روسيه از سال 1286 قمرى ، تأسيس شركتهاى كشتيرانى در بحر خزر و حتى فروختن سهام كمپانيهاى بحر خزر را به خارجيهاى غير روسى قدغن كرد .\r\nبطوريكه از آمار ادارهء گمرك ايران كه از سال 1324 قمرى به بعد منتشر شده برمى - آيد ، كشتيهاى بخارى و شراعى ايران ، انگليس ، روس ، آلمان ، عرب ، عثمانى و فرانسه با ظرفيتهاى مختلف از سه تن تا يك ميليون تن در خليج فارس فعاليت مىكردند كه از آن ميان 27 كشتى بخارى و 2164 كشتى شراعى به ايران تعلق داشته .\r\nدر سال 1332 - 1331 قمرى ، مجموع كشتيهاى بخارى و شراعى كه به بنادر خليج فارس وارد شده است ، 4051 بوده كه از آن عده ، 1211 عدد آن بخارى بوده در حالىكه مجموع كشتيهايى كه به بنادر بحر خزر وارد شده‌اند 3658 است و از اين عده ، 1907 عدد آن بخارى و بقيه شراعى بوده است .\r\nعلاوه بر خليج فارس و بحر خزر و درياچهء اورميه ، شط العرب هم تا محمره قابل كشتيرانى است و كشتيهاى بزرگ هم در آنجا مىتوانند تردد نمايند . . . »\r\n\r\n\r\n","description":"","footnote":"\r\n( 1 ) . همان . ص 60 - 59 .\r\n","page_name":" 626 ","page_number":634},
  {"content":"\r\n\r\nدر كارون ، فقط كشتيهايى كه صفحهء تحتانى آنها مسطح باشد ، مىتوانند از محمره تا ناصرى و از اهواز تا شليليه ( دو فرسخى شوشتر ) رفت‌وآمد كنند . رودخانه‌هاى ديگر ايران ، از لحاظ كشتيرانى ، اهميت چندانى ندارند . « 1 »\r\n\r\n\r\n","description":"","footnote":"\r\n( 1 ) . ر ك : همان . ص 65 - 63 .\r\n","page_name":" 627 ","page_number":635},
  {"content":"\r\n . \r\n","description":"","footnote":"","page_name":" 628 ","page_number":636},
  {"content":"\r\n\r\n\r\nفصل نهم نظريات اقتصادى در شرق\r\n\r\n","description":"","footnote":"","page_name":" 629 ","page_number":637},
  {"content":"\r\n . \r\n","description":"","footnote":"","page_name":" 630 ","page_number":638},
  {"content":"\r\n\r\n\r\nسابقهء نظريات اقتصادى در ايران\r\nدر سرزمين ايران ، بر خلاف كشورهاى غربى ، مسائل اقتصادى ، بطور مجزا و بعنوان يك علم مستقل و قابل تحقيق و بررسى ، مورد توجه و مطالعهء صاحبنظران قرار نگرفته است ، بلكه در محيط فرهنگى ايران ، پيشوايان مذهبى ، دانشمندان امور اجتماعى و فلسفى ، اهل ادب ، نويسندگان كتب اخلاقى و سياست مدن ، ضمن گفتگو از مسائل گوناگون ، گه‌گاه ، به امور اقتصادى نيز توجه كرده‌اند .\r\nدر دوران قبل از اسلام ، تعاليم زرتشت ، بيش از ديگر پيشوايان دينى ، رنگ‌وبوى اقتصادى دارد . در اين مذهب ، انسان موجودى فاقد شخصيت ، بىاثر و بىاراده و محكوم قواى ماوراء الطبيعه معرفى نشده بلكه برعكس در آيين مزديسنا ، انسان يا نوع بشر مكلف است در مقابل قواى منفى اهريمنى ، به جنگ و مبارزه برخيزد ، و عوامل مضر و نامساعد را از پيش پاى خود بردارد ، و با كاروكوشش و فعاليتهاى گوناگون كشاورزى و تربيت چهارپايان سودمند ، به پيروزى اهورامزدا يارى كند . امستد ، محقق امريكايى ، در كتاب شاهنشاهى هخامنشى ، به مسائل اقتصادى ايران عهد كهن توجه مىكند . به نظر او ، با توجه به مندرجات « ونديداد » ( داد ضد ديوان ) ، زندگى فعال و پرتلاشى ، در آيين مزديسنا تصوير شده است : در اين جهان دلپذير ، مهتر يا بزرگ خانمان را مىبينيم كه داراى گاو ، گوسفند ، علوفه ، تازى ( سگ ) ، زن و فرزند ، آتش ، شير و همه‌چيز خوب است ، بادانه ، علف و درختانى كه همه‌گونه ميوه‌اى بار مىدهند ، زمينهاى خشك با قناتهاى زيرزمينى ، آبيارى مىشود ، گله و رمه افزونى مىيابد ، كود طبيعى فراوان است . ولى بدست آوردن اين نعمتها كار سخت و تلاش فراوان مىخواست : تخم افشاندن و نهال كاشتن و ساختن راههاى آب زيرزمينى ( كاريز ) . جهانى بود كه در آن‌جايى براى مرد تن‌پرور نبود .\r\nاز چرم و پارچه‌هاى بافته ، براى پوشاك و از چادرهاى نمدين ( مانند آنهايى كه هنوز در آسياى مركزى يافت مىشود ) و از خانه‌هاى چوبين براى سكونت ، بهره مىگرفتند . از سگ ، چون يك عضو گرامى خانواده ، نگهدارى مىكردند . « 1 »\r\nدر آيين مجوسى ، انسان بموازات سعى و تلاش در راه بهبود بخشيدن به شرايط زندگى ، بايد با دشمنان خود ، يعنى ديوان ، بمبارزه برخيزد . ديو و دروج به صورت بيماريهاى گوناگون ،\r\n\r\n\r\n","description":"","footnote":"\r\n( 1 ) . ر ك : تاريخ شاهنشاهى هخامنشى ، پيشين . ص 23 .\r\n","page_name":" 631 ","page_number":639},
  {"content":"\r\n\r\nتب ، خشم ، مستى و جانوران زيانبخش خودنمايى مىكند .\r\n« سركردهء همه ديوان ، انگره‌مينو ( اهريمن ) يا مينوى بد است كه آفرينندهء همه‌چيز بد و جانوران زهرآگين و گزند رساننده است . به اين جهت ، مجوسان كشتن نمايندگان زمينى اين روانهاى بد ، چون مورچه ، مار ، خزندگان ، وزغ و پرندگان زيانبخش را يا گرفتن سوراخشان يا ويران كردن لانه‌شان را ثواب بزرگى مىدانستند . [ ونديداد 
  ] . « 1 »\r\nبهترين وسيلهء آبادانى « آب » بود « براى آنكه مبادا آب گرانبها بخار شود و از دست برود ، آن را از زيرزمين و با حفر قنات به مزارع مىبردند . اينسان ، با صرف وقت و كار دشوار ، مقدارى ديگر از بيابان خشك را به زير كشت مىآوردند . اين جستجوى جاويدان براى آب ، اثر هميشگى روى مغز ايرانيان گذاشت . در اوستاى مقدس در سرود ستايش بانو اناهيد ، كه ايزد هزار نهر آب است ، و در شعرهاى بعد كه در شادى آب روان و باغ سروده شده ، اين موضوع پيوسته تكرار مىشود . به چشم كسانى كه از سرزمينهاى خوشتر مىآيند ، شايد رودخانه‌ها ناچيز . . . جلوه كند .\r\nبراى دريافت زيبايى آب و رودخانه ، بايد بيابان خشك ، جلگه‌هاى برهنه و قله‌هاى پربرف را در پيش چشم داشت . » « 2 »\r\nتمام قواى يزدانى ، سعى مىكردند كه انسان را با سعادت و نيكبختى قرين سازند . ميترا ( مهر ) كه با قدرت و خصوصيات گوناگون از او ياد شده است ، بر همهء سرزمينهاى نيرومند آريايى نظارت مىكرد . او خداوند چراگاههاى پهناور بود « و از خانه‌اى كه خشنود بود ، به آن ، رمهء گاو و گوسفند و فرزندان پسر ، زنان زيبا و گردونه و بالشهاى خوب گسترده مىبخشيد . براى مردم خود ، او ايزد دادگرى بود » « 3 » او دشمن سرسخت مردم پيمان‌شكن بود و با هزار گوش و دو هزار چشم نگران اعمال و كارهاى مردم بود . او صداى بيچاره‌اى كه حقش را ربوده بودند به خوبى مىشنيد و بزهكار را به سزايى كه درخور بود مىرسانيد .\r\nآريايى ، كه با زور فلات را به دست آورده ، بايد با زور و قدرت ، و بكمك تيرهاى پران و نيزه‌هاى بلند و فلاخن و كارد و گرز و ديگر وسايل ، حيطهء قدرت خود را حفظ و حراست كند و دشمنان « مهر » را به زانو درآورد . « 4 »\r\nدياكونوف در تاريخ ماد مىنويسد : در قرنهاى هفتم و ششم قبل از ميلاد ، سرزمين ماد ، مركز اشاعهء فعاليتهاى فرهنگى و دينى بوده است . ولى نبايد از اين جمله چنين نتيجه گرفت كه ماد مركز آفرينش تعليمات اوستا بوده . به گفتهء هرتل ، مغان كاهنان كيش قديمى پرستش خدايان طبيعى ، يعنى « ديوان » بوده‌اند - كه زرتشت آن دين را رد و نفى كرده بود - ولى چون موفقيت زرتشتيگرى را ديدند ، به ظاهر ، به آن دين درآمدند كه از درون متلاشيش كنند و عملا معتقدات خويشتن را جايگزين آن سازند . فرضيهء مشكوك هرتل در بعضى از دانشمندان غرب ، از جمله هرتسفلد ، تأثير داشته است . گاثاها ، دعاها و موعظه‌هايى است كه از زبان زرتشت ، زرتشتى كه واقعيت وجودى دارد ، جارى مىگردد . راجع به مفهوم گاثاها ، هر معبرى از\r\n\r\n\r\n","description":"","footnote":"\r\n( 1 ) . همان . ص 25 .\r\n( 2 ) . همان . ص 28 .\r\n( 3 ) . همان . ص 34 .\r\n( 4 ) . ر ك : همان . ص 35 .\r\n","page_name":" 632 ","page_number":640},
  {"content":"\r\n\r\nعلماى دين عهد ساسانيان گرفته تا دانشمندان فقه اللغهء معاصر ما ، گاثاها را به ميل خود ترجمه مىكند . بارتولومه ، كه يكى از بزرگترين دانشمندان غربى آشنا به فقه اللغهء ايرانى مىباشد ، چنين مىنويسد : « بدون اغراق ، مىتوان گفت كه گاثاها دشوارترين بخش فقه اللغهء هندو و اروپايى را تشكيل مىدهد . »\r\nبدين‌سبب ، مىكوشيم دربارهء گاثاها با احتياط سخن گوييم . تعليمات مثبت دين زرتشت بيشتر در فصل سىام منقول است و عبارت است از اين‌كه جهان ميدان مبارزهء دو نيروى متساوى است : يكى نيكى كه آفريننده و رهبر آن اهورامزد است ، و ديگرى بدى كه آفرينندهء آن روح خبيث است . وظيفهء آدمى است كه به روح نيك در مبارزهء وى با روح خبيث يارى كند تا براحتى از پل چينود بگذرد .\r\nتعاليم زرتشت نيز ، مانند ديگر معتقدات ، با اينكه تا حدى آرزوهاى مردم را منعكس مىكرد ، ( و نيز ضامن موفقيت آن هم همين بود ) ماهوا ضد پيشرفت بشمار مىرفت . دين مزبور فقط مزديسنايى مؤمن و زرتشتى را بهدين مىداند . زرتشتيگرى كينه و نفرت نسبت به اقوام غير آريايى را به پيروان خود تلقين مىكند . بيگانگان از نظرگاه اين كيش « غيرآريايى » ، « دوپاها » ، « آدمهاى حشره‌صفت » ناميده مىشوند كه اهورامزدا از نابود كردن آنان خشنود مىشود .\r\nعلت عقب‌مانده بودن تعليمات مزبور ، بيشتر از آن جهت است كه بجاى مبارزهء واقعى بخاطر بهبود وضع مردم ، پيروان خود را به عدالت و اخلاق تشريفاتى و ظاهرى دعوت مىكند .\r\nو اين خود ، سرانجام ، به استوارى نظامات موجود و كندى فعاليت اجتماعى مردم منجر مىگرديده است .\r\nبا اين حال ، تعليمات زرتشت ممكن است در آغاز ، تا حدى تمايلات عامهء مردم را منعكس مىنموده است . « 1 »\r\nبه عقيدهء بعضى ديگر از صاحبنظران ، تعاليم زرتشت يك عامل ترقى و پيشرفت براى مردم آن دوران بوده و مردم را به زندگى دهقانى و شهرنشينى و محبت به حيوانات اهلى و گوسفند و سگ و گاو ، و احترام به آب و درخت و زراعت دعوت مىكرده است . احترام به سگ براى پاسبانى گله ، و احترام به گاو براى زراعت ، صرفا براى رفع احتياج و بهبود زندگى مادى است .\r\nدر مذهب زرتشت و آيين مزديسنا ، بر خلاف اديان سامى ( مخصوصا دين مسيح ) ، به زندگى مجلل و مرفه توجه زياد شده است .\r\nدر اوستا ، مكرر و به عبارات مختلف ، مردم به كارهاى زراعتى ترغيب شده‌اند : « كسى كه تخم زراعت مىپاشد ، آشويى مىكارد و در ترويج آيين مردم مىكوشد . پاداش چنين كسى با صد دعا و عبادت يكسان ، و از هزار بار « مراسم مذهبى و صد هزار قربانى نيكوتر خواهد بود . » « 2 »\r\nدر آيين مزديسنا آنكس كه در پرتو كار و كوشش خود مايهء خوشى و آسايش ديگران را فراهم آورد ، خود نيز از كار و كوشش ديگران بهره‌مند گشته ، در خوشى و آسايش خواهد بود . « نظر به همين اصول است كه غالبا در كتب دانشمندان و مستشرقين مىخوانيم كه\r\n\r\n\r\n","description":"","footnote":"\r\n( 1 ) . ر ك : تاريخ ماد ، پيشين . ص 477 - 460 ( به تناوب و اختصار ) .\r\n( 2 ) . ونديداد ، فرگرد 3 ، فقرهء 31 .\r\n","page_name":" 633 ","page_number":641},
  {"content":"\r\n\r\nمزديسنا دينى است موافق زندگى . » « 1 »\r\nدر اوستا مكرر ، به فقراتى برمىخوريم كه ثروت و خانوادهء بزرگ و خانهء آباد و فرزندان فراوان و اسب و گردونه و گله و رمه و مزارع حاصلخيز ، حتى غذاهاى گوناگون تشويق و تأييد شده است . آنچه مورخين قديم يونان ، مانند هردوت ، گزنفون ، كتزياس و كورتيوس و غيره راجع به زندگى مجلل ايرانيها ( مقصود طبقات ممتاز است ) نوشته‌اند ، به خوبى از يشتها هم پيداست ؛ چه در اين عصر ، در مدارك تاريخى ، مكرر ، از قصرهاى صد ستونى و شيرهاى معطر و چرخهاى درخشان گردونهء خروشنده و اسبهاى شيهه زننده و تيغ و تبر و گرز و جوشن و لباسهاى فاخر و زربفت و دستبند گوهرنشان سخن رفته است . طبيعى است در مذهبى كه خوشى آينده را مشروط به بدبختى امروز نمىداند ، بايد از تمام لذايذ زندگى استقبال نمود . « 2 »\r\n« آيين مزديسنا ، براى كار و كارگر ، احترام فراوان قائل است . در زامياديشت ، كرد 2 تا كرد 15 ، همواره كارگر را برتر از ساير آفريدگان مىشمارد ، و بر عناصر و افراد بيعلاقه به كار ، به چشم نفرت مىنگرد . زمين به كسى كه با دست چپ و راست در روى آن كشت و كار نكند ، مىگويد : « تو اى كسى كه با دست چپ و راست و با دست راست و چپ ، در روى من كار نكردى ، تو بايد در آتيه پشت به ديگران . . . و روزى خود را از آنان گدايى كنى ؛ آرى خوراك پس‌مانده و ريزه‌هايى كه از دهان ديگران افتاده نصيب تو خواهد بود . اهورامزدا مىگويد :\r\nكسى كه گندم مىكارد به اين مىماند كه راستى مىافشاند و دين مزديسنا را از پيش مىبرد . « 3 »\r\nدر اين آيين ، تنها با بزه‌كاران و زيانكاران و راهزنان و دروغگويان مبارزه نشده بلكه مردم به مبارزهء عملى با جانوران موذى نظير موش ، وزغ ، مار ، كژدم ، مگس و مورچه نيز تشويق شده‌اند .\r\nاين دستور نيز چنان كه مىبينيم ، ريشهء مادى و اقتصادى دارد ؛ چه اين جانوران بر خلاف اغنام و احشام ، به حال زندگى مادى انسان زيان بخشند ؛ به همين جهت مورد نفرت قرار گرفته‌اند : « چه بدحال است زمينى كه زمان درازى بدون بذر و بذرافشان متروك و در انتظار كشاورز ماهرى مانده است ؛ مانند دوشيزهء زيبايى كه زمانى طولانى بىفرزند مانده و اشتياق شوهر خوبى را دارد . » « 4 »\r\nدر جايى ديگر نوشته شده است : « اى آفرينندهء جهان مادى ، اى يگانه پاك ، چهارمين كس كه زمين را بكمال نشاط آورد ، كيست ؟ اهورامزدا جواب مىدهد : آنكس كه بيشترين مقدار گندم كشت نمايد ، بيشترين سبزيها بكارد و بيشترين درختها غرس نمايد ؛ كسى كه زمين خشك را آب دهد و زمين پررطوبت ( باتلاق ) را خشك و قابل كشت نمايد . « 5 » »\r\n\r\nدامدارى و تربيت حيوانات اهلى\r\nغير از كشاورزى ، تربيت حيوانات اهلى و استفاده از آنها از ديرباز در ايران مورد توجه بود . به گفتهء هردوت و پوليپ ، در سرزمين ماد ، اسبهاى پرخون ، ظريف و خوش‌اندام و پرجست‌وخيز تربيت مىشدند ، و قرنها ايران ، يگانه مركز نشوونماى اسبان و سواركاران بوده است .\r\n\r\n\r\n","description":"","footnote":"\r\n( 1 ) . يشتها : ( ادبيات مزديسنا ) . ج 1 ، ص 32 .\r\n( 2 ) . ر ك : همان . ص 33 - 32 .\r\n( 3 ) . همان . ج 2 ، ص 306 .\r\n( 4 ) . ونديداد . فرگرد 3 ، قسمت 3 ، فقرهء 24 .\r\n( 5 ) . همان . فرگرد 3 ، فقرهء 23 .\r\n","page_name":" 634 ","page_number":642},
  {"content":"\r\n\r\nعلاوه بر اين ، در منابع زرتشتى ، حفظ و نگهدارى حيوانات اهلى و مبارزه با حيوانات زيانبخش تأكيد شده است . در بهمن يشت ، باب 22 ، فقرهء 61 ، به ارزش اقتصادى گاو ، اشاره شده است :\r\n« نيروى ما از گاو ، اطمينان دل به گاو است ؛ شيار كه در نتيجهء آن غذا از زمين بيرون مىآيد بوسيلهء گاو انجام مىگيرد . » « 1 »\r\nچنان كه ديديم ، در اوستا به دامپرورى و گله‌دارى اهميت خاص داده شده و همه‌جا مردم را به نگاهدارى و پرورش دام تشويق مىكند . در فروردين‌يشت ، چنين آمده است :\r\n« روانهاى چهارپايان اهلى را مىستاييم . . . پرندگان را مىستاييم ، جانوران را مىستاييم . . . »\r\nدر ونديداد ، فرگرد سوم ، قسمت 1 ، فقرهء 6 ، چنين مىخوانيم : « اى آفرينندهء جهان مادى ، پنجمين جايى كه زمين به حداكثر شادمان است كجاست ؟ . . . - آنجا كه گله و رمه بيشتر باشد و بيشترين مقدار كود ريخته شود . . . »\r\nهمچنين در ارديبهشت‌يشت ، فقرهء هفتم ، مىخوانيم : ناخوشيها فرار كنيد ، مرگ بگريز ، ديوها بگريزيد ، پتياره‌ها ( نكبتها و زشتيها ) فرار كنيد ، آموزگار دروغين كينه‌ور از آيين پاك بگريز ، مرد ستمكار بگريز . . . »\r\nدر جلد دوم كتاب‌يشتها ، ص 305 ، چنين آمده است : « . . . در كجا زمين بيش از همه جا شاد است ؟ - در آنجا كه مرد پاكدينى خانه برپا كند و آن خانه از آتش و شتر و زن و فرزند و گله برخوردار باشد . . . و گاو و راستى و علوفه و سگ و آنچه از براى زندگى خوش بايد ، در آنجا فراوان باشد .\r\nفقرهء چهار : در كجا زمين بيش از همه‌جا شاد است ؟ - در آنجايى كه بيش از همه‌جا گندم و گياه و درختهاى ميوه بكارند ؛ در آنجايى كه زمين خشك است ، آب برسانند و در آنجايى كه آبگير است خشك كنند . زمين ناشاد است ، اگر مدت زمانى شيار نشده باير بماند . »\r\nعلاوه بر اين ، چنان كه گفتيم در وننديشت ، كشتن حشرات موذى ثواب شمرده شده است نظير « وزغ ، مار ، كژدم ، مگس ، مورچه ، موش . دشمنى ايرانيان نسبت به حشرات موذى ، در قديم ، در همه‌جا شهرت داشته است . هردوت نيز ، مىنويسد : مغها كشتن مورچه و مار را ثواب بزرگ مىدانند . » « 2 »\r\nدر جاى ديگر ، مردم به كاروكوشش تبليغ شده‌اند : « كوشا و مبارز باش و از نانى كه خود از راه نيك و با كاروكوشش به دست كرده باشى بهره‌اى از آن براى خدا و نيكوكاران كنار نه . به خواستهء ديگران چشم مدوز تا نان خود را از دست ندهى . هركه از دسترنج ديگرى خورد ، چنان باشد كه سر او را در كف گرفته مغز او را مىخورد . » « 3 »\r\nدر يشتها كه قسمتى از كتاب مقدس اوستاست ، در فقرات 6 تا 14 ، به مردم ايران تأكيد شده است كه در پناه كاروكوشش ، از انواع نعمتهاى مادى و زندگى باشكوه و آرامش و غذاى فراوان و گوناگون و بوهاى خوش و بسترها و بالشهاى آراسته و خانه‌هاى خوب و زنان\r\n\r\n\r\n","description":"","footnote":"\r\n( 1 ) . يشتها ، پيشين . ج 1 . ص 143 .\r\n( 2 ) . ر ك : همان . ص 357 .\r\n( 3 ) . مينوى خرد ( نقل به معنى ، از دينشاه ) .\r\n","page_name":" 635 ","page_number":643},
  {"content":"\r\n\r\nنيكو و انواع زينتها و اسبهاى تندرو و گردونه‌هاى خروشنده و زروسيم و لباسهاى فاخر و جز اينها برخوردار شوند . « 1 »\r\n« در همين كتاب ، در بخش زامياديشت ، ضمن ستايش از فركيانى ، گيتى را پيرنشدنى ، نمردنى ، نگنديدنى ، نپوشيدنى ، جاودان زنده و جاودان بالنده » مىخواند .\r\nاستاد پورداود ، در بخش نخست از « گاتها » يعنى سرودهاى زرتشت ، مىنويسد : « پندار نيك ، گفتار نيك و كردار نيك مايهء رستگارى است ؛ چنان كه پندار بدگفتار بد و كردار بدمايهء تباهى است . دروغ سهمگين‌ترين دشمن مردمى است ، بايد از آن دورى جست و به راستى روى نمود . مزدا اهورا نيازمند قربانى و خون گاو و گوسفند نيست . . . هرآنكه زمين آبادان كند و به كشت و زرع پردازد و از چهارپايان سودمند نگاهدارى كند ، خداوند را از خود خشنود سازد . .\r\nدر اين جهان ، بد در برابر نيك و زشت در برابر زيباست ؛ زندگى جنگى است ميان اين دو . . . »\r\nچنان كه گفتيم ، امستد ، محقق آمريكايى ، با توجه به مندرجات كتاب ونديداد ( داد ضد ديوان ) مىنويسد : مردم آن روزگار از چرم و پارچه‌هاى بافته براى پوشاك ، و از چادرهاى نمدين و خانه‌هاى چوبين و زاغه‌ها و خانه‌هاى خشتى براى مسكن استفاده مىكردند . سگ مورد علاقهء عمومى بود ، و چون يك عضو خانوادهء بشرى نگهدارى مىشد ، و مراقبت از خانه و گله را به عهده داشت . « 2 » حفر قنات ، ايجاد ترعه و سدبندى و آبيارى با اصول صحيح ، در ايران كه از ديرباز به علت كمى آب ، كشاورزان رنج مىبردند ، سابقه‌اى كهن دارد . سد و بند بزرگى توسط مهندسين و كارشناسان عهد باستان در حوالى سغد و خوارزم ايجاد كردند رود بزرگ آن‌كه به نام « اكس » معروف بود مىگويند : « اين شط در گذشته به پنج شعبه تقسيم مىشد . . . اما از زمان تسلط پارتها . . . به امر پادشاه بزرگ ، در هريك از گذرگاهها سدى بنا كرده‌اند و چون ديگر آب مخرجى ندارد ، دشتى كه بين اين مرتفعات واقع شده به صورت بركهء آبى درآمده است ؛ زيرا آب شط پيوسته جارى است اما نمىتواند به خارج راه يابد . . . » « 3 »\r\nبطورى كه از گفتهء هرودوت برمىآيد ، پس از ايجاد سد ، آب جيره‌بندى شد و مأمورين ديوان در مقابل اخذ پول ، آب را بسوى دهات موردنظر روان مىساختند . در ميان صاحبنظران عهد باستان ، چنان كه ديديم ، زرتشت به زندگى اقتصادى و مادى مردم توجه فراوان داشت ، ولى پس از حملهء اسكندر و استقرار حكومت سلوكيان ، در طول مدت يك قرن ، تمدن ايرانى و هلنى درهم آميخت ، و با روى كار آمدن پارتيان ، رشتهء ارتباط فرهنگى ايران و يونان قطع نشد ؛ ولى در طى اين مدت طولانى كه حدود شش قرن به طول انجاميد ، ما از سير علوم و افكار و انديشه‌هاى فلسفى و اجتماعى و اقتصادى ايرانيان به كلى بيخبريم . آنچه مسلم است ايران در طى پنج قرن حكومت اشكانيان ، با روم و چين و يونان و ديگر كشورها مناسبات اقتصادى داشته است . « در كتاب « شىجى » نخستين سفير چين به مملكت اشكانيان ، دربارهء وضع عمومى مردم اين منطقه ، چنين آمده است : « اكثر مردم دهقانند و به كار كشاورزى اشتغال دارند ؛ برنج و جو\r\n\r\n\r\n","description":"","footnote":"\r\n( 1 ) . ر ك : يشتها ، پيشين . ج 2 ، ص 184 .\r\n( 2 ) . ر ك : تاريخ شاهنشاهى هخامنشى ، پيشين . ص 23 .\r\n( 3 ) . تاريخ هرودوت ، ج 3 .\r\n","page_name":" 636 ","page_number":644},
  {"content":"\r\n\r\nمىكارند ، شراب درست مىكنند . اين مملكت داراى صدها شهر قلعه‌دار بزرگ و كوچك است . از همهء ممالك بزرگتر است . سوداگران از ارابه و كشتى استفاده مىكنند و به كشورهاى مجاور ، حتى تا چندين هزار فرسنگ ، مىروند و در كار بازرگانى مهارت بسيار دارند . از نقره سكه مىزنند و از چينيها طرز قالبگيرى سلاح را آموخته‌اند . » باز ، در متن ديگرى ، در پيرامون ايران اشكانى ، مىخوانيم : « اين مملكت جمعيت بسيار و ارتش قوى دارد و از ساير ممالك پررونق‌تر است . » اين سفير شايد در عهد مهرداد دوم به ايران آمده باشد . » « 1 » در جلد اول تاريخ اجتماعى ايران از صفحهء 592 ببعد ، از وضع اقتصادى ايران در عهد اشكانيان مطالبى آمده است . ولى از انديشه‌هاى اقتصادى و اجتماعى آن دوران اطلاعى در دست نيست .\r\nدر دوران قدرت ساسانيان ، كه چهار قرن به طول انجاميد ، جامعهء ايران به صورت يك جامعهء طبقاتى درآمد ، و موفقيت اجتماعى و اقتصادى هريك از طبقات مشخص و معين گرديد و به اين ترتيب ، طبقات متوسط و محروم در زير فشار شديد طبقات ممتاز قرار گرفتند . شايد گرايش توده‌هاى كثير خلق ، در سراسر آسياى ميانه ، به مذهب مانى و تعاليم او ، براى اين بود كه مانى و پيروان او با نابرابرى و اختلاف عظيم طبقاتى و ستمگرى و استثمار شديد فئودالها و ديگر طبقات ممتاز مخالف بودند ، و اصولا هوادار نوعى اخوت و همكارى و معاضدت اجتماعى بودند .\r\nبه احتمال قوى ، مخالفت شديد روحانيان زرتشتى با مذهب جديد ، براى آن بود كه مانى اصولا با بيدادگرى فرمانروايان و استثمار شديد اكثريت مخالف بود . ولى بر خلاف مذهب زرتشت و آيين مزدك ( كه بعدها ظهور كرد ) ، مذهبى مثبت و مبارز و پيشرو نبود ؛ جامعهء بشرى را به كاروكوشش تبليغ نمىكرد و براى رهايى بشر از مظالم گوناگون ، راهى عملى و ثمربخش نشان نمىداد .\r\nدر حكمت عملى ، مانويه به هفت مهر ( به ضم ميم ) معتقد بودند ، و سعى مىكردند از گفتار بد و اعمال زشت و شهوت‌پرستى و امثال اين امور خوددارى كنند . برگزيدگان اين مذهب نبايد پيشه‌اى اختيار كنند كه موجب زيان عناصر باشد يا در پى تحصيل آسايش مادى باشند . خوردن گوشت حيوانات و آزار رسانيدن به ذرات نور و خوردن شراب بر آنها ممنوع بود .\r\nبيش از غذاى يك روز و لباس يك سال ، از مال دنيا نبايد چيزى داشته باشند . بايد بدون زن و هرگونه تعلقى ، براى نشر پاكى به اقطار جهان سفر كنند . ولى عامهء مؤمنان يعنى نيوشگان ، از اين قواعد سخت معاف بودند و مىتوانستند به مشاغل عادى خود ادامه دهند ؛ گوشت بخورند بدون اينكه به دست خود حيوان را بيجان كرده باشند . مىتوانستند زن بگيرند و به زندگى ساده‌اى بدون دلبستگى زياد به دنيا ، ادامه دهند . بر طبقهء نيوشگان ، فرض بود كه نذر كنند غذاى گزيدگان را فراهم آورند و به آنان تقديم كنند .\r\nدادن زكات و روزه گرفتن و نماز گذاشتن ، تكليف عمومى بود . هر ماه هفت روز روزه مىگرفتند . در 24 ساعت ، چهار دفعه نماز مىخواندند . پيش از شروع نماز با آب ، وضو مىگرفتند و در صورت فقدان آب با خاك و چيزهاى ديگر تيمم مىكردند و در نماز 12 دفعه به سجده\r\n\r\n\r\n","description":"","footnote":"\r\n( 1 ) . شيرين بيانى ، « نظرى به روابط فرهنگى ايران باستان » ( مقاله ) ؛ مجلهء بررسيهاى تاريخى . سال ششم ، ص 136 - 135 .\r\n","page_name":" 637 ","page_number":645},
  {"content":"\r\n\r\nمىافتادند . و صدقه دادن واجب بود\r\nچنان كه مىبينيم ، مذهب و تعاليم مانى دست‌وپاگير و انتظارات و توقعات او از پيروان خود گوناگون و بر روى هم كمرشكن و از نظر اقتصادى زيانبخش بود . بطور كلى ، اجراى چنان تعاليمى از نيروى خلاق و مثمر جامعهء بشرى مىكاست ، و حتى در برابر سعى و تلاش طبيعى بشر ، موانع مذهبى و عقيدتى ايجاد مىكرد . به اين ترتيب ، مذهب مانى از لحاظ اقتصادى ، مذهبى منفى و زيانبخش بود ، در حالىكه مذهب زرتشت مردم را تشويق مىكرد كه وجودشان مفيد باشد ؛ زمين را بارور سازند ؛ اراضى حاصلخيز را توسعه دهند ؛ دانه بيفشانند و محصول آن را درو كنند ، و در اين راه از رنج و كار روگردان نباشند .\r\nبه عقيدهء ادوارد براون : « مذهب زرتشت ، مذهبى بود ملى و مبارز و مادى و جهانگشا .\r\nمانويت ، برعكس ، بر همهء عالم ناظر بود ، يك نوع تفكر عارفانه را براى اعتلاء روح و نفس لازم مىشمرد ، و به زهد و رياضت و انزوا و انقطاع از امور دنيا توجه داشت . » « 1 »\r\nبه اين ترتيب ، اگر آيين مانى از طرف شهرياران ساسانى تقويت و تأييد مىشد ، موقعيت اجتماعى و اقتصادى جامعهء ايران متزلزل مىگرديد ، و طبقات ممتاز بيش از پيش تقويت و تثبيت مىشدند . ولى طبقهء روحانيان از ضعف بهرام استفاده كردند و مذهب مانى را ، كه با قدرت نامحدود روحانيان و طبقات ممتاز مخالف بود و عملا به رقابت با مذهب زرتشت برخاسته بود ، مطرود و غيرقانونى شمردند و از اين راه ، امتيازات طبقاتى و موقعيت ممتاز خود را حفظ كردند .\r\n\r\nنقش مالكيت و خون در نظام اقتصادى و اجتماعى عهد ساسانى\r\nآنچه مسلم است جامعهء ايرانى ، از عهد اردشير به بعد ، بر اصل مالكيت و خون و حفظ حدود و حقوق طبقاتى استوار بود . در نامهء تنسر ، كه بوسيلهء ابن مقفع در قرن سوم هجرى از زبان پهلوى به عربى ترجمه شده است ، موقعيت و ارزش اجتماعى هريك از طبقات معين و مشخص شده است . بنابرنامهء تنسر ، حدودى بسيار محكم نجبا و اشراف را از عوام الناس يعنى تودهء مردم ، جدا مىكرد . امتياز آنان ، « به مركب و لباس و سراى و بستان و زن و خدمتكار » « 2 » بود .\r\nدر جاى ديگر از اختلاف شرايط اقتصادى طبقات زحمتكش با طبقات ممتاز ، سخن مىگويد : « اشراف به لباس و مراكب و آلات تجمل از محترفه و مهنه ممتاز گرديدند ، و زنان\r\n\r\n\r\n","description":"","footnote":"\r\n( 1 ) . ادوارد براون ، تاريخ ادبى ايران ( جلد اول : از قديمترين روزگاران تا زمان فردوسى ) . ترجمهء على پاشا صالح ، ص 238 .\r\n( 2 ) . نامهء تنسر به گشنسب . به تصحيح مجتبى مينوى ، ص 65 .\r\n","page_name":" 638 ","page_number":646},
  {"content":"\r\n\r\nايشان همچنين ، به جامه‌هاى ابريشمين و قصرهاى منيف و رانين و كلاه و صيد و آنچه آيين اشراف است ، و مردمان لشكرى . . . به آسايش و رفاهيت آمن و مطمئن به خانه‌ها به معاش ، بر سر زن و فرزند فارغ نشسته . » « 1 »\r\nدر شاهنامهء فردوسى نيز از خسروانى كلاه و زرينه كفش ، كه مخصوص طبقهء ممتاز است ، زياد سخن رفته است . يكى از جنبه‌هاى ارتجاعى حكومت ساسانيان ، اين بود كه مىگفتند هيچكس نبايد خواهان درجه‌اى باشد فوق آنچه به مقتضاى نسب به او تعلق مىگيرد ، و قوانين مملكت حافظ پاكى خون خاندانها و حفظ اموال غيرمنقول آنان بود .\r\nبه اين ترتيب ، از نظر اقتصادى ، حكومت ساسانيان و صاحبنظران آن دوران ، مانند تنسر كه بيشتر از روحانيان بودند ، سعى مىكردند كه نظام اقتصادى موجود و مزاياى مالى طبقات ممتاز را با قوانين و نظامات ثابتى حفظ كنند . ابن مقفع ، از قول شاهنشاه ساسانى ، مىنويسد : « و من بازداشتم از آن‌كه هيچ مردم‌زاده ، زن عامه نخواهد تا نسب محصور ماند ، و هركه خواهد ، ميراث بر آن حرام كردم و حكم كردم تا عامه ، مستغل و املاك بزرگزادگان ، نخرند . . . تا هريك را درجه و مرتبه معين ماند . . . و به كتابها و ديوانها مدون گردانند . . . و حكم فرمود كه هريك از اين سنت بگذرد ، مستحق وضع درجه باشد . » « 2 »\r\nابن مقفع در جاى ديگر به طبقات و اعضاى اربعه جامعهء اشاره مىكند : « سر آن اعضا پادشاه است . عضو اول اصحاب دين ، و اين عضو ديگرباره بر اصناف است : حكام و عباد و زهاد و سدنه ( پرده‌داران ) و معلمان . عضو دوم ، مقاتله يعنى مردان كارزار ؛ و ايشان بر دو قسمند :\r\nسوار و پياده ، بعد از آن به مراتب و اعمال متفاوت . عضو سوم كتاب ، و ايشان نيز بر طبقات و انواع : كتاب رسايل ، كتاب محاسبات ، كتاب اقضيه و سجلات و شروط و كتاب سير ، و اطبا و شعرا و منجمان داخل طبقات ايشان . عضو چهارم را مهنه ( خادمان ) خوانند ، و ايشان برزيگران ( بازرگانان ) و راعيان و تجار و ساير محترفه‌اند ، و آدمىزاده بر اين چهار عضو در روزگار صلاح باشد مدام . » « 3 »\r\n\r\nزمينهء اجتماعى ، مقارن ظهور مزدك\r\nوضع طبقاتى و حدود و قيود اجتماعى در عهد ساسانيان قابل دوام نبود ؛ بخصوص كه وضع شاهنشاهى از عهد پيروز به بعد ، بيش از پيش وخيم گرديد . غير از مشاجرات مذهبى با عيسويان ، عوامل اقتصادى يعنى قحطى و كم‌آبى به آشفتگى اوضاع اجتماعى ايران كمك كرد . در چنين وضعى ، پيروز مجبور بود كه از اخذ ماليات صرفنظر كند ، و براى جلوگيرى از مرگ‌ومير ، به توزيع گندم بين مردم قحطىزده همت گمارد .\r\nقباد كه پس از پيروز ، به زمامدارى رسيد ، وارث وضعى آشفته بود . چند سال قحطى و جنگهاى بى مورد پيروز با هياطله ، حملات دائمى بدويان و عصيان ملل تابع ، وضع شاهنشاهى را سخت آشفته كرده بود . خزانهء مملكت به كلى خالى بود ، و كوشش سفراى قباد براى گرفتن\r\n\r\n\r\n","description":"","footnote":"\r\n( 1 ) . همان . ص 70 - 69 ( به اختصار ) .\r\n( 2 ) . همان . ص 65 .\r\n( 3 ) . همان . ص 57 .\r\n","page_name":" 639 ","page_number":647},
  {"content":"\r\n\r\nپول از دربار قسطنطنيه ، به نتيجه نرسيد . در چنين اوضاع و احوالى ، مزدك و همفكرانش به پا خاستند و بسرعت به تبليغ نظريات اجتماعى و مذهبى خود در بين مردم بينوا مشغول شدند .\r\nنجبا نيز به تحديد قدرت سلطنت و بهره‌كشى از اكثريت مردم مشغول بودند . در اين موقعيت بحرانى ، شاه كه از حمايت طبقات ممتاز مأيوس شده بود ، به تقويت مزدك و ياران او پرداخت .\r\nمزدك ضمن تبليغ مردم به صلحجويى ، از نظر اقتصادى ، خواهان مساوات بين افراد بشر بود . اين نظريات در جامعهء عصر ساسانى كه اختلاف طبقاتى شديدى در بين مردم حكومت مىكرد ، بسرعت منتشر شد و طرفداران بسيارى پيدا كرد .\r\nفردوسى اصول عقايد مزدكيان را چنين توصيف مىكند :\r\n زن و خواسته بايد اندر ميان * چو دين بهى را نخواهى زيان\r\nبدين دو بود رشك و آز و نياز * كه با خشم و كين اندر آيد به راز\r\nهمى ديو پيچد سر بخردان * ببايد نهاد اين دو اندر ميان \r\nدر جاى ديگر ، فردوسى ، با صراحت بيشتر ، اصول نظريات مزدك را بيان مىكند :\r\n همى گفت هر كو توانگر بود * تهيدست با او برابر بود\r\nنبايد كه باشد همى برفزود * توانگر بود تار و درويش پود\r\nزن و خانه و چيز بخشيدنيست * تهيدست كس با توانگر يكى است \r\n« ابن بطريق » دربارهء آيين مزدك ، مطالبى مىنويسد كه تقريبا با گفته‌هاى فردوسى يكسان است :\r\n« خداوند ارزاق را در روى زمين آفريد كه مردم آنها را ميان خود بطور برابرى قسمت كنند و كسى از ديگرى بيشتر نداشته باشد . ولى مردم بين خود ظلم مىكنند و هركسى نفس خودش را به برادرش ترجيح مىدهد . ما مىخواهيم در اين كار نظارت و وارسى كنيم و مال فقرا را از دولتمندان گرفته و از توانگران به تهيدستان بدهيم و از هركس كه مال و خدم و امتعهء زيادى داشته باشد ، گرفته و بين او ، و غير او مساوات برقرار كنيم تا آنكه احدى را بر ديگرى امتياز نماند .\r\nنظام الملك كه با انديشه‌هاى مساوات طلبانه به سختى مخالف است دربارهء او مىگويد :\r\n« مزدك گفت كه مال بخشيدنى است ميان مردمان ، كه همه بندگان خداى تعالى و فرزندان آدمند . . . بايد مال يكديگر را خرج كنند تا هيچكس را بيبرگى نباشد و درماندگى ، و متساوى - الحال باشند . و به اباحت مال راضى شد . آنگاه گفت : زنان شما چون مال شماست ، بايد كه زنان را چون مال يكديگر شناسيد تا هيچكس از لذات و شهوات دنيا بىنصيب نماند و در مراد بر همهء خلق گشاده بود . » « 1 »\r\nكريستنسن ، دربارهء اين نهضت اجتماعى ، مىنويسد : « پيشوايان مزدكيه در عمل مشاهده كردند كه مردمان عادى نمىتوانند از ميل و رغبت به لذات و تمتعات مادى ، از قبيل داشتن ثروت و تملك زنان و يا دست يافتن به زن مخصوصى كه مورد علاقه است رهايى\r\n\r\n\r\n","description":"","footnote":"\r\n( 1 ) . ابو على حسن بن على نظام الملك طوسى ، سياستنامه . به تصحيح و تحشيه محمد قزوينى ، ص 197 .\r\n","page_name":" 640 ","page_number":648},
  {"content":"\r\n\r\nيابنده مگر اينكه بتوانند اين اميال خود را بآزادى و بلامانع اقناع كنند ؛ پس اين قبيل افكار را مبناى عقايد و نظريات اجتماعى خود قرار دادند و گفتند كه خداوند كليهء وسايل معيشت را در روى زمين در دسترس مردمان قرار داده است تا افراد بشر آن را بتساوى بين خود قسمت كنند ، به قسمى كه كسى بيش از ديگر همنوعان خود چيزى نداشته باشد . نابرابرى و عدم مساوات در دنيا به جبروقهر ، از آن بوجود آمده است كه هركس مىخواسته تمايل و رغبتهاى خود را از كيسهء برادر خود اقناع كند . اما در حقيقت ، هيچكس حق داشتن خواسته و مال و زن .\r\nبيش از ساير همنوعان خود ندارد . پس بايد از توانگران گرفت و به تهيدستان داد تا بدينوسيله ، مساوات دوباره در جهان برقرار شود . زن و خواسته بايد ، مانند آب و آتش و مراتع ، در دسترس همگان بالاشتراك قرار گيرد . اين عمل خيرى است كه خداوند فرموده و نزد او اجر و پاداشى عظيم دارد . گذشته از تمام اينها دستگيرى مردمان عملى است قابل توصيه و باعث خشنودى خداوند است . . . انسان مكلف به عمل خير است در اصل شريعت آنان ( زردشت و مزدك ) نه تنها قتل بلكه اضرار به غير هم ممنوع بود . در مهمان‌نوازى ، مىگفتند كه ، هيچ‌چيز را نبايد از مهمان دريغ داشت ، از هر طايفه و هر ملتى مىخواهد ، باشد ؛ حتى نسبت به دشمنان هم بايستى به مهربانى و عطوفت رفتار كرد . » « 1 »\r\nراجع به چگونگى و علل نزديكى قباد با مزدك ، مدارك موثقى در دست نيست . بعضى مىگويند كه قباد از روى اعتقاد ، از مزدك پيروى مىكرد . برخى ، مانند ابو ريحان بيرونى ، مىگويند : « گرويدن قباد به آيين مزدك ، از راه اضطرار بود ؛ چه قدرت سلطنت در مقابل نفوذ پيروان اين آيين ، اثرى نداشت . »\r\nنلد كه ، خاورشناس آلمانى ، مىگويد : « گرويدن قباد كه پادشاهى نيرومند و با اراده بود به آيين مزدك نتيجهء ضعف و اضطرار او نبود بلكه گرويدن او به مذهب جديد ، براى درهم شكستن قدرت اشراف و روحانيان زردشتى بود . »\r\nكمونيسم مزدكى به علت آماده نبودن محيط و فقدان نقشهء اقتصادى و اجتماعى صحيح ، چندان نپاييد . انوشيروان در پى يك توطئهء محيلانه و سبعانه ، بسيارى از سران اين نهضت را زنده بگور كرد ، و از فعاليت علنى آنان كه جان به سلامت برده بودند به سختى جلوگيرى نمود .\r\nدر نتيجهء سختگيرى دولت ، مزدكيان به فعاليتهاى مخفى دست زدند . پيروان مزدك تا قرنها پس از نهضت اسلامى ، بطور مخفى ، به تبليغ آراء و نظريات خود مشغول بودند .\r\nپس از نهضت مزدكى ، انوشيروان و ديگر زورمندان آن دوران ، در راه تعديل اقتصادى و اجتماعى جامعهء عهد ساسانى قدمى برنداشتند . در نتيجه ، روزبروز ، عدم رضايت عمومى فزونى گرفت . وضع كلى مردم را از زبان برزويهء طبيب در كتاب كليله و دمنه ، چنين مىخوانيم :\r\n« در اين روزگار تيره . . . عدل ، ناپيدا و جور ظاهر ، ولؤم و دنائت مستولى و كرم و مروت متوارى ، و درستيها ضعيف و عداوتها قوى ، و نيكمردان رنجور و مستذل ، و شريران فارغ و محترم ، و مكرو خديعت بيدار و وفا و حريت ، در خواب . » در نتيجهء ظلم و بيدادگرى و عدم توجه به منافع اكثريت ، حكومت ساسانيان ، بسرعت ، در سراشيبى سقوط افتاد و با حملهء اعراب ، مقدمات شكست قطعى\r\n\r\n\r\n","description":"","footnote":"\r\n( 1 ) . آرتور كريستنسن ، ايران در زمان ساسانيان ، ترجمهء رشيد ياسمى ، ص 367 ( به اختصار ) .\r\n","page_name":" 641 ","page_number":649},
  {"content":"\r\n\r\nآنان فراهم گرديد .\r\n\r\n","description":"","footnote":"","page_name":" 642 ","page_number":650},
  {"content":"\r\n\r\n\r\nتعاليم اقتصادى قرآن\r\nدر قران غير از تعاليم و آموزشهاى مذهبى به مسائل اقتصادى ، اجتماعى و اخلاقى نيز توجه شده است ، ما در اينجا نمونه‌يى چند از تعاليم اقتصادى قران را نقل مىكنيم :\r\n يا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوهُ وَ لْيَكْتُبْ بَيْنَكُمْ كاتِبٌ بِالْعَدْلِ وَ لا يَأْبَ كاتِبٌ أَنْ يَكْتُبَ كَما عَلَّمَهُ اللَّهُ فَلْيَكْتُبْ وَ لْيُمْلِلِ الَّذِي عَلَيْهِ الْحَقُّ وَ لْيَتَّقِ اللَّهَ رَبَّهُ وَ لا يَبْخَسْ مِنْهُ شَيْئاً فَإِنْ كانَ الَّذِي عَلَيْهِ الْحَقُّ سَفِيهاً أَوْ ضَعِيفاً أَوْ لا يَسْتَطِيعُ أَنْ يُمِلَّ هُوَ فَلْيُمْلِلْ وَلِيُّهُ بِالْعَدْلِ . . . » \r\n- اينك ترجمه كامل آيه 281 ( سوره بقره )\r\nاى اهل ايمان چون به قرض و نسبيه معامله كنيد ، سند و نوشته‌اى تا زمانى معين بين - شما مبادله شود . بايد نويسندهء درستكارى معاملهء بين شما را بنويسد و از نوشتن ابا نكند ، كه خدا بوى نوشتن آموخته ، پس بايد بنويسد و مديون ، امضاء كند و از خدا بترسد و از آنچه - مقرر شده چيزى نكاهد ( و نيفزايد ) و اگر مديون سفيه يا صغير است و صلاحيت امضاء ندارد ولى او بعدل و درستى امضاء كند ، يا نتواند اقرار كند دو تن از مردان گواه آريد و اگر دو مرد نباشد ، يك تن مرد و دو زن ، هركه را طرفين راضى شوند گواه گيرند كه اگر يكى از آنها فراموش كند ديگرى را در خاطر باشد و هرگاه شهود را ( به مجلس يا به محكمه بخوانند ) از رفتن امتناع نكنند و در نوشتن آن با تاريخ معين مسامحه نكنيد ، چه معامله كوچك و چه بزرگ باشد . اين درست تر است نزد خدا . . تا شك و ريبى در معامله پيش نيايد كه موجب نزاع شود مگر آنكه معامله نقد و حاضر باشد كه دست به دست ميان شما ردوبدل شود در اين صورت باكى نيست كه ننويسند و هرگاه معامله كنيد در آن گواه گيريد . . . »\r\nو در آيه 282 سوره بقره آمده است :\r\n« و اگر در سفر باشيد و نويسنده‌يى براى تنظيم سند قرض و معامله نيايد براى وثيقه دين گروى گرفته شود و اگر برخى ، برخى را امين داند به آن كسى كه امين شناخته امانت بسپارد ، پس امين بايد امانت را ادا كند و از خدا بترسد و به امانت خيانت نكند و كتمان شهادت نكند . . . »\r\nهمچنين در سوره مطففين از آيه 1 تا 3 به كم‌فروشان هشدار و تذكر داده شده است كه از تقلب در كسب خوددارى كنند و از راه راست منحرف نشوند :\r\n\r\n","description":"","footnote":"","page_name":" 643 ","page_number":651},
  {"content":"\r\n\r\n  وَيْلٌ لِلْمُطَفِّفِينَ    الَّذِينَ إِذَا اكْتالُوا عَلَى النَّاسِ يَسْتَوْفُونَ   وَ إِذا كالُوهُمْ أَوْ وَزَنُوهُمْ يُخْسِرُونَ . \r\nواى به حال كمفروشان ، آنان كه چون به كيل چيزى از مردم بستانند . تمام بستانند و چون چيزى بدهند در كيل و وزن به مردم كم دهند .\r\nهمچنين در سوره بقره آيه 188 مىفرمايد :\r\n وَ لا تَأْكُلُوا أَمْوالَكُمْ بَيْنَكُمْ بِالْباطِلِ وَ تُدْلُوا بِها إِلَى الْحُكَّامِ لِتَأْكُلُوا فَرِيقاً مِنْ أَمْوالِ النَّاسِ بِالْإِثْمِ وَ أَنْتُمْ تَعْلَمُونَ . \r\n« مال يكديگر را به باطل و به ناحق مخوريد و كار را به داورى مكشانيد كه بوسيله رشوه و زور قسمتى از مال را بخوريد با اينكه بطلان دعوى خود را ميدانيد .\r\nو در سوره توبه آيه 34 چنين آمده است :\r\n وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ . \r\n« آنان كه طلا و نقره ذخيره مىكنند و در راه خدا انفاق نمىكنند ، آنان را به عذاب درد - ناك مژده ده . - و در زمينه اعتدال و ميانه‌روى در سوره اسرى چنين تعليم مىدهد :\r\n وَ لا تَجْعَلْ يَدَكَ مَغْلُولَةً إِلى عُنُقِكَ وَ لا تَبْسُطْها كُلَّ الْبَسْطِ فَتَقْعُدَ مَلُوماً مَحْسُوراً \r\n« نه زياد امساك و سختگيرى نما و نه زياده‌روى كن . كه از هردو پشيمان خواهى شد ( سوره اسرى ، آيه 29 )\r\nو در سوره آل عمران آيه 86 در مورد احسان و نيكوكارى مىفرمايد :\r\n لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ . \r\n« اگر از آنچه دوست داريد انفاق كنيد صواب كرده‌ايد .\r\nهمچنين در سوره اسرى آيه 26 تأكيد شده است كه از تبذير و زياده‌روى خوددارى شود و ولخرجمان و مبذرين برادران شيطان خوانده شده‌اند :\r\n\r\n","description":"","footnote":"","page_name":" 644 ","page_number":652},
  {"content":"\r\n\r\n « إِنَّ الْمُبَذِّرِينَ كانُوا إِخْوانَ الشَّياطِينِ » \r\n  وَ كانَ الشَّيْطانُ لِرَبِّهِ كَفُوراً وَ إِمَّا تُعْرِضَنَّ عَنْهُمُ ابْتِغاءَ رَحْمَةٍ مِنْ رَبِّكَ تَرْجُوها فَقُلْ لَهُمْ قَوْلًا مَيْسُوراً »  \r\nمبذران و كسانى كه در زندگى زياده‌روى مىكنند و اعتدال و ميانه‌روى را مراعات نمى - كنند ، برادر شيطانند و شيطانست كه نخست كفران نعمت پروردگار خود كرد . و چنان كه ارحام و بستگان و نزديكان و فقيران ذوى الحقوق از شما انتظار كمك دارند ، اگر فعلا نادار هستى ، در آتيه به لطف خداوند اميدوار باش و اگر اكنون به علت نداشتن ، از كمك به آنان اعراض مىكنى و توجه به حقوقشان نتوانى كرد ، بارى به گفتار خوش و با زبانى شيرين آنها را از خود دلشاد كن . بطور كلى در اسلام و قرآن كريم به مسأله انفاق و كمك به بينوايان و فقيران عنايت و توجه بسيار شده است « 1 » .\r\n\r\nآراء و نظريات اقتصادى در ايران بعد از اسلام\r\nمحققان و صاحبنظران ايران بعد از اسلام ، متأسفانه ، به مسائل اقتصادى كه ضرورىترين امور زندگى است ، با ديدى علمى و مشكل‌گشا توجه و عنايت نكرده‌اند ، و در پيرامون اين مسائل ، كتب و رسائل مستقلى كه راهنماى دولت و مردم در امور اقتصادى نظير كشاورزى ، صنعت و بازرگانى باشد ، به رشتهء تحرير در نياورده‌اند . با اين حال ، اگر كليهء آثار گذشتگان را ، از نظم و نثر ، مورد مطالعه قرار دهيم ، بطور جسته و گريخته ، با تعاليم و نظريات اقتصادى گذشتگان آشنا مىشويم . از جمله ، در كتاب قابوسنامه ، اثر عنصر المعالى امير كيكاوس كه در حدود سال 475 نوشته شده است ، در باب چهل و سوم ، « در آيين و رسم دهقانى و هرپيشه كه دانى » خطاب به فرزند خود ، مىگويد : « كه اگر دهقان باشى ، شناسندهء وقت باش ، و هرچيزى كه خواهى كشت ، مگذار كه از وقت خويش بگذرد . اگر ده روز پيش از وقت كارى بهتر كه يك روز پس از وقت كارى . و آلت و جفت گاو ساخته‌دار ، و گاوان نيك خر و به علف نيكودار ؛ و بايد كه جفتى گاو خوب هميشه زيادتى در گلهء تو باشد ، تا اگر گاوى را علتى رسد ، تو در وقت ، از كار فرونمانى و كشت تو از وقت در نگذرد ( يعنى دير نشود ) . چون وقت درودن ( يعنى درو كردن ) و كشتن باشد ، پيوسته از زمين شكافتن غافل مباش و تدبير كشت سال ديگر امسال\r\n\r\n\r\n","description":"","footnote":"\r\n( 1 ) . زندگى مسلمانان در قرون وسطى ، پيشين . ص 127 - 126 ( به اختصار ) .\r\n","page_name":" 645 ","page_number":653},
  {"content":"\r\n\r\nمىكن ؛ و هميشه كشت در زمينى كن كه خويشتن پوش باشد ، تو را نيز بپوشد ( يعنى به تو نيز سود برساند ) ؛ و هر زمينى كه خويشتن را نپوشد ترا نيز نپوشد . و چنان كن كه دايم به عمارت كردن مشغول باشى تا از دهقانى برخورى .\r\nو اگر پيشه‌ور باشى ، از جمله پيشه‌وران بازار ، در هر پيشه كه باشى ، زودكار و ستوده كار باش ، تا خريدار بسيار باشد و كار به از آن كن كه همنشينان تو كنند ، و به كم مايه ( يعنى اندك ) سود قناعت كن تا به يك‌بار ، ده ، يازده كنى ( يعنى از ده جزء يك جزء سودبرى ) . . . پس خريدار مگريزان به مكاس ( يعنى چانه‌زدن ) و لجاج بسيار ، تا در پيشه‌ورى مرزوق باشى و بيشتر مردم ستد و داد با تو كنند . تا چيزى همى فروشى ، با خريدار ، به جان و دوست و برادر و بار خداى ، سخن‌گوى ( يعنى فروتنى كن ) ؛ و در تواضع كردن ، مقصر مباش ، كه به لطف و لطيفى از تو چيزى بخرند و به نحسى و ترشرويى و سفيهى مقصود بحاصل نشود . و چون چنين كنى ، بسيار خريدار باشى ، ناچار محسود ( يعنى مورد رشك ) ديگر پيشه‌وران گردى ، و در بازار معروفتر و مشهورتر از جمله پيشه‌وران باشى .\r\nاما راست گفتن عادت كن ، خاصه بر خريده و از بخل بپرهيز و ليكن تصرف نگاه‌دار ( يعنى اصول بازرگانى را از دست مده ) و بر فرودست‌تر ببخشاى . . . و زبونگير ( عاجزكش ) مباش ، و با زنان و كودكان در معامله فزونى مجوى و از غريبان بيشى مخواه و با شرمگين بسيار مكاس مكن و مستحق را نيكودار و با پادشاه راستى كن ، و به خدمت پادشاه حريص مباش و با لشكريان مخالطت مكن و با صوفيان ، صافى باش و سنگ و ترازو راست دار و با عيال خود ، دودل و دو كيسه مباش و با همبازان ( شركاء ) خود خيانت مكن و صناعتى كه كنى از بهر كارشناس و ناكارشناس ، كار يكسان كن و متقى باش . اگر دستگاهت بود ، قرض دادن بغنيمت دار و سوگند بدروغ مخور و نه براست ؛ و از ربا خوردن دور باش ، و سخت معامله مباش . و اگر به درويشى وامى دادى ، چون دانى كه بيطاقت است ، پيوسته تقاضا مكن و پيوسته تقاضا مباش .\r\nنيكدل باش تا نيكبين باشى . تا حق تعالى بر كسب و كار تو بركت بخشد . . . آنچه شرط اين قوم است گفته آمد . » « 1 »\r\n\r\nراه تجارت و بازرگانى\r\nهمچنين در باب سى و دوم قابوسنامه ، تحت عنوان « اندر تجارت كردن ، مطالب جالبى از طرز تجارت و بازرگانى در قرون وسطى و خصوصيات آن ، مىخوانيم : بدان اى پسر « هرچند بازرگانى پيشه‌اى نيست رسوم اين چون رسوم پيشه‌وران است وزير كان گويند : « اصل بازرگانى بر جهل نهاده‌اند ، و فرع آن بر عقل . » و مىنويسد : « هركه او به طمع فزونى يك درم ، از شرق به غرب شود و از غرب به شرق به كوه و دريا ، و تن و خواسته را بر مخاطره نهد ، از دزد و صعلوك و حيوان مردم خوار و ناايمنى راه باك ندارد ، از بهر مردمان غرب ، نعمت شرق رساند و به مردمان شرق ، نعمت غرب رساند ، ناچار كه آبادانى جهان به دو باشد . . . و بازرگانى دو گونه است : يكى معامله ، يكى مسافره و معامله مقيمان را بود كه متاع كاسد را بر طمع فزونتر بخرند و اين مخاطره\r\n\r\n\r\n","description":"","footnote":"\r\n( 1 ) . قابوسنامه ، پيشين . ص 166 ؛ و منتخب قابوسنامه ، به اهتمام سعيد نفيسى ، ص 176 .\r\n","page_name":" 646 ","page_number":654},
  {"content":"\r\n\r\nبر مال بود . و دلير مردى بايد كه او را دل دهد كه چيز كاسد بخرد بر اميد فزونى . . . با دليرى ، بايد كه راستى و امانت دارد و طريق ديانت سپرد و از بهر سود خويش ، زيان ديگران نخواهد . . .\r\nبا مردمى كه در متاع بصارت ندارند معامله نكند . . .\r\nبزرگترين زيان بازرگانى را از سرمايه خوردن است . . . از غله خريدن بر اميد سود بپرهيزد . . . بر خريد دروغ نگويد . كافر و مسلمان را برخريده دروغ گفتن ناپسنديده بود . . . در معامله شرم ندارد . . . بىهمراه ، به راهى نرود و همراه ثقه جويد و در كاروان ، ميان انبوه فرو آيد و قماشه بجاى انبوه نهد و ميان سلاحداران ننشيند . اگر پياده باشد ، با سوار همراهى نكند . . .\r\nبا رصدبانان خيانت نكند . . . بىزاد ، به راه نرود و تابستان بىجامهء زمستان و در تابستان بىجامهء زمستان نرود . . . مكارى را خشنود دارد . . . جهد كند تا خود را به گرما و سرما و تشنگى و گرسنگى خو كند و اسراف نكند . . .\r\nاما سرمايهء بازرگانى راستى و ديانت بود . . . بسيار خر و بسيار فروش باش . . . بنسيه ، ستد و داد مكن . تا در سفر خشك ده نيمى يا بى ، به طمع ده يازده ، در دريا منشين . . . راستى پيشه كن و خوش ستد و داد باش . » « 1 »\r\nدر فصل ديگر ، مؤلف قابوسنامه ، به بسيارى از خصوصيات زندگى اجتماعى مردم ، در عصر ميانگين ( قرون وسطى ) اشاره مىكند و در مورد ناامنى راهها ، تأكيد مىكند كه « از مردم بيگانه راه مپرس كه بسيارى مردم ناپاك باشد ، كه راه غلط نمايد و از پس آيد و كالا بستاند . » در همين فصل ، مؤلف ، مردم مزاحم و انگل صفتان آن روزگار را معرفى مىكند ، و به فرزند خود ، تأكيد مىكند كه با آنان ، معاملهء نقد كند و اگر مال خود را به مردم « كم‌چيز و نو كيسه و دانشمند و علوى و كودك و يا وكيلان خاص قاضى و يا مفتيان شهر و يا خادمان بنسيه فروشد ، هنگام اخذ بها با دردسر بزرگى روبرو خواهد شد .\r\nدر همين مبحث ، مؤلف به فرزند خود ، تأكيد مىكند كه از كارشناسان و مردم آزموده و معتمد استفاده كند و آزموده را به ناآزموده ندهد . و مردم را به كردار بشناسد ، نه به گفتار . هر كرا آزمايى ، به كردار آزماى نه به گفتار ، و گنجشكى نقد به كه طاوسى بنسيه . و تا در سفر خشك ده نيم سوديابى ، به ده يازده در دريا منشين كه سفر دريا را سود تا كعب ( قوزك پا ) بود و زيان تا گردن . و بايد به طمع اندك ، سرمايهء بسيار به باد ندهى . و اگر بر خشكى واقعه‌اى افتد كه مال بشود ، مگر جان بماند ؛ و در دريا هردو را بيم بود . مال را عوض بود و جان را نباشد . . . كار خويش ، جمله ، به دست كسان مده . . . سود و زيانهاى خويش ، جمله شمار كرده دار و به دستخط خويش بر خويشتن واجب مكن ، تا اگر وقتى كه خواهى كه منكر شوى ، بتوانى . . . با غلامان خويش ، هميشه شمار كرده دار و معاملهء خود باز مىپرس ( يعنى به كارهاى اقتصادى خود رسيدگى كن ) تا از آگاه بودن سود و زيان خويش فرونمانى . و از مردم با خيانت بپرهيز ، و با مردمان خيانت مكن ، كه هركه با مردمان خيانت كند و پندارد كه آن خيانت با مردمان كردست ، غلط سوى اوست ؛ كان خيانت با خود كردست . . . تا بتوانى ، از خيانت بپرهيز كه هركه به يك‌بار خائن گشت ، هرگز كسى برو اعتماد نكند . و راستى پيشه كن كه\r\n\r\n\r\n","description":"","footnote":"\r\n( 1 ) . همان دو مأخذ . صفحات 166 و 167 به بعد .\r\n","page_name":" 647 ","page_number":655},
  {"content":"\r\n\r\nبزرگترين طرارى ( يعنى بزرگترين زرنگيها ) راستيست . نيك معامله و خوش ستد و داد باش و كس را وعده مكن . چون كردى ، خلاف مكن و خريده ( قيمت خريد ) مگوى و چون گويى راست‌گوى . . . و در معاملات ، در حجت ستدن و دادن ، هشيار باش . چون حجتى ( سندى ) بخواهى داد ، تا نخست حق بدست نگيرى ، حجت از دست منه .\r\nو هركجا روى ، آشنايى طلب كن . و اگر بازرگان باشى و هيچ بار به شهرى نرفته باشى ، با نامهء محتشمى رو ( يعنى با نامهء مرد محترمى برو تا تو را بشناسند ) . و با مردم ناسازنده ( ناسازگار ) و جاهل و احمق و كاهل . . . سفر مكن ، كه گفته‌اند : « الرفيق ثم الطريق . » و هركه ترا امين دارد ، گمان او در حق خويش دروغ مكن . و هرچه خواهى خريد ، ناديده و نانموده ( نشان نداده ) مخر . و هركه ترا امين دارد ، امين خود و او باش . و به شرط و پيمان مفروش ، تا آخر از داورى و گفت‌وگوى رسته باشى . و طريق كدخدائى نگاه‌دار كه بزرگترين بازرگانى كدخداييست از آن خانه ( يعنى عقل معاش داشتن ) و بايد كه كدخدايى پراكنده مكنى و حوائج خانه در سالى بيكبار . . . بخرى . از هرچه ترا به كار آيد ، دو چندان‌كه در سال به كار شود ، بخر . پس از نرخ آگاه باش و چون نرخ گران شود ، از هرچيزى نيمى به فروش از آنچه خريده باشى تا آن يك سال رايگان خورده باشى . در اين نه بزه ( گناه ) بود و نه بدنامى ؛ و هيچكس ترا بدين‌معنى به بخل منسوب نكند . . . اگر چارهء زيادت كردن دخل ندانى ، از خرج كمتر كن . » « 1 »\r\nتوجه به پس‌انداز و سود مشروع : صاحبنظران ما ، در قرون بعد از اسلام ، در مسائل اقتصادى نظرياتى اظهار كرده‌اند كه به كار بستن آنها در روزگار ما نيز كاملا ضرورى است .\r\nابو الفضل بيهقى مىگويد : « مايه نگاه مىبايد داشت و سود طلب كرد . » قرنها بعد ، سعدى در تأييد نظر او ، مىگويد :\r\n به مايه ، توان اى پسر سود كرد * چه سود افتد آن را كه سرمايه خورد \r\nولى عنصر المعالى ، قرنها قبل از سعدى ، با بيانى علمى ، مىگويد : « . . . خرج به اندازهء دخل كن تا نياز در تو راه نيابد كه نياز همه ، نه در خانهء درويشان باشد بلكه نياز اندر خانه‌اى بود كه دخل درمى بود و خرج درمى و حبه‌اى ، هرگز آن خانه بىنياز نبود . و بىنيازى در آن خانه بود كه درمى دخل بود ، و درمى و حبه‌اى كم‌خرج . هركه را خرج از دخل كمتر بود ، هرگز خلل در خانهء او راه نيابد . . . » اسراف را شوم دان . . . هر آفتى را سببى هست ؛ سبب درويشى اسراف دان . و نه همه اسراف خرج نفقات بود . . . در جملهء كارها اسراف مذموم است . از آنچه ، اسراف تن را بكاهد و نفس را برنجاند و عقل را برماند ، وزنده را بميراند . . . زندگى بر خويشتن تلخ مدار . . بر خويشتن هزينه كن كه چيز اگرچه عزيزتر است آخر از جان عزيزتر نيست . . .\r\nاز هر درمى دو دانگ ، به نفقات خويش و آن عيال خويش به كار بر . . . دو دانگ ذخيره بنه از بهر روز ضرورت را ، و پشت بر وى كن و به هر خللى از وى ياد ميار ؛ يا بگذار از بهر وارثان خود را يا روز ضعيفى و پيرى را تا فريادرس تو باشد . و آن‌دو دانگ ديگر كه باقى بماند به تجمل خويش كن ، و تجمل آن كن كه نميرد و كهن نشنود چون جواهر و سيمينه و زرينه و برنجينه و\r\n\r\n\r\n","description":"","footnote":"\r\n( 1 ) . ر ك : منتخب قابوسنامه ، پيشين . ص 188 - 183 ( به اختصار ) .\r\n","page_name":" 648 ","page_number":656},
  {"content":"\r\n\r\nمسينه و رويينه و آنچه بدين ماند . پس اگر بيشتر چيزى بود ، به خاك بده ( زراعت كن ) كه هرچه به خاك بدهى هم از خاك بازيابى و مايه دايم برجاى بود ، و سود حلال روان . . . به هر ضرورتى كه ترا بود ، وام مكن و چيز خويش به گرومنه . . . سود ناكرده خرج مكن . . . از سودى كه عاقبت آن زيان باشد ، بپرهيز و اگر خواهى با خواستهء بسيار درويش نباشى ، حسود و آزمند مباش . » « 1 » عنصر المعالى ، طبقهء پيشه‌وران را از طبقهء ممتاز و « محتشمان » جدا مىكند ، و در باب بيست‌وهفتم كتاب خود ، بر آن است كه « فرزندان مردان خاص را ميراثى به از ادب و فرهنگ نيست ، و فرزندان عامه را ميراثى به از پيشه نيست ، هرچند كه پيشه نه كار محتشمان بود ، هنر ديگرست و پيشه ديگر . اما از روى حقيقت ، نزديك من پيشه بزرگترين هنرى است . »\r\nسعدى نيز ، به مقام ارجمند پيشه‌وران و نقش توليدى آنان و نيازى كه جامعهء بشرى به آنان دارد در باب هفتم بوستان ، چنين اشاره مىكند :\r\n بياموز پرورده را دسترنج * وگر دست دارى چو قارون به گنج\r\nبه پايان رسد كيسهء سيم‌وزر * نگردد تهى كيسهء پيشه‌ور\r\nچو بر پيشه‌اى باشدش دسترس * كجا دست حاجت برد پيش كس ؟ \r\nسنائى در زمرهء كسانى است كه علم را با كار ، سودمند مىداند :\r\n علم با كار ، سودمند بود * علم بىكار ، پايبند بود \r\nدر پيرامون كار ، و ارزش اقتصادى و اجتماعى آن ، سخن بسيار گفته‌اند :\r\nكار عار نيست .\r\nكار به كاردان بسپاريد - منسوب به نوشيروان .\r\nكار امروز به فردا مفكن .\r\nبكن كارى كه كار از كار خيزد - ناصرخسرو .\r\nكار اسباب مىخواهد .\r\nكار استاد را نشان دگر است . ( از مجموعهء امثال ، چاپ هند . )\r\nكار امروز به فردا افكندن از كاهلى تن است - ابو الفضل بيهقى .\r\n كار امروز تو ، چو ساخته نيست * كار فردا چگونه خواهى ساخت \r\n- اديب صابر\r\nكار با عمل است .\r\nكار با خرقه نيست با حرفه است\r\n- كشف المحجوب\r\n كارخر است سوى خردمند خواب و خور * ننگ است ننگ ، با خرد از كارخر ، مرا \r\nناصرخسرو\r\n كار ، بىعلم بارو بر ندهد * تخم بىمغز بس ثمر ندهد \r\n\r\n\r\n","description":"","footnote":"\r\n( 1 ) . قابوسنامه ، پيشين . ص 120 .\r\n","page_name":" 649 ","page_number":657},
  {"content":"\r\n\r\n كار بىاستاد خواهى ساختن * جاهلانه جان بخواهى باختن \r\n- مولوى\r\nدر عمل كوش و ترك قول بگير - ابن يمين .\r\nكار جوهر مرد را زياد كند .\r\nكار بصبر و بروزگار برآيد - جمال الدين عبد الرزاق\r\n كار چو از روى عقل باشد و دانش * نرم شود همچو موم آهن و فولاد \r\nكار ، كرده نمىشود بسخن .\r\nكارى كه نه كار تست زنهار مكن - از مجموعهء امثال طبع هند « 1 »\r\nمتأسفانه از خصوصيات زندگى اقتصادى پيشه‌وران و بازرگانان در قرون وسطى ، اطلاع كافى نداريم . سنائى در كتاب حديقة الحقيقه ، كمابيش ، خصوصيات يك دكان بقالى را توصيف مىكند :\r\n بود در شهر بلخ بقالى * بىكران داشت در دكان مالى\r\nز اهل حرفت فراشته گردن * چابك اندر معاملت كردن\r\nهم شكر داشت هم گل خوردن * عسل و خردل و خل اندر دن\r\nابلهى رفت تا شكر بخرد * چونكه بخريد ، سوى خانه برد\r\nمرد بقال را بداد درم * گفت شكر مرا بده بكرم\r\nبرد بقال دست زى ميزان * تا دهد شكر و برد فرمان\r\nدر ترازو نديد صدگان سنگ * گشت دلتنگ از آن و كرد آهنگ\r\nمرد بقال در ترازوى خويش * سنگ صدگان نهاد از كم‌وبيش\r\nكرد از گل ترازو را پاسنگ * تا شكر بدهدش مقابل سنگ « 2 » \r\nدر تمام دورهء قرون وسطى ، به علت فقدان امنيت پايدار ، مردان ترسو و محافظه‌كار تن به فعاليتهاى بازرگانى نمىدادند ، با اين حال ، سلاطين و رجال عاقل و مآل‌انديش براى سعادت و آسايش مردم و آبادانى خزانهء خويش به نقش اقتصادى و سياسى بازرگانان توجه كرده‌اند . شعرا ، جهانگردان و صاحبنظران ، جسته‌جسته ، بموقعيت اجتماعى طبقهء پيشه‌وران و بازرگانان اشاره كرده‌اند :\r\n شهنشه كه بازارگان را بخست * در خير بر شهر و برزن ببست\r\nنكودار ، بازارگان و رسول « 3 » * كه نامت برآيد به صدر قبول \r\n- سعدى\r\n از خطر خيزد خطر ز آنرو كه سود ده چهل * برنبندد گر بترسد ، از خطر بازارگان \r\n\r\n\r\n","description":"","footnote":"\r\n( 1 ) . ر ك : لغت‌نامه ، [ دهخدا 
  ] شماره مسلسل 51 ، مادهء « كار » .\r\n( 2 ) . براى كسب اطلاع بيشتر از احوال پيشه‌وران و بازرگانان ، ر ك : مرتضى راوندى ، تاريخ اجتماعى ايران ج 3 ص 427 - 348 .\r\n( 3 ) . نمايندهء سياسى يا اقتصادى .\r\n","page_name":" 650 ","page_number":658},
  {"content":"\r\n\r\n تاجر ترسنده طبع شيشه جان * در طلب نه سود بيند نه زيان \r\n- مولوى\r\nابن حوقل ، ضمن گفتگو از شهر هرمز ، مىنويسد : « و در آنجا گروهى از بازرگانان توانگر بودند كه از جملهء آنان ، مردى بود . موسوم به حسن بن عباس كه شترهايى داشت و آنها را به اقصى بلاد هند و چين ، به تجارت مىفرستاد ؛ و او را غلامان زنگى بود كه بر در مسجد او پنج نوبت مىزدند . وقتى پادشاه كرمان ، محمد بن ارسلان شاه ، از وضع اين مرد آگاه شد ، گفت : اگرچه بر در او پنج نوبت بزنند ، من مانع او نمىشوم ؛ زيرا وى مردى است كه هر سال مبلغ صد هزار دينار از شترهايش به خزانهء من مىرسد ، و من آنها را به باد هوا مىدهم . » « 1 »\r\n\r\nآراء و نظريات اقتصادى غزالى\r\nغزالى ، در كيمياى سعادت ، مىنويسد : « مال دنيا براى تأمين غذا .\r\nجامه و مسكن است تا از اين راه ضروريات زندگى فراهم گردد . و مال بايد از طريق حلال بدست آيد نه از طريق حرام و شبهه و رشوت و گدايى .\r\nذخيره و جمع‌آورى مال براى رفع نيازمندى و حاجت اشكالى ندارد ، ولى آنچه زيادتر از حاجت است بايد به محتاجان داده شود . غزالى معتقد است كه هركسى بايد كه « خرج نگاه دارد ، تا جز باقتصار به كار نبرد ، و به اندك قناعت كند و به حق خرج كند ، كه خرج كردن نه به حق ، همچون كسب كردن نه از حق است . »\r\nغزالى در زمرهء صاحبنظرانى است كه به رعايت اقتصاد و قناعت سخت پايبند است ، و به هواخواهان عدالت اجتماعى مىگويد : عدل بىقناعت صورت نبندد . » « 2 »\r\nهرگاه نظريات غزالى را با آراء اقتصادى « سن توماداكن » ، كشيش و اقتصاددان غرب ، مقايسه كنيم ، به وجوه مشترك فراوانى برمىخوريم . داكن ، مانند غزالى ، ضمن احترام به مالكيت فردى ، معتقد بود كه هركس بايد هرچه مازاد بر احتياج دارد بين نيازمندان تقسيم كند تا عدالت نسبى برقرار شود . و غزالى نيز هشت قرن پيش ، مىگفت : استقرار عدالت اجتماعى بدون « قناعت » امكان‌پذير نيست . يعنى هركس بايد به اندازهء احتياج ، از نعم اين جهان برخوردار باشد و مازاد را در اختيار نيازمندان قرار دهد . نظامى گنجوى نيز سعادت را در سايهء عقل معاش و اعتدال امكان‌پذير مىداند :\r\n بخور چيزى از مال و چيزى بده * ز بهر كسان نيز چيزى بنه\r\nدر خرج بر خود چنان در مبند * كه گردى ز كم خوردگى دردمند\r\nمخور جمله ترسم كه ديرايستى * به پيرانه سر ، بد بود نيستى\r\nچنان نيز يكسر مپرداز گنج * كه آيى ز بيهوده خوارى به رنج\r\nبه اندازه‌اى كن برانداز خويش * كه باشد ميانه ، نه اندك نه بيش . » « 3 » \r\nخريد و فروش و معاملات : غزالى در كيمياى سعادت ، در مورد معاملات ، مىنويسد\r\n\r\n\r\n","description":"","footnote":"\r\n( 1 ) . صورة الارض ، پيشين . ص 8 .\r\n( 2 ) . ر ك : كيمياى سعادت ، پيشين . ص 556 - 555 .\r\n( 3 ) . ديوان نظامى گنجوى ، ( شرفنامه ) . ص 1082 .\r\n","page_name":" 651 ","page_number":659},
  {"content":"\r\n\r\nكه هر تاجر يا كاسبى « بايد هرچه رواندارد كه با وى كنند با هيچ مسلمانى نكند ؛ كه هركه مسلمانى را چيزى پسندد كه خود را نپسندد ، ايمان وى تمام نبود . » همچنين غزالى تعريف بى مورد از كالا كردن و سوگند خوردن را عملى ناصواب مىداند و مىنويسد اگر تاجر يا كاسبى عيب كالا را از خريدار پنهان دارد ، خيانت كرده است . بايد « بداند كه روزى ، از تلبيس زيادت نشود بلكه بركت از مال بشود و برخوردارى از مال نباشد ، و هرچه از طرارى ( يعنى دزدى و نادرستى ) بدست آيد ، بيكراه واقعه‌اى افتد كه . . . از كف برود و مظلمت بماند ؛ و چون آن مرد باشد كه آب در شير مىكرد . گله در كوه شد ، بيكراه ، سيل آمد و گله ببرد . آن كودك گفت كه : آن آب پراكنده كه در شير كردى ، بيكبار جمع شد و گاوان را ببرد . »\r\nو در مذمت كم‌فروشان مىگويد : واى بر كسانى كه چون بدهند كم‌فروشند ، و چون بستانند زيادت بستانند . » « 1 »\r\nاحتكار : غزالى با توجه به موازين شرعى ، در مورد احتكار و محتكر ، چنين مىنويسد :\r\nمحتكر ملعونست ، و محتكر آن بود كه طعام بخرد و بنهد تا گران شود ، آنگاه بفروشد . . . على مىگويد - رضى اللّه عنه - : « هركه چهل روز طعامى بنهد ، دل وى سياه گردد . » و وى را خبر دادند از طعام محتكرى ، بفرمود تا آتش اندر زدند اندر آن طعام . . . و بدان‌كه سبب اين تحريم ، ضرر خلق است كه قوت ، قوام آدمى است . . . چون يكى بخرد و در بند كند ، دست همه از آن كوتاه باشد ؛ چنان باشد كه آب مباح در بند كند تا خلق تشنه شوند و به زيادت بخرند . » « 2 »\r\nغزالى در جاى ديگر اين كتاب ، تحت عنوان « منكرات بازارها » مىنويسد منكرات بازارها آن است كه : « به خرنده دروغ گويند ، و عيب كالا پنهان دارند ، و ترازو و سنگ و چوب گز راست ندارند و در كالا غش در كنند ( يعنى چيز خارجى داخل جنس كنند ) و چنگ و چغانه ( نوعىساز ) فروشند ، و صورت حيوانات فروشند براى كودكان در عيد ، و شمشير و سپر چوبين فروشند براى نوروز ، و بوق سفالين براى سده ( مقصود جشن سده است در دهم بهمن ) و كلاه و قباى ابريشمين فروشند براى جامهء مردان ، و جامهء رفو كرده و گازر شسته فروشند و فرا نمايند كه نو است ؛ و همچنين هرچه در آن تلبيسى باشد ، و مجمره و كوزه و دوات و اوانى ( ظرف ) سيم‌وزر فروشند و امثال اين . و از اين چيزها بعضى حرام است و بعضى مكروه . اما صورت حيوان حرام است ، و آنچه براى سده و نوروز فروشند ، چون سپر و شمشير چوبين و بوق سفالين ، در نفس خود حرام نيست و ليكن اظهار شعارگبران است . » « 3 »\r\nحجة السلام غزالى ، چون قسمتى از عمر خود را در دستگاه سلجوقيان و دربار خلفاى عباسى سپرى كرده و غير از تعليم و تربيت نسل جوان در بغداد و نيشابور ، همواره مورد مشورت سلاطين سلجوقى و خلفاى عباسى و سياستمدارانى چون نظام الملك و فرزندانش قرار گرفته است ، نه تنها به امور سياسى عصر خود ( قرن پنجم هجرى ) كاملا آشنا بوده بلكه نسبت به مسائل اقتصادى دوران خود و سوءاستفاده‌هاى قدرتمندان نيز بيگانه نبوده است .\r\n\r\n\r\n","description":"","footnote":"\r\n( 1 ) . كيمياى سعادت ، پيشين . ص 277 - 275 . ( به تناوب و اختصار ) .\r\n( 2 ) . همان . ص 273 - 272 ( به اختصار ) .\r\n( 3 ) . همان . ص 407 .\r\n","page_name":" 652 ","page_number":660},
  {"content":"\r\n\r\nخوشبختانه ، در سالهاى اخير ، آثار و افكار اين نابغهء بزرگ شرق مورد پژوهش و تحقيق بسيارى از دانشمندان از جمله هانرى لائوست ، دانشمند و محقق نامدار فرانسوى ( استاد كلژدوفرانس ) قرار گرفته و مخصوصا انديشه‌هاى اقتصادى اين مرد ، در زمينهء انواع معاملات ، غبن ، ربا ، احتكار ، پول بد و انواع كسب ، با توجه به اوضاع اقتصادى و سياسى زمان و تأثير تعاليم اسلام بر انديشه‌هاى او ، مورد مطالعه و تحليل علمى واقع و در كتاب غزالى و سياست ، با بيانى ساده و روشن ، منعكس گرديده است .\r\nبه عقيدهء غزالى ، چهارگونه شغل و فن براى زندگى دنيوى آدمى ضرورى است : « اول فلاحت و كشاورزى و فنون وابسته به آن ، كه اسباب تغذيهء آدمى را فراهم مىآورد ؛ دوم نساجى است و شعبات آن‌كه پوشاك انسان را تهيه مىكند ؛ سوم هنر معمارى است كه مسكن آدمى را تأمين مىنمايد . در رأس اين سه رشته ، سياست قرار گرفته است . سياست است كه وسايل حيات انسان را در جامعه در دسترس او قرار مىدهد ؛ زيرا تنها در نوع زندگى گروهى است كه آدميان مىتوانند با يكديگر كمك و معاونت كنند و بدينوسيله وسايل معيشتشان را تأمين نمايند و بهبود بخشند - علمى كه زيست مسالمت‌آميز و سودآور را ، چه از لحاظ مادى و چه از نظر معنوى ، به آدمى مىآموزد سياست است . سياست در رأس حوايج انسانى و نيز در صدر كتاب عظيم غزالى قرار گرفته است . سياست از آنجهت ضرورى است كه بدون آن ، يعنى بدون نظم و سازمان ، جامعه در بىنظمى و هرج‌ومرج فرومىرود ( احياء . يكم ، ص 12 ) . « 1 »\r\nانسان ، حيوان سياسى : « سياست از آنجهت براى انسان ضرورى است كه انسان حيوانى است سياسى كه براى زندگى در جامعهء منظم و مرتب خلق شده است . نظم و ترتيب جامعه بايد به سبك ، نظم و ترتيبى باشد كه در عالم ، و نيز در وجود خود انسان ، حكمفرماست .\r\nدلايلى كه غزالى براى اثبات اين امر به كار مىبرد ، همان دلايلى هستند كه فيلسوفان و باطنيان ، يعنى حريفان فكرى او اقامه كرده‌اند . اهم آنها بدينقرار است : انسان وقتى مىتواند حوايج اوليهء خود را از قبيل تغذيه ، پوشاك ، و مسكن ارضا كند كه در جامعه‌اى زندگى كند كه در آن هنرها و حرفه‌هاى گوناگون قدرت وجود پيدا كرده‌اند . براى تغذيه ، هنر فلاحت لازم است ؛ براى پوشاك ، بايد دوزندگى دانست ؛ و براى مسكن و بناى ساختمان ، به وجود بنا و معمار احتياج است . بعلاوه ، انسان در چهارچوب حيات اجتماعى سازمان داده شده مىتواند به شكوفايى كامل برسد . و يا در گوشهء خلوت مىتواند در جست‌وجوى خدا ، به غور و تعمق فرورود . در ميان آشوب و بينظمى چنين امرى ميسر نيست . » « 2 »\r\nبا اين بيان ، غزالى از ارتباط نزديك اقتصاد با سياست سخن مىگويد و نشان مىدهد كه پيشرفت و شكفتگى اقتصادى فقط در پناه امنيت سياسى و قضايى امكان‌پذير است .\r\nغزالى كار و كسب را نوعى عبادت مىداند ، و كار و كسب مثبت و سازنده را بر ورد و دعا ترجيح مىدهد و با صراحت مىگويد : « پيشه‌ور مجبور است براى تأمين معاش خود و خانواده‌اش ، كسب و كار كند وى حق ندارد كه به عوض تأمين معاش خانواده ، وقت خود\r\n\r\n\r\n","description":"","footnote":"\r\n( 1 ) . هانرى لائوست ، سياست و غزالى ، ترجمهء مهدى مظفرى ، ج 2 ، ص 293 .\r\n( 2 ) . همان . ص 324 .\r\n","page_name":" 653 ","page_number":661},
  {"content":"\r\n\r\nرا صرف عبادات مستحب نمايد . » غزالى بر روى اين نكته انگشت مىگذارد كه « ورد پيشه‌ور همان كار و كسب و تأمين معاش است . » سپس غزالى مىگويد : « كسب معاش و تأديهء زكات از مازاد آن ، از جميع وردهايى كه تاكنون شرح داديم ، شريفتر و برتر است . » زيرا عبادات متعدى كه خير آن به ديگرى برسد بر عبادات لازم كه خير آن منحصر به عابد است ، فضيلت دارد . كسب و كار مثل زكات ، اگر با نيت مساعدت به ديگران و همكارى اجتماعى صورت بگيرد ، عبادتى است مستقل » ( احياء ، يكم ، ص 318 ) . « 1 »\r\nدر مورد كارمندان دولت : نيز ، غزالى مىنويسد كه متوليان و مأموران دولتى اگر وظيفهء خود را بدرستى انجام دهند ، بهتر است از اين‌كه وقت خود را صرف عبادات مستحب كنند . بنابه گفتهء عمر : « تكليف شرعى مأموران دولت ، انجام نمازهاى يوميه است . در شب ، مىتوانند به منظور تحكيم اعتقاد دينى . . . به هر نوع عبادت مستحب كه خود برمىگزينند ، بپردازند . » « 2 » ظاهرا منظور عمر اين است كه خدمت صادقانه به مردم ، از اداى مستحبات بهتر است .\r\nبه نظر غزالى ، در بين كليه واجباتى كه مسلمين مكلف به اداى آنها هستند ، كسب معاش از راه حلال و اجتناب از حرام ، يكى از مشكلترين آنهاست . غزالى براى كار و كسب و فعاليتهاى مثمر بشرى ، ارج و احترام فراوان قايل است . با اين حال ، مىنويسد : چهار گروه از كسب و تلاش معافند : عباد كه حيات خود را وقف عبادات جسمانى مىكنند ؛ عرفا كه زندگيشان را به مطالعهء امور باطنى دين اختصاص مىدهند ؛ علما ( فقها ، مفتيها و محدثين ) كه عمر خود را بر سر مطالعهء امور ظاهرى دين مىگذارند ؛ و بالاخره گروه چهارم ، امام ، سلطان ، قاضى و شهود شرعى يعنى كسانى كه وظايف عمومى مسلمين و تأمين احتياجات آنان را برعهده دارند . ( احياء . دوم ، ص 58 ) .\r\nمعاش اين چهار گروه ، از بيت المال و يا از اوقافى كه درآمدشان به فقرا و علما اختصاص دارد تأمين مىگردد . ابو بكر وقتى به خلافت رسيد ، بنا به درخواست صحابه ، از تجارت دست كشيد ، زيرا اين امكان وجود داشت كه اشتغال او به كسب و كار ، موجب اختلال ادارهء عمومى مسلمين گردد . « 3 »\r\nبموجب قرآن ، بيع حلال و ربا حرام است ، براى فهم نظريهء غزالى در باب اقتصاد ، دو مسألهء بيع و ربا حكم دو كليد را دارند . انسان در راه كسب معاش ، بايد بدوا شروط حليت و حرمت بيع ( يعنى شروط حلال و حرام بودن معامله ) را بشناسد ، و از اركان ثلاثهء آن‌كه عبارتند از عاقدين ، مبيع و عقد بيع آگاهى داشته باشد . . . معاملهء اشخاص نابالغ ، مجنون ، برده و نابينا باطل است . معامله‌اى كه با اشخاص نابالغ و مجنون انجام گرفته باشد ، از درجهء اعتبار ساقط است ، و بايع يا مشترى مسؤول ضرر و زيانى خواهد بود كه به مورد معامله وارد آيد . برده در صورت اجازهء صاحبش ، اهليت معامله دارد . . . و شخص كور ، از طريق توكيل شخص بينا ، اهليت معامله دارد ؛ ولى معاملهء مستقيم با شخص كور نافذ نيست « 4 » .\r\n\r\n\r\n","description":"","footnote":"\r\n( 1 ) و ( 2 ) . همان . ص 444 .\r\n( 3 ) . ر ك : همان . ص 445 .\r\n( 4 ) . همان . ص 449 .\r\n","page_name":" 654 ","page_number":662},
  {"content":"\r\n\r\nبه نظر غزالى ، معامله با عناصر متجاوز و ستمگر ، نظير سپاهيان ترك ( تركمانان و كردان ) و اعراب قطاع الطريق و كليهء كسانى كه به خيانت و ظلم و رباخوارى شهرت دارند ، جايز نيست مگر آنكه ثابت شود كه مورد معامله از طريق نامشروع بدست نيامده است .\r\nمبيع بايد مال مفيدى باشد ؛ مبيع بايد ملك بايع باشد و بايع قدرت بر تسليم شرعى و عملى آن را داشته باشد ( احياء . دوم ، ص 60 و 61 ) . « 1 »\r\nربا و حرمت آن در قرآن و حديث ، تصريح شده است .\r\n« در مورد ربا ، غزالى نظر خاصى دارد و تعيين حكم نمىكند بنا به رأى غزالى ، ربا گرچه حرمت شرعى دارد ولى رباخوار با رضايت طرف خود ، اين عمل را انجام مىدهد . بعلاوه علماء شرع در مورد غصب مال كه لازمه‌اش توسل به جبر است ، نظر قطعى ابراز نداشته و آن را بطور قاطع ، گناه كبيره نپنداشته‌اند . بنابراين ، اگر غصب را گناه كبيره ندانيم ، چگونه مىتوانيم ربا را كه در آن جبر به كار نرفته ، بلكه به اختيار و رضاى طرف بوده است ، گناه كبيره بدانيم ؟\r\nغزالى كه در ديگر مسائل سخت‌گير و دقيق النظر است ، در مورد ربا ، احتكار و پول نرمش و انعطاف خاصى از خود نشان مىدهد ( احياء . چهارم ، ص 19 ) . « 2 »\r\nاحتكار و پول بد : احتكار يعنى انباشتن مال به منظور بالا بردن قيمت ، در قرآن و سنت ، به علت آن‌كه موجب فساد و اختلال نظم عمومى مىشود ، حرام اعلام شده است . غزالى اين سؤال را طرح مىكند : آيا حكم حرمت احتكار نسبت به كليهء مواد خوراكى در جميع اوقات جاريست يا اينكه انباشتن بعضى از مواد جايز است و بستگى به موقعيت دارد . غزالى به سؤال خود ، چنين جواب مىدهد كه چون احتكار به صورت اطلاق و نامعين حرام شده است ، از اين جهت ، مىتوان در حكم حرمت ، به نوع مورد احتكار و وقت احتكار توجه نمود .\r\nبهر تقدير ، احتكار در مورد مواد خوراكى اوليه ضرورى ، موكدا حرام است . در اين مورد ، قاطبهء علماء متفقند ، اختلافشان بر سر مواد ديگرى است ، نظير دارو ، زعفران و گوشت . . .\r\nدر « وقت » احتكار نيز علما آراء مختلف دارند . . بعضى احتكار را فقط در زمان قحطى حرام شمرده‌اند . به نظر غزالى ، در تشخيص حرمت احتكار ، بايد ضرر و خساراتى كه از اين بابت به جامعه وارد مىآيد در نظر گرفته شود ( احياء . دوم ، ص 67 ) .\r\nبدين ترتيب ، غزالى نتيجه مىگيرد كه در زمان عادى ، انباشتن مواد غذايى كه ضرورت اوليه ندارند زيانى به جامعه وارد نمىآورد و احتكار محسوب نمىشود .\r\nبه جريان انداختن پول بد نيز ، جزو محرمات اقتصادى محسوب مىشود . در درجهء اول گناه آن متوجه كسى است كه پول بد را رايج مىسازد . چنين تصور مىرود كه در اينجا لبهء تيز انتقاد غزالى متوجه دولت است ؛ زيرا زيف يا پول بد ، پولى است كه دولت با نرخ تقلبى به - جريان مىگذارد . غزالى رواج پول بد را از سرقت نكوهيده‌تر و خطرناكتر مىداند ؛ چون خسارت وارده از سرقت ، خسارت محدودى است و حال آن‌كه پول بد باعث خسارت و ضررهاى نامحدودى مىباشد . براى جلوگيرى از رواج پول بد ، غزالى در احياء قواعدى را متذكر مىشود ؛ من‌جمله آن‌كه كسى كه پول به دستش مىافتد ، بايد آن را در چاه بيندازد . تاجر\r\n\r\n\r\n","description":"","footnote":"\r\n( 1 ) . همان . ص 451 .\r\n( 2 ) . همان . ص 496 .\r\n","page_name":" 655 ","page_number":663},
  {"content":"\r\n\r\nبايد بتواند پول بد را از پول خوب تميز دهد ، و منحصرا پول خوب قبول كند . در غير اين - صورت ، تاجر يا هركس كه پول بد بپذيرد ، گناهكار شناخته مىشود . البته مىتوان پول بد را گرفت ، به شرط آنكه قصد از گرفتن ، به دور انداختن آن باشد .\r\nبر سر مسألهء اخير نيز ، بين علما اختلاف است . عدهء كثيرى معتقدند كه اگر پول بد در كشور رواج داشته باشد ، قبول آن حرام نيست . اگر فقط در منطقهء خاصى رايج باشد ، مىتوان آن را گرفت مشروط بر آنكه گيرنده از ميزان و درجهء تقلبى بودن آن باخبر باشد .\r\nغزالى نتيجه مىگيرد كه در مسألهء پول بد ، پيمودن راه راست ، كار مشكلى است .\r\nغزالى كه بدوا پول بد را مثل احتكار بشدت محكوم مىكند ، در نتيجه‌گيرى به راه حل ميانه و معتدلى تن در مىدهد .\r\nدر زمينهء معاملات ، غزالى به دو حرمت شرعى ، يعنى ربا و غرر ( غبن ) ، توجه مىكند . از بين اين دو حرام ، غزالى غرر ( غبن ) و ايهام را خطرناكتر مىداند ، تا آنجا كه براى جادادن ربا در صف گناهان كبيره ، ترديد مىكند . چون در ربا تراضى طرفين تحقق پيدا كرده ولى دربارهء غرر چنين نيست .\r\nغزالى قبول مىكند كه غبن در جميع معاملات وجود دارد ؛ زيرا پايهء معاملات بر سودجويى قرار گرفته و لازمهء سودجويى كم‌وبيش تغابن است . . . بر خلاف ساير متكلمان ، نظير ماوردى كه احتكار و پول بد را بشدت محكوم مىكند ، غزالى در محكوم كردن اين دو شدتى بخرج نمىدهد . شايد دليل اين نرمش ، آن باشد كه در عصر او ، دولت عامل احتكار و رواج دادن پول بد بود . يا اينكه اشخاصى با همكارى دولت ، اين كار را مىكرده‌اند . » « 1 »\r\nدر حدود دو قرن بعد عبيد زاكانى ، با عبارتى طنزآميز ، محتكرين و انبارداران عصر خود را طى حكايتى ، مورد انتقاد قرار مىدهد : « در اين روزها ، بزرگزاده‌اى خرقه‌اى به درويشى داد . مگر طاعنان خبر اين واقعه به سمع پدرش رسانيدند . با پسر ، در اين باب ، عتاب مىكرد ؛ پسر گفت : در كتابى خواندم كه هركه بزرگى خواهد ، بايد هرچه دارد ايثار كند .\r\nمن بدان هوس ، اين خرقه ايثار كردم . پدر گفت : اى ابله ، غلط در لفظ ايثار كرده‌اى كه به تصحيف ( يعنى خطا ) خوانده‌اى . بزرگان گفته‌اند كه هركه بزرگى خواهد بايد هرچه دارد انبار كند تا بدان عزيز باشد . نبينى كه اكنون همهء بزرگان انباردارى مىكنند . » « 2 »\r\nاخلاق اقتصادى : غزالى مىگويد : هر مسلمانى ، از نظر عدالت و بنابر اصل « آنچه را بر خود نمىپسندى بر ديگرى مپسند » ، مكلف است كه از هرگونه ايراد ضرر به برادر مسلمان خوددارى كند ، و در كليهء معاملات صادق و يكرنگ باشد . فروشنده نبايد از كالاى خود به دروغ تعريف كند . اصولا نفس تعريف كردن از كالا نكوهيده است . تبليغات فريبنده و كاذب به دليل اقوى ، ممنوع است . به عكس ، فروشنده بايد معايب و نواقص مبيع را نشان دهد . مبيع را برحسب مورد ، بدقت ، وزن و اندازه‌گيرى كند . در گفتار خود ، منتهاى صداقت و امانت را به كار برد . پيغمبر رفتن به استقبال كاروان را به قصد گول زدن فروشنده و دادن\r\n\r\n\r\n","description":"","footnote":"\r\n( 1 ) . ر ك : همان . ص 547 .\r\n( 2 ) . عبيد زاكانى . كليات ( اخلاق الاشراف ) . به تصحيح عباس اقبال آشتيانى ، ص 23 .\r\n","page_name":" 656 ","page_number":664},
  {"content":"\r\n\r\nقيمتهايى كه با قيمتهاى شهر متفاوت باشند ، ممنوع ساخته است . همچنين فروشى كه با كمك عامل تردست انجام گيرد ، ممنوع شده است .\r\nعامل تردست كسى است كه براى گرم كردن بازار ، خود را به صورت مشترى در مىآورد تا بدين‌وسيله ، مشترى واقعى را به خريد كالا ترغيب و تحريض نمايد . اين كار نظير فروش حيوانى است كه براى پرشير نماياندن ، عمدا از دوشيدنش خوددارى مىكنند . « 1 »\r\nبه نظر غزالى ، اين قبيل اعمال در حكم سرقت است . بنابراين ، اقدام به هر عملى كه چنانچه خريدار از آن آگاه شود از خريد كالا خوددارى مىكند حرام است ( احياء . دوم ، 71 و 72 ) .\r\nتكليف احسان عبارت است از اين‌كه متعاملين رأسا منفعت و خير متقابل يكديگر را رعايت كنند . و اول از همه از گول زدن يكديگر ( مغابنه ) خوددارى كنند . . . بعضى از علما معتقدند كه سود اگر از يك سوم ارزش مبيع زيادتر باشد ، مشترى مغبون است و خيار غبن دارد .\r\n. . . قيمت متوسط و سود كم از لحاظ اقتصادى نيز منفعت بيشترى دربردارد ؛ زيرا فروشنده‌اى كه بدينطريق عمل مىكند ، كالاى بيشترى مىفروشد ، و بالنتيجه در جمع ، سود بيشترى به دست مىآورد . با توجه به اصل « احسان » ، وقتى از بىبضاعتى چيزى خريده مىشود نبايد نگران غبن بود . در عوض ، وقتى فروشنده آدم متمولى است ، بايد متوقع و سختگير بود .\r\nطلبكار بايد حوصله و نرمش به خرج بدهد . در مقابل ، بدهكار بايد دقيقا از عهدهء تمامى بدهىاش برآيد ، و بدهى خود را به نزد طلبكار برد نه آن‌كه طلبكار را نزد خويش بخواند .\r\n. . . به نظر غزالى ، دادوستد سنگ محك آدمى است ؛ زيرا در وقت دادوستد است كه ميزان تدين و ورع افراد روشن مىشود ( احياء . دوم ، ص 75 ) . « 2 »\r\nبه نظر غزالى ، جامعه به تاجر و كاسب نيازمند است ، و شخص بايد به كار و كسبى بپردازد كه براى جامعه مفيد و ضرور باشد ، و از مشاغل عبث و بيهوده ، نظير حكاكى ، جواهر - فروشى ، گچكارى تزيينى ، ساختن و فروش آلات موسيقى . . . خوددارى كند . كفن‌فروشى و تجارت مواد غذايى اوليه مذموم است . علاوه بر اين ، قصابى ، حجامت ، جاروكشى ، دباغى ، دلالى و صرافى كارهاى مناسبى نيستند .\r\nغزالى ، با توجه به تعاليم مذهبى ، مىنويسد : ملك ملك خداست و بر سبيل مجاز ، انسان مالك شناخته مىشود . در واقع ، انسان داراى حق انتفاع است و نه بيش . . . خدا به بندگان اجازه داده است كه برحسب احتياجشان از سفرهء او ارتزاق كنند . دست دراز كردن به حصهء ديگران ، ظلم حساب مىشود . كسى كه بيش از احتياج خود بردارد ، مال‌اندوزى كند ، و اموال را به خويشتن اختصاص دهد ، در حالىكه ديگران به آن نياز دارند ، چنين شخصى آدم ظالم و ستمگرى است . ( احياء دوم ، ص 82 ) « 3 » . با اين بيان . غزالى علاقه فراوان خود را به عدالت و اخوت و برابرى و برادرى مسلمانان آشكار مىكند .\r\n\r\n\r\n","description":"","footnote":"\r\n( 1 ) . سياست و غزالى ، پيشين . ج 2 ، ص 458 .\r\n( 2 ) . همان . ص 261 .\r\n( 3 ) . ر ك : همان . ص 465 .\r\n","page_name":" 657 ","page_number":665},
  {"content":"\r\n\r\nتوكل و پس‌انداز : با اينكه ظاهرا توكل به خدا با « پس‌انداز » مغايرت دارد به نظر غزالى ، اصل پس‌انداز با اصل توكل كاملا قابل تلفيق و همزيستى است ؛ مشروط بر آنكه پس‌انداز محدود به زمان باشد . داشتن يك سال تأمين مالى ، براى خود و خانواده حدى است كه بايد كسانى كه به خدا توكل دارند ، آن را رعايت كنند . . . به نظر غزالى ، كسى كه براى بيش از يك سال خود و خانواده‌اش ، پس‌انداز داشته باشد عمل حرامى انجام نداده است ؛ زيرا پس‌انداز كردن جزو طبيعت انسان است ، و انسان مثل موش و مورچه موجودى است پس‌اندازگر . براى جلوگيرى از ضرر و زيان مالى و جانى ، انجام اقدامات احتياطى ، مغابر با اصل توكل نيست . شرع خفتن بىحفاظ را در منطقه‌اى كه حيوانات درنده وجود دارد ، توقف در وادى را و ايستادن در پاى ديوار و محلى كه در شرف فروريختن است ، حرام كرده است .\r\nمىتوان به خدا توكل داشت و در عين‌حال ، در هنگام خروج از خانه ، در منزل را بست و براى جلوگيرى از فرار شتر ، و ايراد خسارت به ديگران ، اين حيوان را مقيد ساخت .\r\nپيغمبر به باديه‌نشينى كه پوزش مىطلبيد كه شترش را از روى توكل به خدا رها كرده و شتر خساراتى به اراضى ديگران وارد آورده است ، گفت : « با توكل زانوى اشتر ببند » . . . همچنين استعمال دارو براى رهايى از مرض ، مغاير با توكل نيست . . . نتيجه آنكه ، توكل نه تنها آدمى را از كوشش و كار دور نمىسازد بلكه او را به كار و كوشش برمىانگيزد . « 1 »\r\n\r\nتقسيم كار و تقسيم مسؤوليت\r\nنجم رازى ، كه در اواخر عهد خوارزمشاهيان ( مقارن حملهء مغول ) ، مىزيست ، در كتاب مرصاد العباد ، جسته‌جسته ، به مسائل اقتصادى توجه كرده است : « گندم تا نان شود ، بر دست چندين استاد صاحب صنعت گذر كند تا هركسى بر او صنعت خويش مىنمايد ؛ يكى گندم پاك كند ، يكى آرد كند ، يكى خمير كند ، يكى نواله كند ، يكى پهن كند ، يكى در تنور بندد ؛ نان تمام بر دست او شود ، اما آن همه بر كارى بايستند . . . » « 2 »\r\nبه نظر نجم رازى ، براى آنكه تخم به ثمر رسد ، غير از تخم ، آب ، آفتاب و هوا ، و اسباب و آلات ديگرى چون آهن ، چوب و ريسمان ضرورى است ، و براى به ثمر رسيدن اين مواد ، مردانى چون درودگر ، آهنگر ، رسن‌تاب بايد هنر خود آشكار كنند ، و براى همكارى اين گروه ، بايد نانوا ، قصاب ، بقال ، مطبخى و ريسندگان و بافندگان و شويندگان و دوزندگان ، هريك وظيفهء خود را انجام دهند . و اگر آسيابان و جلاب يعنى برده‌فروش و راعى يعنى چوپان و نجار و ستوران و ستوربانان و ديگر صنوف به كار نپردازند ، گردش كارها صورت نخواهد گرفت . به نظر رازى ، پس از فراهم شدن تمام اين مقدمات ، ( شاهى عادل لازم است تا برابرى و عدالت را رعايت كند ، و از تجاوز اغنيا بر ضعفا جلوگيرى كند تا هركس ، با امن و فراغت ، به كار خود پردازد . ) « 3 »\r\nنظريات اقتصادى خواجه نصير الدين طوسى : خواجه نصير الدين در فصل دوم از مقالهء دوم اخلاق ناصرى ، مىنويسد : « نظر در حال و مال ، بر سه وجه تواند بود : اول ، به اعتبار دخل ؛\r\n\r\n\r\n","description":"","footnote":"\r\n( 1 ) . ر ك : همان . ص 482 .\r\n( 2 ) . شيخ نجم الدين ابو بكر عبد اللّه بن دايهء رازى ، مرصاد العباد من المبدء الى المعاد . به اهتمام رياحى ، ص 147 .\r\n( 3 ) . ر ك : همان . ص 112 .\r\n","page_name":" 658 ","page_number":666},
  {"content":"\r\n\r\nدوم ، به اعتبار حفظ ؛ سوم ، به اعتبار خرج . » « 1 » سپس مىگويد : يا مال از طريق « صناعات و تجارات » بدست مىآيد ، و در اين صورت ، شخص بايد كفاف و تدبير و سعى پيشهء خود كند ، و يا مال از راه « مواريث و عطايا » بدست مىآيد .\r\nاگر كسى از مايه مصرف كند ، دارايى او در معرض زوال خواهد بود ، و اگر كسى از طريق قناعت و حرفت زندگى كند ، بيم زوال مال نخواهد بود . به نظر خواجه ، كسى كه از طريق كسب زندگى مىكند ، بايد در وزن و كيل تقلب نكند ، و به مشاغل پست و ناروا ، تن در ندهد .\r\nبه نظر خواجه نصير الدين ، كارهاى سياسى و كار ارباب ادب و فضل ( مانند كتابت و بلاغت و نجوم و طب و استيفاء و مساحت ) و كارهاى سپاهيگرى جزو « كارهاى شريف » بشمار مىآيند . كارهاى پست يا « صناعات خسيسه » كه منافى مصلحت عمومى است ، عبارتند از :\r\nاحتكار « و سحر و جادو و مسخرگى و مطربى و مقامرى و امثال اينها . به نظر خواجه ، كارهايى چون حجامى ، دباغى و كناسى ، « صناعت فرومايگان » است . انواع كسب و كارهايى چون كشاورزى ، درودگرى آهنگرى و جز اينها جزو « صناعت متوسط » بشمار آمده است .\r\nاز اندرزهاى اقتصادى خواجه نصير الدين اين‌كه : « هركه به صناعتى موسوم شود ، بايد كه در آن صناعت تقدم و كمال طلب كند و بمنزلهء نازل قناعت ننمايد و به دنائت همت راضى نشود . و ببايد دانست كه مردم را هيچ زينت نيكوتر از روزى فراخ نبود ، و بهترين اسباب روزى صناعتى بود كه بعد از اشتمالت بر عدالت به عفت و مروت نزديك باشد . هر مال كه به مبالغه و مكابره و عار و نام بد بدست آيد ، احتراز از آن واجب بود . و اما حفظ مال بىتثمير ( بهره‌بردارى ) ميسر نشود ؛ چه خرج ضروريست و در آن سه شرط نگاه بايد داشت : اول ، آنكه اختلالى به معيشت اهل منزل راه نيابد . دوم ، اختلالى به ديانت و عرض راه نيابد ؛ چه اگر اهل حاجت را با وجود ثروت محروم گذارد ، در ديانت لايق نبود . سوم ، آنكه مرتكب رذيلتى ، مانند بخل و حرص ، نگردد . چون اين شرايط رعايت كند ، حفظ ( يعنى حفظ مال ) به سه شرط صورت بندد : اول آنكه خرج با دخل مقابل نبود بلكه كمتر بود . دوم آنكه در چيزى كه تثمير آن متعذر بود ، مانند ملكى كه به عمارت آن قيام نتوان كرد ، صرف نكند . سوم آنكه رواج كار طلبد ؛ و سود متواتر اگرچه اندك بود ، بر منافع بسيار كه بر وجه اتفاق افتد اختيار كند ؛ و عاقل بايد كه از ذخيره نهادن اقوات و اموال غافل نباشد تا در اوقات ضرورت و تعذر ، مانند قحط سالها و نكبات و ايام امراض ، صرف كند . »\r\nبه نظر خواجه نصير الدين ، بازرگان عاقل كسى است كه تمام دارايى خود را در يك راه مصرف نكند بلكه قسمتى از ثروت خود را در راه اجناس و امتعه ، و قسمت ديگر را در ضياع و مواشى ، و قسمتى را در صناعات به كار اندازد تا اگر به حكم اتفاق ، در رشته‌اى از فعاليتهاى اقتصادى زيان ديد ، در رشته‌هاى ديگر ، منتفع گردد .\r\nديگر از اندرزهاى اقتصادى خواجه اين است كه نفقه را بر اهل و عيال سخت نگيرد ، و از انفاق و كار خير خوددارى نكند . دوم ، از اسراف و تبذير برحذر باشد . سوم اين‌كه از ريا - كارى و تفاخر و تظاهر خوددارى كند ، و اگر به كسى مال بخشيد ، آبروى او بر باد ندهد و\r\n\r\n\r\n","description":"","footnote":"\r\n( 1 ) . اخلاق ناصرى ، پيشين . ص 182 .\r\n","page_name":" 659 ","page_number":667},
  {"content":"\r\n\r\nبه اين و آن نگويد و خودنمايى نكند . « 1 »\r\nآقاى دكتر محسن صبا ، استاد دانشكدهء اقتصاد ، در پيرامون عقايد اقتصادى خواجه - نصير الدين طوسى ، چنين مىنويسد : « 2 » كتاب اخلاق ناصرى در حكمت عملى و اصول اخلاق است ، و اين كتاب را خواجه نصير الدين طوسى در حدود سال 633 هجرى قمرى ( 1235 ميلادى ) بنا به خواهش ناصر الدين عبد الرحيم ابن منصور ، حاكم اسمعيليه در قهستان ، تأليف كرده و به همين مناسبت ، آن را اخلاق ناصرى ناميده است . « 3 »\r\nكتاب اخلاق ناصرى مورد استفادهء نويسندگان و متفكران بسيار قرار گرفته . خود خواجه نيز براى تأليف اين كتاب ، مباحث آن را از كتب ديگر اقتباس كرده ؛ چنان كه مقالهء اول را از كتاب اخلاق ابن مسكويه ، به نام الطهاره ، مقالهء دوم را از تدابير المنازل ابن سينا و مقالهء سوم را از مدينهء فاضلهء فارابى گرفته است .\r\nكتاب ، داراى سه مقاله است : مقالهء اول كتاب ، در حكمت عملى و مقالهء دوم ، در تدبير منزل و مقالهء سوم ، در سياست مدن .\r\nدر مقدمه ، خواجه چنين مىنويسد : « چون مطلوب درين كتاب جزويست از اجزاى حكمت ، تقديم شرح معنى حكمت و تقسيم آن به اقسام ، از لوازم باشد تا مفهوم از آنچه بحث مقصور بر آنست معلوم شود . پس گوييم كه حكمت در عرف اهل معرفت ، عبارت است از دانستن چيزها چنان كه باشد و قيام نمودن بكارها چنان كه بايد » « 4 » و چون حكمت مربوط مىشود به زندگى مادى بشر و صنعت و آنچه مربوط مىشود به معاش انسان ، در اين قسمت كتاب ، به بسيارى از مسائل مربوط به اقتصاد اجتماعى اشاره شده ، و آنچه در كتاب آمده است تقريبا به صورت دستور ذكر گرديده ، و خواجه كتاب را برحسب تقسيم حكمت عملى ، بر سه قسم كرده است : اول تهذيب اخلاق ، دوم تدبير منزل و سوم سياست مدن . « 5 »\r\nدر تهذيب اخلاق ، كليهء مباحث مربوط به حكمت عملى ، مورد بحث قرار گرفته . در تدبير منزل ، علاوه بر مباحث تربيتى ، آنچه امروز اقتصاد خانواده ناميده مىشود ، گنجانده شده و قسمت سياست مدن كليهء مسائل اجتماعى را دربرمىگيرد . پس جاى تعجب نيست كه در چنين مجموعه‌اى ، به بسيارى از مسائل كه بعدها در علم اقتصاد ، اعم از خرد و كلان ، قرار گرفته برخورد مىكنيم .\r\n. . . خواجه از براى انسان در ميان موجودات زنده مقامى و الا قائل شده ، مىگويد : از براى حيوانات طبيعت بر وفق مصلحت و مسائل ، رفع احتياجات آنها را فراهم ساخته و غذاى\r\n\r\n\r\n","description":"","footnote":"\r\n( 1 ) . ر ك : همان . ص 186 - 182 .\r\n( 2 ) . چند سال پيش كه در كتابخانهء دانشكدهء اقتصاد مشغول مطالعه بودم ، دوست فاضل ديرين من ، آقاى دكتر محمد حسين تمدن استاد دانشكدهء اقتصاد ، اينجانب را از تتبعات گرانبهاى استاد فرزانه ، دكتر محسن صبا ، در پيرامون نظريات اقتصادى بعضى از صاحبنظران ايرانى ، آگاه ساختند . اينجانب با مراجعه به مجلهء تحقيقات اقتصادى ، خود را از تحقيق در زمينه‌هايى كه مورد بررسى ايشان قرار گرفته ، بىنياز ديدم و با كسب اجازه از استاد صبا ، به نقل تتبعات ايشان پرداختم .\r\n( 3 ) . ر ك : اخلاق ناصرى ، پيشين . ص 324 .\r\n( 4 ) . همان . ص 6 .\r\n( 5 ) . ر ك : همان . ص 10 .\r\n","page_name":" 660 ","page_number":668},
  {"content":"\r\n\r\nآنها كه بدل مايتحلل وجودشان مىباشد ، آماده و حاضر است و بوسيلهء موى و پشم بدن دفع سرما و گرما مىكنند و آلات مدافعه دارند كه بوسيلهء آنها از دشمنان خود احتراز مىتوانند جست و بوسيلهء آنها از خود دفاع خواهند كرد ، و ليكن انسان براى رفع احتياجات و نيازهاى خويش ، احتياج به تفكر و تدبير و ملاحظه و ديدن و تصرف در اشياء دارد . غذاى انسان بدون زراعت و درو كردن و آسيا كردن گندم و خمير كردن آرد و پختن نان ، بدست نمىآيد و لباس او نيز بدون رشتن و تابيدن و بافتن و دوختن و آماده ساختن چرم امكان‌پذير نيست و براى دفاع از خويش ، احتياج به صنعت دقيق و بسيار پيشرفته دارد . و البته اين پيشرفت و تفكر و تدبير در رفع نيازمنديهاى انسانى اعم از غذا و لباس و دفاع ، روزبروز محسوستر مىشود . « 1 » لذا خواجه نصير الدين آنچه را كه از براى پيشرفت انسان در مرحلهء علوم و مخصوصا صنعت لازم مىشمرد ، تفكر است و به اين معنى در سه مقالهء كتاب اخلاق ناصرى ، هركجا كه مورد يافته است اشاره كرده و مبناى هر جهش بشرى را بجانب كمال ، تفكر دانسته است .\r\nدر فصل هفتم ، مقالهء اول « بيان خير و سعادت كه مطلوب از رسيدن به كمال آنست » به تفكر در پيشرفت صنعت اشاره كرده و مراحل ايجاد يك شىء را كه منظور از آن بهبود بخشودن به وضع زندگى است بيان مىكند و مىگويد : « هر فعلى را غايتى و غرضى است » « 2 » و غرض چنان كه گفته شد ، سعادت انسان است و سعادت انسان در آن است كه به طرف كمال گام بردارد ، و چنانچه طالب كمال به مقصود خويش نزديكتر شود ، براى او فرح و خوشوقتى حاصل مىشود و براى بدست آوردن كمال مطلوب خود كوشش بيشتر مىكند . خواجه براى ايضاح مطلب خود ، به ذكر مثالى متوسل مىگردد و مىگويد : نجار ، ابتدا تصور فايدهء تخت را در ذهن خود تصور مىكند ، و سپس كيفيت عمل ساختن را در خيال خود مىپرورد « تا كيفيت عمل را به تمام در خيال نيارد » « 3 » ابتدا به عمل نمىكند و تا عمل تمام نشود ، فايدهء تخت ، كه فكر اول آن بود ، صورت نبندد . و در دنبالهء همين مطلب ، مىگويد : اصل مسلمى است كه كوشش انسان بايد بسوى غرض و مقصود معين باشد ، و در مقابل زحمت كمتر ، درآمد و نتيجهء بيشتر حاصل كند . و اين معنى را با عباراتى روشن در همان فصلى كه ذكر آن شد ، چنين بيان مىكند :\r\n« اما سبب آنكه گفتيم خير مطلق يك معنى است كه همهء اشخاص در آن اشتراك دارند ، آن است كه هر حركتى از جهت رسيدن به مقصدى بود ، و همچنين هر فعلى از جهت حصول غرضى باشد و در عقل جايز نيست كه كسى حركت و سعى بىنهايت همى كند نه از براى ادراك مطلوبى و آنچه غرض بود در هر فعلى بايد كه فاعل را در آن چيزى متصور باشد ، و الا عبث افتد و عقل آن را قبيح شمرد . » « 4 » چنان كه ملاحظه مىشود كوشش بىفايده ، در راههاى غير معقول منطقى نيست و سعى مردمى بايد در راهى باشد كه با كوشش كم نتيجهء بسيار حاصل شود و از درآمدهايى كه مطابق كوشش نتيجه نبخشد صرفنظر كند .\r\nاين مطلب نيز موردنظر است كه نتيجهء كوشش بايد به منظور نهايى معقول باشد و\r\n\r\n\r\n","description":"","footnote":"\r\n( 1 ) . ر ك : همان . ص 30 .\r\n( 2 ) . همان . ص 47 .\r\n( 3 ) . همان . ص 48 .\r\n( 4 ) . همان . ص 49 .\r\n","page_name":" 661 ","page_number":669},
  {"content":"\r\n\r\nوسايل بايد « نافع در طريق خير » باشد ، يعنى در حقيقت ، مكنت و ثروت به خودى خود ، مورد نظر نيست كه شخص فقط به جمع‌آورى مال همت گمارد ، بلكه بايد مكنت و ثروت همانطور كه گفته شد « نافع در طريق خير باشد » و اشخاص كه سعى و كوشش براى توليد و جمع‌آورى مال مىكنند ، به منظور آن باشد كه خود آن ثروت حاصل شده در راه بهبود اوضاع اجتماع صرف شود و شايد سرمايهء توليد ديگرى كه در راه پيشرفت وضع مردم باشد ، قرار گيرد . « 1 »\r\nدر مشاغل و حرف ، مانند كليهء حكماى سلف ، خواجه معتقد به درجات در خست و شرافت است ؛ اما اصولا در كسب فضيلت و برترى كسانى كه براى بدست آوردن « سعادت » به كار و كوشش و كسب علوم مىپردازند ، خواجه معتقد است كه كسب « كمال » از دو راه حاصل مىشود : يكى طبيعت كه خود مبدأ تحريك انواع اشياء بسوى كمال است ، و ديگرى صنعت .\r\nاما صنعت در تحت اراده و تفكر انسان قرار دارد ، و انسان با استمداد از امور طبيعى ، به طرف كمال صنعت پيش مىرود و بايد پيش برود .\r\nولى اين تحول صنعتى بايد به نحوى باشد كه انسان قادر شود به همان كمال طبيعت برسد و قدرت و توانايى صنعت بايد به حدى باشد كه با قواى طبيعى برابرى و همسرى نمايد و سپس از آن بالاتر رود و انسان در مقام صنعت به درجه‌اى نايل شود كه همان قواى طبيعى را ايجاد كرده و به مدد قوهء تميز و تدبير و هوش ، آن را چندين برابر كند .\r\nبراى روشن ساختن اين مطلب ، دستگاه جوجه‌كشى را مثال مىزند و مىگويد ؛ انسان اگر تخم‌مرغ را در حرارتى مطابق حرارت بدن مرغ نگاه دارد ، همان كمالى را كه طبيعت ايجاد مىكند و انتظار آن را دارد ، حاصل مىشود و جوجهء مرغ سر از تخم برمىآورد ؛ اما اين امر و تدبيرى كه انسان به كار برده است يك نتيجهء فوق العاده خواهد داشت و آن بدست آوردن جوجه و مرغ به مقدار زياد است ؛ به مقدارى كه بدست آوردن آن از راه خواباندن مرغ امكان‌پذير نيست .\r\nلذا انسان بايد به اسرار طبيعت واقف شود و پس از وقوف به آنها كوشش كند با كمك همان طبيعت و بوسيلهء صنعت ، كارى كند كه نتيجهء آن چند برابر باشد . « 2 »\r\nو همين صنعت است ، يعنى صنعتى كه رو به كمال پيش مىرود ، كه انسانيت را كه توسط طبيعت وجود تمام يافته ، توسط صناعت ، بقاى حقيقى مىبخشد . « 3 » ولى براى رسيدن به كمال صنعت ، دو مسأله اهميت خاص دارد : يكى سنجيدن استعداد اشخاص ؛ چه براى بعضى از روى خلقت قبول فضيلت آسانتر است و شرايط استعداد در آنها بيشتر ؛ ديگر آنكه بايد استعدادها به كار افتاده شود و ايجاد ممارست شود تا اينكه كارگران در كار خود ماهر شوند .\r\nخواجه پيشرفت هركس را در رشتهء خود به نحوى خواستار است كه او در آن فن كمال مهارت را پيدا كند تا بتواند آن عمل را بنحو كمال و به سهولت انجام دهد تا به حدى كه « به سمت\r\n\r\n\r\n","description":"","footnote":"\r\n( 1 ) . ر ك : همان . ص 50 .\r\n( 2 ) . ر ك : همان . ص 120 .\r\n( 3 ) . ر ك : همان . ص 121 .\r\n","page_name":" 662 ","page_number":670},
  {"content":"\r\n\r\nآن فضيلت موسوم باشد . » « 1 » چنين شخصى وقتى به درجهء كمال رسيد ، او « سعادت مدنى » را يافته و « به اجتماع و تمدن متعلق » است . « 2 »\r\nمسئلهء جمعيت : دربارهء تكثير جمعيت و بالا رفتن آن بتناسب هندسى ، خواجه نصير الدين همعقيده با مكتبى است كه تزايد جمعيت بشرى را مضر مىدانند ؛ زيرا باعث آن خواهد شد كه جا و محلى براى ساكنين دنيا باقى نماند و بدون ترديد ، قبل از اين وضع ، قحطى و گرسنگى مقدار زيادى از جمعيت بشرى را از بين خواهد برد . و در كتاب خود ، مرگ‌ومير را براى نظام كلى ، لازم مىشمرد و ، از اين حيث ، خود را يكى از طرفداران بدبينان قلمداد مىكند .\r\nالبته خواجه نصير مدعى ابتكار در اين انديشه نيست و آن را از انديشه‌هاى قديم مىشمرد و صراحتا آن را از قول استاد ابو على مسكويه نقل مىكند و به بيانى بسيار روشن ، وضع دنيايى كه جمعيت آن باقى بماند ، وصف مىكند كه ديگر حتى جاى ايستادن براى كسى باقى نخواهد ماند . و چون كلام خود او در اين زمينه بسيار روشن و فصيح است ، عين آن را نقل مىكنيم :\r\n« و اگر اسلاف و آباء ما وفات نكردندى ، نوبت وجود به ما نرسيدى . چه اگر بقاء ممكن بودى ، بقاى متقدمان ممكن بودى ؛ و اگر همهء مردمانى كه بوده‌اند با وجود تناسل و توالد باقى بودندى ، در زمين نگنجيدندى .\r\nو استاد ابو على ، رحمت اللّه عليه ، در بيان اين معنى ، تقريرى روشن كرده است ؛ مىگويد كه تقدير كنيم كه مردى از مشاهير گذشتگان كه اولاد و عقب او معرف و معين باشند ، چون امير المؤمنين على عليه السلام ، با هركه از ذريه و نسل او در عهد او و بعد از وفات او در اين مدت چهارصد سال كه بوده‌اند ، همه زنده بودندى ، همانا عدد ايشان از ده بار هزار هزار زياده‌تر شدى . چه ، بقيتى از ايشان كه امروز در بلاد ربع مسكون پراكنده‌اند ، با قتلهاى عظيم و انواع استيصال كه به اهل اين خاندان راه يافته است ، دويست هزار نفر نزديك بود . و چون اهل قرون گذشته و كودكان كه از شكم مادر بيفتاده باشند با جمعهم به اين جمع در شمار آرند ، بنگر كه عدد ايشان چند هزار باشند و به هر شخصى كه در عهد مبارك او بوده است در اين مدت چهارصد سال ، همين مقدار با آن مضاف بايد كرد تا روشن شود كه اگر مدت چهارصد سال مرگ از ميان خلق مرتفع شود و توالد و تناسل برقرار بود ، عدد اشخاص به چه غايت رسد . و اگر اين چهارصد سال مضاعف شود ، تضاعيف خلق ، بر مثال تضاعيف بيوت شطرنج ، از حد ضبط و حيز احصاء متجاوز شود و بسيط ربع مسكون كه نزديك اهل علم مساحت ممسوح و مقدر است ، چون بر اين جماعت قسمت كرده آيد ، نصيب هريك آنقدر نرسد كه قدم بر آن نهاده برپا بايستند . تا اگر همه خلق دست برداشته و راست ايستاده و به‌هم باز رسيده خواهند كه بايستند ، بر روى زمين نگنجد تا به خفتن و نشستن و حركت و اختلاف كردن چه رسد ، و هيچ موضع از جهت عمارت و زراعت و دفع فضلات خالى نماند . و اين حالت در اندك مدتى واقع شود .\r\nفكيف كه اگر به امتداد روزگار و تضعيفات نامحصور هم بر اين نسبت بر يكديگر\r\n\r\n\r\n","description":"","footnote":"\r\n( 1 ) . همان . ص 123 .\r\n( 2 ) . ر ك : همان . ص 124 .\r\n","page_name":" 663 ","page_number":671},
  {"content":"\r\n\r\nمىنشينند . و از اينجا معلوم شد كه تمناى حيات باقى در دنيا و كراهت مرگ و وفات و تصور آنكه طمع را خود بدين آرزو تعلقى تواند بود ، از خيالات جهال و محالات ابلهان بود . و عقلا و ارباب كياست خواطر و ضماير از امثال اين فكرها منزه دارند و دانند كه حكمت كامل و عدل شامل الهى آنچه اقتضاء كند ، مستزيدى را بر آن مزيدى صورت نبندد و وجود آدمى بر اين وضع و هيئت وجودى است كه از براى آن هيچ غايت متصور نشود . پس ظاهر شد كه موت مذموم نيست چنان كه عوام تصور كنند بلكه مذموم خوفى است كه از جهل لازم آمده است . » « 1 »\r\nبا نقل قولى كه ما در اينجا از كتاب اخلاق ناصرى كرديم ، با نظريهء دو تن از دانشمندان ايران ، كه جمعيت دنيا روبتزايد است و بايد بشريت از اين ازدياد انديشناك باشد ، آشنا شديم : اول ، خواجه نصير الدين طوسى كه چنان كه ذكر شد اصول نظرهاى خود را از كتاب الطهاره گرفته است . دوم ، ابن مسكويه كه كتاب او بتوسط خواجه طوسى ترجمه شده است .\r\nلذا اين نظريهء ازدياد جمعيت تا زمان خواجه نصير الدين مدت سه قرن متمادى مورد بحث و فحص طبقهء متفكر و دانشمند ايران كه با كتب سابق الذكر سروكار داشته‌اند ، بوده است .\r\nقبلا ديديم خواجه نصير الدين طوسى براى رفع نيازمنديهاى انسانى ، لزوم تفكر و انديشه و پيدا كردن راه عملى يعنى صنعت را واجب مىشمرد ، ولى در ابتداى مقالهء دوم كتاب خود ، كه در تدبير منازل است ، تكمله‌اى بر اين مطلب آورده و انسان را در انجام رفع نيازها ، محتاج به معاضدت مىداند و مسألهء تعاون را در امور طرح مىكند . تفاوت انسان و ديگر حيوانات در اين است كه وقتى حيوانات رفع نيازشان از عطش و گرسنگى و تهيهء منزل شد ، ديگر حركتى نمىكنند و سعى و كوششى از خود نشان نمىدهند ؛ اما انسان چون نيازمند به غذا و لباس و منزل است و غذا و لباس و منزل او فورا آماده نمىگردد و بايد روزهاى متمادى براى بدست آوردن آنها صرف كرد ، و حفظ و حراست آنچه آماده شده ، و يا بايد آماده گردد از دست يك نفر برنمىآيد ، لذا واجب است كه انسان همنوعان خود را به كمك بطلبد .\r\nلزوم همكارى ارباب حرف و صنايع : براى تهيهء نان ، كه پس از انديشه و تفكر ، انسان راه پختن آن را يافته ، بايد گندم در دسترس داشت و اين گندم را بايد ذخيره كرد . اما ذخيره كردن گندم بايد در محلى باشد كه فاسد نشود و يا به دست اين و آن نيفتد . پس بايد خانه‌اى ساخت ، و ساختن و پرداختن اين خانه براى آنكس كه به كار زراعت پرداخته امكان - پذير نيست و يا بسيار مشكل است . بهرحال ، براى نگاهدارى اين خانه و آنچه از قوت و غذا و لباس و وسايل ، از آلات و ادوات ، در آن است احتياج به يك نفر است كه در آن خانه مقيم باشد و آنچه در آن است نگاهدارى كند . از همين‌جا مسألهء تعاون شروع مىشود . و اما تا اين گندم به خانه بيايد و ذخيره گردد ، آيا تنها يك تن مىتواند تمام وسايل را ، از آماده كردن زمين براى بذر كاشتن و درو كردن و پاك كردن و انبار كردن فراهم سازد ؟ براى درو كردن به داس احتياج است و داس از آهن است ؛ آهن آن از ميان زمين بدست مىآيد ؛ بايد به كوره\r\n\r\n\r\n","description":"","footnote":"\r\n( 1 ) . همان . ص 164 - 163 .\r\n","page_name":" 664 ","page_number":672},
  {"content":"\r\n\r\nبرود و تصفيه شود و به دست آهنگر سپرده شود كه آن را با وسايل و ادواتى به صورت داس درآورد . دستهء داس از چوب است كه كار نجار مىباشد ، و اغلب وسايل نجار را آهنگر ساخته است . پس هيچيك از طبقات مردم بىنياز از تعاون نيستند و بايد به كمك يكديگر برخيزند تا كار همه راست آيد و نيازها مرتفع گردد . « 1 »\r\nاين مطلب باز در فصل اول مقالهء سوم تأييد شده و در آن باب نيز از لزوم تعاون بحث شده و خواجه متذكر گرديده كه هر شخصى به ترتيب ، به غذا و لباس و مسكن و سلاح احتياج دارد ، و اگر لازم باشد كه به تهيهء ادوات درودگرى و آهنگرى بپردازد و از آنها آلات درو كردن و آسياب كردن و رشتن و تابيدن و ديگر صنعتها را فراهم سازد زمان به دو اجازه نمىدهد كه يكى از اين آلات و ادوات را چنان كه لازم است فراهم كند . « 2 »\r\nولى چنانچه معاونت پيش آيد ، همهء اين اشكالات بر طرف مىشود و براى اينكه اصول تعاون دوام يابد ، در انجام اين معاونت بايد رعايت « قانون عدالت » بشود . اما اين عدالت به چه وسيله برقرار مىشود ؟\r\nبراى رعايت اين عدالت ، احتياج به معامله پيش مىآيد . اين معامله بايد پايهء آن بر روى عدل و انصاف باشد .\r\nاز اين‌رو مردم به صنايع مختلف روى مىآورند ، و همين امر نظامى در دنيا بوجود مىآورد ؛ هركس به شغلى خاص رغبت مىكند و مهمات همهء مردم باينصورت تكافى مىشود و بوسيلهء معامله مساوات برقرار مىگردد . اين مساوات بوسيلهء پول ( دينار ) حاصل مىگردد .\r\nاما اول شرط برقرارى اين عدالت چيست ؟\r\nچنان كه گذشت ، مردم به‌هم محتاج مىباشند و كمال مطلوب و يا حتى نزديك شدن به كمال ، براى كسى حاصل نشود مگر اينكه از ديگران استعانت جويد . پس نوع بشر احتياج دارد كه گرد هم آيد و هركس به ديگرى در مورد لزوم و بموجب درخواست او كمك و مساعدت كند ، و گذشته از اين‌كه اين روابط براى آنكه برقرار بماند ، بايد برپايهء عدالت استوار باشد ، همين روابط ايجاد محبت در بين افراد مىكند . اين محبت از نظر علم اخلاق بر عدالت رجحان و برترى دارد . « 3 »\r\nهنگامى كه اين محبت و الفت در بين مردم ايجاد شد ، براى بقا و دوام آن ، احتياج به معامله پيش مىآيد ؛ معامله كه پايهء آن نيز بر عدالت است « 4 » .\r\nلزوم پول براى انجام معاملات : مسألهء لزوم پول را براى معاوضه و معامله ، خواجه در فصل هفتم مقالهء اول كتاب خود طرح مىكند و پول را براى برقرارى عدالت در معاملات ، و اين‌كه هيچيك از طرفين دچار ضرر و زيان نگردند و ملاكى براى معاوضه در بين باشد ، لازم مىشمرد ، و اين امر را نتيجهء برقرارى نسبت بين دو چيز مىداند و براى نظام زندگى ، آنچه را در بين مردم ردوبدل مىشود ، مانند خدمات و كالاها ، به سه نوع تشخيص مىدهد :\r\n\r\n\r\n","description":"","footnote":"\r\n( 1 ) . ر ك : همان . ص 176 و 181 .\r\n( 2 ) . ر ك : همان . ص 222 .\r\n( 3 ) . ر ك : همان . ص 231 .\r\n( 4 ) . همان . ص 101 .\r\n","page_name":" 665 ","page_number":673},
  {"content":"\r\n\r\n« اول : آنچه تعلق به قسمت اموال و كرامات دارد ،\r\nدوم : آنچه تعلق به قسمت معاملات و معاوضت دارد ،\r\nسوم : آنچه تعلق به قسمت امورى دارد كه تعدى را در آن مدخلى بود ؛ چون تأديبات و سياسات . »\r\nسپس به توضيح اين سه قسم مىپردازد ، و براى معاملات مثالى مىزند و مىنويسد :\r\n« مىگوييم نسبت اين جامه با اين زر چون نسبت اين زر با اين كرسى است ؛ پس در معاوضهء جامه و كرسى حيفى نيست » « 1 » و براى خدمات نيز مثالى ذكر مىكند و لذا پول را كه به نظر او بايد طلا باشد و آن را به نام دينار ( در مقابل درهم ) مىنامد ، لازم مىشمرد ، و آن را يكى از نواميس سه‌گانه مىداند . خواجه از حفظ ناموس در اين بحث ، تدبير و سياست را اراده كرده است . پس دينار ، مساوات دهندهء اختلافات از هر حيث مىتواند باشد و لذا مىتوان هر جنس و كالايى را با دينار سنجيد و نسبتى قائل شد و در حقيقت آن را تقويم كرد و پس از اين ، قيمت‌گذارى كالاها و خدمات ، مشاركت و معامله از هر حيث امكان‌پذير مىگردد . « 2 »\r\nاما براى پول چرا فلز طلا را بايد برگزيد ؟\r\nدر كتب اقتصاد جديد ، متذكر مىگردند كه ديرزمانى است بشر خواص طبيعى زر و سيم را دريافته و اين دو فلز را بجاى كالايى كه در ابتداى امر واسطهء معاملات بوده برگزيده ؛ و اين خاصيتها از اينقرار است :\r\n1 ) طلا و نقره را مىتوان به قطعات كوچك تقسيم كرد ، و اين تقسيم كردن از بهاى آنها نمىكاهد و ارزش هر قطعه متناسب با وزن آن است .\r\n2 ) قابليت تورق اين دو فلز بسيار است و مىتوان اين دو فلز را به صورت ورقهاى بسيار نازك درآورد .\r\n3 ) طلا و نقره‌اى كه به قطعات كوچك تقسيم شده است ، دوباره مىتوان به‌هم متصل كرد و يك قطعهء واحد ساخت و جمع قطعات باز بهاى مجموع آنها را خواهد داشت .\r\n4 ) كمياب بودن اين دو فلز سبب شده است كه آنها را براى مبادلهء كالاها انتخاب كنند .\r\n5 ) به علت كميابى ، ارزش آنها زياد است و حمل و نقلشان به مقدار كم‌آسان .\r\n6 ) زروسيم با مرور زمان ضايع و فاسد نمىگردد .\r\n7 ) خواص طبيعى اين دو فلز در همه‌جا يكسان است و اين دو فلز قابل تشخيص مىباشد .\r\n8 ) بعلل فوق ، طلا و نقره مورد علاقه همهء مردم جهان قرار گرفته و از اينجهت از نظر داخلى و بين المللى ، توانسته‌اند وسيلهء پرداخت معاملات قرار گيرند .\r\n9 ) اين دو فلز به مصارف صنعتى ديگر نيز مىرسد و در ساختن جواهرات به كار مىرود .\r\n10 ) ميزان استخراج اين دو فلز مخصوصا طلا در هر سال تقريبا يكسان است و از اين جهت بهاى آنها دستخوش تغييرات ناگهانى نمىشود و موجودى اين دو فلز در دنيا نسبتا\r\n\r\n\r\n","description":"","footnote":"\r\n( 1 ) . همان . ص 102 .\r\n( 2 ) . ر ك : همان . ص 104 .\r\n","page_name":" 666 ","page_number":674},
  {"content":"\r\n\r\nثابت است و افزايش آن زياد محسوس نيست .\r\nاينك ببينيم خواجه به چه صفاتى از اين دو فلز توجه كرده است .\r\nخواجه در فصل دوم از مقالهء كتاب خود ، كه در تدبير منزل است ، دينار را كه ناموس اصغر نام نهاده ، داراى صفات ذيل مىداند :\r\n1 ) بهاى بسيار طلا كه به وزن بسيار كم با مقدار زياد اجناس ديگر قابل تعويض است .\r\n2 ) مقامى كه مردم از براى آن ، به علت كمى ، قائل شده‌اند .\r\n3 ) قابل نقل بودن آن .\r\n4 ) استحكام مادهء آن .\r\n5 ) كمال تركيب طلا .\r\n6 ) قابل دوام بودن و فاسد نشدن آن .\r\n7 ) ماده‌ايست كه كليهء اجناس را مىتوان با آن سنجيد .\r\n8 ) بهاى زياد آن در وزن بسيار كم .\r\n9 ) قبول طلا در پيش تمام مردم .\r\n10 ) استعمال طلا در ساير امور صنعتى .\r\nاينك عين گفتار خواجه را در اينجا نقل مىكنيم :\r\n« و بسبب ضرورت معاملات و وجود اخذ و اعطاء ، چنان كه در مقالهء گذشته گفته‌ايم ، به دينار كه حافظ عدالت و مقوم كلى و ناموس اصغر است ، حاجت بود و به عزت وجود او و معادلت اندكى از جنس او با بسيارى از ديگر چيزها مؤنت نقل اقوات از مساكن به مساكن دور تر مكفى شد ، بدان‌وجه كه چون نقل اندك او كه قيمت اقوات بسيار بود قائم مقام نقل اقوات بسيار باشد و از كلفت و مشقت حمل آن استغناء افتد .\r\nهمچنين برزانت جوهر و استحكام مزاج و كمال تركيب او كه مستدعى بقا بود ثبات و قوام فوايد مكتسب صورت بست . چه استحاله و فناى او مقتضى احباط مشقتى بود كه در طريق كسب ارزاق و جمع مقتضيات افتاده باشد ، و به قبول او نزديك اصناف امم ، شمول منفعت او همگنان را منظوم شد . و بدين دقايق حكمت كمالى كه در امور معيشت تعلق به طبيعت داشت ، لطف الهى و عنايت بىزوالى از حد قوت به حيز فعل رسانيد ، و آنچه تعلق به صناعت دارد ، مانند ديگر امور صناعى ، با نظر و تدبير نوع انسانى حواله افتاد . » « 1 »\r\nولى طرح كليهء اين مسائل اقتصادى و بحث در آنها براى چيست ؟ به نظر خواجه ، براى آن است كه مردم در نهايت آسايش از نظر مادى زندگى كنند و صراحتا مىگويد : « مردم را هيچ زينت نيكوتر از روزى فراخ نبود . » « 2 » اما بدست آوردن اين گشايش در امر زندگانى ، بايد از راه صنعتى باشد « كه بعد از اشتمالت بر عدالت ، به عفت و مروت نزديك باشد . » « 3 »\r\nلذا بايد انسان از راه صنعت براى بدست آوردن روزى ، به « مال » نظر داشته باشد . اما اين نظر انسانى به مال ، از سه وجه است : يا به اعتبار دخل ، يا به اعتبار حفظ ، يا به اعتبار خرج .\r\n\r\n\r\n","description":"","footnote":"\r\n( 1 ) . همان . ص 181 و 182 .\r\n( 2 ) . همان . ص 184 .\r\n( 3 ) . همان . ص 184 .\r\n","page_name":" 667 ","page_number":675},
  {"content":"\r\n\r\nبراى بدست آوردن مال ، كه خواجه آن را دخل ناميده ، دو راه در پيش است : يا بدست آوردن مال منوط به داشتن كفايت و درايت و تدبير و انديشه است يا منوط به اين مسائل نيست .\r\nصورت اول كسب مال كه به فكر و انديشه و كفايت و درايت احتياج دارد ، راهش صنعت و تجارت است ، و صورت دوم اموالى است كه اتفاقى بدست مىآيد ؛ مانند ارث و بخششها .\r\nضمنا خواجه از آنجهت كه در علم اخلاق سخن مىراند ، شرايط بدست آوردن ثروت را از نظر اخلاقى ذكر مىكند ، و مىگويد در اكتساب ثروت ، بايد از جور و عار و دنائت احتراز جست . « 1 » و منظور از جور آن است كه در كار بدست آوردن ثروت از تقلب و كمفروشى و نيرنگ و خدعه در امر بازرگانى و دزدى كاملا احتراز كرد ، و از عار يعنى از مسخرگى و كارهاى ناپسنديده در كسب ثروت بايد دورى جست . اما دنائت آن است كه انسان به صنايع پست و خسيس اشتغال ورزد ؛ و بايد از آن اجتناب كرد .\r\nفلاسفهء قديم صنعت را به سه نوع شريف و خسيس و متوسط تقسيم مىكردند و براى هريك توضيحى مىدادند .\r\nصناعت شريف صنايعى بوده است كه از خير نفس سرچشمه مىگيرد و آن بر سه قسم است : اول ، آنچه به جوهر عقل تعلق دارد ؛ مانند صحت رأى و حسن‌تدبير . دوم ، آنچه به ادب و فضل تعلق دارد ؛ مانند كتابت و بلاغت و طب و غيره . سوم ، آنچه به قوت و شجاعت تعلق دارد ؛ چون سپاهيگرى و مانند آن . لذا خواجه بنحو كامل ، خدمات را جزو صنايع محسوب داشته و از اين نظر آنها را مولد ثروت مىداند .\r\nصنايع خسيسه اعمالى است كه يا به ضرر عامه تمام مىشود و يا براى اجراكنندهء آن صنعت ، منفعت زيادى ندارد و يا اينكه به بهداشت او صدمه مىزند . اين نوع صنايع را خواجه نيز به سه قسم تقسيم كرده : اول ، آنچه منافى مصلحت عموم مردم است ؛ مثل احتكار . دوم ، آنچه منافى فضايل است ؛ مثل مسخرگى و مطربى . و سوم ، آنچه مقتضى نفرت طبع است ؛ مثل دباغى و كناسى . اما صنايع متوسط انواع مكاسب ديگر است كه يا ضرورى است مثل زراعت و يا غيرضرورى ، مثل صباغت . « 2 »\r\nاما خواجه به تمام ارباب صنايع گوشزد مىكند كه هركس به صنعتى موسوم شد ، بايد كوشش كند كه آن صنعت را به كمال برساند و به مرتبهء پايين آن صنعت راضى نشود .\r\nتوجه به پس‌انداز و سود كم : اما موضوع حفظ مال ؛ در اين مورد ، خواجه معتقد است كه براى حفظ مال ، بايد كوشيد كه مال موجود را بوسيلهء بثمر رساندن آن ، مورد استفاده قرار داد و به اصطلاح او به « تثمير » آن كوشيد . چه خرج كردن اموال براى امور زندگانى ضروريست ، لذا بايد به تكثير اموال كوشيد تا آنچه بدست مىآيد جايگزين اموالى شود كه به مصرف رسيده است .\r\nو در اين مورد ، نيز متذكر مىگردد كه بايد مقدارى پس‌انداز كرد ، يعنى « خرج » بايد هميشه كمتر از « دخل » باشد تا به اين وسيله ، امكان سرمايه‌گذارى و ازدياد اموال براى بهتر كردن زندگى ميسر گردد ، و گذشته از اين ، در موقع سختيها و مخصوصا گرفتاريها و امراض ، بتوان از\r\n\r\n\r\n","description":"","footnote":"\r\n( 1 ) . ر ك : همان . ص 182 .\r\n( 2 ) . ر ك : همان . ص 184 .\r\n","page_name":" 668 ","page_number":676},
  {"content":"\r\n\r\nآنچه ذخيره شده استفاده كرد . و در ازدياد ثروت ، دستورهاى اقتصادى خاص مىدهد و نظرهايى اظهار مىدارد ؛ مانند آنكه بايد در تثمير ثروت از براى اين كوشيد كه رواج داشته باشد و يا اينكه قابل رواج باشد و در اين راه به سود كم و متواتر نظر داشت نه اينكه به يك سود بسيار ولى اتفاقى . و شرط احتياط را در ازدياد ثروت ، اين مىداند كه اشخاص سرمايه‌هاى خود را در راههاى مختلف به كار اندازند ؛ مثلا هم در زراعت و هم در صنعت و هم در بازرگانى ، تا اگر در يكى خللى وارد آمد ، جبران آن از راههاى ديگر امكان‌پذير باشد . « 1 »\r\nولى اين توجه خواجه به ازدياد ثروت و تكثير مكنت ، به حدى است كه به اصول اخلاقى صدمه وارد نيايد ، و انسان در غرور ثروت بسيار نيفتد . و در فصل اخلاقى تربيت اولاد ، مىگويد كه زروسيم را بايد در چشم اطفال نكوهيده جلوه داد ؛ چه « آفت زروسيم از آفت سموم افاعى بيشتر است . » « 2 »\r\nاينك بمناسبت ذكر فصل تربيت اولاد ، از كتاب خواجه اين نكته را متذكر شويم كه خواجه در باب تربيت ، به يافتن استعداد اطفال و راهنمايى آنها در كسب و بدست آوردن آنچه بدان استعداد دارند اشاره كرده و معتقد است كه از همه‌كس هر كارى ساخته نيست و هركس بنوع خاصى ، از صنعت استعداد دارد ، و در صورت داشتن و يافتن اين استعداد ، به كار گماردن آن ، ثمرهء اين نوع فعاليتها خيلى زود ظاهر مىگردد ، و هنرمندان در هر رشته پيدا مىشوند و اگر به خلاف اين رفتار شود و استعدادها به راههاى خلاف به كار افتد ، جز اتلاف وقت و صرف نيروها بفعاليت بيهوده ، نتيجهء ديگرى ببار نخواهد آورد .\r\nضمنا خواجه به تخصص معتقد است ، و مردمان را از شاخى به شاخى پريدن و استعداد و نيرو را به اشتغالهاى مختلف به كار انداختن برحذر مىدارد . « 3 »\r\nدر موضوع تخصص خواجه طوسى معتقد به آنست كه حرفه براى كارگر به صورت ملكه درآيد لذا بايد در كار خودش بقدرى مهارت حاصل كند كه هيچگاه « خبط » پيش نيايد و « يقين » به كار خود حاصل كند و منفعت هريك از صنايع برحسب منزلت آنهاست .\r\nدر اين مورد ، بايد اين مطلب را توضيح داد كه با توجهى كه خواجه به تفكر و صنعت داشته است ، و تذكر به اين‌كه بعضى از صنايع در مرتبهء پايين قرار دارد ، « 4 » لذا بايد كارى كرد كه اين حرف از صورت خست خارج شود و از راه تفكر بوسيلهء صنعت به پايه‌اى برسد كه كليهء نيازهاى انسانى به صورتى مطبوع و غيرمكروه استرضا پذيرد . اگر فرض كنيم كه ميرابى در حرف ، در درجهء پايين قرار گيرد ، بايد بوسيلهء تفكر راهى انديشيد كه اين عمل از اين درجه خارج شود . كارى كرد كه عمل به صورت يك صنعت عظيم و علمى درآيد ؛ چنان كه امروز مهندسين عاليرتبه با راههاى عملى ، آب را از منابع به خانه‌ها مىآورند و عمل آب رساندن به منازل ، مانند كليهء كارهاى علمى ، در درجهء عالى قرار گرفته است .\r\nاينك بطور خلاصه ، ببينيم خواجه به چه مطالبى در كتاب اخلاق ناصرى اشاره كرده\r\n\r\n\r\n","description":"","footnote":"\r\n( 1 ) . ر ك : همان . ص 185 .\r\n( 2 ) . همان . ص 200 .\r\n( 3 ) . ر ك : همان . ص 202 - 201 .\r\n( 4 ) . ر ك : همان . ص 223 .\r\n","page_name":" 669 ","page_number":677},
  {"content":"\r\n\r\nو كداميك از مسائل اقتصادى را طرح نموده است .\r\n1 ) طرح مسألهء تعاون در مسائل اقتصادى مخصوصا در صنعت .\r\n2 ) توليد ثروت براى بهبود بخشيدن به وضع اجتماع .\r\n3 ) انسان بايد بوسيلهء تفكر و اراده ، با استمداد از طبيعت ، به طرف كمال صنعت پيش برود .\r\n4 ) كمال صنعت ايجاد نيروهايى ما فوق نيروهاى طبيعت است .\r\n5 ) با سنجش استعدادها بايد ، بوسيلهء ممارست ، كارگران ماهر تربيت كرد .\r\n6 ) مخالفت با ازدياد جمعيت ؛ و از اين حيث ، خواجه در بين « بدبينان » قرار مىگيرد .\r\n7 ) لزوم پول براى تسهيل معاملات .\r\n8 ) طلا بايد به علت خواص آن وسيلهء معاملات باشد .\r\n9 ) توجه به صفات طلا براى اينكه نمايندهء واحد پول قرار گيرد .\r\n10 ) توجه به بهبود وضع اجتماع ، از نظر وسايل زندگانى .\r\n11 ) توجه به تخصص در صنعت .\r\n12 ) توجه به پس‌انداز و صرفه‌جويى براى اينكه از اين صرفه‌جوييها بتوان سرمايه فراهم نمود .\r\n13 ) خدمات مولد ثروت مىباشند .\r\nيك تفاوت بارز بين طرز انديشهء متفكرين و راهبران ايرانى بعد از اسلام و متفكرين اروپايى ، دربارهء مسائل اقتصادى ، موجود مىباشد ، و آن اين است كه متفكرين ايرانى عموما مسلمان بوده‌اند ؛ و چون در اسلام كليهء روابط اجتماعى و اقتصادى تحت قواعد و قوانين معين درآمده است و اجبارا بايد كليهء روابط روى همان پايه قرار گيرد ، لذا انديشهء متفكر ايرانى دربارهء مسائل اقتصادى اجبارا در حدود و ثغور قواعد اسلامى قرار مىگرفت ؛ و چنانچه فكر او ، او را راهبرى به پيدايش يك معيار جديد مىكرد ، الزاما براى رعايت مذهب از آن صرفنظر مىكرد و يا اينكه آن انديشه را باندازه‌اى در ذهن خود زيرورو مىنمود تا اينكه آن را با قواعد و قوانين اسلامى از راهى ، و لو غيرمستقيم ، تطبيق دهد . و همين جلوگيرى از گسترش انديشه ، سبب مىشد كه بسيارى از افكار عقيم بماند و بر روى كاغذ نيايد ، و حتى گفته نشود ؛ و چنانچه نوشته مىشد ، چنان با احتياط و سربسته ادا مىشد كه درك مطلب و انديشهء صريح نويسنده ، بسيار مشكل بود .\r\nاما دانشمند اروپايى كه اين تقيد را نداشت ، مىتوانست سمند خود را آزادانه به جولان درآورد و در نتيجه ، راههاى نوينى براى حل مشكلات اجتماعى و مسائل اقتصادى بيابد .\r\nبه اين مطلب ، نويسندگان و متفكرين اسلامى توجه داشته‌اند ؛ چنان كه جلال الدين - محمد اسعد دوانى در كتاب لوامع خود چنين مىنويسد : « . . . حكماى متأخرين چون بر دقائق شريعت حقهء محمديه مطلع شدند و احاطهء آن را بر تمام تفاصيل حكمت عملى مشاهده نمودند ،\r\n\r\n","description":"","footnote":"","page_name":" 670 ","page_number":678},
  {"content":"\r\n\r\nبه كلى ، از تتبع فوائد اقوال حكما و كتب ايشان درين باب دست باز كشيدند » « 1 » و « 2 »\r\n\r\nآراء اقتصادى ابن خلدون اندلسى\r\nدر ميان محققين جهان اسلامى عبد الرحمن بن خلدون ، به علت جهان - بينى علمى ، مقام و موقعيت ممتازى دارد . هامر « 3 » ، دانشمند و محقق آلمانى ، وى را « منتسكيو » ى عرب مىشناسد . وى طى مقاله‌اى در مجلهء آسيايى ( سال 1822 ) مىنويسد : « در مقدمهء ابن خلدون ، دو خصوصيت بارز ، يعنى داورى درست و انتقاد صحيح ، نظر هر خواننده‌اى را به خود معطوف مىدارد . . . در ميان تأليفات شرقى ، كمتر كتابى نظير اين تأليف مىتوان يافت كه شايستهء ترجمهء كامل باشد . »\r\nاستفانو كولوزيو « 4 » در سال 1914 ، طى مقاله‌اى در مجلهء عالم اسلامى ، نوشت :\r\n« هيچكس نمىتواند انكار كند كه ابن خلدون ، مناطق مجهولى را در عالم اجتماع كشف كرده است . وى بر ماكياولى و منتسكيو و ويكو ، در ايجاد و وضع دانش نوينى كه عبارت از نقد تاريخى است ، پيشى جسته است . . . اين مورخ مغربى ، اصول نظريات عدالت اجتماعى ، و اقتصاد سياسى را پنج قرن پيش از كونسيدران و ماركس و باكونين ، كشف كرده است . . . همچنانكه نظريات ابن خلدون دربارهء اجتماع متشكل ، او را در نخستين صف فلاسفهء تاريخ قرار مىدهد ، افكار و عقايد او دربارهء نقش كار و مالكيت و مزد نيز او را پيشوا و پيش قدم دانشمندان اقتصاد اين عصر جلوه‌گر مىسازد . » « 5 »\r\nبا اينكه ابن خلدون ايرانى نيست ، چون افكار و انديشه‌هاى بديع و بيسابقه‌اى ابراز داشته ، و در موارد مختلف ، به فرهنگ و تمدن ايران استناد جسته است ، به زبده‌اى از عقايد و انديشه‌هاى اقتصادى او اشاره مىكنيم . جالبترين نظريات اقتصادى ابن خلدون ، توجه او به ارزش كار است . به نظر او ، ارزش هركس باندازهء كار و ميزان اهميت و نياز مردم به آن كار است . « 6 »\r\nنظريهء ابن خلدون در پيرامون بازرگانى و بازرگانان : ابن خلدون در توصيف بازرگانى مىنويسد ، بايد دانست كه بازرگانى كوشيدن در راه بدست آوردن سود است كه سبب افزايش ثروت مىشود ، از راه خريدن كالا به بهاى ارزان و فروختن آن به بهاى گران . به نظر ابن خلدون ، سودجويى به دو طريق ممكن است : 1 ) انبار كردن كالا و منتظر گردش بازار شدن ، چنان كه نرخ بازار از ارزانى به گرانى تغيير يابد ؛ آنوقت سود كالا افزون مىشود . 2 ) حمل كالا به شهر ديگرى كه رواج كالا در آن بيش از شهرى باشد كه در آن شهر آن را خريده است .\r\nبه نظر ابن خلدون ، هرچه محل صدور كالا دور تر و راه آن خطرناكتر باشد ، قيمت آن بيشتر است . هرگاه ارزانى كالايى ، خواه خوردنى يا پوشيدنى ، مدتى ادامه يابد ، ايجادكنندگان\r\n\r\n\r\n","description":"","footnote":"\r\n( 1 ) . اخلاق جلالى ، ( لوامع الاشراق فى علم الاخلاق ) . ص 124 .\r\n( 2 ) . دكتر محسن صبا ، « نظريه‌هاى اقتصادى خواجه نصير الدين طوسى » ( مقاله ) در مجلهء تحقيقات اقتصادى ، ص 18 - 5 .\r\n( 3 ) .  J F . Hammer \r\n( 4 ) .  S . Colosio \r\n( 5 ) . ر ك : مقدمهء ابن خلدون ، پيشين ( مقدمهء مترجم ) . ج 1 ، ص 35 - 30 ( به تناوب و اختصار ) .\r\n( 6 ) . ر ك : همان . ج 2 ، ص 778 .\r\n","page_name":" 671 ","page_number":679},
  {"content":"\r\n\r\nآن كالاها زيان خواهند ديد . سعادت مردم موقعى تأمين مىشود كه بين عرضه و تقاضا تعادل و توازنى وجود داشته باشد تا هم توليدكنندگان بهره‌مند شوند و هم خريداران راضى باشند .\r\nابن خلدون ، با توجه به خصوصيات اجتماعى جهان اسلامى ، در پنج قرن پيش ، به كسانى كه كار پرسود و پرخطر بازرگانى را برگزيده‌اند ، اعلام خطر مىكند : « كسى كه بازرگانى را پيشهء خود مىكند ، بايد داراى يكى از اين دو شرط باشد : يا اينكه در اختلافات و ستيزه‌جوييها گستاخ و در امور محاسبات بصير باشد و با سرسختى و پشتكار ، نزد حكام از حقوق خويش دفاع كند و در اين صورت ، گستاخى وى در معاملات و اختلافاتى كه روى مىدهد ، بهترين وسيله خواهد بود كه حكام و سوداگران را وادار به انصاف و عدالت كند ؛ و گرنه ناچار بايد داراى نفوذ و جاه باشد كه بتواند در پناه آن ، حقوق خويش را حفظ كند و . . . حكام را به رعايت انصاف و دادگرى وادار سازد ، تا حقوق وى را از كسانى كه به او مديونند باز ستانند . »\r\nكسانى كه فاقد اين خصوصياتند ، نبايد كه تن به تجارت و بازرگانى بدهند . « 1 » ابن خلدون ، با اين بيان مختصر ، جامعهء قرون وسطايى يعنى محيطى را تصوير مىكند كه در آن ، قوانين و ضوابط مسلم و تغييرناپذيرى براى حفظ حقوق مردم وجود ندارد و تنها با زور و اعمال قدرت ، مىتوان به حقوق مشروع خود دست يافت .\r\nزيان بازرگانى سلطان : ابن خلدون در جاى ديگر ، مىنويسد ، رعايا و كسبه معمولا از لحاظ ميزان ثروت و مكنت در يك سطح هستند ، و هنگام رقابت ، نمىتوانند چندان مزاحم و معارض يكديگر شوند . ولى وقتى كه پاى سلطان در ميان آيد ، ديگر موضوع عرضه و تقاضا و بحران مطرح نيست بلكه قدرت نامحدود سلطان ، حكومت مىكند . چه بسا رعايا و بازرگانان كه در اثر رقابت صاحبان قدرت و سلاطين ، تمام يا قسمتى از هستى خود را از دست داده‌اند .\r\nابن خلدون مىنويسد ، گاهى سلطان وقتى كالاها و وسايل بازرگانى را در معرض فروش مىبيند ، بسيارى از آنها را غاصبانه ، از چنگ مردم مىربايد يا آنها را به كمترين بها مىخرد ؛ زيرا در برابر خود هيچگونه رقيب و حريفى نمىيابد . . . گذشته از اينها ، هنگامى كه سلطان كليهء عوايد و محصولات كشاورزى ، از قبيل غلات و حبوبات يا حرير يا عسل يا شكر يا جز اينها را بدست آورد . . . براى فروش آنها هيچگاه منتظر بحرانى شدن بازار بازرگانى يا رواج بازار پيشه‌وران و كسبه نمىشود ؛ زيرا سران دولت براى فروش آنها به مقررات و نيروى دولت متوسل مىشوند و كليهء اصناف را ، از بازرگانان گرفته تا كشاورزان به خريدن محصولات و كالاهاى مزبور مكلف و مجبور مىسازند ، و در بهاى آنها هم به نرخ معمول قناعت نمىكنند بلكه آنها را به قيمتى فزونتر از نرخ عادى ، بر آنها تحميل مىكنند ؛ چنان كه كليهء ثروت نقدى يعنى درهم و دينارشان را از كفشان بيرون مىآورند .\r\nو چون بازرگانان سرمايهء خود را از دست مىدهند ، روزگارى را به بيكارى مىگذرانند و چه بسا كه از روى ناچارى ، قسمتى از آن كالاها را در موقع كسادى بازار به كمترين قيمت مىفروشند . . . يا به كلى سرمايهء خود را از دست مىدهند . . . و اين وضع به تباهى و نقصان شديد خراج منجر مىگردد ؛ زيرا قسمت عمدهء خراج ، از كشاورزان و بازرگانان عايد خزانهء دولت\r\n\r\n\r\n","description":"","footnote":"\r\n( 1 ) . ر ك : همان . ج 2 ، ص 791 - 780 .\r\n","page_name":" 672 ","page_number":680},
  {"content":"\r\n\r\nمىشود . در حالىكه سلطانى كه بازرگانى را پيشهء خود مىسازد ، دينارى ، بعنوان خراج ، به خزانهء دولت نمىپردازد .\r\nسپس ابن خلدون مىنويسد ، ايرانيان [ باستان 
  ] هيچكس را به پايگاه فرمانروايى بر مردم نمىگماشتند مگر آنكه از خاندانهاى آزادهء آن كشور باشد . سپس از ميان آنان كسى را بر - مىگزيدند كه ديندار و دانا و فضيلتمند و تربيت يافته و سخاوتمند و دلاور و نيكوكار باشد ، و آنگاه فرمانروايى او را بدان مشروط مىكردند كه به داد و دهش گرايد و براى خود ديه و زمين و آب بدست نياورد تا مبادا ، مايهء زيان همسايگان آن ديه‌ها و سرزمينها شود ؛ و بازرگانى پيشه نكند تا مبادا ، دوستدار گرانى نرخ كالاها گردد ؛ و بندگان به كارها نگمارد ، چه آنان در رايزنى به نيكى و شايستگى مردم دلبسته نيستند .\r\nدر جاى ديگر ، مىنويسد : « گاهى برخى از اصناف ، يعنى بازرگانان و كشاورزان كه پيشهء دايمى آنان بازرگانى است ، چند سهم به سلطان اختصاص مىدهند و او را شريك خود مىسازند .\r\nدر نتيجهء اين مشاركت ، از پرداخت خراج و باج هم معاف مىشوند . ولى « سلطان » نمىفهمد كه از اين راه زيان به خراج او راه مىيابد . پس سزاست كه سلطان از اين گونه شركتها برحذر باشد ، و از بدانديشى زيانبخش چنين كسانى كه به خراج و توانايى او آسيب مىزنند ، بپرهيزد . » « 1 »\r\nخطر مال‌اندوزى امرا و اطرافيان آنها : ابن خلدون ، در كتاب خود ، از لزوم جريان پول و سرمايه بين دولت و مردم سخن مىگويد ، و مخصوصا متذكر مىشود كه « ثروت ميان رعيت و سلطان ، دست‌بدست ، مبادله مىشود ؛ از مردم به سلطان مىرسد و از سلطان به مردم باز مىگردد . و اگر سلطان آن را در نزد خود نگهدارد و به كار نيندازد ، رعيت فاقد ثروت مىشود . » « 2 » وقتى كه شاه و اطرافيان او از راه زراندوزى مانع فعاليت اقتصادى شوند ، بازارها كساد مىشود ، ربحها در كارهاى تجارى دو برابر مىشود ، و در اثر فقدان فعاليت ، از ميزان خراج كاسته مىشود ؛ و در موقعى كه بازار از جريان باز ايستد ، آبادانيها از ميان مىرود .\r\nبطور كلى ، ابن خلدون معتقد است كه رشد اقتصادى فقط در محيطى امكان‌پذير است كه امنيت اجتماعى و اقتصادى وجود داشته باشد . در غير اين صورت ، هيچكس تن به كار و فعاليت نمىدهد . وى در فصل چهل‌وسوم كتاب خود ، تحت عنوان « ستم ، اجتماع و آبادانى را سرنگون و ويران مىكند » مىنويسد : « تجاوز به اموال مردم ، آنان را از بدست آوردن و بارور كردن ثروت نوميد مىسازد ؛ چه مىبينند در چنين شرايطى ، سرانجام ، هستىشان را بغارت مىبرند و آنچه را بدست آورده‌اند ، از ايشان مىربايند . و هرگاه مردم از بدست آوردن و توليد ثروت نوميد شوند ، از كوشش و تلاش در راه آن دست برمىدارند .\r\nتجاوز ، بهر اندازه باشد ، به همان نسبت ، رعايا از كوشش در راه بدست آوردن ثروت باز مىايستند ؛ چنان كه اگر تجاوز بسيار و عمومى باشد و به همهء راههاى كسب معاش سرايت كند ، آنوقت مردم ، به علت نوميدى ، از پيشه‌كردن انواع حرفه‌ها و وسايل كسب روزى دست برمىدارند .\r\n\r\n\r\n","description":"","footnote":"\r\n( 1 ) . ر ك : همان . ج 1 ، ص 544 - 541 .\r\n( 2 ) . همان . ص 551 .\r\n","page_name":" 673 ","page_number":681},
  {"content":"\r\n\r\nاجتماع فراوانى و آبادانى و رواج بازارهاى آن ، تنها در پرتو كار و كوشش مردم ، براى مصالح زندگى و پيشه‌هاست . اگر مردم در راه معاش خود كوشش نكنند و دست از پيشه‌ها بردارند ، بازارهاى اجتماع و آبادانى بىرونق و كاسد مىشود ، و به ورشكستگى و افلاس گرفتار مىشوند ؛ و مردم در جستجوى روزى ، از آن سرزمين رخت برمىبندند و در نواحى ديگر كه بيرون از قلمرو و فرمانروايى آن ناحيه است ، پراكنده مىشوند ، و در نتيجه ، جمعيت آن ناحيه تقليل مىيابد و شهرهاى آن از سكنه خالى مىشود و شهرستانهاى آن ويران مىگردد ، و پريشانى و نابسامانى آن ديار به دولت و سلطان هم سرايت مىكند ؛ زيرا دولت براى اجتماع بمنزلهء صورت است كه وقتى مادهء آن تباهى پذيرد ، صورت هم تباه مىشود . » « 1 »\r\nسپس ابن خلدون ، كه توجه خاصى به فرهنگ و تمدن و سازمان سياسى و اقتصادى ايران دارد ، با استناد به كتاب مروج الذهب مسعودى ، و گفتگوى موبدان ( پيشوايان مذهبى ) با بهرام ( پادشاه ايران ) به خوبى ، نشان مىدهد كه گرفتن زمين از آبادكنندگان و دادن آن به مشتى مفتخور و بيكاره ، چه عواقب شومى در بردارد :\r\nموبد مىگويد : « تو اى پادشاه ، به دهها و املاك مردم آهنگ كردى و آنها را از دست خداوندان و آبادكنندگان آن بازستدى كه خراجگزاران تواند و ثروت خود را از آنان بدست مىآورى . و سپس آن ديهها و املاك را تيول درگاه‌نشينان و خدمتگزاران و مردم بيكاره ساختى .\r\nاز اين‌رو ، اين گروه آبادانى و دورانديشى را فروگذاشتند و در اصلاح آنها نكوشيدند و بسبب نزديكى به پادشاه ، در پرداخت ماليات مزروعى مسامحه كردند ، و به ديگر خراجگزاران و آبادكنندگان ديهها و املاك از اين شيوه ستم رسيد و ناچار ، آنها هم املاك خود را فروگذاشتند و از شهرها و مزارع خود رخت بربستند و به جاهاى دور پناه بردند ، از اين‌رو آبادانى اندك شد و ديهها و املاك مزروعى ويران گرديد و بسبب آن ، ثروت و دارايى از ميان رفت و سپاهيان و رعيت تو هلاك شدند . و پادشاهان همسايهء كشور تو چون آگاه شدند ، موادى كه پايه‌هاى كشور جز بدانها استوار نشود از كشور رخت بربسته است ، در كشور تو طمع بستند . » « 2 »\r\nپادشاه پس از شنيدن اين سخنان ، متنبه شد و به كلى تغيير سياست داد تا بتدريج ، آبهاى رفته به جوى باز آمد ، و مملكت سروسامان گرفت . ابن خلدون ، نتيجه مىگيرد كه ستمگرى ويران‌كنندهء آبادانى است ، و نتايج ويرانى اجتماع و آبادانى ، كه عبارت از تباهى و تزلزل و سقوط است ، به دولت بازمىگردد . « 3 »\r\nسپس ابن خلدون به نكتهء ظريفى اشاره مىكند و به مردم نزديكبين مىگويد : « نبايد از اين‌كه گاهى ديده مىشود در برخى از شهرستانهاى بزرگ متعلق به يك دولت ، تجاوز وجود دارد ولى در عين‌حال ويرانى هم بدان راه نيافته ، ترديد به خود راه داد و گمان كرد اصلى كه ما آن را ياد كرديم منطقى نيست . »\r\nسپس ابن خلدون نشان مىدهد كه خرابى و نقصان ناشى از تجاوز ، مثل موريانه ، بتدريج ، بنيان حكومتها را متزلزل مىكند . گاه ممكن است دولتهاى متجاوز قبل از آنكه آثار\r\n\r\n\r\n","description":"","footnote":"\r\n( 1 ) . همان . ص 552 .\r\n( 2 ) . همان . ص 554 - 553 .\r\n( 3 ) . ر ك : همان . ص 554 .\r\n","page_name":" 674 ","page_number":682},
  {"content":"\r\n\r\nظلم آنها كاملا آشكار گردد ، در اثر قيام مردم ، سرنگون گردند و « دولت ديگرى روى كار آيد و به ترميم خرابكاريها بپردازد و در صدد اصلاح برآيد و نقصانهاى نهان و نامرئى را از ميان ببرد ؛ چنان كه بهيچرو ، خرابى و نقصان احساس نشود . » « 1 »\r\nاز آنچه گذشت ، ابن خلدون نتيجه مىگيرد : « خراج ستانانى ، كه بناحق ، خراج مىگيرند و آنان كه بعنوان خراج ، به غارت رعيت مىپردازند ، و كسانى كه مردم را از حقوقشان بازمىدارند و كليهء غاصبان املاك . . . همهء اينها ستمگرانند و فرجام بد كارهاى آنها بدولت بازمىگردد ؛ زيرا اجتماع و عمران كه بمنزلهء مادهء دولت بشمار مىرود ، ويران مىگردد و ثروت مردمى را كه در آن اجتماع بسر مىبرند ، از كفشان مىربايند . . . ستمگرى چنان كه ديدى ، نابودى نوع بشر را اعلام مىكند ؛ زيرا سرانجام آن ويرانى اجتماع است . » « 2 »\r\nخطر بيگارى و كار اجبارى : ابن خلدون با نظر تيزبين خود ، كليهء خصوصيات اقتصادى يك اجتماع بيمار و ناسالم را ، كه در زير پنجهء اقليتى ستمگر و متجاوز اسيرند ، مورد تجزيه و تحليل علمى قرار مىدهد ؛ از جمله دربارهء كار بىمزد مىگويد : « از سخت‌ترين ستمگريها و بزرگترين آنها ، از لحاظ فساد اجتماع ، اين است كه مردم را ، بناحق ، به كار اجبارى وادار كنند . . . زيرا كار انسان از قبيل تمول و ثروت اوست . . . البته روزى و كسب عبارت از بهاى كارهاى كسانى است كه در يك اجتماع بسر مىبرند و بنابراين ، كليهء تلاشها و كارهاى ايشان بمنزلهء وسيلهء تمول و پيشهء آنان است ، و آنها بجز كار خود وسيلهء روزى و پيشه‌اى ندارند . رعايايى كه در آبادانى كار مىكنند ، معاش و پيشهء آنها همان كاركرد آنهاست ؛ از اينرو اگر آنها را به كارى جز وسيلهء معاش‌شان مجبور سازند ، مزد آنانرا غصب كرده‌اند كه عبارت از تمول و ثروت آنهاست . . . اگر اين ستم تكرار شود ، اميد از آبادانى برمىدارند و در ورطهء نوميدى گرفتار مىشوند و به كلى ، از كوشش و تلاش در راه آبادانى دست مىكشند . و اين وضع به واژگون شدن و ويرانى اجتماع منتهى مىشود . » « 3 »\r\nبه نظر ابن خلدون ، ستمگرى ديگرى كه از ستمگرى ياد شده در فصل پيش بزرگتر است ، و اجتماع و دولت را سريعتر ، به سراشيب سقوط و تباهى نزديك مىسازد ، اين است كه از تسلط بر مردم سوءاستفاده كنند و محصولات و كالاهاى ايشان را به ارزانترين بها از آنان بخرند ، سپس همان كالاها را به گرانترين قيمتها ، بطور غصب و اكراه در خريد و فروش ، به آنان تحميل كنند . و « چه بسا كه آنها را مكلف مىسازند بهاى كالاهاى مزبور را ، بطور نسيه ، در موعد معين بپردازند ، و آنگاه براى جبران اين خسارت ، به آنچه آزمندانه ، در نوسانهاى نرخ بازار احداث مىكنند ، دست مىيازند تا كالاهايى را كه با كراهت و به اجبار ، به گرانى خريده‌اند به پست‌ترين بها بفروشند . . . گاهى اين شيوه را فرمانروايان دولت دربارهء همهء اصناف و بازرگانان مقيم شهر به كار مىبرند ، و با بيگانگانى كه از كشورهاى ديگر كالا وارد مىكنند ، و همهء بازاريان و كليهء دكانداران از قبيل كسانى كه مواد غذايى و انواع ميوه‌ها مىفروشند و صنعتگرانى كه\r\n\r\n\r\n","description":"","footnote":"\r\n( 1 ) . همان . ص 555 .\r\n( 2 ) . همان . ص 556 - 555 ( به اختصار ) .\r\n( 3 ) . همان . ص 557 ( به اختصار ) .\r\n","page_name":" 675 ","page_number":683},
  {"content":"\r\n\r\nابزار و اثاث خانه مىسازند ، به همين طريق ، رفتار مىكنند . » « 1 » در نتيجه ، پيشه‌وران و كسبه « هيچ راه گريزى نمىبينند جز اين‌كه دست از دادوستد و پيشه‌ورى بردارند زيرا سرمايه‌هاى آنان فداى جبران سودهاى فراوان دولت مىشود ، و كسانى كه از نواحى و كشورهاى ديگر براى خريد و فروش كالاها بدان شهر آمده بودند ، بدين‌سبب ، از معامله خوددارى مىكنند ، و در نتيجه ، بازارها كاسد و كسب معاش براى رعايا دشوار مىشود . . . و خراج‌ستانى سلطان نيز نقصان مىپذيرد يا به كلى از بين مىرود . » « 2 »\r\nابن خلدون ريشه و اساس و علت تمام اين نابسامانيها و مظالم را آزمندى و علاقهء شديد دولت و سلطان به ازدياد ثروت مىداند ، و معتقد است تجمل‌خواهى ، مخارج فرمانروايان را افزايش مىدهد . چون عوارض معمولى با مخارج دولت متعادل نيست ، دولت ناچار به تجاوز و گرفتن ثروت مردم مىشود . در نتيجهء اين اقدامات ، دولت فاسد و آزمند ، در اثر قيام مردم سرنگون مىشود و فرمانروايان ديگرى زمام امور را در دست مىگيرند . صحت نظريات علمى و اقتصادى ابن خلدون را ، انقلاب صنعتى غرب به ثبوت رسانيد . در اروپا ، در طى هزار سال ، در نتيجهء فقدان امنيت اقتصادى و اجتماعى ، جنگهاى فئودالى و غارتگرى مستمر ، و فقدان قوانين و نظامات عادلانه ، پيشرفت محسوسى در حيات اقتصادى و اجتماعى اروپاييان آشكار نشد ؛ ولى از قرن پانزدهم و شانزدهم ببعد ، كه بورژوازى در صحنهء اقتصاد و سياست قدم گذاشت و كاخهاى فئودالها و سنيورها ، در اثر فرمانروايى اقتصادى بورژواها آرام‌آرام فروريخت ، جنبش شهريگرى و بورژوازى غرب رو به وسعت و گسترش نهاد ، و تخم آزادى و برابرى در مزرع دلها كاشته شد و بتدريج ، نهال آزادى در انگلستان ، فرانسه و ديگر كشورها بارور گرديد ، و اصول سرمايه - دارى و بورژوازى جانشين اصول منحط فئوداليسم گرديد ، و جامعهء بشرى قدمى چند به ترقى و تكامل نزديك شد .\r\nاز اين دوره ببعد ، در پناه تأمين اقتصادى و سياسى ، در انگلستان و فرانسه و ديگر كشورهاى غرب صنعت و تجارت و بازرگانى رو بوسعت نهاد . و بتدريج ، غرب بر شرق در زمينه‌هاى مختلف پيشى گرفت در حالىكه در همان دوران ، ايرانيان و ديگر ملل شرق همچنان اسير استبداد و فئوداليسم بودند ، و اثرى از امنيت اقتصادى و سياسى مشهود نبود .\r\nنظريات ابن خلدون در پيرامون مسائل اقتصادى و اجتماعى جهان اسلامى ، در قرن چهاردهم ميلادى ( نيمهء دوم قرن هشتم هجرى ) ابراز شده است . اكنون ما نظريات او را در پيرامون علل گرانى و بالا رفتن مزد سازندگان نقل مىكنيم :\r\n« و اما دربارهء گرانى صنايع و مزد سازندگان آنها در شهرهاى پرجمعيت ، سه علت وجود دارد :\r\n1 ) فزونى نياز به آنها بسبب آنكه شهر ، در نتيجهء وفور عمران ، به مرحلهء توانگرى و تجمل خواهى مىرسد .\r\n2 ) عزيز شمردن پيشه‌وران و صنعتگران كار خويش را و خوار نساختن خود به علت\r\n\r\n\r\n","description":"","footnote":"\r\n( 1 ) . همان . ص 558 .\r\n( 2 ) . همان . ص 559 - 558 .\r\n","page_name":" 676 ","page_number":684},
  {"content":"\r\n\r\nسهولت معاش در شهر و ارزانى و فراوانى ارزاق .\r\n3 ) فزونى توانگران . . . و نياز فراوان آنها به اين‌كه ديگران را به خدمت خود بگمارند ، و از صنعتگران در كارها و نيازمنديهاى خود استفاده كنند . در نتيجه ، كارگران و هنرمندان و پيشه‌وران ارجمند مىشوند ، مزدهاى آنان فزونى مىيابد ، و ساخته‌هاى آنان گران مىشود . از اين‌رو مخارج مردم شهر ، بيش از پيش افزايش مىيابد .\r\nگاهى بهاى باج و خراجى را كه به نام سلطان در بازارها و در دروازه‌هاى شهر ، بر ارزاق عمومى وضع مىكنند ، و هم منافعى را كه گردآورندگان خراج براى خودشان از فروشندگان مىگيرند ، نيز بر قيمت مواد غذايى مىافزايند ، و آن را ، روى جنس مىكشند و بهمين‌سبب ، قيمت مواد غذايى ، در شهرها گرانتر از نواحى باديه‌نشينان است . » « 1 »\r\nابن خلدون در پيرامون ارزش و تنوع كارها ، مىنويسد : « گونهء نخستين ضرورى است ؛ مانند كشاورزى و بنائى و خياطى و درودگرى و بافندگى . و گونهء دوم شريف و ارزشمند است ؛ چون قابلگى ( توليد ) و نويسندگى و وراقه ( صحافى ) و غنا ( موسيقى ) و پزشكى . » « 2 »\r\nابن خلدون ، براى حسن جريان امور اقتصادى ، به گردش پول سخت معتقد است و مىگويد :\r\n« هرگاه دولت ثروتها و خراجها را گرد آورد و بيندوزد ، يا آنها را چنان از دست بدهد كه در مصرفهاى حقيقى به كار نرود ، آنوقت پولى كه در دست حاشيه‌نشينان و نگهبانان اوست ، تقليل مىيابد و آنچه از ايشان به اطرافيان و وابستگان مىرسد نيز قطع مىشود ، و بطور كلى ، به مخارجشان لطمه مىرسد . و اين گروه قسمت اعظم اهالى شهر را تشكيل مىدهند . . . در چنين شرايطى بازارها كساد مىشود و سودهاى بازرگانى ، بسبب كمى ثروت و پول ، كم مىشود و ربح پول دو برابر مىشود در نتيجه ، ميزان خراج هم تقليل مىيابد ؛ زيرا انواع خراجها و مالياتهاى ارضى از آبادانى و دادوستد و مخارج بازار و كوشش مردم در راه بدست آوردن سودها و ربحها حاصل مىشود . اگر بازار جريان نداشته باشد و آبادانى از ميان برود ، فرجام ناسازگار آن عايد دولت مىشود . » « 3 »\r\nدر پايان اين بحث ، بار ديگر ابن خلدون به لزوم گردش پول در دست طبقات مختلف ، مردم اشاره مىكند و مىگويد : « ثروت ميان رعيت و سلطان دست‌بدست مبادله مىشود ؛ از مردم به سلطان مىرسد و از سلطان به مردم باز مىگردد ؛ و اگر سلطان آن را در نزد خود نگه دارد و به كار نيندازد ، رعيت فاقد ثروت مىشود . » « 4 »\r\nفعاليتهاى گوناگون اقتصادى : ابن خلدون در جلد دوم كتاب خود نيز ، گه‌گاه ، به مسائل اقتصادى توجه مىكند ، و ضمن بحث در پيرامون فعاليتهاى گوناگون افراد بشر ، مىگويد :\r\n« يا كسب روزى بوسيلهء بهره‌بردارى از حيوانات اهلى است ، بدانسان كه محصولات آنها را كه مايهء نياز مردم است استخراج مىكنند و مثلا از چارپايان ، شير و از كرم ابريشم ، ديبا و از زنبور ، عسل به دست مىآورند ؛ و يا از گياهان بهره‌بردارى مىكنند و به كار كشت و\r\n\r\n\r\n","description":"","footnote":"\r\n( 1 ) . همان . ج 2 ، ص 720 - 719 ( به اختصار ) .\r\n( 2 ) . همان . ص 803 .\r\n( 3 ) . همان . ج 1 ، ص 551 ( به اختصار ) .\r\n( 4 ) . همان . ص 551 .\r\n","page_name":" 677 ","page_number":685},
  {"content":"\r\n\r\nدرختكارى مىپردازند و از ثمرات آن بهره‌مند مىشوند ؛ و كليهء اين اعمال را كشاورزى مىنامند . و يا اين‌كه كسب‌وپيشه ، در نتيجه اعمال انسانى است و آن هم به چند صورت انجام مىيابد : يا در مواد معينى تصرفاتى مىكند و آن را صنايع مىگويند ؛ مانند ريسندگى ، نجارى ، خياطى ، پارچه‌بافى و آهنگرى . و يا در مواد نامعينى كار مىكنند ، كه عبارت از كليهء پيشه‌ها و تصرفات انسان است . و يا كسب بوسيلهء كالا و آماده كردن آنها براى معاوضه است ، كه از راه گردش دادن آنها در كشورها يا احتكار آنها ، و منتظر بحران بازار شدن ، انجام مىيابد ؛ و اين نوع پيشه را بازرگانى مىنامند . اينهاست راهها و اقسام گوناگون معاش . » « 1 »\r\nسپس ابن خلدون ، با استناد به اقوال حكما ، به انواع گوناگون تلاشهاى بشرى اشاره مىكند و مىگويد : معاش عبارت است از فرمانروايى ، بازرگانى ، كشاورزى ، و صنعت . اما فرمانروايى ( حكومت ) شيوه‌اى طبيعى براى معاش نيست . . . ليكن كشاورزى و صنعت و بازرگانى از انواع طبيعى معاش بشمار مىروند .\r\nكشاورزى قديمترين راههاى معاش و شايسته‌ترين وسايل طبيعى آن مىباشد . اما صنايع ، نسبت به كشاورزى ، در مرتبهء دوم است . صنعت از امور تركيبى و علمى است كه در آن انديشه و نظر را به كار مىبرند . . . اما بازرگانى ، هرچند از لحاظ كسب ، امرى طبيعى است ولى بيشتر راهها و شيوه‌هاى آن جز دادوستد نيست كه آنها را براى بدست آوردن ارزشى ميان دو بهاى خريد و فروش به كار مىبرند تا از اين تفاوت قيمت ، در كسب سود ببرند ، و به همين سبب ، شرع در معاملات چانه‌زدن را مباح شمرده است . « 2 »\r\nبه نظر ابن خلدون ، خدمتگزاران دولت نيز از طريق طبيعى ، معاش خود را تأمين نمىكنند ؛ معهذا به نظر وى ، خدمتگزارى كه شايستگى خدمتگزارى داشته باشد و بتوان به توانايى و بىنيازى وى اعتماد كرد ، در حكم كيمياست .\r\nارزش كار به نظر ابن خلدون : ابن خلدون 6 قرن پيش ، در باب پنجم از كتاب خود ، به « ارزش كار » توجه مىكند و مىنويسد : ارزش صنايع و محصولات دست انسان به ميزان و ارزش كارى كه براى تهيهء آن به كار رفته بستگى دارد .\r\nسپس مىگويد : « در يك كالاى صنعتى بجز كار ، هيچ ارزشى وجود ندارد . » در جاى ديگر ، مىگويد : در فعاليتهاى كشاورزى ، ارزش كار پنهان است و جز گروه قليلى از كشاورزان آن را احساس نمىكنند .\r\nبه نظر ابن خلدون ، بعضى از صنايع ابتدايى كه مورد احتياج عمومى است ، در تمام شهرها وجود دارد « نظير خياطى ، آهنگرى ، و نجارى و جز اينها . ولى بعضى از صنايع و پيشه‌ها كه جنبهء تجملى و تفننى دارد ، مانند شيشه‌گرى ، زرگرى ، روغنگرى ، آشپزى ، رويگرى ، ديبا - فروشى و ابريشم‌بافى و ساير صنايع ظريفه ، مخصوص شهرهايى است كه از نظر تجمل و تمدن جلو افتاده‌اند . . »\r\nابن خلدون در جوامع و شهرهاى مترقى عصر خود ، از معلمين رقص و آواز و موسيقى نام\r\n\r\n\r\n","description":"","footnote":"\r\n( 1 ) . همان . ج 2 ، ص 8 - 75 .\r\n( 2 ) . ر ك : همان . ص 759 - 758 .\r\n","page_name":" 678 ","page_number":686},
  {"content":"\r\n\r\nمىبرد ، و مخصوصا مىنويسد : در مصر كسانى هستند كه حيوانات را تعليم مىدهند ، و به كارهاى خارق العاده ، نظير راه رفتن روى طناب و حمل بارهاى سنگين وامىدارند . ابن خلدون به رابطهء بين « كار » و « ارزش » ، اشاره مىكند و مىگويد : « درآمد و دارايى عبارت از ارزش كارهاى انسانى است ؛ و از اين‌رو ، هرگاه كارهاى انسانى فزونى يابد ، بر ارزش آنها هم افزوده مىشود . . . و اين امر موجب رفاه و توانگرى آنان مىشود و بدان منتهى مىگردد كه به تجمل‌پرستى و عادات و نيازمنديهاى آن روى آورند و در زيبايى و ظرافت مساكن و پوشيدنيهاى خود بكوشند ، و ظروف و اثاث عالى و نيكو فراهم آورند و خدم و حشم و مركوبهاى بهتر آماده سازند ؛ و اينها همه كارهايى است كه داراى ارزش هستند . . . هنگامى كه عمران و اجتماع ترقى كند ، به همان نسبت ، تنوع كارها فزونى مىيابد و سپس تجمل‌خواهى و آسايش‌طلبى بدنبال پيشه‌ها توسعه مىپذيرد . » « 1 »\r\nابن خلدون در قرن چهاردهم ميلادى ( هشتم هجرى ) به علل و عواملى كه موجب افزايش ميزان توقعات و بالا رفتن سطح زندگى مىشود ، توجه مىكند و مىنويسد : « هر وقت درآمد فزونى يابد ، هزينه هم به همان نسبت افزون مىشود ؛ و درست ، هنگامى كه سطح درآمد و هزينه ترقى كند ، وضع زندگى مردم هم بهبود مىيابد و شهر رو به توسعه مىرود . » « 2 »\r\nابن خلدون كه در قرون وسطى ، يعنى در قرن چهاردهم ميلادى ، مىزيست ، سلاطين مقتدر و توانا را عامل ترقى و پيشرفت مىشمرد و از شهرياران نالايق و ناتوانى كه آلت دست اشراف و فئودالها بودند اظهار ملال مىكرد . به نظر او ، فقط پادشاهان مقتدر و توانا توانسته‌اند نظم و صلح را در شمال افريقا مستقر سازند . در ايران نيز ، در تمام دورهء قرون وسطى فقط پادشاهان مقتدر و مصمم مىتوانستند از نيروى تخريبى فئودالها بكاهند ، و طبقهء وسيع كشاورزان و پيشه‌وران را در پناه حمايت خويش گيرند .\r\nسلاطين عاقل كاملا متوجه بودند كه اخذ باج و خراج فقط موقعى امكان‌پذير است كه كشاورزان و پيشه‌وران در محيطى امن و آرام ، به كارهاى توليدى بپردازند . « در اروپاى غربى و بويژه در فرانسه ، پادشاه فقط با تكيه به نيروى سياسى جديد يعنى بورژوازى ، توانست بر فئوداليته غلبه كند . در عصر فئوداليته ، قدرت پادشاه بيشتر جنبهء رسمى و تشريفاتى داشت ؛ به اين معنى كه در ميان او و انبوه مردم ، يك طبقهء واسطه [ اربابان و مالكان بزرگ ( فئودال‌ها ) 
  ] حايل شده بودند . از اين‌رو تماس مستقيم پادشاه با مردم امكان‌پذير نبود . و اگر طبقهء جديد ( بورژوا ) به لحاظ منافع اقتصادى خود با نظام فئودالى به مخالفت برنمىخاست و بدين‌نحو به پادشاه كمك نمىكرد ، وى هيچگاه نمىتوانست فئودالها را سركوب كند و سير تحولى اروپا در همين‌جا متوقف مىشد . » « 3 »\r\n« سير فكرى ابن خلدون را مىتوان چنين ترسيم كرد كه وى ابتدا به شيوهء عقلى و عينى ، به عينيت بورژوازى پىبرده است ، ولى بسبب همان عينيت . ( يعنى شرايط مادى آن روز ) ،\r\n\r\n\r\n","description":"","footnote":"\r\n( 1 ) . همان . ص 713 ( به اختصار ) .\r\n( 2 ) . همان . ص 716 .\r\n( 3 ) . جهان‌بينى ابن خلدون ، پيشين . 153 - 152 .\r\n","page_name":" 679 ","page_number":687},
  {"content":"\r\n\r\nنتوانسته پيشتر برود ، و قضيه را تشريح كند . اين است كه بر اثر عدم توانايى در تحليل مسأله ، به استدلالات غيرعينى و محكهاى اخلاقى متوسل شده است . » « 1 »\r\nدر كتاب انيس الناس ، اثر شجاع ، از آثار نيمهء اول قرن نهم هجرى ، در باب تجارت و آداب آن ، مطالبى است كه مندرجات قابوسنامه را به خاطر مىآورد : « بدان‌كه اصل تجارت پرمخاطره است ، زيرا كه طريق آن منحصر در دو چيز است : اول معاملت و ديگر مسافرت . » « 2 » به نظر شجاع ، تاجر متاع كاسدى را مىخرد به اين اميد كه هنگام فروش ، از آن سود جويد و حال آنكه ممكن است بازار آن كاسدتر گردد . و كسانى كه از راه مسافرت به تجارت مىپردازند ، با خطر نفس و مال روبرو هستند . با تمام اين مخاطرات ، بهترين حرفت بازرگانى است « و به همه حال ، شرف دارد بر وزارت ؛ چه عمل پادشاه را دو طرف است : اميد و بيم ؛ يعنى اميد نان و بيم جان ! و خلاف خرد باشد به اين اميد ، مرتكب آن بيم شدن . » « 3 »\r\nدر جاى ديگر مىنويسد : « اصل بازرگانى بر جهل است و فرع آن بر عقل ؛ و بيان بودن آن بر جهل ، آن‌كه از براى سودى نامعلوم كه شايد كه به زيان واگردد ، سفر كنند و زحمت ايوار و شبگير كشند و به مشقت عبور بر كوه و بيابان و دريا گرفتار گردند ، و از دزد و سباع مردمخوار و راه گم كردن باك ندارند ؛ و بيان بودن فرع آن بر عقل ، آنكه ناديده ببينند و ناخورده خورند و ناياب يابند و فارغ البال باشند و محكوم كسشان نبايد بود . . . حكما گفته‌اند : مال بىتجارت و علم بىبحث و ملك بىسياست ، زود فانى و ضايع گردد . و تمامتر امانتى آن‌كه بر خريده دروغ نگويد ؛ چه كافر و مسلمان را بر خريده دروغ و غير واقع گفتن مذموم و نامحمود است . . .\r\nدر معاملت شرم ندارد و مكاس ( چانه زدن ) را فراموش نكند . . .\r\nبىهمراه ، به‌ره مرو و با كاروان مخلوط باش و ميان سلاحداران فرود ميا و نزول منما ؛ چه قطاع طريق ، اول قصد سلاحداران مىكند . و مكارى را خشنوددار . . . از مردم بيگانه راه مپرس و آوازه مينداز كه به كدام راه مىروم و چه مقدار مال همراه دارم ؛ كما قيل « استر ذهبك و ذهابك » . . . با دو قوم ، در اول تجارت ، مصاحبت مكن : اول ، با مردم جوانمرد و ديگر با مردم توانگر ؛ زيرا كه با مردم جوانمرد مروت بايد كرد و با توانگران به طريق توانگرى بايد زيست ؛ و اين هردو سبب خلل در مال ، و مايه را موجب اختلال . و جهد كن تا در سرما و گرما و گرسنگى و تشنگى خوكنى و عادت‌نمايى . و در تن‌آسانى و آسايش اسراف مكن تا اگر وقتى ضرورتى پيش آيد و حادثه‌اى روى نمايد به تنگ نيايى . . .\r\nدر تحصيل مال ، مجد و ساعى باش بىارتكاب حرص ؛ چه جد ديگر است و حرص ديگر ؛ و مجد هميشه مدرك مقصود و حريص پيوسته محروم . . .\r\nاما سرمايهء تجارت و بازرگانى راستىدان ، و در خريد و فروخت ، جلد و امين و راستگوى باش . . .\r\nبا مردم علوى و مفتى و وكلاى قاضى و خادمان معاملهء نسيه مكن و نوكيسه را نه وام ده و نه قرض‌گير . . . در سفر خشك چون ده نيم حاصل گردد ، به ده دوازده سفر دريا راضى مشو ؛ چه در سفر دريا سود تا كعب بود و زيان تا گردن . و اگر در سفر خشك حادثه‌اى واقع گردد . . . اگر\r\n\r\n\r\n","description":"","footnote":"\r\n( 1 ) . همان . ص 155 - 154 .\r\n( 2 ) و ( 3 ) . انيس الناس . پيشين . ص 118 .\r\n","page_name":" 680 ","page_number":688},
  {"content":"\r\n\r\nمال برود سر بسلامت باشد ؛ چه مال را عوض باشد و جان را نه . . .\r\nكار خويش به دست كس رها مكن ، و از خيانت نمودن با مردم احترازنما ؛ چه هر خيانت كه با مردم كنى ، با خود كرده‌اى . پس راستى را پيشه‌ساز ؛ چه بزرگترين مايه راستى است . خوش دادوستد و فصال باش . كس را وعده مده و چون داده باشى خلاف مكن . خريده مگوى ، و چون گويى راست‌گوى . . .\r\nزنهار ضمان مال كس مشو . . . از جمله سهوها و غلطهاى آدمى ضمان است . . . بدان كه تاجر صاحب خرد ، هرگز مفلس نشود . . . بيخرد بد گوهر چون افتاد ، برخاستن او مشكل و بىتدبير چون خر در گل . . .\r\nدر تجارت و بازرگانى ، طريق عقل معاش و كدخدايى و طرز انتعاش كسب و خانه - دارى و ترتيب حوائج نيكو به‌جاىآر . . . چون در مال خويش و مايهء تجارت خللى و تزلزلى بينى ، دخل خويش را زيادت گردان ، و اگر زيادتى دخل ميسر نگردد ، خرج را كم‌ساز . و بايد كه هرچه اشترانمايى در ايام كاسدى بود ، و هرچه بيع كنى در زمان روايى . . . اگر مايهء تجارتت بسبب حادثه‌اى ضايع گردد ، اظهار عجز و مسكنت منما و به جبر الحال آن فايت مشغول شو ؛ چه اين اظهار را غير از ملالت دوستان و شماتت دشمنان حاصل نباشد . . . هرآينه اضطراب و عجز سبب دفع شقاوت [ شقى 
  ] و موجب رفع حادثهء او نتواند بود ، و سعيد نيز چون به زيور هنر آراسته و خردمند باشد ، متحمل و صبور بود . . . بيخرد را چون حادثه برسد ، بسبب بيصبرى خود را متألم و فضيحت بسازد و دوستان را در معرض دلسوزى و شفقت و دشمنان را در مقام خوشدلى و شماتت در آرد . » « 1 »\r\nدر جاى ديگر از كتاب انيس الناس ، به بعضى تعاليم اقتصادى برمىخوريم . از جمله در فصل چهارم ، مىنويسد : « از جمع آوردن اموال غافل مباش و جهد كن تا هرچه فراآورى و جمع كنى از نيكوترين محل بر وجه حلال باشد . . . و بهر باطل از دست مده و ضايع مگردان ؛ چه گفته‌اند : نگاه داشتن مال مشكلتر از جمع آوردن است . پس بهنگام ضرورت ، خرج كن و آنچه خرج كنى سعى كن عوض آن باز جاى نهى ؛ چه چون برگيرى و بدل آن حاصل نيايد ، اگر گنج قارون بود سرآيد . . . محبت مال چندان در دل راه مده . . . تا اگر حادثه‌اى روى دهد و ضايع گردد ، محزون نگردى .\r\nهركه اندك نگاه نتواند داشت ، حافظ بسيار نيز نتواند بود . زيانكار مباش چه ثمرهء آن نيازمندى است و ثمرهء نيازمندى خوارى . و كار خويش بر كار غير مقدم‌دان ، ليكن در اتمام مهام دوستان و مردمان ، تقصير مكن . . . از كاهل ننگ‌دار ؛ چه كاهل برادر بدبخت است . . . كوشا باش تا آبادان گردى . و چيز از سزاوار دريغ مدار ؛ چه مقصود از جمع مال رعايت خواطر مردم نمودن و آوازهء خوش بلند گردانيدن است . راحت خلق بر راحت خويش مقدم‌دان . . .\r\nحكيمى را پرسيدند : نيك‌بخت كيست و بدبخت چيست ؟ گفت : نيك‌بخت آن‌كه خورد و كشت ، و بدبخت آن‌كه مرد و هشت . » « 2 »\r\n\r\n\r\n","description":"","footnote":"\r\n( 1 ) . همان . ص 140 - 123 ( به تناوب و اختصار ) .\r\n( 2 ) . همان . ص 85 - 82 .\r\n","page_name":" 681 ","page_number":689},
  {"content":"\r\n\r\n\r\nافكار اقتصادى دوانى\r\nآقاى دكتر محسن صبا ، با مطالعهء كتاب لوامع الاشراق فى مكارم - الاخلاق « 1 » و مقايسهء آن با انديشه‌هاى اقتصادى خواجه نصير الدين - طوسى ، چنين مىنويسد : « تقريبا دويست و پنجاه سال بعد از تحرير اخلاق ناصرى خواجه نصير الدين طوسى ، جلال الدين محمد اسعد دوانى ( متوفى به سال 908 هجرى قمرى / 1502 ميلادى ) كتابى به نام لوامع الاشراق فى مكارم الاخلاق پرداخته كه به اسم اخلاق جلالى در ادبيات فارسى از آن ياد مىشود . اين كتاب به خواهش سلطان خليل - سلطان ، پسر اوزون حسن آق‌قوينلو ، در نيمهء دوم قرن نهم برشتهء تحرير درآمده .\r\nنام لوامع از آن نظر به كتاب داده شده كه فصول مختلف آن بعنوان لامع نوشته شد . هر لامع داراى چند لمعه است ؛ مانند : « لامع اول در تهذيب اخلاق و درو ده لمعه است » و غيره .\r\nمانند كتاب اخلاق ناصرى ، اخلاق جلالى نيز به سه قسمت تقسيم شده است : « در تهذيب اخلاق » ، « تدبير منزل » و « تدبير مدن » . و نظر دوانى ، مانند خواجه طوسى ، به سه كتاب تدابير المنازل ابن سينا ، مدينهء فاضلهء فارابى و مخصوصا تهذيب الاخلاق و تطهير الاعراق ابن مسكويه بوده است .\r\nدوانى اميد داشته است كتاب او موردنظر همگان قرار گيرد . وى بصراحت ، اين انتظار خود را در مقدمه چنين بيان مىكند : « اميد آنكه . . . كتابى شود كه هم طالبان حقايق علميه را و هم سالكان مناهج حكمت عمليه را از آن حظى وافى و نصيبى كافى باشد . » « 2 »\r\nدر كليهء « لوامع » كتاب دوانى ، قدم بقدم ، افكار خواجه نصير الدين طوسى را پيروى كرده و اگر فكر تازه‌اى بر آن افزوده در همان زمينهء افكار خواجه مىباشد . حتى در بعضى موارد ، چنان كه خواهيم ديد ، گفته‌هاى اخلاق ناصرى تكرار شده است و مطالب به حدى بهم نزديك است كه چنانچه كسى قسمتى از لوامع را جداگانه بخواند و نداند كه از اخلاق جلالى است ، تصور مىكند اخلاق ناصرى را مىخواند ؛ گو اينكه سبك تحرير دوانى قدرى متكلف و پيچيده است .\r\nچون در زمان دوانى مسائل مربوط به معيشت ، مربوط به حكمت عملى مىشده است ، و علم اخلاق سرفصل حكمت عملى است ، لذا كليهء مسائل مالى و اقتصادى به صورت دستورات اخلاقى مطرح مىشود ؛ چنان كه دربارهء طرز معيشت دوانى چنين اظهارنظر مىكند :\r\n« هفتم ، قناعت ، و آن استخفاف نفس است به مآكل و مشارب و ملابس و غيرها و اكتفا به قدر ضرورت از جهت استهانت ( حقير شمردن ) به آن نه از جهت حرص جمع مال كه آن تقتير ( خست در نفقهء عيال ) است و شرعا و عقلا مذموم . » « 3 »\r\nپس در طرز زندگى ، دوانى قناعت را توصيه مىكند ، و از خوردن و نوشيدن بسيار و پوشيدن لباسهاى فاخر و غير آن اشخاص را برحذر مىدارد . ضمنا از صرفه‌جويى بيش از حد\r\n\r\n\r\n","description":"","footnote":"\r\n( 1 ) . اين كتاب هشت بار در هندوستان بچاپ رسيده . نسخه‌اى كه مورد مطالعه قرار گرفته چاپ سال 1283 هجرى قمرى لكهنو است .\r\n( 2 ) . اخلاق جلالى ، پيشين . ص 17 .\r\n( 3 ) . همان . ص 65 .\r\n","page_name":" 682 ","page_number":690},
  {"content":"\r\n\r\nو تنگ گرفتن بر زن و فرزند از حيث معيشت نيز مردمان را منع مىكند ؛ و اين عمل را شرعا و عقلا مذموم مىداند .\r\nولى براى گذراندن زندگانى و رفع حوائج ، چگونه بايد كسب درآمدى كرد ؟ دستور اين امر به عقيدهء او چنين است : « يازدهم ، حريت ، و آن مكنت اكتساب مال است از مكاسب جميلهء لائقه ، و صرف آن در مصارف فائقه و امتناع از مزاولت ( اشتغال داشتن به ) مكاسب ذميمه و صرف در مصارف قبيحه . » « 1 »\r\nبدست آوردن مال از كسبهاى نيكو و سزاوار ، و صرف كردن مالى كه از راه صحيح بدست آمده است در مصارف درست و معقول . البته شخص بايد از بدست آوردن مال از كسبهاى پست و صرف آن مال در راه‌هاى زشت و ناپسند خوددارى كند .\r\nبدست آوردن مال از راه « مكاسب جميلهء لائقه » نيز شرايطى دارد و در تمام موارد كسى كه در راه كسب معيشت قدم مىگذارد ، بايد رعايت قانون عدالت را بكند و مخصوصا با شركاء خود در كار درست كردار و صميمى باشد .\r\n« و اما حسن شركت آن است كه معاملات بر وجهى كند كه موجب انحراف خاطر شركاء نباشد بحسب امكان و به شرط محافظت بر قانون عدالت . » « 2 »\r\nدوانى خوب متوجه است كه بدست آوردن مال بسيار مشكل است ، و كسى كه در راه كسب معيشت قدم مىگذارد ، دچار زحمات مىشود و بدست آوردن مال را به بالا بردن سنگى بزرگ بر كوه تشبيه مىكند . اما خرج كردن آسان است :\r\n« چه مال را مدخل دشوار است و مخرج آسان ؛ و حكما گفته‌اند كه جمع مال همچنان است كه سنگى بزرگ بر سر كوهى برند ، و خرج كردن همچنانكه آن سنگ را فروگذارند . » « 3 »\r\nدوانى پس از تذكر مسائل اخلاقى دربارهء بدست آوردن مال و خرج كردن آن به بيان معاملات بين مردم مىپردازد و مانند خواجه نصير الدين طوسى اساس و نظام زندگى را منوط به سه امر مىداند :\r\n1 ) آنچه تعلق به اموال و كرامات دارد ،\r\n2 ) آنچه متعلق به معاملات و معاوضات است ،\r\n3 ) آنچه تعلق به تأديبات و سياسات دارد .\r\nو در كتاب خود ، عين گفته‌هاى خواجه نصير را تكرار مىكند و تنها در يك مثال ، به او ايرادى وارد مىسازد و مىگويد :\r\n« از مطاوى « 4 » مباحث سابقه معلوم شد كه مدار عدالت بر حفظ مناسبت است كه راجع با وحدت مىشود . پس چون اعتبار عدالت در امورى كه ملاك انتظام معاش است ، نمايند ، سه نحو از اعتبار ظاهر شود . چه امور مذكوره سه نوع است : يكى ، آنچه تعلق به قسمت اموال و كرامات دارد ؛ دوم ، آنچه متعلق به معاملات و معاوضات است ؛ سوم ، آنچه تعلق به تأديبات\r\n\r\n\r\n","description":"","footnote":"\r\n( 1 ) . همان . ص 66 .\r\n( 2 ) . همان . ص 73 .\r\n( 3 ) . همان . ص 80 .\r\n( 4 ) . مطاوى : حلقه و پيچيدگيهاى چيزى مانند پيچيدگى ريسمان ؛ مفردش : مطوى .\r\n","page_name":" 683 ","page_number":691},
  {"content":"\r\n\r\nو سياسات دارد . و تناسب در هرسه صورت به كار دارند . اما در قسم اول ، گويند : چون نسبت اين شخص به اين مال يا به اين كرامت ، مانند نسبت كسى است كه در مرتبه ، مثل رتبهء او بود با كرامتى يا مالى كه مثل آن كرامت يا آن مال باشد ، پس اين كرامت حق او باشد و اگر زيادتى يا نقصانى باشد تلافى و تدارك بايد نمود . » « 1 »\r\nدوانى لزوم معاونت و احتياج طبقات مردم و كارگران را به يكديگر ، لزوم معاوضهء كالاها و خدمات ، لزوم پول در معاملات ، و همچنين لزوم رعايت عدالت را در معاملات ، به نحوى بسيار مختصر ، در چند سطرى كه گذشت بيان داشته و اينها همان مطالبى است كه با تفصيل بيشتر ، خواجه نصير طوسى در اخلاق ناصرى ذكر كرده است . فقط در گفته‌هاى فوق ، نسبت به گفتهء خواجهء طوسى ، اين ايراد را وارد ساخته :\r\n« كه چنانچه بگوييم نسبت اين جامه به آن زر چون نسبت اين زر است به اين كرسى ، پس در معاوضهء جامه به كرسى حيفى نيست . اين مثال برين وجه در اخلاق ناصرى مذكور است و ظاهر آنكه اين مثال مختل است . بلى ، اگر نسبت جامه به زر همچون نسبت كرسى به زر باشد در معاوضه حيف نباشد و ليكن اين نسبت متصله نيست كما علم من تعريف المتصله » .\r\nولى مطلب اين است كه چه نسبت متصله باشد چه غير آن ، چون نسبت دو شىء مورد معامله با « دينار » موردنظر يكسان است پس طرفين معامله ، در صورت داشتن احتياج صاحب كرسى به جامه و صاحب جامه به كرسى ، معامله انجام مىپذيرد .\r\nدر خصوص لزوم پول در مبادلات و معاملات ، دوانى پول را شرط سوم حفظ عدالت مىداند .\r\n« پس حفظ عدالت به چيز صورت بندد : . . . سوم دينار و حكما گفته‌اند . . . ناموس سوم ، دينار است ؛ و ناموس در لغت ايشان تدبير و سياست است . » « 2 » لذا بدون دينار تدبير ملك و سياست امكان‌پذير نمىباشد .\r\nمانند ساير مسائل طرح شده در كتاب ، همه‌جا دوانى به اصول اخلاقى نظر دارد . در دنبالهء مسائل راجع به معاملات نيز ، از ذكر اصول اخلاقى خوددارى نمىكند و در معامله انصاف را شرط مىداند و توصيه مىكند كه هركس در معاملات ، بايد رعايت انصاف را كرده از حد انصاف گام فراتر نگذارد « 3 » .\r\nدر همان باب اول كتاب كه در تهذيب اخلاق است ( لمعهء هشتم ) و به ترتيب اكتساب فضايل اختصاص دارد ، دوانى مانند ساير حكماى همعصر خود ، مبدأ حركت به طرف كمال را يا طبيعت مىداند و يا صناعت .\r\nاما ، طبيعت بر صنعت مقدم است . و از اين جهت ، طبيعت را بر صنعت مقدم مىداند كه طبيعت بدون مداخله و ارادهء انسانى پديد آورندهء آثار شگفت است ، و حال آنكه صنعت بوسيلهء\r\n\r\n\r\n","description":"","footnote":"\r\n( 1 ) . اخلاق جلالى ، پيشين . ص 110 .\r\n( 2 ) . همان . ص 114 .\r\n( 3 ) . ر ك : همان . ص 123 .\r\n","page_name":" 684 ","page_number":692},
  {"content":"\r\n\r\nانسان و تحت ارادهء اوست .\r\nطبيعت راهنما و استاد انسانى در ايجاد صنايع است و آدمى در ابتداى امر ، بايد طبيعت را نمونه و سرمشق خود قرار دهد ؛ ولى كم‌كم ، با تدبير و انديشه « به تقدير الهى » از صنعت ، وسايلى حاصل كند كه بدان وسايل بتواند به طرف كمال گام بردارد و از طبيعت فراتر رود . و در اينجا دوانى همان مثال مشهور توليد جوجه‌هاى بسيار ، بوسيلهء ايجاد حرارت مناسب را ، ذكر مىكند . . .\r\nاما مالى كه در نتيجهء پيشرفت صنعت حاصل شود ، چگونه بايد مورد استفاده قرار گيرد ؟\r\nبدين مطلب نيز دوانى توجه كرده و جمع‌آورى مال را بيش از حد ، نكوهش كرده و از گذشتگان چنين نقل قول مىكند كه : ارسطاطاليس گفته : « كسى كه بر كفاف معيشت قادر باشد نشايد كه زيادتى طلبد . » « 1 »\r\nدر لمعهء دهم كتاب خود ، كه آخرين لمعات تهذيب اخلاق مىباشد ، دوانى نيز خود را در رديف بدبينان قرار مىدهد و از پيدايش كثرت جمعيت هراسناك است و بيم آن دارد كه جمعيت بشرى ، كه با افزايش هندسى زياد مىشود ، سبب آن شود كه نظام اجتماع برهم بخورد و بشر توانايى رفع نيازمنديهاى خويش را نداشته باشد . . .\r\nدر لامع دوم از كتاب اخلاق جلالى كه ، در تدبير منزل است ، محمد اسعد دوانى همان مطالبى را كه در اخلاق ناصرى خواجه نصير الدين طوسى دربارهء احتياجات بشر براى زيستن شرح داده است تشريح كرده و تفاوت انسان و حيوان را در رفع احتياجات شرح داده و در لمعهء دوم « در سياست اقوات و اموال » مىگويد : « اصول مكاسب سه چيز است : زراعت و تجارت و صناعت . . . » « 2 »\r\nدر اين‌باره ، خود دوانى اظهارنظر نمىكند و تنها اضافه مىكند كه حكما گفته‌اند :\r\n« به تجارت اعتماد نبايد كرد ؛ چه شرط آن مايه است و آن در معرض زوال است . » « 3 »\r\nو دربارهء صنعت ، مانند ساير حكمايى كه آثار آنها را ديده ، آن را به سه نوع تقسيم مى - كند : « شريف ، خسيس و متوسط . » « 4 »\r\nسپس انواع هريك را تشريح كرده و معتقد است كه : « هركسى كه به صناعت موسوم است بايد كه در آن صناعت تقدم و كمال طلبد و به دنائت همت راضى نشود و بداند كه هيچ زينت در دنيا نيكوتر از روزى فراخ نيست و بهترين اسباب آن صناعتى است كه بعد از اشتمال به عدالت ، به عفت و مروت نزديك باشد . » « 5 »\r\nسپس ، به استعداد اشخاص در كسب صنعت و كمال اشاره كرده و آن را شرط اساسى پيشرفت مىداند و صرف وقت را در بدست آوردن تخصص در كارى كه شخص استعداد آن را\r\n\r\n\r\n","description":"","footnote":"\r\n( 1 ) . همان . ص 139 .\r\n( 2 ) . همان . ص 195 .\r\n( 3 ) . همان . ص 195 .\r\n( 4 ) . همان . ص 196 .\r\n( 5 ) . همان . ص 197 .\r\n","page_name":" 685 ","page_number":693},
  {"content":"\r\n\r\nنداشته باشد تضييع عمر مىشمرد و مىگويد : « چه ، هركس مستعد صناعتى باشد به اندك سعى تكميل آن تواند كرد ؛ و چون غيرمستعد باشد سعى او در آن تعطيل روزگار و تضييع اعمار باشد . » « 1 »\r\nبراى اعتدال تمدن ، دوانى اعتدال چهار صنف را خواستارست :\r\nاول ، اهل علم ،\r\nدوم ، اهل شمشير ،\r\nسوم ، اهل معامله ،\r\n« چون تجار و اصحاب بضاعات و ارباب حرف و صناعات كه بوسيلهء ايشان مبادى اسباب افتيات و ساير مصالح مرتب شود .\r\nچهارم . اهل زراعت ،\r\nچون برزگران و دهاقين و اهل فلاحت كه مدبر نباتات و مرتب اقوات‌اند . . . چه ديگر طوايف در وجود چيزى زياد نمىكنند . » « 2 »\r\nلذا دوانى نظام اجتماع را در « اعتدال » چهار صنف مذكور در فوق مىداند ، و در پايان ، تنها برزگران و دهاقين را مولد واقعى مىشمرد و معتقد است كه ساير طبقات اجتماع مولد نيستند .\r\nاينك اگر بخواهيم معتقدات ابو اسعد دوانى را از نظر مسائل اقتصادى خلاصه كنيم مطالب ذيل را مىتوان شمرد ؛ و ضمنا بايد متذكر اين مطلب بود كه اصول افكار او همان افكار خواجه نصير الدين است :\r\n1 ) لزوم تعاون در مسائل اقتصادى ،\r\n2 ) ايجاد نيروهايى ما فوق طبيعت بوسيلهء كمال صنعت ،\r\n3 ) توجه به استعداد اشخاص و تكميل استعدادها ،\r\n4 ) مخالفت با ازدياد جمعيت ،\r\n5 ) لزوم پول در معاملات ،\r\n6 ) زراعت سرچشمهء توليد واقعى است .\r\nدر كتاب لوامع ، دوانى به يك نكتهء بسيار مهم اشاره كرده است ؛ و آن اين است كه در تاريخ تفكر ، فلاسفهء ايرانى كه مسلمان بوده‌اند ، در مسائل اقتصادى هيچگونه فكر نوينى اظهار نكرده‌اند . و آن به اين دليل است كه مسلمانان غايت و نهايت كليهء مسائل اجتماعى را همان مىدانستند كه در شريعت اسلام اظهار شده است ؛ و لهذا خود را از اظهارنظر مستغنى ديده و معاف مىدانستند و اين مطلب را صريحا دوانى چنين بيان داشته : « حكماى متأخرين چون بر دقايق شريعت حقهء محمديه مطلع شدند و احاطهء آن بر تمام تفاصيل حكمت عملى مشاهده نمودند ، به كلى از تتبع فوائد اقوال حكما و كتب ايشان در اين باب دست كشيدند . » « 3 »\r\n\r\n\r\n","description":"","footnote":"\r\n( 1 ) . همان . ص 212 .\r\n( 2 ) . همان . ص 279 - 278 .\r\n( 3 ) . همان . ص 124 .\r\n","page_name":" 686 ","page_number":694},
  {"content":"\r\n\r\nو پيداست در اينجا دوانى بيشتر به كتب و اقوال فلاسفه و حكما در مسائل اجتماعى و اقتصادى ، يعنى همان « حكمت عملى » ، اشاره كرده است . » « 1 »\r\n\r\nانديشه‌هاى اقتصادى ميرفندرسكى\r\n« مير ابو القاسم فندرسكى يكى از نويسندگان و متفكران دورهء صفوى است .\r\nوى از ساكنين فندرسك ، از اعمال استرآباد است و به سال 1055 هجرى قمرى ( 1640 ميلادى ) در شهر اصفهان بدرود حيات گفته است .\r\nميرفندرسكى ، در دورهء زندگانى خود ، مدتى از ايران خارج شده و به هندوستان مسافرت كرده است و اين مسافرت در آثار و گفته‌هاى او تأثير داشته است .\r\nفندرسكى آثار بسيار دارد ، و آنچه مورد بحث ماست رساله‌اى است كه او به نام صناعيه « 2 » به رشتهء تحرير درآورده .\r\nميرفندرسكى مقصود خود را از تحرير رسالهء صناعيه چنين شرح مىدهد : « غرض از اين رساله بيان حد صناعت است و منفعت صناعت و اختلاف صنايع در منافع ، كه موجب اختلاف مراتب صناعات است و تحريص بر اقتناء « 3 » صنايع هركس را لايق به استعداد ، و تحذير صنايع كم‌نفع كم‌شرف ؛ و بيان آن‌كه صنايع متناهىاند بالفعل و غيرمتناهىاند بالقوه ؛ و بيان آن‌كه موضوع بعضى از صنايع غايت صناعت ديگر مىشود تا منتهى شود به صناعتى كه غايتى وراى او نيست . » « 4 »\r\nدر اينجا در حقيقت ، ميرفندرسكى يك دورهء اقتصاد صنعتى را در چند سطر خلاصه كرده است ، و مقصود و منظور و پيشه‌هاى مختلف را بيان داشته ، و سپس خود به توضيح اين چند سطر مىپردازد ؛ چنان كه در باب اول كتاب خود ، كه در بيان حد صنعت است ، مىگويد :\r\n« و بايد كه بيشتر حد صناعت گفته شود كه معرفت صناعت بوجه ، همه‌كس را حاصل است كه به فارسى درى ، پيشه گويند . » « 5 »\r\nو سپس صنعت را چنين تعريف مىكند : « الصناعة قوة فاعلة بامعان فى موضوع مع فكر صحيح نحو غرض من الاغراض محدود الذات » « 6 » يعنى صناعت قوهء فاعله‌ايست به امعان و رسوخ در موضوعى با فكر صحيح بسوى غرضى از اغراض محدود و معين . قوهء فاعله يعنى اثر عمل در موضوع ، مثل اثر نجار در چوب براى ساختن در و پنجره . فكر صحيح يعنى از روى شعور است و منافى با غرض اصلى نيست ؛ به عبارت امروزه ، يعنى تخصص در كارى با روش صحيح براى نيل به مقصود معين و مفيد .\r\nدر باب دوم كتاب خود ، ميرفندرسكى ، براى « نظام كل » صنعت را لازم مىشمرد و مىگويد : « غرض اول از كار عقل ، نظام كل است و دوم ، نظام نوع و سوم ، نظام شخص . . . و چون ،\r\n\r\n\r\n","description":"","footnote":"\r\n( 1 ) . محسن صبا ، « افكار اقتصادى دوانى در لوامع الاشراق فى مكارم الاخلاق ( اخلاق جلالى ) ؛ مجلهء تحقيقات اقتصادى . ص 128 - 119 ( به اختصار ) .\r\n( 2 ) . حقايق الصنايع يا صنايع الحقايق يا صناعيه ، ميرزا ابو القاسم بن ميرزا بزرگ موسوى ميرفندرسكى ، متوفى 1050 قمرى ( با اخلاق ناصرى در يك جلد ) 1317 قمرى ، سنگى ، آنچه در اين مقابل نقل مىشود ، از چاپ تهران ، به اهتمام على اكبر شهابى ، مىباشد كه به سال 1317 هجرى شمسى ، به طبع رسيده است .\r\n( 3 ) . اقتناء فراهم آوردن و ذخيره كردن مال ؛ سرمايه گرفتن .\r\n( 4 ) . صناعيه . ص 10\r\n( 5 ) . همان . ص 10 .\r\n( 6 ) . همان . ص 2 .\r\n","page_name":" 687 ","page_number":695},
  {"content":"\r\n\r\nشخص انسان بىمعاونت ابناء نوع و جنس خود محال الوجود باشد ، زيرا كه هريك از اشخاص انسان محتاجند به طعام و شراب و لباس و غذا و خانه‌اى كه تحصيل هريك ناچارى است و تحصيل هريك را ياوران بايد . . . مثلا در نان خوردن محتاجيم به نان‌پز و نان‌پز محتاج است به هيزم‌كش و آردكن و هريك محتاجند به معاونان : مثلا آردكن محتاج است به مزارع و مزارع محتاج است به آلت حرث ، مانند بيل و محراث و غير آن ، كه آهنگر سازد . و غرض از اين كتاب ، اين نيست كه چه صناعت به چه محتاج است و صنايع چند است . پس درست شد كه هر شخص محتاج به معاون بسيار است كه بىمعاونت اينها نظام حال آن شخص صورت نبندد ؛ و چون هيچ شخص از انسان نباشد ، نوع انسان نباشد ؛ و چون انسان نباشد ، نظام كل مختل باشد . » « 1 » سپس لزوم كارگران را در صنايع مختلف تشريح مىكند و اشاره به تخصص آنان نيز مىنمايد و مىگويد : كار هريك از اين كاركنان موضوع خاصى دارد ؛ مثلا تهيه‌كنندهء آرد ، آسيابان ، و يا « نان‌پز كه در آرد صورتى احداث مىكنند كه صورت نان است و آشنايى به كار ، كه آن معرفت نان‌پز » مىباشد و از اين راه ، صنايع را نافع و ضرورى مىداند ؛ هم از راه عقل و هم از راه حس .\r\nميرفندرسكى ، چون كليهء فعاليتهاى انسانى را صنعت مىداند ، در تقسيم صنايع ، تنها به مسائل اقتصادى نظر ندارد ؛ او مسائل اجتماعى را نيز مورد توجه قرار داده و فصلى در « حث « 2 » تحصيل صنايع » و « ذم اهل بطالت » دارد .\r\nتوجه ميرفندرسكى ، در اين زمينه ، بيشتر به طرف مذهب است ؛ و در حقيقت ، بيان او تفسير ليس للانسان الا ما سعى است . او كوشش و سعى را چنان براى انسان لازم مىشمرد كه بطور صريح مىگويد : « پس واجب است بر كافه ، كه هركس به قدر استعداد ، در صناعتى كوشد كه نظام كل و نوع و شخص در آن است ؛ و هركه نه چنين كند ، مستحق سخط و عقوبت ايزد تعالى باشد . » « 3 »\r\nميرفندرسكى سابقهء اين فكر را در اساطير يونانى جستجو كرده و مىگويد كه حكماى قديم يونانى ، در مساجد خود ، در آن زمان كه صور و تماثيل را نقل مىكردند و پرستش آنها معمول بوده ، صورت عطارد را كه صاحب صناعات و اعمال مىباشد ، و صورت بخت و اتفاق را ، كه صاحب بطالت و تعطيل مىباشد ، مىكشيدند . بخت و اقبال و اتفاق به صورت يك زن كور بوده است كه بر گويى غلتان نشسته بوده و سكان يك كشتى در دست داشته ؛ و عطارد به صورت جوانى خوشرو و تيزبين ترسيم مىشده كه بر روى سنگى مكعب جاى داشته .\r\nبخت و اتفاق را ، از اين جهت به صورت كورى نمايش مىدادند كه نادانى و سفاهت و اختلال افعال او معلوم گردد و براى اينكه بىثباتى كار او واضح باشد ، سكان كشتى را به دست او داده‌اند ؛ و پيداست زنى كور ، كه بر گويى غلتان جاى داشته باشد و سكان كشتى در دست اوست ، چگونه او و همراهان او در معرض هول و هلاك قرار مىگيرند . و برعكس ، عطارد كه صاحب صناعات مفيد است ، به صورت جوانى خوشرو مىباشد و خوشرويى او دليل خوشى زندگى\r\n\r\n\r\n","description":"","footnote":"\r\n( 1 ) . همان . ص 4 و 5 .\r\n( 2 ) . حث : برانگيختن و تحريص .\r\n( 3 ) . صناعيه . ص 7 .\r\n","page_name":" 688 ","page_number":696},
  {"content":"\r\n\r\nو اميد صاحبان صنايع است ، و بصيرت او را به تيزبينى نشان داده‌اند ؛ و سنگ چهارگوش كه در زير پاى اوست ، علامت ثبات و استحكام او در عمل است .\r\nاز آنجايى كه ميرفندرسكى ، در رسالهء صناعيه ، به اختصار كوشيده است ، مطلب خود را بسيار به ايجاز بيان كرده و همين كه به مطلبى اشاره كرده ، فورا به مطلب ديگر پرداخته . و اغلب اوقات ، ذكر كرده است كه اين كتاب جاى تطويل در اين مطلب نيست و در همين باب بصراحت ، مىگويد : « و همين‌قدر بيان كافيست در حث بر صنايع و مذمت بطالت . » « 1 »\r\nدر بابى ديگر ، اختلاف صنايع را در شرف و خست چنين بيان مىكند : « بعضى از صنايع نافع ضرورىاند و بعضى نافع غيرضرورىاند و بعضى خير بالذات و بعضى خير بالعرض ؛ و مراد به نافع آن است كه مؤدى باشد به خير ؛ و به ضرورى آن‌كه سلوك راه خير بىآن ميسر نشود ؛ و مراد در اين به خير مطلق ، آن است كه غايت او بيواسطهء نوع انسان باشد ، و به خير بالعرض ، آن‌كه غايت صناعتى باشد ، و نافع آن‌كه خادم صناعتى ديگر بود . « 2 »\r\nفندرسكى صنايع را از نظر ديگر نيز تقسيم مىكند و مىگويد : « بعضى كثير النفع‌اند و بعضى قليل النفع و بعضى متمم فعل طبيعت‌اند و بعضى مزين ؛ و اين اقسام متداخل‌اند . » « 3 » و سپس فورا به سبك خاص اين كتاب ، يعنى به رعايت اختصار ، اظهار مىدارد : « كه غرض اين كتاب تعداد صنايع نيست . » « 4 » در اينجا به خوبى واضح است كه فندرسكى متوجه رابطهء صنايع با يكديگر و صنعت پايه بوده است و مثال خياط و زرگر را مىزند كه آهنگر خادم ايشان است .\r\nسپس ، فندرسكى فصلى مشبع ، درباره آهن دارد و حماسه‌سرايى او دربارهء آهن ، گذشته از جنبهء مذهبى و ذكر آيهء  لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ وَ أَنْزَلْنَا الْحَدِيدَ فِيهِ بَأْسٌ شَدِيدٌ وَ مَنافِعُ لِلنَّاسِ ،  « 5 » جنبهء صنعتى خاص مىگيرد و آهن را « خادم كل » و « نافع بالذات » مىشناسد و صنايع را وابسته به آهن مىداند .\r\nفندرسكى پس از اين باب تقسيمى ، صنايع را به شش قسم تقسيم مىكند ، و در اين اقسام ، كليهء فعاليتهاى بشرى را صنعت مىداند ؛ از مقام پيغمبرى گرفته تا آنكه « موضوع آن جزئى بود و غرض نه صلاح بود و نه فساد چون سنتهايى كه صاحبان رياست جزوى نهند بواسطهء صلاح خود . » « 6 » و « اشرف » بنى نوع انسان ، صاحبان صناعت اول را مىداند و « اخس » صاحبان صنايع ، مخالفين آنها را قلمداد مىكند .\r\nفندرسكى براى پيشرفت كار ، جسم انسان را محتاج به استراحت و فكر بشرى را نيازمند تفريح مىداند و وجود « بازيگران و حقه‌بازان و اصحاب اساطير و اهل محرقه و مضحكه و ملعبه « 7 » را لازم مىشمرد . او معتقد به نظمى خاص در زندگى است و كاملا متوجه است كه كار\r\n\r\n\r\n","description":"","footnote":"\r\n( 1 ) . همان . ص 8 .\r\n( 2 ) . همان . ص 8 .\r\n( 3 ) . همان . ص 8 .\r\n( 4 ) . همان . ص 9 .\r\n( 5 ) . قرآن . سورهء الحديد ( 57 ) ، آيه 25 ؛ بتحقيق ، فرستاديم رسولمان را با بينه‌ها و خود فرستاديم با ايشان كتاب و ميزانرا تا قيام نمايند مردمان به عدل ، و فرستاديم آهن را ؛ در آن است آسيبى سخت و منفعتها براى مردمان .\r\n( 6 ) . صناعيه ، پيشين . ص 11 .\r\n( 7 ) . همان . ص 12 .\r\n","page_name":" 689 ","page_number":697},
  {"content":"\r\n\r\nدائم انسان را خسته و فرسوده مىكند ؛ و توانايى جسم و فكر را در آن مىداند كه پس از كاروكوشش براى رفع احتياجات عموم ، كسانى كه مشغول بوده‌اند احتياج به استراحت دارند و گذشته از استراحت لازم است كه به تفريح بپردازند ؛ و اين لزوم را اينطور تصريح مىكند :\r\nبراى اينكه « اهل مدن را نفع رسد ، و اين وقتى باشد كه شرايط ضرورى اهل مدن جمع آمده باشد و از كار خود ايشان را ملالت پيدا شده باشد و وقت عطلت اهل مدن باشد مثل عيدها ، روزها كه در آن كار عادت نباشد ، در مدن بنابر عادتها و شريعتهاى اهل مدن ، تا اواخر روزها كه به كار مشغول نباشند و موضعى تقاضا كنند كه در آن‌وقت ، عمل اين صانع نفع دهد كه نشاطى در اهل مدن از ديدن و شنيدن ملعبه و مضحكه و افسانه پيدا شود و رفع ملالتشان گردد و قواى عاقله در ايشان قوى شود ؛ و اين بمنزلهء تيز كردن ادوات است و اگر اين شرايط مفقرد باشد ، ضرر رسانند و اين سخن بر ظاهر عقل است . » « 1 »\r\nفندرسكى تن‌آسانى و تنبلى و بيكارى و عدم معاونت افراد بشر را تحريم مىكند . او معتقد به فعاليت و كار و ايجاد و توليد ثروت و معاونت و معاضدت و داشتن زندگانى مرفه و پيشرفته است ، و شيوه تن‌پروران را مذموم مىشمرد و اين افراد را خسر الدنيا و الاخرة مىداند ؛ و هر مذهبى كه بر خلاف معاش انسانى باشد و انسان را به ترك پيشه و هنر و كار تحريص و تشويق نمايد ، تكفير مىكند و متأسف است كه در ميان اسلاميان « جماعتى خود را بر صوفيان بندند و به توكل گويند و معنى توكل اين دانند كه نظام كل معطل بايد بود تا آنچه خورند و پوشند همه حرام باشد كه معاونت نكنند و معاونت يابند . » « 2 »\r\nاو نظرى وسيعتر مىافكند و مذهب كشور همجوار ايران ، يعنى مذهب براهمهء هند ، را محكوم مىكند كه اينان گويند : « چون عاقبت دنيا فناست و عمل براى غرض فانى نبايد كرد و به باقى مشغول بايد شدن » . « 3 »\r\nآنگاه فندرسكى ، عقيدهء آنان را مورد انتقاد قرار مىدهد و بصراحت ، مىگويد ، كسى دنياى خويش را دائم ندانسته ، ولى بايد اين مرحله را گذراند و در گذراندن اين مرحله ، از داشتن « توشه و راحله » ناچاريم .\r\nفندرسكى به حدى به زندگانى و تجمل آن معتقد است كه وسايل و زيبايى بخشيدن به دوران حيات را از لوازم مىشمرد ؛ او قسم نهم از كتاب خود را به موسيقى تخصيص داده است و مىگويد ، درك موسيقى نظرى ، براى همه‌كس واجب است .\r\nفندرسكى ، پس از انواع تقسيم‌بندى صنايع و توضيح آنها ، در پايان رسالهء خود ، چند باب در كليات مسائل اقتصادى دارد . چنان كه يكى از ابواب كتاب خود را اختصاص به اين مطلب\r\n\r\n\r\n","description":"","footnote":"\r\n( 1 ) . همان . ص 12 - در اين خصوص ، داستانى نيز از زندگانى فندرسكى نقل مىكنند : روزى شاه عباس ، به منظور سرزنش او از حضور در مجالس تفريح و لهو و لعب ، به او مىگويد : « مىشنوم بعضى از علماء با اجامر و اوباش معاشرند و به بازيهاى ناشايست آنها تماشا مىكنند . . . » و فندرسكى در جواب مىگويد : « من هميشه در جمع آنان بوده‌ام و هيچيك از علما را آنجا نديده‌ام » .\r\n( 2 ) . صناعيه ، پيشين . ص 43 .\r\n( 3 ) . همان . ص 43 .\r\n","page_name":" 690 ","page_number":698},
  {"content":"\r\n\r\nمىدهد « كه صنايع غيرمتناهيند بالقوه و متناهيند بالفعل » « 1 » و اين مطلب را ، كه يكى از مسائل مورد بحث فلاسفه بوده است كه « آنچه از امور فعليت يافته باشد ، متناهى است ، چه اگر ما عملى را انجام دهيم يا مصنوعى ايجاد كنيم آن عمل از قوه به فعل آمده و متناهى محسوب مىشود ، و آنچه به فعل در نيامده بالقوه باقى مىماند و چون در اطلاع ما نيست غير - متناهى مىشود » توضيح داده و تشريح مىكند . سپس بابى در ترتيب صنايع دارد .\r\nو در اين باب ، « 2 » ارتباط صنايع را به يكديگر ، از نظر صنعت پايه و صنايعى كه از عمق و عرض باهم ارتباط حاصل مىكنند ، تشريح مىكند . چنان كه صنايع پايين ، جسم را كه طبيعت از عمل او فارغ شده باشد بردارد و موضوع عمل خود كند و چون عمل او تمام بوده صانع ديگر كه به رتبهء شريفتر از اوست او را بردارد و موضوع عمل خود كند . . . و مثال گندم را آوريم كه جسمى است طبيعى كه طبيعت صورت گندمى را پيدا كرده و فارغ شده او را طحان ( آسيابان ) بردارد و موضوع عمل خود كند كه گندم آرد به قوت است و كمال او آن باشد كه آرد به فعل شود . و چون آرد بفعل شود ، موضوع شود صورت خميرى را كه آرد ، خمير به قوت است ، و كمال او آن باشد كه خمير بفعل شود . و چون خمير بفعل شود ، موضوع شود صورت نانى را كه كمال خمير آن باشد كه نان شود . . . » « 3 » و در همين باب است كه فندرسكى بالاترين نظريهء خويش را در مورد امور اقتصادى و وضع اجتماعى جوامع بشرى اظهار مىدارد و مىگويد :\r\n« و هركه در سلسله‌اى از صنايع نباشد ، در سلسلهء وجود معطل باشند . . . » « 4 »\r\nدر پايان كتاب صناعيه ، بابى موجود است كه فندرسكى بر آن نامى ننهاده و در آن باب ، به اصطلاح خود « حد طاقت صناعات » را معين نموده بدين‌منظور كه « تا اينكه به آنچه در طاقت صناعات نيست از اصحاب صناعات طلبيده نشود » « 5 » در پايان همين فصل ، فندرسكى توانايى بشر را محدود مىبيند و مىگويد : « كه در طاقت هيچيك از اصحاب صناعت نيست كه به همهء مسائل آن صناعت دانا باشد . » « 6 »\r\nميرفندرسكى مطالب اقتصادى را در كتاب خود ، بشرح و تفصيل ، بيان نداشته و آنچه از زير كلك او درآمده بسيار مختصر و به ايجاز است ؛ و در بابى كه به قسم پنجم ارباب صنايع ، يعنى فقها و اصحاب حكمت عملى ، اختصاص داده است بصراحت مىگويد : « كه اهل فهم را لفظ موجز به حقيقت معنى رساند ، و اطناب از معنى بازدارد ؛ و كم‌فهمان را موجز در حيرت اندازد و اطناب حيرت ايشان زياد كند . » « 7 »\r\nاين روش باعث آن شده است كه به اغلب مطالب اشاره‌اى بيش نشده و اين سبك را اگر « ايجاز مخل » ندانيم بايد بگوييم كه اكتفا به رئوس مطالب است و همانطور كه براى\r\n\r\n\r\n","description":"","footnote":"\r\n( 1 ) . همان . ص 54 .\r\n( 2 ) . همان . ص 62 .\r\n( 3 ) . همان . ص 62 و 63 .\r\n( 4 ) . همان . ص 64 .\r\n( 5 ) . همان . ص 65 .\r\n( 6 ) . همان . ص 69 .\r\n( 7 ) . همان . ص 41 .\r\n","page_name":" 691 ","page_number":699},
  {"content":"\r\n\r\nاغلب كتب موجز مفسرين مشروحى نوشته‌اند سزاوار است بر اين كتاب نيز شرح نوشته شود .\r\nاز مطالعهء رسالهء صناعيه به بسيارى از مطالب اقتصادى كه در ذهن فندرسكى روشن بوده و خواسته است به آنها اشاره‌اى كند ، پى مىبريم و چنان كه بخواهيم خصوصيات رسالهء صناعيه را ذكر كنيم مطالب ذيل از آن بدست مىآيد :\r\n1 ) منفعت صنعت ، 2 ) اختلاف صنايع از حيث منفعت ، 3 ) در نظر داشتن استعداد اشخاص براى تحصيل صنايع ، 4 ) لزوم اجتناب از تحصيل صنايع كم‌نفع ، 5 ) ارتباط صنايع به‌هم از جهت عمق و عرض ، 6 ) لزوم تعاون در توليد و در اجتماع ، 7 ) اشاره به تخصص در فرا - گرفتن صنايع و نفع تخصص ، 8 ) لزوم تشويق مردم به تحصيل صنعت ، 9 ) مذمت تنبلى و تن‌آسانى ، 10 ) تقسيم صنايع به نافع ضرورى و نافع غيرضرورى ، 11 ) توجه به فلزات مخصوصا آهن و در اين‌كه آهن مىتواند پايهء صنايع ديگر و صنايع مهم قرار گيرد ، 12 ) لزوم تفريح براى كارگران و كسانى كه زحمت مىكشند ، 13 ) متناهى بودن صنايع بالفعل ، 14 ) غير - متناهى بودن صنايع بالقوه ، 15 ) لزوم اين‌كه افراد داراى شغل و صنعتى باشند ، 16 ) لزوم تشويق صنعتگران و طلب نكردن بيش از قوه و استعداد از آنها ، 17 ) ناتوانى بشر از اين‌كه كليهء صنايع را فراگيرد ، 18 ) لزوم آن‌كه اشخاص صنايع مربوط به كار خود را فراگيرند .\r\nاينكه ميرفندرسكى در قرن يازدهم هجرى ( قرن هفدهم ميلادى ) تقسيم صنعت را به نحوى كه در صناعيه مذكور است ، آورده بسيار مايهء تعجب است ؛ چه قرنها قبل در ايران ، در باب صنعت ، كتابى « 1 » نوشته شده كه در آن تصور ديگرى از لفظ پيشه و صنعت كرده‌اند . » « 2 »\r\nنفوذ استعمار : به نظر يكى از پژوهندگان « ايران در پنجاهه اول سدهء نوزدهم كه سلطنت فتحعليشاه و محمد شاه و اوايل ناصر الدين شاه را دربرمىگيرد ناگهان با آنچنان حوادثى در عرصهء جهان و در ايران روبرو شد كه براى مقابله با آنها ، آمادگى و بسيج معنوى و سازمانى نداشت . انقلاب بورژوازى در فرانسه ، عروج و سقوط ناپلئون بناپارت و رقابت حاد و تقريبا حادثه جويانهء او با كشورهاى اروپايى بويژه انگلستان ، توسعهء فعاليت كمپانى هند شرقى و فرمانفرمايى انگليس در هند ، بسط فعاليت مستعمراتى اروپاييان ، مداخلهء نظامى استعمارطلبان انگليسى و امپراتورى روسيه و شكستهاى پىدرپى ارتش شاه ، ايران را . . به عرصهء پرجنجال رقابت تحريك‌آميز استعماريون و به كشور وابسته به آنان مبدل ساخت .\r\nبدينسان جامعهء سنتى ، از عزلت قرون وسطايى آسيايى خارج شد و در معرض طوفان تاريخ جهان ، قرار گرفت . . . و گام‌به‌گام به سوى تجزيه و تلاشى رفت . . . در اثر يك سلسله شكستها و ناكاميها در سياست خارجى و داخلى ، همراه با يكرشته حوادث مهم و مؤثر در عرصهء جهان ، نوعى بحران سياسى هيأت حاكمه عنود و تيره‌انديش و خودخواه را فرامىگيرد و آن را بشدت ضعيف مىكند ، در اثر اين ضعف ، مخالفتهايى در قشرهاى مختلف بروز مىكند ، ولى\r\n\r\n\r\n","description":"","footnote":"\r\n( 1 ) . از كتاب بيان الصناعات ، يك نسخهء خطى در كتابخانهء شهرايا صوفيه موجود است كه اين نسخه متن اصلى نسخه‌هاى چاپى قرار گرفته كه به اهتمام و تصحيح آقاى ايرج افشار در جلد پنجم فرهنگ ايران‌زمين ( سال 1336 شمسى ) انتشار يافته است .\r\n( 2 ) . محسن صبا ، « رسالهء صناعيهء ميرفندرسكى » ( مقاله ) ؛ مجلهء تحقيقات اقتصادى . ص 209 - 203 ( به اختصار ) .\r\n","page_name":" 692 ","page_number":700},
  {"content":"\r\n\r\nهيأت حاكمه هربار به يارى حاميان استعمارى خود ، با استفاده از اشتباهات و خاميها و نارساييهاى جنبش ، موفق مىشود آن را سركوب كند ، با اينحال . . . فعاليت انتقادكنندگان دوران فتحعليشاه و محمد شاه و سپس جنبش بابى كه يك جنبش انحرافى در زير پرچم مذهبى بود به رفرمهاى قائم مقام و اميركبير منجر مىگردد ، فعاليتهاى روشنگران ، سيد جمال الدين اسدآبادى و ملكم خان و ديگران به دمسازگريهاى دوران ناصر الدينشاه با تمدن اروپايى مىانجامد ، جنبش تنباكو و جنبش بزرگ مشروطيت ، هيأت حاكمه را به عقب‌نشينى و قبول تحول در رژيم سياسى وادار مىسازد . جنبش رهايىبخش پس از جنگ اول به رفرمهاى دوران رضا شاه و جنبش توده‌اى و ملى ، پس از جنگ دوم با رفرمهاى دوران رضا شاه و جنبش ملى و توده‌اى پس از جنگ دوم ، به رفرمهاى سطحى دوران اخير منجر مىشود ، در اين تقلاهاى پرزير و بالا و در اين تلاشهاى نوميدانه و خون‌آلود مردم . . . سرانجام نسج كهن اجتماعى تا آخر مىپاشد و الگوى جامعهء نوين سرمايه‌دارى همه‌گير مىشود . . . مداخلهء استعمارطلبان از دست يازيهاى استعمارطلبان پرتقالى به ايران آغاز مىگردد ، اين جريان در اواخر سلطنت 42 ساله شاه عباس صفوى ، سرانجام به تصادم نظامى ميان ايران و پرتقال و اخراج آنان از تنگهء هرمز منجر مىگردد ، در زمان شاه سلطانحسين صفوى استعمارطلبان فرانسوى قرارداد بازرگانى اسارت‌بارى را كه ضمن آن حقوق كنسولى ( كاپيتولاسيون ) براى اتباع اين كشور تأمين شده بود به ايران تحميل كردند ، در دوران قدرت نادر و بويژه قبل از آنكه وى شاه ايران شود در سالهاى 1732 و 1735 در رشت و گنجه بدنبال لشكركشى پطر به داغستان و دربند ، قراردادهايى با روسيه امضا شد ، كريمخان زند در آغاز نيمهء دوم قرن هجدهم يك قرارداد بازرگانى با انگليسها منعقد نمود و موافق اين قرارداد ، امتيازات و تسهيلات متعددى را در اختيار آنان نهاد ، ولى همهء اين حوادث گسسته و تداركى ، هنوز به معناى ورود مستمر قدرتهاى استعمارى اروپا در صحنهء سياست و اقتصاد ايران نبود . . . در آغاز قرن نوزدهم هنگاميكه بورژوازى در اروپاى باخترى به قدرت سياسى عمدهء اجتماعى مبدل مىشود ، هنگاميكه بورژوازى صنعتى جاى بورژوازى بازرگانى را در صف مقدم اشغال مىكند ، هنگاميكه تكامل نيروهاى مولده اين امكان را پديد مىآورد كه حرص بازاريابى بورژوازى اروپا در مقياس جهانى ميدان و امكان تحقق يابد ، وضع نسبت به سده‌هاى پيشين از هرباره تغيير مىكند . . . بناپارت در ظاهر خود را حامل يك رسالت انقلابى معرفى مىكرد ، ولى انديشهء او از ناسيوناليسم بورژوازى نوزاد فرانسه فراتر نمىرفت . . . ولى انگلستان در هند مواضع خود را محكم كرده بود . . . و روسيه پس از يك تلاش طولانى و پرفراز و نشيب از زمان پطر اول ، سرانجام لااقل از جهت سياست و اقتصاد و ارتش بيك كشور بزرگ بورژوايى اروپا بدل شده و پشتوانهء اقتصادى و كادر سياسى و ارتش نيرومندى را كه نيرومندترين ارتش آن روز اروپا بود بوجود آورد . و پطربورگ را بيكى از مراكز پرزرق و برق تمدن اشرافى اروپايى بدل ساخته بود ، حتى امريكا كه تازه به صورت يك دولت مستقل بورژوايى وارد صحنه مىشد ، نخستين دست‌اندازيهاى خود را بسوى آسيا آغاز كرده بود ، در چنين شرايطى ايران به محل برخورد نيروهاى رقيب اروپايى بدل شده بود » « 1 » و از جمله دولت\r\n\r\n\r\n","description":"","footnote":"\r\n( 1 ) - نقل و تلخيص از كتاب ويژگيها ، پيشين ، از ص 44 به بعد ( به اختصار ) .\r\n","page_name":" 693 ","page_number":701},
  {"content":"\r\n\r\nفرانسه چنان كه در جلد دوم متذكر شديم به عقد قراردادهايى با نمايندهء فتحعليشاه توفيق يافت ولى ناپلئون در نتيجهء پيمانهاى سياسى با ديگران به هيچيك از تعهدات خود بطور كامل ، عمل نكرد و زمامداران بىخبر و خيالباف ايران در ميدان عمل دريافتند كه در مبارزه عليه انگلستان و روسيهء تزارى به كشور توسعه‌طلب و متجاوزى چون فرانسه نمىتوان اعتماد كرد .\r\nانگلستان نيز از سال 1800 ايران را بميدان پرجوش و خروش فعاليتهاى سياسى خود بدل نمود و با اعزام هيأتهاى سياسى از جمله سرجان ملكم و سرهارفورجنس بوسيلهء عمال سياست خود در ايران كه بعضى از آنها حقوق بگيران دولت انگلستان بودند مىكوشيدند تا « شاه ، وليعهد عباس ميرزا نايب السلطنه ، صدر اعظم ، روحانيان ، و اشراف را تحت‌تأثير گيرند و آنها را گاه عليه روسيه ، گاه عليه فرانسه تحريك كنند و بجان هم بيندازند و گاه مانع دست‌يابى ايران به هرات و قلعهء غوريان و قراه و سبزوار در افغانستان شوند و گاه ايران را در مقابل مطالبات تاراجگرانهء باصطلاح « بازرگانى » تسليم كنند و حقوق گمركى و كنسولى بسود اتباع خويش تأمين نمايند . . . » چيرول دربارهء سياست انگلستان در اين عصر مىگويد : « انگليسها در اين دوران روسيه را تنها رقيب مقتدر خود در منطقهء آسيا مىدانستند و چون خود را قادر بجنگ با روسيه نمىديدند لذا مجبور بودند به شيوه‌هاى ديپلماسى و تحريك و انتريك متوسل شوند . » « 1 »\r\n. . . از قرن سيزدهم بتدريج كشور ما از صف كشورهاى طلايه‌دار و پيشرو تمدن خارج و به سراشيبى سقوط نزديك مىشد در دورهء قاجاريه در اثر بىخبرى و بىخردى زمامداران نه تنها با عقد قرارداد صلح گلستان ( 1813 ميلادى ) و تركمانچاى در سال 1828 قسمتى از خاك ايران از كف رفت ، بلكه از اين دوره به بعد بندهاى اسارت اقتصادى و سياسى يكى پس از ديگرى محكم‌تر گرديد .\r\nدر اين دوران با ورود روزافزون كالاهاى خارجى مانند ساعت و چاقو و ماهوت و كبريت و چاى و ظروف چينى و شيشه‌اى و غيره و پيدايش نمايندگيهاى بازرگانى روسيه در شهرهاى شمالى ايران ، و انگليس در شهرهاى جنوبى و نيز در تهران قشر نوينى در بورژوازى بازرگانى ايران پديد مىشود كه آنها را قشر واسطه يا دلال ( كومپرادر ) مىخوانند ، اين قشر پايه اجتماعى آن سياست ميهن‌فروشانه‌اى قرار گرفت كه بيش از پيش بوسيلهء دولتهاى دست نشانده در قرن نوزدهم و بيستم دنبال شد ، اين تطور مهمى در قشربندى داخلى بورژوازى ايران بود ، صادرات ايران نيز مانند پنبه ، برنج ، ابريشم ، خشكبار ، پوست ، ماهى ، خاويار ، گياهان طبى ، قالى ، منسوجاتى از قبيل شال كرمان و زرى و مخمل و تافته كاشى و قلمكار اصفهان و غيره بويژه در روسيه بازار بزرگى داشت - ورود كالاهاى خارجى به ايران دو نتيجهء مهم ببار آورد : نخست رقابت خردكننده با توليد كارگاهى ، پيشه‌ورى و خانگى در شهر و روستا و عشيره كه پىآمدهاى آن بتدريج ظاهر شد . - دوم ايجاد يكنواختى در كالاهاى مصرفى و تسريع روند پيدايش بازار ايرانشمول ، بدينسان رخنهء دولتهاى استعمارى اروپا در كشور ما نقش متناقضى ايفا كرد ، در كنار اسارت سياسى و تاراج اقتصادى ، موجب تندتر شدن زوال و از همپاشى مناسبات جامعهء سنتى و بسط مناسبات جامعهء نوين سرمايه سالارى شد . . » « 2 »\r\n\r\n\r\n","description":"","footnote":"\r\n( 1 ) . همان كتاب . ص 50 به بعد ( به اختصار ) .\r\n( 2 ) . همان كتاب . از ص 54 به بعد ( به اختصار ) .\r\n","page_name":" 694 ","page_number":702},
  {"content":"\r\n\r\nحوادثى كه گذشت يعنى شكست ايران در جنگهاى با روسيه ، اجبار وى بقبول مطالبات اسارت - آور استعمارطلبان روس و انگليس ، ناكامى وى در هرات ، باخت وى در بازيهاى خام سياسى تكانهايى بود سخت و عبرت‌انگيز كه خفتهء ديرينه را سخت به خود آورد .\r\nدولت ايران كه به علت وجود ديوار سنگين امپراتورى عثمانى ديرى بود از اروپا و تحولاتش جدا افتاده بود چنان كه آوازهء بزرگترين و مهمترين حوادث بگوشش نمىرسيد ، در صدد برآمد با اين تمدن مغرور و مجهز . . . آشنا شود « 1 » » ولى اين تلاش كه با كندى و بدون برنامهء صحيح اقتصادى و اجتماعى صورت مىگرفت در پيشرفت سريع ايران بسوى تمدن جديد مؤثر نيفتاد .\r\n\r\nوضع اقتصادى ايران از قرن نوزدهم ببعد\r\nبه نظر يكى از پژوهندگان ايران ، در آغاز قرن نوزدهم در قياس با جوامع اروپاى غربى كه در آنها سرمايه‌دارى صنعتى ، ديگر سلطهء اقتصادى خويش را استوار كرده و بتدريج سيطرهء خود را محكم مىنمود ، يك كشور عقب‌ماندهء فلاحتى قرون وسطايى آسيايى بود ، داراى يك نظام اجتماعى ديرينه كه اينك بطور قطعى و نهايى بسوى فروپاشى ، تلاشى و انحطاط مىرفت .\r\nدر ايران و كشورهاى مجاور ايران مانند عربستان ، تركستان روس و چين ، افغانستان و عثمانى ، با تفاوت و شدت و ضعف ، نظام عشيرتى . . . جان سختى نشان مىداد . . . عشاير را مىتوان به عشاير چادرنشين و كوچنده و نيمه‌كوچنده و عشاير ده‌نشين و اسكان يافته ( تخت قاپو شده ) تقسيم كرد ، عشاير كوچنده كه در « قره‌چادرها » ى خود بسر مىبردند ، در طلب چراگاه و براى تأمين شرايط طبيعى مساعد زندگى دام‌دارى به ييلاق و قشلاق دائمى مشغول بودند ، تمايل تجزيه‌طلبى و جداگرايى در اين نوع عشاير كه نقش دولت مركزى در ايجاد امنيت نه فقط به سود آنها نبود بلكه عليه آنها نيز بود قوت داشت آنها به سبب شيوهء زندگى خويش ، كسانى سوار كار و چالاك ، جنگى و بىباك ببار مىآمدند . . . به تمدن بىاعتنا و نسبت بدان ويرانگر بوده‌اند . . يورشها و مناسبات خونين آنها بين خود ، آن سيستم ظريف و شكنندهء آبيارى كاريزى را كه رگ جان توليد كشاورزى ايران بود دائم مىگسست و لذا آباديهايى را كه كار مشقت بار و پرآرزوى رعيت پديد آورده بود در كساد و خرابى غم‌انگيزى فرومىبرد . . . خانهاى عشاير از طريق غارتها و راهزنيها به غنايم گوناگون دست مىيافتند و لذا ابدا به اسكان و پذيرش مدنيت روستايى و شهرى روى خوش نشان نمىدادند . . . تا قبل از تشكيل ارتش منظم ، اصولا ساخت آرتشهاى ايران بطور عمده بوسيلهء عشاير تأمين مىشد ، عشاير به علل گفته شده و نيز بدان سبب كه گروه دائما مسلح بودند ، عليرغم قبول تبعيت از مركز و شاه ، عامل مهم تجزيهء قدرت سياسى مركزى بشمار مىآمدند در دوران مورد بررسى ديديم كه چگونه رؤساى عشاير افشار ، زند ، قاجار ، بختيارى ، افغان در اثر مناقشهء خونين خود بيش از 60 سال بزرگترين بىثباتىها ، ويرانىها ، خونريزيها و تيره‌روزيها را براى شهرنشينان و ده‌نشينان پديد آوردند و تنها زمانى كارها قرار گرفت كه يكى از آن ايلخانان ، يعنى آقا محمد خان قاجار سرانجام توانست سيطرهء خود را بر ديگران تحميل كند . . . عامل ديگر كه به ركود مدنى در ايران از ديرباز كمك مىكرد واحدهاى دهقانى خورده مالكى بود . اين واحدها ، طى سده‌هاى ديرنده تاريخ كشور ما با اسلوب كار يكنواخت و بىتغيير بر روى زمينهاى كوچك ملكى خود ، تنها يا\r\n\r\n\r\n","description":"","footnote":"\r\n( 1 ) . همان كتاب . ص 56 .\r\n","page_name":" 695 ","page_number":703},
  {"content":"\r\n\r\nبهمراه چند برزگر مزدور ، اقتصاد طبيعى ( يا خود مصرفى ) و صنايع خانگى خود را اداره مىكردند و با قبول دربست سلطهء كدخدا ، و تسليم مرعوبانه به پادشاه و واليان ، حكام و نسقچيان و ارباب و خانهاى مجاور كه از آنها چشم حمايت و تأمين امنيت داشتند . و با پرداخت انواع مالياتها ، سيورسات‌ها و پيشكشها و تحمل اقسام خفت‌ها و رنجها به يك موجود استخوانى شده و بىتحرك كه تعدادشان در دوران مورد بررسى بسيار بود . . . علاوه بر مالكيت دهقانان خرده مالك ، ديگر اشكال مالكيت بر زمين در جامعهء سنتى ايران بقرار زيرين بود : 1 ) املاك سلطنتى كه از مرغوبترين املاك بود 2 ) املاك خالصه و تيول ، كه آن هم در اختيار شاه بود و مىتوانست بنام و « تيول » به كسى كه مايل است واگذار كند 3 ) املاك اربابى كه در ملكيت اشراف و روحانيان بزرگ بود و در مواردى از راه غصب ، تصرف عدوانى و خريدارى به ثمن بخس و غيره بچنگ آورده بود . . . 4 ) املاك مشاع غير مفروز عمومى متعلق به عشاير و خرده مالكان كه اغلب مرتع و چراگاه و احيانا باغ بود و به همه جمع معين تعلق داشت و در پايان بايد از املاك موقوفه نام برد كه بنوبهء خود ، اراضى مزروعى و باغها و مراتع فراوانى را در اطراف و اكناف ايران دربرمىگرفت و وقف مساجد و مشاهد ائمه و تكايا و مدارس دينى و حسينيه‌ها و ايتام و سادات و غيره بود و تحت نظارت روحانيان قرار داشت ، موقوفه‌خوارى و تبديل مال موقوفه به رقبهء شخصى اگرچه با احتياط انجام مىگرفت ولى سخت متداول بود . . . روشن است كه موقوفه علاوه بر املاك روستايى ، مستغلات شهرى ، خانه‌ها ، دكانها ، گرمابه‌ها ، آب‌انبارها ، كاروانسراها ، قهوه‌خانه‌ها ، زوارخانه‌ها ، تيمچه‌ها و غيره را نيز دربرمىگرفت و قطاع معتبرى از مالكيت را در جامعهء سنتى ما بوجود مىآورد .\r\nاربابان فئودال بدست كدخدايان ، مباشران ، ضابطان ، نسقچيان دولتى ، دهقانان را كه اگرچه شرعا و عرفا آزاد شمرده مىشدند ولى در واقع و نفس الامر افرادى زمين بسته بودند . . .\r\nدهقانان خود را به پرداخت مالياتهاى دينى مانند خمس و زكات به روحانيت موظف مىديدند .\r\nروزگار دهقانان ايرانى كه علاوه بر قبول اين تاراج وحشيانه مىبايست تحقير و كتك و شكنجه و دشنام را هر لحظه و هر ساعت تحمل كند و بر باد رفتن ناموس و امنيت خود را به چشم ببيند ، به تمام معنى سياه بود اين سرنوشت سراپا حزن‌آلود و خونبار قرنها و قرنها به طول انجاميد . . . دهقان ايرانى بناچار با قبول اين خرافه كه همهء اينها مقدر اوست ، خموشانه بار سنگين عذابى زندگى نام را بر دوش مىكشيد .\r\nجنگها و كشمكشهاى دائمى و غارتها و كشتارها همراه قحطى ، هرچند گاهى ، و شيوع امراض همگير و با و طاعون و حصبه و مطبقه ، خرمن هستى اين دهقانان را با داس بيرحم مرگ درو مىكرد و اين منظره‌اى دائمى ، تغييرناپذير و بىمفر بود هنوز بايد ادبيات واقع گرايانه‌اى در زبان فارسى پديد آيد كه اين سرنوشتهاى بر باد رفته و گمنام را در چهره‌ها ، زنده و گيرا ، احياء كند تا از آنهمه اشكها و خونها يادى روشن در ضمير فراموشكار زمانه باقى بماند .\r\nاگر توليد كشاورزى ، اعم از زراعت و دامدارى در عرصهء عشيره و ده انجام مىگرفت ، توليد صنعتى كه رشتهء مهم ديگر توليد نعمات مادى در كشور ما بود ، در كارخانه‌ها و كارگاههاى صنايع دستى ، دكانهاى پيشه‌ورى ، خانه‌هاى شهرى و روستايى بوسيلهء كدبانوان چيره‌دست پركار انجام مىيافت و انواع و اقسام محصولات كه نمودار يك تكامل بسيار\r\n\r\n","description":"","footnote":"","page_name":" 696 ","page_number":704},
  {"content":"\r\n\r\nطولانى مدنيت بود ، بويژه منسوجات و فرشها نه تنها در بازارهاى داخلى بلكه در بازارهاى خارج از ايران خريداران بسيار و شهرت سزاوار داشت .\r\nپيشه‌وران اعم از استادان پيشه‌ور و شاگردان در اصناف و دسته‌هاى گوناگون پيشه‌ورى كه بر رأس آنان نقيبان و استادباشىها و كدخدايان ، اصناف و ريش‌سفيدان قرار داشتند و بر « بنيچه » ماليات هر صنف نظارت مىكردند متشكل بودند و به روحانيان و فئودالهاى محلى بستگى داشتند ولى خود را از جهت معنوى در پناه على مولاى متقيان مىدانستند كه در دوران نهضت جوانمردان و عياران و درويشان ، در ميان قشرهاى فقير مردم نفوذى خاص داشت سهم پيشه - وران در نفوس شهرها موافق برخى محاسبات موجود ، مربوط به نيمه اول قرن 19 بين 18 تا 20 درصد بود و اگر به اين گروه انبوه پيشه‌وران روستايى ( مانند آهنگران و چلنگران ) را نيز بيفزاييم ، آنگاه به اين نتيجه مىرسيم كه پيشه‌وران از طبقات معتبر و پرعدهء جامعهء سنتى ما بوده‌اند « 1 » .\r\nبازارها و بازارچه‌هاى سرپوشيده و گذرها و راسته‌ها ، مركز اين اصناف پيشه‌ور و كاسب و بازرگان و عرصهء پرجوش فعاليت توليدى و توزيعى بود . . . علاوه بر بازارهاى دائمى با تيم‌ها و تيمچه‌ها و كاروانسراها و حجرات تاجرنشين آن ، بازارهاى موسمى ، يعنى جمعه‌بازارها و چهارشنبه‌بازارها تشكيل مىگرديد .\r\nعوامل نامساعد فئودالى ، مانع تبديل بازارهاى محلى به يك بازار ايرانشمول و رشد سرمايهء صنعتى مىشد . با وجود ظاهرى « قبلهء عالم » و با آنهمه تملقات ، خانهاى خودسر ، اشراف قلدر ، ملاكان زورگو ، فئودالهاى مستبد و خودرأى جايى براى مراعات قوانين شرعى و مقررات عرفى و حصول امنيت و مركزيت باقى نمىگذاشتند ، راهزنى و ناامنى جاده‌ها ، امرى عادى بود . . .\r\nهيأت حاكمه از شاه گرفته تا فراشان چه بسا با راهزنان همدست بودند و در اين ميان تنها آفتابه‌دزدها بودند كه براى اندك خطاى ناشى از فقر بچنگ ميرغضبان قبله عالم مىافتادند .\r\nوجود سدها و بندهاى گمركى داخلى و ستاندن انواع عوارض راهدارى حركت آزادانهء كالا را دشوار مىساخت . . . ولاة و حكام هرگاه كيسهء خود را به اندازهء كافى پر نمىديدند بازاريان را به زير چوب مىكشيدند و گنجينه‌ها و دفينه‌ها بدينسان بر باد مىرفت ، رباخواران ، راهزنان سدهاى گمركى و وجود وزن‌ها و كيلهاى مختلف در هر ولايت و حتى سكه‌هاى گوناگون مانع استقرار اقتصادى واحد و يكنواخت مىشد و از رشد تدريجى اقتصاد نوين سرمايه‌دارى جلوگيرى مىگرديد . غير از طبقات ممتاز كه از خصوصيات اجتماعى و اقتصادى آنان سخن گفتيم ، در داخل شهرها عده‌اى ستمكش « . . مانند شاگردان دكانها و كارگاههاى پيشه‌ورى ، عمله و فعله ، دستفروشان ، دوره‌گردان يا طوافان ، حمالان ، سقايان و غيره و يا آنها كه زندگى انگل‌وارى داشتند مانند رمالان ، معركه‌گيران ، درويشان ، مرشدان ، گدايان ، يكه‌بزنهاى محلات ، دزدان ، روسپيان و امثال آنها ، مردمى خانه‌بدوش ، يكتاقبا ، بىسروسامان ، گرسنه و نيم‌گرسنه بودند كه بلاياى طبيعى و اجتماعى بدون مانع آنها را گروه‌گروه نابود مىكرد و خود در ژرفاى بىخبرى و سركوفتگى برده‌وار بسر مىبردند . . » « 2 »\r\n\r\n\r\n","description":"","footnote":"\r\n( 1 ) . همان كتاب ، از ص 22 به بعد ( به اختصار ) .\r\n( 2 ) . همان كتاب ، از ص 38 به بعد .\r\n","page_name":" 697 ","page_number":705},
  {"content":"\r\n\r\n\r\nنخستين تلاشها در راه صنعتى كردن ايران\r\n« فريدون آدميت در جلد دوم اميركبير و ايران ( صفحات 245 تا 251 ) يادآورى مىكند كه در سالهاى 1851 - 1848 ، كه قدرت در دست اميركبير متمركز بود ، در تهران ، اصفهان و قم به ساختن كارخانه‌هاى بلور و چينى اقدام شد ، در تهران و اصفهان كارخانه‌هاى نساجى و چيت‌سازى تأسيس گرديد ، در سارى و بارفروش دو كارخانهء قند بوجود آمد ، در سارى كارخانه چدن‌ريزى و كارگاههاى نجارى و آهنگرى ايجاد گرديد ، اين جريان را مىتوان موج اول ايجاد صنايع فابريكى در ايران دانست كه دنبالهء آن گرفته نشد و خود اين مؤسسات دوام نياورد و از ميان رفتند - محمد على جمال‌زاده در گنج شايگان يا اوضاع اقتصادى ايران ( صفحات 99 - 98 ) صورتى از مؤسسات صنعتى كه در نيمهء دوم سلطنت ناصر الدينشاه در ايران ايجاد شد بدست مىدهد ، در اين مرحله رجالى از قبيل سپهسالار ، صنيع الدوله ، امين الدوله و نيز برخى از ثروتمندان معروف از قبيل حاجى امين الضرب و حاجى معين التجار بوشهرى ، كوزه‌كنانى ، كازرونى و غيره در تهران ، اصفهان ، تبريز ، رشت ، مشهد ، كارخانه‌هاى نساجى ، كبريت‌سازى ، كاغذسازى ، شمع‌ريزى و غيره ايجاد كردند . مثلا در سالهاى 1859 - 1858 در قصر قاجار يك كارخانهء ريسندگى كه به بهاى 90 هزار تومان از مسكو وارد شده بود ، داير گرديد ، امين الضرب يك كارخانهء حريربافى كه در آن 150 نفر كارگر به كار مشغول بودند داير ساخت و نيز در سالهاى 80 و 90 قرن نوزدهم يك سلسله شركتهاى سرمايه‌دارى بوجود آمد مانند شركت « امينه » ، شركت عمومى ، شركت اتحاديهء تبريز ( متعلق به برادران كوزه‌كنانى ، شركت اسلاميه و مسعوديهء اصفهان ( كازرونى ) ، شركت منصوريه در يزد ، شركت كشتىرانى ناصرى در بوشهر و غيره .\r\nولى رقابت استعمارطلبان و تحريكات آنان ، ضعف انباشت و فقدان سياست اقتصادى ملى و خرابكارى عناصر مرتجع كه هرگونه تحول صنعتى و شركتهاى سرمايه‌دارى را به سوى تعطيل و ورشكست برده موج دوم نيز عقيم ماند ، زايش بورژوازى ملى صنعتى در ايران با آنكه نخستين نمايندگان آن نه تنها از ميان بازرگانان بلكه از ميان اشرافيت نيز بيرون آمده بودند ، در محيط نامساعد نتوانست آغاز اميدبخشى باشد ، استعمار و استبداد عملا از تراكم سرمايهء داخلى و از انتقال آن به مجراى صنعت جلوگيرى به عمل آوردند و اين سرمايه را واداشتند كه يا در عرصه‌هاى سنتى مانند رباخوارى و بازرگانى باقى بماند ، يا به عرصهء ملكدارى و سفته - بازى با زمين و مستغلات منتقل شود .\r\nبا اينحال پيدايش طبقهء كارگر يا پرولتارياى صنعتى را نيز بايد به‌همين دوران از سلطنت ناصر الدينشاه مربوط دانست ، موافق يك محاسبه كه البته مىتواند قابل بحث باشد ، مجموع كارگران فابريكى حريربافى گيلان و قند كهريزك و قالى تبريز و دو كارخانهء پنبه پاك‌كنى و گاز و برق تهران و تبريز و مشهد و كبريت و نساجى تهران و چند مؤسسه صنعتى ديگر به قريب 1700 نفر تخمين زده شده است ، اينها غير از كارگران غيرفابريكى ، شاگردان پيشه‌ورى و كارگاهى ، كارگران راه و ساختمان و معدن و كارگران نفت و شيلات و گمرك و راه‌آهن و كارگران كشاورزى مزارع چاى و پنبه و كارگران ساختمانى و باربران هستند ، كه برخى از آنها مانند شاگردان پيشه‌ورى ، خصلت ماقبل پرولترى و صنفى داشتند و برخى از آنها را كه\r\n\r\n","description":"","footnote":"","page_name":" 698 ","page_number":706},
  {"content":"\r\n\r\nاز جهت وضع اجتماعى خود و فروش نيروى كار خويش در مقابل مزد ، بزرگترين شباهت را به پرولتارياى صنعتى داشتند ، مىتوان به حساب اين نوع پرولتاريا درآورد ، اگر اين گروه انبوه در نظر گرفته شود ، آنگاه تخمين مىزنند كه هم در اين دوران مىتوان تعداد كارگران را به صدهزار بالغ دانست . . . بورژوازى صنعتى و پرولتارى صنعتى در نتيجهء نابهنجارى رشد سرمايه‌دارى در ايران ، نتوانست طى صد سال اخير چنان كه بايد رشد كند ، حتى موج سوم صنعتى كردن ايران در دوران رضا شاه نيز بعدها با ركود روبرو شد ، تنها در دوران ماست كه زمانه سدها را فرو شكست و در كشور رشد جوشان اين دو قشر مهم بورژوازى و پرولتاريا كه شاخص عمدهء جامعهء نوين سرمايه دارى است مشاهده مىشود . . » « 1 »\r\nيكى ديگر از نتايج رخنهء سرمايه‌دارى استعمارى ، در بازار ايران و دست يازى آن بر اقتصاد كشور ما ، بروز تحولات جدى در ده ، كشاورزى و قشربندى دهقانان و مالكان است ، جنبهء كالايى توليد كشاورزى ، طى دوران ناصر الدينشاه بزيان اقتصاد خود مصرفى و طبيعى فئودال ( پاترياركال ) در روستا و عشيرهء قرون وسطايى ما شدت يافت و بويژه محصولات جديدى مانند پنبه ، توتون ، چاى ، خشخاش ، نيشكر و چغندرقند ، در كنار توليد غلات كه به نوبهء خود جنبهء كالايى زيادى داشت ، وارد عرصه شد و برخى از رشته‌هاى زراعت سنتى را از ميدان بدر كرد در كنار ملاكان اشراف فئودال ، مالكان قوى از منشاء بازرگانان و كسبه و روحانيان و مأموران دولتى دست بخريد و اجارهء زمين زدند . . . اين مالكان با آنكه نوخاسته و داراى خصلت كاملا فئودالى نبودند ولى اين امر مانع از تجاوزات آزمندانهء آنها و تشديد وحشيانهء استثمار دهقانان نبود ، غصب املاك خالصه و موقوفه و تصرف عدوانى املاك خرده مالكان ، مراتع مشاع براى اين دوران و نيز دورانهاى بعدى امرى شاخص است ، گرفتن انواع بهرهء مالكانه ، نقدى و جنسى و بيگارى و سيورسات گوناگون نسبت به گذشته تشديد مىشود حتى در برخى نقاط ايران سيورسات تازه‌اى به ميان مىآيد و « تعليقه‌هائى » صادر مىشود كه خريد آن لازمهء انتقال دهقان از دهى به دهى ديگرست ، چيزى كه در سراسر قرون وسطاى ما سابقه نداشته و شرع و عرف نيز آن را بطور رسمى نپذيرفته بود ، پيدايش محصولات تازه ، كالايى شدن بيشتر محصولات كشاورزى ، پيدايش قشر نوين مالكان ، تشديد استثمار و غصب املاك دهقانى و مراتع مشاع عشيرتى و رعيتى ، همه و همه به فقر و بىپاشدن دهقانان فقير و مهاجرت آنها از ده به شهر و يا حتى به خارج از كشور منجر شد . » « 2 »\r\nچنان كه در جلد دوم ، ضمن مطالعه در سياست خارجى ايران در عهد صفويه ديديم ، روابط سياسى ايران با اروپا ، از عهد شاه طهماسب ، رو به افزايش نهاد و نمايندگان بازرگانى و مذهبى از ممالك مختلف اروپا براى آشنايى با وضع اقتصادى ، منابع طبيعى و درجهء رشد اقتصادى و درآمد ملى و پايهء فرهنگ و معتقدات مذهبى مردم ، به ايران روى آوردند ؛ و غالب آنها پس از سالها اقامت در ايران ، حاصل مطالعات و تحقيقات خود را در زمينهء زندگى اقتصادى و اجتماعى و اخلاقى و مذهبى ايرانيان به صورت كتابى ، منتشر كرده‌اند ؛ و امروز ما ، با مطالعهء آن آثار ، مىتوانيم به بسيارى از خصوصيات زندگى اقتصادى و اجتماعى مردم در آن ايام ، آشنا\r\n\r\n\r\n","description":"","footnote":"\r\n( 1 ) . همان كتاب از ص 98 به بعد .\r\n( 2 ) . همان كتاب ص 100 به بعد .\r\n","page_name":" 699 ","page_number":707},
  {"content":"\r\n\r\nشويم .\r\nروابط اقتصادى و سياسى ايران با اروپا ، از سقوط حكومت صفويه تا استقرار حكومت فتحعليشاه ، در اثر عدم ثبات اوضاع سياسى و جنگهاى مداوم قدرت‌طلبان ، تا حدى متزلزل و ناپايدار بود ؛ ولى از دورهء قاجاريه به بعد ، از بركت امنيت و ثبات نسبى ، مطامع سياسى و اقتصادى كشورهاى سرمايه‌دارى و رقابت انگلستان و روسيهء تزارى و فرانسه با يكديگر ، سبب گرديد كه هيأتهاى سياسى و اقتصادى و نظامى يكى بعد از ديگرى ، به ايران روى آوردند ؛ و نمايندگان ايران نيز براى مذاكره و رهايى از مظالم كشورهاى روسيهء تزارى و انگلستان ، راه اروپا پيش گيرند .\r\nاز اين دوره به بعد ، در نتيجهء شكستهاى پياپى ايران از روسيهء تزارى و علل و عوامل ديگر ، بسيارى از زمامداران و ترقيخواهان ايران متوجه شدند كه يگانه راه نجات از تسلط سياسى و اقتصادى غرب ، آشنا شدن و فراگرفتن فرهنگ و تمدن اروپايى و مسلح شدن به سلاح علم و دانش و تكنولوژى غرب است . مطالعهء رساله‌هاى ميرزا ملكم خان ، فتحعلى آخوند - زاده ، ميرزا آقا خان كرمانى و سياحتنامهء ابراهيم بيگ و ديگران ، به خوبى ، نشان مىدهد كه از دورهء ناصر الدين شاه به بعد ، روشنفكران ايران با مكاتب و عقايد سياسى و اقتصادى اروپاييان ، كم‌وبيش ، آشنا شده و سعى و تلاش مىكردند جامعهء ايرانى را از ركود و جمود اقتصادى و اجتماعى و فكرى رهايى بخشند .\r\n\r\nنظريات اقتصادى ميرزا آقا خان\r\nميرزا آقا خان كرمانى ، دانشمند و متفكر انقلابى ايران ، جسته‌جسته ، در آثار پراكندهء خود ، به مسائل اقتصادى نيز توجه كرده و معتقد است كه ملت ايران و بخصوص روشنفكران و دانشمندان اين مرز - و بوم ، بايد از خيالبافى و انديشه‌هاى غيرعلمى درگذرند و به مسائل اساسى زندگى توجه نمايند .\r\nوى ضمن بحث در پيرامون مختصات تمدن غرب ، مىنويسد : اروپا در « حركت و صعود و ترقى » است ، و در هيچ موقفى واقف نمىگردد ، ( توقف نمىكند ) و هر حقيقتى را كشف نموده در تلاش دست يافتن به حقيقت ديگرى است . بر اين منوال ، دانشوران مغرب ، انتظار « كمال و بلوغ طفل نوزاد علم » را مىبرند كه گيتى را « گلستان » كنند و « كمال انسانيت . . . و مدنيت و قانون عدالت حقيقى » را برقرار ساخته و « ريشهء فقر و تعدى » را براندازند . . . [ سه مكتوب 
  ] ؛ اما حد معرفت دانشمندان خودمان را از اينجا مىتوان دانست كه « تا حال ، يك نفر از آنان دو كلمهء مفيد به حال ملت ايران ، نگفته و ننوشته » است ، و گفتار هيچكدام نه بر ثروت ملت و نه بر دولت و راحت و كاميابى آنان افزود و نه « دفع مضرت دولت روس و انگليس را از ايشان كرد . يوما فيوما فقر و فاقهء آنان بيشتر و نكبت و ذلتشان زيادتر است . »\r\nميرزا آقا خان از اين‌كه نويسندگان و علماى ايران در پيرامون حقوق ملت و حقوق دولت و حقوق معيشت ، حقوق تجارت و علوم اقتصادى و طبيعى و علم تشريح و ديگر رشته‌هاى مفيد علمى چيزى ننوشته و مردم را در بيخبرى نگهداشته‌اند ، اظهار تأسف مىكند و مىگويد :\r\nنتيجهء جهل و بيخبرى اين است كه « با وجود اينهمه منابع طبيعى ، بايد تمام لوازم حيات ايران از خارج بيايد ؛ حتى آهن كه خروارها در كوههايش موجود است . اگر يك سال آهن از خارج به ايران نياورند ، ديگر اهاليش زيستن نتوانند . » آخر اين هم كار شد كه به التماس ،\r\n\r\n","description":"","footnote":"","page_name":" 700 ","page_number":708},
  {"content":"\r\n\r\nپشم و پنبهء خودمان را مفت از قرار يك من پنج هزار و دو هزار بفروشيم و بعد بزارى و خوارى ، چلوار و ماهوت فرنگى را با چندين برابر قيمت بخريم ؟ « من از آن مىترسم كه عما - قريب ، جهالت و نادانى ، كار ايران را به جايى برساند كه آب هم از فرنگستان آورده به قيمت شراب ، به ايشان بفروشند . [ صد خطابه : خطابهء چهارم 
  ] . » فرق تمدن و وحشيگرى در همين است كه ملت متمدن لوازم و نيازمنديهاى زندگى را آماده مىكنند ، و هرگاه در ملك خود استعداد طبيعى نباشد ، به قوت علم و قدرت عمل ، لوازم معاش را فراهم مىكنند . . . اما ملل عقب‌مانده ، با وجود دسترسى به هزار قسم خزينهء ثروت و هزاران نوع دفينهء نعمت ، باز در كمال فقر و پريشانى و ضرورت و درماندگى زندگى مىكنند .\r\nدرجهء تنزل ملت ما ، زمانى محسوس مىشود كه « به بازارهاى ايران نگاه كنند و اجناس و امتعهء خارجه را ببينند » ميرزا آقا خان ، علم و صنعت را از ضروريات زندگى مىداند ، و از تاريخ نتيجه‌گيريهاى واقع‌بينانه مىكند ؛ مىگويد : هرآينه اوضاع ايران به روال كنونى پيش رود ، مرزوبوم آن ، بين دول همجوار ، برادروار ، تقسيم مىشود و آنجا را از مستعمرات جديد خويش قرار مىدهند . [ آيينهء اسكندرى 
  ] » ، و گرنه چرا بايد سرزمين قفقاز تقديم « روس منحوس » شده باشد و چندين ميليون هندى اسير پنج هزار انگليسى گردند . . . چكيدهء عقايدش اين است كه همهء علم و صنعت قديم را در طاق نسيان نهيم و در هر باب اساسى نو برپا سازيم . . . بايد هوشيار گرديم كه ما رعيت ايران امروز لگدكوب ظالمان . . . داخله و سرزنش و ملامت و توبيخ دول خارج و ملل متمدن شده‌ايم .\r\nهمسانى خاصى ميان ميرزا آقا خان و برخى از متفكران ناسيوناليست خاور دور به چشم مىخورد . انديشه‌گر ژاپنى « يوكىچى » اعتقاد داشت كه اقتباس دانش و فن و اصول حكومت اروپايى شرط مطلق حيات ملى ژاپن است و الا بايد به سرنوشت هندوستان گرفتار گرديم . هميشه تأكيد مىكرد كه تمدن ژاپن با روح زمان سازگار نيست و در برابر علم و معرفت و بنيانهاى اجتماعى جديد ، به پشيزى نيرزد . متفكر چينى لوهسون « 1 » بيان خاصى دارد : فرهنگ كلاسيك چين پيكر بيجان و مرده‌اى است ؛ نبايد با آن كارى داشت ؛ بايد در موزه بگذاريم به آرامى بخسبد . بجاى آن ، بايد به فرهنگى روى آوريم كه ميراث جهان نو است و مشترك همهء اقاليم .\r\nناگفته نگذاريم كه ميرزا آقا خان شيفتهء فرنگستان و همهء مظاهر تمدن غربى نيست ؛ به همان اندازه كه جنبه‌هاى ارزندهء آن را تحسين مىكند و فيلسوفان و هنرمندان مغرب را احترام مىگذارد ، استعمارچيان و ستيزه‌جويان اروپايى را اهريمنان پليد مىشمارد . روحش از آنان بيزار است و خامهء تيزش را به روى آنان مىكشد .\r\nميرزا آقا خان تحت‌تأثير فلسفهء مادى تاريخى است ؛ نظام مدنى و قوانين و اخلاق و آداب هر ملتى را زادهء « ماديات » و نحوهء زندگانى و راه معيشت آن مىداند . درك او از جوهر تاريخ اين است : قومى كه زندگيش شترچرانى و پيشه‌اش پلاس‌بافى باشد ، نه روى « اتحاد ملت و يگانگى » به خود مىبيند و نه علم و صنعت و فلسفه و هنر عالى مىآفريند . حكومتش عشيره‌اى خواهد بود و شيوه‌اش يغماگرى و اخلاقش سنگدلى و ستيزه‌جويى . انارشيسم و\r\n\r\n\r\n","description":"","footnote":"\r\n( 1 ) .  Lu Hsun \r\n","page_name":" 701 ","page_number":709},
  {"content":"\r\n\r\nنهيليسم ، دو طغيان افراطى عليه حكومت استبدادى مفرط و نظام مدنى كهنهء فاسد بودند . هردو حاكميت مطلق آدمى و مساوات حقوق خود را مىخواستند و مرام هردو ويرانگرى همهء بنياد - هاى اجتماعى چون دولت و قانون و اخلاقيات و اعتبارات و ارزشهاى زادهء آن نظام موجود بود . نظريات انقلابى آنان مبناى علمى نداشت و صورت عمل نگرفت ؛ خاصه اين‌كه تصور انقلاب سوسياليستى در جامعهء غيرصنعتى بدون وجود طبقهء پرولتاريا ، از متفكران فلسفهء آنارشيسم است ( مشاجرهء قلمى « پرودن » با « ماركس » بر سر همين قضيه بود . )\r\nميرزا آقا خان پس از تفسير و تبيين نظريات نامبرده ، مىنويسد : « مختصر اين‌كه همهء آنان براى « مسألهء مقدسهء مساوات و مواسات كار مىكنند و اول وظيفهء انسانيت را همين مىدانند » [ تاريخ شانژمان ايران 
  ] . تعبير ديگر ميرزا آقا خان گفتهء پرودن ، متفكر آنارشيست را به ياد مىآورد كه مىگفت : « ثروت چيست ؟ دزدى محض . » ميرزا آقا خان مىنويسد : « بزرگان و توانگران ايران غالبا از راه دزدى و تقلب صاحب دولت و ثروت شده‌اند . چنان كه بعضى از قدرتمندان از خدا بىخبر در اين ايام راضى ميگردند كه هزار تن از همشهريانشان براى لقمه‌نانى جان دهند و او هزار خروار گندم در انبار احتكار داشته باشد . » سپس از نظريات اقتصادى جديد سخن مىگويد و مىنويسد : نتيجهء افكار و فداكاريهاى فرقه‌هاى مزبور اين بود كه در انگلستان ، هواخواهان ملت و طرفداران اصلاح به اين رأى نهادند كه زمين در خلقت مثل هواست ، تصاحب بردار نيست ، بايد بين مردم مشاع باشد و هركس حق دارد اجرت زحمتى را كه در آبادى آن برده ، بگيرد ؛ و ديگر آنكه عمله‌هاى كارخانه‌ها را محرك شدند و دولت ناگزير دو ساعت از مدت زحمت آنان كاست و دو برابر بر اجرت شبانه‌روزى آنها افزود و تا يك درجه مقصود را پيش بردند ؛ و حال آنكه ايران ما ترقى معكوس كرده است . در وصف اوضاع اجتماعى زمان ، سخنش پر از طنز است : زمامداران ايران مسائل مشكلى را كه فيلسوفان اروپا اكنون مىخواهند از ميان بردارند ، سالهاست كه بسادگى حل فرموده‌اند ؛ يعنى آنان كه مال دارند بايد مالشان را گرفت و آنان كه جان دارند بايد جانشان را گرفت تا « همه مساوى شوند و اختلاف نباشد . [ تاريخ شانژمان ايران 
  ] . » بزرگان ما چون بيماران مستسقى . . . هرچه از حقوق ملت را صرف كامرانى خود مىكنند عطش شره و آزشان را كفايت نمىكند . « 1 »\r\n\r\nافكار جديد اقتصادى ميرزا ملكم خان\r\nيكى از كتابهايى كه نمودار رسوخ افكار جديد اقتصادى و اجتماعى در ايران است ، كتاب يا رسالهء اصول ترقى است كه ظاهرا فكر و انديشهء ملكم است ، و بوسيلهء ميرزا محمد على خان فريد الملك همدانى ( 1335 - 1267 قمرى ) به رشتهء تحرير درآمده است . فريد الملك از آزاديخواهان و همفكران ملكم بود ، و پس از عزل ملكم ، مدت 20 ماه در زندان قزوين در كند و زنجير ماند .\r\nدر رسالهء اصول ترقى ، ملكم سعى كرده است كه مسائل اقتصادى را با زبانى ساده كه قابل فهم و درك همه‌كس باشد ، توصيف و بيان كند . « آثار ديگر ملكم ، در رشته اقتصاد و امور مالى ، عبارت است از : رسالهء تأسيس بانك ، كتابچهء مداخل و مخارج و قانون تأسيس كمپانى ( قواعد و شرايط و تكاليف آن ) . بعلاوه صورت مجلس مذاكرات كميسيون مطالعهء\r\n\r\n\r\n","description":"","footnote":"\r\n( 1 ) . ر ك : فريدون آدميت ، انديشه‌هاى ميرزا آقا خان كرمانى . ص 239 - 227 .\r\n","page_name":" 702 ","page_number":710},
  {"content":"\r\n\r\nتأسيس بانك ( كه در زمان صدارات ميرزا حسين خان مشير الدوله ، تشكيل يافت و ملكم در آن شركت داشت . ) و نامه‌هاى رسمى او به دولت بسيار مهم است . » « 1 »\r\nزمامداران ايران از شاه تا ساير افراد هيأت حاكمه ، براى ملكم ، مقام سياسى و علمى ممتازى قائل بودند تا جايى كه فريد الملك پس از آنكه در محرم 1306 به حضور شاه بار يافت ، شاه پس از ابراز محبت به او مىگويد « در مدت شش سال اقامت در لندن در زير تربيت ملكم خان ، بايد ملكم ثانى شده باشى ملكم ثانى هستى . » « 2 »\r\nاينك صفحه‌اى چند از تعاليم اقتصادى ملكم را كه در رسالهء اصول ترقى مندرج است [ از دورهء شانزدهم مجلهء سخن ، شماره‌هاى 6 - 1 
  ] ذيلا نقل مىكنيم تا خوانندگان با نفوذ تدريجى افكار شهريگرى ( بورژوازى ) در ايران آشنا شوند . ملكم مىنويسد : آبادى يك ملك بسته به مقدار امتعه‌اى است كه در آن ملك به عمل مىآورند . آهن ، گندم ، زغال ، و الماس جزو امتعه هستند . . . هر ملكى كه بيشتر متاع به عمل آورد ، خواه طلا ، خواه گندم ، غنىتر از ديگران است . اين فقره را اهل ايران هنوز نفهميده‌اند .\r\nاز براى تحقيق آبادى يك ملك لازم نيست بدانيم در ملك چه نوع امتعه است ، بايد پرسيد در آن ملك چقدر امتعه به عمل مىآورند . يك ملك از معادن خود سالى صد كرور تومان طلا حاصل مىكند ؛ يك ملك ديگر سالى دويست كرور تومان گندم به خارج مىفروشد .\r\nبديهى است كه اين ملك آخر دو مقابل غنىتر از ملك اول خواهد بود . . . در يك ملك ، هرقدر بيشتر متاع به عمل بياورند ، آسايش و قدرت خلق آن ملك بيشتر خواهد شد . خلق سويس از خلق افغانستان خيلى غنىتر هستند ، زيرا كه اهل سويس خيلى بيشتر از افغانستان متاع به عمل مىآورند . . . چرا اهل سيستان فقيرند ؟ براى اينكه متاع كم عمل مىآورند . چرا دولت انگليس غنىتر از ساير دول است ؟ به جهت اينكه بيشتر از ساير دول امتعه عمل مىآورد . . .\r\nدر ايام سابق ، براى تحصيل مال ، به قانون جنگ [ توسل مىجستند 
  ] يا از راه دزدى همديگر را مىچاپيدند ؛ چنان كه نادر شاه هندوستان را و پروس ، فرانسه را به قانون جنگ چاپيدند ، و تركمانها ، به قانون دزدى ، خراسان را غارت مىكردند . اين قسم تحصيل مال ، رفته‌رفته ، در دنيا كم مىشود و بجز يك منفعت موقتى هيچ فايده ندارد . راه تمول يك ملت نه در جنگ است نه در غصب اموال ديگران ، راه تمول يك ملت منحصر به اين است كه زياد كار بكند ، زياد امتعه به عمل بياورد ، زياد دادوستد نمايد . اولياى آسيا از معانى اين اصول ساده هميشه غافل بوده‌اند . . . تكثير امتعه و تجارت لازم و ملزوم يكديگرند . . .\r\nمعنى تجارت در زبان علمى فرنگستان ، خيلى وسعت پيدا كرده است . مقصود از لفظ تجارت فقط حمل‌ونقل و فروش امتعه نيست ؛ زراعت ، معادن صنايع ، طب و نقاشى و هرچيز و هر عملى كه از آن پول حاصل مىشود ، جز و عالم تجارت مىدانند . وقتى مىگويند ، فلان ملك زياد تجارت دارد يعنى آن ملك زياد علم و صنايع دارد ، زياد كار مىكند ، زياد امتعه به عمل مىآورد ، و با ممالك خارجه زياد دادوستد مىكند . . . حركات و خيالات و جنگ و صلح دول ،\r\n\r\n\r\n","description":"","footnote":"\r\n( 1 ) . فريدون آدميت ، « ( مقدمه بر ) اصول ترقى ميرزا ملكم خان » ( مقاله ) ؛ مجلهء سخن . دورهء شانزدهم ، شمارهء 1 .\r\n( 2 ) . همان .\r\n","page_name":" 703 ","page_number":711},
  {"content":"\r\n\r\nعموما راجع به فوايد تجارتى است . . . مدار آبادى دنيا بر رونق تجارت است . . . اگر ايران هر سال بيست كرور تومان مال به روسيه ببرد و بيست كرور تومان مال از روسيه بياورد ، در اين معامله هم ايران و هم روس منفعت خواهند كرد . . . در انگليس ، زغال زياد هست ، در روس گندم زياد ؛ در چين چاى زياد عمل مىآورند ، در ايران ترياك زياد است ؛ روس گندم مىدهد زغال مىگيرد ؛ ايران ترياك مىدهد ، چاى مىگيرد ؛ هر چهار دولت از معاوضهء اين امتعه منفعت مىبرند .\r\nدر ايران پول كم است ، به علت اين‌كه در ايران دادوستد كم است . . . مقدار داد و ستد يك ملك بسته به مقدار امتعهء آن ملك است . . . به جهت آبادى يك ملك ، بجز تكثير امتعهء آن ملك راه ديگر نيست . . . يك شرط زيادى امتعه زيادى مشترى است . . . قلت فروش يك متاع موجب قلت توليد آن متاع است . . . يكى از تكاليف اصلى دول اين است كه از براى امتعهء ممالك خود ، در هر جاى دنيا ، مشترى زياد پيدا بكنند . . . اگر مشترى امتعهء انگليس در دنيا كمتر شود ، آبادى و قدرت انگليس هم ، به همان درجه ، در دنيا كمتر خواهد شد . اين‌كه دول فرنگستان در آسيا و آفريقا و در جميع اكناف دنيا با آنهمه حرص و شدت ، ممالك تازه پيدا و ضبط مىكنند ، هيچ مقصود و فايده‌اى در نظر ندارند مگر اين‌كه بواسطهء استقرار امنيت و باز كردن بنادر و مزيد آبادى آن ممالك ، از براى امتعهء خود مشترى تازه پيدا نمايند .\r\nدول آسيا اين مقصود دول فرنگستان را هيچ نمىتوانند بفهمند ، به علت اين‌كه هنوز نفهميده‌اند كه تكثير مشترى از براى تكثير امتعه از براى شوكت و قدرت يك دولت ، چه اساس معظم است . . . راه زياد شدن مشترى يك متاع ، ارزانى آن متاع است . . . روسها سالى چندين كرور تومان گندم به انگليس مىفرستادند . ينگى دنيا ( آمريكا ) همان گندم را ارزانتر از روس به خاك انگليس رسانيد ؛ گندم روس ، باينجهت ، شكست خورد . . .\r\nسپس ملكم ، بتفصيل ، از اهميت اقتصادى راههاى ارتباطى در فعاليتهاى اقتصادى سخن مىگويد و مىنويسد : ايران مىتواند سالى سى كرور تومان فقط پشم به خارج بفروشد .\r\nچون راه ندارد ، اين سى كرور تومان متاع ، هم از براى ايران هم از براى دنيا ، مفقود مىماند . . .\r\nاگر اولياى دول آسيا معانى اين مسألهء راه را به قدر اطفال مدارس فرنگستان شكافته و فهميده بودند ، حالا صد بار راههاى آسيا ساخته شده بود .\r\nسپس از مقررات اقتصادى گمركهاى داخلى در ايران و آشفتگى عيار مسكوكات و ضررها و زيانهاى آن بحث مىكند و مىنويسد : براى توليد كالا ( متاع ) سه شرط لازم است :\r\nاول ، اسباب طبيعى : اگر آفتاب و خاك و آب نباشد گندم عمل نمىآيد . دوم ، كار : تا كار نكنند نه گندم عمل مىآيد و نه ساعت ساخته مىشود . سوم ، سرمايه : كسى كه گندم مىكارد و ساعت مىسازد ، تا منزل و خوراك و لباس و آلتهاى كار و يك مقدار علم و يك مقدار پول نداشته باشد ، گندم و ساعت به عمل نخواهد آمد . منزل و خوراك و لباس و آلتهاى كار ، و علم و پول جزو سرمايه هستند . شرط اولى ، يعنى آفتاب و خاك ايران ، بيشتر و بهتر از اغلب ممالك ديگر ، محصولات به عمل مىآورد . شرط دوم در ايران خيلى هست ، به اين معنى كه مردم ايران بسيار كار كن و بسيار باهوش هستند . شرط سوم ، يعنى آلتهاى كار و لوازم زندگى و\r\n\r\n","description":"","footnote":"","page_name":" 704 ","page_number":712},
  {"content":"\r\n\r\nپول و علم ، در ايران زياده از حد كم است . . . ساير طوايف ( ملل ) كوهها را سوراخ و درياها را باهم متصل مىكنند ، زيرا كه سرمايه زياد دارند . ما خلق ايران قنوات و دهات و اينهمه خزاين خود را خراب گذاشته‌ايم ؛ زيرا كه سرمايه نداريم . . . در فرنگستان ، در هيچ ده ، از پول احدى يك دينار بىكار و بىمنفعت نمىماند . پولهاى مردم ، قطره‌قطره ، در جاهاى مخصوص جمع مىشود و بىآنكه صاحبان پول زحمتى داشته باشند پول ايشان در اكناف عالم مصدر كار و منشأ منافع مىشود . . . يكى از اسباب آوردن سرمايه بانك است . بانك از اختراعات بزرگ دنياست . . . راه نجات ما منحصر به همان راهى است كه علم دنيا براى ما صاف و آشكار ساخته است ؛ خواه مشكل ، خواه آسان ، خواه تلخ ، خواه شيرين . . . از براى رفع فقر در ايران ، از براى آبادى ايران . . . از براى بقاى ايران ، راه و چاره ، منحصر به اين است كه خلق ايران زياد كار بكنند ، زياد سرمايهء علمى داشته باشند ، زياد امتعه به عمل بياورند ، زياد امتعه به خارج بفروشند و زياد پول و مال جمع نمايند .\r\nگفتيم توليد متاع سه شرط دارد : قواى طبيعت ، سرمايه و كار . در اين سه شرط ، از همه دقيقتر خود كار است . همهء طوايف روى زمين مثل هم و به قدر هم كار نمىكنند ؛ خلق اصفهان خيلى زيادتر از خلق بلوچستان ، و خلق انگليس بمراتب از خلق اصفهان بيشتر كار مىكنند .\r\nسپس ملكم ، بتفصيل ، از اهميت امنيت جانى و مالى در پيشرفت فعاليتهاى اقتصادى سخن مىگويد و مىنويسد : براى پيشرفت فعاليتهاى اقتصادى بايد فقر و تنگدستى از سراسر گيتى برافتد ، و قدرت خريد عمومى فزونى يابد . از براى اينكه انگليس بتواند به خارجى زياد چيز بفروشد ، بايد خارجى هم آنقدر آباد [ و ثروتمند 
  ] باشد كه بتواند از انگليس زياد چيز بخرد . . .\r\nبه حكم اين مذهب علمى ، ملل فرنگستان از صميم قلب و با نهايت حرض ، طالب و مقوى آبادى كل ممالك دنيا هستند . . .\r\nراههاى آهنى ، و كارخانجات معتبر و تجارتهاى عمده و بناهاى عمومى و جميع كارخانه‌هاى بزرگ بتوسط كمپانيها ساخته مىشود . آنچه كمپانيها مىكنند ، يعنى آنچه به شراكت و اتفاق مردم ساخته مىشود ، ممكن نيست كه آحادناس بتوانند بتنهايى صورت بدهند .\r\nبدون كمپانيهاى معتبر ، آبادى ايران هرگز ميسر نخواهد بود . . . با اوضاع حاليهء ايران ، ترتيب كمپانى در ايران محال است . ترتيب كمپانى ، قوانين و ديوانخانه‌هاى مخصوص لازم دارد .\r\nهيچيك از اين قوانين و ديوانخانه‌ها در ايران نيست . اگر پنج نفر آدم معقول در پاريس ، يك كمپانى بسازند ، ممكن است كه خلق فرنگستان ، بىآنكه آن پنج نفر را بشناسند ، پنجاه كرور به آنها پول بدهند . . . با قوانين و رسوم حاليهء ايران ، ترتيب كمپانيهاى بومى از جمله خيالات واهى است . . . كمپانيها در ايران هرقدر مداخل بكنند و مداخل خود را هرقدر به خارج بفرستند ، ممكن نيست كه يك قسمت كلى آن از براى خلق و دولت ايران نماند .\r\nملكم ، پس از وصف مزاياى كمپانيها ، براى نجات ايران از فقر و بدبختى و عقب‌ماندگى ، خطاب به اولياى امور ايران ، مىگويد : آبادى ايران حاصل نخواهد شد مگر اينكه خلق ايران زياد كار كنند ، زياد امتعه به عمل بياورند ، و زياد دادوستد نمايند . از براى اينكه خلق ايران بتوانند مثل ساير ملل كار بكنند ، بايد از جان و مال خود مطمئن باشند ؛ بايد سرمايهء علمى و مادى داشته باشند . از براى استقرار امنيت جانى و مالى ، بايد در جميع ولايات ايران ، ديوانخانه‌هاى\r\n\r\n","description":"","footnote":"","page_name":" 705 ","page_number":713},
  {"content":"\r\n\r\nمنظم برقرار گردد . بايد از براى كل ايران يك پليس قوى و قشون كافى ترتيب داد . بايد در مركز دولت ، يك مجلس قوانين برپا كرد ، و به ملت ايران مژده داد كه بعد از اين ، امنيت مالى و جانى ، اولين اساس دولت و اولين قانون ايران خواهد بود . بايد زراعت و تجارت را بواسطهء قوانين ، حمايت و تقويت كرد . بايد راه‌آهن ساخت . بايد معادن و جنگلها را به كار انداخت .\r\nبايد امتعهء ايران را ارزان كرد . بايد گمركها و راهداريهاى داخله را به كلى منسوخ كرد . بايد مسكوكات ايران را ، مثل مسكوكات فرانسه و بلژيك و ايتاليا ، قرار داد .\r\nبراى استفاده از سرمايه‌هاى خارجه ، بايد در ايران اقسام بانكها ترتيب داد . بايد كمپانيهاى خارجه را به ايران دعوت كرد . از براى اينكه سرمايهء علمى ايران زياد شود ، بايد مدارس حاليهء ايران را موافق اصول تازه منتظم ساخت . بايد ، به قدر قوه ، مدارس تازه ساخت .\r\nبايد اقلا دويست نفر شاگرد به فرنگستان فرستاد به آنطورى كه فرستاديم . . . بايد جميع بنادر را باز كرد . بايد از تجارت خارجه نترسيد . بايد به عموم خلق دنيا اذن داد و تشويق كرد كه ، هرقدر مىتوانند ، از خارج مال بياورند و از ايران مال ببرند .\r\nاگر امروز شروع به اجراى اين اصول نمايند ، بعد از سه سال ، در ايران ، نه يك قنات كهنه خواهد ماند ، نه يك ده خراب و نه يك آدم بيكار . مردم آنچه سرمايه دارند ، بدون ترس ، به ميدان خواهند آورد . آنچه استعداد هنر ذاتى دارند ، بدون مانع ، به كار خواهند انداخت .\r\nزراعت و تجارت ما صد مرتبه وسيع ، آسايش و زندگى ما صد مقابل بهتر ، پول و قدرت و استقلال و شوكت دولت ، صد درجه زيادتر خواهد شد .\r\nعدم علم رؤساى سابق ايران ، از براى ايشان ، تقصير نمىشود . بدبختى ايشان اين بود كه نتوانستند تصور بكنند كه خارج از عقل ناقص ايشان ، از براى حسن ادارهء دول ، صد نوع علوم و فنون مخصوص در دنيا پيدا شده . . . بيست‌وهفت سال قبل از اين ، يكى از وزراى بزرگ ايران مىگفت : راه گيلان را نبايد ساخت كه مبادا لشكر روس از آن راه داخل ايران شود . عقلاى ما مدتها تدبير كردند كه در آشوراده ، مريضخانه نسازند . اين تدابير كدام پولتيك روس را توانست يك دقيقه به تأخير بيندازد . . . ما بايد چقدر ، از حقيقت اوضاع دنيا بى خبر باشيم كه اين نوع تدابير را سد تسخيرات فرنگستان بدانيم . . . خطر استيلاى خارجه صد مرتبه بيشتر و نزديكتر از آن است كه عقلاى ما تصور مىكنند ؛ و ليكن ما نبايد از ترقى دنيا اينقدر غافل باشيم كه در مقابل استيلاى فرنگستان ، اميد بقاى خود را بر كهنه رسوم جهالت آسيا قرار بدهيم . . . روس به اقتضاى پولتيك ملى خود ، حكما به هرات خواهد رفت ، مگر اينكه به زور توپ او را منع نمايند . . . اگر آذربايجان چنان كه بايد ، آباد شود ، علاوه براينكه آذوقهء گرجستان را خواهد داد ، بواسطهء آبادى و تجارت خود ، به آبادى عموم ممالك قفقاز يك پرده خواهد افزود . . . و ليكن اگر ما آذربايجان را خراب و اسباب خرابى ممالك قفقاز بسازيم ، دولت روس مجبور خواهد بود كه آن مملكت را هرطور هست از دست ما بيرون بياورد . اگر از روى يك ذره شعور ، طالب بقاى دولت ايران هستيم ، بايد بلاترديد و بدون يك دقيقه معطلى ، استقلال دولت ايران را بر آبادى ملك ، و آبادى ملك را بر اصول علم قرار بدهيم .\r\nدر پايان اين بحث ، ملكم مىنويسد : اصلاح امور مملكت از عهدهء يك پادشاه برنمى - آيد ؛ بايد يك دولت دلسوز و آگاهى بر سر كار آيد و حدود و حقوق و وظايف هر وزارتخانه‌اى\r\n\r\n","description":"","footnote":"","page_name":" 706 ","page_number":714},
  {"content":"\r\n\r\nبايد مشخص و معين گردد . عموم كارگزاران دولت بايد بلااستثنا محكوم قانون باشند . . . وزرا بايد شريك مسؤوليت همديگر باشند . . . علت آبادى سويس و خرابى افغانستان ، اين است كه كارگزاران افغان علم ندارند ولى كارگزاران سويس علم دارند . . . دولت ما ، استقلال ما ، زندگى ما ، بسته به اجراى اين اصول است . . . بدون اجراى اين اصول ، خلق و دولت ايران از اين درياى فقر و از اين طوفان بليه هرگز خلاصى نخواهد يافت . . . بدون اجراى اين اصول ، مجتهدين ما سربار ديگران ، شاهزادگان ما غلام ديگران ، ملك و خزانهء تمام دولت ما مزد ترقى ديگران خواهد بود . اگر هنوز در وجود اولياى دولت ما ، يك رگ مردى باقى مانده و اگر هنوز در سر خود ذره‌اى شعور داريم ، بايد از امروز خواب و زندگى را بر خود حرام نماييم و از همين دقيقه ، بلاتأمل ، با تمام قدرت خود ، بجان و دل ، و شب‌وروز ، در اجراى اين اصول بكوشيم .\r\n\r\nسياحت‌نامهء ابراهيم‌بيك و نظريات اقتصادى زين العابدين مراغه‌اى\r\n« يكى از كتبى كه در افكار ايرانيان تأثير بسيار نموده ، و از نظر پيدايش فكر و گرايش مردم ايران بجانب صنعت ، تحولى فوق العاده ايجاد نموده ، سياحت‌نامهء ابراهيم‌بيك است .\r\nاين كتاب به قلم نويسنده‌اى به نام زين العابدين مراغه‌اى « 1 » است كه در سال 1321 هجرى قمرى ( 1903 ميلادى ) منتشر شده است . اين كتاب بمناسبت تأثيرى كه در جامعهء ايران نهاد و شهرتى كه از اين لحاظ يافت ، به زبان آلمانى ترجمه گرديد .\r\nجوانى ايرانى ، پرورش يافته در مصر و مقيم آن مملكت ، آرزوى سفر به ايران مىكند .\r\nاين شخص ابراهيم‌بيك ، فرزند يكى از بازرگانان بزرگ آذربايجان ، است كه پدرش پنجاه سال پيش از تحرير كتاب ، به عزم تجارت به مصر رفته و در آنجا اقامت گزيده . اين پسر در مدت طولانى اقامت خود در مصر ، « در هيچ‌يك از عادات مستحسنهء ملى و اطوار پسنديدهء ايرانى خود تغيير نداده ، در وضع معاشرت با مردم و خورد و خواب و پوشاك ، به همان شيوه كه از نياكان خود ديده بود رفتار مىنمود و در تعصب ملى چندان سخت بود كه در ظرف چندين سال ، يك كلمه عربى با كسى حرف نزد بلكه نخواست ياد بگيرد ؛ گفتگويش همه از ايران بود » .\r\nابراهيم ، بعد از وفات پدر و بنابر وصيت وى ، در سن بيست سالگى ، با شخصى به نام يوسف عمو كه معلم و مربى او بوده است به مسافرت ايران پرداخت و به عزم زيارت مشهد مقدس از مصر حركت كرده و شهرهاى ايران ، مانند تهران و مشهد و قزوين و تبريز و اردبيل و مراغه و غيره را مىبيند و اوضاع ايران را در آن زمان وصف مىكند و مورد انتقاد قرار مىدهد .\r\n\r\n\r\n","description":"","footnote":"\r\n( 1 ) . حاج زين العابدين مراغه‌اى ، سياحت‌نامهء ابراهيم‌بيك يا بلاى تعصب او . اين كتاب داراى چاپهاى مختلفى است از اين قرار :\r\nالف ) چاپ قاهره ، 1295 شمسى ، سربى ، مصور ، 280 صفحه .\r\nب ) 2 جلد : به تصحيح محمد باقر ، لاهور ، 1323 قمرى ، 248 صفحه .\r\nج ) جلد سوم چاپ قسطنطنيه ، 1327 قمرى ، سربى ، مصور 304 صفحه .\r\nد ) چاپ حبل المتين ( 3 جلد ) . كلكته 25 / 1323 قمرى ( 10 / 1909 ميلادى ) ، 280 + 322 + 248 صفحه .\r\nه ) جلد اول . تهران ، 1323 قمرى ، سربى ، 236 صفحه [ به نقل از : خانبابامشار ، فهرست كتابهاى چاپى فارسى 
  ] .\r\n","page_name":" 707 ","page_number":715},
  {"content":"\r\n\r\nيكى از ايرانيان كه به مصر مسافرت مىكند و در خانهء ابراهيم‌بيك اقامت مىگزيند ، « روزنامه سياحت » او را مىبيند و به شرح آن مىپردازد .\r\nسياحت‌نامهء ابراهيم‌بيك يا بلاى تعصب او با نثرى بسيار ساده نوشته شده ، و در زمان انتشار خود ، از كتبى بوده است كه دست به دست مىگشته و چون جنبهء انتقادى آن از حكومت وقت و استبداد و بىعدالتيها و بينظميها فوق العاده بوده است ، شهرت بسيار يافته و از نظر افكار انتقادى ، موجد نظرهاى نوين در ميان مردم گشته است .\r\nابراهيم‌بيك در هر شهرى كه مىرفته آنچه را بر خلاف پيشرفت مردم بوده و مردم را در نكبت و سختى نگاه مىداشته متذكر مىشده است . مثلا در مشهد ، مىگويد : « در مملكتى مثل مشهد مقدس كه استعداد هرگونه تجارت را دارد ، ابدا يك كومپانى و شركت ديده نمىشود . حال آنكه مردمان صاحب ثروت هم هستند و مال التجاره از امتعه و محصولات ارضيه ، مانند قالى و ترياك و پنبه و غيره نيز الى ما شاء اللّه زياد است ، و اين معنى هم دليل نفاق ايشان است ولى در تقلب و تضييع امتعه و محصولات مملكت نيز تسلط غريبى دارند . » « 1 »\r\nدر همان شهر ، از شاه عباس كبير ياد مىكند و مىگويد : « اين پادشاه دل آگاه در آبادى مملكت و رفاه حال رعيت تا چه پايه مجد و ساعى بوده است ؛ خصوصا در امر تزييد تجارت مملكت و ثروت عمومى كه مهمترين وسايل ترقى و تمدن است هيچ نكتهء عمده از نظر باريك - بينش پنهان نمانده . همين راههاى شوسه كه در نقاط بسيارى از ممالك ايران ديده مىشود ، خود براى اثبات مدعا دليليست واضح كه محض تسهيل نقليات ساخته و پرداخته است ، و مىتوان گفت كه آن روز از دول خارجه هيچيك چون آن پادشاه به نكات باريك توسيع دايرهء تجارت مملكت موجب مزيد سطوت دولت است ، ملتفت نشده بود . » « 2 »\r\nابراهيم‌بيك به كليهء وسايل تزييد ثروت و ايجاد آسايش عمومى اشاره مىكند . هنگامى كه از مشهد به جانب تهران حركت مىكند ، از نبودن وسيلهء نقليهء سريع در مملكت شكايت دارد : « پس از طى منازل ، به « خاتون‌آباد » كه در دو فرسخى تهران است ، رسيده حساب كردم سىوشش روز تمام است كه از مشهد مقدس حركت نموده‌ايم . اينهمه مسافت را ماشين راه آهن در ظرف سه شبانه‌روز ، در نهايت راحتى و كم‌خرجى ، طى مىتواند نمود ؛ حيف كه از اين نعمت عظما نيز ايرانيان محرومند . » « 3 »\r\nدر حين مسافرت به تهران ، به زيارت حضرت عبد العظيم مىرود و از راه‌آهن تهران تا حضرت عبد العظيم چنين ياد مىكند : « از منزل تا موقف راه‌آهن پياده رفتيم . طول اين راه‌آهن كمتر از هفت ميل و در تمام ممالك ايران راه‌آهن عبارت از اين است ، كه آن را هم يك كومپانى بلژيك ساخته . هرچند خيلى بىنظم است ، اما خانه‌اش آباد ، باز از خرسوارى هزار مرتبه بهتر است . » « 4 » « . . . طرف عصرى ، باز با راه‌آهن به شهر برگشتيم . در ميان شهر ، در بازار و كاروانسراها مشغول تماشا و گردش شديم . بازارها و چارسو ، بد نيست . كاروانسراها خوش طرح\r\n\r\n\r\n","description":"","footnote":"\r\n( 1 ) . سياحت‌نامه . ص 26 .\r\n( 2 ) . همان . ص 40 .\r\n( 3 ) . همان . ص 47 .\r\n( 4 ) . همان . ص 56 .\r\n","page_name":" 708 ","page_number":716},
  {"content":"\r\n\r\nو آباد است . ولى در هيچ‌جا از كومپانى و شراكتهاى بزرگ و بانك ، و كانتور كه اسباب جمعيت و شكوه تجارت اين گونه شهرهاى بزرگ است ، نشانى ديده نمىشد ؛ گويى شهر از حيث تجارت ماتمزده است . بعض دكان صرافى ديده شد . دور نيست كه ميانشان چند توانگر نيز باشد .\r\nولى آنچه وفور داشت و به چشم خود ديديم ، كيسه‌كيسه و خرمن‌خرمن پول سياه بود كه جهان را فراگرفته . اما پول طلا مانند كيمياست ، كه در تمام شهر نشانى از آن ديده نمىشود ؛ يا هيچ نيست و يا اينكه در ميان صندوقها و يا زير خاك است . » « 1 »\r\nابراهيم‌بيك ، براى اظهار عقايد و بيان نظريات خود ، تمام وسايل را برمىانگيزد و به هر وسيله‌اى متشبث مىشود و به ديدار دوستان و آشنايان و كسبه و بازرگانان مىرود و حتى خود را به خانهء وزراى وقت مىرساند و با آنها دربارهء اوضاع كشور بحث مىكند و تا پاى جان مىايستد و براى توضيح افكار خود ، خود را به مخاطره مىاندازد . در خانهء « وزير داخليه » چنين اظهارنظر مىكند : « . . . براى تربيت اطفال بيكس ملت ، دار الصنايعى پرداخته‌ايد ؟ و در كدامين قصبه از قصبات وطن ، براى تسهيل نقليات راههاى شوسه درست كرده و اسباب ترقى و تسهيل زراعت و فلاحت را كه مايهء حيات ملك و ملت است فراهم آورده‌ايد ؟ در باب ترقى تجارت مملكت ، كه دولتهاى بزرگ دقيقه‌اى از آن غفلت نكرده بلكه ميليونها پول در راه توسيع آن خرج نموده‌اند و در موقع اقتضا براى حصول آن مقصود خونريزيها كرده‌اند ، چه اقدامات مجدانه از شما سر زده است ؟ آيا هيچ خبر داريد كه ساليانه از امتعهء ايران چقدر به خارج حمل و نقل مىشود ؟ يا چه‌قدر مال التجاره ، از خارج داخل اين ملك مىشود ؟ عجبا ، هيچ به خاطر مبارك عالى خطور كرده است تدبيرى به كار برده باشيد كه مقدار امتعه و محصولات داخليه كه به خارج مىرود بيش از آن باشد كه از خارجه به مملكت داخل مىشود ، تا دخل وطن را بر خرج آن غلبه روى داده ، رعيت را بدانوسيله توانايى حاصل آيد و خزانهء دولت آباد گردد . چرا بايد رعيت ايران تا جزئيات لوازم زندگانى محتاج خارجه باشند ؟\r\nآيا شمع كافورى را خداى به صنعت خاصهء خود اختصاص داده يا كار بشر است ؟ مگر قند از آسمان مىبارد ؟ عجبا ، خاك ممالك ايران استعداد رويانيدن چغندر و يا نيشكر را ندارد ؟ مگر پيه گاو و گوسفندان ايران مانند پيه مواشى و دواب ملل خارجه قابل تصفيه نيست ؟ يا للعجب ، مگر اينهمه پنبهء ايران كه به كرورها بخارج مىبرند ، كفايت ملبوس اهالى آن را نمىكند ؟\r\nجناب وزير ، شما از مقدار نفوس و جمعيت ايران هيچ خبر داريد ؟ از مقدار توالد و تناسل كه مايهء بقا و دوام قوميت و مليت ماست آگاه هستيد ؟ آيا تاكنون اسباب مهاجرت اينهمه ايرانى را كه به ممالك روس و عثمانى و هند پراكنده مىشوند ، تحقيق فرموده تدبيرى براى منع آن به كار برده‌ايد ؟ چرا اقدامات به كار نمىبريد كه براى رفع احتياج ملت اقلا در بعض ولايتهاى مناسب فابريكهاى مختصر به نام سركار ساخته و پرداخته گردد ؟ خواهيد فرمود كه ساختن فابريك وظيفه و تكليف وزير نيست . مسلما ؛ لكن تدبير احداث آن و تشويق نمودن ملت و ضامن شدن به حفظ حقوق رعيت ، كار وزير با كفايت و خردمند باانصاف است . در ممالك خارجه ، اينها را كه يكان‌يكان شمردم ، همه از تكاليف وزير داخليه است . بايد رشتهء اين گونه\r\n\r\n\r\n","description":"","footnote":"\r\n( 1 ) . همان . ص 57 - 56 .\r\n","page_name":" 709 ","page_number":717},
  {"content":"\r\n\r\nنيكبختيها را او از هرجا پيدا كرده ، بدست رعيت بسپارد ؛ هرگاه نكند ، معاقب و مسؤول است . » « 1 »\r\nو وزير ، با عتاب و سرزنش ، او را از خانهء خود بيرون مىكند . ولى ابراهيم‌بيك با زبانى خشن و صراحت كامل ، از عدم اطلاع وزراء از امور اقتصادى ، سخن مىراند و مىگويد :\r\n« هرگاه بگويم كه واردات مطبعهء روزنامهء « تايمس » منطبعهء لندن بيش از ماليات يكسالهء ايران است ، وزراى بىعلم ما البته قبول نخواهند كرد ، حال آنكه اين معنى از آفتاب روشنتر است .\r\nهنوز وزراى مملكت ما بلكه صدراعظم ما نيز نمىدانند كه راه رواج دادن « پول كاغذى » و تشكيل « بانك » و معنى مجلس مبعوثان ( پارلمنت ) چطور و چگونه است . تاكنون ما به ياد نداريم كه يكى از وزراى ايران تدبير صوابى در امر تصفيهء ماليات مملكت به كار برده كتابچه در آن باب ترتيب داده باشد . زيرا كه بسيارى از وزراى مملكت ما در مراتب فضل و دانش و علم حقوق دول و ملل و معاهدات دولتى سمت رجحان و امتيازى به مهتر و آبدار و پيشخدمت خودشان ندارند . » « 2 »\r\nدر تهران با حاجى محمد امين ضرب ، كه يكى از بازرگانان و رجال اقتصادى زمان بوده است ، ملاقات مىكند و در اين ملاقات ، به او مىگويد : « در اين شهر ، با وجود مردان توانگرى مانند شما ، بايستى تاكنون براى ترويج تجارت وطن و تزييد امتعه و محصولات آن ، كومپانيها و « بانك ملى » تشكيل يافته از اينجا تا « تبريز » يك راه‌آهن درست بكنند كه براى شما موجب مزيد منفعت و براى وطن اسباب آبادى و بجهة هموطنان مايهء تزييد روابط تجارت و راحتى باشد . گذشته از آن ، در اين شهر بزرگ كه پايتخت است ، چند نفر از توانگران و بزرگان يك جا جمع نشده‌ايد كه باتفاق ، بيمارخانه براى اطفال يتيم و بيكس ملت برپا داريد كه در دنيا براى شما موجب سربلندى و افتخار و در آخرت وسيلهء رحمت شود . » « 3 »\r\nدر قزوين ، ابراهيم‌بيك نيز همان بيعلاقگى مردم را به كار ايجاد ثروت مىبيند . با تأثر زيادى ، مىنويسد : « . . . در ممالك ايران ، هرجا كه مىنگرى ، مردمان تنبل و بيكارند كه در هر گوشهء جوق‌جوق نشسته‌اند . شهرها همه خراب و چون گورستان است . اگر شخص به ديدهء بصيرت بنگرد ، از در و ديوار شهر توان شنيد كه به آواز بلند ، مىگويد : من صاحب ندارم و براى آبادى من هيچ اقدامات به كار نمىبرند . » « 4 »\r\nهمه‌جا ابراهيم‌بيك از بدى راهها ، كه باعث ركود بازار تجارت است ، شكايت مىكند و مخصوصا به لزوم و وجود راه‌آهن اشاره مىنمايد : « هرگاه در ميان اردبيل و مراغه راه‌آهن باشد ، زياده بر شش هفت ساعت اين مسافرت طول نخواهد كشيد ؛ آن هم در نهايت راحتى . افسوس كه نيست و نخواهد شد . » « 5 »\r\nراه‌آهن براى ابراهيم بيك وسيلهء آسايش خلق در مسافرت است . از راههاى ايران شكايت مىكند « و زحمتى » كه به او روى مىآورد « به تقرير نمىآيد » ولى چه فايده « ايرانيان بيچاره\r\n\r\n\r\n","description":"","footnote":"\r\n( 1 ) . همان . ص 67 - 66 .\r\n( 2 ) . همان . ص 101 .\r\n( 3 ) . همان . ص 115 .\r\n( 4 ) . همان . ص 120 .\r\n( 5 ) . همان . ص 139 .\r\n","page_name":" 710 ","page_number":718},
  {"content":"\r\n\r\nبدين شدايد سفر عادت كرده‌اند . از ملل خارجه هركس را گذر بدان راهها افتد ، هرآينه بر سختى جان ايرانيان و غفلت دولت و بزرگان مملكت تعجب خواهند نمود . چنان كه معلوم است امروز در كرهء زمين همه‌جا راههاى آهن ساخته و پرداخته ، زنگبار و حبش و سودان و وحشيان آفريك از منافع آن بهره مىبرند ، تنها ايرانيان بدبخت از اين نعمت محروم مانده‌اند . » « 1 »\r\nاو چارهء اين كار را مىانديشد و توصيه مىكند كار ايجاد راه‌آهن را به كمپانيهاى بىغرض واگذار كنند و مردم را از مشقت برهانند .\r\nابراهيم‌بيك در پيدايش يك اقتصاد سالم ، متوجه امور كشاورزى نيز هست و مملكتى را آباد مىداند كه مردمش به اصول فنى كشاورزى آشنا باشند ، وسايل جديد را در راه بهبود آن به كار بندند و اصول قديمى و كهن كشاورزى را به كنار بگذارند و خود را مجهز به وسايل نوين كنند . در استان آذربايجان و شهر مراغه كه به نظر او « شهر حاصلخيزى » است ، چنين مىنويسد : « اطراف اين مملكت ، از چهار جانب تا دو سه فرسنگ مسافت ، باغ است ؛ انواع انگور و ميوه‌هاى سردرختى دارد ؛ همه‌ساله مبالغ گزاف خشكبار از آنجا به خارج مىرود . تجارت عمدهء مملكت منحصر بر آن است ، ولى افسوس كه اهالى تاكنون در پرورش باغات و گرفتن محصول و تزييد حاصلات قديمى راه ترقى نپيموده‌اند ؛ بهر نحو كه از نياكان خودشان ديده‌اند همان است . از فن زراعت و حراثت به كلى بيخبرند . در اين اواخر چند نفر از ارامنهء بومى و روس بدين‌معنى ، يعنى به غفلت اهالى اين ملك ، پىبرده هركدام با اندك سرمايه بدانجا آمدند و در ظرف اندك مدتى ، از معاملات خشكبار ، صاحب كرور شده‌اند و صاحبان املاك مملكت مزدورشان . » « 2 »\r\nدر درياچهء اروميه جزيره‌اى است كوچك كه در آن جزيره عمارتى ساخته شده است .\r\nبه نظر ابراهيم‌بيك ، ممكن است در آن جزيره معدنى وجود داشته باشد . همين موضوع فكر او را به طرف وجود معادن در ايران مىكشاند و از عدم توجه عموم به كار استخراج معادن شكايت مىكند : « دور نيست كه در آن جزيره بعض معادن هم پيدا شود ، اما يقين است كه تاكنون هيچكس بدان خيال نيفتاده و در پى جستجوى آنچنان چيزى برنيامده است . حكومت ايران ابدا به امثال اين كارها ، كه سبب احياى ملك و ملت است ، اعتنا ندارد . كيست كه اوقات عزيز خود را به اميد يافتن معدن صرف كاوش زمين كند . جنگل مازندران را كه در عالم نظيرش كمتر يافت مىشود در مقابل اندك وجهى به دست غولان خارجه سپرده‌اند كه به تيشهء بيداد زيروزبر كنند . احدى نيست كه در پى استخلاص آن گنج خداداد برآيد ؛ تا چه رسد به معادن كه در دل زمين نهفته است . » « 3 »\r\nدر تبريز ، يعنى « حاكم‌نشينى » آذربايجان ، ابراهيم‌بيك بمناسبت آنكه آن شهر در آن زمان اهميت خاص بازرگانى داشته بيشتر توقف مىكند ، و در اين توقف طولانى ، فرصت مباحثهء بيشتر دارد و در آنجاست كه عمدهء مطالب و نظرهاى خود را اظهار مىدارد . دوستى راهنماى اوست . با آن دوست ، به ديدن بازارها و كاروانسراها مىرود و با اوست كه به مذاكره مىپردازد\r\n\r\n\r\n","description":"","footnote":"\r\n( 1 ) . همان . ص 139 .\r\n( 2 ) . همان . ص 147 .\r\n( 3 ) . همان . ص 155 .\r\n","page_name":" 711 ","page_number":719},
  {"content":"\r\n\r\nو نظرهاى اقتصادى خود را اظهار مىدارد ، چه : « باندكى ملاحظه معلوم شد كه در اين شهر تجارت عمده هست و مردم هم به تجارت مايلند . ولى چه سود كه همه امتعهء خارجه است از امتعهء داخليه نشانى ديده نمىشد مگر در بعض جاهاى گوشه و كنار كه آن هم عيارت از تنباكو ، و حنا و چيت همدان و چادر شب يزد و كرباس نايين بود . آنوقت فكر كردم كه شياطين فرنگستان به قوت علم و صنعت ، همه ساله ، چقدر پول از اين مملكت بيرون مىكشند .\r\nپرسيدم ، برادر اگرچه مملكت شما را چنان كه شايد و بايد هنوز نديده‌ام اما از ازدحام بازار و جمعيت مترددين معلوم مىشود شهر بزرگى است . حال بگوييد ببينم ، در اين شهر هيچ كومپانى و شركتهاى بزرگ هست يا نه ؟ گفت : ابدا كومپانى و فلان نيست . گفتم : عجب عالمى است ؛ در شهرى بدين پايه بزرگى چگونه مىشود كومپانى نباشد . امروز معاملات بزازى و خرازى و بقالى با دست تنها از پيش نمىرود تا چه رسد به تجارت . آيا اين مردمان با وجود اينهمه روابط تجارتى با خارجه ، به چه سبب به منافع شركتهاى بزرگ و كومپانيها ، پى نبرده‌اند .\r\nگفت : تبريزيان را شما نمىشناسيد . اينان همه تمام « يك من » هستند در ميانشان هرگز « نيم‌من » پيدا نمىشود كه پنج‌نفرى يك جا جمع شده يكى را براى خودشان رئيس قرار داده بدستيارى همديگر كار بزرگى را از پيش ببرند . » « 1 »\r\nمذاكرات ابراهيم بيك با دوست او در تبريز ، طولانى است و بسيارى مسايل گوناگون مورد بحث قرار مىگيرد و همه‌جا ابراهيم‌بيك از بدى اوضاع اظهار تأثر مىكند . دربارهء معاملات در بازار سؤال مىكند ، دوست او جواب مىدهد : « بسيار بد و پريشان . گفتم : چرا ؟\r\nگفت : هزار سبب دارد ، اما بدتر از همه اين پول سياه و تفاوت همه روزهء آن است كه كسبه و فقراى ملت را بالمره از پاى در انداخته همه را خراب نمود . گذشته از آن ، پول نقره را هم امروز مىبينى چهار تومان و نيمش يك لير است ، و فردا پنج تومانش . معركه است ضرر و خسارتى را كه از اين‌روى بيچاره تجار مىكشند . » « 2 »\r\nآنگاه ابراهيم‌بيك موضوع ايجاد صنعت و حمايت از مصنوعات داخلى را به ميان مىكشد و در اينجا بازرگانان شهر تبريز را كه عموما به كار ورود كالاى بيگانه و فروش آن اشتغال دارند مورد انتقاد و سرزنش قرار مىدهد : « گفتم : خيلى خوب ، در صورتى كه ثروت هم دارند چرا با همديگر شراكت كرده يك فابريك كرباس‌بافى در وطن خودشان احداث نمىكنند كه مردگانشان را بدان كفن كنند . يا فابريك چيت‌سازى بياورند يا شمع كافورى و يا ماشين قندسازى درست نمايند كه بيشتر از ده قريه و امثال آن فايده ببرند . چرا اينهمه رشته‌هاى منافع را گذاشته ، به رقابت همديگر ، مشق احتكار مىكنند كه خون فقراى ملت را به شيشه گرفته از آن راه ، به كسب ثروت و سامان پردازند . اينان كه شما به نام تاجر ياد مىكنيد و من هم معاملات تجارتى ايشان را تا يك درجه ديدم ، تاجر نيستند ؛ مزدوران فرنگانند و بلكه دشمنان خودشان هستند . زيرا كه همه ساله ، به دامن ، نقود مملكت را بار كرده به ممالك خارجه مىريزند و در مقابل ، امتعهء قلب و ناپايدار فرنگستان را به هزار گونه زحمت و مشقت بر خودشان حمل كرده\r\n\r\n\r\n","description":"","footnote":"\r\n( 1 ) . همان . ص 170 - 169 .\r\n( 2 ) . همان . ص 170 .\r\n","page_name":" 712 ","page_number":720},
  {"content":"\r\n\r\nبه وطن نقل مىدهند . اگر حسابى در ميان باشد ، در پايان سال ، معلوم مىشود كه كرورها پول وطن را كه مايهء تعيش دائمى هموطنان است اين بىمروتان بدستهاى خودشان برده در خارجه ، به هزار مداهنه و چاپلوسى ، به دامن اجانب مىريزند و در عوض ، گياه بيابانها را بجاى منسوجات حريريه ، خريده به خورد هموطنان بيعلم و بى خبر مىدهند . » « 1 »\r\nابراهيم‌بيك از تجملى كه در خانه‌هاى بازرگانان تبريز ديده است ، متحير مىشود و فكر مىكند چگونه اين تجمل معمول شده و براى چه ؟ آنگاه چشم و همچشمى و رقابت را اساس آن مىيابد و از عاقبت بيفرجام آن انديشيده و اين‌حال را چنين وصف مىكند : « بارى ، ما را به احترام صاحب‌خانه ، چند جاى معتبر دعوت كرده به نام ما مجالس مهمانى آراستند . بر حسب وعده ، هر شب ، به جايى مىرفتم . خانه‌هاى بسيار عالى ، اطاقهاى خيلى مزين و باشكوه .\r\nهمه‌جا اسباب بلورين است كه چيده‌اند . آدمى به هر اطاق كه داخل شد ، از كثرت چراغها و تابش اسباب بلورين چشمش خيره مىشود . از سقف هر اطاقى چلچراغهاى بزرگ گرانبهاى شاه‌نشان و شيرو خورشيدنشان و ديوار كوبهاى رنگارنگ آويزان است . در خانه‌هاى تجار تبريز از تجملات آنچه به خيال آيد ديده مىشود . از ظروف چينى و سرقليانهاى طلا و نقره و اسباب سفره چندان هست كه ما فوق ندارد . راستى ، عقل حيران و خيال سرگشتهء احاطهء اين تجملات است . سبب اين هم رقابتى است كه از چند سال به اين طرف ، در ميان تجار اين مملكت افتاده است . واضح است كه اين وضع متجملانه با تجارت منافات كلى دارد . اين سرمشق ، هركس كه باشد ، سزاوار ملامت و نفرين است ؛ زيرا كه از آن روز ، مىبينيم در تبريز چراغ هيچ خانوادهء تجارتى تا صبح افروخته نيست و در نيمه‌شب افسرده است . » « 2 »\r\nنتيجه‌اى كه ابراهيم‌بيك از سياحت خود در ايران مىگيرد ، اين است كه : « در هيچ بلادى ، آثار ترقيات و تمايل به تمدن » به نظر او نيامده ، و مىگويد : « يكى از اين انبوه مردم ، كه على الاكثر صاحبان املاك هم هستند ، هيچگاهى بدين‌خيال نيفتاده‌اند كه از مملكت همسايه ، يك ماشين خرمنكوبى يا يك داس ماشيندار براى درو كردن غله يا اينكه يك ماشين گندم پاك‌كن براى نمونه خريده بياورند ، در مزارع و دهات خودشان به كار وادارند تا محسنات آنها را به رأى العين ملاحظه كنند . در تمامى اين مملكت ، از شهرهاى بزرگ گرفته تا قصبات و قريه‌ها ، دودكش يك ماشين فابريكى ديده نمىشود . . . در هيچ نقطه ، كومپانى و بانك كه نمونهء ترقى و تمدن است ، مشهود نيست . » « 3 »\r\nسياحتنامهء ابراهيم‌بيك از كتبى است كه ، در زمان انتشار خود ، بسيار در اذهان عامه تأثير داشته است . صرف‌نظر از جنبهء سياسى كتاب و توجه دادن مردم به اصول آزادى و متوجه ساختن دولت و حكومت به وظايف خود ، از نظر اقتصادى ، اثر كتاب زين العابدين مراغه‌اى در آماده ساختن فكر مردم ايران و توجه آنها به كارهاى صنعتى و امور اقتصادى مربوط به پيشرفت صنعت ، فوق العاده بوده است . مراغه‌اى در سرتاسر كتاب خود ، از تشكيل « كمپانيها و ايجاد\r\n\r\n\r\n","description":"","footnote":"\r\n( 1 ) . همان . ص 171 .\r\n( 2 ) . همان . ص 173 .\r\n( 3 ) . همان . ص 194 - 193 .\r\n","page_name":" 713 ","page_number":721},
  {"content":"\r\n\r\nشركت » براى گردآورى سرمايه و « تزييد تجارت مملكت » و بالنتيجه « ثروت عمومى » و « ايجاد راههاى شوسه » براى « توسيع دايرهء تجارت » و مخصوصا « ايجاد راه‌آهن » بحث مىكند و لزوم تأسيس « دار الصنايع » را متذكر مىگردد .\r\nدر خصوص وسيلهء مبادلات و پول ، ايجاد بانكها و حفظ موازنهء پرداختها را بعنوان « دخل و خرج وطن » لازم مىشمرد و در لزوم انتشار اسكناس بعنوان « پول كاغذى » بحث مىكند .\r\nبحث اساسى زين العابدين مراغه‌اى مربوط است به ايجاد و لزوم تأسيس همه نوع كارخانه از پارچه‌بافى و قندسازى و غيره و مخصوصا ماشينى كردن زراعت .\r\nبطور كلى ، نظر اصلى زين العابدين مراغه‌اى ايجاد يك سازمان صحيح صنعتى و لوازم آن ، در كشور مىباشد . » « 1 »\r\n\r\n« لباس التقوى » اثر سيد جمال الدين واعظ اصفهانى « 2 »\r\n« سيد جمال الدين واعظ ، به سال 1279 هجرى قمرى ( 1862 ميلادى ) متولد شد . وى از آزاديخواهان بنام ايران است و در دورهء انقلاب مشروطيت ، با خطابه‌هايى كه در مساجد ايراد مىنمود ، مردم را در راه بدست آوردن اصول آزادى ، تشويق و ترغيب مىكرد .\r\nسيد جمال الدين به سال 1326 هجرى قمرى ( 1908 ميلادى ) ، توسط عمال استبداد ، بقتل رسيد .\r\nسيد جمال الدين ، از وعاظ بسيار مشهور است ، و خطابه‌هاى او ، در اذهان مردم تأثير بسيار داشته . « 3 » او البته از آگاهان علم اقتصاد نبوده است ، ولى از آنجايى كه آگاه ساختن مردم را وظيفهء خود مىدانسته ، در هر مورد مطالعاتى مىكرده ، و در رساله‌اى به نام لباس التقوى نوشته كه اصول نظرهاى او ، دربارهء راهنمايى مردم ، بسوى يك اقتصاد سالم در آن تشريح شده است . اين رساله به سال 1318 هجرى قمرى ( 1900 ميلادى ) يعنى شش سال قبل از طلوع مشروطيت در ايران ، برشتهء تحرير درآمده .\r\nرسالهء لباس التقوى براى اعلام و تبليغ و ترويج تشكيل دو شركت بزرگ ، يكى كمپانى مسعوديه و ديگرى شركت اسلاميه ، در اصفهان ، نوشته شده و در اين رساله ، علاوه بر لزوم حمايت و مشاركت در تشكيل آن دو شركت ، سيد جمال الدين اظهار اميدوارى مىنمايد كه در ساير شهرهاى ايران نيز شركتهايى تشكيل شود و امور اقتصادى مانند خطآهن و غيره ، توسط اين شركتها عملى گردد .\r\nاز آنجايى كه سيد جمال الدين جنبهء روحانيت داشته است ، انتشار رسالهء لباس التقوى\r\n\r\n\r\n","description":"","footnote":"\r\n( 1 ) . محسن صبا ، « دو يادداشت كوتاه دربارهء دو كتاب ( سياحتنامهء ابراهيم‌بيك ) » ( مقاله ) ؛ مجلهء تحقيقات اقتصادى . ص 299 - 291 ( به اختصار ) .\r\n( 2 ) . لباس التقوى ، رقعى ، چاپ سنگى ، شيراز ، 1318 قمرى به اهتمام اعتماد السلطان ، خط لطف إله انجوى شيرازى ( دانش ) .\r\n( 3 ) . مواعظ سيد جمال الدين در روزنامهء الجمال كه در تهران به سال 1325 هجرى قمرى تأسيس شده بود ، منتشر مىشد ؛ براى توضيح بيشتر ، رجوع شود به : محمد صدر هاشمى ، تاريخ جرايد و مجلات ايران .\r\n","page_name":" 714 ","page_number":722},
  {"content":"\r\n\r\nدر بين مردم ، تأثير فراوان نموده و در حقيقت از نوشته‌هايى است كه در ايجاد فكر صنعتى شدن ايران دخالت داشته است .\r\nسيد جمال الدين در رسالهء لباس التقوى مطالبى را كه بيان كرده است كاملا بسبك اهل منبر است . مطالب او پيوستگى منطقى ندارد ولى آنچه را كه براى بيان مقصود خويش لازم مىداند ، اظهار مىكند . سيد معتقد است كه اجتماع بايد دانا باشد و برپايه و اساس آيهء شريفهء  « هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ »  « 1 » اجتماعى را كامكار مىداند كه به جنبهء علم و دانايى آراسته باشد ؛ و صراحتا اظهار مىدارد كه « در اين گونه سريان و جريان كه در فيض بيدارى و بينايى و موهبت هشيارى و دانايى از مردم وطن و افراد ملت ما مشاهده مىشود ، چه بشارتهاست بر اين‌كه عاقبت سعيد است و پايان شب سياه ، سفيد . » « 2 »\r\nلذا ملت از نتيجهء علم و دانايى ، به فلاح و رستگارى ، راهنمايى مىشود . جاى ترديد نيست كه بايد راهنمايانى مردم را به طرف سعادت سوق دهند و راه پيشرفت و ترقى اقتصادى را به آنها بنمايانند . و او معتقد است كه در خميرهء مردم همزمان خود اين خصيصه وجود دارد ؛ و مىگويد : « مىتوانيم از هم‌اكنون ، خبر دهيم و با كمال اطمينان قلب ، ادعا كنيم كه يك روزى خواهد آمد كه نهال شرافت مال كه امروزه تازه‌تازه و جسته‌جسته مقبلان و خيرخواهان وطن مىنشانند ، قد بيفرازد و ريشه محكم نمايد و شاخ و برگ به هم زند و به همه‌جا سايه بيفكند و رفته‌رفته درختى برومند و تنومند و همايون گردد تا بعد از ما فرزندان ما در سايهء آن درخت ، رخت برند و از شاخهء آن برخورند . و اگر چنانچه در اين دوره ابناى وطن عزيز ما به خيال ترقى و پيشرفت كار و بازار خويش افتاده‌اند يك عمر دوام كند ؛ ايران به حال اول خود برگردد ، از دول متمدنهء متمولهء عالم محسوب شود . » « 3 » و از آنجايى كه به نظر او ، تمام ملت متحد مىباشند و همهء مردم اجزاء يك خانه ، يك انجمن ، يك حوزه مىباشند لذا بدون ترديد ، چنانچه افراد يك ملت « بواسطهء بيكارى و بىصنعتى ، همه پريشان روزگار و آشفته بازار و از شدت احتياج قدرت تدارك ما يحتاج نداشته باشند » « 4 » وضع چنين ملتى بسيار ناگوار است ، و شيرازهء امور آنها از هم گسيخته مىباشد و اين بيكارى و بىصنعتى براى آن جامعه بسيار خطرناك است ؛ و چنين ملتى بايد انتظار هرگونه بلا و ناراحتى را داشته باشد .\r\n« براى رفع احتياجات مردم و رهانيدن آنها از چنگال فقر و نادانى و ايجاد يك زندگانى مرفه ، عواملى بايد ايجاد نمود كه مردم را از چنگال فقر و تهيدستى نجات خواهد داد و از آن بالاتر ، ننگ احتياج به خارج و خارجى را ، احساس نخواهد كرد ؛ و آنچه بلا بر سر انسان مىآيد از احتياج است و آنچه راحت مىبيند از استغناست . » « 5 »\r\nاينك ببينيم منظور اساسى از تقويت بنيهء اقتصاد ملى چيست ؟ اين تقويت چنانچه بنحو صحيح انجام پذيرد و در نتيجهء آن مردم از ننگ احتياج نجات يابند ، دولت نيز مقتدر مىشود ، و\r\n\r\n\r\n","description":"","footnote":"\r\n( 1 ) . لباس التقوى ، ص 37 ؛ قرآن . سورهء الزمر ( 39 ) آيهء 12 .\r\n( 2 ) . لباس التقوى ، پيشين . ص 13 .\r\n( 3 ) . همان . ص 14 .\r\n( 4 ) . همان . ص 35 .\r\n( 5 ) . همان . ص 39 .\r\n","page_name":" 715 ","page_number":723},
  {"content":"\r\n\r\nحاصل اين اقتدار آن خواهد بود كه آمال ملى انجام پذيرد و به اين نحو ، رسوخ اجانب در امور ملى مسدود مىگردد . چه ، منظور اجانب ، استعمار اقتصادى و سياسى كشورهاى ضعيف و ناتوان از طرف كشورهاى قويدست مىباشد .\r\nاما راه بدست آوردن ثروت و ازدياد قدرت و توانايى ملك و ملت چيست ؟\r\nدر نوشتهء خود ، سيد جمال الدين واعظ ، راه ازدياد ثروت را از نويسندهء روزنامه ثريا « 1 » اقتباس مىكند و مىنويسد : « الحق ، برتر و بالاتر از اين سخن نمىشود » « 2 » و اين راه به عقيدهء اين دو نويسنده ، اول زراعت ، دوم صناعت و سوم تجارت است ، و اگر اين سه امر در مملكتى ترقى كند ، ملت و دولت قرين سعادت و اقبال مىشود ؛ و در خلال همين سطور است كه لزوم دخالت دولت را متذكر شده . به عقيدهء آنها براى ايجاد ثروت ملى ، دولت بايد عنوان رهبر اقتصادى به خود بگيرد .\r\nاما بهترين عامل پيشرفت اقتصاد ، تجارت است و رعايت صنف بازرگانان بر دولت فرض است ؛ چه زراعت و صناعت بدون عامل بازرگانى ترقى نمىكند و صنف تاجر است كه باعث رواج اين دو مىگردد . صنعتگر ممكن است چيزى را اختراع كند ولى اختراع او بدون واسطهء تاجر بدون مصرف مىماند . تاجر آنچه را صنعتگر به زحمت ايجاد و اختراع كرد ، مىخرد و او را بدين‌وسيله تشويق و كمك مىنمايد . صنعتگر چون ديد مصنوع او خريدار يافته است ، تشويق مىشود و كوشش مىكند ، و باز اختراع و توليد مىكند و ساخته و پرداختهء خود را مهمتر و كاملتر از پيش مىسازد و به اين ترتيب ، صنعت بوسيلهء تاجر كه واسطهء فروش صنعت است ترقى مىكند . لذا هرچه دامنهء تجارت وسيعتر باشد ، اعتبار دولت ، ازدياد ثروت ملى بيشتر و افتخار ملت والاتر است .\r\nالبته منظور از اعتبار دولت اين نيست كه دولت در خزانهء خود هميشه پول نقد آماده و حاضر براى به كار انداختن قروض خود داشته باشد بلكه منظور تمول ملت است . در اين مورد ، دولت انگلستان را مثال مىآورد كه دولت مقروض است ولى ملت « هريك به قدر خويش ، داراى ثروت كامله هستند . » « 3 »\r\n« دولت انگلستان سياست استعمارى خود را نيز بوسيلهء تجارت اعمال كرده ؛ نه تنها\r\n\r\n\r\n","description":"","footnote":"\r\n( 1 ) . روزنامهء ثريا در قاهره ( مصر ) تأسيس و انتشار يافته و بعد در تهران و سپس در كاشان منتشر شده است .\r\nمديريت روزنامه در مصر با ميرزا على محمد خان كاشانى بوده و نخستين شمارهء اين روزنامه در روز شنبه 14 جمادى الاخر 1316 قمرى ( 29 اكتبر 1898 ميلادى ) انتشار يافته است . اين روزنامه مرام خويش را چنين شرح مىدهد : « ثريا روزنامه‌ايست كه از هرگونه وقايع پولتيكى و سياسى و صنايع و ادبيات و تجارت و غيره بحث مىكند و نيز مقالاتى كه نافع به حال دولت باشد ، طبع و نشر مىنمايد » .\r\nاز شمارهء 27 سال دوم ، امور روزنامهء ثريا بعهدهء سيد فرج الله تاجر كاشانى مقيم مصر واگذار شد و همين شخص روزنامه را در تهران و كاشان براى دفعهء دوم و سوم منتشر نمود . سيد فرج الله در ابتداى امر ، با على محمد كاشانى همكارى مىنمود و از سال دوم ، امور روزنامه كاملا به او واگذار شد . روزنامهء ثريا از سال 1321 تا سال 1327 قمرى در تهران منتشر شد ، و از آن تاريخ به بعد ، در شهر كاشان انتشار يافته ( براى توضيح بيشتر دربارهء روزنامهء ثريا رجوع شود به : محمد صدر هاشمى ، تاريخ جرايد و مجلات ايران .\r\n( 2 ) . لباس التقوى ، پيشين . ص 44 .\r\n( 3 ) . همان . ص 46 .\r\n","page_name":" 716 ","page_number":724},
  {"content":"\r\n\r\nثروت مردم انگليس از راه تجارت بدست آمده بلكه غالب كشورهايى را كه انگلستان به تصرف درآورده از راه تجارت متصرف شده . كشور وسيع هندوستان به اعانت كمپانى هند شرقى ، به دست انگلستان افتاده ، لذا اتباع ملت ايران نيز بايد در راه توسعهء تجارت بكوشند و دولت مروج و مشوق آنها قرار گيرد .\r\nو اما تجارتى مثمر ثمر خواهد بود و برآورده شدن نيات خير را تضمين خواهد كرد كه بطريق شركت باشد و شركت فوايد بسيار دارد .\r\nاول ، اين‌كه اگر ضررى به شركت وارد آيد شركت ورشكست نمىشود و حتى به صاحبان سهام نيز ضرر هنگفتى وارد نمىآيد و مثالى مىآورد كه چنانچه شركتى باشد صاحب يك ميليون سرمايه باشد ، با صد هزار سهم ، چنانچه صدهزار تومان به او ضرر وارد آيد ، به هر صاحب سهم فقط يك تومان ضرر خواهد خورد و تمام صاحبان سهم فورا مىتوانند يك تومان از مال خود به شركت مساعده بپردازند ؛ ولى چنانچه چنين ضررى به يك شخص بخورد ، لطمهء بزرگى به او وارد آمده و چنانچه چنين ضررى مكرر شود ، ديگر تحمل براى او ممكن نيست و بالمآل ورشكست خواهد شد .\r\nدوم ، آن‌كه در شركت چنانچه چند نفر از صاحبان سهام و يا رئيس و مرئوس فوت نمايند ، البته شركت با فوت آنها منحل نمىشود ، و آنچه زحمت كشيده شده از بين نمىرود و چون مخصوصا امر تجارت به دوام وابستگى دارد ، شركت پايدار مىماند و آن امر تجارت باز برقرار خواهد بود .\r\nسوم ، آن‌كه در شركت ، منافع خاص يك نفر نمىباشد و سود شركت به نسبت سهام ، بين صاحبان سهام تقسيم مىشود و همه از آن برخوردار مىشوند ؛ لذا به اين ترتيب ، از سرمايه - هاى بسيار كوچك مىتوان استفاده‌هاى بسيار بزرگ كرد گذشته از اين ، بواسطهء سودهايى كه شركت خواهد برد ، ممكن است قيمت سهام بالا رود و آنكس كه صاحب مبلغى جزئى بوده داراى ثروتى قابل ملاحظه گردد . » « 1 »\r\nو اما شركت براى چه امورى بايد تشكيل گردد ؟\r\nنخست ايجاد كارخانه - زيرا شيوع كارخانه‌ها باعث رفع احتياج از اجانب است ، و چون مصنوعات در داخل كشور تهيه گردد ، تمام عوايدى كه از انسداد راه اجانب به كشور حاصل مىشود فراهم خواهد شد و مردم از فقر و تنگدستى و گدايى رهايى مىيابند . « 2 » و فقراى وطن كه بواسطهء بيكارى ، همه از شدت پريشانى به تكدى و سؤال ، زندگانى مىكنند و براى بدست آوردن نان ، مرتكب زشت‌ترين معاصى مىگردند ، با بودن كارخانه‌هاى فراوان ، از راه و ممر مشروع و كسب حلال ، روزگار بسر خواهند برد و هست و نيست مملكت كه براى بدست آوردن كالاهاى خارجى به كشورهاى بيگانه سرازير مىگردد ، در مملكت خواهد ماند و بواسطهء توليد بيشتر ، كليهء احتياجات در خود كشور مرتفع مىگردد و مردم روى آسايش و فراوانى را خواهند ديد . « 3 »\r\n\r\n\r\n","description":"","footnote":"\r\n( 1 ) . همان . ص 43 .\r\n( 2 ) و ( 3 ) . ر ك : همان . ص 50 .\r\n","page_name":" 717 ","page_number":725},
  {"content":"\r\n\r\nديگر ايجاد راه‌آهن - سيد جمال الدين اغلب خرابيها را بواسطهء نبودن « خط شمندفر » ( راه‌آهن ) مىداند . او مىگويد ، اگر راه‌آهن موجود بود ، خيلى اصلاحات در كارها مىشد و هرگز اهالى كشور دچار گرانى و قحطى نمىشدند و كليهء ما يحتاج به اين گرانى نبود . « 1 »\r\nسيد جمال الدين لزوم حمايت دولت را از صنايع متذكر مىگردد و واجب مىداند كه دولت اسباب ترقى را به هر وسيله ، اعم از تشويق و مساعدت ، عملى كند و براى آنكه اين راه‌ها عملى گردد ، حمايت از صنايع را يك نوع وظيفهء مذهبى و مساعدت تلقى نمايد . « 2 » و چون احتياج به اجانب يك نوع اسارت واقعى است ، بايد از راه درست و ايجاد اقتصاد سالم و رفع نيازمنديهاى كشور ، بوسيلهء ايجاد صنايع و به كار گماردن اشخاص بيكار به كارهاى مولد ، وابستگى اقتصادى به اجانب را كه براى هر ملتى خطرناك مىباشد از بين ببرد . « 3 »\r\nاجانب در كشورهاى عقب‌مانده ، هر روز در صدد بدست آوردن امتيازى هستند و مجموع همين امتيازات است كه بنيهء اقتصاد كشور را تشكيل مىدهد ، و زمانى كه كليهء اين منابع حياتى در دست اجانب افتاد ، ديگر خونى در رگهاى يك ملت جارى نخواهد بود . زيرا آنها يك روز تشكيل يك بانك مىدهند ، روز ديگر امتياز راه شوسه مىگيرند ، يك وقت احداث مريضخانه مىكنند « يكوقت ، بناى معلم خانه گذارده معلم مشفق مىشوند » « 3 » و به اين ترتيب ، كليهء امور فكرى و اقتصادى را تحت تسلط خويش درآورده يك كشور را مستعمرهء واقعى مىسازند .\r\nالبته يك مملكت از نظر احتياجات خود ، چنانچه اين احتياجات در داخل كشور مرتفع نشود ، محتاج خواهد بود و اين احتياج انسان را مجبور مىسازد كه از هر راه باشد رفع آن را بنمايد و ساده‌ترين راه ، روآوردن به بازارهاى خارجى است . پس ، شرط اول دوام و بقاى آزادى اقتصادى و بالنتيجه آزادى سياسى و فكرى هر ملت ، « رفع احتياج ظاهرى و باطنى و صورى و معنوى از ملت ديگر است . » « 4 » اغلب احتياجات صورى است و تصور مىرود بدون داشتن مصنوعات ، احتياجات زندگانى نخست دشوار مىشود ؛ و حال آن‌كه اين تصورى بسيار باطل است ؛ چنانچه راه ورود امتعهء خارجى به كشور بسته شود ، چنانچه در سالهاى قبل نيز همين بوده است ، مردم ما يحتاج خود را تهيه كرده و ننگ احتياج به اجانب را تحمل نخواهند نمود . يك اقتصاد خاص ، به خودى خود ، براى كشور حاصل خواهد شد و مصنوعات خارج و لو آنكه به ظاهر زيباتر و يا مرغوبتر باشد ولى آنچه در داخل و به دست خود مردم فراهم گردد ، شايسته‌تر براى مردمى آزاد و توانا خواهد بود .\r\nچنانچه يك كشور خود احتياجات خود را مرتفع نمايد ، ثروت مملكت به خارج از مملكت انتقال نخواهد يافت و بوسيلهء همين سرمايه مىتوان ايجاد كارخانه‌هاى داخلى كرد . لذا بايد اول قناعت كرد و به آنچه پرداختهء صنعت ناقص است اكتفا نمود و چون در نتيجهء اين صرفه - جوييها و پس‌اندازها ، سرمايه‌ها در داخل گرد مىآيد ، مىتوان انواع كارخانه‌ها و صنايع داخلى\r\n\r\n\r\n","description":"","footnote":"\r\n( 1 ) . ر ك : همان . ص 19 .\r\n( 2 ) . ر ك : همان . ص 22 .\r\n( 3 ) . همان . ص 27 .\r\n( 4 ) . همان . ص 40 - 39 .\r\n","page_name":" 718 ","page_number":726},
  {"content":"\r\n\r\nكامل ايجاد كرد و در نتيجه نه تنها ترويج صنعت داخلى خواهد شد بلكه فقر و تنگدستى و ناتوانى اقتصادى از بين برداشته مىشود و چرخهاى اقتصاد مملكت به راه مىافتد و كليهء صنايع در راه پيشرفت قدم برمىدارند . خلاصه آن‌كه قناعت فعلى موجب مزيد ثروت مىشود و زيادى ثروت باعث پيشرفت . تا مردم فقيرند ، به هيچ قسم ، نمىتوانند از ننگ احتياج نجات يابند ؛ و چون صاحب ثروت شدند ، با كمال اقتدار ، افكار صحيح خود را به موقع اجرا مىگذارند ، و هيچ سدى محكمتر از سد ثروت براى انسداد راه اجانب و دخالت آنها در امور يك كشور نيست . « 1 »\r\nچنانچه مردم كشور كليهء شرايط را بجا آورند و بوسيلهء قناعت و صرفه‌جويى و گرد آوردن پس‌انداز ، سرمايه‌هاى جزئى را بوسيلهء تجمع آنها در بانكها به كار اندازند ، ترديدى نيست كه صنايع داخلى كشور ترقى خواهد نمود و روز بروز ، ساخته‌ها و پرداخته‌ها رو به ازدياد خواهد گذارد . اما در اين صورت ، ممكن است بيگانگان كه منافع خويش را در خطرى ببينند و ملاحظه كنند كه ديگر نمىتوانند كالاهاى خود را در چنين كشورى به فروش برسانند ، در اين انديشه مىافتند كه صنايع كشورى را به وسايل ممكن از بين ببرند . ساده‌ترين راه ، فروش اجناس مشابه ، به بهاى نازل ، در چنين كشورى است .\r\nالبته مثال اين قبيل موارد ، در تاريخ اقتصاد دنيا بسيار است ، و مكرر شاهد اين واقعه بوده‌ايم كه يكى از كشورها براى تخريب صنايع كشورى ، دست به فروش ارزان كالاهاى مشابه زده و پس از آنكه كارخانه‌هاى كشور موردنظر را ورشكست ساخته و آنها را از پاى درآورد بعدا بهاى كالاهاى خود را اضافه نموده و جبران مافات كرده است .\r\nدر اين قبيل موارد ، وظيفهء دولت است كه به حمايت صنايع داخلى برخيزد و « رجال دولت بر تشييد اين بنا و استحكام اين بنيه » « 2 » همت بگمارند .\r\nسيد جمال الدين اميدوار بوده است و حتى از عموم هموطنان استدعا نموده است « كه رسالهء لباس التقوى را به كودكان و اطفال كوچك بدهند تا در مكاتب بجاى كتب مرسومه ، اين رساله را فراگيرند . » « 3 » و به اين ترتيب ، افكار آن‌ها آمادهء درك واقعيات اقتصادى گردد .\r\nسيد جمال الدين اصفهانى در رسالهء لباس التقوى به دو كتاب اساسى در تاريخ مباحث اقتصادى ايران نظر داشته است : يكى ، حقايق الصنايع ميرفندرسكى ، و ديگرى اخلاق ناصرى خواجه نصير الدين طوسى .\r\nدر ذيل رسالهء لباس التقوى ، سيد جمال الدين مقاله‌اى را كه در روز اجتماع شركت اسلاميه در حضور علماء و رؤساى روحانى و اركان رجال و اعيان تجار و عموم اصناف قرائت كرده است درج نموده و در ذيل آن ، اظهار داشته ، اين « مجملى از فضيلت حرفت و صناعت و تجارت و مذمت بيكارى است . « 4 » » مطالب حقايق الصنايع و همچنين اخلاق ناصرى را نقل نموده و عقايد اظهار شده در اين دو كتاب را ستوده و مردم را به قبول و تبعت از آن آراء و عقايد تشويق و تحريص كرده است . » « 5 »\r\n\r\n\r\n","description":"","footnote":"\r\n( 1 ) . ر ك : همان . ص 42 .\r\n( 2 ) . همان . ص 11 .\r\n( 3 ) . همان . ص 16 .\r\n( 4 ) . همان . ص 57 .\r\n( 5 ) . محسن صبا ، دو يادداشت كوتاه دربارهء دو كتاب لباس التقوى . ( مقاله ) ؛ مجلهء تحقيقات اقتصادى .\r\nص 307 - 300 .\r\n","page_name":" 719 ","page_number":727},
  {"content":"\r\n . \r\n","description":"","footnote":"","page_name":" 720 ","page_number":728},
  {"content":"\r\n\r\n\r\nفصل دهم افكار و انديشه‌هاى اقتصادى در غرب\r\n\r\n","description":"","footnote":"","page_name":" 721 ","page_number":729},
  {"content":"\r\n . \r\n","description":"","footnote":"","page_name":" 722 ","page_number":730},
  {"content":"\r\n\r\n\r\nنگاهى به غرب\r\nبراى آنكه به علل انحطاط و عقب‌ماندگى اقتصادى و اجتماعى ايران و ديگر ملل شرق در يكى دو قرن اخير واقف گرديم ، ناچار بايد نگاهى به غرب افكنيم و سير تكاملى جوامع غربى را اجمالا مورد مطالعه قرار دهيم :\r\nتقريبا در همان دورانى كه زرتشت انديشه‌هاى اقتصادى و اجتماعى خود را در ايران تبليغ مىكرد ( حدود قرن ششم قبل از ميلاد ) ، در يونان ، از بركت كار بردگان و رشد نسبى فعاليتهاى كشاورزى و توليدى و بازرگانى ، بسط و شكفتگى بيسابقه‌اى در حيات اقتصادى و فكرى يونانيان پديد آمد . در اين دوره ، دريانوردان يونان با كشتيهايى كه با پارو و بادبان و يا بكمك هردو حركت مىكردند ، به فعاليتهاى تجارى مىپرداختند . بازرگانان يونان روغن زيتون ، شراب و ساير كالاهاى يونان و آسياى صغير را به مناطق ديگر حمل مىكردند و با غلات ، برده ، فلزات و ساير مواد مورد احتياج مبادله و معاوضه مىكردند .\r\nبدين ترتيب ، از قرنها پيش از ميلاد مسيح ، در يونان ، تجارت مانند يك واسطهء ضرورى بين دو توليدكننده بوجود آمد . بازرگانان اين منطقه ، پس از چندى ، بجاى معاملات تهاترى و مبادلهء جنس‌به‌جنس ، پول مسكوك را وسيلهء معامله قرار دادند و توليدكننده محصولش را بيش از پيش در اختيار خود درآورد .\r\nپس از آنكه پول ، فرمانرواى بازار شد ، كم‌كم موضوع فرض ، تنزيل و ربا بوجود آمد .\r\nعده‌اى به حكم احتياج ، زمين خود را فروختند . رشد فعاليتهاى بازرگانى و تكامل مالكيت و رواج رباخوارى ، سبب پيدايى معاملات شرطى و رهنى گرديد . بتدريج ، طبقهء ناچيزى از مردم ، در پناه تجارت و معامله ، ثروت كلانى كسب كردند ، و عدهء زيادى ، در نتيجهء استثمار شديد مالكين و ارباب صنايع و فروش اراضى خود ، به خيل بينوايان پيوستند .\r\nتجار ، از بركت پول سرشارى كه بدست آورده بودند كشتيهاى بزرگى ساختند . كالاهاى گوناگون از قبيل پارچه‌هاى پشمى ظريف ، زينت‌آلات و اسلحه و غيره به مصر ، فنيقيه و ساير مناطق صادر كردند . از اين دوره ، در اثر بهره‌كشى و استثمار شديد غلامان ، و محروم كردن عده‌اى از مردم آزاد از حقوق اجتماعى ، اختلاف و كشمكش طبقاتى در محيط يونان آشكار شد . در يونان آن روز ، كار كردن ننگى عظيم بود . نه تنها طبقهء اشراف بلكه طبقهء آزاد فقير ، به حكم سنن اجتماعى ، تن به كار نمىدادند ، و از دولت حقوق مىگرفتند . در نتيجه ، فقط غلامان بودند كه وسايل معيشت\r\n\r\n","description":"","footnote":"","page_name":" 723 ","page_number":731},
  {"content":"\r\n\r\nهمه را فراهم مىكردند . چون اين طبقه و طبقهء آزاد فقير ، كه اكثريت مردم يونان را تشكيل مىدادند ، از زندگى اقتصادى و روش حكومت ناراضى بودند ، در هر فرصتى ، به جنگ با اقليت مىپرداختند . به همين علت ، هميشه محيط اجتماعى يونان متشنج و آمادهء انقلاب بود .\r\n« تئوريسين مشهور آلمانى ، موسوم به انگلس « 1 » ( 1895 - 1820 ميلادى ) ، در كتاب خود بنام مبدأ خانواده ، مالكيت شخصى و دولت ، سير تكاملى مالكيت را ، در اين دوره ، در چند جمله خلاصه مىكند :\r\nتجارت مانند يك واسطهء لازم الوجود بين دو توليدكننده بوجود آمد و به دوشيدن هر دو طرف مشغول شد . از آن‌وقت ببعد ، يك طبقهء « پارازيت » يعنى انگل جامعه بنام « تاجر » بوجود آمد و مقدار زيادى از ثروت عمومى را به خود منحصر كرد .\r\nتجارت براى راه انداختن چرخهاى خود ، به پول مسكوك احتياج دارد . پول براى بازرگانان بهترين وسيله‌اى است كه بتواند توليدكننده و محصولش را هميشه در دست خود داشته باشند . پول ، ارباب و صاحب تمام مال التجاره‌ها ، آن چيزى كه با قدرت سحار خود در هر لحظه قابل تبديل به محبوبترين و مطلوبترين مواهب و خواستنيهاى دنياست بوجود آمده بود . هركس پول داشت ، آقاى دنيا و ارباب توليدكنندگان بود . اين پول در دست كى بود ؟ در دست تاجر .\r\nانگلس اضافه مىكند : پس از تعويض جنس و مال التجاره در مقابل پول ، كم‌كم موضوع قرض و تنزيل و ربا نيز بوجود آمد و از آن زمان ، زمين ، علاوه برداشتن قابليت فروش ، مانند تضمينى در مقابل پول به كار رفت . همين كه مالكيت افراد بر زمينها محرز گرديد ، موضوع رهن و بيع شرطى نيز فورا اختراع شد .\r\nانگلس همچنين مىگويد : تكامل مالكيت ، در جامعه‌هاى آن دوره ، تغييرات فورى و شگفتى را باعث شد . توسعهء تجارت و رواج پول و رباخوارى ، مالكيت زمين و رهن و معاملات شرطى ، سبب شد كه تمول و پول در ميان طبقهء معدودى از مردم تمركز يابد ؛ و اين تمركز پول بسرعت عجيبى ، باعث فقر تودهء مردم و ازدياد عدهء بيچارگان شد ( صفحه 269 - 266 ) . » « 2 »\r\nدر همين دوره ، جمعى از متفكرين و صاحبنظران ، نظير افلاطون و شاگرد وى ارسطو ، آراء و نظرياتى براى حل مشكلات اجتماعى و اقتصادى ابراز كردند ؛ ولى اين نظريات هرگز دمكراتيك و مبتنى بر منافع تمام يا اكثريت مردم نبود ، بلكه نظريات اقتصادى افلاطون و ارسطو بيشتر براى حفظ موقعيت « مردمان آزاد » بود . با اينكه افلاطون در كتاب جمهوريت و قوانين ، از زندگى اشتراكى سخن گفته و براى اصلاح زندگى اجتماعى پيشنهاد كرده است كه شعرا تبعيد شوند ، و عموم مردم تحت تربيت سخت قرار گيرند ، و ثروت و زنان از انحصار عده‌اى معدود خارج شوند ؛ معذلك وى طرفدار جدى حفظ موقعيت طبقات است . چه او مىگويد :\r\nهدف دولت بايد اين باشد كه مناسبات بين اصناف و طبقات را حفظ كند و نگذارد غلامى در صف پيشه‌ورى وارد شود ، و يا پيشه‌ورى در صف تجار درآيد .\r\nفيليسين شاله جامعهء خيالى افلاطون را چنين توصيف مىكند : « حكومت براى برآوردن\r\n\r\n\r\n","description":"","footnote":"\r\n( 1 ) .  Engels \r\n( 2 ) . فيليسين شاله ، تاريخ مالكيت . ترجمه فخرى ناظمى ، ص 19 - 18 .\r\n","page_name":" 724 ","page_number":732},
  {"content":"\r\n\r\nنيازمنديهاى مردم بوجود مىآيد . فرد براى ادامة زندگى خود ، به ديگران نياز دارد تا ، به يارى آنان ، منزل داشته باشد ؛ غذا بخورد ؛ لباس داشته باشد ؛ حمايت و حفاظت شود . تمام مردم ، از روز تولد ، با خصايص و استعدادهاى مختلف بوجود مىآيند . دولت بايد با در نظر گرفتن وضع طبقات ، كارها را ميان اهالى شهر تقسيم كند . مردم بايد به سه طبقه تقسيم شوند : كشاورزان و صنعتگران ، جنگجويان ، و كارمندان دولت . طبقهء اول بايد تابع طبقهء دوم و طبقهء دوم بايد زير نظر طبقهء سوم باشند .\r\nدر اين اجتماع ، كه از نظر سياسى ، هر طبقه زير نظر و تسلط طبقهء ديگر است ، نبايد تسلط ادارى به تسلط اقتصادى تبديل گردد ، بلكه منافع مادى بايد ميان مردم بطور تساوى تقسيم شود . همانطور كه ثروت بايد بين مردم مشترك باشد ، زنان و بچه‌ها نيز مال همه است .\r\nبه منظور توليد نسل و تكثير افراد مملكت ، دولت به مردان و زنان اجازهء آميزش مىدهد . بچه‌هايى كه بوجود مىآيند به شيرخوارگاههاى عمومى سپرده مىشوند و بوسيلهء دايگانى غير از مادران خود بزرگ شده ، در دبستانهاى همگانى پرورش مىيابند . زمانى كه ثروت و زن و فرزند عمومى و مال همه باشد ، غم و شادى نيز ميان مردم به تساوى تقسيم مىشود . » « 1 »\r\nبه نظر آندره پيتر « موضوع خانواده بحقيقت ، هميشه مزاحم كار سوسياليستها ، از افلاطون گرفته تا لنين و وارثان و اخلاف آنان ، بوده است . بدين‌دليل كه هركس از خانواده سخن گويد ، از وراثت سخن گفته و آنكس كه از وراثت سخن به ميان آورد ، بيش‌وكم از ارث سخن رانده است . خانواده واسطه و ميانجى بين فرد و اجتماع و شهر است .\r\n. . . افلاطون در « گفتگوى » دوم سياسى خود ، تحت عنوان قوانين ، كه قريب بيست سال بعد نگاشته ، آن نظرها و عقايد ايده‌آليستى و خيالپرورانهء خود را سخت تعديل كرده است .\r\nوى خانواده و تا حدودى مالكيت فردى را استقرار مجدد مىبخشد . معذلك ، همين نظرات نيز به همان اندازهء نظرهاى پيشين وى ، ضد سرمايه‌دارى است و طرفدار مداخلهء دولت ؛ و از دولت شهر مىخواهد كه زمين را به صورت قطعات يكسان بخش كند و اموال منقول افراد را نيز محدود نمايد و وام دادن با ربح را منع و تحريم كند و غيره . » « 2 »\r\nبعد از افلاطون ، نظريات اقتصادى شاگرد او ، ارسطو ، نيز شايان توجه است . او بر خلاف استاد خود ، مردى واقع‌گرا و حقيقت‌بين بود . بهمين‌جهت ، با جامعهء سوسياليستى افلاطون روى موافق نشان نداد . به نظر او « بشر در زندگى به مال و ثروت محتاج است و ابتدا آن را بطور ساده و طبيعى از آب و خاك تحصيل مىكرده . كم‌كم ، مال فراوان شد و معاوضه پيش‌آمد . و چون دامنهء مبادلات وسعت گرفت ، به زندگى اجتماعى فساد راه يافت . مشكلات معاوضه منتهى به اختراع نقود شد ، و مسألهء ارزش و بهاى اجناس و بازرگانى و صرافى و مرابحه و ربا و كارگرى و كارفرمايى و مزدورى پيش‌آمد ، و مردم از زندگى سادهء خود دور شدند و به تعيش و تفنن افتادند .\r\nبهترين اشكال اجتماع ، به نظر ارسطو ، اين است كه دول ، كم‌وسعت و كم‌جمعيت و\r\n\r\n\r\n","description":"","footnote":"\r\n( 1 ) . همان . ص 23 - 21 ( به اختصار ) .\r\n( 2 ) . آندره پيتر ، تاريخ اقتصادى ( بررسى در روابط نهادهاى اقتصادى و تحولات تمدن بشرى ) . ترجمهء سيد ضياء الدين دهشيرى ، ص 6 .\r\n","page_name":" 725 ","page_number":733},
  {"content":"\r\n\r\nمركب از ملاكان و فلاحان باشند ، و ، از اين جمع ، آزادگان صاحب زندگى و زن و فرزند بوده بفراغت ، به كسب معرفت بپردازند و ، زيردست خود ، بندگانى داشته باشند كه حوائج زندگى را فراهم سازند . ارسطو بندگان را همسطح بهائم و بمنزلهء آلات و ادوات ، بشمار مىآورد . » « 1 »\r\nقطع نظر از انديشه‌هاى ارتجاعى ارسطو در حق بردگان ، از لحاظ اقتصادى ، افكار ارسطو قابل توجه است . او اقتصاد پولى و ربح را در 24 قرن پيش محكوم مىكند و مىگويد : « هدف اقتصاد طبيعى اين است كه به انسان غذا بدهد و زندگى بمقتضاى طبيعت را براى او مقدور سازد . عكس اقتصاد طبيعى ، « اقتصاد پولى » است كه مقصودش انباشتن پول است . . . همين اقتصاد پولى آدمى را برده و اسير مىسازد ؛ مسخ و مشوش مىكند و به صورت چيزى كه ديگر آدمى نيست ، درمىآورد و او را مطيع امر و منقاد ماده مىگرداند .\r\nارسطو نخستين كسى است كه ارزش استعمال ( ذهنى ) و ارزش مبادله ( تجارى ) را تشخيص مىدهد : چيزى كه بعنوان فردى و شخصى به من هديه شود ، در نظر من ، ارزش بسيار دارد ( ذهنى ) ولى ، در بازار دادوستد ، بيش از شىء مشابه ارزش ندارد .\r\nبقول ارسطو ، بازرگان هيچ توليد نمىكند ؛ بنابراين ، فعاليت او صرفا « سوداگرانه » است ، و سودى كه مىبرد نامشروع و بر خلاف حق و عدالت . اين نظر همان عقيده و مشرب « بيحاصلى مبادله » است كه در سده‌هاى ميانه نيز ادامه مىيابد تا به فيزيوكراتها و ماركس مىرسد .\r\nاز جانب ديگر ، محكوميت وام با بهره است كه مخالف طبيعت تلقى شده است . پول ، به خودى خود ، فرزندانى نمىزايد . اين عبارت عين اصطلاح خود ارسطو است . . . به اين ترتيب ، ارسطو كمونيسم اموال و اشخاص را مردود مىشمارد و خانواده و تا حدودى مالكيت فردى را احياء مىكند . به نظر ارسطو ، دولت بايد حدود عدالت را رعايت كند و مالكيت را محدود سازد . كوتاه سخن : آيين اقتصادى او نيز بكردار مذهب اقتصادى افلاطون ، مشربى است اقتصادى مبتنى بر بنياد و اصول اخلاقى و دولتخواهانه . » « 2 »\r\nدر ميان مكاتب فلسفى يونان قديم ، رواقيون با ديدى وسيع و انسانى ، به افراد بشر مىنگريستند . پيروان اين مكتب مىكوشيدند تا دوايى براى دردهاى اجتماعى پيدا كنند . زنون ( در حدود 310 پيش از ميلاد از يك جمهوريت جهانى ، برپايهء برابرى و مساوات ، سخن مىگويد . به نظر عده‌اى از افراد اين مكتب ، رژيم بردگى بايد از بين برود . نبايد بين غلام و آزاد اختلافى وجود داشته باشد . بايد كارى كرد كه كليهء اقوام و ملل عالم ، از هر طبقه و نژاد ، از حقوق و مزاياى اجتماعى ، بطور يكسان برخوردار شوند . به اين ترتيب ، رواقيون بجاى دموكراسى براى طبقات ممتاز ، حمايت خود را دموكراسى و آزادى عموم افراد بشر اعلام كردند .\r\nمبارزات طبقاتى در روم مانند يونان ، جريان داشت . « بطوريكه پل‌ژيرو ، از روى يكى از خطابه‌هاى سيسرون نقل مىكند . املاك روم فقط ميان دو هزار مالك عمده تقسيم شده بود ؛ در صورتى كه در آتن كه نسبت به روم جمعيتش خيلى كمتر است ، در آن زمان پانزده هزار مالك عمده وجود داشت .\r\n\r\n\r\n","description":"","footnote":"\r\n( 1 ) . محمد على فروغى ، سير حكمت در اروپا . ص 49 .\r\n( 2 ) . تاريخ اقتصادى ( بررسى در ؟ ؟ نهادهاى . . . ) ، پيشين . ص 8 - 7 ( به اختصار ) .\r\n","page_name":" 726 ","page_number":734},
  {"content":"\r\n\r\nيك شكل ديگر ثروت ، كه بخلاف يونان در روم ، عموميت داشت ، جمع‌آورى اموال منقول بخصوص پول نقد بود . پس از آنكه شكل اوليهء تجارت يعنى تعويض جنس‌به‌جنس منسوخ شد ، تعويض جنس در مقابل وزن معينى از فلزات معمول گرديد ؛ مثلا در مقابل فلانقدر جنس ، فلان مقدار مس مىدادند كه اين مس باز قابل تعويض به جنس ديگرى بود .\r\nچون اين طريق معامله اشكالاتى ايجاد مىكرد ، كم‌كم ، دولت دخالت كرد و بعضى فلزات مثل مس را به صورت مسكوك درآورد . از اين دوره ، صرافان نقش بانك را انجام مىدادند . كار عمدهء آنان قرض دادن ، تنزيل گرفتن ، سفته پذيرفتن و برات دادن بود . سياست استعمارى و توسعه‌طلبى روم بسيار خشن بود . بيگارى و استثمار بطرزى وحشيانه صورت مىگرفت .\r\nدر نتيجهء توسعهء مستعمرات ، جيب فرمانداران و حكام و صندوق صرافان و بانكداران از پول پر مىشد . به قول پل‌ژيرو ، حكام و مأمورين مستعمرات ، حتى شرافتمندترين و نجيب‌ترين آنها ، درآمدهاى هنگفتى داشتند . مثلا « سيسرون ، خطيب مشهور ، فقط يك سال به فرماندارى سيسيل منصوب شد . در حالىكه مردم سيسيل چندان ثروتمند نبودند و خود سيسرون مرد ظالمى نبود ، با اين حال ، پس از يك سال ، 480 هزار فرانك طلا درآمد پيدا كرد . پس از آن ، پل‌ژيرو اضافه مىكند كه فرماندار نجيب و دادگر فقط به دريافت هدايا قناعت مىكند ؛ ولى عده‌اى ديگر از حكام خونخوار ، از اين فرصت ، كه تنها يك مرتبه در زندگى برايشان دست مىدهد ، بىنهايت سوءاستفاده مىكردند .\r\nبه گفتهء توتن « 1 » در كتاب اقتصاد كهن ، منشاء سرمايه‌دارى رومى را بايد در مكيدن شيرهء جان ملتهاى زيردست و لخت كردن دسته‌جمعى آنان جستجو كرد . با اين حال ، تودهء مردم ايتاليا بهيچوجه ، در دوشيدن مستعمرات و استثمار ملتهاى مغلوب شركتى نداشتند . بين دارايى اغنيا و فقيران تفاوت از زمين تا آسمان بود . در روم قديم ، مانند يونان ، فقيران تلاش مىكردند بلكه وضع مشقت‌بار خود را اندكى بهتر كنند . » « 2 »\r\nبراى آنكه به اوضاع اجتماعى و اقتصادى مردم آن دوران واقف گرديم ، بايد سطح زندگى و امكانات مادى طبقات مختلف را در ايتاليا مورد مطالعه قرار دهيم . در زمان امپراتورى اگوست ، طبقات ممتاز در ميدان مريخ و ديگر مناطق اعيان‌نشين در شرايط مساعدى زندگى مىكردند . كاخهاى شهرى و ييلاقى آنان مجهز به وسايل آسايش بود « خانه‌هاى ايشان خصوصا در شهرستانهاى سرد شمالى ، غالبا پنجره شيشه‌اى و لوله آب و يك طرز بدوى دستگاه حرارت مركزى داشت كه هواى گرم را از ميان لوله‌هاى سفالى به داخل اتاقها مىداد . بعضى از اين شهرنشينان دولتمند چنان حريص و خشن بودند كه در مجالس ضيافت كارشان به حركات جنون - آميز مىرسيد ، و در مجالس مهمانى ، پس از صرف يك غذا ، عمدا شكم خود را خالى مىكردند تا غذاى دوم را بيشتر بخورند .\r\nاما دهقانان امپراتورى وسايل آسايش محدودى داشتند و تودهء مردم در شهرها ، در خانه‌هاى سست كه از چوب ساخته شده بود ، زندگى مىكردند كه اكثر شش يا هفت طبقه بود .\r\n\r\n\r\n","description":"","footnote":"\r\n( 1 ) .  Toutin \r\n( 2 ) . تاريخ مالكيت ، پيشين . ص 32 - 30 ( به اختصار ) .\r\n","page_name":" 727 ","page_number":735},
  {"content":"\r\n\r\nگزارشى ، دربارهء وضع املاك روم چنين مىگويد : « ساختمان خانه‌ها ، در نتيجهء حريق و فروش متوالى ، لاينقطع ادامه دارد . . . خريداران مدام خانه‌ها را خراب مىكنند و خانهء تازه را به سليقهء خود مىسازند . . . » با وجود ادارهء آتش‌نشانى و قانون ساختمان كه اوگوست وضع كرد ، خانه‌هاى سست و لرزان باز هم در روم زياد ساخته مىشد و خيلى زياد آتش مىگرفت و مىسوخت .\r\nبينوايان كه مسكن مناسبى نداشتند ، بيشتر اوقات ، از كار مرتب و ثابت نيز بىنصيب بودند . وقتى صلح رومى به اوج اقتدار خود رسيده بود ، آنطورى كه حدس زده مىشد ، نيمى از جمعيت پايتخت ، نان رايگان مىگرفتند . در ساير شهرهاى امپراتورى ، وضع به اين سختى نبود با اين وصف ، شك نيست كه امپراتورى روم هيچوقت نتوانست مسألهء بيكارى را حل كند ، و عدهء زيادى از مردم ، همواره از خيريهء دولت استفاده مىكردند . در امپراتورى روم نيز ، مانند دولتهاى هلنى ، فاصلهء زيادى بين سطح زندگى دولتمندان و بينوايان موجود بود ؛ اما امپراتورى ، حمام رايگان و « سيرك » رايگان را به صورت مسابقات فراوان ارابه‌رانان و نبردهاى گلادياتورها ، در اختيار تمام اتباع از فقير و غنى مىگذاشت ، اما شرطبندى در مسابقات ، آن اندك پولى را هم كه فقرا داشتند از چنگشان بيرون مىكشيد . مسابقات زورآزمايى در « كولوسوم » كه در آن بسيارى از گلادياتورها مىمردند ، جنبهء خشونت زمامداران رومى را آشكار مىساخت . « 1 » »\r\nراجع به علل انحطاط امپراتورى روم از ( 284 - 180 ميلادى ) صاحبنظران غربى ، نظريات مختلفى ابراز كرده‌اند ولى كمتر به علل اقتصادى و استثمارى شديد طبقات محروم و ابتدايى بودن طرز توليد توجه كرده‌اند : « بحران اجتماعى و اقتصادى امپراتورى تا حدى در نتيجهء هرج‌ومرج نظامى و در نتيجهء تقليل متولدان كه تعداد جمعيت و شماره ماليات‌دهندگان را كاهش مىداد ؛ و شايد در نتيجهء خشكسالى طولانى در شمال افريقا بود كه اراضى حاصلخيز غلات را خشكانيد . اضافه بر آن ، روم بواسطهء عقب‌ماندگى كشاورزى خود ، صدمه ديد ، طرق جديد براى كشت و زرع ، گاه‌به‌گاه ، كشف مىشد اما كشاورزان در به كار بردن آنها مسامحه مىكردند . بالاخره قوهء خريد غيركافى توده‌هاى مردم و سطح نازل زندگى ايشان ، از ترقى روم جلوگيرى كرد و موجبات فقر امپراتورى را فراهم آورد .\r\nدر اواخر قرن هيجدهم ، ادوارد گيبون ، مورخ تعقلى انگليسى ، در كتاب مشهور خود ، انحطاط و سقوط امپراتورى روم ، در پيرامون علل انحطاط نوشت : « در تراژدى سقوط روم ، شخص بدكار ، همانا مسيحيت بوده است . » از آن زمان تاكنون ، پيروان گيبون مدعى شده‌اند ، كه هرچه اشاعهء مسيحيت در قلمرو امپراتورى افزونتر شد ، روح مدنى روميان بيشتر كشته شد . اين كيش توجه مردم را به زندگى پس از مرگ جلب كرد و از ماليات و خدمت نظام و ساير تكاليفى كه نسبت به دولت زمينى داشتند غافل ماندند . » « 2 »\r\nدر اين‌كه مسيحيت توجه مردم را به زندگى آن جهانى جلب كرده است ترديدى نيست ؛\r\n\r\n\r\n","description":"","footnote":"\r\n( 1 ) . كرين برنيتون و ديگران ، تاريخ تمدن غرب و مبانى آن در شرق . ترجمهء پرويز داريوش ، ج 1 ، ص 103 - 102 ( به اختصار ) .\r\n( 2 ) . همان . ص 106 - 105 ( به اختصار ) .\r\n","page_name":" 728 ","page_number":736},
  {"content":"\r\n\r\nزيرا در انجيل سعى و تلاش و مبارزه در راه تأمين وسايل زندگى مادى و جنگ با ستمگران و متجاوزان مطلقا منع شده است : « در تورات گفته شده است چشم را به عوض چشم ، دندان را در عوض دندان قصاص كنيد اما من ( يعنى عيسى ) به شما مىگويم ، در مقابل آدم فاسد و شرير « مقاومت نورزيد » . . . انديشه مداريد كه چه خوريد و چه آشاميد و يا چه پوشيد ، مرغان نه مىكارند و نه مىدوزند و نه ذخيره مىكنند . . . » « 1 »\r\nبا اين حال ، نبايد اين تعاليم را علت اصلى سقوط امپراتورى انگاشت ؛ زيرا مردم دنبال منافع مادى خود مىروند و هيچ دستور مذهبى و اخلاقى قادر نيست بشر را به كلى از توجه به امور مادى بازدارد . اكنون قرنهاست كه اروپاييان و امريكاييان ، ظاهرا به مسيحيت گرويده‌اند ، ولى عملا به هيچيك از تعاليم عرفانى انجيل عمل نمىكنند . بنابراين ، بر خلاف نظريه گيبون ، بايد علل سقوط امپراتورى روم را ، در غلط بودن نظام اقتصادى و اجتماعى و استثمار وحشيانهء اكثريت مردم جستجو كرد ، نه در اشاعه مسيحيت .\r\nاز روم قديم ، فكر و انديشه اقتصادى جالبى بيادگار نمانده است آنچه مسلم است در روم قديم مانند يونان ، بين پاتريسين‌ها و پلبين‌ها كه زمينهاى خود را از كف داده بودند و از جهات مختلف مورد تجاوز قرار ميگرفتند هميشه اختلاف و مبارزه طبقاتى برقرار بود . تيبريوس كه نمايندهء طبقات محروم بود ، براى حفظ منافع اقتصادى عامه ، پيشنهاد كرد كه :\r\n1 . حدود املاك يك خانواده به ميزان معينى ، محدود گردد ، و هيچكس زائد بر هزار جريب رومى نداشته باشد .\r\n2 . به كشاورزانى كه زمين خود را از كف داده‌اند ، بار ديگر زمين داده شود .\r\n3 . به بينوايان رومى به قيمتى نازل ، هر ماه 43 ليتر گندم داده شود .\r\n4 . به كليهء طوايف لاتين و بعضى از ايتالياييهاى ديگر ، حق شهرنشينى داده شود .\r\nتيبريوس در پاسخ اعتراضات اغنيا ، در پشت تريبون ، چنين گفت : حتى حيواناتى كه در سرزمين ايتاليا وجود دارند ، پناهگاهى براى خود دارند و در غار يا شكاف كوه مسكن مىكنند ؛ و حال آنكه مردم محروم ايتاليا كه براى اين سرزمين جان خود را فدا مىكنند ، فقط از هوا و روشنايى استفاده مىكنند . اين مردم با زن و اطفال خود حيران و سرگردان از اين‌سو به آن‌سو مىروند . اين‌كه فرماندهان به سربازان ، در ميدانهاى جنگ مىگويند كه براى خود و آب و خاك و مقابر و معابد خانوادهء خود بكوشيد و از جان خود نهراسيد ، سخنى دروغ است . بلى ، اين بيچارگان كه به ميدان جنگ مىروند و كشته مىشوند ، بخاطر حفظ ثروت و مال و لذت ديگران است . آنها صاحب يك وجب زمين در قلمرو مملكت نيستند . « 2 »\r\nبا اينكه در روم از لحاظ اقتصادى ، صاحبنظرى ظهور نكرده است ولى سازمان حكومتى و ادارى و نظم و نسق باستانى روم قابل توجه است . ديوكلسين « 3 » ، امپراتور روم در 301 قبل از ميلاد ، بموجب فرمانى چند ، سعى كرد با تورم مالى و افزايش روزافزون قيمتها مبارزه كند ولى\r\n\r\n\r\n","description":"","footnote":"\r\n( 1 ) . عهد جديد ، [ انجيل متى 
  ] ص 6 .\r\n( 2 ) . ر ك : پلوتارك ، حيات مردان نامى . ترجمهء رضا مشايخى ، ج 4 ، ص 87 - 74 .\r\n( 3 ) .  Diocletian \r\n","page_name":" 729 ","page_number":737},
  {"content":"\r\n\r\nسياست اقتصادى او چون مبناى علمى نداشت بىنتيجه ماند .\r\n\r\nتضاد طبقاتى بين يهوديان\r\nدر ميان ملل باستانى ، مطالعه در حيات اقتصادى قوم بنى اسرائيل نيز جالب است . بين اين قوم ، مالكيت زمين ميان همه مشترك بود ولى گلهء حيوانات ، ملك خصوصى افراد يا خانواده‌ها بشمار مىرفت .\r\n« گوسفند ثروت اصلى بدويان است ؛ زيرا ، آنها را بوسيلهء كره و لبنيات خود غذا مىدهد ؛ با پشم و كرك ، لباس آنان را تأمين مىكند ؛ حتى چادرى كه در آن مسكن مىكنند ، از مو و پشم بز و گوسفند بافته مىشود . در انجيل ، وقتى از ثروت شخصى صحبت مىشود فقط به عدهء گوسفندان او اشاره مىرود . با اينكه بين اين قوم عده‌اى گوسفند فراوان داشتند ، اين امر مانع نمىشد كه بين افراد ، برابرى و تساوى برقرار باشد . » لود « 1 » اظهار مىدارد كه بين اين چادرنشينان ، فقيرترين افراد با غنىترين آنان برابر است . همه يك نوع غذا مىخورند ، همه زندگى ساده‌اى دارند ، همه همان لباس خشن را مىپوشند و چادر و اثاثشان كاملا نظير يكديگر است . ثروت يك فرد براى او نفوذى ايجاد نمىكند ؛ فقط آنكه متمولتر است مىتواند از عدهء زيادترى مهمان ، پذيرايى كند .\r\nدر ميان آنان ، ثروت نقطهء اتكاء شخصيت نيست ؛ زيرا بسى ممكن است كه تمام گوسفندان دولتمندى مانند ايوب ، بوسيلهء قبيلهء دشمن بغارت رود ، و شخصى كه در هفت آسمان يك ستاره ندارد ، با چپاول گلهء دشمن ، صاحب مال و مكنت شود .\r\nپس از آنكه موسى ، خداى واحد ، يعنى « يهوه » را معبود و حامى تمام قوم بنى اسرائيل قرار داد ، يهوه اندك اندك ، اختيارات خدايان محلى را به خود اختصاص داد و زمينى را كه ملك طلق خود مىشمرد ، ميان ملت موسى تقسيم كرد و گفت : « هركس آنچه را نصيب و قسمت برايش تعيين كرده مالك مىشود [ تورات ، سفر اعداد 
  ] .\r\nبه نظر لود ، بمناسبت آرامش و امنيت قابل ملاحظه‌اى كه در سراسر كشور حكمفرما بود ، كشاورزان زرنگتر و قابلتر توانستند كم‌كم ثروتى بيندوزند و قلمرو خود را وسعت بخشند . پس از آنكه رژيم سلطنت برقرار شد يكنوع اشراف منشى ميان نظاميان و اطرافيان شاه پيدا شد ؛ و اين عده بسبب نزديكى به مقام سلطنت و دريافت حقوق و انعام و همچنين چپاول و غارت در جنگها ، ثروت و مكنتى بهم زدند . مناصب و مأموريتهاى دولتى براى مأمورين پادشاه ممرعايدى و درآمد خوبى بود ؛ زيرا رسم مشرق‌زمينيان اين است كه هيچ مرئوسى با دست خالى و بدون پرداخت رشوه نمىتواند از رئيس خود انتظار مرحمتى داشته باشد . « 2 »\r\nبخصوص از عهد سليمان ( قرن دهم قبل از ميلاد ) ، زندگى آن وضع بدوى و ساده خود را از دست داد . بزرگان براى خود قصرهاى زمستانى و كاخهاى ييلاقى ترتيب دادند ، روى مخده‌ها لميدند و با آهنگ دف و چنگ مطربان ، همه روزه به تناول غذاهاى گوشتى و شراب مشغول شدند . زنهاى خود را با انواع لباس و زينتهاى مجلل و گرانبها مىآراستند . . .\r\nبراى آنكه اغنيا بتوانند محل اين مخارج گزاف را تأمين كنند ، روزبروز ، بر فشار خود به فقرا مىافزودند . چون مأمورين و قضات از ميان گروه متمولين انتخاب مىشدند ، با داشتن قدرت ، تا\r\n\r\n\r\n","description":"","footnote":"\r\n( 1 ) .  Lods \r\n( 2 ) . ر ك : تاريخ مالكيت ، پيشين . ص 36 ببعد .\r\n","page_name":" 730 ","page_number":738},
  {"content":"\r\n\r\nمىتوانستند ، حق ضعفا و بيوه‌زنان و يتيمان و كودكان صغير بىدفاع را ، به نفع خود ، پايمال مىكردند . باربحهاى سنگين و زياد ، به افراد طبقهء پايين قرض مىدادند و چون شخص مقروض سرموعد قادر به پرداخت قرض خود نبود ، زمين مالك و اموال او مصادره مىگرديد و او را با فرزندانش به غلامى مىفروختند .\r\nبدين ترتيب بتدريج ، خرده مالكين از بين رفتند و تمام كشور تبديل به املاك وسيع و بزرگى شد كه فقط به عدهء معدودى تعلق داشت . « 1 »\r\nدر نتيجهء اعتراض شديد طبقات محروم در قرن نهم ، تعديلى نسبى در حيات مردم پديد آمد و مقرر گرديد « غلامان اگر يهودى باشند ، مىتوانند پس از 6 سال خدمتگزارى ، آزاد شوند . طلبكار نبايد براى وصول طلب خود به بدهكار فقير فشار بياورد . اگر كسى پالتوى خود را نزد كسى برهن بگذارد و شب چيزى نداشته باشد كه او را از سرما محفوظ دارد ، طلبكار بايد پالتوى گروئى را در اختيار بدهكار بگذارد ، و هر هفت سال يك مرتبه ، مالك بايد از كاشت و عوايد زمين خود صرفنظر كند و اجازه دهد برداشت آن سال به رعيت تعلق داشته باشد . » « 2 » عده‌اى پيشنهاد كردند ، طبق دستور يهوه ، زمينها تقسيم شوند ولى اين نظريه رد شد . در چنين شرايط دشوارى ، جمعى از متفكرين و خيرخواهان كه به نام « پيامبران شهرت يافته‌اند ، به سختى ، به روش ظالمانهء مالكان بزرگ اعتراض كردند . عاموس ، كه نخست چوپانى ساده بود ، گفت :\r\n« عدالت بايد مانند چشمهء زاينده و خشك‌نشدنى ، هميشه جريان داشته باشد . »\r\nعاموس طبقهء متمولين را كه بر تخت عاج تكيه مىزنند و با بهترين عطريات بدن خود را مىشويند و از بره و گوساله‌اى كه از گلهء بينوايان ربوده‌اند خوراك مىخورند ، نكوهش مىكند و با وضوح تمام ، اظهار مىدارد كه زندگى مجلل يك طبقه حتما در نتيجهء فقر و بينوايى طبقهء ديگر تامين مىشود : « بوسيلهء باج و خراجى كه شما از گندم بيچارگان دريافت مىداريد ، عمارات قشنگى برپا مىكنيد . . . فقرا خوراك اغنيا هستند و اغنيا بينوايان را چون گاو مىدوشند . به عقيدهء « رونان » ، اين اولين ندايى بود كه به منظور حمايت از عوام ، برخاست و به گوش دنيا رسيد .\r\nساير نيك‌انديشان ، به عبارات ديگر ، به ستمگران زمان اعتراض كردند . از جمله ازائى « 3 » با صراحت گفت : « خداوند كسانى را كه پيوسته پهلوى خانهء خود خانهء ديگرى مىسازند و به مزرعهء خود مزرعهء ديگرى مىافزايند و خود را ارباب ديگران مىنامند و براى فقيران جايى باقى نمى - گذارند ، به لعنت ابدى گرفتار مىكند . . . ازائى دوم ، منتظر روزى است كه صلح و عدالت در جهان مستقر گردد « . . . ديگر كسى رنج نبرد براى آنكه خوشى ديگرى را تأمين كند ، و كسى زراعت نكند براى آنكه ديگرى محصولش را برگيرد . » « 4 »\r\nاين مظالم و بيعدالتيها ، كمابيش پس از اشاعهء مسيحيت و استقرار اصول ملوك الطوايفى دوام يافت .\r\nدر دورهء قرون وسطى ، هر تيولدار و مالك بزرگى در قلمرو خود پادشاه كوچكى محسوب\r\n\r\n\r\n","description":"","footnote":"\r\n( 1 ) . همان . ص 40 .\r\n( 2 ) . ر ك : همان . ص 37 .\r\n( 3 ) .  Esai [ Esau 
  ] \r\n( 4 ) . ر ك : همان . ص 42 .\r\n","page_name":" 731 ","page_number":739},
  {"content":"\r\n\r\nمىشود . » به قول گيزو ، مورخ قرن نوزدهم ( 1874 - 1787 ) ، ملوك الطوايفى يك نوع حكومتى است كه در آن حكومت مالك و ارباب جاى حكومت پادشاه را مىگيرد .\r\nنجباء و تيولداران ، سالار و خدايگان خوانده مىشوند . بينظمى و آشفتگى اوضاع اجتماعى و اقتصادى از مختصات اين رژيم است . آنها كه ثروتمندتر و با نفوذترند ، به مالكان كوچك رياست و حكومت مىكنند . معمولا از يك صاحب زمين ساده تا صاحب كاخ پادشاه ، يك خط زنجير و سلسلهء مراتب مشاهده مىشود . اصول ظالمانهء بردگى در دورهء قرون وسطى ، همچنان باقى ماند ، و چنان كه ديديم ، مسيحيت قلم نسخ بر اين اصول ظالمانه نكشيد و بلكه در كتاب مقدس ، به غلامان توصيه شده است كه براى هميشه بنده بمانند و با صدق و وفادارى ، به ارباب خود خدمت كنند و در ضمن به اربابان توصيه مىشود كه با بردگان خوشرفتارى كنند .\r\nدر دورهء قرون وسطى ، بر خلاف عصر بردگى ، صاحب برده بر جان و مال برده تسلط ندارد بلكه غلام در اين دوره به نام « سرف » ، فردى است وابسته به زمين ؛ در حقيقت جزئى از ملك محسوب مىشود . اگر برده فرار كند ، اربابش حق دارد او را مانند گوسفندى كه از گله فرار كرده است دنبال كند و با زور دوباره به كارش بگمارد . ارباب در اين دوره ، حق كشتن غلام را ندارد ولى در استثمار او مختار است .\r\nمذهب مسيح ، بطور كلى ، اختلاف طبقاتى را امرى طبيعى مىشمارد و مىگويد : خدا خود خواسته است كه بعضى از بندگانش آقا و برخى بنده باشند . با گذشت زمان و تكامل وسايل توليدى ، اندك‌اندك ، وضع بردگان بهتر شد . كشف طريقهء جديد شخم بوسيلهء اسب و ساير حيوانات قوى ، كاملا وضع و شرايط زندگى مادى بشر را تغيير داد .\r\nدر زمان قديم ، براى شخم زمين ، يك چشم بند به چشم اسب مىبستند ، بعد آن را دور گردنش مىپيچيدند و آهن شخم‌زنى را بدنبالهء اين بند اتصال مىدادند بطوريكه حيوان بيچاره ، هرچه قوت زيادترى براى كشيدن خيش مصرف مىكرد ، آن بند محكمتر به گردنش مىپيچيد و غالبا او را خفه مىكرد . به علت همين نقص فنى ، كار خيش و اسب و گاو را « انسانها يعنى برده‌ها » انجام مىدادند . ولى از قرن دهم ، گاوآهن و خيشها از نظر فنى كامل‌تر شدند ، در نتيجه از كار توان‌فرسا و شاق انسانها كاسته شد و كارهاى سنگين كشاورزى بوسيلهء چهارپايان قوى انجام مىگرفت . « 1 »\r\nدر تمام دورهء قرون وسطى ، كليساى كاتوليك عملا سنگر ظلم و استبداد بود ؛ يعنى كشيشان و قسيسان خود از اربابان و تيولداران و تابع مقام سلطنت بشمار مىرفتند و صاحب املاك و بنده و مباشر بودند . در قرن چهارم ، آمبرواز ( 397 - 340 ) به روش ستمگران اعتراض مىكند و اعلام مىدارد كه طبيعت حق مالكيت را براى همه بطور مشترك قرار داده ولى زور و قدرت اين حق را اختصاصى كرده است .\r\nاندكى پس از او سنت اگوستن ( 430 - 354 ) اظهار مىكند : « خداوند مالك مطلق عالم آفرينش است و فقط او مىتواند هرچه را كه مايل است به مخلوق خود ارزانى دارد .\r\nمالكيت بندگان خدا ، نسبى و بسته به ميل خداوند است . خدا به مردم اجازه مىدهد كه از\r\n\r\n\r\n","description":"","footnote":"\r\n( 1 ) . ر ك : همان . ص 47 ببعد .\r\n","page_name":" 732 ","page_number":740},
  {"content":"\r\n\r\nنعمتهاى او حسن‌استفاده كنند نه سوءاستفاده . . . بعضى از كافركيشان ، مانند مانى مذهبان ، بطور كلى از طلا و نقره بيزارى جسته‌اند . مسلما اين گروه خطا مىكنند ؛ زيرا طلا و نقره بنفسه بد نيستند ، فقط نبايد بد استعمال شوند . خداوند به مردم ثروت و مال بخشيده تا آن را براى درك عوالم روحانى به مصرف برسانند . كسانى كه بكمك بخت و اقبال ، به دولت و مالى رسيده‌اند ، اگر ارادهء خداوندى را بشناسند و بدانند او زمين را براى استفادهء تمام مردم آفريده و آفتاب تابنده و باران رحمت بيدريغ را بتساوى ، به غنى و فقير مىافشاند ، هنگامى كه ستمگرى افراد انسانى ، يا شرايط مخصوص زندگى ، سبب شود همهء افراد به يك اندازه از نعمتهاى رايگان خداوند برخوردار نشوند ، توانگران بايد از ذخيرهء خود ، به آنان ببخشند و ثروت‌گذران را صرف بدست آوردن دل آنان كنند ؛ و اگر اين فريضه را بجاى آورند ، دولت و سعادت دنيا و آخرت نصيب آنان خواهد شد ، و در زمرهء ارواح جاويدان قرار خواهند گرفت . در اين جمله‌ها آثارى از روح تساوىطلبى ديده مىشود - همچنين در جمله‌هاى زير : ثروت خصوصى هميشه ميان مردم مايهء نزاعها و تحقيرها و مخالفتها ، جنگها ، گناهها و بيعدالتيها و قتل و كشتارها بوده است . آيا بر سر دارائيهاى همگانى هيچوقت موردى براى جدال و منازعه پيدا مىشود ؟ مثلا خورشيد از آن همگان است و نور آفتاب نيز بتساوى بر همه مىتابد و همه بيك اندازه از آن بهره برمىگيرند .\r\nدر ميان صاحبنظران ، اين دوره ، سن‌توماس داكن ( 1274 - 1226 ) به نام دين و كليسا ، رسميت مالكيت خصوصى را اعلام مىكند ، به نظر وى ، مالك واقعى جهان ، خداست و بندگان مانند يك تيولدار ، تنها حق انتفاع و بهره‌بردارى از آن اموال را دارند . بنابراين ، انسان اصولا حق دارد از نعمتهايى كه برايش خلق شده استفاده كند ، و اگر بدان پشت‌پا زند موجوديتش بخطر خواهد افتاد ؛ اما انسان بايد مقدارى از اين نعمتها را براى صدقه به بيچارگان تخصيص دهد . وى براى توجيه مالكيت فردى ، چنين استدلال مىكند كه چون هر فردى از اموال شخصى خود بيش از اموال عمومى حفاظت مىكند ، مالكيت فردى سبب مىشود كه از ثروت سود بيشترى حاصل شود ؛ ليكن نبايد فراموش كرد كه نعمتهاى روى زمين مال همگان است . پس وظيفهء او اين است كه از احسان به ديگران خوددارى نكند . اساس زندگى اجتماعى بر تقسيم وظايف و احسان و يارى به يكديگر گذاشته شده . چون هركس از نتيجهء كار ديگران برخوردار مىشود ، بنابراين ، بايد از كوششهاى جسمانى و روحانى خود به پر شدن خزانهء عمومى يارى كند ، سود و صلاح همگان را از نظر دور ندارد و بر نصيب و قسمت مقدور خود راضى باشد .\r\nبدين ترتيب ، سن‌توماس داكن نابرابرى در توزيع ثروت را تأييد مىكند . در بين افراد بشر ، عده‌اى قويترند ، جمعى با هوشترند و عده‌اى بيشتر به درد ديگران مىرسند . هر طبقه و گروهى ، بتناسب خدماتش ، ارزش دارد .\r\nطبقهء كشيشان مأمور حمايت مردم و روابط بين آنها و خداوندند . طبقهء نجيب‌زادگان باسلاح خود ، شهرها را حفاظت مىكنند و بعد ، طبقهء كاسب و تاجر و صنعتگران و كشاورزان قرار دارند .\r\nمسلما تمام اين طبقات در نظر خداوند مساويند ؛ ليكن هر فرد بايد در همان طبقه‌اى كه خداوند برايش مقدر كرده باقى بماند و به خدمت خود ادامه دهد . « 1 »\r\n\r\n\r\n","description":"","footnote":"\r\n( 1 ) . ر ك : همان . ص 49 ببعد .\r\n","page_name":" 733 ","page_number":741},
  {"content":"\r\n\r\nنظريات سن‌توماس داكن ، در زمينهء طبيعى بودن اختلاف طبقاتى و لزوم حفظ حريم طبقاتى و مشروع بودن نابرابرى اقتصادى مردم ، در قرون بعد ، مورد تأييد و استفادهء محافظه - كاران قرار گرفت . داكن مانند ارسطو با رباخوارى موافقت نداشت ولى اخذ اجاره‌بها را تأييد مىكرد و معتقد بود كه با گذشت زمان « مورد اجاره » در معرض كاهش و خرابى قرار مىگيرد .\r\nبنابراين ، براى جبران اين وضع مستأجر بايد پولى به موجر بپردازد . « 1 » دورهء قرون وسطى كه از قرن پنجم پس از ميلاد آغاز مىشود ، عصر ركود و انحطاط بشمار مىرود . صاحبنظران اين دورهء طولانى هزار ساله را به دو بخش تقسيم مىكنند : بخش نخست ، كه از قرن پنجم تا دهم پس از ميلاد ادامه يافته ، با حملهء اقوام بربر كه از سرزمين ژرمنها و نواحى شمالى هم‌مرز آسيا به سوى امپراتورى روم روى آوردند ، آغاز گشت . هنوز مردم ايتاليا از لطمات اين حملهء وحشيانه كمر راست نكرده بودند كه با حمله‌اى از طرف ديگر ، يعنى حملهء اعراب از جنوب ، مواجه گرديدند . اعراب در حدود سال 732 در ناحيهء پواتيه « 2 » مستقر شدند .\r\nشك نيست كه اگر اعراب با مقاومتى روبرو نمىشدند ، ممكن بود اروپا نيز مسلمان شود ، و تازيان ، سكنهء اين قاره را نيز بتدريج ، در زير پرچم اسلام گرد آوردند ، و بدنبال آن ، مقررات مذهب اسلام نظير حجاب ، نماز ، روزه ، حج و جهاد و ديگر اصول و موازين اين آيين در اروپا راه يابد . به نظر عده‌اى از محققان غرب ، اگر اعراب پيروز مىشدند و اروپا مسلمان مىشد ، ملل غرب ، در مسير تاريخى جديدى قرار ميگرفتند . ولى مقاومت « شارل مارتل » در ناحيهء پواتيه ، به اين جريان پايان داد . با اين حال ، حملهء اعراب محدوديتهاى اقتصادى جديدى براى كشورهاى جنوبى و شرقى اروپا بوجود آورد . مناسبات تجارتى بين شرق و غرب با حملهء اعراب ، متوقف گرديد ، و آمدورفت كشتيهاى بازرگانان براى مدتى دراز غيرممكن شد . در نتيجهء ، فعاليتهاى اقتصادى كه در شهرها جريان داشت ، رونق خود را از دست داد و اقتصاد شهرى به اقتصاد بسته و محدود روستايى تبديل گرديد . و اين سير قهقرايى تا ظهور جنگهاى صليبى و تجديد مناسبات شرق و غرب ادامه يافت . در فاصلهء اين دو جريان تاريخى ، تحولات اقتصادى و اجتماعى عصر شارلمانى قابل توجه است . در اين دوره ، بار ديگر ، شكفتگى نسبى در اوضاع عمومى پديد آمد . وضع اقتصادى ، سياسى و ادارى رو به تحول و تغيير نهاد . تجارت و دادوستد ، نسبت به دوران گذشته ، بهتر شد . پول جديدى به نام ليره ( 5 / 1 كيلو نقره ) به جريان افتاد . بين شارلمانى و هارون الرشيد با اعزام سفرا و نمايندگان ، روابط دوستى برقرار شد .\r\nجنبش شهريگرى و نخستين نطفه‌هاى بورژوازى ، كه از بركت امنيت و ثبات نسبى در عهد شارلمانى بوجود آمده بود ، با حملهء نرمانها ، بار ديگر ، درهم ريخت . و اين تهاجم وحشيانه ، فئوداليته را جانى نو بخشيد . قدرتهاى محلى جاى حكومت مركزى را گرفتند . در نتيجهء حملهء نرمانها ، بار ديگر اقتصاد ، محدود و بسته شد و تحت تسلط صاحبان اراضى و حوزه‌هاى حكمروايى ( حوزهء فرمانروايى ارباب بزرگ و يا كليسا ) قرار گرفت و تابع سلسله مراتب گرديد . » « 3 »\r\n\r\n\r\n","description":"","footnote":"\r\n( 1 ) . ر ك : همان . ص 52 .\r\n( 2 ) .  Poitiers \r\n( 3 ) . ر ك : تاريخ اقتصادى ( بررسى در روابط نهادهاى . . . ) ، پيشين . ص 19 - 18 .\r\n","page_name":" 734 ","page_number":742},
  {"content":"\r\n\r\nدر زير سيطرهء اربابان ، دهقانان بيچيز و بردگان به زمين وابسته بودند كه با زمين خريد و فروش مىشدند . با وجود حملهء بربرها ، اعراب و نرمانها سير تكاملى تاريخ در غرب متوقف نشد .\r\nاقتصاد بسته و محدود ، اندك‌اندك ، به اقتصاد باز تبديل شد . وسايل و افزارهاى كشاورزى رو به كمال رفت ، شرق به يارى غرب آمد و فرهنگ و اندوخته‌هاى هنرى و صنعتى خود را به اروپاى در حال رشد آموخت . اروپاييان از اوايل قرن يازدهم ببعد ، به آماده كردن زمين پرداختند .\r\nعلفهاى هرزه و نباتات بيحاصل را كندند و اراضى موات را احيا كردند . رودخانه‌هاى لجام گسيخته را ، كه زمينهاى وسيع را تبديل به باتلاق كرده بود ، با سد و بند در اختيار خود درآوردند . در مزارع ، كشت گندم و جو و ارزن و چاودار و غله شروع شد .\r\nبقول پير روسو « ما بين سالهاى 1100 و 1300 ، تعداد گياهانى كه اهلى شدند و كشت آنها از طرف انسان بطور مداوم انجام مىگرفت ، مرتبا در حال ازدياد بود .\r\nبازرگانان و سربازانى كه به جنگهاى صليبى رفته بودند ، با خود ، برنج و جو سياه و پنبه و درخت توت و درخت زردآلو و درخت ليمو و موسير و بادنجان و آرتيشو همراه مىآوردند . » « 1 »\r\nچون كشاورزان كود كافى در اختيار نداشتند ، غالبا مدت آيش و استراحت زمين طولانى بود . اندك‌اندك ، كشاورزان پيوند درختان ميوه‌دار را آموختند و متوجه شدند كه اگر شاخه‌هاى زيادى درختان را از بيخ بكنند ، ميوهء درخت افزايش خواهد يافت . روستاييان در نتيجهء ممارست و تجربه ، « گاوآهن چوبى قديمى را از نو اصلاح كردند و تيغهء فلزى به آن متصل ساختند كه زمين را از عمق شكاف مىداد و نيز خاك‌برگردانى به خيش فلزى متصل ساختند كه كلوخ را خرد مىكرد و كود و علف را با خاك مخلوط مىساخت . گاوآهن معمولا بوسيلهء يك و يا دو خر به حركت درمىآمد مگر در مواردى كه چند كشاورز همسايه متحد مىشدند و مشتركا گاو يا اسبى را به اين منظور مىخريدند . بستن گاو به گاوآهن بوسيلهء يوغى به عمل مىآمد كه بر پيشانى گاو قرار مىدادند . در مورد اسب و خر ، گردنبندى به كار مىبردند كه دورتادور گلوى حيوان را مىپوشانيد .\r\nدو ناحيه از نواحى كرهء زمين ، بزرگترين نقش را در تاريخ تحول وسايط كشش و نقليهء زمينى انجام داده‌اند : اول ، آسياى جنوب غربى و مخصوصا ايران ؛ دوم ، آسياى شمال شرقى .\r\nبطور كلى ، اهلى كردن اسب و اختراع لگام و مهميز و گاوآهن و ارابه و يوغ گاو و بسيارى چيزهاى ديگر را مرهون مردم همين دو ناحيه مىباشيم .\r\nدر حدود قرن دهم ميلادى ، اروپاى لاتن تمام اين وسايل تكميل شده را در اختيار داشت . سهم اروپاييان اين بود كه بر خلاف روش مردم عهد عتيق ، كه اسبها را همراه هم در يك جبهه به ارابه مىبستند ، روش بستن دوبدو در رديفهاى متوالى را جانشين كردند و براى آنكه بستن اسب را با ارابه‌هاى اروپايى تطبيق دهند ، مالبند را اختراع كردند . به اينطريق ، قدرت كشش چندين برابر شد و در نتيجهء آن ، استعمال گاوآهنهايى كه خيش آهنى و خاك برگردان داشتند ممكن گرديد و ترقى بسيار نصيب فن زراعت شد . از قرن يازدهم ، ساختن پلها و\r\n\r\n\r\n","description":"","footnote":"\r\n( 1 ) . تاريخ صنايع و اختراعات ، پيشين . ص 117 .\r\n","page_name":" 735 ","page_number":743},
  {"content":"\r\n\r\nراههاى هموار مورد توجه قرار گرفت . » « 1 »\r\nبه نظر آندره پيتر ، در سده‌هاى يازدهم و دوازدهم ، در نتيجهء پيشرفتهاى فنى و امنيت نسبى ، بار ديگر اقتصاد مبادله ظهور كرد و بازرگانى و پيشه‌ورى رونق گرفت و زندگى شهرى رو به وسعت نهاد . نخستين مبارزهء كشاورزان غارت شده بر ضد ارباب و اسقف براى كسب آزادى آغاز شد كه كمون ناميده مىشد ( كمون عبارت است از اتحاد دهقانان بر ضد ارباب ستمگر ) . در اين دوره ، بورژواها يعنى سوداگران و بازرگانان و صنعتگران ، بر خلاف فئودالها ، روزبروز ، موقعيت اقتصادى مناسبترى كسب مىكردند . تجديد حيات تجارت بزرگ اساسا مرهون جنگهاى صليبى و استقرار مجدد روابط بين شرق و غرب بود . علاوه بر اين ، رونق و اعتلاى كار بنادرى نظير ونيز ، ژن ، پيزو و بعدها بندر مارسى و غيره به پيشرفت فعاليتهاى اقتصادى و رشد روزافزون بازرگانى برى و بحرى افزود .\r\nدر نتيجهء آمدورفت بازرگانان بين شرق و غرب ، پارچه‌بافى ، طلا و نقره كارى بر روى آهن و فولاد ، كفش‌سازى و قيطان‌بافى از شرق نزديك به اروپا منتقل شد « 2 » و به رونق بازار بورژوازى جوان اروپا كمك كرد . اروپاييان نه تنها مصنوعات و اكتشافات فنى و هنرى شرقيان را آموختند بلكه كتب علمى شرقيان و فلاسفهء يونانى را به اروپا منتقل كردند ، و از ملل اسلامى در زمينهء خوراك و پوشاك و اسلحه‌سازى و ديگر امور اجتماعى ، نكته‌ها آموختند ؛ و اين جمله به پيشرفت كار پيشه‌وران و بازرگانان كمك شايان كرد . « مردم شهرها اكنون قدرى به حقوق خود پىبرده با يكديگر جمعيتهاى اخوت و نيكوكارى تشكيل دادند يا اصناف و اتحاديه‌ها و شركتهايى تأسيس كردند ، و در مقابل قدرت مطلق خوانين ملوك الطوايف ، قدرتهايى بوجود آوردند . اكنون ورق برگشته بود و خوانين و اربابان كه احتياج به پول داشتند .\r\nبراى آنكه بتوانند چيزى از رعاياى خود تحصيل كنند ، مجبور بودند گاهى به ايجاد قوانين و موازين جديد رضايت بدهند و براى تجار متمول امتيازاتى قائل شوند .\r\nكشورهاى چين و هند و روسيه و ممالك اطراف درياى بالتيك موجب ازدياد ثروت سوداگران شدند . اينان از ممالك مزبور ابريشم و انواع ادويهء معطر و سنگهاى قيمتى و عطريات و مواد رنگين و عاج و صمغ و لاك وارد مىكردند . اسلحهء دمشق و چرم روسيه و عنبر پروس بازار فروش داشت . بازارهاى مكارهء بزرگى در ناحيهء شامپانى « 3 » در فرانسه و درهء رودخانهء رون ايجاد شده بود كه ثروتهاى مزبور را با شرابهاى فرانسه و پارچه‌هاى پشمى انگلستان و پارچه - هاى نخى هلند و ماهوت فلاندر « 4 » معاوضه مىكردند . » « 5 »\r\nدر اين دوره ، فكر تأمين آسايش اجتماعى در مغزها راه يافت ؛ فن خانه‌سازى ترقى كرد ، روشن كردن خانه‌ها بوسيلهء نور بىدود معمول گرديد ؛ زيرا شمعدانهاى پيه‌سوز با شمع مومى جاى روغندانهاى قديم و مشعلهاى صمغى را گرفت .\r\n\r\n\r\n","description":"","footnote":"\r\n( 1 ) . همان . ص 121 - 117 ( به تناوب و اختصار ) .\r\n( 2 ) . ر ك : تاريخ اقتصادى ( بررسى در روابط نهادهاى . . . ) ، پيشين . ص 21 - 20 .\r\n( 3 ) .  Chompagne \r\n( 4 ) .  Flandres \r\n( 5 ) . تاريخ صنايع و اختراعات ، پيشين . ص 125 - 124 ( به اختصار ) .\r\n","page_name":" 736 ","page_number":744},
  {"content":"\r\n\r\nتهيهء پوشاك مناسب ، مانند تهيهء خوراك ، بيش از پيش ، مورد توجه قرار گرفت . پشم در پارچه‌بافى رقيب كتان گرديد و بموازات پيشرفتها و موفقيتهايى كه در زندگى مادى نصيب مردم مىشد ، جمعيت در اروپا رو به افزايش مىنهاد .\r\nدر عين تلاشهاى مادى ، مسيحيت با تعاليم اخلاقى و عرفانى خود ، مردم را متوجه جهانى ديگر مىنمود و قسمتى از فكر و وقت مردم را اشغال مىكرد . مراسم و تشريفات مذهبى اعياد و جشنها ، هنر ، تعزيه‌ها و شبيه‌خوانيهاى مذهبى ، نغمات و ساز و سرود ، نمازها و ادعيهء توبه ، اعياد مذهبى و غيره همه زندگى ، كار و اوقات فراغت را موزون مىكرد و هم‌آهنگى مىبخشيد ( در سال 1770 ميلادى ، كليساى فرانسه علاوه بر روزهاى يكشنبه ، 36 جشن الزامى مقرر كرده بود . ) و در كار اخذ صدقات نيز كليسا نقش مهمى داشت و از اغنيا مىخواست كه با بخششهاى مذهبى ، به يارى نيازمندان بشتابند .\r\nدر آن روزگاران ، بعضى از مردم غرب ( مانند گروهى از عرفاى شرق ) معتقد بودند كه اگر آدمى از طريق صرفه‌جويى و يا بيمه ، سرنوشت خود را بسازد ، به مشيت الهى اهانت و اسائه ادب روا داشته است .\r\nدر اين دوران ، دانش و فرهنگ در انحصار كليسا بود . به همين مناسبت ، نخستين انديشه‌هاى اقتصادى پس از يونان قديم در قرن هشتم ميلادى ، توسط سن‌توماداكن « 1 » ، عالم الهى ، بيان شده است . سن‌توماداكن ، از مالكيت فردى دفاع مىكند ، و مالكيت فردى را مؤيد نظم مىداند . او كار را مورد حمايت و پشتيبانى قرار مىدهد و به صلح و صفا يارى مىكند . به نظر داكن ، اشتراك ثروتها بالعكس ، موجب اغتشاش ، تن‌پرورى و ستيزه‌ها مىشود و آدمى را به ديگران متكى مىسازد . ولى ، از جانب ديگر ، بشدت ، مالكيت را محدود مىسازد و آن را در مرحلهء عمل ، تابع مقصدى عام مىگرداند . مالكيت كه در طرز اداره ، فردى است بايد در طرز استفاده ، عام و همگانى باشد . شخص ثروتمند و توانگر بايد مازاد خود را بين برادران خود بخش كند . در اينجا منظور تعليم درس احسان و ايثار نيست بلكه پرداخت قرض الحسنه است به جامعه .\r\nوانگهى ، زندگى آن دوران ، خيلى بيش از زندگى عصر ما طرفدار هيأت اجتماع و اكثريت بود . و بويژه ، زمينهايى كه در پيرامون دهكده‌ها قرار داشت ، « املاك عام و مشاع » يعنى ثروتهايى را تشكيل مىداد كه ساكنان آن حوزه‌ها را بر آن حقوق مشاع و مشترك بود ، نظير حق چرانيدن اغنام و احشام و حق جمع‌آورى هيزم و چوب و حق خوشه‌چينى و غيره .\r\nبهرحال ، اين حقوق براى زندگى دهقانان حائز كمال اهميت بود ( اين حقوق ، اندك‌اندك ، در پايان نظام كهن ، از بين رفت و لغو گرديد و همين الغاء ، يكى از علل و موجبات عصيان اهل كشتزارها عليه نجبا گرديد ) .\r\nرهبران كليسا ، مانند ارسطو ، به اصل نازا بودن مبادله و بيحاصل و نازا بودن پول معتقد بودند . ولى كليسا از اين دو اصل ، كه بذاته در عالم اقتصاد نادرست است ، نتايج جالبى از نظر اجتماعى استنباط مىكرد . از اصل اول كه بنابر آن بازرگانان توليدكنندگان نيستند ، حكماى الهى\r\n\r\n\r\n","description":"","footnote":"\r\n( 1 ) .  St . Thomas D'Aquin \r\n","page_name":" 737 ","page_number":745},
  {"content":"\r\n\r\nقاعده و قانون « تعادل » مبادلات و « بهاى عادلانه » را استخراج كردند . تاجر نبايد از اوضاع و احوال و كمى كالا استفاده كند ، و بر قيمت آن چيزى بيفزايد .\r\nعلاوه بر اين ، كليسا وام دادن پول را براى مصرف ، تحريم كرد ، و مانع برداشت منفعت از سرمايه گرديد . با اينكه كليسا مىگفت : « پول بوجود آورندهء پول نيست » و با رباخوارى مبارزه مىكرد ولى ، در عمل ، سير تاريخ به سوى بورژوازى ، بطلان اين فكر را نشان داد . نه تنها بازرگانان بلكه اصحاب كليسا بر اثر فشار نجبا و بازرگانان و ضروريات اقتصادى ، قبول كردند كه ( در رژيم سرمايه‌دارى ) پول بوجود آورندهء پول است ، و اصل نهى و تحريم ربح را به دست فراموشى سپردند .\r\nبا رشد تدريجى بورژوازى ، طبقهء نجبا و اشراف قديم ، بتدريج ، موقعيت اجتماعى و اقتصادى خود را از كف مىدادند . نجبا و اشراف غرب ، مانند نجيب‌زادگان و اعيان شرق ، اشتغال به فعاليتهاى تجارى و بازرگانى را دون شأن و مقام خود مىشمردند ، و اگر كسى به دادو ستد مىپرداخت ، از سلك نجبا خارج مىشد . در حقيقت اقتصاد فئودالى و اربابى اقتصاد مصرف و خرج و اسراف و تبذير بود ؛ بر خلاف اقتصاد بورژوازى كه مبتنى بر محاسبه و پس‌انداز بود .\r\nنجبا و اشراف با اعمال ماجراجويانه و تظاهرات و خودنماييها و با علاقه‌اى كه به جوانمردى و خريد آثار ذوقى و هنرى نشان مىدادند ، همواره محتاج كار و پول ديگران بودند ، و از راه تحميل بيگارى و بردگى به رعايا و اخذ قروض فئودالى مانند ديگر طبقات انگل بار سنگينى بر دوش جامعه محسوب مىشدند ؛ در حالىكه طبقهء وسيع كشاورزان و پيشه‌وران فعاليتهاى ثمربخش اقتصادى و اجتماعى را به عهده داشتند . » « 1 »\r\n« در بين اصناف و پيشه‌وران آن روزگار ، مقررات و نظامات خاصى حكومت مىكرد .\r\nاتحاديه‌هاى صنفى گروه‌بنديهايى بود بسته و محدود ؛ به اين معنى كه افراد غيرمسيحى ، نظير يهوديان ، را در اتحاديه نمىپذيرفتند .\r\nاز طرفى بين ارباب حرفه‌ها ، حايلها و موانعى وجود داشت ، و سلسله مراتب ظريفى بين استادكاران و همكاران و شاگردان ، حكومت مىكرد و براى رسيدن به مرحلهء استادى ، گذراندن امتحان ضرورى بود . بين استادان حرفه‌ها مساوات برقرار و فعاليتهاى تبليغاتى ممنوع شده بود . بين اعضاى صنف ، معاضدت و همكارى وجود داشت . به كيفيت كالا بيش از كميت اهميت مىدادند و استادكاران بر روى مصنوعات و محصولات خود ، مهر و نشان خاصى مىگذاشتند كه معرف لياقت و استادى كارگر بود ؛ و صنعتگر نوعى هنرمند محسوب مىشد .\r\nولى اين مقررات و نظامات ، با تغيير اوضاع اقتصادى و رشد بورژوازى و استقرار حكومت و فرمانروايى پول ، راه فساد و انحطاط سپرد و در نتيجه ، عصيانها و شورشهاى متعددى بوقوع پيوست . و علاوه بر اين مصائب ، و بلاهاى غيرمنتظره‌اى سير تكاملى جوامع غرب را براى مدتى دستخوش ركود ساخت . قحطى ( 1317 - 1315 ميلادى ) طاعون سياه كه جمعيت اروپا را به دو ثلث تقليل داد ، و جنگ صد ساله ( 1453 - 1328 ميلادى ) كه با اغتشاشات اجتماعى همراه بود و به فقر و فلاكت مردم روستانشين منتهى گرديد . ولى اروپاى در حال رشد ، از اين\r\n\r\n\r\n","description":"","footnote":"\r\n( 1 ) . تاريخ اقتصادى ، پيشين . ص 26 - 22 ( به اختصار ) .\r\n","page_name":" 738 ","page_number":746},
  {"content":"\r\n\r\nموانع ، پيروزمندانه گذشت . عهد رنسانس و تجديد حيات مادى و معنوى ، نخست در ايتاليا و سپس در فرانسه و سراسر ممالك اروپاى غربى آغاز گرديد . » « 1 » در اين عصر ، رفع موانع زندگى و بهبود بخشيدن به آن ، همواره در انديشهء بورژواها و هنرمندان بود .\r\n\r\nنظام پيشه‌ورى در غرب\r\n« اين نظام هنگامى بوجود آمد كه بر اثر پيدايش تدريجى امنيت در اروپاى باخترى ، اندك‌اندك ، جريان آزاد ثروت و نقل و انتقال انسانها ، لااقل در فواصل نزديك ، ميسر گرديد . اساس اين نظام ، وجود كارگران مستقل و آزادى است كه مالك ابزار و وسايل كار خود باشند . ممكن است اين پيشه‌وران آزاد ، چند مزد بگير بعنوان كاريار يا كارآموز داشته باشند . كار آنان جنبهء تخصصى دارد . محصول خود را در مقابل دريافت پول مىفروشند و مواد اوليه و وسايل كار مورد نياز خود را خريدارى مىكنند . بعبارت ديگر ، مبادلات پولى در نظام پيشه‌ورى وجود دارد .\r\nمركز كار اين پيشه‌وران معمولا در شهرهاست كه دسترسى به بازار را ميسر مىسازد و براى آنان ، مشترى فراهم مىآورد . معمولا پيشه‌وران متعلق به يك حرفه دور هم جمع مىشوند و يك نوع تمركز در فعاليت خود بوجود مىآورند . به اين ترتيب ، روستاييان به آسانى مىتوانند به آنان دسترسى پيدا كنند و نيازمنديهاى خود را برآورند .\r\nاساس كار اين پيشه‌وران بر هنر و تجربه نهاده شده كه معمولا ، نسل‌به‌نسل ، از اسلاف خود آموخته‌اند . آنها چندان در جستجوى ابداع نيستند . به ماشين و وسايل پيچيده نياز ندارند . معمولا طبق سفارشهاى قبلى كار مىكنند و سليقه و خواست مشتريان را خوب مىدانند . اين پيشه‌وران كه كار فنى خود را بر سنتهاى ديرين بنيان نهاده‌اند ، و در زندگى اجتماعى نيز چندان هوادار تحول و تغيير نيستند . بيشتر به كيفيت كار و محصول خود اهميت مىدهند تا به كسب منفعت .\r\nاين نوع زندگى اقتصادى ، در تمدنهاى مديترانه‌اى عهد عتيق از جمله يونان ، و طى قرون وسطى و عصر جديد ، تقريبا در همهء كشورهاى اروپاى باخترى وجود داشت ، و اكنون نيز با اندكى تغيير ، در بعضى از جوامع شرقى به چشم مىخورد « 2 » . »\r\n« سرمايه‌دارى ، بقاياى نظامهاى گذشته را به كلى از ميان نبرده اما آنها را دچار تغيير و تحول ساخته است . هنوز بسيارى از روستاييان ، قسمت مهمى از محصولات كشاورزى مورد نياز خود را توليد مىكنند . هنوز بسيارى از زنان ، مخصوصا در روستاها و شهرهاى كوچك ، لباسهاى خود را مىدوزند . هنوز خيلى از خانواده‌ها تعميرات كوچك خانگى را انجام مىدهند ، و حتى قسمتى از وسايل مورد نياز منازل خود را مىسازند . اين شيوهء « خوديارى » حتى در كشورى چون ايالات متحدهء امريكا ، كه داراى پيشرفته‌ترين سازمانهاى سرمايه‌دارى است ، وجود دارد . » « 3 »\r\n\r\n\r\n","description":"","footnote":"\r\n( 1 ) . همان . ص 28 - 27 .\r\n( 2 ) . اصول علم اقتصاد ، پيشين . ص 61 - 60 .\r\n( 3 ) . همان . ص 67 .\r\n","page_name":" 739 ","page_number":747},
  {"content":"\r\n\r\n\r\nسير تكاملى صنعت در غرب\r\nصنعت شيشه‌سازى در روم ، سير تكاملى خود را آغاز كرد . نخستين مصنوعات شيشه‌اى بسيار خشن و خيلى كم حاكى ماوراء بود ؛ ولى بقول پير روسو ، اين عدم شفافيت ، مانع از آن نگرديد كه انقلابى در منازل ايجاد كند . بجاى پارچه‌هاى روغن‌آلود ، كه سابقا در پنجره‌ها قرار مىدادند ، اكنون مىتوانستند شيشه را به كار برند . و اولين‌بار بود كه آدمى از پس آن ، جهان را بروشنى مىديد . ظاهرا در اواخر قرن سيزدهم ، براى علاج چشمهاى نزديكبين ، عينكى اختراع كردند .\r\nاستادان شيشه‌ساز ونيزى اسرار مصنوعات خود را هرگز بروز نمىدادند . با اين حال ، رموز اين هنر مكتوم نماند . فرانسويان در رشتهء شيشه‌سازى ، پيشرفت فراوان كردند و آثار هنرى آنان در كليساهايى كه بسبك گوتيك ساخته شده‌اند ، به چشم مىخورد . در همين دوران ، مينياتورسازان و تذهيب‌كاران و صحافان قرون وسطى ، باكى از اين نداشتند كه ماهها و حتى سالها وقت خود را صرف تزيين و تجليد كتاب واحدى كنند .\r\nدر همهء اين زمينه‌ها ، صنعت ، راهنما و كمك هنر گرديد . سهمى كه از مشرق‌زمين به اروپا رسيد ، اصلى و اساسى است . فى المثل ، در زمينهء ساختمان ظروف و فخارى ، اهل مغرب فقط خاك رس معمولى را مىشناختند و آن را در حرارت 1200 درجه مىپختند و با ورقه‌اى از لعاب ، سطح آن را مىپوشانيدند و انواع بدل چينى را بدست مىآوردند . ولى اين صنعت بدست فخاران اسپانيولى و فلورانس ، رو به تكامل رفت . « 1 »\r\nاز سال هزار ببعد ، همهء مردم ، مخصوصا هنرمندان غرب ، در راه برافراشتن كليساهاى بزرگ و باشكوه ، سعى و تلاش كردند و همانطور كه در ايران و ديگر ممالك اسلامى هنرمندان و پيشه‌وران نبوغ و ظرايف هنرى خود را در مساجد و مقابر و يادگارهاى مذهبى منعكس مىكردند ، در غرب نيز چنين علاقه و صميميتى در ايجاد كليساها بوجود آمد .\r\n\r\nتأثير رنسانس در رشد نهضت سرمايه‌دارى\r\n\r\nمقدمات نهضتهاى اقتصادى و اجتماعى\r\nچنان كه در صفحات پيش يادآور شديم ، از قرن دهم و يازدهم ميلادى ببعد ، بتدريج ، زيربناى اقتصادى جوامع پيشرفتهء غرب رو به تغيير نهاد . صنايع دستى محدودى كه در حوزهء قدرت فئودالها معمول بود ، جاى خود را به صنايع وسيع « مانوفاكتورى » سپرد و در نتيجهء بسط امنيت نسبى ، راهها تعمير و اصلاح شد . از چهارپايان ، مخصوصا از اسب و گاو ، با ابداع مالبندها و وسايل جديد ، در كار زراعت و حمل‌ونقل كالاها بهره‌بردارى بيشترى كردند .\r\n« از سال هزار ميلادى ، اين مسألهء غم‌انگيز همه‌جا مطرح بود كه چگونه آسيابها را به حركت درآوريم و چرخ چاه معدن‌ها را بگردانيم و به منظور آبيارى اراضى ، آب رودخانه‌ها يا چاهها را بالا بياوريم . » « 2 » با اينكه استفاده از آسيابهاى آبى و بادى در روم و ايران معمول\r\n\r\n\r\n","description":"","footnote":"\r\n( 1 ) . ر ك : تاريخ صنايع و اختراعات ، پيشين . ص 132 - 128 .\r\n( 2 ) . همان . ص 138 .\r\n","page_name":" 740 ","page_number":748},
  {"content":"\r\n\r\nبود ، ولى استفادهء وسيع از اين وسايل در قرنهاى سيزدهم و چهاردهم در اروپا نيز معمول گرديد .\r\nبقول پير روسو ، اگر آدمى نمىآموخت كه چگونه بايد از قواى طبيعى يعنى قدرت آب و باد استفاده كند ، انرژى حاصل از نيروى حيوانى ، تكافوى احتياجات را نمىكرد ، و ميزان تقاضا همواره بيش از عرضه بود . تجهيز قواى محرك طبيعى ، يعنى نيروى آب و باد ، ترقى قاطعى بود و دوران جديدى را در تاريخ بشريت افتتاح كرد ؛ زيرا اولا مقام آدمى را ترقى داد و نوع بشر را كه تا آن هنگام همچون موتور ساده‌اى به كار مىرفت ، به اداره‌كننده و بازرس ماشين تبديل ساخت . طولى نكشيد كه از نيروى آب ، براى موارد ديگر ، غير از آرد كردن گندم ، يعنى براى روغن‌كشى از گردو و زيتون نيز استفاده كردند . اين ماشينها يا آسياها در كنار مجارى آب رودخانه‌هاى سريع السير قرار داشتند . « 1 »\r\nغير از انواع آسيا ، كه بكمك كشاورزى آمد ، استفاده از قطب‌نما سبب گرديد كه ملاحان با اطمينان خاطر ، به مسافرتهاى دريايى اقدام كنند و با قاره‌ها و تمدنهاى جديد آشنا شوند .\r\nپس از آنكه بورژواها رشد كردند و پول وسيلهء مبادله گرديد ، لطمهء بزرگى به موقعيت و حيثيت ديرين نجبا و فئودالهاى بزرگ وارد آمد .\r\nدر نتيجهء اين پيروزيها و موفقيتهاى نسبى ، كه در كشاورزى و صنعت و تجارت نصيب مردم شده بود ، اروپاييان توانستند ، بيش از پيش ، به مسائل اجتماعى و مذهبى بينديشند . علاوه - براين ، شكست اروپاييان از مسلمين در جنگهاى صليبى و آمدورفت ملل مختلف اروپايى به مصر و شام ، و خلطه و آميزش اروپاييان با مسلمانانى كه از لحاظ تمدن و سطح فرهنگ در مراحل عاليترى سير مىكردند ، به باز شدن چشم و گوشها و بيدارى ملل غرب كمك كرد ؛ و چنان كه گفتيم ، در زمينهء فلاحت و صنعت ، غربيان مطالب گوناگون و متنوعى از شرقيان آموختند و در زندگى اقتصادى به كار بستند .\r\nعلاوه بر اين ، از قرن دوازدهم و سيزدهم ميلادى ، افكار الهام‌بخش فلاسفه و متفكرين يونانى و جهان اسلام به جوامع فرهنگى غرب راه يافت . صنعت تهيه كاغذ را غربيان از شرقيان آموختند و با اختراع فن چاپ در آلمان ، انتشار كتب امكان‌پذير شد ، و بتدريج ، محافل علمى و دانشمندان به انتشار آثار فكرى يونانيها و مسلمانان و ترجمهء آثار افلاطون و ارسطو و زكرياى رازى ، ابن سينا و ابن رشد همت گماشتند ، و به انقلاب فكرى ، اجتماعى و اقتصادى ملل غرب كمك كردند .\r\n\r\nافكار و انديشه‌هاى اقتصادى و اجتماعى در قرون وسطى\r\n« در دورهء قرون وسطى ، طرز فكر مردم با امروز فرق فراوان داشت .\r\n« كار كردن به منظور پيشرفت‌دادن كارگر ، در نردبان اجتماعى نبود .\r\nو كسى براى تهيهء پول و مال‌اندوزى ، كار نمىكرد . مقدار كار يك كارگر براى دوختن يك جفت كفش ، به او اجازه نمىداد كه كالا ، يعنى حاصل دسترنج خود را طبق قانون عرضه و تقاضا به مشترى عرضه كند ، بلكه قيمت كفش\r\n\r\n\r\n","description":"","footnote":"\r\n( 1 ) . ر ك : همان . ص 143 - 139 .\r\n","page_name":" 741 ","page_number":749},
  {"content":"\r\n\r\nثابت بود ، يعنى ارزش مواد خام و آن مبلغ پولى را كه براى زندگى كارگر ( در حد زندگى معمولى او ) در مدت دوختن كفش لازم بود و مقدار جزئى كه بابت مزد فروشنده به او مىدادند ، به حساب مىآوردند و قيمت كفش را معين مىكردند . براى تضمين اين سياست اقتصادى ، بازرگانان و پيشه‌وران متشكل مىشدند ، و در اين مجامع ، قيمتها و موازين را معين مىكردند و به كارگران و استادكاران جديد ، اجازهء ورود به حرفه را مىدادند . براساس رسم و سنت ، سهميهء كار را تعيين مىكردند . در آن دوره ، هيچ پول و اعتبارى وجود نداشت كه كسى كار خود را توسعه دهد ، و از آن استفاده كند . چنان كه اشاره كرديم ، طبق فرضيه و نظريهء « آگويناس » بهره گرفتن بابت پولى كه به قرض داده شده بود ، در حكم گرفتن چيزى « بابت هيچ » تلقى مىگرديد . » « 1 »\r\nدر جامعهء طبقاتى قرون وسطى ، مردم فكر مىكردند كه هر فرد كارى را كه خداوند وى را بر آن گماشته است ، انجام مىدهد . قيمت كالا ثابت بود و بر اصل عرضه و تقاضا مبتنى نبود .\r\nمردم آن دوران به تحول و پيشرفت و دگرگونى معتقد نبودند بلكه چنين مىانگاشتند كه عالم در اساس تغييرناپذير است و سرنوشت انسان را خدا در آسمان براى هميشه تعيين كرده است .\r\nبراساس اين توهمات ، مردم آن دوران روحى آرام و قانع داشتند . مردم قرون وسطى مانند مردم زمان ما ، به امكان فهم و تسلط بر دنياى مادى معتقد نبودند . مفهوم پيشرفت در ذهن آنان نبود . مردم آن روزگار توقع آسايش و تجمل نداشتند . و در اين انديشه نبودند كه بوسيلهء « تلقيح » از گرفتارى آبله برهند . توقع جاده‌هاى خوب و بطور خلاصه انتظار هزارها چيز ديگر كه ما ضرور مىدانيم ، نداشتند . به مفهوم و معيار زمان ما ، مردم به زندگى دشوار و تحمل سختى و عدم اطمينان خوگرفته بودند . با اين حال نبايد تصور كرد كه مردم قرون وسطى ، هيچگونه توقعى نداشتند يا هيچوقت از زندگى ناراضى نبودند ؛ مثلا زندگى با زن بدزبان همانقدر كه در قرن بيستم دشوار است ، در قرن سيزدهم نيز جانكاه بود ، اما در هيچيك از طبقات جامعه ، شوهر به فكر آن نمىافتاد كه زن يا عذاب روحى خود را طلاق دهد . به نظر مردم آن دوران ، عقد ايشان در آسمان بسته شده بود ؛ چنين عقدى قابل تغيير و انحلال به نظر نمىرسيد .\r\n« مسيحيت به مردم قرون وسطى ، فقط وعدهء زندگى بهتر را در دنياى ديگر نمىداد بلكه به زندگى عارى از اطمينان و تأمين آنان معنا و مفهوم روحانى مىبخشيد . آنان از احساس ضعف ، ناراحت نمىشدند ، خدا را مسؤول نمىشمردند به نظام ظالمانهء عصر خويش كمتر اعتراض مىكردند ، بلكه هرچه بر سر آنان مىآمد ، چون مسلمانان ، مشيت الهى مىشمردند . » « 2 »\r\nاز نظر سياسى نيز سعى براين بود كه نظام اجتماعى و طبقاتى همچنان پايدار بماند .\r\nبا وجود اين ، عقربك تكامل اقتصادى جامعهء بشرى متوقف نگرديد و چنان كه در صفحات پيش گفتيم ، « در اواخر قرون وسطى ، كارگران ابزارهاى خود را بهتر كردند و در كار كشف و اختراع جديد شركت جستند . برخى از بازرگانان پول فراوان انباشتند و آثار رقابت ، تجاوز و فساد آشكار شد . در علوم و صنايع و هنرها ، پيشرفتهاى واقعى آشكار گرديد . در كشاورزى\r\n\r\n\r\n","description":"","footnote":"\r\n( 1 ) . تاريخ تمدن غرب و مبانى آن در شرق ، پيشين . ج 1 ، ص 247 - 247 ( به اختصار ) .\r\n( 2 ) . همان . ص 267 - 266 ( به اختصار ) .\r\n","page_name":" 742 ","page_number":750},
  {"content":"\r\n\r\nو معدن كاوى و فلزكارى و ديگر صنايع ، گامهايى به جلو برداشته شد ؛ ساعتهاى دقيق و آلات ديد ، و قطبنما از دوران اخير قرون وسطى بيرون آمده‌اند . مطالعه در نجوم و كيمياگرى و رياضيات زمينه را براى پيشرفت علوم جديد فراهم كرد . » « 1 »\r\nمبارزه با حكومت فردى و استبدادى ، هرچند از قرون وسطى تاكنون تغييرات فراوان كرده است ولى اصل و بنيان آن از قرون وسطىست ، و نجبا و اشراف انگلستان در قرن سيزدهم يعنى هفت قرن پيش ، شاه خود را مجبور به امضاى فرمان كبير يا « ماگناكارتا » كردند و عملا به حكومت فردى و استبدادى پايان بخشيدند . اين پيروزى سياسى موجب امنيت سياسى و اقتصادى در سرزمين انگلستان شد و در پناه آن ، اقتصاديات انگلستان قبل از ديگر كشورها در راه ترقى و پيشرفت گام نهاد . به نظر متفكرين قرون وسطى ، تساوى كامل در روى زمين امكان‌پذير نيست ، يك نفر رهبان انگليسى به نام ژان ساليس برى در كتاب سياستمدار كه در حدود 1180 - 1115 تأليف كرده است ، راجع به طبقات مختلف مردم چنين اظهارنظر مىكند :\r\n« . . . پادشاه در رأس هيأت جامعه قرار دارد ، سنا ( هيأت مقننه ) در حكم قلب است ؛ قضات و ولات در حكم چشم و گوش و زبانند ؛ مأموران و سربازان دستها هستند ؛ مأموران مالى امعاء و احشاء ؛ و دهقانان چون پاها هستند كه همواره به زمين مىسايند . » اين فرضيهء اجتماعى سخت مورد علاقهء كسانى است كه مخالف تغييراتند ، زيرا كه مسلم است كه هيچگاه پا سعى نمىكند جاى مغز را بگيرد و دست نسبت به چشم حسادت نمىورزد . كشاورز ، آهنگر ، بازرگان ، و وكيل و كشيش و خود شاه هريك به كارى از كارهاى خدا گماشته شده‌اند . » « 2 »\r\nبا وجود اين انديشه‌هاى غيرعلمى و ارتجاعى جنبش بورژوازى در غرب در حال پيشرفت بود . امپراتورى بيزانس از بركت موقعيت اقتصادى و ترانزيتى كه داشت بسوى تكامل و ترقى قدم مىگذاشت « و از چهار جهت جغرافيايى ، كشتيها به آن سرزمين كالا مىآوردند . از كشورهاى اطراف ساحل درياى سياه ، خز و پوست ، و از قفقاز غلات و نمك و شراب و برده ، مىآوردند . از هندوستان و سيلان و شام و عربستان ، ادويه و سنگهاى قيمتى و ابريشم ، و از افريقا برده و عاج و از مغرب‌زمين و بخصوص ايتاليا ، بازرگانانى كه به خريدن اجناسى كه در قسطنطنيه به فروش مىرسيد ، مشتاق بودند ، غالبا فرآورده‌هاى صنايع امپراتورى را به قسطنطنيه وارد مىكردند .\r\nخود امپراتوران بيزانس ، تا مدتى كه مىتوانستند ساختن و فروش پارچه‌هاى ابريشمى و رنگ ارغوانى و زردوزى را در انحصار خود درآوردند ، زيرا كه در آن موقع ، هيچيك از اين اجناس تجمل صرف نبود ، بلكه براى مقامات روحانى ، دولتى ، چه در غرب و چه در شرق ، از لوازم حتمى بشمار مىرفت . عمل آوردن ابريشم كه مدتها مكتوم و مخصوص ايرانيان بود اسرار آن به همت دو رهبان ، به امپراتورى بيزانس منتقل گرديد . آنها ظاهرا تخم كرم ابريشم را كه در عصاى مجوفى پنهان كرده بودند . براى امپراتور آوردند و به كشاورزان آموختند كه اين كرمها بايد از برگ تود ( توت ) تغذيه كنند . پس از سالى چند ، صنعت ابريشم - سازى رونق گرفت و عايدى كلانى نصيب امپراتورى بيزانس گرديد . ثروتمندان توانستند\r\n\r\n\r\n","description":"","footnote":"\r\n( 1 ) . همان . ص 250 - 249 ( به اختصار ) .\r\n( 2 ) . ر ك : همان . ص 246 .\r\n","page_name":" 743 ","page_number":751},
  {"content":"\r\n\r\nشخص خود و خانه‌هاى خود را تزيين كنند . بسيارى از بازرگانان و پيشه‌وران متوسط ، راهى براى امرار معاش بدست آوردند و سيل درآمد ابريشم به امپراتور امكان داد كه ماليات طبقات پايين را كمتر كند . امپراتور غير از نظارت به ابريشم ، صدور طلا را نهى كرده بود و اين اقدام مسلما به منظور جلوگيرى از كاهش ذخيره طلاى امپراتورى به عمل آمده بود ؛ و يكى از علل دوام و پيشرفت امپراتورى در فاصلهء بين قرن چهارم تا يازدهم ميلادى ، اين بود كه هيچگاه عيار مسكوك كم يا زياد نشد ، و سكه‌هاى طلاى بيزانس در سراسر كشورهاى مديترانه و حتى در مشرق‌زمين ، اعتبار و ارزش خود را از دست نداد ، و در مدت 800 سال اين پول وضع ثابتى داشت .\r\nثروت بيزانس مورد توجه و حسد تمامى مسافران و بخصوص مسافران غربى قرار گرفت ؛ زيرا زندگى روستايى و فقرآميز آنان ، در نقطهء مقابل فروزندگى و درخشش بورژوازى در پايتخت امپراتورى قرار داشت ، غير از لباسهاى ابريشمين و زردوزى كه مخصوص طبقات ممتاز بود ، كاخها و كليساهايى كه با موزائيك و ستونهاى كنده‌كارى شده و جواهرنشان آراسته بودند ، جلب‌نظر بينندگان را مىكرد . نكته‌اى كه توجه به آن ضرورى است اين‌كه در پس آن شكوه ظاهرى حقايق اقتصادى استوار قرار داشتند . اين حقايق عبارت بودند از :\r\nبازرگانى و صنعت رو به ترقى ، كه عوايد آن به ماليهء مملكت مىرسيد و از محل اين درآمدها دولت برنامه‌هاى اقتصادى و اجتماعى و حوائج نظامى و سياست جهانى خود را تنظيم مىكرد و در پناه اين سياست بود كه امپراتورى 800 سال به حيات خود ادامه داد . » « 1 »\r\nدر سراسر تاريخ بيزانس ، منابع درآمد دولت بطور كلى تغيير نكرد اموال امپراتورى و دولتى فقط از مزارع بزرگ و دهكده‌هاى مخصوص و گاودارى تأمين نمىشد ، بلكه معادن طلا و نقره و رگه‌هاى مرمر و كانهاى مايع كه قبلا متعلق به افراد ثروتمند بوده و پس از مغضوب شدن ايشان ، مصادره مىشد ، يا از سلاطين مغلوب مىگرفتند ، نيز قسمتى از اموال را تشكيل مىدادند . از مالياتهاى گوناگون نيز درآمدى حاصل مىشد ؛ از قبيل ماليات بر اراضى و افراد ، و فروش و منافع و واردات و صادرات و ارث .\r\nتا قرن هفتم ميلادى ، طرز معمول ماليات بر اراضى و افراد همان بود كه ديو كليتان مقرر كرده بود و بموجب اين روش ، اراضى امپراتورى به واحدهايى به نام « يوغ » تقسيم شده بود ؛ و هر يوغ عبارت بود از آن مقدار زمينى كه آذوقهء يك كشاورز زحمتكش را بدهد . هر يوغ براى آنكه بعنوان واحد زمين ماليات بدهد ، بايست كشاورزى در آن كار مىكرد ؛ و هر كشاورز براى آنكه بتواند ماليات بپردازد ، بايست يوغى مىداشت كه در آن كار كند . در دورهء كمى كارگر ، دولت مجبور مىشد براى كشت و زرع هر يوغ ، كسى را پيدا كند و گرنه درآمد به دست نمىآمد .\r\nهمين مفهوم بود كه به بسته كردن كشاورزان به خاك و به انحطاط تدريجى كشاورزان و تبديل آنها به سرف منجر گرديد . طبعا مالكان عمده از اين دستگاه استفاده مىكردند ؛ چون براى دولت آسانتر آن بود كه قطعات عظيم زمين را به ايشان اجاره دهد و تهيهء كارگر را به خود ايشان\r\n\r\n\r\n","description":"","footnote":"\r\n( 1 ) . همان . ص 275 - 274 ( به اختصار ) .\r\n","page_name":" 744 ","page_number":752},
  {"content":"\r\n\r\nواگذارد . . » « 1 »\r\nسياست دولت در اخذ ماليات چندان مقرون به عدل و انصاف نبود ؛ مخصوصا پس از پيشروى اعراب و از دست رفتن مصر و شام ، تحميلات مالياتى بر كشاورزان فقير فزونى گرفت .\r\nاز لحاظ مالياتى ، هر جامعهء دهقانى يك واحد تلقى مىشد . پس از آنكه بازرسان مالياتى ماليات منطقه را معين مىكردند ، جامعهء كشاورزان مسؤول پرداخت ماليات بود و براساس اين سنت ظالمانه ، اگر كشاورزى فقير بود يا مزرعه خود را ترك گفته بود ، همسايهء او مجبور بود ماليات او را نيز بپردازد . غالب اوقات ماليات گردآورى نمىشد و دولت ملك را ضبط مىكرد و به ديگرى مىفروخت يا اجاره مىداد .\r\nدر حدود قرن دهم و يازدهم ميلادى ، قدرت مالكان بزرگ فزونى گرفت و اين گروه ، روزبروز ، با خريد يا تصرف اراضى كشاورزان زيردست ، بر حوزهء نفوذ خود مىافزودند . و در زمان امپراتورى بازيل دوم ( 1025 - 976 ميلادى ) بيش از هر وقت ، براى واژگون كردن اين روش تلاشهايى به عمل آمد . وى در پناه قانونى كه خود تدوين كرده بود : « قانون جديد امپراتور پرهيزكار بازيل جوان ، در لعن آنان كه خود را از جيب فقرا غنى مىسازند » دست به يك رشته اقدامات عملى زد و در طى مسافرتهاى خود ، به شكايات كشاورزانى كه زمينهاى آنها را زبردستان تصرف كرده بودند رسيدگى كرد و زمينها را به مالكان اصلى بازگردانيد . چند سال پس از مرگ « بازيل » ، بار ديگر قدرت مالكان بزرگ تجديد گرديد . « 2 »\r\nبا رشد فئوداليسم ، از قدرت دولت مركزى كاسته شد و در بيزانس در مورد واگذارى زمين به فئودالها همان جرياناتى بوقوع پيوست كه كمابيش در اروپا و خاورميانه نيز رخ داد . « در همان اوايل قرن يازدهم ، مىبينيم كه امپراتور ، زمينى را به يكى از اميران مىسپارد تا آن را در ازاء خدمات نظامى اداره كند . همچنين در قرن يازدهم و دوازدهم ، در سرزمين بيزانس ، امپراتوران به عمال خود مزايايى مىدادند ، يعنى ملك معينى را از ماليات معاف مىكردند و ورود مأمورين امپراتورى را به خاك آن ملك نهى مىنمودند و به صاحب آن ملك اجازه مىدادند كه خود مجرى عدالت باشد . در شهرها مأموران انتظامى امپراتور يا فرماندهان پادگانها بيشتر اوقات ، سلسله‌هاى كوچكى تشكيل مىدادند و عملا بطور مستقل حكومت مىكردند . تباهى اقتصادى و بينوايى اجتماعى ، دوشادوش فئوداليزم سياسى ، پيش مىرفت و هرچه قرن دوازدهم به قرن سيزدهم نزديكتر مىشد ، بر اين بىتوانى و تباهى افزوده مىگرديد .\r\nتجديد ارزيابى براى تعيين ماليات ، فرصت نامحدودى براى گرفتن رشوه ، در اختيار ارزيابان مىگذاشت . اين عده خوراك و مسكن و هديه و رشوهء نقدى مىپذيرفتند و موافقت مىكردند كه مبلغ معينى را به خزانه تحويل دهند ؛ و آن‌وقت تفاوت بين اين مبلغ و آنچه را از ماليات‌پرداز مىگرفتند به نفع خود ، ضبط مىكردند . گله‌هاى گاو را به اين بهانه كه براى كار كردن در خالصه‌هاى دولت لازمند ضبط مىكردند ، و بعد همان گاوها را به مالكان گاو\r\n\r\n\r\n","description":"","footnote":"\r\n( 1 ) . همان . ص 291 .\r\n( 2 ) . ر ك : همان . ص 293 - 291 .\r\n","page_name":" 745 ","page_number":753},
  {"content":"\r\n\r\nمىفروختند ، و پول آن را براى خود نگاه مىداشتند . مالياتهاى ديگرى كه به نام دفاع از كشور ، مىگرفتند ، فرصت ديگرى براى ايراد فشار به مردم بود . در چنين شرايطى دزدان دريايى از ضعف حكومت استفاده مىكردند و نه تنها كشتيهاى تجارى بلكه مردم ساكن سواحل را نيز غارت مىكردند . بسيارى از ساكنان روستاها و دهقانان آزاد در نتيجهء فشار مستمر مأمورين مالياتى ، مزارع خود را ترك گفته راهى شهرها مىشدند و اين وضع به تباهى اقتصاد مملكت و ضعف عمومى دولت منتهى گرديد . » « 1 »\r\nدر جريان وقايع تاريخى قرن سيزدهم ببعد ، روز بروز ، امپراتورى بيزانس به شكست قطعى نزديك مىشد و تركان عثمانى كه مردمى جنگجو و سرزنده بودند با غارت و تجاوز به مناطق مختلف امپراتورى بيزانس ، موقعيت خود را محكم مىكردند ؛ ولى چنان كه در جلد دوم يادآور شديم ، حملهء تيمورلنگ و شكستى كه از اين رهگذر به تركان وارد آمد ، پيشرفت سربازان عثمانى را مدت نيم قرن به عقب انداخت . با جلوس سلطان محمد دوم در سال 1451 ، بر اريكه سلطنت ، مقدمات سقوط قسطنطنيه و زوال قطعى امپراتورى بيزانس فراهم گرديد . « 2 » دولت عثمانى از 1453 تا 1699 دوام يافت و مانند ديگر كشورهاى متجاوز ، از راه جنگ و خونريزى ، شبه جزيرهء بالكان و قسمتى از اروپاى مركزى را به حيطهء نفوذ خود افزود ؛ ولى تركان عثمانى به علت جمود مذهبى و فكرى و دوام حكومتهاى استبدادى ، هيچ قدمى در راه سعادت خود و ملل تابع امپراتورى برنداشتند . زندگى مردم در زير سيطرهء نامحدود سلطان و وزراء و عمال آنها اداره مىشد . اخلاق سلطان و طرز فكر او برحسب اينكه تحت نظر چه كسانى تربيت شده باشد فرق مىكرد . وزيران بر شوراى دولت رياست داشتند ، و اگر مورد اعتماد سلطان قرار مىگرفتند مىتوانستند در مسائل سياسى تصميمات مهمى اتخاد كنند .\r\nمأموران مالى از نظر تماسى كه با مردم داشتند در دستگاه ديوانى موقعيت ممتازى كسب كرده بودند . اخذ جزيه از مسيحيان و دريافت يك عشر تمامى محصول و كليهء مالياتهايى كه در حكومت بيزانس از تجار و ديگر طبقات اجتماعى مىگرفتند به عهده آنان بود .\r\nغير از ديوانخانه يا دار الانشاء كه زير نظر مستقيم سلطان اداره مىشد ، حكام شرع كه مسائل قضائى و شرعى را حل و تصفيه مىكردند ، موقعيت ممتازى داشتند . يك ثلث اراضى دولتى بعنوان خالصه و يا موقوفه ، زير نظر آنان ، و حمايت از مساجد و مؤسسات خيريه يا تربيتى و حتى كاروانسراها و حمامهاى عمومى با آنان بود . به اين ترتيب ، علما و مفتيان موقعيت اجتماعى و سياسى ممتازى داشتند و مفتى اسلامبول بعد از وزير اعظم از مهمترين مزاياى سياسى و اجتماعى برخوردار بود . و شيخ الاسلامها و مفتيان متنفذ بر قدرت مطلقهء سلطان نيز نظارت مىكردند و مىتوانستند سلطان را به نام تخطى از قوانين شرع ، محكوم كنند .\r\nقدرت نامحدود مفتيان سبب گرديد كه عناصر ترقيخواه عثمانى در قرن شانزدهم و هفدهم ، نتوانند دوشادوش ملل غرب ، در راه تغيير قوانين و نظامات اجتماعى و اقتصادى\r\n\r\n\r\n","description":"","footnote":"\r\n( 1 ) . همان . ص 335 - 334 ( به اختصار ) .\r\n( 2 ) . ر ك : تاريخ اجتماعى ايران ، پيشين . ج 2 ، ص 370 .\r\n","page_name":" 746 ","page_number":754},
  {"content":"\r\n\r\nقدمى بجلو بردارند مفتيان مسلمان‌نما با هرگونه تحول و تغييرى مخالف بودند و به همين علت ، تركان عثمانى تا قرن هيجدهم ، با قوانين جامد و منحط قرون وسطايى ، به حيات خود ادامه مىدادند و به علت عدم تحرك و انعطاف‌ناپذيرى ، از جوامع غرب عقب ماندند . عثمانيها با آنكه منطقه وسيعى را از راه جنگ به حيطهء قدرت خود افزوده بودند ، كليهء نامسلمانان را يونانى واجنبى تلقى مىكردند و به آنان امكان همكارى و شركت در خدمات اجتماعى نمىدادند . همين عامل يعنى تعصب و جمود زمامداران و مداخلهء روحانيان در امور سياسى ، به شكست دولت عثمانى كمك كرد . انحطاط و عقب‌نشينى سياسى و نظامى عثمانى از سال 1566 آغاز گرديد . لشكريان گاه‌وبيگاه سر به شورش برمىداشتند و سلاطين و شهرياران خود را خلع مىكردند . ايرانيان از آشفتگى اوضاع استفاده كردند و بار ديگر بغداد را پس گرفتند . در سال 1622 سفير انگليس به دولت خود نوشت : « امپراتورى ، مانند موجودات پير ، بر اثر چندين گرفتارى ، بيمار شده است . تمامى قلمرو سلطان بر اثر فقدان عدالت و ظلم‌وجور ، عارى از سكنه شده است . اين وضع چنان شدت يافته است كه در بهترين نقاط امپراتورى يعنى يونان و آناتولى ممكن است روزها سوارى برود و يك دهكده پيدا نكند كه اسب خود را در آن غذا دهد .\r\nدرآمد چنان تقليل يافته است كه وسيله‌اى براى پرداخت مواجب سربازان و باز نگاهداشتن ديوان نيست . » به علت همين نابسامانيها ، حتى در قرن نوزدهم نيز عثمانى را مرد بيمار اروپا ، مىخواندند .\r\nتلاشهاى سلطان مراد چهارم ( 1640 - 1623 ميلادى ) و وزيران خاندان « كوپرولو » و سياست خشن و وحشيانهء آنان ، چندى « مرد بيمار اروپا » را از مرگ قطعى رهايى بخشيد .\r\nنخستين وزير كوپرولو ، ظرف 5 سال ، 36 هزار نفر را اعدام كرد ؛ بطريق يونانى را به اين گناه كه در نامهء خصوصى خود پيش‌بينى كرده بود كه مسيحيت اسلام را مغلوب خواهد ساخت ، به دار آويخت . آرتش ، نيروى دريايى را تقويت كرد و طغيانها را موقتا سركوب كرد . كوپرولوى دوم ، بعضى از مناطق از دست رفته را بار ديگر تصرف كرد . حتى در سال 1863 تركان بار ديگر به قلب اروپا رخنه و وين را محاصره كردند . ولى اين‌بار ، تركها كه دچار ضعف سياسى ، اقتصادى و اجتماعى بودند به سختى شكست خوردند و اروپا كه در راه رشد اقتصادى و اجتماعى بود ، دست به حمله متقابل شديدى بر ضد تركان زد و تركها را به زانو درآورد .\r\nدر سال 1699 ، عثمانيها رسما به فتوحات اتريشيها ، لهستانيها ، و ونيزيها و روسها گردن نهادند .\r\nاز اين پس ، دول اروپاى غربى از تركها بيمى نداشتند . « 1 »\r\nاز نيمه دوم قرن نوزدهم ببعد تركها موقعيت نظامى خود را از كف دادند و مانند ايرانيان زير نفوذ سياسى ، اقتصادى و نظامى غرب قرار گرفتند . در همان دورانى كه تركان عثمانى ، بدون توجه به وضع ملل تابع ، در فكر كشورگشايى ، نامجويى و غارتگرى بودند ، در غرب ، بيشتر به مسائل اقتصادى و اجتماعى و سعادت و بهروزى مردم توجه مىكردند ؛ در راه بهبود وسايل فنى و افزايش محصولات و فراورده‌هاى صنعتى سعى و تلاش مىكردند .\r\nهريك از كشورهاى صنعتى ميكوشيد از واردات بكاهد و بر ميزان صادرات خود بيفزايد و\r\n\r\n\r\n","description":"","footnote":"\r\n( 1 ) . ر ك : تاريخ تمدن غرب و مبانى آن در شرق ، پيشين ج 1 ، ص 348 - 341 .\r\n","page_name":" 747 ","page_number":755},
  {"content":"\r\n\r\nطلا و ذخاير ارزى خود را بيهوده از كف ندهد و از نيروى خلاق مردم در راه بهبود وضع صنعت و كشاورزى استفاده نمايد .\r\nدر حالىكه در غرب به مسائل ملى و اجتماعى و اقتصادى مىانديشيدند ، در ايران از ديرباز مخصوصا از قرن دوازدهم هجرى ( قرن 18 ميلادى ) ببعد تمام فكر زمامداران متوجه دوشيدن ملت بود . انحطاط اقتصادى ايران از آغاز قرن دوازدهم ، يعنى از دوران زمامدارى آخرين شهرياران صفوى ، آغاز گرديد و در دوران قدرت نادر و بازماندگان او فشار اقتصادى به اكثريت فزونى گرفت . فقط در دوره كريم خان زند 15 سالى مردم نفس راحتى كشيدند ؛ ولى با مرگ اين شهريار مردم دوست ، بار ديگر ، دوران تعدى و تجاوز آغاز گرديد . آقا محمد خان و بازماندگان او نيز كمترين توجهى به وضع ملت ايران نداشتند و از بيدارى و رستاخيز ملل اروپايى و جرياناتى كه در جوامع غربى در زمينه‌هاى اجتماعى و اقتصادى روى مىداد به كلى بى خبر بودند چنان كه قبلا اشاره كرديم ، در اروپا از قرن پانزدهم ببعد ، مسائل گوناگون اقتصادى مورد توجه مردم ، و زمامداران كشورها قرار گرفته بود . « در نيمهء اول قرن پانزدهم ، يك تن انگليسى گمنام در رسالهء منظومى ، از اين‌كه انگلستان كالاهاى مورد نياز را از اسپانيا و ونيز و فلورانس وارد مىكند اظهار تأسف مىكند و با صراحت مىنويسد : انگليسها بهتر است كالاهاى انگليسى را خريدارى كنند و نگذارند بازرگانان ايتاليايى چشمان ايشان را با كالاهاى قلب خود خيره سازند . » كشورهاى غربى براى نگاهدارى غذا مدتها بود از اسپانيا و ايتاليا و آلمان نمك وارد مىكردند و براى مزه‌دار كردن غذاها ، خريدار ادويه شرقى بودند . خزهاى اروپاى شرقى و پشم انگليس و اسپانيا و پارچه‌هاى پشمى فلاندر و ايتاليا بازار خوبى داشت . در اواخر قرون وسطى ، ذخيره غذاهاى گوارا و لباسهاى راحت ، روزبروز زيادتر مىشد ؛ مثلا ماهى نمكسود غذاى ارزانى بود كه از گنديدن نيز در امان بود . در قرن چهاردهم در شيلات سواحل بالتيك ، بين دانمارك و سوئد ، در اين رشته ترقى فاحشى روى داد .\r\nطبق گزارش يك مسافر ، شيلات بالتيك در فصل كوتاه عبور ماهيهاى كوچك مخصوص آن ناحيه ، سيصد هزار نفر را براى صيد و نمكسود كردن و ساختن بشكه‌هاى مخصوص حمل آن ماهيها استخدام مىكرد .\r\nدر قرن چهاردهم و قرن پانزدهم ، بازرگانان غربى ، ترتيبات و تشكيلات منظمتر ، و بهترين سازمان تجارى خود را پديد آوردند . بهترين معرف اين دوران تاريخى ، شهرهاى « هانسه آتيك » و شهرهاى بازرگانى ايتاليا هستند . در اتحاديهء هانسه‌آتيك ، مىتوان از شهرهاى لوبگ ، هامبورگ ، برلين و انتزيك نام برد . ولى دوران شكفتگى اقتصادى شهرهاى آلمان ، چندان نپاييد و در ميدان رقابت ، بازرگانان هلند ، انگلستان و پرتقال بر اتحاديهء هانسه‌آتيك پيشى گرفتند . در اطراف مديترانه از شهرهاى ونيز ، ژن ، لوكا ، پيزا ، فلورانس ، ميلان و در جنوب فرانسه شهرهاى ناربن ، مونپليه و مارسى ، و در اسپانيا بارسلن ، از موقعيت اقتصادى و بازرگانى مهمى برخوردار بودند . در ميان شهرهاى تجارى سابق الذكر ، شهر ونيز چون ستارهء درخشانى خودنمايى مىكرد . جمهورى ونيز با ساختمانهاى بسيار عالى و سازمان حكومتى ممتازى كه داشت ، مىتوانست به تجارت ، نظم و نسق بخشد . كشتيهاى باريكى كه بوسيلهء شراع و پارو حركت مىكردند ، بتدريج از نظر فنى تكامل يافتند . در قرن پانزدهم ، اين كشتيها ، 25 تن\r\n\r\n","description":"","footnote":"","page_name":" 748 ","page_number":756},
  {"content":"\r\n\r\nمحموله را جا مىدادند . البته امروز ظرفيت كشتيهاى بارى را به واحد هزار تن مىسنجند ولى بايد در نظر داشت كه كشتيهاى ونيزى حامل كالاهاى كم‌وزن و پربها بود . از دفاتر مربوط به اوايل قرن پانزدهم ، چنين استنباط مىگردد كه تقريبا سالى 45 كشتى به حمل‌ونقل مشغول بودند كه از آن ميان ، چهار كشتى به فلاندر ، چهار كشتى به شهر بيروت ، سه كشتى به درياى سياه ، سه كشتى به اسكندريه ، دو كشتى به فرانسه و دو يا سه كشتى حامل زائران به حيفا مىرفته‌اند . » « 1 »\r\nگرمى بازار تجارت به رواج صنعت كمك مىكرد . در شهرهاى صنعتى ايتاليا و فلاندر ، صنعت پارچه‌بافى اهميت فراوان كسب كرده بود . در كارخانه‌ها كارگران زيادى كار مىكردند و محصول فراوانى به بازار عرضه مىكردند ، و از اين راه سرمايه‌داران سود كلانى بدست مىآوردند . در اوايل قرن چهاردهم ، دويست تن از سرمايه‌داران ، پشم فلورانس را در انحصار خود داشتند ، و در حدود صد هزار قطعه پارچه محصول سالانه آن بود كه بوسيلهء سى هزار كارگر آمادهء بازار مىشد . در اين ايام ، كار با دست انجام مىگرفت و هنوز ماشينهايى كه با قوهء بخار يا فشار آب كار كند كشف نشده بود . صنعت و تجارت بدون مؤسسات بانكى نمىتوانست به فعاليت خود ادامه دهد . فعاليت اقتصادى بانكها در اين دوره ، شايان دقت است . منفعت وام بسيار زياد بود . گاه قدرتمندان و پادشاهان ممكن بود قرضى بگيرند ولى با سوءاستفاده از قدرت ، قرض خود را منكر شوند . ميزان بهره در مواردى ، به 266 درصد در سال مىرسيد . در سال 1420 ، دولت فلورانس كوشش بيهوده‌اى به كار برد تا حداكثر نرخ بهره را به بيست‌درصد محدود كند . مصرف قرض گوناگون بود : پادشاهان پاپها و حكمرانان پول را براى جنگ و ادارهء دستگاه خود لازم داشتند ، در حالى كه بازرگانان پول را براى فعاليتهاى بازرگانى ، مسافرت و ديگر امور مربوط به شغل خود لازم و ضرورى مىشمردند ، بانكداران ، مثل صرافها ، پول قرض مىدادند ، و از همه مهمتر ارسال پول را به نقاط دوردست تسهيل مىكردند ، و اين اقدام از خطرات احتمالى كه پول را در طول راه تهديد مىكرد ، جلوگيرى مىنمود .\r\nنفوذ بانكداران بزرگ در قرن شانزدهم ، فزونى گرفت ؛ بطوريكه گاه سلاطين و پاپها دست نياز بسوى آنان دراز مىكردند . ياكوب فوگر در سال 1523 به شارل پنجم چنين مىنويسد ! « اين نكته از روز روشنتر است كه اعليحضرت بدون كمك من نمىتوانستند تاج امپراتورى را بر سر نهند ، و من مىتوانم براى اثبات آن ، اسنادى ارائه دهم كه به امضاى تمامى كارگزاران اعليحضرت رسيده است . در اين كار ، من از منافع شخصى پيروى نكرده‌ام . اگر من از پشتيبانى خاندان سلطنتى اتريش ابا كرده و به فرانسه كمك نموده بودم ، املاك وسيع و طلاى فراوان را كه به من تقديم شده بود تحصيل مىكردم . اين‌كه اين كار چقدر به ضرر اعليحضرت و خاندان سلطنتى اتريش تمام مىشد ، خود اعليحضرت با تعقل صحيح مىتوانيد دريابيد .\r\nبنابراين ، در نهايت فروتنى ، از اعليحضرت تقاضا دارم ، خدمات ناچيز و صميمانهء مرا\r\n\r\n\r\n","description":"","footnote":"\r\n( 1 ) . همان . ص 367 - 365 ( به اختصار ) .\r\n","page_name":" 749 ","page_number":757},
  {"content":"\r\n\r\nكه به نفع اعليحضرت انجام شده بخاطر آوريد و دستور فرماييد مبلغ هنگفت پول من باضافهء سود آن ، بدون تأخير بيشترى در وجه من پرداخته شود . . . « 1 » »\r\nدر نتيجهء رشد روزافزون بورژوازى و استقرار حكومت پول ، سرمايه‌داران موقعيت اجتماعى و اقتصادى مهمى كسب كردند . روابط اجتماعى و اقتصادى طبقات ، دستخوش تغيير گرديد .\r\nديگر حفظ اصول ديرين ، و بقاء سرواژ به نفع دنياى جديد نبود . سرمايه‌داران ، كارگرانى مى - خواستند كه بتوانند ، به ميل خود به كارى وادارند ، يا اخراجشان كنند يا به كار جديدى بگمارند به اين ترتيب ، محدوديتهاى كهنهء طبقاتى رو به فراموشى رفت و كسانى كه به راه‌ورسم مال‌اندوزى و كسب و تجارت آشنا بودند ، مىتوانستند در اندك مدتى ، پولدار شوند و در صف بورژواها قرار گيرند .\r\nچنان كه قبلا اشاره كرديم ، اختراع فن چاپ و استفادهء بيشتر از كاغذ ، به روشن شدن افكار عمومى كمك كرد . انتشار و تعميم صنعت چاپ ، در سراسر اروپا ، به مردم اصلاح‌طلب و ترقيخواه امكان داد كه انجيل و تورات و كتب علمى و فلسفى را به همان زبانى كه مردم كوچه و بازار تكلم مىكنند ترجمه كنند و در اختيار عموم قرار دهند . در نتيجه فراهم شدن اين مقدمات ، مردم به عوامفريبى و رياكارى و دروغگويى پاپها ، پىبردند - ويكليف « 2 » در انگلستان ، و ژان‌هوس ، در پراگ ، دسايس پيشوايان مذهبى را برملا كردند . بالاخره در سال 1517 مارتين لوتر آلمانى بربدعتها و سنن ناروايى كه به دست كشيشها در عالم مسيحيت راه يافته بود ، خرده گرفت و مردم را به مبارزه با آن بدعتها فراخواند . مذهب جديد به نام پرتستانى ، به زودى گسترش يافت و تلاش پاپها در اثر بيدارى افكار عمومى به جايى نرسيد .\r\nپس از لوتر ، يك نفر فرانسوى به نام كالون ، علمدار طريقت جديدى در عالم مسيحيت شد . او نيز مانند لوتر ، تنها كتاب مقدس را معتبر مىشمرد و با اين اقدام قدمى به جلو برمىداشت ؛ در عين‌حال وى مانند اشاعره ( در جهان اسلامى ) انديشه‌هاى ارتجاعى و زيانبخشى را تبليغ مىكرد و از جمله مىگفت ، تلاش و كوشش آدمى بىحاصل است . خداوند پيش از آفرينش گيتى عده‌اى را خوشبخت و جماعتى را بدبخت آفريده و هيچ عملى مشيت الهى را تغيير نمىدهد . كالون بدون آنكه خود متوجه باشد ، راه مبارزه با ستمگران را مىبست و مردم را چشم و گوش بسته در اختيار سرمايه‌دارى نوبنيان اروپا قرار مىداد .\r\n« كالون در نامهء مورخ 1545 ، وام با بهره را مباح و حلال شمرد . يكى از مورخان بريتانيا ، بنام تاونى « 3 » ، بموجب همين دلايل ، گفت : « كالون براى بورژوازى قرن شانزدهم همان كارى را كرد ، كه ماركس براى پرولتارياى سدهء نوزدهم انجام داد . » « 4 »\r\nدر نتيجهء انتشار كتب و رسالات ، زمينه براى اصلاحات مذهبى فراهم شد . در انگلستان ، آلمان و كشورهاى اسكانديناوى ، در پناه حمايت سلاطين ، ثروتهاى كليسا كه\r\n\r\n\r\n","description":"","footnote":"\r\n( 1 ) . ر ك : همان . ص 371 - 368 .\r\n( 2 ) .  Wyclif \r\n( 3 ) .  Tawney \r\n( 4 ) . تاريخ اقتصادى ( بررسى در روابط نهادهاى . . . ) ، پيشين . ص 33 .\r\n","page_name":" 750 ","page_number":758},
  {"content":"\r\n\r\nاز راههاى نامشروع و با استفاده از جهل و بيخبرى مردم فراهم شده بود ، به صورت اموال غيرمذهبى درآمد و بيش از پيش در اختيار مردم قرار گرفت .\r\nغير از عواملى كه نام برديم ، كشف آمريكا توسط كريستف كلمب ( 1492 ) كشف راه هندوستان از طريق دماغهء اميدنيك ، بتوسط و اسكوداگاما ( 1498 ) كشف مشرق‌زمين و سيبرى كه كم‌كم به كاوش و جستجوى آن مىپرداختند ، سبب پيروزيها و موفقيتهاى بزرگى در حيات اقتصادى غرب گرديد . از اين تاريخ ، اندك‌اندك ؛ شرق در مقابل غرب شروع به عقب‌نشينى مىكند و سيادت و قدرت ديرين خود را از دست مىدهد .\r\nدر اواخر قرون وسطى ، در نتيجهء تكامل فن دريانوردى و استفاده از قطب‌نما ، سفر - هاى دور و دراز بدون بيم و هراس امكان‌پذير گرديد . سفينه‌سازان در نتيجهء تجربه و ممارست ، به ساختن كشتيهاى بادبانى سريع و سبك توفيق يافتند . اين سفينه‌ها كه به قطبنما مجهز بودند « كاراول » « 1 » ناميده مىشدند . حداكثر طول كاراول 30 متر بود ، اما به سهولت رانده مىشد ، و سرعتش در آن عصر ، رضايت‌بخش بود . در يك ساعت 10 كيلومتر را طى مىكرد . و با داشتن كنارهاى بلند مىتوانست ، با امواج بلند اقيانوس مقابله نمايد . سياحان پرتقالى و كريستف - كلمب سفرهاى تاريخى خود را با اين كشتى آغاز كردند .\r\n\r\n\r\n","description":"","footnote":"\r\n( 1 ) .  Carevelle \r\n","page_name":" 751 ","page_number":759},
  {"content":"\r\n\r\nناگفته نگذاريم كه صنعت كشتىسازى با رشد جنبش بورژوازى ، روزبروز ، در انگلستان و فرانسه ، ارزش و اهميت بيشترى كسب مىكرد . در زمان وفات كلبر ، عدهء سفاين فرانسه به 276 مىرسيد كه اكثر آنها تجارى و بعضى جنگى بودند اين كشتيها بوسيلهء محرومترين طبقات اجتماعى ، يعنى غلامان يا محكومان قضائى كه به كار پاروزدن محكوم بودند ، حركت مىكرد . كلبر تأكيد كرده بود مجرمها را بيشتر به خدمت در كشتى محكوم كنند و آن تيره‌بختان مجبور بودند شب‌وروز با تنى عريان و غذايى ناچيز بر سر كار باشند .\r\nدر قرون وسطى ، مناسبات بازرگانى اروپا با شرق بدشوارى صورت مىگرفت . راههاى بزرگ كاروانرو در اختيار اعراب بود . و آنان با گرفتن حق راهدارى كلان ، كالاهاى گوناگون را از سواحل مديترانه به هندوستان و ساير كشورها مىرسانيدند ، و محصولات مختلف را هشت تا ده برابر ، گرانتر از آنچه مىخريدند به فروش مىرسانيدند . تركهاى عثمانى نيز در دوران قدرت خود ، از هيچ برنامهء اقتصادى عاقلانه‌اى پيروى نمىكردند و به‌همين علت ، به تجارت بين دو قاره ، لطمه‌اى بزرگ وارد مىساختند . در نتيجهء اين سخت‌گيريها ، بازرگانان اروپايى همواره در صدد بودند راه تازه‌اى به هند پيدا كنند . پرتغاليان در اين راه ، دشوار پيش قدم شدند و دياز « 1 » پس از عبور از سواحل افريقاى جنوبى ، به دماغهء اميد نيك رسيد ( 1484 ) ، و پس از او واسكو - دوگاما ، پرتغالى ديگر ، افريقا را از طريق اقيانوس هند ، دور زد و به كرانه‌هاى هندوستان راه يافت ( 1498 ) ، پرتغاليان از اين زمان ، به غارت هندوستان پرداختند و از آنجا كالاهاى گوناگون چون ادويه ، خاك طلا ، عاج و سنگهاى گرانبها و منسوجات ابريشمى با خود مىبردند .\r\nدر اين ميدان رقابت بازرگانان غرب با طرزى وحشيانه از هندوستان بيرون رانده شدند .\r\nواسكودوگاما كه فرماندهء بيست كشتى بود ، در سال 1502 ، در مقابل كاليكوت ، به سفاين اعراب كه بار برنج داشت ، برخورد ، و فرمان داد تا دست و گوش و بينى عمله و كاركنان كشتى را كه هشتصد نفر بودند قطع كنند . آنگاه آسيب‌يافتگان را به كشتيها باز گردانيدند و آنها را آتش زدند . چند سال قبل از اين كشف بزرگ ، كريستف كلمب در سال 1493 ، امريكا را كشف كرده بود . تمام اراضى كشف شده توسط كلمب مستملكه پادشاه ، اسپانيا خوانده شد . كلمب به كشف نوين خود واقف نبود . مسافر ديگرى از اهالى فلورانس به نام « امريك وسپوس » معلوم داشت كه كلمب جهان تازه‌اى كشف كرده است .\r\nدر سال 1519 ماژلان از مردم پرتغال به دستور پادشاه اسپانيا ، به اولين سفر دور زمين پرداخت و در دسامبر 1522 به اسپانيا بازگشت . با كشف امريكا ، سياست مستعمراتى اروپاييان وسعت بيشترى گرفت . مكزيك و پرو و ديگر مناطق مورد تجاوز اروپاييان قرار گرفت .\r\nتصرف و غارت اراضى جديد ، شروع ايجاد مستعمرات اروپايى و استثمار وحشيانهء ملل مستعمره بوسيلهء اروپاييان بشمار مىرود . ثروت عظيمى كه اينك بطور مدام از مستعمرات به اروپا سرازير مىشد ، تكامل اقتصاد سرمايه‌دارى اروپا را تسريع كرد . « 2 »\r\nاكتشافات جغرافيايى ، و كشف قاره‌ها و تمدنها و فرهنگهاى گوناگون و آشنايى با\r\n\r\n\r\n","description":"","footnote":"\r\n( 1 ) .  Dias \r\n( 2 ) . ر ك ، تاريخ قرون وسطى ، پيشين . ص 184 - 180 ؛ نصر الله فلسفى ، تاريخ قرون جديد . ص 11 به بعد .\r\n","page_name":" 752 ","page_number":760},
  {"content":"\r\n\r\nحيوانات و نباتات و محصولات و مصنوعات تازه ، حس كنجكاوى بشر را تحريك كرد . كرويت زمين كه بنابه عقيدهء روحانيان مسيحى امرى محال ، نامعقول و مخالف علم و مذهب بود ، در اثر اكتشافات جديد جغرافيايى و مطالعات دانشمندان به حقيقت پيوست . در نتيجهء اين پيروزيهاى سياسى و اقتصادى ، جنبش نوبنيان بورژوازى غرب ، روزبروز ، وسعت و اهميت بيشترى كسب كرد .\r\nاز قرن پانزدهم به بعد ، به قول آندره پيتر : « مشرق‌زمين محور تجارت را بدست مغرب‌زمين سپرد . در نتيجهء ايتاليا به انحطاط و تنزل روى نهاد ، و برعكس ، كشورهاى شبه جزيرهء ايبرى ( اسپانيا و پرتغال ) و كشورهاى باخترى به پيشرفت و عمران نايل آمدند ؛ نظير اسپانيا ، پرتغال ، فرانسه و انگلستان . تمدن بهمراه تجارت بزرگ ، از جنوب بسوى شمال و از مشرق به مغرب ، انتقال پذيرفت .\r\nاين دگرگونيها منجر به تحول كامل جهان‌بينى و به دگرگونى روحيات گرديد . مشرق زمين ، كشور آفتاب ، كشور رؤيا و احلام ، كشور هزار و يك شب و كشور تجمل و طنطنه و جلال بود : تجارت بزرگ قرون ميانه ، بيشتر مبتنى بر مأكولات تجملى يعنى ادويه و جز اينها بود ، ولى در غرب ، فكر سعى و عمل با زندگى اقتصادى درآميخت ، تجارت مواد غيرضرورى و تجملى ، جاى خود را به تجارت بزرگ ، و دادوستد فلزات قيمتى ، ماكولات و مصنوعات كارخانه‌ها سپرد .\r\nهمراه با انقلاب تجارى و بازرگانى ، انقلاب پولى نيز بوقوع پيوست . پس از كشف جهان نو ، بتوسط كلمب ، و غارت وحشيانهء كشورهاى جهان نو ، نظير « پرو » ، كشتيهاى اسپانيايى از اين نواحى گنجهاى گرانبهايى با خود آوردند .\r\nنتيجهء اين غارتگرى در كشورهاى ذينفع ، پيدايش تورم فلزى بود ، به اين معنى كه ميزان پول خيلى بيشتر از آنچه توليد ثروتها و خدمات بتواند افزايش يابد ، كثرت مىيابد .\r\nنتيجهء آن ، افزايش قيمتهاى اين ثروتها و اين خدمات بود . برخى برآنند كه قيمتها بطور متوسط ، در ظرف نيم‌قرن ، پنج مرتبه افزايش يافت . و اين تورم به نفع بدهكاران تمام شد يعنى به نفع مقاطعه‌كاران و كارفرمايان ( بورژواها ) : زيرا براى پرداختن به ايجاد كارگاه ، هميشه بايد نخست به وام گرفتن پرداخت ؛ و تورم براى بدهكار موجب مىشود كه پولى به طلبكار خود باز دهد كه ارزش آن تقليل پذيرفته است . ولى بالعكس ، تورم به زيان بستانكاران ، نظير نجباى صاحبان املاك و بستانكاران داراى بهره مالكانه با نرخ معين و ميزان ثابت ، تمام مىگردد . از جانب ديگر ، بالا رفتن قيمتها به طبقات مزدور و مزدبگير كه عوايدشان قبلا تعيين و تثبيت گشته بود ، گزند رسانيد . اين تنزل دستمزدها به سود صاحبان كارگاهها تمام شد .\r\nدر جريان تورم زروسيم ، انقلاب فنى بوقوع پيوست . براى انقلاب فنى ، ماشين و سرمايه ضرورت اساسى دارد . بر اثر بسط و توسعهء كار ماشينى و مكانيكى ، كارگاههاى خصوصى پديد آمد كه در آن ، كار مديريت از كار دستى جدا بود . » « 1 »\r\nبه اين ترتيب ، با گذشت زمان و تغيير زيربناى اقتصادى ، روبناى سياسى و قضائى و\r\n\r\n\r\n","description":"","footnote":"\r\n( 1 ) . تاريخ اقتصادى ( بررسى در روابط نهادهاى . . . ) ، پيشين . ص 36 - 35 ( به اختصار ) .\r\n","page_name":" 753 ","page_number":761},
  {"content":"\r\n\r\nادارى به نفع سرمايه‌دارى دگرگون گرديد . سرمايه‌دارى براى تثبيت موقعيت خود ، قدمهايى در راه ترقى و پيشرفت ملل برداشت ؛ به تقويت مليتها و احياء زبان و ادبيات محلى همت گماشت .\r\nدولتهاى جديد و متمركز اين دوران در پناه قدرت سلاطين ، با بقاياى فئوداليسم بمبارزه پرداختند ، و فرمانروايى پول را با لغو قانون منع وام با بهره ، استحكام بخشيدند . در اين دوره ، سلاطين و فرمانروايان زير نفوذ سرمايه‌داران بودند ؛ چنان كه شارل‌كن در پرتو حمايت صرافان اتريشى ، تاج شاهى بر سر نهاد .\r\nدر حالىكه سرمايه‌دارى قدم‌بقدم پيشروى مىكرد ، فئوداليسم سنگرهاى خود را در دهات از دست مىداد . احتياج به پول ، مالك فئودال را مجبور مىكند كه املاك خود را به بورژواهاى ثروتمند بفروشد و از حقوق و امتيازات ديرين صرفنظر كند .\r\nاز قرن شانزدهم ببعد ، اروپا گامهايى بسوى اقتصاد تنظيم شده برمىدارد . به نظر آندره پيتر :\r\nاقتصاد عصر رنسانس و قرن هفدهم شايد بتوان گفت كه اقتصادى است در آن واحد ، هم ملى و هم هنرى . » « 1 »\r\nفيليسين شاله ، ضمن توصيف عصر رنسانس ، مىنويسد : « در اين دوره ، زمين مانند سابق ، مركز عالم نيست بلكه ، سيارهء كوچكى است كه پيمودن دور آن با كمك قطبنما امكان‌پذير است . ارتباط بين ملل بيشتر شده است و بر اثر كشف قارهء جديد ، اطلاعات بشر توسعه يافته است . فرهنگ عمومى ، روزبروز ، دامنه‌دارتر مىشود . دانشمندان به آموختن زبان يونانى و زبانهاى شرقى همت مىگمارند . آثار تمدنهاى قديم مورد مطالعه قرار مىگيرد .\r\nحس انتقاد و تشخيص آثار و نوشته‌هاى خوب از بد ، در مردم تقويت مىشود و در نتيجهء توسعهء اين فكر و تفسير صحيح آيات كتاب مقدس ، مقدارى از رسوم متداولهء كليساى كاتوليك به دور انداخته مىشود .\r\nاكتشاف سرزمينهاى جديد ، كمك بزرگى به توسعهء بازرگانى دريايى كرد . اسپانيوليها ، پرتغاليها و پس از آنها هلنديها ، انگليسيها و فرانسويها ، پنبه و ابريشم و ادويه و قند را كه جزو مواد حياتى روزانه است و مواد ديگر را از نقاط دوردست ، به منظور معامله ، حمل مىكردند . بوميهاى مستعمرات از حقوق مالكيت و تمول خانوادگى خود محروم و به بيگارى و اعمال شاقه گماشته مىشدند . دانشمند اقتصاد آلمانى ، به نام و . سومبار « 2 » ( متولد 1863 ) مىنويسد : « دارايى ما به بهاى معدوم شدن نژادهاى بشرى تأمين شده و نهال سرسبز زندگى ما ، با خون ملتهاى ديگر آبيارى شده و فقط بخاطر ماست كه سرزمينهاى وسيع از جمعيت خالى گشته است . »\r\nدر نتيجهء غارت و تصرف گنجهاى بوميان و استخراج معادن مكزيك و پرو ، سيل طلا و نقره بسوى اروپا سرازير شد . در نتيجه ، مقدار اسكناس در جريان ، به طرز شگفت‌آورى ، افزايش يافت ؛ قيمتها بالا رفت و زندگى براى طبقهء فقير ، غيرقابل تحمل شد . بسيارى از كشاورزان ، صنعتگران و شهرنشينان در مقابل پول كمى ، تنها منزل خود را ، به رهن مىگذاشتند و چون سر موعد قادر به پرداخت وام خود نبودند ، املاك روستايى و منازل شهرى ، كم‌كم ،\r\n\r\n\r\n","description":"","footnote":"\r\n( 1 ) . ر ك : همان . ص 38 - 37 .\r\n( 2 ) .  [ Werner 
  ] Sombart  ؛ تلفظ صحيح آلمانى : زومبارت .\r\n","page_name":" 754 ","page_number":762},
  {"content":"\r\n\r\nبه دست صاحبان سرمايه مىافتاد . در اين دوره ، هر شخص گمنامى با قدرت پول ، مىتوانست در عاليترين طبقات اجتماعى قرار گيرد . در اين دوره ، كليسا به خدمت سرمايه‌دارى درآمد . رنسانس بيكارى و عدم فعاليت صومعه‌نشينان را نكوهش كرد و بر خلاف گذشتگان ، وام با منفعت را يكى از درآمدهاى مشروع بشمار آورد . » « 1 »\r\nدر قرن شانزدهم ، مكتب مركانتيليسم « 2 » ظهور كرد . پيروان اين مكتب معتقد بودند كه فلزات گرانبها ثروت اساسى كشورها را تشكيل مىدهد . اين اصطلاح از واژهء ايتاليايى  Mercante  به معنى سوداگر ، گرفته شده است .\r\nدر فرانسه ، ژان بودن و عده‌اى ديگر ، و در انگلستان ، توماس گرشام « 3 » نمايندهء اين مكتب بودند . گرشام ، در باب پول ، قانونى دارد كه براساس آن ، در يك كشور ، زمانى كه دو نوع پول در جريان باشد ؛ يكى خوب و ديگرى بد ، پول بد پول خوب را از جريان خارج و طرد مىكند ؛ به اين دليل كه افراد مردم پول خوب را ذخيره مىكنند ( مثلا پول طلا را ) و با شتاب پول بد را به جريان و گردش مىاندازند ( مثلا نقره يا در عصر ما اسكناس را ) .\r\nاين سياست در فرانسه به همت سولى ، وزير هانرى چهارم ، و كلبر ، وزير لوئى چهاردهم ، و در انگلستان بتوسط اليزابت بزرگ و كرامول و ديگران ، بمرحلهء اجرا درآمد .\r\nهدف اين سياست اقتصادى ، كمك به پيشرفت صنعت و تجارت و افزايش نيروى ملى بود . شارل دهم از مالستروا « 4 » علت تورم و بالا رفتن قيمتها را سؤال كرد . وى گفت : گرانى قيمتها ، كه در آن دوران سخت بيداد مىكرد ، نتيجهء سياست غلط دستگاه سلطنت است ( يعنى مخارج پادشاه و اعيان و اشراف و بذل و بخششها و اسراف كاريها و غيره . ( 1564 ) .\r\nدو سال بعد ، ژان بودن در اين‌باره ، نوشت : « بالا رفتن قيمتها اصولا منوط به سياست نادرست مالى نيست بلكه علتى خارجى دارد كه عبارت است از هجوم طلا و نقره از جهان نو .\r\nهمين نظريه منشاء نظريهء به اصطلاح كمى « 5 » است كه بر طبق آن ، سطح عمومى قيمتها به مقتضيات كميت پول در گردش تغيير مىكند .\r\nآيين سوداگران ، كه محصول جنبش جديد سرمايه‌دارى در غرب بود ، مىگفت كه پول ، ثروت حقيقى يا ثروت اساسى و عمده را تشكيل مىدهد ؛ زيرا طلا و نقره ثروتهاى پاينده‌اند ؛ ولى اموال كه ما با آنها امرار معاش مىكنيم ، دير يا زود ، راه زوال مىسپرند . پيروان اين سياست ، در دولتها ، سعى مىكردند وسايلى برانگيزند تا صادرات بر واردات فزونى گيرد . و بعضى كشورها ، چون اسپانيا ، سعى مىكردند از خروج فلزات گرانبها از مرزها جلوگيرى كنند . ولى اين تلاش نتوانست جلو قاچاق را بگيرد ، و انبوه ثروت نازا و بيحاصل ، كه از جهان نو دريافت مىكرد ، به رشد توليد ملى آن كشور كمك نكرد .\r\nانعطاف‌پذيرترين وسايل و طرق ، راههاى مبتنى بر سياست حمايتى دولت : يعنى حقوق گمركى ، تحديد واردات مختلف كالاهاى خارجى ، اعطاى كمكهاى مالى به صادركنندگان و\r\n\r\n\r\n","description":"","footnote":"\r\n( 1 ) . تاريخ مالكيت ، پيشين . ص 57 - 54 ( به اختصار ) .\r\n( 2 ) .  Mercantilisme \r\n( 3 ) .  Thomas Gresham \r\n( 4 ) .  Malestroit \r\n( 5 ) .  Quantitative \r\n","page_name":" 755 ","page_number":763},
  {"content":"\r\n\r\nغيره بود . در انگلستان ، اين سياست در راه تقويت نيروى دريايى ملى مورد توجه قرار گرفت ، و نتايج مثبتى ببار آورد . در سال 1650 ، كرامول قانون دريانوردى را برقرار كرد و در پناه آن ، نيروى دريايى انگلستان احتياجى به بحريهء هلند نداشت بلكه حمل‌ونقل كليه كالا - هاى وارداتى و صادراتى با ناوگان انگليس صورت مىگرفت .\r\nدر فرانسه ، همين سياست ، با روشى ملايمتر ، توسط ريشليو دنبال شد و بحريهء فرانسه تقويت گرديد . در زمينهء داخلى ، پيروان اين سياست از توليدات ملى حمايت مىكردند و با اعطاى كمكهاى مالى ، صنايع نوزاد و صنايع اساسى كشور ، نظير پارچه‌بافى ، را تقويت مى - كردند .\r\nكلبر ، وزير لوئى چهاردهم ، در راه صنعتى كردن فرانسه ، تلاش بسيار كرد . در آغاز قرن هفدهم ، دولت فرانسه مانند دولت انگليس ، با تقويت ناوگان و ايجاد شركتهاى بزرگ كشتيرانى ، به سياست توسعه‌طلبى و استعمارى خود وسعت بخشيد و سعى كرد كشورهايى را زير سلطهء استعمارى خود درآورد تا بتواند مواد خام مورد نياز را از آنها به قيمت ارزان خريدارى نمايد ، و كالا و مصنوعات فرانسه را در بازارهاى مستعمرات به فروش رساند . « 1 »\r\nپير روسو سير تكاملى علم و صنعت را ، در غرب ، چنين توصيف مىكند : « قرون وسطى ، افتان و خيزان ، بد يا خوب ، در فواصل بادها و طوفانها ، و در بين هجومها و قحطيها و حملهء امراض واگيردار و انواع تاخت‌وتازها و قتل و غارتها ، با سرعتى كه هر آن در حال افزايش بود ، ترقيات بزرگى نصيب معمارى و فن فلزكارى كرد ؛ قواى محرك طبيعى را تحت اراده و مورد استفادهء بشر قرار داد ؛ با نهايت دقت و فعاليت ، در آزادى مادى غلامان و رعايا كوشيد . رواج كار چاپ و فن كاغذسازى پيش قدم آزادى فكرى و روحى براى اين طبقه شد ، در حالى كه اختراع ساعت مكانيكى چنين نويد مىداد كه با پيدايش مردانى از قبيل فرانسيس بيكن ، گاليله و دكارت و نيوتون به زودى آزادى فرهنگى ، نيز براى همه تأمين خواهد شد . » « 2 »\r\nسپس در صفحات بعد ، پير روسو سير تدريجى و تكاملى فنون را در غرب بيان مىكند ، و اعلام مىدارد كه « بعد از دوران درخشان اسكندريه ، دكارت ، آن نابغهء واقعى و انقلابى ، پيشنهاد كرد كه مدارس فنى و مهندسى بوجود آيد ؛ يعنى مدارسى كه در آنها فنون و صنايع را نه فقط به صورت دستور العملهاى ساده و تجربى بلكه همچون رشتهء مفصلى از موارد استعمال علوم ، به شاگردان بياموزند .\r\nيكى از دلايل اساسى ما بر اين‌كه از ابتداى قرن پانزدهم ، پيشرفت فنون و صنايع موجب پيشرفت تمدن اروپايى گرديد ، اين است كه در آن اوقات ، براى اهل صنعت احترام بسيار قايل بودند و ايشان را معزز مىداشتند . بهترين صنعتگران مورد توجه بودند و پادشاهان اروپايى كوشش مىكردند كه ايشان را از يكديگر بربايند . كارگران متخصص شيشه‌سازى ، توپ‌ريزان ، استادان ضرب مسكوكات و سازندگان بنادر ، از كشورى به كشور ديگر ، مىرفتند و معلومات خود را در معرض استفاده قرار مىدادند .\r\n\r\n\r\n","description":"","footnote":"\r\n( 1 ) . ر ك : تاريخ اقتصادى ( بررسى در روابط نهادهاى . . . ) ، پيشين . ص 42 - 38 .\r\n( 2 ) . تاريخ صنايع و اختراعات ، پيشين . ص 168 - 167 .\r\n","page_name":" 756 ","page_number":764},
  {"content":"\r\n\r\nكتابهاى مهمى كه دربارهء مسائل فنى نوشته مىشد نيز ، به همين اندازه ، شهرت داشت .\r\nدر اواسط قرن پانزدهم ميلادى ، در شهر نورمبرگ ، كارخانه‌هاى توليد آهن سفيد وجود داشت و مخصوصا در سال 1552 كه در اين شهر ، ماشين ورقه كردن فلزات را اختراع كردند ، اين صنعت توسعهء بسيار يافت . در حدود همين اوقات ، دستگاه ضرب مسكوكات مورد بهره‌بردارى قرار گرفت ( سال 1530 ) ، و چندى بعد ، ماشين حديده براى ساختن سيمهاى فلزى پيدا شد ( سال 1578 ) . بر همهء اين اختراعات بايد دستگاه انتقال حركت ماشينها را ، كه براى تبديل حركت مستقيم به حركت دورانى و بالعكس به كار مىرود ، افزود . اين اختراع مهم را ، در ابتدا فقط در چرخ نساجى و ماشين حديده و انواع تلمبه به كار بردند ، اما بعدها وقتى كه موتور بطور قطع اختراع شد و مورد بهره‌بردارى قرار گرفت ، نقش بسيار اساسى را در پيشرفت صنعت به عهده گرفت . در همين اوقات ، كار پشم‌ريسى در انگلستان توسعه يافت و بتدريج رواج آن بيشتر شد . اعيان و خوانين زمينهاى زراعتى خود را به مراتع تبديل كردند تا تربيت احشام و مخصوصا گوسفند را ترقى دهند .\r\nاگر قول لويس همفورد را باور كنيم ، بايد بر اين فهرست ، اختراع تلمبهء آتش‌نشانى ( سال 1518 ) ، اختراع ماشين برش علوفه ( 1524 ) اختراع كشتيهاى پرده‌دار ( 1534 ) ، اختراع پل معلق ( 1550 ) ، اختراع مدادهاى با مغز سربى ( 1565 ) و بالاخره اختراع تلمبه‌هايى كه با نيروى جذر و مد دريا كار مىكرده‌اند ( 1598 ) و غيره را نيز افزود .\r\nوفور فوق العادهء اين نوع اختراعات ، كه بيش و كم خالى از اهميت بوده و فقط زادهء الهامات و احتياجات زمان هستند ، وقتى بيشتر به نظر ما متفرق و ناهماهنگ مىآيند كه در نظر بگيريم كه صرفنظر از كارهاى مفيد مزبور ، يك سلسله فعاليتهاى نامعقول نظير جستجوهاى مربوط به حركت ابدى و تهيهء كيميا و آب زندگى و غيره انجام مىگرفت .\r\nدر انتهاى قرن پانزدهم ، پيشرفت سرمايه‌دارى ، بنحو مقاومت‌ناپذيرى ، ادامه يافت .\r\nمؤسسات بسيار قوى بهره‌بردارى صنعتى تشكيل شد . در انگلستان ، همچون فرانسه و هلند ، سرمايه‌دار كه شخصيت اصلى و مركزى همهء اين بنگاهها محسوب مىشد ، مردى بود سرد و خشك و حسابگر كه در تهيهء قراردادها نهايت دقت ممكن را به كار مىبرد ، و هوش و فراست عملى او درست در قطب مخالف افكار عرفانى زمان و مجادلات ماوراء الطبيعه قرار داشت ، و ثابت مىكرد كه فقط صنعت داراى فايده و تأثير در زندگى آدمى مىباشد .\r\nدكارت ، همچون گاليله ، بر اين عقيده بود كه اگر مايل به شناسايى كامل قوانين هستيم ، بايد بتوانيم همهء آنها را به صورت رياضى بيان كنيم . تنها وسيلهء ممكن براى اكتشاف ، آن است كه به طبيعت نزديك شويم ؛ مشاهده كنيم ، اندازه بگيريم ، يادداشت كنيم و مقايسه نماييم .\r\nو اين همان است كه مردانى از قبيل ژيلبر « 1 » ، گاليله ، هاروى و هوك خوب فهميدند و به مرحلهء اجرا درآوردند ، و همان است كه بالاخره ، به دست تواناى نيوتون ، به صورت قطعى و رياضى درآمد و از عهد وى ببعد ، مىتوانيم بعثت دانش تجربى را در جهان قطعى و مسلم بدانيم . » « 2 »\r\nاز جمله علومى كه پس از پايان فئوداليسم و در دوران رشد بورژوازى ، مورد توجه\r\n\r\n\r\n","description":"","footnote":"\r\n( 1 ) .  Gilbert \r\n( 2 ) . تاريخ صنايع و اختراعات ، پيشين . ص 195 - 187 ( به تناوب و اختصار ) .\r\n","page_name":" 757 ","page_number":765},
  {"content":"\r\n\r\nقرار گرفت ، علم اقتصاد است . به قول ادموند برك ، با استقرار اصول سرمايه‌دارى ، « عصر سلحشوران گذشته است ؛ عصر سفسطه‌گران ، اقتصاددانان و حسابگران ، جانشين آن شده است . »\r\nاكنون ببينيم ، صاحبنظران در تعريف علم اقتصاد ، چه مىگويند .\r\n« علم اقتصاد عبارت از بررسى روشهايى است كه بشر با وسيله يا بدون وسيلهء پول ، براى به كار بردن منابع كمياب توليد ، به منظور توليد كالا و خدمات در طى زمان ، و همچنين براى توزيع كالاها و خدمات بين افراد و گروهها در جامعه ، به منظور مصرف در حال و آينده ، انتخاب مىكند . » « 1 »\r\n1 . مسائل اساسى اقتصاد جامعه را مىتوان ، چنين تشريح كرد : « بين انواع كالاها و خدماتى كه جامعه بدان نيازمند است ، چه كالاها و خدماتى و از هريك چه مقدار بايد توليد شود ؟\r\n2 . چگونه جامعه عوامل توليد ثروت ( زمين ، كار ، سرمايه و غيره ) را براى توليد هريك از كالاها تركيب كند ؟ چه روشى براى توليد به كار برد ؟ مثلا در توليد گندم ، آيا روش كشت عمقى را اختيار كند ، يعنى تعداد بيشترى كارگر در سطح محدود زمين به كار وادارد يا ترتيب كشت سطحى را ؛ يعنى بر وسعت زمينى كه هر كارگر بطور نسبى كشت مىكند ، بيفرايد ؟\r\n3 . كالاها و خدمات براى چه كسانى توليد شود ؛ به عبارت ديگر ، محصول ملى چگونه بين افراد جامعه ، بتناسب كار و استعداد و مالكيت آنان ، توزيع شود ؟ . » « 2 »\r\nدر جريان فعاليتهاى گوناگون اقتصادى ، مصرف‌كننده نقش مهمى دارد . مصرف‌كننده با توجهى كه به كالاهاى مختلف مىكند ، در بازار قيمتها ، انواع كالاها و عوامل ديگر اثر مىگذارد .\r\n« مصرف‌كننده حاكم است و تصميم او از راه بازار و قيمتها ، انواع كالاهايى كه بايد توليد شود و روش توليد آنها و طرز توزيع ثروت بين افراد جامعه را مشخص مىسازد . اگر درآمد مردم در منطقه‌اى از كشور بالا رود و تصميم بگيرند گوشت بيشتر و سيب‌زمينى كمتر مصرف كنند ، بايد زمينهاى زير كشت سيب‌زمينى كاهش يابد ، و زمين براى توليد علوفه و دامدارى افزايش پيدا كند ، و قسمتى از زمين و كار و سرمايه از توليد سيب‌زمينى به توليد گوشت منتقل شود . آيا اين تغيير به امر و دستور دولت آن منطقه صورت مىگيرد ؟ هرگز . طرز عملى شدن اين تغيير چنين است : مصرف‌كنندگان شروع مىكنند گوشت بيشتر و سيب‌زمينى كمتر مىخرند . اين امر باعث مىشود كه قيمت گوشت در بازار بالا رود و قيمت سيب‌زمينى پايين آيد . منفعت سيب‌زمينى كار ، كم مىشود ، و منفعت گاودار و حشم‌دار ترقى مىكند ، مزد كارگران در حشم - دارى بالا مىرود و در كشت سيب‌زمينى تنزل مىكند و بدين ترتيب ، زمين و كار و سرمايه از فعاليت توليد سيب‌زمينى به فعاليت توليد گوشت منتقل مىشود . » « 3 »\r\n\r\n\r\n","description":"","footnote":"\r\n( 1 ) . پل ساموئلسن ، اقتصاد . ترجمهء حسين پيرنيا ، ج 1 ، ص 6 .\r\n( 2 ) . همان . ص 101 - 100 .\r\n( 3 ) . همان . 102 - 101 ( به اختصار ) .\r\n","page_name":" 758 ","page_number":766},
  {"content":"\r\n\r\n\r\nجمعيت\r\nاز نظر اقتصادى ، جمعيت هر جامعه به دو گروه عمدهء فعال و غيرفعال تقسيم مىشود : جمعيت فعال ، شامل كليه افراد متشكل از زنان و مردان داراى سن فعاليت يا بطور كلى جمعيت آمادهء فعاليت و توليد محصول و درآمد ثروت است ؛ اعم از اين‌كه به كار اشتغال داشته و در توليد شركت كنند يا بعلل اقتصادى ، وقتى بطور موقت يا دائم ، بيكار بمانند .\r\nجمعيت داراى سن فعاليت ، همان بزرگسالان داراى سن بين 15 تا 65 سال است ، اما در كشورهاى پيشرفته كه تعليمات اجبارى تا 16 يا حتى گاهى تا 18 سالگى ادامه دارد ، سن آغاز فعاليت از 16 يا 18 سالگى آغاز مىشود . و از جانب ديگر در اين كشورها .\r\nبتدريج ، سن بازنشستگى يا پايان فعاليت ، به 60 سالگى تقليل مىيابد . جمعيت فعال شاغل ، شامل آن عده از جمعيت فعال مىشود كه به كار و فعاليت اقتصادى اشتغال دارند . از اين عده ، بعضى در چارچوب مؤسسات مختلف ، به حساب كارفرمايان ، كار مىكنند و بعضى ديگر از قبيل پيشه‌وران و صاحبان مشاغل آزاد ( مثل وكلاى دادگسترى ، و پزشكان و غير آن ) مستقلا و به حساب خود ، فعاليت مىكنند .\r\nگروه اول ، مزد و حقوق‌بگيران و گروه دوم ، كاركنان مستقل يا صاحبان مشاغل آزاد را در جمعيت فعال شاغل تشكيل مىدهند ، و يا در مؤسسات بعنوان كارآموز بدون مزد ، به كار اشتغال دارند . كاركنان به دو گروه كلى ديگر يعنى كاركنان ساده و كاركنان حرفه‌اى تقسيم مىشوند .\r\nدر ايران ، مادهء 22 قانون كار ( مصوب 26 اسفند 1337 ) كاركنان را از نظر شغلى و مهارت و تخصص ، به شش طبقه كارگر ساده ، كارگر درجه سه ، كارگر درجه دو ، كارگر درجه يك ، استادكار ، و سراستادكار تقسيم نموده است . سازمان بين المللى كار بجاى گروههاى بالا كارگران را به كارگران ساده ، نيمه‌ماهر ، ماهر ، استادكار ، صنعتگران ، تكنيسينها و متخصصان تقسيم كرده است .\r\nرونق اقتصادى : بطور كلى ، وقتى كميتهاى اقتصادى اعم از كميتهاى « حقيقى » از قبيل سطح اشتغال ، عوامل توليد يعنى سرمايه ، زمين ، نيروى انسانى و ميزان معاملات سطح توليد ، مصرف و سرمايه‌گذاريها ، همچنين كميتهاى « پولى » مثل بهاى عوامل توليد و بنابراين درآمدها ، قيمت محصولات ، مقدار و سرعت گردش پول ، سطح اعتبارات و ميزان معاملات روى محصولات و اوراق و اسناد بهادار ، روى به افزايش گذاشته و جهت صعودى پيدا كنند ، مىگويند اقتصاد جامعه سير رونق را مىگذراند .\r\nاگر در جامعه‌اى ، عوامل توليد ، يعنى سرمايه ، زمين و نيروى انسانى ، استعمال نشده و به مقدار قابل ملاحظه‌اى وجود داشته باشد ، چون كليهء منابع و امكانات جامعه به كار گرفته نشده و بين كل منابع جامعه و استعمال آنها اختلاف و عدم تعادلى وجود دارد ، مىتوان گفت كه رونق اقتصادى وجود ندارد .\r\nدر جريان رونق اقتصادى ، تمام نيروهاى فعال و بيكار جامعه ، بويژه نيروى انسانى ، در شرايط مطلوبى به كار گرفته مىشوند . همانطور كه قبلا ديديم ، در هر جامعه ، هميشه قسمتى از نيروى انسانى موجود يا صحيحتر بگوييم ، عده‌اى از جمعيت فعال ، مثل جوانان عليل و\r\n\r\n","description":"","footnote":"","page_name":" 759 ","page_number":767},
  {"content":"\r\n\r\nمريض يا كارگران در حال تغيير شغل و محل كار و غير آن ، نمىتوانند به كار مشغول شوند ، از اين جهت ، در صورت اشتغال نيروى انسانى به نسبت 97 % ، مىگويند اشتغال كامل برقرار است .\r\nارزش اقتصادى جمعيت : در تمام ادوار تاريخى ، جمعيت يكى از عوامل اساسى توليد و فعاليتهاى گوناگون اقتصادى و اجتماعى است : « هر فرد ساكن كشورى مصرف‌كننده است و چون به سن كار كردن رسيد ، در شمار توليدكنندگان بالفعل يا بالقوه درمىآيد .\r\nبراى بررسى تأثيرات جمعيت در اقتصاد يك كشور ، كافى نيست كه تنها تعداد نفوس را در نظر بگيريم ؛ افزايش يا كاهش جمعيت و آهنگ آن ، ساختمان جمعيت ، يعنى درصد كودكان ، جمعيت فعال و سالخوردگان در كل تعداد نفوس و همچنين مقايسهء جمعيت بافضائى كه در آن زندگى مىكنند ( يعنى مساحت هر كشور ) واجد اهميت بسيار است . البته نبايد فراموش كرد كه تعداد نفوس نيز در هر كشور ، يكى از عوامل اصلى ثروت و قدرت ملى بشمار مىرود . » « 1 »\r\nدر دورهء قرون وسطى ، در سالهايى كه امنيت و آرامش در سراسر كشور حكومت مىكرد و وضع اقتصادى و طبيعى رضايتبخش بود ، جمعيت بكندى ، رو به فزونى مىنهاد . عدم توجه عمومى به مسائل بهداشتى ، سبب مىشد كه تعداد زيادى از نوزادان و كودكان به علت نبودن پزشك و دارو ، در اثر ابتلا به آبله ، اسهال و ديگر بيماريها درگذرند ، و فقط افراد قوى و سالم قادر بودند كه از حملهء ميكربهاى گوناگون ، جان به سلامت برند . ولى از قرن نوزدهم ببعد ، در نتيجهء كشفيات طبى ، و آشنايى مردم به مسائل بهداشتى ، روزبروز ، از مرگ‌ومير كاسته شد و جمعيت ، مخصوصا در كشورهاى پيشرفته ، رو به افزايش نهاد . « از 1846 تا 1946 ، جمعيت بريتانيا ، آلمان و ايتاليا دو برابر شد ، و جمعيت ايالات متحده امريكا شش برابر افزايش يافت . در همين مدت ، تعداد نفوس كرهء زمين ، كمى بيشتر از دوبرابر شد . » « 2 »\r\n« اگر جمعيت كشورى در حال سكون باشد ، خانه‌هايى كه پدران در آن زندگى مىكنند ، براى سكونت فرزندان كافى است . صنايع و وسايل توليدى كه يك نسل را به كار مشغول مىكند ، براى اشتغال نسل ديگر كفايت دارد . فقط در صورت بروز و پيدايش سليقه‌ها و تمايلات جديد و يا شيوه‌هاى نوين توليد ، ممكن است تغييراتى در اقتصاد بوقوع پيوندد و سرمايه‌گذارى تازه تحقق يابد . صرفنظر از اين نوع تقاضا كه بستگى به ابتكارات اقتصادى دارد ، مرمت و نگاهدارى ساختمانها و وسايل توليدى موجود ، براى ادامهء زندگى و فعاليت كافى است . بناچار ، صنعت ساختمان و ساير واحدهايى كه مواد كالاهاى مداوم هستند فعاليتى محدود خواهند داشت .\r\nدر صورت افزايش نفوس ، براى آنكه سطح زندگى كاهش نيابد ، بايد بموازات ازدياد جمعيت ، توليد را نيز افزايش داد . براى 110 ميليون نفوس بجاى صد ميليون ( در صورتىكه سطح زندگى را ثابت فرض كنيم ) بايد توليد كالاهاى مصرفى ، چون خوراك و پوشاك ،\r\n\r\n\r\n","description":"","footnote":"\r\n( 1 ) . اصول علم اقتصاد ، پيشين . ص 37 - 36 .\r\n( 2 ) . همان . ص 37 .\r\n","page_name":" 760 ","page_number":768},
  {"content":"\r\n\r\nمعادل 10 % افزايش يابد . اما بايد خانه‌هايى كه مردم در آن زندگى مىكنند و محلهاى كسب‌وكار و فعاليت آنان نيز 10 % افزايش يابد . بناچار ، بايد براى مدتى ، فعاليتهاى ساختمانى و توليد ابزار و ماشينهاى صنعتى ، به نسبت آنچه براى مرمت و تجديد دستگاههاى موجود كفايت داشت بيش از 10 % اضافه شود .\r\nنتيجه آنكه بهنگام افزايش نفوس ، آهنگ ازدياد تقاضاى كالاها و خدمات سريعتر خواهد بود . در اين شرايط ، اگر افزايش نفوس ناشى از فزونى شمارهء زادوولد باشد ، عرضهء كار با آهنگى كندتر از افزايش نفوس ازدياد خواهد يافت ؛ چرا كه كودكان و كهنسالان كار نمىكنند . در نتيجه ، افزايش نفوس نه تنها به ايجاد بيكارى منتهى نخواهد شد بلكه امكانات اشتغال را گسترش خواهد داد . اگر در اين ميان ، كاهشى در آهنگ افزايش نفوس پديدار شود ، يعنى ازدياد جمعيت ادامه يابد ولى با سرعتى كمتر ، فعاليت صنايع مولد كالاهاى مداوم به كندى خواهد گراييد بدون اينكه متوقف شود . » « 1 »\r\n\r\nپيشى گرفتن غرب بر شرق\r\nاز آنچه گذشت ، به خوبى پيداست كه اروپا از قرن دهم و يازدهم ميلادى ببعد ، بتدريج ، در راه شهرنشينى و تمدن و فرهنگ جديد پيش مىرفت ؛ در حالىكه در همين ايام ، در آسيا و از جمله در ايران ، تمدنى آميخته از بورژوازى و فئوداليسم ( بورژوافئودال ) وجود داشت .\r\nدر عهد سامانيان ( 389 - 279 هجرى ) ، يعنى در قرن دهم ميلادى ، ايران و ماوراء النهر دوران شكفتگى فرهنگى علمى و صنعتى و تجارتى را مىگذرانيد . در طى يك قرن ، از بركت امنيت و آرامش نسبى ، در زمينهء انواع پارچه‌بافى ، فلزكارى ، صنايع ساختمان و جز اينها موفقيتهاى بزرگى نصيب مردم اين منطقه گرديد .\r\nدر عهد غزنويان ، سلجوقيان و خوارزمشاهيان ، با وجود حمله‌هاى مكرر اقوام وحشى و زدوخوردهاى فئودالى ، فعاليتهاى صنعتى ، تجارى و فرهنگى كمابيش ادامه يافت . تا اواخر دورهء خوارزمشاهيان ( 628 - 490 هجرى ) ، يعنى تا قرن سيزدهم ميلادى ، ايران و ديگر ملل اسلامى ، از جهات مختلف اقتصادى و اجتماعى ، وضع مناسب و متعادلى داشتند . ولى از حملهء مغول ببعد ، در نتيجهء جنگهاى پىدرپى متجاوزان و خونريزيها و قتل و غارتهائى كه تا استقرار سلسلهء صفويه كمابيش ادامه يافت ، مردم روى امنيت و آرامش نديدند و در نتيجه ، صنعت و پيشرفتهاى فنى و فرهنگى كه بيش از هرچيز به ثبات و راحتى فكر و خيال نيازمند است ، از اين دوره ببعد ، متوقف گرديد . و در بسيارى از رشته‌ها رو به انحطاط نهاد . بنابه نوشته‌هاى مقدسى ، اصطخرى ، ابن حوقل ، ناصرخسرو و عده‌اى ديگر از جهانگردان و جغرافيدانان اسلامى ، از قرن چهارم تا هفتم هجرى ( قرن دهم تا سيزدهم ميلادى ) ، در طبرستان ، فارس و خوزستان ، دستگاههاى پارچه‌بافى ، قاليبافى ، گليم‌بافى ، پرده‌بافى ، به مقدار زياد ، وجود داشته ؛ و در اين كتابها ، بتفصيل ، از وسعت دامنهء صنايع دستى در ايران سخن رفته و احتياج به تكرار نيست .\r\n\r\n\r\n","description":"","footnote":"\r\n( 1 ) . همان . ص 40 - 38 .\r\n","page_name":" 761 ","page_number":769},
  {"content":"\r\n\r\nشهرهاى جهان اسلامى نيز ، در فاصلهء قرن سوم و چهارم تا هفتم هجرى ، يعنى در طى قرن دهم تا سيزدهم ميلادى ، بسيار پرجمعيت و فعال بود ، و داراى مساجد و مدارس كاروانسراها و رباطها ، حصارها و دروازه‌هاى گوناگون بود كه از آن جمله مىتوان از شهرهاى نيشابور ، هرات ، رى ، بخارا و سمرقند و بغداد نام برد . براى آنكه شهرهاى شرقى با بلاد نوبنيان و كم‌جمعيت و عارى از فعاليت اروپايى در قرن دوازدهم و سيزدهم ميلادى ، مورد مقايسه قرار گيرد ، خصوصيات بعضى از بلاد شرقى ، از جمله شهر هرات را از قول اصطخرى مىنويسيم : هرات بزرگترين شهر خراسان و انبار امتعه و كالاهاى تجارتى است . المقدسى ، دربارهء هرات ، مىگويد : هرات بوستان اين نقاط است ، جمعيت انبوه دارد ، عمارات آن بهم چسبيده است ، ده‌هاى بزرگ دارد ، مردمش زيرك و شوخ و باذوقند . از اينجا انواع و اقسام شيرينيها و پارچه‌هاى اعلا ، به كشورهاى مختلف فرستاده مىشود .\r\nياقوت مىگويد : در 607 هجرى ( برابر با 1210 ميلادى ) كه در خراسان بودم ، هيچ شهرى را چون هرات نيافتم . مردمش ثروتمند و گروه دانشمندان ، اعيان و متمولين در اين شهر بسيارند .\r\nدر سال 618 ، كه هرات مورد حملهء مغول قرار گرفت ، بنابه اظهار مؤلف تاريخ‌نامهء هرات ، 190 هزار مرد جنگى براى مقابله با مغول آمادهء نبرد شدند . و اين خود از وسعت و عظمت و جمعيت فراوان اين شهر حكايت مىكند . « 1 »\r\n\r\nبازارهاى نيشابور در قرن چهارم هجرى\r\n« بازارهاى نيشابور خارج شهرستان و در ربض شهر بوده است ، و دو بازار آن از ديگر بازارها بزرگتر بوده به نام « مربعهء بزرگ » و « مربعهء كوچك » . در اين بازارها ، كاروانسراها و مهمانسراهايى نهاده بودند كه تجار در درون آنها به دادوستد و تجارت مشغول بوده‌اند ، و دكاكين زيادى در اين بازارها بوده است كه مركز خريد و فروش اقسام امتعه و اجناس بوده است . در اين مهمانسراها ، تجار طراز اول مسكن داشتند و غالب كاروانسراها مملو بود از اجناسى كه به اين شهر آورده بودند . در سراهاى اين بازارها ، كارگران و ارباب صنايع نيز دكانها داشتند كه سخت معمور و آبادان بوده است ، و نيز بسيارى از اين بازارها و سراها ، به دسته‌هاى مختلف پيشه‌وران تعلق داشت و به نام آنان ناميده مىشد ؛ مثل رستهء كلاهدوزان ، رستهء كفشگران ، رستهء خزفروشان ، رستهء ريسندگان و رسته و بازارى كه در آن طناب درست مىكردند و بازار بزازها . اين بازارها و سراها پر بوده از ارباب صنايع كه هركس در آن به شغل خويش مشغول بوده است . » « 2 »\r\nنرشخى ( 348 - 286 هجرى قمرى ) ، در كتاب تاريخ بخارا ، شرحى در پيرامون بيت الطراز بخارا آورده است : « در بخارا كارگاهى بوده است ميان حصار و شهرستان ، نزديك مسجد جامع ، و در وى بساط و شادروانها بافتندى ، و يزديها و بالشها و [ مصليها 
  ] و برديهاى فندقى از جهت خليفه بافتندى ، كه به يكى شادروان ، خراج بخارا خرج شدى . . . اندر شهر بخارا\r\n\r\n\r\n","description":"","footnote":"\r\n( 1 ) . ر ك : تاريخ‌نامهء هرات ، پيشين . [ مقدمه 
  ] ، ص 3 .\r\n( 2 ) . حجة الحق ابو على سينا ، پيشين . ص 62 .\r\n","page_name":" 762 ","page_number":770},
  {"content":"\r\n\r\nاستادان بودندى كه معين بودند مراين شغل را ، و از ولايتها بازرگانان بيامدندى چنان كه مردم زندينجى [ مىبردند 
  ] . از آن جامه‌ها بردندى تا به شام و مصر و در شهرهاى [ روم 
  ] و به هيچ شهر خراسان نيافتندى . و عجب آن بود كه اهل اين صناعت به خراسان رفتند بعضى ، و آنچه آلت اين شغل بود بساختند ، و از آن جامه بافتند ، به اين آب‌وتاب نيامد . » « 1 » ( يعنى به آن خوبى نميشد ) .\r\nابزار كار و وسايل فنى : نه تنها در منابع تاريخى بلكه در سفرنامه‌هاى جهانگردان ايرانى و عرب نيز ، چنان كه بايد ، از ابزار كار كشاورزان و پيشه‌وران و صنعتگران قرون وسطى ، سخنى در ميان نيست . در تاريخ سيستان ، مربوط به قرن پنجم هجرى ( 11 ميلادى ) ، ضمن توصيف خصوصيات سيستان ، از آسياها و وسايلى كه در آن دوره براى آرد كردن گندم در سيستان وجود داشته گفتگو مىشود ، و از جمله از آسياى بادى و آسياى آبى و آسياهايى كه به مدد دست يا چهارپايان مورد استفاده قرار مىگرفته است ، ياد مىشود : . . . و ديگر آسياء چرخ كنند تا باد بگرداند و آرد كند ، و به ديگر شهرها ستور بايد يا آسياء آب يا بدست آسياء كنند ؛ و هم از اين چرخها بساخته‌اند تا آب كشد از چاه . » « 2 »\r\nگاه در آثار شعرا از وسايل كار پيشه‌وران سخن بميان آمده است :\r\n بفرمود آهنگران آورند * مس و روى و پتك گران آورند\r\nچو پولاد با پتك آهنگران * به پيش آوريدند آهنگران \r\nفردوسى\r\nشيخ احمد جام به بعضى از ادوات نجارى اشاره مىكند :\r\n چون تيشه مباش جمله بر خود متراش * چون رنده ز كار خويش بيبهره مباش\r\nتعليم ز اره گير در عقل معاش * چيزى سوى خود مىكش و چيزى مىپاش \r\nدر همان ايامى كه در ايران و ماوراء النهر و ديگر مناطق شرق نزديك ، از بركت امنيت و آرامش نسبى ، كشاورزى ، صنايع دستى و بازرگانى رو به پيشرفت و ترقى بود ، علوم و معارف تجربى نيز در حال توسعه و شكوفايى بود .\r\nمحمد زكرياى رازى ( متولد 251 هجرى / 865 ميلادى ) ، در اواخر قرن نهم ميلادى ، دست به مطالعات تجربى زد . رازى پزشك ، فيزيك‌دان ، كيميادان ( شيميست ) و فيلسوف عاليقدر مادى بود . الكل را از تقطير مواد قندى و نشاسته‌اى پيدا كرد و ، با اين اكتشافات ، فصل جديدى در تاريخ طب و داروسازى گشوده شد . جوهر گوگرد را نيز از تجزيهء سولفات دوفر ( زاج سبز ) پيدا كرد . رازى براى آنكه بتواند تحقيقات علمى را ادامه دهد ، ناچار آلات و ادواتى اختراع كرد كه از آن جمله قرع و انبيقهايى كه او براى فعل و انفعالات شيميايى تهيه كرده قابل ذكر است .\r\nرازى ، قرنها پيش از بيكن ، گفت كه تجربه بهتر و بيشتر از علم انسان را به حقايق آشنا مىكند . از شاهكارهاى رازى كتاب الحاوى است كه در حقيقت ، دايرة المعارف طبى\r\n\r\n\r\n","description":"","footnote":"\r\n( 1 ) . تاريخ بخارا ، پيشين . ص 28 .\r\n( 2 ) . تاريخ سيستان ، پيشين . ص 12 .\r\n","page_name":" 763 ","page_number":771},
  {"content":"\r\n\r\nاست . در جلد چهارم و پنجم اين كتاب از امراض معده ، اسهال ، صفرا ، اسهال اطفال ، قولنج ، ضمادها و ديگر داروها سخن بميان آمده است . رازى رئيس بيمارستان بغداد بود . عدهء كتابهاى منسوب به او را از 198 تا 237 رساله و كتاب برشمرده‌اند . « 1 »\r\nمطالعات علمى و فلسفى ، كه بهمت رازى در قرن سوم و چهارم هجرى آغاز شده بود ، به علت آشفتگى اوضاع سياسى و اجتماعى و مخالفت محافل مذهبى ، بطور منظم ، دنبال نشد .\r\nپس از گذشت يك قرن ، در سال 362 هجرى ، ابو ريحان بيرونى در حوالى خوارزم ، قدم به عرصهء وجود گذاشت . او نيز ، مانند زكرياى رازى ، شيفتهء تحقيق و تتبع بود و در رياضيات ، نجوم ، حكمت ، تاريخ و جغرافيا و طب و الهيات آثارى از خود به يادگار گذاشت ؛ و مجموعا 113 كتاب و رساله به او نسبت مىدهند كه از آنها جز معدودى باقى نيست . در كتاب الجماهر فى معرفة الجواهر ؛ بيرونى تحقيقات جالبى دربارهء احجار و خواص آن به عمل آورده است . علاوه براين ، در مسائل طبيعى و حيوانى و نباتات و جمادات نيز مطالب مهمى نوشته است .\r\nبو على سينا در سال 370 هجرى ( 980 ميلادى ) در حوالى بخارا متولد شد . وى در قرن پنجم هجرى ، اعلام كرد : « تعصب در علم و فلسفه مانند هر تعصبى نشانهء خامى و بيمايگى است ، و هميشه به ضرر حقيقت تمام مىشود و شأن خردمندان نيست . به عقيدهء بعضى از صاحبنظران ، وى قبل از دكارت ، به مبارزه با فلسفهء ارسطو و منطق اسكولاستيك برخاسته و بر خلاف كسانى كه علت هر حادثه را ارادهء خدا مىدانند ، وى با وجود نقص علم در آن دوره ، نظريات مادى جالبى در پيرامون علت پيدايش كوهها ابراز كرده است .\r\nپاولفسكى عضو آكادمى علوم شوروى ، طى مقاله‌اى نوشت كه بو على ، قرنها قبل از ظهور علم طب جديد و ميكرب‌شناسى ، اعلام كرد كه بيماريها ممكن است بوسيلهء حيوانات كوچك نامرئى كه در آب وجود دارند ، به اشخاص سرايت كند . وى منكر تأثير حركت ستارگان در احوال انسانها بود ، و به سعد و نحس كواكب عقيده نداشت . بو على ، بدون آنكه خدا را انكار كند ، « قدرت مطلق » او را محدود مىنمود . تحولات و انقلابات طبيعى را نعوذ باللّه محصول ارادهء الهى نمىدانست بلكه نتيجهء قوانين معينى مىشمرد .\r\nاز وى بيش از صد اثر باقى مانده كه بسيارى از آنها مانند الكيميا ، معدنشناسى ، جغرافيا ، تشريح و وظايف الاعضا ، در پيرامون علوم طبيعى و طب نوشته شده است . وى دربارهء زكرياى رازى ، مىگويد : او فيلسوفى دانشمند بود . آثار بسيارى در فلسفه و شيمى بوجود آورد . او حقيقت را بدون آنكه به آن جنبهء اسرارآميز بدهد ، تشريح كرد .\r\nاين اظهارات ابن سينا ، بطور مقنعى ، بر ميزان علاقهء وى به شناخت علمى دقيق و به توضيح ماترياليستى و آشكار جهان ، تا حدى كه عصر وى اجازه مىداد ، گواهى مىدهد . آثار وى متضمن حقايق و دستور العملهاى بسيار است . ابن سينا دربارهء مس و اشكال گوناگون آن مطالبى مىنويسد ؛ ذوب آن را توصيف مىكند ، دربارهء سرب و قلع و برنج و آهن و فلزات ديگر سخن مىگويد . فصل كاملى از اثر خود را براى توصيف نقره ، اكسيدها و اسيدهاى فلزى و همچنين املاح فلزى ، برنزها و تركيبات ديگر فلزى وقف كرده است . سپس طرق عمومى\r\n\r\n\r\n","description":"","footnote":"\r\n( 1 ) . براى آگاهى بيشتر ، ر ك : دايرة المعارف فارسى ، پيشين . مادهء « رازى ، ابو بكر محمد بن زكريا » ، ص 1056 .\r\n","page_name":" 764 ","page_number":772},
  {"content":"\r\n\r\nاستخراج فلزات را شرح مىدهد . ابن سينا توجه خاصى به جيوه معطوف مىدارد . طبق كشفيات جديد دانشمندان باستان‌شناسى شوروى ، جيوه مانند فلزات ديگر ، آهن نقره و طلا در قرن سوم در آسياى ميانه خصوصا در حوالى بخارا استخراج مىشده است .\r\nابن سينا در كتاب قانون مسائل پزشكى مهمى را مطرح مىكند و از پرهيز ( رژيم غذايى ) ، پيشگيرى ، علل تندرستى و بيمارى ، امراض اطفال ، اثر ورزش ، تأثير آب و هوا و مسافرت در سلامت ، و انواع داروها سخن مىگويد . وى از 800 دارو و خواص آنها گفتگو مىكند . ابن سينا نزديك هزار سال پيش ، از تأثير هوا ، غذا و آب ، محل سكنى ، خواب و حفظ الصحه در سلامت انسان سخن مىگويد . به اين ترتيب ، مىبينيم مطالعات علمى و تجربى كه در شرق از قرن چهارم و پنجم هجرى ( نهم و دهم ميلادى ) بهمت رازى ، بيرونى و ابن سينا آغاز شده بود ، بر خلاف اروپا ، بطور منظم ، دنبال نشد . رژيم خان خانى ، عدم تمركز و ثبات سياسى حملهء مداوم چادرنشينها و اقوام وحشى و بيابانگرد ، ستمگرى امرا و زورمندان و فشار روح‌كش مقامات روحانى و مذهبى به علم ، مجال و امكان پيشرفت نمىداد . و دانشمندان نميتوانستند آنچه را كه درك مىكنند بىپرده با صراحت بيان كنند ، بلكه ناگزير بودند حقايق علمى را به نحوى دوپهلو و نامفهوم بيان كنند تا زندگى و آثار فكرى آنان مورد تعرض مقامات مذهبى و قدرتهاى استبدادى قرار نگيرد . در حالىكه از عهد رنسانس ببعد ، در اروپا محيط مساعدى براى مطالعات علمى و تجربى بوجود آمده بود . قدرت مذهب و كليسا محدود گرديد ؛ بورژواها و سرمايه‌داران كه حامى مطالعات علمى و تجربى بودند ، روزبروز ، قدرتمندتر مىشدند ، و نجبا و فئودالها و اشراف و پيشوايان مذهب كاتوليك ، كه با انقلاب فكرى و علمى عصر خود ، مخالف بودند ، بتدريج ، سنگرهاى خود را از كف مىدادند .\r\nبا اين حال ، در اروپا ، از قرن چهاردهم تا قرن شانزدهم و هفدهم ، كتابهاى رازى ، ابن سينا و ابن رشد در محافل و دانشگاهها تدريس مىشد . ولى از قرن هفدهم ببعد ، بطور قطعى ، غرب بر شرق پيشى گرفت و نتايج مثبت علوم تجربى به اروپاييان اميد فراوان بخشيد ؛ بطورى كه از قرن هفدهم و هيجدهم ، بسرعت ، جوامع غربى از ايده‌آليسم و انديشه‌هاى غيرعلمى دست كشيدند و مشاهده و تجربه را بهترين راه دسترسى به حقايق شمردند .\r\nبا اينكه در شرق ، و از جمله در ايران ، با حملهء تركان غز و چنگيز و تيمور ، اصول و مبانى كشاورزى و صنعت و هنرهاى دستى ( كه از عهد سامانيان سير صعودى خود را آغاز كرده بود ) متوقف گرديد ، با اين حال و با تمام شكستها و قتل و غارتها ، در بعضى از بلاد ، نظير تبريز ، حتى بعد از حملهء مغول نيز فعاليتهايى به چشم مىخورد . ماركوپولو ، سياح معروف ونيزى كه در قرن چهاردهم ميلادى از چين و ايران و چند كشور ديگر آسيايى ديدن كرده است ، در مورد شهر تبريز ، مىنويسد : « شهر پرجمعيت و آبادى است . شغل عمدهء ساكنان آن بازرگانى و كارخانه‌دارى است . در اين كارخانه‌ها پارچه‌هاى ابريشمى ، و زريهاى قيمتى مى - بافند . موقعيت تجارى اين شهر بقدرى خوب است كه بازرگانان از همه طرف ، از هندوستان ، بغداد ، موصل و هرمز براى خريدوفروش به آنجا مىآيند . بهترين سنگهاى قيمتى و مرواريدهاى اعلا را مىتوان در اين شهر بدست آورد . بازرگانانى كه با خارجه دادوستد مىنمايند ، زود\r\n\r\n","description":"","footnote":"","page_name":" 765 ","page_number":773},
  {"content":"\r\n\r\nمتمول مىشوند ، ولى مردم شهر فقيرند . » « 1 »\r\nكلاويخو ، در قرن نهم هجرى ( پانزدهم ميلادى ) ، مىنويسد كه جمعيت شهر تبريز 200 هزار خانواده يا بيشتر است . اگر هر خانوارى را چهار نفر فرض كنيم ، تبريز در قرن پانزدهم ميلادى ، يعنى در عصر رنسانس اروپا ، هشتصد هزار نفر جمعيت داشته است .\r\nوى از ساختمانهاى خوب ، بازارها ، كاروانسراها و مهمانسراها و وفور نعمت در اين شهر تجارى سخن ميگويد . « 2 » و بالاخره تاورنيه سياح فرانسوى ، كه در قرن هفدهم در بسيارى از شهرهاى ايران متوقف شده و به فعاليتهاى بازرگانى پرداخته است ، در مورد تبريز ، مىنويسد : « شهر بزرگ و پرجمعيتى است كه در ميانهء عثمانى و دولت مسكوى و هند واقع شده است . عدهء كثيرى تجار و مقدار وافرى كالا در آنجاست . وى از ابريشم فراوانى كه از گيلان به آنجا مىآورند و از تلاش اقتصادى و بازرگانى ارامنه ياد مىكند و مىنويسد : در تبريز بازارها و كاروانسراهاى عالى براى مال التجاره بنا كرده‌اند كه اغلب دو طبقه است . به نظر او ، تبريز يكى از معروفترين شهرهاى آسياست . » « 3 »\r\nبا اين حال ، آنچه مسلم است اين‌كه از قرن شانزدهم و هفدهم ببعد ، اروپاييان ، از جهت فرهنگ و هنر و صنعت ، بر شرقيان و از جمله بر ايرانيان پيشى گرفتند . آمدن برادران شرلى به ايران و استمداد شاه عباس از آنان ، براى تجهيز و تعليم ارتش ايران ، و نيز آمدن عده‌اى متخصص و كارشناس فنى از فرانسه و ديگر كشورهاى اروپايى به ايران ، در دورهء صفويهء ، نمودار تفوق صنعتى غرب بر ايران است . براى آنكه خوانندگان بهتر به اين حقيقت واقف گردند ، قسمتى از نامهء شاه صفى را به شارل اول ، پادشاه انگليس ، نقل مىكنيم :\r\nدر اين نامه ، پس از مقدمه‌اى ، پادشاه صفويه از پادشاه انگلستان تقاضا كرده است كه چون در كشور انگلستان « از ارباب صناعت و استادكاران ماهر در هر فن جمعى هستند و ، در اين اوقات ، چند نفر استاد صاحب وقوف و يك نفر ميناكار و يك نفر وقت و ساعتساز و يك نفر الماس تراش و يكنفر زرگر اعلى و يك نفر تفنگساز و يك نفر نقاش بالا دست و يك نفر توپچى آتشبار بوده باشد در سر كار خاصهء شريفه ضرور شده . . . طريقهء محبت و يگانگى آنكه به وكلاء عالى امر نمايند كه استادان مذكور را با شاگردان و مصالح افزار . . . خود ارسال گردانند كه در سر كار خاصه شريفهء همايون به خدمت مذكور قيام نمايند . » « 4 »\r\nهمچنين در نامه‌اى كه شاهقلى اعتماد الدوله به لوئى چهاردهم ، پادشاه فرانسه ، نوشته ، از نيروى دريايى و قواى نظامى فرانسه براى طرد دزدان دريايى عمان و مسقط ، استمداد شده است . در قسمتى از آن نامه ، چنين آمده است : « آن پادشاه والاجاه خورشيد كلاه ، مقرر دارند كه سپاه مستعدى . . . به دفع و رفع از آن پرداخته ، در مقام انتقام در آيند ، و اموال منهوبهء تجار و رعاياى مذكورهء اين طرف را ، هرگاه توانند ، استرداد نمايند . . . اين معنى\r\n\r\n\r\n","description":"","footnote":"\r\n( 1 ) . سفرنامهء ماركوپولو ، پيشين . ص 32 - 31 .\r\n( 2 ) . رك : سفرنامهء كلاويخو ، پيشين . ص 161 .\r\n( 3 ) . ر ك : سفرنامهء تاورنيه ، پيشين . ص 113 .\r\n( 4 ) . يكصدوپنجاه سند تاريخى ( از جلايريان تا پهلوى ) ، پيشين . ص 34 .\r\n","page_name":" 766 ","page_number":774},
  {"content":"\r\n\r\nهم باعث رفع ضرر آن جماعت از قاطبهء مترددين و تجار ، و هم باعث ازدياد تردد تجار خيرمدار از ولايت فرانسه به اين ديار خواهد شد . » « 1 »\r\nچگونه اروپا با استفاده از فنون آسيائى بر شرق پيشى گرفت :\r\nبه نظر پير روسو : « آسيا توده‌اى از ابداعات فنى را به اروپا منتقل ساخت . اما بر خلاف آسيا ، اروپا توانست اين ابداعات را به ثمر برساند و از آنها بهره‌بردارى كند . بكمك اين اكتشافات ، صنعت اروپا نيروى شكست‌ناپذيرى بوجود آورد و از آسيا پيشى گرفت و بانى علم گرديد و تمدن جديد را بوجود آورد .\r\nتا اين تاريخ ، صرفنظر از دوران يونانى و رومى ، اروپا چيزى نداشت جز توده‌اى تاريك و گمنام از مردمى كه به حالت دوران حجر صيقلى مىزيستند ، و حال آنكه در مقابل آن ، آسيايى نورانى وجود داشت كه حيثيت امپراتوريهاى چندين هزار ساله و شهرهاى افسانه‌آميز و ثروتهاى بيكران و دانش بسيار آن ، وزنى عظيم به اين قطعه از جهان مىداد .\r\nيك‌بار ، اروپا كوشش كرد كه براى خود تمدنى مستقل از آسيا بوجود آورد ، و اين همان « معجزه يونانى » و دوران « صلح رومى » است . اما طولى نكشيد كه ، از نو ، تاريكيها بر اين قسمت از جهان چيره شدند و سايهء غول آساى آسيا بار ديگر ، و بيش از پيش ، اروپا را تحت الشعاع خود قرار داد .\r\nاما ناگهان ، صنعت آسيايى وارد در اروپا شد و آن را سرزمينى مهماننوازتر و مساعدتر براى پيشرفت خود تشخيص داد . طولى نكشيد كه اكتشافات كوچك در اين سرزمين تبديل به اختراعات گرديدند . روشهاى علمى و دستور العملهاى آسيايى به اكتشافات بزرگ مبدل شدند ؛ چاپ بوسيلهء حكاكى روى چوب ، تبديل به چاپخانه‌هاى منظم و عملى گرديد ؛ عقربهء مغناطيسى ساده به قطبنماى سادهء ملاحان تبديل شد ، و آتش يونانى جاى خود را به اختراع باروت داد .\r\nاما آسياى پير ، كه سنن قديم غل و زنجيرى به گردنش آويخته و دچار نوعى عدم تحرك شده بود ، كه مبدأ آن را بايد در طول قرون و اعصار جستجو كرد ، ديگر نمىتوانست پيش برود و ، بنابراين ، فقط درجا مىزد و يا بدور خود مىچرخيد .\r\nاروپا در اين وقت ، پى به شخصيت خويش برد ؛ از ارزش خود آگاه شد و دانست كه نبوغى مستقل از آسيا داراست و خويشتن را از قيد فكرى آسيا رها ساخت و تبديل به قدرت متفاوتى گرديد .\r\nاگرچه وحدت سياسى اروپا از بين رفت و امپراتورى مقدس رومىنژاد ژرمن كه يك چند خوش درخشيده بود ، تبديل به شبكه‌اى از كشورهاى مستقل گرديد ، اما باز هم اروپا صورت جامعه‌اى با تمدن متجانس و هماهنگ را داشت كه دانش و صنعت آن بعد از اين ، تفوق بر جهان را براى وى تأمين كرد . اين تبديل وضع ، يعنى برترى و پيشى گرفتن اروپا ، در واقع نتيجهء فراستى بود كه اروپاييان در بهره‌بردارى از اكتشافات فنى ديگران از خود بروز دادند . » « 2 »\r\nبه اين ترتيب ، نتيجه مىگيريم كه آسيا و از جمله ايران ، از قرن سوم تا قرن هفتم و هشتم\r\n\r\n\r\n","description":"","footnote":"\r\n( 1 ) . همان . ص 73 - 72 ( به اختصار ) .\r\n( 2 ) . تاريخ صنايع و اختراعات ، پيشين . ص 198 - 196 .\r\n","page_name":" 767 ","page_number":775},
  {"content":"\r\n\r\nهجرى ( يعنى از قرن نهم تا چهاردهم ميلادى ) از جهت فرهنگ و تمدن بر اروپا تفوق و برترى داشت ، ولى از سده‌هاى چهاردهم و پانزدهم ، مظاهر سرمايه‌دارى در شهرهاى ايتاليا ( نظير ژن و ونيز ) آشكار گرديد ، و دگرگونيها و تحولات فكرى و ايدئولوژيكى تازه‌اى ، به نام رنسانس ، به اروپاى در حال رشد عرضه كرد .\r\nصاحبنظران اين دوره مىكوشيدند كه مبانى فرهنگ كهن يونانى - رومى را از نو زنده كنند ؛ ولى در عمل ، از اين حد و مرز گذشتند يعنى ، بجاى آنكه مانند متفكرين كهن در درياى انديشه‌ها و افكار و تئوريها غوطه‌ور شوند ، به كندوكاو و مطالعه و تحقيق در پيرامون پديده‌هاى گوناگون طبيعى پرداختند ، بطوريكه در قرن شانزدهم و هفدهم ، تغييرات اساسى در تفكر عمومى پديد آمد . پژوهندگان ، برغم جزم انديشان مذهبى ، دست به مطالعات تجربى زدند ، و ما به قسمتى از پيروزيها و كشفيات علمى و فنى اروپاييان در اين دوران ، در صفحات پيش ، اشاره كرديم .\r\nچون اين فرهنگ جديد به انسان و شخصيت و فرديت او نظر داشت و سعى مىكرد كه علم را از قيود مذهبى و فئودالى رهايى بخشد ، به نام « اومانيسم » جلوه‌گر شده است ؛ ولى بايد توجه داشت كه مراد از اين « اومانيسم » بشر دوستى به معنى واقعى و احترام به آزادى فردى تمام مردم نبود بلكه بشر دوستان اين دوره بيشتر در انديشهء تأمين منافع بورژواها و سوداگران بودند .\r\nبراى آنكه خوانندگان بيشتر و بهتر با طرز فكر صاحبنظران اين دوران آشنا شوند ، جمله‌اى چند از عقايد فلسفى و سياسى ماكياولى ( 1527 - 1469 ميلادى ) ، متفكر ايتاليايى ، را كه خود مولود نهضت نوين بورژوازى است يادآور مىشويم . او در كتاب شهريار ، آشكارا ، مىنويسد كه هر فرد براى رسيدن به هدفهاى خود ، مىتواند از تمام شيوه‌ها و وسايل ممكن چون زور ، حيله‌گرى ، دروغگويى ، پيمان‌شكنى و جز اينها سود جويد ، در حالىكه بشردوستان واقعى از دست زدن به چنين كارها مطلقا امتناع مىورزند . از اين‌رو بشردوستى و سوداگرى دورهء رنسانس در نقطهء مقابل بشردوستى راستين است . « 1 »\r\nچنان كه اشاره كرديم ، يكى ديگر از عواملى كه به رشد سريع سرمايه‌دارى در غرب كمك كرد كشفيات بزرگ جغرافيايى بود كه انگيزهء واقعى آن ، طمع و سودپرستى بود .\r\nبا گسترش روابط پولى - كالايى ، اربابان فئودال اروپا ، براى دست يافتن به ثروتهاى هنگفت ، بر سرزمينهاى دوردست روى آوردند . اربابان فئودال و بازرگانان اسپانيا و پرتغال ، نخستين ماجراجويانى بودند كه در جستجوى طلا به كرانه‌هاى آفريقا كشيده شدند ، و سرانجام با دور زدن آفريقا ، از راه دريا به هندوستان رسيدند و از پايان سدهء پانزدهم ، چپاول آن سامان را آغاز كردند و خاك طلا ، ادويه ، عاج و چيزهاى ديگر آن‌جا را تاراج كردند و با كشتى به پرتغال بردند .\r\nكريستف كلمب ، در سال 1492 ميلادى ، آمريكا را كشف كرد ولى خود به اين راز پى نبرد . بعدا يكى از اهالى فلورانس ، به نام امريكو و سپوچى اين مطلب را دريافت و به پاس\r\n\r\n\r\n","description":"","footnote":"\r\n( 1 ) . ر ك : د . ك . ميتروبولسكى و ديگران ، زمينهء تكامل اجتماعى ، ترجمه م . مينوخرد / ج . كامرانى ، ص 296 - 295 ،\r\n","page_name":" 768 ","page_number":776},
  {"content":"\r\n\r\nاين كشف ، قارهء جديد به نام او ، « امريكا » ناميده شد .\r\nدر آغاز سدهء شانزدهم ، ماژلان يك راه آبى در جنوب باخترى اروپا كشف كرد كه به قارهء دور مىرسيد ؛ و بدين ترتيب ، ثابت كرد كه اقيانوس اطلس به اقيانوس آرام مىپيوندد .\r\nو اين نخستين سفر دريايى به دور جهان در تاريخ بود . در نتيجهء اكتشافات جديد جغرافيايى ، چپاول بيرحمانهء مستعمرات آغاز گرديد . پس از اسپانيا و پرتغال ، هلنديها ، فرانسويها و انگليسيها در غارت و بهره‌كشى از مستعمرات شركت جستند . در نتيجهء اين وضع ، و انتقال طلا به اروپا ، قيمت ضروريات اوليهء زندگى بالا رفت و در نتيجه ، كارگران و كشاورزان كه عايدى ثابتى داشتند و با بازار پيوندى نداشتند ، زيان فراوان ديدند . » « 1 »\r\n\r\nمختصات نظام سرمايه‌دارى\r\nبا اينكه استثمار و بهره‌كشى انسانى از انسانهاى ديگر ، در نظام اجتماعى بردگى ، فئوداليته و سرمايه‌دارى ، هرسه ، وجود دارد ولى وضع حقوقى و اجتماعى طبقهء بهره‌دهنده در هر نظامى فرق مىكند .\r\nمثلا يك كارگر ، بر خلاف برده يا سرف ، از آزادى شخصى برخودار است و از نظر قانونى مجبور نيست براى سرمايه‌دار كار كند ؛ ولى از طرفى ، كارگر هيچ راه معاشى ندارد جز اينكه حاصل كار خود را به سرمايه‌دار بفرشد . به اين ترتيب ، در رژيم سرمايه‌دارى ، ابزار كار ، زمين و وسايل توليد در اختيار اقليت سرمايه‌داران است و اكثريت زحمتكشان هيچ سرمايه‌اى جز نيروى كار ندارند .\r\nروابط توليد سرمايه‌دارى براساس مالكيت خصوصى وسايل توليد استوار است ، كه با ديگر اشكال مالكيت خصوصى فرق دارد . مالكيت توليدكنندگان كوچك براساس كار شخصى آنها استوار است در حالىكه مالكيت خصوصى سرمايه‌دارى برپايهء بهره‌كشى از كارگران مزدور قرار دارد . در جامعهء سرمايه‌دارى ، كارگر تحت نظارت سرمايه‌دار كار مىكند ، كه هم مالك كارگر است و هم مالك محصول كار او . سودى كه سرمايه‌دار مىبرد ، نه تنها براى مصرف شخصى او كافى است بلكه با آن مىتواند توليد را گسترش دهد ؛ در حالىكه يك كارگر مزدبگير ، در بهترين وضعيت ممكن ، فقط مىتواند براى خود و خانواده‌اش يك زندگى عادى فراهم كند .\r\nبايد دانست كه هر « ثروتمندى » سرمايه‌دار نيست . تنها ثروتمندانى كه با ثروت خود از ديگران بهره‌كشى مىكنند ، و از ثمرهء كار كارگران بهره‌مند مىشوند ، سرمايه‌دار به حساب مىآيند .\r\nهميشه سرمايه‌داران از « راه ارزش اضافى » ، كه محصول نيروى كارگر است ، بر سرمايهء خود مىافزايند .\r\nبراى روشن شدن موضوع ، يادآور مىشويم كه كارگر با نيروى كار خود و استفاده از ماشين ، مادهء خام را به شكل محصول درمىآورد كه در بازار به نام « كالا » خوانده مىشود .\r\nارزش كالا شامل ارزش مواد خام ، سوخت ، بخشى از ارزش ساختمان ، ماشينها و ابزار است ؛ زيرا همگى در ساختن محصول سهيمند . علاوه بر اين ، ارزش كالا شامل ارزش تازه‌اى است كه از طريق كار كارگر ايجاد مىشود . اين ارزش تازه ، از ارزش نيروى كارى كه سرمايه‌دار ، در ازاى آن مزد مىپردازد ، بيشتر است . به عبارت ديگر ، كارگرى كه مجبور است روزى 8 ساعت\r\n\r\n\r\n","description":"","footnote":"\r\n( 1 ) . همان . ص 291 - 289 ( به اختصار ) .\r\n","page_name":" 769 ","page_number":777},
  {"content":"\r\n\r\nكار كند ، در چهار ساعت اول ، ارزشى معادل نيروى كارش توليد مىكند و مزدى مىگيرد كه براى گذران زندگيش ضرورى است . در چهار ساعت بعد ، او فقط ارزش اضافى ، براى كارفرما بوجود مىآورد كه مستقيما به جيب او مىرود .\r\n« در جامعهء سرمايه‌دارى ، ارزش اضافى ، سرچشمهء تمام درآمدهايى است كه از راههايى سواى كار به دست مىآيند . اين ارزش اضافى ، كه شامل منافع صاحبان توليد و بازرگانان ، سود سهامداران ، بهره‌اى كه نزول‌خواران و بانكداران مىخورند و اجارهء زمين و جز اينها مىشود . روند توليد سرمايه‌دارى ، توسط كارگران ايجاد مىشود . سرمايه‌دار بدان جهت مى - تواند ارزش اضافى به چنگ آورد كه كارگران بيش از ساعت لازم براى ايجاد ارزشى معادل ارزش نيروى كار ، به كار گرفته مىشوند . سرمايه‌دار ارزش اضافى را ، آزادانه ، به جيب مىزند ، در حالىكه كارگران براى ايجاد آن چيزى دريافت نمىكنند .\r\n\r\nانقلاب اجتماعى\r\nدر انگلستان و فرانسه ، با رشد روزافزون بورژوازى ، ناسازگارى آشكارى بين نيروهاى توليدى جديد كه از بطن جامعهء فئودالى سر برآورده بودند و روابط فئودالى كه از قرنها پيش وجود داشت ، پديد آمده بود ؛ و لازم بود دير يا زود ، نظام كهنه واژگون شود و سازمان انقلابى بورژوازى جاى آن را بگيرد .\r\nبراى روشن شدن موضوع ، بايد بگوييم كه از نيمهء دوم قرن شانزدهم ، انگلستان در راه صنعتى شدن پيش مىرفت . كارگاههاى كوچك جاى خود را به مانوفاكتورهاى سرمايه‌دارن مىداد ؛ توليد سرمايه‌دارى ، با استخراج معادن و رشد فلزكارى و ساختن شيشه و ابريشم و جنگ‌افزار ، روزبروز ، وسعت بيشترى كسب مىكرد بطورى كه از سال 1560 تا 1680 ، استخراج زغال‌سنگ چهارده برابر گرديد ، و توليد ساليانهء آن به 3 ميليون تن رسيد . در طول صد سال ، يعنى از 1540 تا 1640 ، استخراج سرب ، قلع و مس شش تا هشت برابر و سنگ آهن سه برابر گرديد . در انگلستان ، سرمايه‌دارى و كشاورزى حتى سريعتر از سرمايه‌دارى در صنعت گسترش يافت . پاره‌اى از اشراف دريافتند كه فعاليت در آن مؤسسات سرمايه‌دارى كه به پرورش گوسفند و فروش پشم مىپردازند ، سودآور است .\r\nپيشرفت مانوفاكتورها در فرانسه در سدهء شانزدهم آغاز ، و قبل از پايان قرن هجدهم ترقى فراوانى كرد .\r\n\r\nمقدمات انقلاب صنعتى\r\nانقلابهاى بورژوازى اروپا اصول فئوداليسم را در كشورهاى اروپايى ، يكى بعد از ديگرى ، برانداخت . و روابط توليد سرمايه‌دارى ، نخست در انگلستان و فرانسه و بعدا در آلمان و روسيه و ديگر كشورها ، گسترش يافت .\r\nبا اختراع ماشين ، كار يدى كه در مانوفاكتورهاى سرمايه‌داران رواج داشت ، جاى خود را به كار ماشينى داد . اين تحول ، يعنى تبديل صنايع دستى به صنايع ماشينى ، را انقلاب صنعتى مىخوانند . انقلاب صنعتى در انگلستان در اواسط قرن هجدهم ، آغاز شد و بسرعت پيشرفت نمود ؛ زيرا در اين كشور ، قبل از ساير كشورها ، نظام سرف‌دارى برافتاده بود و زمينهاى دهقانان كوچك از طرف فئودالها و بورژوازى انگلستان تصرف شده بود ، در نتيجه يك تودهء عظيم كارگر آزاد در اختيار بورژوازى انگلستان بود . صنعت پارچه‌بافى انگلستان ، مخصوصا پس از استعمار هندوستان و بچنگ آوردن پنبهء فراوان اين قاره رو به وسعت نهاد .\r\n\r\n","description":"","footnote":"","page_name":" 770 ","page_number":778},
  {"content":"\r\n\r\nدر سال 1765 ، يك چرخ مكانيكى ريسندگى كه همان دستگاه ريسندگى بود اختراع شد . در سال 1767 ، چارچوب ريسندگى و در سال 1779 ماشين نخريسى اختراع گرديد . و با پيدايش اين ماشينها ، صنعت نخريسى دگرگون گرديد . انگلستان در سال 1780 بيست كارخانهء ريسندگى داشت و ده سال بعد ، شمارهء آنها به 150 رسيد . نخستين ماشينها با چرخهاى آبى به حركت مىآمدند و در نتيجه ، فقط در كنار رودخانه‌ها كار مىكردند . و در اين ايام ، نياز به موتورهايى كه در هرجا قابل استفاده باشد به خوبى احساس مىشد .\r\nپير روسو ، در تاريخ صنايع و اختراعات ، مىنويسد : در آغاز نهضت بورژوازى « دستگاه نساجى و كوره‌هاى مرتفع و ماشين چاپ ، در مالكيت صنعتگر كوچكى بود كه خود بتنهايى يا همراه با خانواده‌اش و يا حداكثر بكمك چند تن از رفيقان و همكاران ، آن را مورد استفاده قرار مىداد . اما طولى نكشيد كه پيشه‌وران ديگرى پيدا شدند كه چندين دستگاه نساجى خريدند و توده‌اى از مواد اوليه گرد آوردند و آنها را بين كارگران متعدد توزيع كردند ، و بتناوب پارچه‌هاى حاصل را جمع‌آورى مىكردند و سپس وارد در بازار فروش مىنمودند .\r\nبه همين ترتيب ، كسان ديگرى پيدا شدند كه ، در عين‌حال ، چندين كورهء آهنگرى يا چندين ماشين چاپ را در يك كارگاه گرد آوردند و جمعى از اهل فن را دور خود جمع كردند كه هيچيك از آنها صنعتگر مستقل و آزاد نبود بلكه بعنوان كارگر مزدور در خدمت وى فعاليت مىكرد » « 1 » و اين كارگران را در حداكثر مدت ممكن در هر شبانه‌روز به كار واحدى مشغول مىداشتند ، و همين بيدادگرى سرمايه‌داران ، منشاء مبارزات اجتماعى و اقتصادى وسيعى گرديد .\r\nمسألهء لباس : « اختراعات فنى فرزند احتياجات هستند ؛ و براى آدمى مهمترين احتياجات بعد از غذا خوردن ، مسألهء لباس پوشيدن است و به همين دليل ، در همهء ادوار ، موضوع پوشش يكى از مهمترين اشتغالات آدمى بوده است . ابتدا كشف كتان ، در اين راه ، پشتيبان انسان شد و مدتهاى مديدى ، پارچهء كتان مهمترين وسيلهء رقابت‌ناپذير براى تهيهء پوشاك بود .\r\nپشم نيز تقريبا همانقدر قديمى است كه كتان . با اين حال ، پارچه‌هاى پشمى كه از كرك گوسفند مرينوس درست مىشوند ، فقط از اواخر قرن هيجدهم ، ابتدا در فرانسه و سپس در انگلستان متداول گرديد . در اين اوقات ، استعمال پارچه‌هاى پنبه‌اى در تمام اروپا عموميت داشت و از ابتداى قرن هفدهم ، كشت پنبه در آمريكاى شمالى متداول گشته بود و حتى بايد تعميم بهره‌بردارى از غلامان سياه‌پوست را نيز يكى از نتايج فراوانى كشت پنبه بدانيم .\r\nعلاوه بر كتان و پنبه و پشم ، بايد ابريشم را نيز در اين فهرست وارد كنيم . مسلما پارچه‌هاى ابريشمى براى مصارف عمومى مورد استعمال نداشت ، و هركس نمىتوانست از آن استفاده كند . اما وقتى كه سطح زندگى پيشه‌وران و ساير طبقات در اروپا بالا رفت ، اهميت ابريشم ، روزبروز ، رو بتزايد گذاشت و به زودى ، همچون نمايندهء تجمل و تفاخر محسوب\r\n\r\n\r\n","description":"","footnote":"\r\n( 1 ) . تاريخ صنايع و اختراعات ، پيشين . 198 .\r\n","page_name":" 771 ","page_number":779},
  {"content":"\r\n\r\nگشت . شهر ليون ، در فرانسه ، مركز ابريشم بود و هيچكس برترى اين شهر را در اين صنعت انكار نمىكرد ، تا روزى كه الغاء فرمان « نانت » تهيه‌كنندگان پارچه‌هاى ابريشمى را ، كه غالب ايشان مذهب پرتستان داشتند ، وادار كرد كه كشور فرانسه را ترك كنند و كارگاههاى خويش را به خارجه و مخصوصا به ممالك سوئيس و انگلستان منتقل سازند .\r\nدر فرانسه ، كارخانهء وان روبه « 1 » كه در سال 1685 هزار و پانصد كارگر داشت ، در سال 1720 ، تعداد كارگران خود را به 1800 رسانيد ؛ بدون اينكه هزاران كارگر و پيشه‌ورى را كه در منازل خود به اين كار اشتغال داشتند به حساب آوريم .\r\nدر انگلستان ، اهميت اين صنعت از فرانسه نيز بيشتر بود و كار تهيهء پارچه‌هاى پشمى با حيات مملكت بستگى داشت . با اين حال ، روش عمل ، قرون وسطايى بود ؛ يعنى نخ‌ريسى به كمك دوك يا چرخهاى ساده انجام مىگرفت . وقتى نخ را بدست مىآوردند ، پارچه‌بافى ، بمدد دستگاه نساجى دوران ماقبل تاريخ انجام مىگرفت .\r\nتنها اصلاحى كه از عهد حجر صيقلى در اين دستگاه انجام گرفت ، استعمال ماكو بود كه اختراع آن در حدود سال 1490 بوسيلهء لئوناردو داوينچى انجام گرفت . معمولا نخ پود را بر ماسوره‌اى مىپيچيدند و اين ماسوره را در داخل ماكويى جامىدادند . وقتى كه نخهاى تار از هم جدا مىشدند ، نساج ماكو را در داخل شيارى كه به اين طريق ايجاد مىشد مىراند و از طرف ديگر ، آن را مىگرفت ؛ و آنگاه نخهاى تار باز هم از يكديگر جدا مىشدند و بار ديگر نساج ماكو را به داخل شيار جديد وارد مىكرد ، و اين كار متواليا تكرار مىشد . بايد پذيرفت كه كارگران در اين كار ، تردستى و مهارت خارق العاده‌اى مىيافتند ؛ زيرا هر كارگر با چرخ نساجى بدوى خود ، در هر سال ، هفت توپ پارچه مىبافت و حال آنكه كارخانه‌هاى وان روبه ، در همين مدت ، 1200 توپ پارچه تهيه مىكردند كه مسلما نوع آن ممتازتر بوده است .\r\nبراى آنكه كار سرعت بيشترى پيدا كند ، جان‌كى « 2 » ( 1764 - 1704 ) به حركت ماكو سرعت بيشتر بخشيد . به همين مناسبت ، ماكوى او را « ماكوى پرنده » مىخواندند . در نتيجهء اين اختراع ، كارگاههاى نساجى با سرعت بيشتر ، محصول فراوانترى را به بازار عرضه كردند و در عمل ، نخ كمياب شد و لازم آمد ، بهر وسيله كه ممكن است ، ماشين را جانشين دوك و چرخ نخ‌ريسى كنند . » « 3 »\r\nجان ويات انگليسى و عدهء زيادى از مخترعين در اين راه تلاش كردند تا ، سرانجام ، مردى چون كاروايت « 4 » موفق شد وسيله‌اى بسازد كه با آن پارچه‌هاى رنگارنگ بافته مىشد . « 5 »\r\nغير از صنعت پارچه‌بافى ، صنعت چاپ و صنعت توپ‌ريزى و اسلحه‌سازى در اين ايام ( قرن هجدهم ) سخت مورد توجه بود ؛ و بيشتر هنرمندان و صنعتگران در اين زمينه‌ها مشغول كار بودند . براى تهيهء آهن ، ناچار بودند كه سنگ معدن را با مقدار عظيمى چوب در كوره‌هاى\r\n\r\n\r\n","description":"","footnote":"\r\n( 1 ) .  Van Rubais \r\n( 2 ) .  John Kay \r\n( 3 ) . تاريخ صنايع و اختراعات ، پيشين . ص 244 - 441 ( به اختصار ) .\r\n( 4 ) .  Cartwright \r\n( 5 ) . ر ك : همان . ص 244 و 248 .\r\n","page_name":" 772 ","page_number":780},
  {"content":"\r\n\r\nمرتفع بسوزانند تا آهن مطلوب بدست آيد ، و اين وضع براى جنگلها و منابع طبيعى زيان - بخش بود .\r\nاز ابتداى قرن دوازدهم ، كه رستاخيز اروپا بسوى تمدن جديد آغاز شد ، افراط در استعمال چوب ، در مردم ايجاد نگرانى كرد ؛ زيرا « سوخت هيزم در اجاقها ، در بخاريها ، ساختمان خانه‌ها ، تهيهء كشتيها و ماشينها دست بدست هم داده و با بيداد حيرت‌انگيزى جنگلها را غارت مىكردند » « 1 » تا سرانجام ، از قرن سيزدهم و چهاردهم ببعد ، تمام مراكز صنعتى متوجه اعجاز زغال‌سنگ شدند ؛ بطوريكه نه تنها در خدمات خانگى بلكه در شيشه‌سازى ، آبجوسازى ، كوره‌هاى آهكى ، آجرپزى و بالاخره در كوره‌هاى آهنگرى از اين سنگ سياه ، براى ايجاد انرژى و حرارت ، استفاده كردند .\r\nدر جريان قرون هجدهم و نوزدهم ، آهن و چدن و فولاد ارزش صنعتى فراوانى كسب كردند . در سال 1783 ، اولين كشتى آهنى ساخته شد و در سال 1796 اولين پل معلق بوجود آمد . كم‌كم معماران به فكر افتادند كه از اين فلز بعنوان يكى از مواد اصلى ساختمان استفاده كنند . با اين حال ، آهن تا پايان قرن هجدهم ، بيشتر در فنون جنگى مخصوصا در توپخانه به كار مىرفت .\r\nيكى از عوامل اساسى انقلاب صنعتى اروپا ماشين بخار است كه جيمزوات ايجاد - كنندهء آن بود . « بخار يكى از منابع پرقدرت تهيهء نيروست ، كه هم منظم است و هم بستگى به شرايط جغرافيايى وجوى ندارد ( و حال آنكه آسياى بادى و چرخهايى كه با نيروى آب كار مىكنند ، بر خلاف ، با آن عوامل بستگى دارند . ) براى اين‌كه معلوم شود كه فوران نيروى جديد چگونه اساس صنعت را تغيير داد ، فقط كافى است بخاطر آوريم كه تا اين هنگام ، تنها منابع انرژيى كه مورد استفادهء آدمى قرار داشت ، عبارت بود از آب جارى و قدرت باد و نيروى حيوانى ؛ و غير از اين سه بايد نيروى بدنى خود انسان را نيز به حساب آوريم .\r\nاندازهء نيروى محرك ( يا انرژى ) كه در اختيار يكى از جوامع انسانى است ، مستقيما نمودار وضع مدنيت آن جامعه مىباشد . در واقع ، هرقدر اطلاعات علمى جامعه‌اى بيشتر باشد ، به همان نسبت ، اين جامعه بهتر مىتواند از منابع انرژى ، كه طبيعت در اختيار او گذاشته است ، فايده بردارد و آن را در خدمت خود به كار گمارد . جامعه‌اى كه كفايت آن را دارد كه در ماشينهاى خود سنگهاى سياهى را كه از سينهء زمين خارج شده است بسوزاند ، مسلما در راه ترقى پيشرفته‌تر از جامعهء ديگرى است كه اكتفا به نيروى غلامان يا قدرت حيوانات مىكند .\r\nكيلووات ساعت ، واحدى براى انرژى است كه استعمال آن در آينده ، كار ما را آسان مىسازد . فى المثل ، در كشور فرانسه ، در زمان ما ، براى تهيهء انرژى ، از زغال ، نفت ، زغال سفيد ( نيروى الكتريكى حاصل از سدبندى و غيره ) و از نيروى حيوانات استفاده مىكنند ، و رويهمرفته ، در سال 1952 ، ميزان انرژى حاصل معادل 111 ميليارد كيلووات ساعت بوده است . اگر اين ميزان را بر تعداد جمعيت اين كشور تقسيم كنيم ، 2620 كيلووات ساعت نتيجه مىشود ؛ يعنى در سال مزبور ، هر فرانسوى بطور متوسط و اصولا 2620 كيلووات ساعت انرژى\r\n\r\n\r\n","description":"","footnote":"\r\n( 1 ) . همان . ص 257 .\r\n","page_name":" 773 ","page_number":781},
  {"content":"\r\n\r\nدر اختيار يا در خدمت خود داشته است ، و در همين سال ، هريك از ساكنان ممالك متحدهء آمريكاى شمالى 7790 كيلووات ساعت ، هر انگليسى 4730 كيلوات ساعت و هر سوئدى 4080 كيلووات ساعت انرژى در اختيار داشت . از اين اعداد مىتوان در واقع ، نظرى قطعى راجع به سطح فنى هريك از ممالك مزبور ، در سال 1952 ، بدست آورد .\r\nليكن در سال 1790 ، يعنى زمانى كه ماشين بخار عازم پيروزى بر مدنيتها بود ، هريك از ساكنان متمدنترين ممالك ، بطور متوسط و بحداكثر ، بيش از 34 كيلووات ساعت انرژى در اختيار نداشته‌اند . گذشته از اين ، ميزان انرژى را تقريبا منحصرا از نيروى حيوانات كششى بدست مىآوردند . فقط كارخانه‌ها بودند كه از چرخهاى متحرك با نيروى آب استفاده مىكردند و مىتوان گفت كه از اين راه ، قسمت اعظم انرژى صنعتى بدست مىآمد . اما چرخ دوار آسياها ، نه فقط براى خرد كردن گندم و يا روغن‌كشى از گردو و زيتون به كار مىرفت بلكه دستگاههاى دم كوره‌هاى ذوب فلزات و غلتكهاى بزرگ نساجى و پتكهاى آهنگرى و خود دستگاه پارچه‌بافى و حتى ماشينهاى چاپ را با آن به حركت درمىآوردند . به همين دليل بود كه تمام تأسيساتى كه ما امروز كارخانه مىناميم در آن عهد « آسيا » مىناميدند . » « 1 »\r\nبا برقرارى ماشين بخار ، توسعهء صنايع بزرگ آغاز گرديد و فوايد و نتايج تمركز اقتصادى آشكار شد . به اين ترتيب ، كارهاى فردى كه سابقا پيشه‌وران در خانهء خود ، انجام مىدادند رو به فراموشى رفت .\r\nماشين بخار ، دستگاهى بود گرانقيمت و بنابراين ، شايسته بود آن را با حداكثر بازده به كار اندازند . كارگاههاى سابق تبديل به كارخانه‌هايى شدند كه روزبروز وسعت مىيافتند و تعداد كارگران از اين كارخانه‌ها هر روز رو به افزايش مىرفت . ماحصل عمل اين بود كه سرعت و بازده توليد بمراتب بيشتر مىشد و در نتيجه ، قيمت محصول نقصان مىيافت و فروش آن افزايش پيدا مىكرد و به اين طريق ، صاحبكار ثروتمند مىشد . يكى از علل پيروزى آن بود كه مقامات رسمى از اين سرمايه‌داران پشتيبانى مىكردند . شاه از سرمايه‌داران پول مىگرفت و آنان را مورد حمايت خود قرار مىداد . به اينطريق ، حكومتهاى سلطنتى با قدرت مطلق بوجود آمد كه سرمايه‌دارى جديد پشتيبان آن بود . اين سياست و اين وضع خاص ، نخست ، در انگلستان و سپس ، در هلند و بعد در قرن هفدهم ، در فرانسه مشهود گرديد . كلبر كه خود فرزند يك پارچه‌باف بود ، به رشد بورژوازى فرانسه كمكى شايان كرد . او متوجه شد كه بجاى آنكه حسب المعمول دستگاه نساجى و مواد اوليه را بين دهقانانى كه در منزل خود كار مىكردند توزيع نمايد ، خيلى پرصرفه‌تر است كه همهء دستگاههاى نساجى را در يك جا گرد آورند و هر روز دهقانان بافنده را به اين محل گسيل دارند ؛ و نيز تشخيص داد كه به عوض اينكه هريك از كارگران پشم‌بافى همهء اعمال را كه براى بافتن پشم لازم است انجام دهد بمراتب بهتر است كه هر كارگر را وادارند فقط به يكى از اعمال لازم بپردازد ؛ زيرا به اينطريق ، در كار خود متخصص مىشود و سرعت توليد بيشتر خواهد شد .\r\nبه قول آندره پيتر ، كلبر ، كه خود مولود و محصول نهضت نوين بورژوازى بود ، سخت\r\n\r\n\r\n","description":"","footnote":"\r\n( 1 ) . همان . ص 11 - 309 ( به اختصار ) .\r\n","page_name":" 774 ","page_number":782},
  {"content":"\r\n\r\nبه كار و كوشش دلبستگى داشت . « وى مىكوشيد كه با اشخاص بيكار و تن‌آسان عصر خويش مبارزه كند ، و از جمله بانجبا و عموم كسانى كه شيفته و مجذوب عناوين و القاب بيهوده و باطل بودند . بعلاوه ، وى مانند بورژواها ، معتقد به پس‌انداز و استقرار نظم بود ، و سر آن داشت كه عموم افراد ملت را در راه وظايف اقتصادى ، بسيح كند ، و صنعت فرانسه را واجد همان كيفيتى گرداند كه ديرزمانى موجب تقدم و اولويت « محصولات و مصنوعات » اين كشور در خارجه بود ؛ يعنى ذوق ، ظرافت ، خوبى و كيفيت عالى . » « 1 »\r\nدوران شكفتگى اين اقتصاد چندان نپاييد . ماليه و پول مملكت فرانسه با دشواريهاى روزافزون دست بگريبان گرديد . دولت از جان لاو « 1 » يكى از صرافان شهر اكس ، استمداد جست .\r\nاو با پيروى از عقايد مركانتىليستها ( سوداگران ) سعى كرد ، از راه بسط و توسعهء پول كاغذى ( از طريق نشر اسكناس توسط بانك كل ) به توسعهء اعتبارات و معاملات يارى رساند ، ولى تلاش او در اين راه در اثر سودجويى سفته‌بازان به جايى نرسيد . بموازات شكستهاى مالى و اقتصادى ، در زمينهء سياست نيز دولت لوئى پانزدهم و سپس لوئى شانزدهم با ناكاميهاى مختلف روبرو شدند . جنگ هفت ساله ( 1763 - 1756 ) و از دست رفتن مستعمراتى چون هند و كانادا ( معاهدهء پاريس ، 1764 ) به آشفتگى اوضاع كمك كرد . اشراف فئودال بار ديگر در راه تجديد قدرت و اختيارات فئودالى قديم تلاشهايى كردند و همين مظالم و تجاوزات ، منتهى به انقلاب 1789 و فروريختن كاخ فئوداليسم گرديد . « 2 »\r\nروحانيان مسيحى كه در فساد و تجاوز به حقوق عمومى ، دست كمى از اشراف نداشتند ، بيش ازپيش در سراشيبى فساد ، اختلاس و ارتشاء افتادند . در عين‌حال ، با انتشار چاپ و بالا رفتن سطح فرهنگ عمومى ، اعتقادات مذهبى مردم سست شده بود ، و بنيادها و موازين اخلاقى جديدى استقرار مىيافت . بورژواها و سرمايه‌داران ، روزبروز ، موقعيت اقتصادى و سياسى بهترى كسب مىكردند ، در حالىكه كشاورزان و كارگران يعنى سرچشمه‌هاى اصلى كار و فعاليت ، در شرايط نامساعدى زندگى مىكردند .\r\nاروپاى قرن هجدهم و نوزدهم ، در اثر تغيير زيربناى اقتصادى و فروريختن مبانى كهن فئوداليسم ، با جهش و تغييرى ناگهانى روبرو ، و بر آن شد كه خود را از چنگ قيود و هنجار هاى قديم آزاد سازد .\r\nاين انقلاب آزاديخواهانه عام و همگانى نبود بلكه كليهء تحولات و تغييرات بايد در عرصهء اقتصادى و با توجه به منافع طبقهء تازه بدوران رسيده ، يعنى « بورژواها » ، اجرا و عملى گردد .\r\nبه عبارت ديگر ، « آزادى به معنى و مفهوم برابرى نبود . برعكس ، اين « آزادى » عدم مساوات و نابرابرى را تأييد مىكرد . از همين‌جا ، اقتصاد مستقل كه اصولا به بعضى طبقات و در بعضى كشورها فايده مىرسانيد ، اكثرا به صورت اقتصاد مسلط و سلطه‌جو تحول مىپذيرد :\r\n- سلطه‌جويى اخلاقى و معنوى\r\n- سلطه‌جويى سرمايه در برابر كار\r\n- سلطه‌جويى سياسى كشورهاى ثروتمند در قبال كشورهاى كمتر پيشرفته . » « 3 »\r\n\r\n\r\n","description":"","footnote":"\r\n( 1 ) . تاريخ اقتصادى ، پيشين . 44 - 43 ( به اختصار ) .\r\n( 2 ) . ر ك : همان . ص 47 - 45 .\r\n( 3 ) . تاريخ اقتصادى ، پيشين . ص 49 .\r\n","page_name":" 775 ","page_number":783},
  {"content":"\r\n\r\nانقلاب اقتصادى ، انقلاب فكرى و اخلاقى را نيز بهمراه داشت . انديشهء آدمى در جوامع غرب ، تا قبل از نهضت بورژوازى ، سخت جامد و قشرى بود و رنگ و بوى خرافى داشت . ولى از آن پس ، طرز فكر دگرگون گرديد و آدمى بر آن شد كه هيچ مطلب و موضوعى را به تقليد و تعبد نپذيرد بلكه در پيرامون پديده‌هاى گوناگون زندگى شخصا به مطالعه و تحقيق پردازد و براى حل مشكلات گوناگون ، بجاى استمداد از ماوراء الطبيعه ، از علم ، منطق و استدلال يارى طلبد . دكارت با بنيان نهادن روش جديد خود ، كه شك دستورى « 1 » بود ، « ذهن خود را از انديشه‌ها و افكار پيش ساخته تهى كرد و براى درك حقيقت ، نخست در وجود خويش ترديد كرد و پس از تأمل ، گفت : « من هستم ، چون فكر مىكنم . » به اين ترتيب اعتماد و اعتقاد به خود ، به « فلسفهء اصحاب اصالت عقل » « 2 » و استدلال منتهى مىشود .\r\nمنتسكيو در سال 1748 ، در كتاب روح القوانين ، كه از شرايط اقتصادى و اجتماعى زمان الهام گرفته ، سعى مىكند ثابت كند كه « براى هر جامعه‌اى قوانينى وجود دارد كه منوط و مشروط به محيط جغرافيايى ، اجتماعى و برتر از ارادهء حكومتها و افراد انسانى است . . . و هيچ سلطان و شهريار خودكامه‌اى نمىتواند برضد آنها كارى بكند ؛ بر همان منوال كه كس را توان دگرگون ساختن قوانين و نواميس اختران نيست . » « 3 »\r\n« اگر مونتسكيو بوسيلهء آزاديخواهى و آزادانديشى و در پرتو روحيهء انتقادى خود ، به جريان آن عصر مرتبط مىگردد ، فلسفهء اصحاب اصالت عقل و استدلال ، معاصران خود را برپايهء ارجاعهاى خود به تاريخ و به يارى نوعى فلسفهء اصحاب تجربه ، تعديل مىكند .\r\nبالعكس ، ديگر فلاسفهء قرن هجدهم ، چون ولتر ، دالامبر ، اصحاب دايرة المعارف و بعدها كوندورسه ، فلسفهء اصحاب اصالت عقل و استدلال را در اذهان و افكار شدت وحدت مىبخشند . تحولى مشابه در بريتانياى كبير ، در زمينه‌اى تجربىتر ، به دنبال بيكن و با ظهور لاك و ديگران ، و در هلند با ظهور اسپينوزا و بيل « 4 » ، به وقوع مىپيوندد . تأثير و نفوذ اسپينوزا در فلاسفهء قرن هجده و در ولتر عظيم و شايان توجه است .\r\nبا ظهور روسو ، عصيان انديشه ، با عصيان احساسات ، توأم مىگردد ؛ بدان‌سان كه انسان متجدد به قدرت مطلقهء خود مؤمن است . وى هم ، به صفا و نيكى مطلقهء طبيعت ايمان دارد و مىگويد : آدمى نيك و مهربان است و اگر به بدى مىگرايد ، اين جامعه است كه وى را تباه مىكند .\r\nاين پيام كه جميع سنتهاى فلسفهء باختر زمين عصر باستان و دوران مسيحيت را ، در باب عدم كمال جبلى آدمى ، باژگونه مىسازد ، تا اندازه‌اى برپايهء عصر خود توجيه و توضيح مىپذيرد . اگر روسو مىتواند بگويد كه اين جامعه است كه افراد بشر را به تباهى مىاندازد ، سبب ، آن است كه اجتماعى كه در برابر ديدگان وى بود ، بواقع ، تا حد كفايت ، تباه شده و تباه‌كننده ، فاسد و مفسد بود . روسو وجود شر و بدى را انكار نمىكند ؛ ولى وى را عقيده\r\n\r\n\r\n","description":"","footnote":"\r\n( 1 ) .  doute methodique \r\n( 2 ) .  rationalisme \r\n( 3 ) . تاريخ اقتصادى ( بررسى در روابط نهادهاى . . . ) ، پيشين . ص 52 .\r\n( 4 ) .  Bayle \r\n","page_name":" 776 ","page_number":784},
  {"content":"\r\n\r\nبر اين است ( بويژه در كتابش ، اميل ، در باب تعليم و تربيت ) كه تجربه بايد آدمى را مهذب كند و پاك سازد : « كودك را آزاد بگذاريد تا هرچه خواهد بكند . » در اين صورت ، اگر بد كرد ، از آن رنج خواهد برد و خود خطاى خود را اصلاح خواهد كرد . » « 1 » اندره پيتر ، با اين بيان ، به خوبى نشان مىدهد كه انديشه‌هاى مردانى چون روسو چگونه راه را براى بورژوازى آزاديخواه هموار كرد : « افراد آدمى را در كار خود آزاد بگذاريد . بگذاريد كالاها آزادانه دست به دست بگردد . اگر آدميان توليدكنندگان ، معاملات خود را خوب اداره نكنند ، از آن رنج و زيان خواهند ديد و ورشكست خواهند شد ؛ و از همين رهگذر تأديب خواهند شد ، و از جهان و زندگى اقتصادى طرد خواهند گشت . در انگلستان نيز مردانى چون برنارد و مانده‌ويل « 2 » و هوچسون ( كه آدام اسميت ، يكى از شاگردان آنان است ) به اقتصاد آزاديخواهانه جانى نو بخشيدند .\r\nديدرو ، پس از ولتر و روسو ، در راه به كرسى نشاندن اعتقاد به « اصالت فرد « 3 » » قدمهايى برداشت و گفت : « فرد خود براى خود كافى است . » با اين بيان ، هر فرد چون ميزان و مقياس حقيقت نمايان گرديد . و اين فكر ، اندك‌اندك ، در اذهان و افكار مردم راه يافت كه : « آدمى را بگذاريد كه آزادانه سخن گويد و آزاد بينديشد . »\r\nآزاديخواهانى كه در قلمرو سياست كار مىكردند ، در حالىكه ارزش عموم آراء و عقايد را برابر اعلام مىكردند ، در پى آن بودند كه دموكراسى و رأىگيرى آزاد را در جامعه برقرار سازند ، و از همين‌طريق ، قدرت اكثريت ، يعنى همان اقتدار « عدد » را پى افكنند ؛ در حالى كه آزاديخواهى اقتصادى برعكس ، با اينكه زمام هدايت توليد اقتصادى را به كف اكثريت ارباب تقاضا مىسپرد ، در فكر امكانات مالى و قدرت پرداخت و قدرت خريد اكثريت مردم نبود بلكه دموكراسى ثروتمندان و قدرت و حكمرانى پول را پايه مىگذارد و در عمل ، نابرابرى ، عدم تساوى ثروتها و عوايد را تأييد و تقديس مىكرد .\r\nهمين سياست ارتجاعى به زيان اكثريت و به نفع اقليت سرمايه‌داران پايان گرفت . به اين ترتيب ، از قرن هجدهم ببعد ، در حالىكه دستگاه سلطنت مطلقه و قدرت اشرافيت و كليسا راه تزلزل و انحطاط مىسپرد ، كار بورژوازى روزبروز رو به ترقى و پيشرفت بود . بورژوازى كه از قرن يازدهم و دوازدهم ناظر رشد و تكامل آن بوديم ، در قرن هجدهم قدرت قابل توجهى است ؛ زيرا كه وسيلهء مادى آزادى ، يعنى پول را در اختيار دارد . داستايوسكى گفته است كه پول « آزادى است كه مسكوك شده است . » آنكه را كه سكه‌اى سيم‌وزر در دست است ، بواقع ، قدرت آزادى به صورت مسكوك در كف دارد كه مهر شهريار بر آن نقش بسته است . صاحب ثروت بودن يعنى داشتن قدرت خريد . « 4 »\r\nاز آنچه گذشت ، نتيجه مىگيريم كه با رشد تدريجى بورژوازى ، اصول فئوداليسم و مبانى اشرافيت قديم متزلزل مىشود . سكه‌هاى پول هر روز ، بر استحكام كاخ بورژوازى مىافزايد .\r\n\r\n\r\n","description":"","footnote":"\r\n( 1 ) . تاريخ اقتصادى ( بررسى در روابط نهادهاى . . . ) ، پيشين . ص 54 - 53 ( به اختصار ) .\r\n( 2 ) .  Bernard de Mandeville \r\n( 3 ) .  individualisme \r\n( 4 ) . ر ك : تاريخ اقتصادى ( بررسى در روابط نهادهاى . . . ) پيشين . ص 56 - 54 .\r\n","page_name":" 777 ","page_number":785},
  {"content":"\r\n\r\nتجارت داخلى ، از بركت امنيت راهها و اصلاح معابر ، بهبود نسبى وسايل حمل‌ونقل ، و بسط و توسعهء اعتبار ، رشد و گسترش مىيابد . ارباب امور مالى ، مقاطعه‌كاران مالياتها به ثروتهاى هنكفت مىرسند .\r\nدر كتاب زمينهء تكامل اجتماعى ( ج 2 ) ضمن توصيف تكامل فنى ابزارهاى گوناگون توليدى ، در قرن هجدهم ، به تضاد شديدى كه بين منافع بورژواها و كارگران و فئودالها وجود داشت نيز اشاره مىشود :\r\n« در سال 1839 ، انگلستان چهار برابر مجموع كشورهاى فرانسه ، بلژيك و پروس زغال‌سنگ استخراج مىكرد .\r\nتوليد ابريشم در ليون و شهرهاى ديگر رواج يافت . در آغاز دههء سال 1780 ، ذوب‌آهن كرسو « 1 » نخستين محصول فلز خود را بيرون داد . موتورهاى بخارى و معادن زغال‌سنگ و ديگر مؤسسات به كار افتاد . در كشاورزى نيز سرمايه‌دارى نفوذ كرد . بهره‌كشى روزافزون سرمايه‌داران باعث تيره‌روزى كشاورزان و كارگران گرديد . قوهء خريد آنان نقصان يافت و بازار داخلى با بحران روبرو گرديد .\r\nدر فرانسه طبقهء تازه بدوران رسيدهء بورژوازى و پرولتاريا به طبقهء بىامتياز ، يعنى طبقهء سوم ، وابسته بودند .\r\nپيش از پايان سدهء هجدهم ، شمارهء بورژوازى فرانسه 250 هزار نفر بود . اين رقم ، صاحبان مانوفاكتورها ، بازرگانان ، بانك‌داران و ساير معامله‌گران را در برمىگرفت . پرولتارياى فرانسه از پيشه‌وران و شاگردان كارگاهها پديد آمد .\r\nپرولتاريا به كارگرانى اطلاق مىشود كه جز نيروى كار و قدرت بازو ، سرمايه‌اى ندارند و در صورتىكه تن به كار ندهند ، در نتيجهء نداشتن هيچگونه ذخيرهء تأمينى ، از گرسنگى خواهند مرد . در آستانهء انقلاب فرانسه ، در حدود 600 هزار كارگر مانوفاكتور وجود داشت . بورژوازى فرانسه در اين هنگام ، نيرويى بود كم‌وبيش سازمان يافته ، در حالىكه طبقهء كارگر اين كشور فاقد تشكيلات صحيح ، و ضعيف و ناآگاه از منافع طبقاتى خويش بود . » « 2 »\r\n\r\nتضاد سرمايه‌دارى با فئوداليسم\r\nفئودالهاى انگلستان و فرانسه حاضر نبودند موقعيت اجتماعى خود را به طبقهء بورژوازى واگذار كنند . با وجود اين حقيقت كه گسترش مانوفاكتورها سود فراوانى داشت ، دولت فئودالى از اصناف قرون وسطايى حمايت مىكرد . اصناف مىكوشيدند تا از نوآوريهاى فنى جلوگيرى كنند ، ولى در اين راه توفيقى نيافتند . نظام صنفى و قوانين مربوط به آن ، چون سدى ، از پيشرفت سرمايه‌دارى در انگلستان و فرانسه جلوگيرى مىكرد . موانع گمركى مالياتهاى بيشمار داخلى ، قدرت مستبدانهء فئودالها ، تفاوت در مقياسها و وزنها و وجود مقررات قانونى محلى ، همه‌وهمه ، از پيشرفت تجارت و رشد بورژوازى جلوگيرى مىكردند . براى درهم‌شكستن اين موانع ، آمادگى فكرى و « ايدئولوژيكى » ضرورت داشت .\r\n\r\n\r\n","description":"","footnote":"\r\n( 1 ) .  Creusot \r\n( 2 ) . زمينهء تكامل اجتماعى ، پيشين . ج 2 ( قبل از انتشار ) .\r\n","page_name":" 778 ","page_number":786},
  {"content":"\r\n\r\nسالها پيش از انقلاب ، نمايندگان پيشرو طبقهء سوم ، يعنى روشنفكران ، از سازمان و نظامات غلط و زيانبخش فئودالى به سختى انتقاد مىكردند . ولتر ، ( 1778 - 1694 ) بيرحمانه ، مفاسد حكومت استبدادى و امتيازات طبقاتى اشراف و روحانيان را برملا ساخت .\r\nاو كليسا را ديو خرافات و مار نه پوزهء تعصب ناميد . او آوازهء آزادى و برابرى انسان را سر داد ؛ منتها مراد او از برابرى ، مساوات عموم افراد بشر نبود بلكه بيشتر برابرى اشراف يا سرمايه‌داران موردنظر ولتر بود .\r\nمنتسكيو نيز در نامه‌هاى ايرانى و روح القوانين به نظام پرپيچ‌وخم فئودالى و رژيم استبدادى حمله كرد ، و بهترين حكومت را حكومت مشروطهء سلطنتى دانست ، و چون ولتر ، از آزادى و برابرى سخن گفت و بردگى سياهان را مورد انتقاد قرار داد .\r\nروشنفكران جوانتر ، يعنى اصحاب دايرة المعارف يا انسيكلوپديستها ، با تأليف يك فرهنگ سىجلدى از علوم هنرها و حرفه‌ها ، به تنوير افكار كمك كردند و ماده‌گرايى را به نسل جديد آموختند .\r\nروسو ( 1778 - 1712 ) در كتاب قرارداد اجتماعى ، از جامعه‌اى خالى از جوروستم سخن مىگفت . به نظر او ، مردم حق دارند از راه انقلاب ، حكومت استبدادى را واژگون ، و كسانى را كه مىخواهند ، به زمامدارى انتخاب كنند . .\r\nساير اصحاب دايرة المعارف ، مانند ديدرو ، دالامبر ، هلوسيوس و ديگران ، مانند ژان مسليه « 1 » افكار سوسياليستى داشتند و از ضرورت استقرار جامعه‌اى بدون بهره‌كشى سخن مىگفتند و آرزو داشتند جامعه‌اى بوجود آورند كه در آن مالكيت خصوصى جاى خود را به مالكيت اشتراكى زحمتكشان بدهد .\r\nتلاش روشنفكران جناحهاى مختلف ، اعتبار و قدرت سلطنت و نظام فئودالى و كليسا را در نزد توده‌هاى وسيع مردم متزلزل كرد مقارن انقلاب ، عوامل عينى همراه با عوامل ذهنى ، زمينه را براى دگرگونى اوضاع فراهم كردند .\r\nدر نيمهء دوم سدهء هجدهم ، سلطنت استبدادى فرانسه در فسادكارى غوطه‌ور بود .\r\nاشراف و فئودالها از شاه پيروى مىكردند ؛ در حالىكه فقر و تنگدستى اكثريت ، روبفزونى بود و مردم ، شجاعانه ، تقاضاهاى مشروع خود را بر زبان مىراندند و حاضر نبودند بيش از اين ، وضع نامطلوب موجود را تحمل كنند . قيام بافندگان ليون كه در سال 1786 با همكارى كشاورزان صورت گرفت ، نمونه‌اى است از طغيان عمومى عليه حكومت ظالم و فاسد لوئى شانزدهم .\r\nطبقهء سوم خواستار مجلسى بود كه نمايندگان طبقات در آن شركت جويند تا مشكلات آنى كشور را حل كنند . لوئى شانزدهم ناگزير ، اين تقاضا را پذيرفت و « اتاژنرو » ( مجلس عمومى طبقاتى ) در پنجم مه 1789 ، تشكيل گرديد ، ولى نمايندگان دو طبقهء ديگر از نشستن با نمايندگان طبقهء سوم خوددارى كردند .\r\nدر نتيجهء اين امتناع ، طبقهء سوم به يك عمل انقلابى ديگرى دست زد ؛ اكثريت ،\r\n\r\n\r\n","description":"","footnote":"\r\n( 1 ) .  J . Moslier \r\n","page_name":" 779 ","page_number":787},
  {"content":"\r\n\r\nعلىرغم تهديد شاه ، دور هم جمع شدند و مجلس ملى را تشكيل دادند و همچون يك مجلس مؤسسان ، تنظيم قانون اساسى را وجههء همت خويش ساختند . لوئى شانزدهم به مبارزه برخاست . زحمتكشان پاريس نيز با اسلحه ، به جنگ مخالفان آمدند ، و در 14 ژوئيه ، زحمتكشان به زندان باستيل حمله‌ور شدند . با سقوط باستيل ، انقلاب كبير بورژوازى فرانسه آغاز گرديد .\r\nهمين كه انقلاب واقعى آغاز گرديد ، هريك از طبقات ، در مقام حفظ منافع خود برآمدند . بورژوازى بزرگ با فئودالها عليه زحمتكشان صف‌آرايى كردند . مجلس ملى براى اينكه دامنهء انقلاب بالا نگيرد ، قيدوبندهاى فئودالى را منسوخ كرد . قسمتى از تعهدات شخصى كشاورزان از بين رفت ؛ و مطالبات روحانيان از مردم لغو شد ؛ قلمرو قضايى و اختيارات قانونى فئودالها بر سرفها براى هميشه ملغى گرديد ؛ امتيازات شهرها و استانها از ميان رفت و دو طبقهء ممتاز نيز مجبور به پرداخت ماليات شدند .\r\nمجلس ملى ، براى اينكه به برابرى ميان بورژواها و فئودالها چهره‌اى قانونى بدهد ، در 26 اوت 1789 « اعلاميهء حقوق بشر » را تصويب كرد ، و بموجب آن ، برابرى انسانها ، آزادى ، امنيت مالى و ايستادگى در برابر ستمگران را از حقوق مسلم و بىچون و چراى او شمرد . مجلس ملى دارايى و مالكيت را نيز حقى مقدس دانست . از الغاء بردگى در مستعمرات سر باز زد و با امتيازاتى كه براى بورژواها در مقابل اكثريت در نظر گرفت ، انقلاب فرانسه ماهيت طبقاتى خود را آشكار ساخت .\r\nدر نتيجهء پافشارى شاه و مبارزهء مردم ، سرانجام ، پيروزى نصيب بورژوازى گرديد و بموجب احكام و مقررات جديد ، اصناف برچيده شد ؛ اموال كليسا مصادره گرديد ؛ كليسا تابع دولت شد و موانع گمركى داخلى برداشته شد .\r\nپس از واژگون شدن رژيم سلطنت در فرانسه و پيروزى ژاكوبنها ، قانون اساسى جديد ( در 24 ژوئن 1793 ) به كرسى نشست . اين قانون كه دموكراتيك‌ترين قانون بود كه در يك كشور سرمايه‌دارى پذيرفته شده بود ، براى نخستين‌بار ، اعلام داشت كه آزادى انديشه ، مطبوعات ، انجمنها ، عبادت و شكايت ، حق كار و تحصيل از حقوق مسلم انسان ، و به راه انداختن قيام از حقوق مسلم اوست . به تمام مردان از 21 سال به بالا ، حق انتخاب كردن داده شد .\r\nدر جريان انقلاب فرانسه ، ژاكوبنها مىكوشيدند كه دموكراسى اقتصادى را همعنان با دموكراسى سياسى به پيش ببرند . ولى در آن زمان ، شرايط اقتصادى و اجتماعى براى پيشرفت چنين برنامه‌اى آماده نبود . در فرانسه ، سرمايه‌دارى رشد كافى نكرده بود و طبقهء كارگر نمىتوانست نقش رهبرى انقلاب را در دست بگيرد . با اين حال ، انقلاب كبير فرانسه ، نظام فئودالى را برافكند و راه را براى پيشرفت روابط توليدى تازه هموار كرد .\r\nپس از انقلاب بورژوازى انگليس در سال 1649 ، انقلاب فرانسه دورهء نوينى را در پيشرفت جامعهء بشرى گشود ؛ يعنى دورهء استقرار و گسترش نظام سرمايه‌دارى . اين انقلاب بهره‌كشى از زحمتكشان را يكسره برنينداخت بلكه شكل بهره‌كشى را تغيير داد .\r\nصاحبنظران ، انقلاب فرانسه را از اين جهت كه پايين‌ترين قشرهاى اجتماعى در آن شركت داشته‌اند ، انقلاب بورژوا دموكراتيك مىدانند ؛ در حالىكه انقلاب « مشروطيت\r\n\r\n","description":"","footnote":"","page_name":" 780 ","page_number":788},
  {"content":"\r\n\r\nايران » و انقلاب « تركهاى جوان » انقلابى است بورژوايى و هدف آن تحصيل آزاديهاى سياسى بود .\r\nطبقهء كارگر فرانسه ، كه در جريان پيكار عليه استبداد ، تجاربى اندوخته بود ، به مبارزه عليه نظام ظالمانهء موجود ادامه داد و در مجالس و محافلى كه ترتيب مىدادند از كمى دستمزد ، زيادى ساعات كار ، و لزوم بهبود وضع اقتصادى و اجتماعى اكثريت سخن مىگفتند و در مواردى براى اعلام مراتب نارضايتى خود ، دست به طغيان مىزدند ، چنان كه در سال 1831 در شهر ليون و در سال 1832 در پاريس ، كارگران به پا خاستند و با اسلحه در مقابل آرتش دولتى از حق خود دفاع كردند . نظير اين مبارزات از طرف كارگران و ديگر طبقات محروم آلمان نيز ديده مىشد .\r\nبطور كلى ، در سدهء نوزدهم ، طبقهء كارگر ، براى تحصيل حقوق اقتصادى و سياسى خودش ، از تظاهرات ، ميتينگها ، اعتصابات و قيامهاى مسلحانه روگردان نبودند . كارگران از لحاظ اقتصادى ، خواهان بالا بردن دستمزدها ، كاستن ساعات كار و بهبود وضع مسكن و امورى از اين قبيل بودند و ، از نظر سياسى ، مىخواستند مانند بورژواها در ادارهء كشور ذيسهم باشند . در اين دوره ، هنوز طبقهء كارگر به نقش اساسى خود در جامعه ، و راه نجات خويش با به كار بستن سوسياليسم علمى ، پى نبرده بود . سوسياليستهاى خيالباف ، سرسختانه ، با اصول سرمايه‌دارى و روش ظالمانهء آن مخالفت مىكردند و عقيده داشتند كه در جامعهء نوين بايد برابرى سياسى ، اقتصادى و معنوى همه افراد را تأمين كرد ؛ ولى از راه علمى پديد آوردن چنين جامعه‌اى غافل بودند .\r\nمردانى چون سن‌سيمون ( 1825 - 1760 ) فوريه و رابرت اون « 1 » متوجه تناقضات جامعهء سرمايه‌دارى بودند و به خوبى مىدانستند كه انقلاب بورژوازى براى كارگران نه آزادى به ارمغان آورد ، نه برابرى و نه برادرى ؛ با اينكه پرچم انقلاب بورژوازى فرانسه براى تأمين همين خواستها برافراشته شده بود .\r\nدر نيمهء سده نوزدهم ، علوم طبيعى و اجتماعى پيشرفت شايانى كرد . علوم طبيعى نشان داد كه جهان قديم ، و موافق قوانين معينى بوجود آمده است ، علم فيزيك ، قانون جاذبهء عمومى را كشف كرد ، و علم شيمى به كشف قانون بقاى ماده توفيق يافت . ترقى علوم طبيعى ، سبب گرديد كه بسيارى از دانشمندان يكسره از ايده‌آليسم روى برگيرند و به ماده و ديالكتيك توجه كنند . هگل براى نخستين‌بار نشان داد كه همه‌چيز در حال تغيير و تكامل دائمى است . و سرانجام ، پايه‌گذاران سوسياليسم علمى در قرن نوزدهم ، پس از عمرى مطالعه و تحقيق در فرهنگ و تمدن و تاريخ بشرى ، به اين نتيجه رسيدند كه طبيعت هميشه وجود داشته و تا ابد وجود خواهد داشت . شعور و فكر بشرى ، محصول تكامل طبيعت و يكى از نتايج بسيار سازمان يافتهء ماده است .\r\nفلسفهء علمى ثابت كرد قوانينى كه بر تكامل توليد حاكمند ، شالودهء تكامل اجتماعى نيز مىباشند ؛ به عبارت ديگر همهء عقايد حقوقى ، دينى ، اخلاقى ، زيباشناسى ، مذهب و\r\n\r\n\r\n","description":"","footnote":"\r\n( 1 ) .  R . Oven \r\n","page_name":" 781 ","page_number":789},
  {"content":"\r\n\r\nسازمانهاى دولتى با تكامل پيشرفت توليد ، تغيير مىيابد . » « 1 »\r\nعقايد و نظريات متفكرين عصر بورژوازى ، مخصوصا در قرن هجده و نوزده ، راجع به « كار و مالكيت » قابل توجه و شايان ذكر است .\r\n« به نظر جان لاك ( 1704 - 1632 ) براى آنكه فردى بتواند از محصول زمينى برخوردار شود ، بايد مالك قطعه زمينى باشد ؛ و اين مالكيت فقط در نتيجهء كار روى آن قطعه زمين محرز مىگردد . فعاليت هركس ، و نتيجهء دسترنج هركس به خودش تعلق دارد .\r\nبنابراين ، محصول كشت زمين مال كسى است كه بر كاشت و زراعت آن همت گماشته است .\r\nاگر شخصى قطعه زمينى را محصور كند ليكن با دست خود در آن زراعت نكند ، زمين ملك او نيست و ممكن است به مالكيت ديگران درآيد .\r\nمنتسكيو ( 1755 - 1689 ) در كتاب روح القوانين ( فصل 15 ) مىنويسد : چون بشر با شركت در زندگى اجتماعى ، مقررات و قيودى را گردن نهاد و براى بسر بردن تحت حمايت قانون ، از حق طبيعى خود در مورد اشتراك ثروت چشم پوشيد ، در درجهء اول ، آزادى و در وهلهء دوم ، حق مالكيت را از خود سلب كرد . اصولا اجتماع براى اين است كه حافظ منافع مردم باشد ، نفع جمع هيچوقت اقتضا نمىكند كه حق مالكيت را از اشخاص سلب كنند ؛ ولى دولت در مقابل حمايت حق مالكيت ، ممكن است مقدارى از اموال اشخاص را بنفع عمومى ضبط كند .\r\nژان ژاك روسو ( 1778 - 1712 ) ضمن بحث در پيرامون نابرابرى ، مىگويد : « اولين شخصى كه از سادگى مردم استفاده كرد ، و دور زمينى را ميخ كوبيد و گفت : اين زمين مال من است ، بنيان‌گذار واقعى اجتماعات كنونى است . چه ، حق بزرگى به گردن بشريت داشت آن كسى كه ميخهاى چوبى را از بن كنده و به فرياد بلند مىگفت : حرفهاى اين دروغگو را باور نكنيد .\r\nاگر زمين و محصول آن مال همهء شما نباشد ، هيچكدام روى سعادت نخواهيد ديد مسؤول تمام جنگها ، جنايتها ، كشت و كشتارها و نامردميها همان مالك اولى است . مالكيت فردى سبب تمام ستمها و نارواييهاست . بايد به وضع طبيعى برگشت .\r\nبموجب قرارداد اجتماعى روسو ، فرد كليهء حقوق خود را به هيأت اجتماع وامىگذارد ؛ در مقابل از هيأت اجتماع انتظاراتى دارد . به نظر روسو ، برابرى مطلق در جامعه محال است .\r\nپس بايد رژيم معتدلى اتخاذ كرد كه در آن نه فقر زياد وجود داشته باشد نه توانگرى بسيار ؛ نبايد يكى آنقدر توانگر باشد كه بتواند ديگرى را بخرد و يكى آنقدر بيچيز كه از روى اضطرار خود را بفروشد . حكومت بايد حتى الامكان از تعدى و تجاوز احتراز كند . قدرت مادى هميشه مايل است برابرى را از بين ببرد ، در صورتىكه قدرت قانون بايد آن را نگاه دارد ( قرار داد اجتماعى كتاب دوم ، فصل 11 ) .\r\nدر جريان انقلاب 1789 فرانسه ، روبسپير در سال 1791 ، در مجلس نمايندگان مبارزهء شديدى را برضد موضوع ارث و وصيت‌نامه آغاز كرد . به نظر او ، آزادى حقيقى و سعادت عمومى مبتنى بر اصل برابرى و تساوى افراد است . تساوى مطلق محال است ، ليكن قانون\r\n\r\n\r\n","description":"","footnote":"\r\n( 1 ) . زمينهء تكامل اجتماعى ، پيشين . ج 2 ( قبل از انتشار ) .\r\n","page_name":" 782 ","page_number":790},
  {"content":"\r\n\r\nبايد با از بين بردن اختلاف شديد ثروت طبقات ، يك نوع تساوى نسبى پديد آورد . مالكيت بايد منقطع و فقط براى مدت عمر باشد و پس از مرگ ، اموال متوفى به نفع خزانهء عمومى ضبط شود . روبسپير ، روسو را معلم نوع انسانى مىنامد و مانند او معتقد است كه مالكيت حق مطلق نيست بلكه حقى است نسبى و بستگى به تمايل جامعه دارد . و در تفويض آن تمام افراد بايد نظر داشته باشند .\r\nدر سال 1792 ، جمعيت كارگران انقلابى علم شورش برافراشتند و گفتند ، به همان اندازه كه حق مالكيت محترم است بايد حق حيات و حق كار كردن براى افراد نيز محترم و مسلم باشد .\r\nجمعيت انقلابى « برابران » « 1 » از جمله گراكوس بابوف ( 1797 - 1760 ) مىگفتند :\r\n« تا موقعى كه منظور اجتماعى از انقلاب تأمين نشده است ، بايد وضع انقلاب به حال خود باقى باشد و پس از آن ، جامعه‌اى براساس برابرى و حفظ حقوق طبيعى تشكيل شود . زمين بايد مال همه باشد و كار و وسايل توليد بطور مشترك براى سعادت عموم به كار رود . » ليكن اين جنبش به علت آماده نبودن محيط اجتماعى و اقتصادى ، به جايى نرسيد ، و گراكوس بابوف مانند ، ربسپير ، گردنش با گيوتين آشنا شد .\r\nكسانى كه مايل بودند هرچه زودتر ثمرهء انقلاب را بچشند و حقوق و اموالى را كه بدست آورده‌اند حفظ كنند ، براى احتراز از دسيسهء جمعيت برابران ، دنبال يك قدرت خارق العاده يا يك ديكتاتور مىگشتند ؛ و همين نياز به يك نقطهء اتكاء قوى ، ناپلئون بناپارت را بوجود آورد . « 2 »\r\nمسألهء مالكيت و نحوهء توزيع نعمات مادى ، همچنان در قرن نوزدهم ، مورد توجه صاحبنظران قرار گرفت . « پرودن در كتاب مالكيت چيست ( چاپ 1845 ) به سنن موجود ، پشت‌پا مىزند و با صراحت مىنويسد : همانطور كه صندلى تئاتر فقط براى نشستن است و به تملك شخصى درنمىآيد ، مالكيت نيز امرى نيست كه با تصرف محل ، محرز شود و هيچكس در عين‌حال نمىتواند دو محل را اشغال نمايد . اگر قرار باشد عدهء معدودى ، زمينها را بين خود تقسيم نمايند ، پس آنها كه سرشان بىكلاه مانده است ، چطور زندگى كنند ؟\r\nپايه‌هاى مالكيت را روى كار نيز نمىتوان گذاشت . كار به انسان فقط حق تصاحب محصول را مىدهد نه حق مالكيت زمين را ، ماهيگير فقط مالك ماهيهايى است كه صيد كرده ولى مالك دريا نيست . كارگر فقط مىتواند از بهاى اجناسى كه توليد كرده استفاده نمايد . ابزار توليد و سرمايهء كارگاهها بايد در اختيار همگان باشد . هيچكس نمىتواند و نبايد بشخصه ، مالك لوازم توليد باشد .\r\nآيا مالكيت يكى از شرايط آزادى است ؟ اگر هست ، عدالت چنين حكم مىكند كه تمام مردم مالك باشند ؛ همانطور كه به حكم عدالت ، آزادى حق همه است ، بهرحال ، مالكيت بصورتىكه فعلا وجود دارد ، چيزى جز زورگويى و ستمگرى نيست . »\r\nپرودن قانون مالكيت كنونى را به نفع اكثريت نمىداند ؛ و چون در حال‌حاضر عده‌اى از راه وراثت يا از طريق استثمار و تجاوز به حقوق عمومى ، املاك فراوانى را به حيطهء\r\n\r\n\r\n","description":"","footnote":"\r\n( 1 ) .  Lesegaux \r\n( 2 ) . تاريخ مالكيت ، پيشين . ص 71 - 65 ( به اختصار ) .\r\n","page_name":" 783 ","page_number":791},
  {"content":"\r\n\r\nتصرف خود درآورده‌اند ، بنابراين به نظر پرودن ، مىتوان گفت : « مالكيت يعنى دزدى . »\r\nفرديناندلاسال « 1 » ( 1864 - 1825 ) يكى از متفكرين آلمانى در قرن نوزدهم است اين مرد مىگفت : بايد « اين انديشه را كه قوانين در تمام جوامع و در تمام مواقع بيك صورت باشد ، بدور انداخت . حقوق مالكيت و قوانين وراثت را بايد در هر موردى با شيوه‌اى خاص ، مطالعه و تدوين كرد .\r\nعلم حقوق عبارت از تمايل همگانى مردم است كه در قالب قوانين كشورى ريخته مىشود . »\r\nلاسال از قول عالم اقتصاد ردبرتوس « 2 » ( 1875 - 1805 ) مىگويد : « جريان كارهاى اجتماعى هميشه به نفع مالكين مىگردد . از اين‌رو سرمايه‌داران بيش از كارگران كه خود جنس را ساخته‌اند « مالك كالا » شناخته مىشوند . بعضى از دانشمندان چنين تصور كرده‌اند كه سرمايه در نتيجهء صرفه‌جويى اشخاص از مصارف ، جمع مىشود ؛ خير ، سرمايه از صرفه‌جويى در پرداخت مزد كارگر حاصل مىشود . درست است كه سرمايه بوسيلهء كار بدست مىآيد ، ولى بوسيلهء كار ديگران ، نه كار صاحب سرمايه . »\r\nكارل ماركس دانشمند سوسياليست آلمانى ( 1883 - 1818 ) معتقد است كه « تمام تاريخ جامعه‌هاى انسانى تا امروز ، تاريخ مبارزه‌هاى طبقاتى است . » منظور از طبقه ، گروه اشخاصى است كه يك نوع فعاليت اقتصادى دارند و در توليد محصول نيز داراى نقشى مشابه به يكديگر و عموما بنوعى نظير و شبيه هم زندگى مىكنند . اين طبقات ، اغلب براى تغيير دادن اوضاع سازمانهاى توليدى و تغيير رژيم مالكيت ، مبارزات دامنه‌دارى مىكنند .\r\nدر عهد ما ، جامعه به دو طبقهء بزرگ كه مستقيما مخالف و دشمن يكديگرند تقسيم مىشوند ؛ يعنى سرمايه‌دار و زحمتكش ( پرولتر ) طبقات محروم منكوب كردن و انهدام جامعهء ، سرمايه‌دارى و ايجاد اجتماعى نوين را شعار خود قرار مىدهند . ماركس در كتاب مشهور خود مانيفست ( 1848 ) موضوع اين‌كه « كمونيسم با مالكيت مخالف است » را رد مىكند و مىگويد : آنچه مشخص مرام كمونيسم است منسوخ كردن مالكيت نيست بلكه چيزى كه كمونيسم با آن مخالف است ، مالكيت بورژوازى است . كمونيسم حق تصاحب محصولات توليدى و منافع اجتماعى را از هيچكس سلب نمىكند ، بلكه فقط با تصاحب محصول ، و نتيجهء كار ديگران به نفع يك نفر ، مخالف است .\r\nدر كتاب كاپيتال ( سرمايه ) ، ماركس مىگويد : وجود جامعهء سرمايه‌دارى ، خود سبب نفى مالكيتى است كه روى كوشش شخصى بنا شده باشد . كمونيسم نيز جامعهء سرمايهءدارى را نفى مىكند و چون نفى اندر نفى علامت اثبات است ، بنابراين كمونيسم با مالكيتى كه پايهء آن كار و فعاليت شخصى باشد ، كاملا موافقت دارد .\r\nبه نظر ماركس ، كمون پاريس با سلب مالكيت از مالكان قديمى مىخواست ، حقيقت مالكيت شخصى را آشكار كند .\r\n\r\n\r\n","description":"","footnote":"\r\n( 1 ) .  Ferdinand Lassale \r\n( 2 ) .  Rode Bertus \r\n","page_name":" 784 ","page_number":792},
  {"content":"\r\n\r\nبعضى چنين ادعا مىكنند كه كمونيسم با منسوخ كردن مالكيت خصوصى حس فعاليت و كوشش براى ازدياد محصول و بالنتيجه كسب ثروت را از بين مىبرد ؛ ولى بايد اين نكته را در نظر داشت كه در اجتماعات سرمايه‌دارى ، آنها كه كار مىكنند ثروتمند نمىشوند و آنان كه مال و دولتى بهم مىزنند كسانى هستند كه كمتر كار مىكنند .\r\nماركس مىگويد : بوسيلهء انقلاب ، مىتوان وسايل توليد را در اختيار عموم قرار داد .\r\nزمانى كه طبقهء زحمتكش ، خود رهبرى و ادارهء جامعه را برعهده مىگيرد ، و با اعمال نفوذ و قدرت سياسى خويش ، كم‌كم سرمايه‌ها و وسايل توليد را از چنگ طبقهء بورژوا بيرون مىكشد و در دست دولت تمركز مىدهد ، و قدرت توليد و نيروى كار را بسود همگان ، به كار مىاندازد .\r\nحكومت كارگران بتدريج ، با بسط نفوذ خود اصلاحاتى را به انجام مىرساند . بديهى است كه شيوه و نوع اين اصلاحات ، نسبت به كشورهاى مختلف ، فرق مىكند . ماركس بعضى از آنها را از قبيل پس گرفتن خالصه‌ها ، وضع مالياتهاى سنگين بر درآمدهاى ارضى ، سلب حقوق وراثت ، ملى كردن بانكها و صنايع و كارخانه‌ها و سازمانهاى باربرى ، كار اجبارى براى همهء افراد سالم و جز اينها را ذكر مىكند .\r\nاين تحول و تكامل اجتماعى ، كم‌كم ، جامعه‌اى ايجاد مىكند كه در آن ، وسايل توليد ، بطور مشترك ، مورد استفاده قرار مىگيرد و محصول مؤسسات متعلق به همه است ، و ثروت و سرمايه هم بطور مشترك ، به تمام اعضاى جامعه تعلق مىگيرد . با گذشت زمان و برگشت اوضاع به حال عادى ، ديكتاتورى حكومت كارگرى ، بپايان مىرسد ؛ ديگر نه از طبقه اثرى خواهد ماند و نه از مبارزات طبقاتى خبرى . » « 1 »\r\nكارل ماركس و فردريش انگلس در اثر معروف خود « مانيفست » مىنويسند :\r\n« تاريخ كليهء جامعه‌هايى كه تاكنون وجود داشته تاريخ مبارزهء طبقاتى است : مرد آزاد و بنده پاتريسين و پلبين ، مالك و سرف ، استادكار و شاگرد ، خلاصه ستمگر و ستمكش با يكديگر در تضاد دائمى بود . و به مبارزه‌اى بلاانقطاع ، گاه نهان و گاه آشكار مبارزه‌يى كه هربار يا به تحول انقلابى سازمان سراسر جامعه و يا به فناى مشترك طبقات متخاصم ، ختم مىگرديد دست زده‌اند . » « 2 »\r\n« . . . صنايع بزرگ ، بازار جهانى را كه كشف امريكا آن را زمينه‌چينى كرده بود بوجود آورد ، بازار جهانى به تجارت و دريانوردى و ارتباط از راه خشكى بسط فوق العاده داد ، اين امر بنوبهء خود در توسعهء صنايع تأثير كرد و به همان نسبتى كه صنايع ، تجارت و كشتىرانى و راه‌آهن بسط مىيافت ، بورژوازى نيز رشد و تكامل مىپذيرفت و بر سرمايه‌هاى خود مىافزود و همهء طبقاتى را كه بازماندگان قرون وسطى بودند به عقب ميراند .\r\nبدين ترتيب مشاهده مىكنيم كه بورژوازى نوين ، خود محصول يك جريان تكامل طولانى و يك رشته تحولات در شيوهء توليد و مبادله است . هريك از اين مراحل تكامل بورژوازى ، كاميابى سياسى مربوطه‌ايرا از پى داشت ، بورژوازى كه هنگام تسلط اربابان فئودال صنفى\r\n\r\n\r\n","description":"","footnote":"\r\n( 1 ) . تاريخ مالكيت ، پيشين . ص 89 - 83 ( به اختصار ) .\r\n( 2 ) . مانيفست اثر كارل ماركس - فردريش انگلس ، انتشارات همراد ص 34 .\r\n","page_name":" 785 ","page_number":793},
  {"content":"\r\n\r\nستمكش بود ، در كمون ( شهرهائى كه در فرانسه بوجود مىآمد ) به صورت جمعيتى مسلح و حاكم بر خويش درآمد . . . بورژوازى هرجا كه بقدرت رسيد ، كليهء مناسبات فئودالى پدرشاهى و احساساتى را برهم زد ، پيوندهاى رنگارنگ فئودالى را كه انسان را « بمحرومين طبيعى » خويش وابسته مىساخت بيرحمانه از هم گسست و بين آدميان پيوند ديگرى جز پيوند نفع صرف و نقدينه بىعاطفه باقى نگذاشت . . . بورژوازى انواع فعاليتهايى را كه تا اين هنگام حرمتى داشتند و بدانها با خوفى زاهدانه مىنگريستند از هاله مقدس خويش محروم كرد ، پزشك ، دادرس ، كشيش و شاعر و دانشمند را بمزدوران جيره‌خوار مبدل ساخت . » « 1 »\r\n« . . . نياز به يك بازار دائم التوسعه براى فروش كالاهاى خود ، بورژوازى را بهمه‌جاى كرهء زمين مىكشاند ، همه‌جا بايد رسوخ كند ، همه‌جا ساكن شود با همه‌جا رابطه برقرار سازد . بورژوازى از طريق بهره‌كشى از بازار جهانى به توليد و مصرف همه كشورها جنبهء جهان وطنى داد ، و علىرغم آه و تأسف فراوان مرتجعين ، صنايع را از قالب ملى بيرون كشيد رشته‌هاى صنايع نوين كه رواجشان براى كليهء ملل متمدن امرى حياتى است ، مواد خامش ديگر در درون كشور نيست ، بلكه از دورترين مناطق كرهء زمين فراهم مىشود . . . بجاى نيازمنديهاى سابق كه با محصولات صنعتى محلى ارضاء مىگرديد ، اينك حوايج نوين بروز مىكند ، كه براى ارضاى آنها محصول ممالك دوردست و اقاليم گوناگون لازم است . . . بورژوازى ، از طريق تكميل سريع كليهء ابزارهاى توليد و از طريق تسهيل بىحد و اندازهء وسايل ارتباط ، همه و حتى وحشىترين ملل را به سوى تمدن مىكشاند ، بهاى ارزان كالاهاى بورژوازى همان توپخانهء سنگينى است كه با آن هرگونه ديوارهاى چين را درهم مىكوبد . . . و جهانى همشكل و همانند خويش مىآفريند .\r\nبورژوازى ده را تابع سيادت شهر ساخت . . بر تعداد نفوس شهر نسبت به نفوس ده به ميزان شگرفى افزود و بدينسان ، بخش مهمى از اهالى را از بلاهت زندگى ده بيرون كشيد به همان شيوه كه ده را تابع سيادت شهر ساخت ، كشورهاى وحشى و نيمه‌وحشى را نيز وابستهء كشورهاى متمدن ، و ملتهاى فلاحت پيشه را وابستهء ملل بورژوا ، و خاور را وابستهء باختر نمود . » « 2 »\r\n« . . . بورژوازى بيش از پيش پراكندگى وسايل توليد و مالكيت و نفوس را مرتفع مىسازد وى نفوس را مجتمع ساخته است وسايل توليد را متراكم نموده و مالكيت را در دست عده كمى تمركز بخشيد است ، نتيجه قهرى اين وضع تمركز سياسى است ، شهرستانهاى مستقل كه تنها بين خود روابط اتحادى داشتند و داراى منافع و قوانين و حكومتها و مقررات گمركى مختلف بودند ، به صورت يك ملت واحد يا حكومت واحد درآمدند .\r\nبورژوازى در مدت كمتر از صد سال سيادت طبقاتى خود ، آنچنان نيروهاى توليدى پديد آورد كه از لحاظ كميت و عظمت بالاتر از آن چيزى است كه همهء نسلهاى گذشته جمعا بوجود آورده‌اند ، رام ساختن قواى طبيعت ، توليد ماشينى ، به كار بردن شيمى در صنايع و كشاورزى ، كشتىرانى ، راه‌آهن ، تلگراف برقى ، مزروع ساختن يك سلسله از بخشهاى جهان ، قابل\r\n\r\n\r\n","description":"","footnote":"\r\n( 1 ) . همان ص 38 به بعد .\r\n( 2 ) . همان . ص 40 به بعد .\r\n","page_name":" 786 ","page_number":794},
  {"content":"\r\n\r\nكشتىرانى كردن رودها ، پيدايش توده‌هايى از جمعيت كه گوئى از اعماق زمين مىجوشند - كدام يك از اعصار گذشته مىتوانستند حدس بزنند كه در بطن كار اجتماعى يك چنين نيروى توليدى مكنون است ! » « 1 »\r\nجامعهء نوين بورژوازى در عين‌حال با بحرانهايى روبرو مىشود كه « هستى تمام جامعهء بورژوازى را در معرض فنا قرار مىدهد ، و در مواقع بحران تجارتى هربار نه تنها بخش مهمى از كالاهاى ساخته شده بلكه حتى نيروهاى مولده‌ايكه بوجود آمده‌اند نابود مىگردد ، هنگام بحرانها ، يك بيمارى همگانى اجتماعى پديد مىشود كه تصور آن براى مردم اعصار گذشته نامعقول به نظر مىرسد و آن بيمارى همگانى اضافه توليد است ، . . . سلاحى كه بورژوازى با آن فئوداليسم را واژگون ساخت اكنون برضد خود بورژوازى متوجه است .\r\nولى بورژوازى نه تنها سلاحى را حدادى مىكرد كه هلاكش خواهد ساخت ، بلكه مردمى كه اين سلاح را بسوى او متوجه خواهند نمود ، يعنى كارگران نوين يا پرولتارها را بوجود آورد . . . اين كارگران كه مجبورند فردفرد خود را به فروش رسانند ، كالائى هستند مانند هر كالاى ديگر و به همين جهت نيز دستخوش كليهء حوادث رقابت و نوسانات بازارند . بر اثر توسعهء استعمال ماشين و تقسيم كار . . . كارگر به زائدهء سادهء ماشين مبدل مىگردد و از وى فقط ساده‌ترين و يكنواخت‌ترين شيوه‌هايى را مىخواهند كه آسانتر از همه فراگرفته مىشود . . . در ابتدا كارگران فردفرد مبارزه مىكنند ، بعدها كارگران يك كارخانه ، و آنگاه كارگران يك رشته از صنايع در يك ناحيه برضد فلان بورژوايى كه آنانرا مستقيما استثمار مىنمايد ، آغاز بمبارزه مىكنند ، حملهء كارگران تنها برضد مناسبات توليدى بورژوازى نيست ، بلكه برضد خود افزارهاى توليد نيز هست بدين‌معنى كه كالاى بيگانه‌يى را كه با آنان رقابت مىكنند نابود مىسازند ، ماشينها را درهم مىشكنند ، كارخانه را طعمهء حريق مىسازند و مىكوشند تا با اعمال زور مقام از دست‌رفتهء كارگر قرون وسطى را باز يابند . . . بورژوازى در حالى مبارزه بلاانقطاع است در آغاز برضد اشراف ، سپس عليه آن قسمتهايى از بورژوازى كه منافع آنها با پيشرفت صنايع متضاد است . . . صنوف متوسط ، يعنى صاحبان صنايع كوچك ، سوداگران خرده‌پا ، پيشه‌وران و دهقانان ، همگى براى آنكه هستى خود را ، بعنوان صنف متوسط از زوال برهانند با بورژوازى نبرد مىكنند ، يعنى آنها انقلابى نيستند بلكه محافظه‌كارند حتى از اين هم بالاتر آنها مرتجعند ، زيرا مىكوشند تا چرخ تاريخ را به عقب باز گردانند و اگر آنها انقلابى هم باشند تنها از اين جهت است كه در معرض اين خطرند كه بصفوف پرولتاريا رانده شوند لذا از منافع آنى خود دفاع نمىكنند بلكه از مصالح آتى خويش مدافعه مىنمايند . .\r\nاما پرولتارها تنها زمانى مىتوانند نيروهاى مولدهء جامعه را بدست آورند كه بتوانند شيوهء كنونى تملك خود را و در عين‌حال همهء شيوه‌هاى مالكيتى را كه تاكنون وجود داشته است از ميان ببرند . پرولتارها از خود چيزى ندارند كه حفظش كنند ، آنها بايد آنچه را كه تاكنون مالكيت خصوصى را حفاظت مىنمود ، نابود گردانند كليهء جنبشهايى كه تاكنون وجود داشته يا جنبش اقليتها بود و يا خود بسود اقليتها انجام مىگرفته است جنبش پرولتاريا جنبش مستقل اكثريتى\r\n\r\n\r\n","description":"","footnote":"\r\n( 1 ) . همان . ص 42 .\r\n","page_name":" 787 ","page_number":795},
  {"content":"\r\n\r\nعظيم است كه بسود اكثريت عظيم انجام مىپذيرد . . . » « 1 »\r\nدر طى قرن 18 و 19 ، تجارت خارجى نيز در پناه كشورهاى مستعمره كه لوازم اساسى تجارت ، يعنى قند و نيشكر ، عرق ، قهوه و جز اينها را فراهم مىآوردند ، به پيشرفتهاى شايانى نايل مىشود . كشف منابع جديد زيرزمينى نقره در آمريكاى جنوبى ، به بالا رفتن بطىء ، قيمتها كمك مىكند و از مجموع اين تحولات اقتصادى ، طبقهء بازرگانان ، صاحبان صنايع و مأموران مالى سود كلانى بدست مىآورند ، و چون شاهزادگان ، از قدرت سياسى و اقتصادى برخوردارند .\r\nاگر طبقهء اشراف قديم ، در خارج از خانه يعنى در هنگامه‌ها و ماجراجوييها ، در بازيها و مسابقات ، در جنگهاى صليبى ، در جنگها و شكارها و نمايشها روزگار خود را مىگذرانيد ، بورژواها برعكس ، در خانه و قلمرو خود يعنى در تجارتخانه به صورت طبقه‌اى بسته ، براى خود ، قواعد و قوانينى مىآفرينند كه از لحاظ اقتصادى ، منافع او را تأمين مىكنند . بورژوازى تنها در مقابل اشرافيت قديم كه از خصايص آن سخن گفتيم ، قرار نگرفته بلكه در مقابل تودهء مردم و طبقهء زحمتكش نيز قرار گرفته و به مكيدن خون و استثمار آنان نيز مشغول است .\r\nتئوريسينها و صاحبنظران اين دوران ، بطور آگاهانه يا ناخودآگاه آب در آسياى بورژوازى مىريختند . سابقا گفتيم كه كالون بنفع بورژوازى ، تلاشها كرد و بر خلاف پيشوايان مذهب كاتوليك ، كاروكوشش و سعى و تلاش را مورد ستايش قرار داد . ولتر گامى فراتر نهاد و گفت : آدميان را به كاروكوشش ناگزير كنيد تا آنان را شريف و امين گردانيد .\r\nدر دايرة المعارف فرانسوى ، ذيل واژهء « كار » چنين مىخوانيم : « آدمى كار را چون درد و رنج مىنگرد ، و در نتيجه ، آن را دشمن آسايش خويش مىپندارد . كار درست برعكس ، سرچشمهء جميع لذات و كامرانيها و اطمينان‌بخش‌ترين دارو در برابر رنج و ملال است . كار بدنى كه آدمى را از چنگ رنجهاى روحى مىرهاند ، همان است كه بينوايان را سعادتمند و بهروز مىسازد .\r\nدر اين دوران ، « فضيلت اندوختن » بر اعتقاد به كار افزوده مىشود . اندوختن و پس‌انداز كردن ، اقتصاد بورژوازى يا اقتصاد صرفه‌جويى را در مقابل اقتصاد اربابى يا اقتصاد خرج قرار مىدهد .\r\nبا رشد بورژوازى ، از ارزش ذوق و سليقه و كيفيت آثار هنرى كاسته مىشود و مسألهء كميت و مقدار ، مورد توجه جهان سرمايه‌دارى قرار مىگيرد ؛ و همين فكر ، سرانجام ، به انقلاب فنى منتهى مىگردد .\r\nهدف انقلاب فنى آن بود كه روش تجربى « بيكن » و طريقهء استدلالى « دكارت » را با هم تلفيق كند و از اين راه ، ماشين را جانشين مانوفاكتور كند و بجاى انرژى انسانى و حيوانى ، از انرژى طبيعى ( زغال‌سنگ و غيره ) بهره‌بردارى نمايد و با اين تدابير ، به افزايش توليد كه هدف اساسى سرمايه‌دارى است ، دست يابد . « 2 » در قرن هجدهم ، توجه به مسائل اقتصادى ، در تمام مجالس انس و محافل ادبى نيز راه يافته ؛ حتى ولتر مىنويسد : « ملت\r\n\r\n\r\n","description":"","footnote":"\r\n( 1 ) . همان . از ص 45 به بعد .\r\n( 2 ) . ر ك : تاريخ اقتصادى ( بررسى در روابط نهادهاى . . . ) ، پيشين . ص 59 - 57 .\r\n","page_name":" 788 ","page_number":796},
  {"content":"\r\n\r\nكه از شعر ، تراژدى ، كمدى ، رمان ، اپرا ، تاريخ . . . سير شد . . . روزى متوجه گرديد كه مىتوان در باب انواع گندم ، به استدلال پرداخت . » « 1 »\r\nاندره پيتر با ارائهء فهرستى از آثار و كتابهاى ارزندهء اجتماعى و اقتصادى قرن 18 و 19 ، به خوبى نشان مىدهد كه پيوندهاى بسيار نزديكى بين مسائل اقتصادى با امور سياسى و اجتماعى آن عصر ، وجود داشته است :\r\n1748 مونتسكيو : روح القوانين\r\n1750 كانتيون « 2 » : تحقيق در باب تجارت\r\n1751 آغاز دايرة المعارف\r\n58 - 1756 كنه : « 3 » 1 ) مقالاتى در دايرة المعارف [ « اجاره‌داران » ، « حبوبات » 
  ] جدولهاى اقتصادى\r\n1772 ژان ژاك روسو : ميثاق اجتماعى\r\n1776 آدام اسميت : ثروت ملل\r\n1797 كندورسه : تابلوى پيشرفت بشر\r\n1798 مالتوس : مقاله در باب توليد\r\n1804 ژان باتيست سه « 4 » : رسالهء اقتصاد سياسى ( 1830 - 1828 )\r\n1817 ريكادو : اصول اقتصاد و ماليات\r\n32 - 1830 اگوست كنت : دورهء فلسفهء تحقيقى\r\n1848 استوارت ميل : اصول و غيره\r\n1848 رنان : آيندهء علم\r\n1850 باستيا : هماهنگى اقتصادى\r\nبعد ، نويسنده از كلاسيكها سپس از سوسياليستها سخن مىگويد ، و از آثار سن‌سيمون ( صنعت : 1817 ) ، سيسموندى ( اصول جديد اقتصاد سياسى : 1818 ) ، فوريه ( نظريهء وحدت جهانى : 1836 - 1822 ) ، و كارل ماركس و فردريش انگلس ( بيانيهء كمونيستى : 1848 ) و ديگر نحله‌هاى اقتصادى ياد مىكند . « 5 »\r\nسيمون كه سخت پايبند معتقدات خود بود ، مىگفت : « يك آرمان عالى در تمام زندگى مشوق و محرك من بوده است : تأمين موجبات تجلى و توسعهء آزاد استعدادهاى افراد انسانى . » مكتب سن‌سيمون را نبايد جزو مكتبهاى سوسياليستى بشمار آورد ؛ چرا كه او هوادار لغو مالكيت خصوصى نبود و نابرابريهاى اجتماعى را امرى طبيعى مىشمرد . « 6 » در ميان مكتب آزاديخواهان ، فردريك باستيا « بهتر از همهء اقتصاددانان ، وضع جامعه‌اى را كه زندگى اقتصادى آن براساس آزادى فعاليتهاى فردى استوار باشد ، تجزيه و تحليل كرده است . در بادى امر ، انسان كه در جستجوى تأمين نفع شخصى خويش است ، مىكوشد براى نيل به اين منظور ،\r\n\r\n\r\n","description":"","footnote":"\r\n( 1 ) . همان . ص 60 .\r\n( 2 ) .  Cantillon \r\n( 3 ) .  Quesnay \r\n( 4 ) .  J . B . Say \r\n( 5 ) . ر ك : تاريخ اقتصادى ( بررسى در روابط نهادهاى . . . ) ، پيشين . ص 62 - 61 .\r\n( 6 ) . ر ك : تاريخ مختصر عقايد اقتصادى ، ترجمه و تأليف نهاوندى ، ص 14 - 148 .\r\n","page_name":" 789 ","page_number":797},
  {"content":"\r\n\r\nهرچه بهتر و بيشتر ، تمايلات و نيازمنديهاى ديگران را دريابد و آنها را ارضا كند ؛ زيرا تنها به اين طريق خواهد توانست حداكثر منفعت را بدست آرد . توليدكننده مىكوشد وضعى انحصارى به نفع خود بوجود آورد ، اما تحقق اين آرزو ميسر نخواهد بود و خواه‌ناخواه ، رقبايى برايش بوجود خواهند آمد ؛ در نتيجه ، ميزان عرضهء كالا رو به افزايش و سطح عمومى قيمتها رو به كاهش خواهد نهاد و مصرف‌كنندگان از اين وضع بهره‌مند خواهند شد . به اين ترتيب به نظر باستيا ، آزادى فردى بهترين وسيلهء تأمين هماهنگى منافع در زندگى اقتصادى است . » « 1 »\r\nباستيا مىگويد : « بسيارى دولت را سرچشمهء فناناپذير ثروت و درايت ، طبيب همهء دردها ، خزانهء بىپايان ، مشاور و راهنماى درستكار و خطاناپذير تصور مىكنند . تمام اين افكار توهماتى بيش نيست و همه مىخواهند دولت را وسيله‌اى براى استثمار ناحق ديگران قرار دهند . . . وظيفهء اساسى دولت اختناق عمومى يا هدايت همگان نيست بلكه تأمين آزادى و عدالت و امنيت است . » « 2 »\r\nيكى از ثمرات آزاديخواهى اقتصادى ، پايان دادن به حدود و قيودى است كه سد راه پيشرفت اقتصادى بود « يكى از اولين اقدامات انقلاب كبير فرانسه در 1789 اعلام آزادى نرخهاى بهره بود ، كه مقرراتى را كه منشاء مذهبى كهن و هزار ساله داشت ، لغو كرد . به اين ترتيب ، نظر ارسطو كه مىگفت : « پول نمىزايد » واژگون گرديد ، بورژوازى عملا نشان داد كه پول مىتواند بزايد و با كودكانى كه زاده است كودكان ديگرى به سهولت توان آفريد . . .\r\nآنكس كه ماده خوك باردار را بكشد ، همهء فرزندان و اخلاف ، و حتى فرزند هزارم او را نابود مىكند . آنكس كه يك سكه را مخفى مىكند ، هرآنچه را كه ممكن بود آن سكه توليد كند و حتى صدها فرانك را از بين برده است . » « 3 »\r\nاگر تاريخ دو هزار و پانصد سالهء ايران را از عصر داريوش تا اواخر دورهء قاجاريه ، مورد مطالعه قرار دهيم ، مىبينيم كه در ايران نيز به علت فقدان امنيت اجتماعى و اقتصادى ، پادشاهان دولتها و فئودالهاى بزرگ ، غالبا پول را در گنجينه‌ها و دفينه‌ها ذخيره مىكردند و در راه فعاليتهاى عمرانى و كشاورزى و صنعتى و تجارى به كار نمىانداختند . ربح و بهرهء پول ، با اينكه شرعا ممنوع بود ، به نرخى ظالمانه دريافت مىشد و در دوره‌هاى بحرانى قرون وسطى ، گاه نرخ بهره صددرصد بود .\r\nپس از استقرار حكومت پهلوى و افتتاح بانك ملى ، نظام پولى ايران ، مانند اروپا ، تحت ضوابط تازه‌اى قرار گرفت . مردم بجاى پنهان كردن پول در زير زمين ، وجوه نقد خود را به بانك ملى به امانت مىسپردند . تا نيمهء دوم قرن هجدهم ، مردم اروپا ارزش پول را با مهر پادشاه همعنان مىشمردند ، ولى انقلاب كبير فرانسه كه زاييدهء جنبش بورژوازى بود ، نظام پول - كالا را برقرار كرد « سال يازدهم انقلاب ، كه پول جديدى بوجود آورد ، يعنى « فرانك » ، آن را چنين تعريف كرد : « وزنه‌اى پنج گرمى از نقره . » بنابراين ، پادشاه نمىتواند وزنه را عوض كند همانطور كه نمىتواند در مقياس طول تغييرى ايجاد كند . پول از قيمومت\r\n\r\n\r\n","description":"","footnote":"\r\n( 1 ) . همان . ص 198 - 197 ( به اختصار ) .\r\n( 2 ) . همان . ص 200 .\r\n( 3 ) . تاريخ اقتصادى ، ( بررسى در روابط نهادهاى . . . ) ، پيشين . ص 83 .\r\n","page_name":" 790 ","page_number":798},
  {"content":"\r\n\r\nحكومت آزاد گرديد . همين حادثه را مىتوان آزاديخواهى پولى خواند . بدين‌منوال ، تغييرات سريع و جهش مانند در بنيانهاى اجتماعى رخ داد كه موجب تشكيل نظام سرمايه‌دارى گرديد . » « 1 »\r\nدر اين نظام ، بازار نقش اقتصادى مهمى دارد . « از اين پس ، قوانين و مقررات صنفى و يا آيين‌نامه‌هاى دولتى نيست كه كيفيت كالاها و اموالى را كه بايد توليد گردد و يا « كميت » يا « قيمت » آنها را تعيين مىكند بلكه منحصرا روابط و مناسبات عرضه‌ها و تقاضاها در بازار آزاد تعيين‌كنندهء آنهاست .\r\nدر اين اقتصاد بازار ، اين تقاضاست كه بر عرضه حكمروايى مىكند ؛ و مصرف است كه به توليد جهت مىدهد . و آن را هدايت مىكند .\r\nبايد كاملا اين نكته را درك كرد كه اقتصاد آزاديخواهانه نيز ، از يك نظر ، اقتصادى است هدايت شده : هدايت شده از طرف مصرف‌كنندگان با مصرف‌كنندگانى واجد قدرت خريد و داراى پول . . . بموازات اين امر ، در اين نظام ، همهء چيز به صورت كالا در مىآيد . نه فقط محصولات و مصنوعات مادى بلكه خدمات انسانى ( كار ) چون كالايى تلقى مىشود ؛ و نظريهء : « كار - كالا » نظريه‌اى است كه با خدمات مانند « كالا » معامله مىكند بدون در نظر گرفتن شخص كارگر و اين‌كه متأهل است يا مجرد . » « 2 »\r\nبه اين ترتيب مىبينيم انقلاب بورژوازى كه در زمينهء سياسى كم‌وبيش طرفدار مساوات بود ، در زمينهء اقتصادى برعكس بمنافع مادى اكثريت توجهى نداشت « بلكه حقوق قويترين افراد را تأييد و تقديس مىكرد . » « 3 »\r\nپيشرفتهاى فنى سبب گرديد كه ميزان توليد در رشته‌هاى مختلف فزونى گيرد . « اين ترقيات اقتصادى ، بر اثر كشف معادن طلاى ( كاليفرنيا در سال 1841 و معادن ترانسوال در سال 1889 و نقرهء ، تأييد و تحكيم گرديد ، و سيلى عظيم از فلزات گرانبها به بازارها روى آورد .\r\nولى اين‌بار ، بر خلاف قرن شانزدهم ، هجوم فلزات گرانبها موجب بالا رفتن شديد قيمتها نگرديد . زيرا در همان زمان ، توليد كالاها و خدمات ، بموازات آن دوش به دوش يكديگر ، افزايش يافت .\r\nعلاوه بر اين ، در قرن نوزدهم ، « اعتبار » توسعهء فراوان يافت . بانكها و بورس‌ها به فعاليتهاى اقتصادى كمك فراوان كردند . در نتيجهء بهبود نسبى وضع اقتصادى و اجتماعى ، ميزان جمعيت ، مخصوصا در اروپا ، رو به افزايش نهاد :\r\nتعداد اهالى برحسب ميليون نفر\r\nسال / 1800 / اروپا / 180 / امريكاى شمالى / 3 / 5 / آسيا / 550\r\nسال / 1900 / اروپا / 400 / امريكاى شمالى / 0 / 196 / آسيا / 560\r\nافزايش جمعيت در اروپا و آمريكا ، بطلان پيشگوييهاى مالتوس را به ثبوت رسانيد :\r\nمواد غذايى بيشتر شد و سطح زندگى بهبود كلى يافت . بعنوان نمونه ، در فرانسه ، طبق آمار ژفوراستيه « 4 » ميزان مصرف مردم ، بدين ترتيب تحول يافته :\r\n\r\n\r\n","description":"","footnote":"\r\n( 1 ) . همان . ص 84 .\r\n( 2 ) . همان . ص 85 - 84 .\r\n( 3 ) . همان . ص 81 .\r\n( 4 ) .  J . Fourastie \r\n","page_name":" 791 ","page_number":799},
  {"content":"\r\n\r\nدر مورد قند ، مصرف از 3 / 2 به 23 كيلو\r\nدر مورد غلات ، از 4 / 1 به 2 / 2 كنتال\r\nدر مورد سيب‌زمينى ، از 1 به 1 / 4\r\nقهوه از 5 / 2 به 44 هكتو رسيده\r\nو ميزان مصرف پشم سه برابر شده\r\nو ميزان مصرف پنبه هفت برابر شده است . » « 1 »\r\nيكى از مختصات اقتصادى قرن نوزدهم اين است كه پول در همه‌جا بر ارزشهاى انسانى تفوق و تقدم يافته ، و ارزشهاى مبتنى بر تمايل و مطلوبيت بر ارزشهاى مبتنى بر كيفيات رجحان و اولويت گرفته و تجمل بر هنر غالب آمده است . و در بين توانگران ، جنون گردآورى اشياء پرارزش و كم‌فايده قوت گرفته است ( حدود سال 1900 ) در چنين شرايطى ، بحران و ناهماهنگى اقتصادى در اروپا مشهود است .\r\n« طبق بررسى ويلرمه « 2 » كارگران كارخانه‌هاى فرانسه در سال 1840 ، بيش‌وكم ، هشتصد هزار نفر بودند . يعنى طبقهء كارگر در آن هنگام ، اقليت بس ناچيزى بود . كارگران كشاورزى ، نوكران ، صنعتگران ، بازرگانان درجه دوم تودهء اصلى ملت را تشكيل مىدادند . در آن دوران ، كه عصر فرمانروايى پول است ، در وجود « كار » فقط نوعى « كالا » و در كارگر و زحمتكش ، نوعى « ابزار » ديده مىشد . نه تنها مزدها كفاف قوت لايموت را نمىكرد بلكه ساعات كار نيز كمرشكن بود . » « 3 »\r\nنخستين قانون اجتماعى فرانسه ، يعنى قانون مصوبهء 1841 ، به كار گماشتن كودكان كوچكتر از 8 سال را در كارخانه‌ها منع كرد . و در سال 1892 ، كار شبانه در كارخانه‌ها براى زنان تحريم گرديد . ساعات كار از 12 تا 14 ساعت بود . هيچگونه مقررات بهداشتى و قوانين بيمه ، زندگى كارگران را تأمين نمىكرد . منازل كارگران در زاغه‌ها بود . زيرزمينهاى نساجان شهر « ليل » به نحوى وحشتناك ، مشهور خاص و عام بود . بين منافع كارفرمايان و كارگران هيچگونه نسبت و هم‌آهنگى وجود نداشت .\r\nدر فرانسه از 1850 تا 1913 ، قيمتها نسبتا ثابت ماند . در اين مدت ، توليد زغال 9 برابر ، آهن و فولاد ، 14 برابر ؛ توليد شكر 13 برابر ؛ درآمد اموال منقول 11 برابر و عوايد تماشاخانه‌هاى پاريس 8 برابر شده بود ، ولى دستمزدهاى حقيقى ، بطور كلى ، حتى دو برابر هم نشده بود . » « 4 »\r\nآشفتگى وضع اقتصادى ، و تضاد شديدى كه بين منافع سرمايه‌داران و طبقهء وسيع كارگران وجود داشت ، سبب گرديد كه در قرن هجدهم و نوزدهم ، مكاتب گوناگون اقتصادى و صاحبنظران ، هريك ، به نفع يكى از دو طبقه ، عقايد و نظرياتى اظهار كنند .\r\n\r\n\r\n","description":"","footnote":"\r\n( 1 ) . همان . ص 92 - 91 .\r\n( 2 ) .  Villerme \r\n( 3 ) . تاريخ اقتصادى ( بررسى در روابط نهادهاى . . . ) ، پيشين . ص 98 .\r\n( 4 ) . همان . ص 99 - 98 ( به اختصار ) .\r\n","page_name":" 792 ","page_number":800},
  {"content":"\r\n\r\n\r\nمكتب كلاسيك « اصالت فرد »\r\nمكتب كلاسيك ، نخست ، در انگلستان بنيان نهاده شد . در قرن هجدهم ، در اثر بسط و رونق دادوستد و بازرگانى ، صنايع اين كشور رو به توسعه رفت . ولى اين وضع ، يعنى صنعتى شدن انگلستان ، به سعادت عمومى كمك نكرد .\r\n« قوام طبقات متوسط و خرده مالكان كه همواره استوارترين اركان جامعهء انگلستان را تشكيل مىدادند ، رو به تزلزل نهاد . روستاييان از زمينهاى خود رانده شدند و به شهرها روى آوردند . قوهء خريد دستمزد ، بر اثر افزايش قيمتها ، تقليل يافت . فقر و تهيدستى در همه‌جا پديدار و آشكار گرديد و طبقات زحمتكش و محروم جامعه را به مخالفت با ماشين ، و مديران صنايع جديد برانگيخت و جنگهاى طبقاتى بوجود آمد . بررويهم نتيجه و اثر بارز انقلاب صنعتى ، در انگلستان ، توسعهء اقتصادى بود ، نه ترقى اجتماعى و بهزيستى افراد مردم . » « 1 »\r\nدر ميان پيروان مكتب اصالت فرد و فيزيوكراتها آدام اسميت از همه واقع‌بين‌تر بود .\r\nبه نظر او ، محرك فعاليت اقتصادى هر فرد ، منفعت شخصى اوست . هركس مىكوشد سرمايهء خود را ، به بهترين و مفيدترين راه ؛ براى خودش ( و نه براى جامعه ) به كار اندازد . ولى جستجوى نفع شخصى طبيعتا با ملاحظه و احتساب نفع جامعه ملازمت دارد . در حقيقت ، فعاليت اقتصادى انسان ، بدون آنكه خود او بخواهد يا بداند ، مطابق مصلحت و نفع جامعه است .\r\nاسميت براى كار و فعاليت انسان ارزش فراوان قايل است . به نظر او ، بدون پس‌انداز ، سرمايه بوجود نمىآيد .\r\nشخص مسرف و ولخرج دشمن آسايش عمومى است ، به نظر او : « هرچه حاصل كار ملتى ، در مقايسه با تعداد افراد آن ملت ، بيشتر باشد ، جامعهء مزبور ثروتمندتر محسوب مىشود .\r\nميزان كالاهاى قابل مصرف در هر جامعه بستگى به حجم كار افراد آن ، تعداد جمعيت فعال به نسبت كل نفوس ، و بهره‌ورى كار و فعاليت افراد مختلف دارد . مردم جوامع ابتدايى ، با آنكه همگى به كار مشغولند ، فقير و تهىدستند . ولى در جوامع متمدن ، با وجودى كه بسيارى از افراد كارى انجام نمىدهند ، ميزان ثروت عمومى ، بمراتب ، بيشتر است .\r\nآدام اسميت « تقسيم كار » را عامل اصلى افزايش بهره‌ورى مىداند و براى اثبات مدعاى خود ، مىگويد : در اثر تقسيم كار ، كارگران در كار خود تخصص پيدا مىكنند و در نتيجه بازده كار بالا مىرود . علاوه بر اين ، تقسيم كار از اتلاف وقت مىكاهد و در اثر تمركز قوا ، استمرار ، و تخصص ، كارگر بهتر مىتواند در مقام تكميل روش كار خود برآيد . به نظر اسميت ، تحقق اين انديشه‌ها فقط در سايهء يك حكومت قانونى معتدل كه حافظ جان و مال افراد باشد ممكن است . » « 2 »\r\nاسميت معتقد است كه هر كشورى بايد كالاهايى را كه در خارج ارزانتر تمام مىشود وارد كند ؛ و برعكس ، كالاهايى را كه هزينهء توليد آن در داخل كمتر است به ممالك ديگر صادر كند . براى برقرارى تعادل و رقابت آزاد ، وضع حقوق و تحميلات مالياتى كفايت دارد .\r\n\r\n\r\n","description":"","footnote":"\r\n( 1 ) . تاريخ مختصر عقايد اقتصادى ، پيشين . ص 81 - 80 .\r\n( 2 ) . همان . ص 87 - 84 ( به اختصار ) .\r\n","page_name":" 793 ","page_number":801},
  {"content":"\r\n\r\n« بدون ترديد ، آدام اسميت خدمتى بزرگ به علم اقتصاد انجام داده است . در آثار او ، توجه خاصى به مسائل فكرى ، معنوى و اجتماعى و استفاده از مشاهدات و بررسيهاى آمارى معطوف شده است . گذشته از اين ، بر خلاف اقتصاددانان معاصر خود ، اسميت نتايج تحولات اقتصادى و تغييرات اجتماعى را مورد بررسى قرار داده است . » « 1 » به همين مناسبت ، صاحبنظران او را « پدر علم اقتصاد » ناميده‌اند .\r\nدر ميان پيروان مكتب « اسميت » ، ژان باتيست سه « 2 » مقام ممتازى دارد . به نظر او كه اقتصاددانى خوش‌بين است ، « سود هركس در گرمى بازار و رونق كار ديگران است . نفع هر رشته از صنايع در رواج بازار رشته‌هاى ديگر است . آبادانى شهرها ، بدون آبادى و رونق روستاها ، و رفاه روستاييان ، در صورت تهيدستى و دشوارى كار شهرنشينان ، ميسر نخواهد بود .\r\nسود هر ملتى در آن است كه ملتهاى ديگر ثروتمند و سعادتمند باشند . اين نظر ، بخصوص در مورد هماهنگى منافع ملتها ، درست بر خلاف رأى « سوداگران » است كه منافع ملل عالم را متنازع ، با يكديگر مىانگاشتند و تصور مىكردند كه افزايش صادرات ، در عين تحديد واردات ، ميسر و مقدور است . « سه » معتقد بود كه رونق تجارت و دادوستد سبب توسعهء اقتصاد هر كشور است ولى نيل به اين هدف ، از طريق ايجاد قوهء خريد مصنوعى ، ميسر نيست ، بلكه بايد به توليدات افزوده شود تا عوامل مصرف نيز بنحو طبيعى و اقتصادى فراهم آيد . » « 3 »\r\nكلاسيكها به دو مكتب خوش‌بينان و بدبينان تقسيم مىشوند . ژن باتيست سه درشمار خوش‌بينان بود ولى « مالتوس » يكى از بدبينان و از افزايش روزافزون جمعيت سخت نگران بود . به نظر او ، اگر جمعيت را به حال خود واگذاريم ، هر 25 سال يك‌بار ، دو برابر مىشود و با يك تصاعد هندسى ( 1 ، 2 ، 4 ، 8 ، 16 ، 32 ، . . . ) فزونى مىگيرد در حالىكه ارزاق و مواد غذايى ، در همين مدت ، برطبق تصاعد حسابى ( 1 ، 2 ، 3 ، 4 ، 5 ، 6 ، . . . ) افزايش مىيابد . « 4 »\r\nبه نظر مالتوس ، اگر ما با وسايل علمى به جنگ بيمارى ، قحطى و آفات گوناگون مىرويم و از مرگ‌ومير جلوگيرى مىكنيم ، متقابلا بايد با وسايل اخلاقى و طبى از تكثير نفوس نيز جلوگيرى كنيم تا با قحطى روبرو نشويم .\r\nريكاردو ، دانشمند انگليسى از بدبينان بود . وى براى نخستين‌بار ، نشان داد كه « كار انسان » به اشياء و اموال و ثروتها ارزش مىبخشد . ظاهرا اين نظريه بعدا مورد تأييد ماركس قرار گرفت ، و نظريهء معروف « ارزش اضافى » ماركس شهرت جهانى يافت .\r\nاز نيمهء اول قرن نوزدهم ببعد ، بر اثر بسط و توسعه و تمركز صنايع ، دشواريهاى اجتماعى و اقتصادى جديدى پديد آمد . كارفرمايان ، بدون رعايت اصول اخلاقى ، به رقابتهاى بيرحمانه با يكديگر پرداختند بدون آنكه به حال زار كارگران بينديشند . به نظر دكتر ويلرمه ، دستمزد اسمى كارگران چندان كم نبود ، ولى افزايش قيمتها ، قوهء خريد ايشان را تقليل مىداد .\r\n\r\n\r\n","description":"","footnote":"\r\n( 1 ) . همان . ص 102 .\r\n( 2 ) .  Jean Baptiste Say \r\n( 3 ) . تاريخ مختصر عقايد اقتصادى ، پيشين . ص 115 - 114 .\r\n( 4 ) . همان . ص 118 .\r\n","page_name":" 794 ","page_number":802},
  {"content":"\r\n\r\nدر اين زمان ، دستمزد روزانهء متوسط يك كارگر دو فرانك بود در حالىكه مقررى معلمين ، روزانه بطور متوسط ، 5 فرانك ، و حداقل حقوق يوميه قضات ، 4 فرانك بود . ولى مزد بافندگان اهل ليون ، كه در سال 1820 بين 4 تا 6 فرانك بود ، در سال 1831 به 25 / 1 فرانك رسيد ، در حالىكه سطح عمومى قيمتها همواره افزايش مىيافت كارگاهها ، حتى از حداقل شرايط بهداشتى نيز برخوردار نبودند و كار روزانه به سيزده ساعت مىرسيد . حكايت مىكنند كه در اين زمان ، كودكان 4 ساله را براى تخليهء بار به كار مىگماشتند . در چنين شرايطى ، كارگران گاه‌وبيگاه سر به شورش برمىداشتند .\r\nنخستين نهضت عمومى كارگران در سال 1831 بوقوع پيوست . در اين سال ، بافندگان شهر ليون كه بر اثر رقابت خارجى در شرايطى بس دشوار بسر مىبردند سر به شورش نهادند . اين كارگران تقاضايى جز جلوگيرى از تقليل دستمزد خود نداشتند . همين وضع دلخراش به ظهور سوسياليسم تخيلى و پيدا شدن مردانى چون سن‌سيمون . ( 1825 - 1760 ) و فوريه منتهى گرديد .\r\nرشد سريع بورژوازى ، و استثمار شديد كارگران به پيدايش انديشه‌هاى سوسياليستى كمك كرد . پرودن كه از علمداران عدالت اجتماعى بود ، قبل از همه ، اعلام كرد كه مالكيت دزدى است . « پرودن مىخواست اصل نوين همبستگى و معاضدت اجتماعى را ، كه آن را تلفيقى از مالكيت خصوصى و اشتراكى و حد وسط ميان آن‌دو تلقى مىكرد ، رايج سازد و در تمام جنبه‌هاى فعاليت ملى ، از قبيل توليد ، حمل‌ونقل ، تعليم و تربيت و غيره به مرحلهء عمل درآورد . حتى وجود حكومت و قواى سياسى در جامعه ، ناشى از اصل همبستگى و ماليات ، قيمت و پاداش خدمات دولت به مردم است كه براى جلوگيرى از تعدى و سوءاستفادهء مقامات حاكمه ، نبايد از ده يك محصول ناخالص ملى بيشتر باشد .\r\nاصل همبستگى ، اساس تحقق حكومت اتحاد و اتحاديه‌ها در جامعه خواهد بود .\r\nپرودن مىگويد : اگر افراد بشر فقط تابع نفع شخصى خود هستند ، ناشى از نادانى ايشان است .\r\nاگر مردم به كم‌وكيف زندگى اقتصادى آشنايى و آگاهى يابند ، در خواهند يافت كه نفع حقيقى ايشان در پيروى از اصول عدالت است . پس ، آزادانه به همكارى با يكديگر پرداخته « ميثاق » « 1 » را جانشين قانون خواهند ساخت .\r\nبهرهء پول و مال الاجاره و در نتيجه بزرگ مالكى از ميان خواهد رفت . انجمنهاى كارگرى ، ادارهء صنايع را به دست خواهند گرفت ، و اين انجمنها در اتحاديه گردآمده و هدايت اقتصاديات مملكتى را به عهده خواهند داشت . ولى اين اصل نبايد تنها در زمينهء اقتصاديات بمرحلهء عمل درآيد . » « 2 »\r\nبين هواداران پروردن و پيروان ماركس ، در زمينه‌هاى مختلف ، اختلاف نظرهاى شديد وجود داشت .\r\nبعضى از كسانى كه انقلاب پاريس ( كمون پاريس ) را بوجود آوردند ، از پرودن و\r\n\r\n\r\n","description":"","footnote":"\r\n( 1 ) .  Le Contrat \r\n( 2 ) . تاريخ مختصر عقايد اقتصادى ، پيشين . ص 221 - 220 .\r\n","page_name":" 795 ","page_number":803},
  {"content":"\r\n\r\nبرخى از ماركس پيروى مىكردند . انقلابيون مىگفتند : « اتحادى كه تا به حال از طرف حكومت امپراتورى ، حكومت سلطنتى و مجالس مقننه به ما تحميل شده ، جلوه‌اى از زور و ستم و بيعدالتى بيش نيست . خواستهء مردم پاريس اتحاد آزاد و آزادانهء همهء افراد و نيروهاى اجتماع است . » « 1 »\r\nدر ميان متفكرين و صاحبنظران نيمهء اول قرن نوزدهم ، « استوارت ميل » مقام و موقعيت ممتازى دارد . او در پيرامون آزادى اقتصادى و آزادى سياسى چنين مىنويسد : « در گذشته ، معناى آزادى ، حمايت و حراست افراد در برابر جوروستم حكومتها و قواى سياسى جامعه ، اعم از فردى ، عشيره‌اى و يا طبقاتى بود كه اختيارات و امتيازات مختلفى را به نحوى از انحاء براى خود تحصيل كرده بودند .\r\nاين حمايت و حراست از طريق حرمت و پاسدارى بعضى از حقوق و مصونيتهاى سياسى افراد و قبول مشاركت عامهء مردم در اتخاذ تصميمات اساسى سياسى كه با سرنوشت جملگى ايشان بستگى داشت ، تأمين گرديد و سپس حكومت به صورت جلوه‌اى از ارادهء مردم و نماينده و برگزيدهء ايشان تلقى شد كه طبيعتا در اين مرحله ، وحدت ملت و دولت بيم هرگونه تجاوز و تعدى به حقوق افراد جامعه را زايل مىساخت . اين همان نظرى بود كه آزاديخواهان انقلاب كبير فرانسه ، دربارهء حقوق بشر و حكومت عامه داشتند .\r\nاين نظر اشتباهى بيش نيست ؛ اشتباهى پرمخاطره . به گمان ميل ، معناى ارادهء ملت چيزى نيست جز خواسته و ميل اكثريت افراد آن و يا گروه فعال و كاردانى كه بتوانند خود را بجاى اكثريت و يا نمايندهء آن قلمداد كنند . اين اكثريت ممكن است بخواهند در مقام ستم و بيدادگرى ، نسبت به اقليت و يا حتى نابودى ايشان برآيند . در نتيجه ، خطر بزرگ ديگرى پيدا مىشود ، و آن حكومت استبدادى بمراتب مهيب‌تر و وسيعتر گروه انبوهى از افراد جامعه ، بر گروه ديگر است ( يعنى اكثريت بر اقليت ) روش اين نوع استبداد ، نافذتر است ؛ در جزئيات زندگى افراد مداخله مىكند . پس بايد يك اصل و قاعده و روش اساسى و تغييرناپذير در مورد چگونگى رفتار جامعه با افراد و افراد با يگديگر وضع كرد و به مرحلهء عمل درآورد - به گمان « ميل » ، فقط هنگامى افراد انسانى بتنهايى و يا به هيأت اجتماع مىتوانند مانع آزادى افراد ديگر شوند كه امنيت و آسايش و آزادى خود آنها در مخاطره باشد . هيچكس را نمىتوان ، حتى به بهانه و عنوان مصلحت و سعادت خود او ، به انجام عملى و يا امتناع از آن ملزم ساخت . هركس در حيطهء زندگى خودداراى استقلال و حاكميت مطلق و بىچون و چراست . هركس بهترين نگاهبان و داور مصالح و رفتار خويش است ، و بايد از خود دفاع كند .\r\nآزادى فردى بهترين حافظ و ضامن تجلى و انبساط استعدادهاى نهفتهء انسان و مؤثرترين عامل پيشرفت جامعهء بشرى است ؛ و گرنه ميان اجتماع انسانها و يك ماشين پيچيده و غامض چه تفاوتى وجود خواهد داشت ؟ انسان بايد اختيار كامل و مطلق روح و جسم خود را داشته باشد . و در برابر هر اجبارى ، پاسدارى و صيانت شود .\r\nدر زمينهء سياست اقتصادى ، جان استوارت ميل با احتياط فراوان ، بيشتر به مكتب اصالت\r\n\r\n\r\n","description":"","footnote":"\r\n( 1 ) . همان . ص 222 .\r\n","page_name":" 796 ","page_number":804},
  {"content":"\r\n\r\nفرد متمايل است تا به آزاديخواهان . او هوادار جدى احترام اصل رقابت آزاد و اجتناب از برقرارى انحصار است كه باعث سوءاستفاده انحصارگران مىشود . انحصار ، به عقيدهء او ، مالياتى است بر كسانى كه كار مىكنند به سود تنبلان و بيكاران . » « 1 »\r\nبطور كلى ، « ميل » مردى آزاديخواه و اصلاح‌طلب بود . به نظر او ، مالكيت يك نهاد و تأسيس اجتماعى است نه ناشى از حقوق طبيعى در مورد « حق ارث » او از تحديد آن به ميزان و مقدار ضرورى جهت تأمين يك زندگى آسوده و مرفه براى وارث متوفى ، جانبدارى مىكرد و تجاوز از اين حد را باعث پيدايش نابرابريهاى زيان‌آور اجتماعى مىپنداشت .\r\n« ميل » توصيه مىكرد كه دولت ، از طريق وصول ماليات ، بهرهء مالكانه را مصادره كند .\r\nاين عقيده ، كه تحت‌تأثير نظريات ريكاردو ابراز شده ، ناشى از آن است كه وى بهرهء مالكانه را مهمترين و مداومترين عوايد تلقى مىكرد .\r\nبه گمان ميل ، شيوهء مزد بگيرى مانع انبساط و اعتلاى شخصيت كارگران است . به همين سبب ، بايد هرچه بيشتر ، از تشكيل شركتهاى تعاونى تشويق به عمل آيد و موجبات تسهيل و توسعهء فعاليت آنان فراهم شود .\r\nبا اين توضيحات ، مىتوان گفت كه گرچه ميل از معايب و نواقص نحوهء توزيع درآمدها متأثر و در مقام بهبود و اصلاح آن بود ، ولى از هدف اصلى خود ، يعنى حفاظت و صيانت آزادى و شخصيت فردى ، دور نشد . » « 2 »\r\nدر ميان متفكران و صاحبنظران نيمهء قرن نوزدهم ، ماركس و انگلس مقام و موقعيت ممتازى دارند .\r\nماركس تنها يك تئوريسين و صاحب نظر اقتصادى و اجتماعى نبود بلكه در فعاليتهاى سياسى و گفتگوهاى اقتصادى عصر خويش نيز شركت جسته است . « در نيمهء قرن نوزدهم ، شهر لندن مركز تجمع تبعيدشدگان سياسى ، همهء كشورهاى اروپايى بود . نويسندهء كتاب سرمايه ، در اين شهر ، با اغلب ايشان آشنايى يافت . بعضى از اين تبعيدشدگان صرفا تمايلات سياسى داشتند ؛ از قبيل جمهوريخواهان فرانسوى ، هواداران وحدت ايتاليا و استقلال‌طلبان لهستان . بعضى ديگر داراى عقايد و افكار فلسفى و اجتماعى بودند . توجه ماركس و انگلس طبيعتا بيشتر به اين گروه معطوف شد و در بعضى از انجمنهاى ايشان شركت جست . »\r\nماركس ، كه مردى پركار و اهل مطالعه و تحقيق بود ، پس از بررسى در آراء و نظريات كلاسيكها و آزاديخواهان و پيروان مكتب اصالت فرد ، افكار و عقايد تورگو ، سن‌سيمون و كنسيدران و ريكاردو و هگل و ديگران را نيز مورد مطالعه و بررسى قرار داد ، و با طرد انديشه‌هاى ايداليستى ، فلسفهء مادى تاريخ و مبارزهء طبقاتى را توصيف و تشريح نمود .\r\nبه نظر ماركس ، جهان سراپا حركت و تحول است . « هر وجودى كه در حال تكوين\r\n\r\n\r\n","description":"","footnote":"\r\n( 1 ) . همان . ص 243 .\r\n( 2 ) . همان . ص 270 - 269 .\r\n","page_name":" 797 ","page_number":805},
  {"content":"\r\n\r\nباشد ، عامل نفى خود را نيز در همين‌حال مىپروراند . هر انديشه‌اى كه بوجود آيد ، انديشهء مخالف خود را نيز بوجود مىآورد . از جمع اضداد ، فكرى نوين پيدا مىشود كه خود تابع حكم اصلى است ؛ يعنى سبب پيدايش فكر مخالف مىشود . » « 1 »\r\nبه نظر ماركس : « آنچه جهان هستى را زير تسلط خود دارد ، ماده است كه منبع همهء افكار بشرى بشمار مىرود . از ماده انديشه‌ها سرچشمه مىگيرد و بموازات تغييرش ، دگرگون مىشود . چگونگى اين دگرگونيها تابع جريان تحول است . هر شكل از اشكال مختلف جامعه عامل نفى خود را بوجود مىآورد و از تنازع اين دو ، شكل نوينى بوجود مىآيد كه خود تابع همين جريان است . » « 2 »\r\n\r\nفلسفهء مادى تاريخ\r\nاين نظريه در بيانيهء حزب كمونيست ، مورد بحث قرار گرفته و در عبارت زير خلاصه مىشود : « تاريخ همهء جوامع از ابتدا تا زمان ما ، تاريخ مبارزات طبقاتى بوده كه بتدريج باعث تقليل شمارهء طبقات به دو گروه متخاصم سرمايه‌داران و زحمتكشان گرديده است . »\r\nماركس ، بر خلاف كندرسه « 3 » و اوگوست كنت ، ترقى بشر را ناشى از توسعهء دانشهاى او نمىداند ، بلكه رشد اقتصادى را پايه و اساس كليهء تحولات اجتماعى مىشمارد . به نظر ماركس ، هريك از اشكال توليد ، بوجود آورندهء نوعى خاص از مقررات و قوانين و حتى اعتقادات مذهبى است . اقتصاد ، زيربنا ، و ساير جنبه‌هاى زندگى ، روبناى اجتماع بشرى است .\r\nمنافع مادى ، انحصارا هادى و محرك فعاليت انسانى است بدون آنكه احساسات ، اميدها و آرمانها در اين امر ، اندك تأثير و دخالتى داشته باشد ؛ چرا كه اينها جلوهء آن منافعند .\r\nسازمان اقتصادى بشر ، در حال تغيير و تحول دائمى است ؛ پس از كشتيهاى بادبانى و كارگاههاى دستى ، عهد كشتيهاى بخارى و صنايع ماشينى مىرسد . تمدن آسياى بادى با تمدن راه‌آهن يكى نيست ، زيرا زيربناى اساسى تمدن و جامعه دگرگون شده است .\r\nطبقات حاكم ، با وجود تحولات اقتصادى ، و دگرگونى زيربنا ، مىكوشند تا حقوق و امتيازات پيشين خود را حفظ كنند و براى حراست خود ، دولت را به صورت عامل اختناق و تسلط به نفع يك طبقه ، درمىآورند كه همان دولت طبقاتى « 4 » باشد . ولى اين وضع ديرى نخواهد پاييد و با تغيير شكل زيربنا ، اساس ساختمان اجتماعى كهن درهم فروخواهد ريخت و با تغيير زيربنا ، تغيير روبنا ضرورى است . ولى طبقاتى كه از نهادهاى موجود اجتماعى بهره‌مند مىشوند به مقاومت مىپردازند و مبارزهء طبقاتى آشكار مىشود .\r\nبروز انقلاب باعث هم‌آهنگى نهادهاى اجتماعى ، يعنى روبنا و زيربنا ، خواهد شد .\r\nدر مبارزهء طبقاتى ، كسانى كه از روبناى اجتماعى بهره‌مند مىشوند با كسانى كه محرومند ، مقابله و مبارزه مىكنند و سرانجام ، پيروزى نصيب طبقات محروم خواهد شد . اين انقلاب\r\n\r\n\r\n","description":"","footnote":"\r\n( 1 ) . همان . ص 272 .\r\n( 2 ) . همان . ص 273 .\r\n( 3 ) .  Condorcet \r\n( 4 ) .  Ftat de Clusse \r\n","page_name":" 798 ","page_number":806},
  {"content":"\r\n\r\nمانند انقلابهاى گذشته نيست ، و براى هميشه ، بر عدم تعادلها و نابسامانيها پايان خواهد داد ، و صلح و صفاى دائمى برقرار خواهد شد .\r\nبه نظر ماركس ، استثماركننده و استثمارشونده ، كارفرما و كارگر ، سرمايه‌دار و زحمتكش ، محكوم جبر تاريخند و جز آنچه مىكنند و بايد بكنند ، كار ديگرى نمىتوانند كرد . به نظر ماركس ، ارزش هر كالا به مقدار كارى است كه براى توليد آن مصرف شده است .\r\nكارى كه براى توليد كالايى مصرف شده جنبهء كمى و مقدارى دارد و واحد سنجش آن « تعداد ساعات » است . اساس مبادلات كالاها بر تعادل و توازن ميزان كارى نهاده شده كه براى ساختن آنها اختصاص يافته است و نه بر فايدهء آنها . « 1 »\r\nعصارهء سخنان ماركس اين است كه « بايد در وجود « كار » دو عامل و عنصر را از هم تشخيص داد :\r\n- نيروى كار ، كه كارگر به كارفرما مىفروشد .\r\n- محصول كار ، كه ارباب و صاحب كار در بازار مىفروشد .\r\nماركس مىگويد : ارزش اين دو عامل برابر نيست : ارزش اضافى ، بطور نامحسوس ، در ميان اين دو عامل جاى دارد . تفاوت بين ارزش كارى كه او مىپردازد و ارزش محصول كارى كه مىفروشد ، « ارزش اضافى » است و نفع سرمايه‌دار است . انسان دوست‌ترين كارفرمايان نمىتواند كارگر زحمتكش را استثمار نكند ؛ زيرا نمىتواند نفع نبرد و گرنه ورشكست مىشود . سرمايه‌دار شخصا خطاكار نيست ، بلكه نظام سرمايه‌دارى گناهكار مىباشد : ارزش اضافى ار سرمايه‌دارى تراوش مىكند ؛ همچنانكه « محصول خالص » ، در نظر فيزيوكراتها ، از زمين تراوش مىكرده است . » « 2 »\r\nبه نظر ماركس ، « هرچه ميزان توليد افزايش يابد و تعداد واحدهاى توليدى بيشتر شود به شمارهء كارگران افزوده مىشود . سرمايه‌دارى در اثر وجود رقابت ، توليدكنندگان كوچك و متوسط را ، يكى پس از ديگرى ، نابود مىكند . خرده‌مالكى روستايى از بين مىرود و بزرگ مالكى توسعه مىيابد .\r\nارباب حرف و صنايع كوچك به صورت مردم تهيدست درمىآيند . كار روستا نيز جنبهء صنعتى به خود مىگيرد و كشاورزى صنعتى پديدار مىشود . فروشگاههاى بزرگ جاى مغازه‌هاى كوچك را مىگيرند ؛ و چون مقارن همين تحول اثرات قانونى ارزش اضافى نيز بظهور مىرسد ، گروه ناچيزى از مردم كه شمارهء ايشان همواره كمتر مىشود ، روزبروز ، ثروتمندتر و اكثريت نزديك به اتفاق عامه مردم هر دم تهيدست‌تر مىگردند . نتيجه اين‌كه سرمايه‌دارى خود عامل تخريب خود را مىپرورد . » « 3 »\r\n« عقايد فيزيوكراتها را در مورد قوانين اقتصادى و نظام جامعه ، مىتوان در دو اصل بيان داشت :\r\n\r\n\r\n","description":"","footnote":"\r\n( 1 ) . ر ك : تاريخ مختصر عقايد اقتصادى ، پيشين . ص 279 - 273 .\r\n( 2 ) . تاريخ اقتصادى ( بررسى در روابط نهادهاى . . . ) پيشين . ص 133 - 132 .\r\n( 3 ) . تاريخ مختصر عقايد اقتصادى ، پيشين . ص 283 .\r\n","page_name":" 799 ","page_number":807},
  {"content":"\r\n\r\n- نخست آنكه ، در اجتماع بشرى يك نظام طبيعى وجود دارد .\r\n- دوم آنكه ، اين نظام بهترين نظامات ممكن است .\r\nاز نظر فيزيوكراتها ، نظام طبيعت يك نظام جهانى و بين المللى است ، و هر مملكت ، ولايتى از كشور بزرگ طبيعت است . نتيجه آنكه فيزيوكراتها بر خلاف سوداگران ، كه رزمخواه و جنگجو بودند ، آرمانى صلحجويانه و بشردوستانه داشتند و اين فكر را به علم اقتصاد نيز تعميم دادند . مرسيه دولاريوير ، اين فكر را به خوبى پروراند و نشان داد كه چگونه تلاش دائمى براى برقرارى توازن مثبت بازرگانى خارج ممكن است به اختلاف بزرگ ممالك منتهى شود . به عقيدهء او ، حالت صلح ميان ملتها حال طبيعى روابط بين آنهاست .\r\nبه عقيدهء فيزيوكراتها از جمله دكتر كنه ، قوانين طبيعت مقدم بر وجود جامعهء بشرى و برتر از ارادهء انسانى و تغييرناپذير و غيرقابل اجتناب است و نظام طبيعى در زمان و مكان تغيير نمىپذيرد .\r\nاگر اين صفت را براى قوانين طبيعى قبول كنيم ، بايد بگوييم كه فيزيوكراتها دربارهء تاريخ عقيده‌اى بس شگفت‌انگيز داشتند و اصولا به ترقى و تحول قائل نبودند . به اين ترتيب ، مىتوان گفت كه فيزيوكراتها در مقام ستايش حالت بدوى زندگى انسان و خوشبختى تصورى آدميان ، در حالت توحش اوليه برآمدند و آن عهد را مانند يك عصر طلايى جلوه دادند ، و از اين بيان نتيجه گرفتند كه زندگى ملتهاى عقب‌افتادهء عصر آنها مانند زندگى جوامع ابتدايى بوده و درخور تحسين و تقليد است .\r\nولى بايد دانست كه ميان ارادهء فيزيوكراتها و افكار ژان ژاك روسو در اين زمينه ، تفاوتهاى بسيار وجود دارد . فيزيوكراتها معتقد بودند كه اگر هم‌جوامع بشرى از اجراى قوانين طبيعى سر باز زده و در نتيجه دچار آشوب و نابسامانى مىشوند ، امكان بهبود قطعى اوضاع آنها از طريق ادراك و مراعات قوانين مزبور كاملا وجود دارد . انحطاط جوامع بشرى ناشى از عدم رعايت قوانين طبيعى است ؛ و اگر بشر با وسايل اقتصادى مهمى كه در دست دارد در مقام اصلاح خود و پيروى از قواعد طبيعى برآيد بدون شبهه ، به مراتبى عاليتر از حالت طبيعى جوامع اوليه نايل خواهد آمد .\r\nانسان آزاد ، طبيعتا از نفع شخصى خود پيروى مىكند . هركس ، بهرنحوى كه بخواهد ، مىتواند از دارايى ، كار يا هنر خود ، به اقتضاى نفع شخصى خويش ، بهره‌بردارى كند ولى آزادى همگانى و وجود رقابت ، يك نظم طبيعى و ساده در اجتماع برقرار مىكند و افراد مختلف را متقابلا به رعايت حال يكديگر وامىدارد . به نظر يكى از فيزيوكراتها ، ارزش اشياء ناشى از وفور يا ندرت آنهاست كه خود بستگى به چگونگى رقابت در اقتصاد دارد . از آنجا كه وفور يا كمبود كالاها در تغيير دائمى است ، نمىتوان ارزش واقعى كالاها را بدرستى تعيين كرد . ولى اگر بخواهيم ، در حد امكان ، به حقيقت واقع در اين مورد نزديك شويم ، بايد موجبات آزادى و دادوستد و مبادلات را فراهم آوريم و رقابت اقتصادى را آسان كنيم .\r\nبا توجه به اهميت مقامى كه فيزيوكراتها براى نفع شخصى و رقابت آزاد قائل بودند ، مىتوان به آسانى آنها را پيشقدمان مكتب اصالت فرد در اقتصاد دانست . » « 1 »\r\n\r\n\r\n","description":"","footnote":"\r\n( 1 ) . همان . ص 73 - 61 ( به اختصار ) .\r\n","page_name":" 800 ","page_number":808},
  {"content":"\r\n\r\n\r\nقوانين مورد توجه فيزيوكراتها :\r\nمهمترين قوانينى كه مورد توجه آنان قرار گرفته است بدين‌قرار است :\r\n- انسان بايد از محصولات زمين براى زندگى خود استفاده كند ( قانون مصرف ) .\r\n- براى بدست آوردن اين محصولات بايد به كاروكوشش بپردازد ( قانون كار ) .\r\n- ولى كار و فعاليت انسانى بدون آزادى فردى ميسر نيست ( حق مالكيت شخصى ) .\r\n- و آزادى فردى هم مستلزم اين است كه انسان بتواند از ثمرات كار و فعاليت خود بهره‌مند شود ( حق مالكيت اموال منقول ) .\r\n- و احيانا مالكيت اموال غيرمنقول و اراضى محل كار و فعاليت خود را نيز بدست آورد ( حق مالكيت اموال غيرمنقول ) . و بايد امنيت كامل حق مالكيت ، در هر جامعه تضمين شود . » « 1 »\r\nفيزيوكراتها ، « كشاورزى » را منشاء پيدايش محصول خالص و سرچشمه همهء ثروتها مىدانستند ، و ساير طبقات فعال جامعه را « عقيم » مىشمردند ، و مىگفتند كشاورزان محصول خالص را بدست مىآورند و قسمتى از آن را براى مصارف گوناگون به كار مىبرند و قسمت ديگر را به صاحبان اراضى مزروعى مىدهند كه آنها نيز براى تأمين ديگر احتياجات خود بين گروههاى مختلف اجتماعى تقسيم مىكنند .\r\nدر نظر فيزيوكراتها ، پول يك وسيلهء معاوضه و مبادله و همچون رودخانه‌اى است كه همهء كالاهاى قابل دادوستد بر روى آن در حركت و رفت‌وآمد مىباشند ، و تمام سرزمينهايى را كه تجارت به آنها دست يابد سيراب مىكند . پول به خودى خودداراى فايده نيست بلكه تنها معرف و وسيلهء بدست آوردن مقدار معينى كالاست . فيزيوكراتها براى سرمايه اهميتى خاص قايل بودند . به نظر ايشان ، سرمايه عبارت است از آنچه بهره‌بردارى و استحصال زمين را براى كشاورزان مقدور و ميسر مىگرداند .\r\nدكتر كنه كمبود سرمايه را علت اصلى انحطاط كشاورزى فرانسه و قلت بازده كار ، بخصوص در مورد كشت غلات ، مىدانست ، و عقيده داشت كه با استفاده از سرمايهء زياد ، بايد كار كشت و زرع را در اراضى وسيع انجام داد . يكى از انتقادات اصلى فيزيوكراتها بر عقايد سوداگران و بخصوص كلبر و هواداران او ، اين بود كه كشاورزى را فداى توسعهء صنايع كرده‌اند ؛ در صورتىكه بسط و توسعهء صنايع و كشاورزى لازم و ملزوم يكديگرند . « 2 »\r\nبا وجود نقايصى كه در آراء فيزيوكراتها به چشم مىخورد ، مىتوان آنان را بنيانگذار واقعى علم اقتصاد و مكتب اصالت فرد شمرد . « 3 »\r\nاندره پيتر ، ضمن بحث در پيرامون انواع سوسياليسم غيرماركسيستى ، مىگويد با اينكه انقلاب فرانسه ( 1789 ) بهيچوجه خصلت سوسياليستى نداشت و ذاتا آزاديخواهانه و بورژوا بود و با بخش كردن اراضى مخالفت مىكرد ، و حتى براى كسانى كه « قانون ارضى » را توصيه مىكردند مجازات اعدام مقرر كرد ، با اين وصف ، انقلاب - درست همچنان‌كه\r\n\r\n\r\n","description":"","footnote":"\r\n( 1 ) . همان . ص 65 .\r\n( 2 ) . ر ك : همان . ص 71 - 68 .\r\n( 3 ) . ر ك : همان . ص 77 .\r\n","page_name":" 801 ","page_number":809},
  {"content":"\r\n\r\nژان ژاك روسو گفته بود - برخى از انديشه‌ها را عرضه كرد كه بعدا ، ناگزير به عاليترين صورت به خدمت و بسط و توسعهء سوسياليسم درآمد .\r\nانقلاب ، انديشهء مساوات را بميان آورد كه از سياست به اجتماع سرايت كرد . يكى از شبنامه‌نويسان آن عصر چنين نوشت : « ملت بار ديگر به حقوق خود رسيده است . اگر يك گام بيشتر بردارد ، به « اموال » خود نيز خواهد رسيد . »\r\nعلاوه بر اين ، انقلاب اصل « قدرت مطلقهء قانون » را برضد اعتبار جاويدان سنت‌ها اشاعه داد . از همان هنگام ، هر كارى را كه يك قانون كرد ، قانون ديگرى مىتواند برهم بزند ( از جمله قانون نظام اجتماعى را ) .\r\nدر ميان سوسياليستهاى خيالپرور ، سن‌سيمون معتقد به اقتصاد هدايت شده بود ، و مىخواست بجاى دولتى كه ذاتا سياسى است ، حكومت توليدكنندگان را برقرار نمايد . در اين حكومت ، كه سازمانى اقتصادى و هدايت شده دارد ، بايد مالكيت موروثى ملغى گردد به نحوى كه لياقتها را جايگزين امتياز اصل و نسب سازند . اگر دولت وارث باشد ، چه بسا ثروتها را ميان بهترين افراد تقسيم كند . او آرزو مىكرد اجتماعى پديد آورد كه در آن « به هركس به اندازهء كارهايش اجر و مزد داده شود . »\r\nدر ميان سوسياليستهاى خيالپرور - نظير شارل فوريه و سن‌سيمون - پرودن ( 1809 - 1865 ) كه از ميان مردم برخاسته بود ، نويسنده‌اى عاليقدر نابغهء پرشور و ضد و نقيض‌گو بود .\r\nشور و عشق به عدالت را تا به سرحد مساوات ، و شوق به آزادى را تا مرز هرج‌ومرج‌طلبى و مخالفت با هرگونه حكومت كشانيد .\r\nپرودن در برابر اين سؤال كه « مالكيت چيست » ؟ مىگويد : « مالكيت دزدى است » ، يعنى مالكيت سرمايه‌دارى به صاحب آن اجاره مىدهد كه از عوايد بدون كار ، نظير اجاره‌بها و استفاده از كارگاهها و استثمار كارگران و تقسيم كار بين آنها و بهره‌بردارى از قدرت توليد روزافزون كارگران ، سود فراوانى بدست آورد . علاوه بر اين ، پرودن مخالف هرگونه دولت و خصم كليسا و محافل مذهبى بود . وى نخست ، در شمار دوستان كارل ماركس بود ولى بعدها در صف مخالف او قرار گرفت . « 1 »\r\n\r\nانقلابهاى سال 49 - 1848 كشورهاى اروپا\r\nانديشه‌ها و افكار علمى جديد ، بتدريج ، در بين طبقات زحمتكش نيز راه يافت . در انقلابات اجتماعى كه در قرن هجدهم در كشورهاى اروپايى بوقوع پيوست ، هدف اساسى ، نابودى نظام فئودالى و حكومت مطلقه بود كه از رشد طبيعى بورژوازى جلوگيرى مىكرد . در انقلابات 1848 ، هريك از كشورها هدف معينى داشتند . در فرانسه كه قبلا فئوداليسم شكست خورده بود ، هدف از اين انقلاب ، برانداختن سلطهء اشراف مالدار و گستردن كامل حاكميت طبقهء بورژوا بود .\r\nمنظور اصلى انقلابيون آلمان و ايتاليا از جنبش 1848 ، اين بود كه از جدايى و پراكندگى استانهاى مختلف جلوگيرى كنند و دولتى ملى و متحد بوجود آورند . در اتريش ، سران اين انقلاب مىكوشيدند كه پادشاهى هابسبورگ را برچينند و مردم ستم كشيده را از بردگى ملى\r\n\r\n\r\n","description":"","footnote":"\r\n( 1 ) . ر ك : تاريخ اقتصادى ( بررسى در روابط نهادهاى . . . ) ، پيشين . ص 115 - 111 .\r\n","page_name":" 802 ","page_number":810},
  {"content":"\r\n\r\nرها سازند .\r\nدر فرانسه ، در جريان انقلاب 1848 ، كارگران ، و طبقات محروم بار ديگر وارد ميدان شدند و از حكومت خواستند كه براى آنها حق انتخاب كردن قايل شوند ، و ضمنا خواهان استقرار يك جمهورى اجتماعى گرديدند .\r\nدر حكومت موقت ، نمايندگان كارگران نيز شركت داشتند ، ولى براى مرتجعين ، شركت اين گروه سخت دشوار بود . به همين مناسبت ، عليه كارگران و آرمانهاى سياسى و اجتماعى آنان به تبليغات وسيعى دست زدند و آشكارا گفتند ، كارگران مىخواهند كه همه‌چيز حتى زنان را اشتراكى كنند ؛ و با اين تحريكات سبب گرديدند كه از 880 كرسى مجمع قانونگزارى كارگران فقط 18 كرسى بدست آورند .\r\nدر فرانسه ، پس از انقلاب بورژوايى ، راه براى پيشرفت صنعت هموار گرديد . در اين كشور ، مانند انگلستان ، نخست انقلاب صنعتى در رشتهء نخريسى روى داد . در سال 1812 در فرانسه نزديك به 200 كارخانهء نخريسى مكانيكى وجود داشت . با اين حال انقلاب صنعتى فرانسه ، كه پس از انگلستان آغاز شد ، با آهنگ كندترى پيش مىرفت . در آلمان ، بقاياى فئوداليسم و پراكندگى سياسى و نفوذ سنتها ، مانع رشد سريع انقلاب صنعتى گرديد . پس از آنكه در سالهاى 60 - 1850 آلمان در راه صنعت جديد قدم نهاد ، از حاصل تجربيات و پيشرفتهاى فنى انگلستان و فرانسه سود جست .\r\nدر آمريكا ، انقلاب صنعتى در پايان قرن هجدهم ، يعنى پس از پايان جنگهاى انقلابى ، آغاز گرديد . وجود اقتصاد كشاورزى و برده‌دارى در جنوب و مداخلات استعمارى انگلستان ، سالها از رشد صنعت در آمريكا جلوگيرى كرد . نخستين دستگاه بافندگى اين كشور در سال 1814 به كار افتاد . در دههء 1830 ، ايالات متحده از انگلستان و فرانسه هم كمتر دوك داشت و مصرف پنبه‌اش كمتر از آنها بود . ولى از اين دوره ببعد ، در نتيجهء استخراج ذغال‌سنگ و پيشرفت فلزكارى و مهندسى مكانيك ، آمريكا نيز در خط صنعت جديد پيش‌رفت .\r\n\r\nنتايج اجتماعى\r\nدر نتيجهء رشد ماشينيسم ، اوضاع روزبروز ، به نفع سرمايه‌داران پيش مىرفت . در نتيجهء بهره‌زايى كار ، و كاهش روزافزون هزينهء توليد ، تغييراتى در روابط اجتماعى پديد آمد . صنايع ماشينى سبب پيدايش كارگران صنعتى و پرولترها و كاهش تعداد طبقهء دهقانان گرديد . كارگران به زائده‌اى از ماشين بدل شدند .\r\nارزش كارهاى ظريف و دقيق فنى از بين رفت و نياز به كارگران ماهر كم شد . سرمايه‌داران ، به قصد سودجويى ، از كار ارزان زنان و كودكان بهره‌مند مىشدند ؛ در نتيجه ، دستمزدها پايين آمد و بيكاران فزونى يافتند . در آغاز سدهء نوزدهم ، تنها 27 درصد از كارگران كارخانه‌ها مردانى بودند كه سنشان از 18 سال به بالا بود .\r\nكشورهاى سرمايه‌دارى ، نخست ، با چپاول مستعمرات ، در خط صنعتى شدن گام نهادند ، بعدا با گرفتن وامهاى خارجى و شكست دادن و غرامت گرفتن از كشورهاى مغلوب ، به سرمايه‌گذارى در صنعت پرداختند و به اين هم قناعت نكردند و با افزايش مالياتها ، تصاحب زمينهاى كشاورزان خرده‌پا و استثمار شديد كارگران ، روزبروز ، بر سرمايهء خود افزودند . با رشد صنعت و سرمايه‌دارى در آمريكا ، مداخلات استعمارى انگلستان در اين كشور فزونى گرفت .\r\n\r\n","description":"","footnote":"","page_name":" 803 ","page_number":811},
  {"content":"\r\n\r\nانگلستان نه تنها از مواد خام آمريكا بهره مىجست بلكه مصنوعات خود را نيز در بازار آمريكا مىفروخت . در سال 1765 ، انگلستان تصميم گرفت از مردم آمريكا ماليات بگيرد ، ولى مردم و كنگرهء نمايندگان مقاومت كردند و نه تنها از دادن ماليات سر باز زدند بلكه كالاهاى انگليسى را تحريم كردند . و در نتيجهء يك رشته مبارزات اقتصادى - سياسى و شركت در جنگ استقلال ( 1783 - 1775 ) ، ممالك متحده آزادى و استقلال خود را بدست آورد . اين پيروزى در نهضتهاى استقلال‌طلبانهء كشورهاى مستعمره مؤثر افتاد .\r\nدولت امريكا پس از بيرون راندن انگليسيها ، در راه صنعتى كردن كشور و رشد سريع سرمايه‌دارى ، تلاش كرد ولى در راه حل مشكلات اجتماعى ، توفيقى نيافت . سرخپوستان از حقوق شهروندى بيبهره ماندند ؛ بردگى سياهان ملغى نگرديد و مصادرهء زمينهاى سرخپوستان از جانب انقلابيون امرى مقدس شمرده شد .\r\nسياهپوستان از همان ابتداى جنگهاى داخلى ، پيكار بىامانى را براى آزادى خويش آغاز كردند . آنان دسته‌هاى پارتيزانى « سياهان جنگل » را تشكيل دادند و با دزدان برده‌دار و شورشى به ستيزه برخاستند . در جنگهاى داخلى ، مهمترين و خطرناكترين عمليات را به واحدهاى سياهپوست واگذار مىكردند . تلفات سياهان بسيار بيش از تلفات داوطلبان سفيدپوست بود ؛ در حدود 70 هزار تن از سياهپوستان ، در مبارزه بر ضد بردگى و براى تماميت ايالات متحدهء آمريكا ، جان خود را از دست دادند . لينكلن در سال 1864 اعلام كرد كه اگر يارى سياهان نبود ايالتهاى شمالى در جنگ شكست خورده بودند .\r\nدر نتيجهء عمليات شجاعانهء توده‌هاى مردم ، جنگ داخلى به گسيختگى سياسى و اقتصادى كشور آمريكا پايان داد و با از ميان برداشتن موانعى كه بر سر راه تبديل ايالات متحده از يك كشور فلاحتى به كشور فلاحتى - صنعتى وجود داشت ، امكانات رشد سريع سرمايه‌دارى را در كشاورزى فراهم ساخت .\r\nجنگهاى داخلى تأثيرى بر تكامل اقتصادى آمريكا برجاى نهاد . در واپسين سالهاى قرن نوزدهم ، سرمايه‌دارى با سرعتى كم‌مانند ، در اين كشور گسترش يافت . در سال 1840 ، بازده صنعتى امريكا در جهان مقام پنجم را داشت ؛ در سال 1860 به مقام چهارم رسيد . تا پايان جنگهاى داخلى ، آمريكا از نظر اقتصادى يك مستعمرهء اروپايى بود ؛ در سال 1870 توليد صنعتى كشور پس از انگلستان مقام دوم را داشت ، و در سال 1894 ، آمريكا و انگليس با توليد نيمى از مجموع توليد صنعتى تمام كشورهاى سرمايه‌دارى ، بزرگترين قدرت صنعتى جهان گرديدند . از سال 1860 تا 1895 ، توليد صنعتى در آمريكا هفت برابر شد .\r\nپيروزيهاى آمريكا محصول عوامل زير بود : 1 ) وجود يك جمهورى بورژوا - دموكراتيك نبودن فئوداليسم ، ثروتمند شدن در نتيجهء جنگهاى داخلى در اروپا ، استفاده از سرمايه و تكنولوژى اروپا . داشتن منابع طبيعى غنى ، پيشرفت سريع در امور مهندسى ، مهاجرت ميليونها اروپايى ، آسيايى و مردم آمريكاى لاتين ( از سال 1860 تا 1900 بيش از 14 ميليون نفر به آمريكا كوچ كردند . ) علاوه بر اين جمله ، بهره‌كشى شديد از مهاجران ، سياهپوستان و سرخپوستان و تاراج ايالتها و مناطق همجوار در رشد سرمايه‌دارى در آمريكا مؤثر افتاد .\r\nدر كشور پهناور روسيه ، بقاياى سرف‌دارى در روستاها ، از پيشرفت سرمايه‌دارى\r\n\r\n","description":"","footnote":"","page_name":" 804 ","page_number":812},
  {"content":"\r\n\r\nجلوگيرى مىكرد ؛ بخصوص كه استبداد تزار و نظام اشرافى نيز سد بزرگى در راه پيشرفت كشور بود . اعتراض و قيام كشاورزان ، سرانجام ، به الغاى سرواژ منتهى گرديد . اقتصاد كالايى روستايى ، جريان تجزيهء اجتماعى را در روستاها تندتر ساخت . در يك قطب ، دهقانان روسيه ، روستاييانى بودند كه تكه زمينى داشتند ولى ناگزير بودند نيروى كار خود را بفروشند . ( در آغاز دههء 1880 تقريبا نيمى از تمام خانواده‌هاى دهقانى يا اسب نداشتند يا در هر خانواده‌اى بيش از يك اسب نبود ) در قطب ديگر ، كولاكها يا بورژوازى روستايى جاى داشتند كه تقريبا 20 درصد دهقانان را تشكيل مىدادند . آنها رنجبران روستايى را اجير مىكردند . دهقانان ميانه‌حال در بين اين دو قطب وجود داشتند . كولاكهاى 35 تا 50 درصد زمينهاى قابل كشت را بدست آوردند و با استفاده از ماشينهاى جديد بهره‌بردارى مىكردند . در نتيجهء اصلاحاتى كه در سال 1861 بوقوع پيوست ، ورود روسيه در صف كشورهاى سرمايه‌دارى صنعتى تسريع گرديد .\r\nصنايع دستى از كشاورزى جدا شد ، و در نتيجهء رشد شهرها و ايجاد راه‌آهن ، بازار داخلى رونق گرفت . بافندگى و صنايع سنگين ، فلزكارى ، سوخت و جز اينها توسعه يافتند و به اين ترتيب ، در روسيه نيز بورژوازى و پرولتاريا تكامل يافتند .\r\nدر ميان كشورهاى اروپايى ، انگلستان در نتيجهء تفوق نيروى دريايى و از بين رفتن دزدان دريايى ، در تجارت بين المللى ، موقعيت ممتازى كسب كرد . ترقى بانك‌دارى ، افزايش موارد استعمال پول و اعتبار به نمو بازرگانى كمك كرد .\r\nبطور كلى ، تجارت داخلى با تجارت بين المللى اختلاف فراوان دارد ؛ زيرا در تجارت داخلى ، هر كشور مستقل و آزادى تحت‌تأثير هدفهاى ملى قرار مىگيرد و از اقتصاد داخلى حمايت مىكند و مانع فرار طلا و ارزهاى مملكت به كشورهاى واردكننده مىشود . براى آنكه صنعت و تجارت رو به توسعه گذارد ، بايد سطح زندگى بالا برود . در يك جامعهء عقب‌ماندهء بيسواد و فقير ، قوهء خريد مردم بسيار ناچيز است . براى دگرگون ساختن اين وضع ، بايد اصول و مبانى اقتصادى كشور را دگرگون كرد ؛ زمين و منابع اساسى توليد را ملى كرد و با بيسوادى ، جهل ، تعصبات عقيدتى و تنبلى و تن‌آسائى بطور جدى مبارزه نمود و مردم را بكاروكوشش تبليغ كرد ؛ تربيت فنى آنها را بالا برد ؛ به مردم غذاى كافى داد و معنى زندگى صحيح را به آنها آموخت . وقتى كه چرخهاى اقتصادى به حركت درآمد و توليد زياد شد ، درآمد افراد فزونى مىگيرد و همين كه درآمد افزايش يافت ، قوهء خريد و بالنتيجه مصرف كالاها بيشتر مىشود .\r\n\r\nجنبشهاى اجتماعى در قرن نوزدهم\r\nدر نتيجهء انقلاب صنعتى در جوامع غرب ، دو طبقهء مشخص يعنى بورژواها و كارگران روزمزد ( پرولترها ) موقعيت خاصى پيدا كردند .\r\nطبقهء كارگر كه در آغاز نهضت بورژوازى براى درهم ريختن نظام فئودالى با بورژواها همراهى مىكرد ، سرانجام ، براى نجات از بهره‌كشى ظالمانهء سرمايه‌داران ، صفوف خود را در برابر بورژوازى محكم ساخت .\r\nدر انگلستان ، كه از پيشرفته‌ترين كشورهاى صنعتى اروپا بود ، در اثر نظام غلط انتخاباتى ، به طبقهء كارگر و ديگر عناصر محروم ، ستم مىشد ؛ زيرا كه شهركهاى كوچك و بلاد بزرگ بدون توجه به تعداد جمعيت ، به تعداد مساوى ، نماينده انتخاب مىكردند . در حقيقت پارلمان مظهر افكار و تمايلات اكثريت مردم نبود بلكه بيشتر بيانگر منافع اربابان فئودال بود\r\n\r\n","description":"","footnote":"","page_name":" 805 ","page_number":813},
  {"content":"\r\n\r\nو آنان در تدوين قوانين ، مصالح و منافع اكثريت را زيرپا مىگذاشتند . چنان كه با تصويب « قوانين غله » ، در حقيقت ، قيمت غله را به نفع مالكين ( و به زيان كارگران و طبقات كم‌درآمد ) بالا بردند . با تصويب اين قانون ، بورژواهاى پول‌پرست ناگزير شدند براى اينكه كارگران از گرسنگى نميرند مزد بيشترى به آنان بدهند . در سال 1819 ، بموجب قانون ، عوارض سنگينى براى پشمهايى كه به مملكت وارد مىشد وضع كردند . و اين قانون نيز به منافع بورژوازى انگلستان لطمه زد . به اين ترتيب ، نه تنها طبقهء كارگر بلكه بورژوازى انگلستان نيز خواهان حق رأى همگان شدند .\r\nاز سدهء هجدهم ببعد ، روزبروز ، بر مظالم بورژوازى نسبت به كارگران افزوده مىشد .\r\nكار روزانه از 14 تا 16 ساعت طول مىكشيد . براى آنكه مزد كمترى بدهند ، زنان و كودكان را به كار وامىداشتند . كارگران را به بهانه‌هاى مختلف جريمه مىكردند .\r\n\r\nشرايط كار در انگلستان در حدود سال 1830\r\nتا پايان نيمهء اول قرن نوزدهم ، وضع طبقات زحمتكش در انگلستان سخت دشوار بود . كودكان و بزرگسالان ، مرد و زن ، در كارخانه‌ها استخدام مىشدند . معمولا از سن 6 تا 7 سالگى ، كودكان شروع به كار مىكردند ولى خانواده‌هاى فقير در اثر نيازمندى و فشار اقتصادى ، گاه كودكان سه يا چهار ساله را نيز به كار مىگماشتند . اين امر به حدى طبيعى بود كه حتى كليسا به خانواده‌هاى فقيرى كه بچه‌هاى صغير و خردسال خود را براى چند شيلينگ در هفته ، به كارخانه مىفرستادند كمك مالى و صدقه نمىداد ؛ مگر اينكه كودكان خود را همراه بياورند .\r\nساعات كار از 12 تا 19 ساعت در روز بود . ناظران سنگدلى بر كار كارگران نظارت مىكردند تا وظايف محوله را بنحو كامل انجام دهند . در صورت تعلل ، از شلاق و كتك براى بيدار نگاه داشتن و استثمار شديد كودكان استفاده مىكردند . خستگى و بيحالى كارگران به حدى بود كه گاه در اثر فشار خواب ، روى ماشين‌آلاتى كه در حال حركت بود مىافتادند و اين واقعه به مرگ يا نقص عضو آنان منتهى مىشد . گاه والدينى كه با فرزندان خود در كارخانه مشغول كار بودند خودشان كودكان دلبندشان را كتك مىزدند تا آنان را از ضربات شديد ناظر ، رهايى بخشند .\r\nكودكان غالبا مجبور بودند در حين غذا خوردن ماشين‌آلات را پاك كنند و اين كار را موقعى انجام مىدادند كه ماشين در حركت بود . در نتيجه ، نه تنها ريه‌هاى آنها پر از خاك و دود مىشد بلكه گاه خطر نقص عضو آنان را تهديد مىكرد .\r\nوضع رقت‌بار معدنكاران : زندگى معدنكاران نيز بسيار طاقتفرسا و همراه با تحقير فراوان بود . داستانهاى زيادى دربارهء فسق و فجورها و آميزشهاى غيرقانونى كه در اين گالريهاى زيرزمينى صورت مىگرفتند ( هم در داخل راهروهاى زيرزمينى و هم در خارج معدن ) در منابع تاريخى آن ايام به چشم مىخورد .\r\nگزارش رسمى دولتى كه در سال 1842 منتشر شده ، حاكى از استثمار شديد كودكان و زنان است . با اينكه سن معمولى شروع به كار از هشت ، نه سالگى بود ، ولى گاه كودكان چهار ساله را نيز در معادن و كانهاى تاريك زيرزمينى به كار مىگماشتند .\r\nساعات كار 12 ، 13 ، 14 و گاه بيشتر بود . كار كودكان چهار و پنج ساله اين بود كه\r\n\r\n","description":"","footnote":"","page_name":" 806 ","page_number":814},
  {"content":"\r\n\r\nبندى در دست داشتند ؛ وقتى كه ماشين زغال حركت مىكرد ، آن بند را مىكشيدند تا دريچه باز شود و هواى كافى براى استنشاق معدنكاران وارد دخمه‌هاى زيرزمينى شود . كارگران ، در تاريكى كامل ، چرخهاى حامل زغال‌سنگ را ، مانند محكومين به اعمال شاقه ، به جلو مىكشيدند . بسيارى از آنها در طول ماه ، حتى يك‌بار هم روز را نمىديدند . يعنى وقتى وارد معدن مىشدند تاريك بود و وقتى هم كه خارج مىشدند باز تاريك بود .\r\nكيفرهاى شديد هم در مورد بزرگسالان و هم در مورد كودكان اجرا مىشد . كتك خوردن و از دست دادن مزد ، مجازات كسانى بود ، كه دير سر كار خود حاضر مىشدند .\r\nاگر كسى پنجره را باز مىكرد ، جريمهء آن يك شيلينگ بود . جريمهء سوزاندن برق تا صبح ، دو شيلينگ بود . اگر كسى خود را مىشست يا سوت مىزد ، يك شيلينگ كيفر آن را مىپرداخت .\r\nحتى در يك كارخانه ، نزديك منچستر ، به كارگران اجازهء آشاميدن آب داده نمىشد .\r\nدر سال 1832 ، از كسى كه دو دخترش به كارخانه مىرفتند ، از طرف كميته كار كودكان در كارخانه‌ها ، سؤال كردند كه : « بچه‌هاى شما چه ساعتى به كار مىروند ؟ » او جواب مىدهد : « ساعت سه بعد از نصف شب مىروند تا ساعت 10 شب روز بعد ، يعنى 17 ساعت ، كار مىكنند ؛ و در اين 17 ساعت ، فقط يك ربع ساعت صبحانه ، نيم ساعت ناهار و براى آشاميدن نيز ربع ساعت وقت دارند . » اين مدت هم معمولا به پاك كردن ماشين‌آلات كارخانه صرف مىشد و گاه تمام وقت تغذيهء آنها را مىگرفتند بطوريكه ناچار بودند صبحانه را ببرند خانه . به اين ترتيب ، كارگران مجبور بودند ساعت دو بعد از نصف‌شب ، براى لباس پوشيدن و خوردن غذا بيدار شوند . در نتيجه ، مجموعا 4 ساعت بيشتر نمىخوابيدند . اين دوران فقط 6 هفته طول مىكشيد . در ساير ايام سال ، فشار كار كمتر بود ؛ يعنى از 6 صبح تا 5 / 8 شب يعنى 5 / 14 ساعت در شبانه‌روز كار مىكردند كه وقت كمى نبود .\r\nوقتى كه از شخص سابق الذكر ، از ميزان خستگى فرزندانش سؤال مىكنند ، مىگويد :\r\nچنان خسته و بيحالند كه وقتى غذا را به دهان آنها مىگذاشتم ، به خواب مىرفتند و ناچار بودم آنها را تكان بدهم كه غذا را بخورند و بخواب بروند و در اثر اين وضع طاقتفرسا ، گاه دچار سانحه مىشدند ؛ چنان كه دختر من انگشتش بريده شد و 5 هفته در درمانگاه بسترى شد . و چون اين حادثه رخ داد ، مزد او را كاملا قطع كردند . مزد اين كارگران ، با اين شرايط دلخراش ، هفته‌اى سه شيلينگ بود .\r\nسؤال شد كه : « آيا بچه‌ها فرصت نشستن داشتند ؟ » جواب داد : « ابدا . » سؤال شد كه :\r\n« آيا ممكن بود كمتر كار كنند و كمتر پول بگيرند . » گفته بود : « بهيچوجه ، يا بايد به همين مقدار كار كنند يا اخراج شوند . » « 1 »\r\n« در نتيجهء اعتراضات شديدى كه از طرف محافل مختلف صورت گرفت ، در سال 1844 ، يك نفر از نمايندگان پيشنهاد كرد : كارگران روزى ده ساعت كار كنند . ولى پيشنهاد او\r\n\r\n\r\n","description":"","footnote":"\r\n( 1 ) . پولين گرگ ، تاريخ اجتماعى و اقتصادى انگلستان از سال 1760 تا 1950 . ترجمهء دكتر محمد حسين تمدن ( قبل از انتشار ) .\r\n","page_name":" 807 ","page_number":815},
  {"content":"\r\n\r\nتصويب نشد و قرار شد ، روزى 12 ساعت كار كنند ، و دو ساعت هم براى صرف غذا گذاشتند .\r\nبموجب اين قانون ، كار بچه‌ها به روزى 5 / 6 ساعت تقليل يافت ، و مقرر گرديد حصارى اطراف ماشين‌آلات بكشند تا از تصادمات و برخوردهاى احتمالى جلوگيرى شود . همچنين ، قرار شد كه هيچ زنى يا كودكى ماشينى را كه در حال حركت بود پاك نكند . » « 1 »\r\nبالاخره در سال 1847 ، قانون ده ساعت كار در روز به تصويب رسيد . تا اين تاريخ ، قوانين به نفع كودكان و زنان و جوانان تصويب شده بود و از تقليل ساعت كار مردان عادى سخنى در ميان نبود .\r\nبعضى از كارگران كه از علت حقيقى بدبختيهاى خود و راه علاج آن بى خبر بودند ، به تخريب ماشينها همت گماشتند ؛ غافل از اينكه راه علاج اين نيست .\r\nدر آغاز سدهء نوزدهم ، كارگران و بورژواها ، براى اصلاح قانون انتخابات ، همداستان شدند ولى در اين مبارزه نفعى به طبقهء كارگر نرسيد ؛ زيرا در قانون سال 1832 ، كسانى حق انتخاب نماينده داشتند كه از درآمد كلانى بهره‌مند شوند . در نتيجه ، طبقهء كارگر ناگزير شد كه از بورژوازى كناره گيرد و با ايجاد سازمانهاى كارگرى ، مستقلا در راه تأمين منافع خود مبارزه كند . جامعهء كارگران لندن در سال 1836 ، برنامه‌اى را به نام « منشور ملت براى اصلاح انتخابات » عرضه داشت . اين نهضت كه بعدها به نام چارتيسم « 2 » خوانده شد ، در شهرهاى مختلف صنعتى ، مجامعى تشكيل مىداد . و سرانجام ، با گردآورى بيش از يك ميليون‌ودويست هزار امضاء از پارلمان خواستند كه حق رأى همگانى باشد و با شيوه‌اى مخفى در تمام حوزه‌هاى انتخاباتى بدون هيچ قيد و شرطى ، انجام ، پذيرد . ولى پارلمان از قبول اين تقاضا سر باز زد .\r\nكارگران دست از مبارزه نكشيدند و سازمان خود را وسعت بخشيدند . بموجب منشورى ، زندگى اندوهبار كارگران و روش سياسى زمامداران را بباد انتقاد گرفتند . و با گردآورى بيش از 3 ميليون امضا ، تقاضاى ديرين خود را تكرار كردند . پارلمان باز هم به افكار عمومى توجه نكرد . موج اعتراض و اعتصاب كشور را فراگرفت و پارلمان ناگزير شد ، بموجب قانونى ، كار روزانه را به 10 ساعت كاهش دهد .\r\nدر فرانسه ، چنان كه اشاره شد ، در نتيجهء انقلاب بورژوايى ، اصول فئوداليسم درهم ريخت . حكومت سلطنتى پس از شكست ناپلئون ، بار ديگر روى كار آمد . قدرت شاه توسط پارلمان محدود گرديد . پارلمان داراى دو مجلس بود : مجلس اعيان كه اعضاى آن را شاه منصوب مىكرد ؛ و مجلس نمايندگان كه اعضاى آن را كسانى برمىگزيدند كه درآمد سالانهء آنان دست‌كم هزار فرانك باشد . طبيعى است كه چنين پارلمانى فقط به ساز مرتجعين مىرقصيد و در انديشهء اصلاح زندگى اكثريت نبود .\r\nچون بورژواها و مرتجعين اكثريت داشتند ، هيچيك از آرمانهاى ديرين كارگران ، يعنى ماليات گرفتن از سرمايه‌داران ، تشكيل كميته‌اى براى نظارت بر كارهاى دولت ، بازپس كشيدن سپاهيان از پاريس و كمك به بيكاران و تهيدستان ، صورت عمل نگرفت . دولت و مرتجعين كلوپهاى كارگران را بستند ، و كارگاههاى ملى را تعطيل كردند .\r\n\r\n\r\n","description":"","footnote":"\r\n( 1 ) . همان . ص 130 .\r\n( 2 ) .  Chartism \r\n","page_name":" 808 ","page_number":816},
  {"content":"\r\n\r\nقيام مسلحانهء كارگران ، در مقابل ارتش فراوان و مجهز دولت ، منتهى به شكست گرديد ، و حبس و تبعيد كارگران آغاز شد .\r\nدر قانون اساسى جديد ، تضييقات بيشترى عليه اكثريت تدوين كردند . آزادى بيان ، مطبوعات و انجمنها ، رسما وجود داشت ولى ، در عمل ، دولت از حقوق و آزاديهاى فردى و اجتماعى جلوگيرى مىكرد . براى رئيس جمهور حقوق و اختيارات فراوانى در نظر گرفتند ؛ از جمله او در برابر پارلمان مسؤوليتى نداشت . علاوه بر اين ، براى اينكه تودهء مردم در انتخابات دخالت مؤثرى نداشته باشند ، قيود و مقرراتى به زيان آنها تدوين كردند .\r\nبا اينكه انقلابهاى 49 - 1848 در ديگر كشورهاى اروپايى نظير آلمان ، اتريش ، ايتاليا و لهستان با شكست روبرو شد ، و مردم از اين قيامها طرفى نبستند . با اينهمه ، اين نيروها بنيان روابط فئودالى را درهم ريخت . اساس حكومت سرمايه‌دارى را استحكام بخشيد و به آگاهى و تشكيل طبقهء كارگر و پرولتاريا كمك فراوان كرد و در 28 سپتامبر 1864 ، نخستين مجمع بين المللى كارگران تشكيل گرديد و متفكرين بزرگى چون ماركس و انگلس در آن شركت جستند و خطمشى طبقهء كارگر را در جهان سرمايه‌دارى مشخص نمودند .\r\nشركت‌كنندگان اين مجمع دريافتند كه در سايهء مبارزات سياسى و اقتصادى ممكن است كه موفقيتهاى نسبى نصيب طبقهء كارگر شود . ولى توفيق واقعى و حقيقى موقعى نصيب كارگران و ديگر زحمتكشان خواهد شد كه حكومت به دست طبقهء كارگر بيفتد و بهره‌كشى و استثمار انسانى از انسانهاى ديگر به كلى برافتد . با اين حال ، انترناسيونال به پيروان خود تأكيد مىكرد كه در حفظ آزاديهاى دموكراتيك بكوشند ؛ زيرا در اين راه نيز ممكن است طبقهء كارگر ، بدون جنگ و خونريزى ، قدرت را بدست گيرد .\r\nدر همين ايام ، در اثر سوءسياست دولت ، و مبارزات زحمتكشان ، طبقهء كارگر براى نخستين‌بار ، به حكومت رسيد . كمون پاريس پس از پايان انتخابات زمامداران جديد ، كه مظهر تمايلات و خواستهاى طبقات محروم بودند ، سازمان دولتى بورژوايى و دستگاه پليس را برانداختند . كميته‌ها جاى وزارتخانه‌ها را گرفت و گاردهاى ملى ، بجاى ارتش عهده‌دار حفظ نظم عمومى شدند . كمون در دوران كوتاه قدرت خود ، به نفع طبقات محروم ، قدمهايى برداشت .\r\nولى ارتجاع فرانسه ، كه از زمامدارى طبقهء كارگر بيم داشت ، در ورساى به تجهيز قوا پرداخت و به سركردگى « تىير » حمله را آغاز كرد ، و سرانجام در 28 مه 1871 ، كمون سقوط كرد ، اشتباهات فراوان و گوناگون رهبران كمون درس عبرتى براى انقلابيون سراسر جهان بود كه بحث در جزئيات آن از حوصلهء اين كتاب خارج است . « 1 »\r\nتلاش سوسياليسم در راه كسب قدرت : سوسياليستها از سال 1840 ببعد ، براى بدست\r\n\r\n\r\n","description":"","footnote":"\r\n( 1 ) . ر ك :\r\nالف ) تاريخ اقتصادى و اجتماعى انگلستان پيشين . ص 123 - 120 .\r\nب ) ميتروپواسكى و ديگران ، زمينهء تكامل اجتماعى ، ج 2 . ترجمهء كامرانى / مينوخرد ( قبل از انتشار ) .\r\nج ) جغرافياى اقتصادى جهان ، پيشين . ص 188 ببعد .\r\n","page_name":" 809 ","page_number":817},
  {"content":"\r\n\r\nگرفتن حكومت و اجراى نقشه‌هاى سوسياليستى خود ، برحسب شرايط و مقتضيات ، راههاى مختلفى انتخاب مىكردند : يكى بدست گرفتن قدرت از راه انقلاب ، مانند انقلاب سال 1848 و جريان كمون پاريس در سال 1871 - با اينكه در اين دو جريان پيروزى نصيب طبقهء كارگر نشد ولى از لحاظ تاريخى ، درسهاى گرانقدرى به زمامداران نهضتهاى كارگرى آموخت . راه معتدل و غيرانقلابى ديگرى كه طبقهء كارگر براى نيل به آرزوهاى خود برگزيد ، كسب قدرت از راه تشكيل اتحاديه‌هاى كارگرى و اقدام دسته‌جمعى ( اعتصاب ) در مقابل كارفرمايان بود . در نيمهء اول قرن نوزدهم ، كارگران انگلستان در نتيجهء مبازات پياپى ، به حق اعتصاب و حق تشكيل اتحاديه‌هاى كار ، به منظور بيان تقاضاى خود دست يافتند . ولى فرانسه تنها در سال 1864 ، حق اعتصاب را به دست آورد ، و در سال 1884 موفق به تشكيل سنديكا ، براى كارگران گرديد .\r\nبا اينكه نهضتهاى سنديكايى در آغاز امر سعى مىكردند كه از سياست بر كنار بمانند ولى ، در عمل ، غالبا به نفع نهضتهاى چپ ( سوسياليسم يا كمونيسم ) وارد ميدان سياست مىشدند .\r\nپس از آنكه از پايان قرن نوزدهم دموكراسى پارلمانى بسط و توسعه يافت ، سوسياليستها بر آن شدند كه از راه بسيج و آماده كردن مردم ، نمايندگان خود را به مجلس بفرستند و در آنجا از طريق نطقها و خطابه‌هاى هيجان‌انگيز و از راه گذرانيدن قوانين به نفع ، سوسياليسم ، قدمهايى بردارند . در جريان اين مبارزات ، اختلاف‌نظر سوسياليستها و كمونيستها در راه وصول به مقصود غالبا به نفع ارتجاع پايان مىيافت .\r\n« ژان ژورس كه تربيت دانشگاهى داشت و خطيبى معتبر و عالىمقام بود ، موفق شد كه اين جريانهاى مختلف را متحد و يگانه سازد و « حزب سوسياليست متحد » را ايجاد كند - حزبى كه نام : « بخش فرانسوى انترناسيونال كارگرى » ، اس . ف . اى - در سال 1900 ، يافت .\r\nژان ژورس ، كه لئون بلوم او را نابغهء تأليف آهنگها خوانده است ، در پى آن بود كه عقايد و جريانهاى مختلف ، يعنى سوسياليسم فرانسوى را ، كه زادهء انديشه‌هاى روسو و انقلاب بود ، با سوسياليسم تخيلى و عقايد پرودن در قرن نوزدهم ، و سوسياليسم علمى كارل ماركس هم‌آهنگ سازد .\r\nدر مساوات سياسى حقوق ، به عقيدهء ژان ژورس ، اگر عدم مساوات سرآغاز زندگى افراد باقى بماند و افراد بخاطر مالكيت فردى موروثى ، در آغاز امر باهم يكسان نباشند ، نوعى فريب و اغماض خواهد بود .\r\nيكى ديگر از سخنان ژان ژورس بسيار پرمعنى است ؛ آنجا كه ( ژ . فرى در پاسخ ژورس كه از جهان‌بينى او پرسش كرده بود ، جواب داد : « مقصد من آن است كه انسانيتى بدون وجود زورگويان و بدون وجود شاهان ترتيب و سازمان بدهم » . ژان ژورس بصراحت مىگويد كه اگر فرى به پاسخ خود عبارت « بدون كارفرما » را افزوده بود ، پاسخ او كامل و تعبير تمام عيار سوسياليسم بود . » « 1 » )\r\n\r\n\r\n","description":"","footnote":"\r\n( 1 ) . تاريخ اقتصادى ( بررسى در روابط نهادهاى . . . ) ، پيشين . ص 120 .\r\n","page_name":" 810 ","page_number":818},
  {"content":"\r\n\r\nيكى از نتايج نخستين جنگ جهانى ، انقلاب اكتبر 1917 در روسيهء تزارى بود . پس از استقرار حكومت اتحاد جماهير شوروى سوسياليستى ، عده‌اى از سوسياليستها اين انقلاب را پذيرفتند و در مقابل راهنماييهاى سياسى شوروى ، سر تمكين فرود آوردند . « در واقع سه بين الملل كارگرى وجود داشت : اول ، بين الملل 1864 ، كه كارل ماركس در لندن بنيان نهاد . دوم ، بين الملل 1904 ، كه در آمستردام ، بتوسط ببل « 1 » و كائوتسكى آلمانى تأسيس شده بود . سوم ، بين الملل 1920 كه بوسيلهء لنين در مسكو ايجاد شده بود . » « 2 »\r\n\r\nتلاشهاى كشورهاى سرمايه‌دارى\r\nپديدهء استعمار : « در اواخر قرن پانزدهم ميلادى بود كه آفت استعمار بدنبال واسكودوگاما از راه دريايى هند به جهان ما آمد .\r\nمطالعهء اين نمود تاريخى به ما نشان خواهد داد كه چگونه استعمار در كشورهاى آسيا و آفريقا استقرار و توسعه يافت و چگونه در ظرف چهار قرن اخير ، اقوام و ملل اين دو قاره را بطور مستقيم يا غيرمستقيم ، آشكار يا در زير نقاب استقلالهاى ظاهرى ، در قيد بندگى كشورهاى صنعتى درآورد . كشورهاى آسيا و آفريقا ، باستثناى يكى دوتاى آنها ، همه در رديف كشورهاى باصطلاح عقب‌افتاده ، يا در راه رشد قرار دارند و درآمد سرانهء سالانهء آنان ، اغلب موارد ، حدود صد الى صدوپنجاه دلار است . رشد اقتصادى آنان بغايت كند است و غالبا استخوانبندى اقتصادى و اجتماعى موجود اين كشورها طورى است كه قسمت اعظم منابع انسانى و اقتصادى آنان بلااستفاده مىماند و خارج از گردش توليدى قرار مىگيرد .\r\nدر نتيجه ، در حالىكه ترقيات عظيم علمى و اقتصادى ، سطح زندگى مردم كشورهاى پيشرفته بسرعت بالا رفته است ، در كشورهاى عقب‌افتادهء آسيا و آفريقا و آمريكاى لاتين ، اين جريان در جهت معكوس رخ داده است ؛ بطورى كه سطح زندگى اين كشورها ، در حال‌حاضر ، پايين‌تر از سى سال پيش و شايد هم پايين‌تر از اواخر قرن گذشته است . » « 3 »\r\nدر اين كشورها ، اصولا در گذشته ، هيچگاه حكومت براساس ارادهء آزاد مردم استوار نبوده است غالبا عدهء محدودى ادارهء مملكت را به عهده داشته‌اند . اينك ، در اثر تحول افكار سياسى و واقعيات زمان حاضر ، بر همه روشن است كه تنها حكومت واقعى مردم بر مردم مىتواند يگانه ضامن ترقى و ثبات واقعى باشد و نيروهاى خفتهء عظيم انسانى و اقتصادى را بنحو احسن ، رها و آنان را در راه اعتلاى جامعهء مؤثر سازد .\r\nنيروهاى استعمارى در كشورهاى زير نفوذ خود ، همواره كوشيده‌اند از پيدايش و رشد حكومت ملى جلوگيرى كنند . « فرحت عباس ، نخستين رئيس مجلس الجزاير ، در يكى از نطقهاى خود در برابر مجلس مؤسسان فرانسه پس از جنگ ، استعمار را بدين‌نحو تعريف كرد :\r\n« اشغال سرزمين يك قوم معين از طرف قومى ديگر ، بدون رضاى او و بهره‌كشى از آن سرزمين به نفع خود . »\r\nبا توجه بعوامل گوناگون كه مفهوم استعمار را تشكيل مىدهد ، به نظر ما تعريف ذيل مىتواند بنحو جامعترى ، معناى استعمار را بيان كند : « استعمار را مىتوان رژيم سياسى و اقتصادى\r\n\r\n\r\n","description":"","footnote":"\r\n( 1 ) .  Bebel \r\n( 2 ) . تاريخ اقتصادى ( بررسى در روابط نهادهاى . . . ) ، پيشين . ص 131 ( حاشيه ) .\r\n( 3 ) . مجيد رهنما ، مسائل كشورهاى آسيايى و افريقايى . ص 6 - 4 ( به اختصار ) .\r\n","page_name":" 811 ","page_number":819},
  {"content":"\r\n\r\nدانست كه در سرزمين ملى يك كشور ، از طرف يك ( يا چند ) دولت خارجى برقرار مىشود و از اين رهگذر ، دولت يا دولتهاى خارجى ، نظامى را در آن سرزمين مستقر مىسازند كه بدون رضايت مردم از خارج بر آنان تحميل شده و هدف اصلى آن نظام ، تأمين منافع خارجيان و عمال آنان است . » « 1 »\r\n« استعمار اساسا دو جنبهء سياسى و اقتصادى دارد : در ادوار باستانى ، آنچه بدان نام استعمار مىدادند ، بيشتر جنبهء تجارى داشت ؛ اقوام دريانورد و بازرگانان ، مانند فنيقيها و يونانيها ، مستعمراتى در سواحل مديترانه بوجود آورده بودند كه مراكز تجارتى آنان بود و روابطشان را با مركز تأمين مىكرد . با توسعهء روابط بازرگانى ، شركتهاى خصوصى كشتيرانى و بازرگانى به استفادهء بيشتر پرداختند و رفته‌رفته ، به مناطق اطراف مراكز نيز علاقه پيدا كردند . سفيدپوستان پرتغالى و اسپانيولى ، بخصوص ، بتدريج ، از قدرت خود استفاده كردند و اهالى بومى را در مناطق آمريكاى لاتين و آفريقا ، براى استخراج معادن و سنگهاى قيمتى ، به كار گماشتند و سپس در مرحلهء بعدى ، به كشت و استفاده از زمين پرداختند .\r\nدر اين جريان ، ابتدا دولتهايى مانند انگليس و فرانسه ، در هند و آمريكاى شمالى ، از شركتهاى خصوصى تابع خود پشتيبانى كردند و سپس ، خود جايگزين شركتها شدند و مستقيما به استفاده از مناطق اشغال شده پرداختند .\r\nاز قرن پانزدهم ببعد ، استعمار با ايجاد راه دريايى هند و امپراتوريهاى استعمارى پرتغال و اسپانيا و هلند و انگليس و فرانسه ، وارد مرحلهء كنونى خود مىشود و از آن تاريخ ، رابطهء ناگسستنى بين دو عامل سياسى و اقتصادى آن ، روزبروز روشن‌تر مىشود . اقتصاد و سياست دو عامل جدايىناپذير استعمار بوده و همواره با يكديگر عمل كرده‌اند . بايد توضيح داد كه هدف اساسى و محرك توسعهء استعمارى ، اساسا تأمين منافع اقتصادى بوده است . » « 2 »\r\nدر حال‌حاضر ، كشورهاى متجاوز امپرياليستى ، بيشتر از راه استعمار غيرمستقيم مقاصد اقتصادى خود را عملى مىكنند ، يعنى بكمك عمال داخلى ، همان برنامه‌هاى استعمارى را ( براى دست يافتن به منابع مواد خام و فروش مصنوعات خود ) به مرحلهء عمل و اجرا مىگذارند و براى اعمال قدرت مستقيم ، متحمل خرجى نمىشوند .\r\nدر روزگار ما كشورهاى متجاوز « شبكهء بزرگى در پهنهء بين المللى بوجود آورده‌اند كه منافع مشترك آنها را به‌هم پيوند مىدهد . استعمار كه در ابتدا با اشغال كشورها به زور سرنيزه عملى مىشد ، رفته‌رفته ، به يك سيستم غامض تسلط سياسى و اقتصادى مستقيم و غيرمستقيم تبديل شده است كه شبكه آن در سراسر جهان ، همهء كشورهاى عقب‌افتاده را دربرگرفته است . » « 3 » و از سير تحول تاريخى و طبيعى آنها جلوگيرى مىكند .\r\nاستعمار در كشورهاى زير نفوذ خود ، با ارسال سلاحهاى جنگى و تقسيم پول بين محافل ذى نفوذ ، از رشد نهضتهاى دموكراتيك و انتخابات آزاد جلوگيرى مىكند و با تمام قوا مىكوشد هيأتهاى حاكمهء تحميلى را در مسند خود نگهدارى كند . در حقيقت ، پس از\r\n\r\n\r\n","description":"","footnote":"\r\n( 1 ) . همان . ص 16 .\r\n( 2 ) . همان . ص 18 - 17 ( به اختصار ) .\r\n( 3 ) . همان . ص 21 .\r\n","page_name":" 812 ","page_number":820},
  {"content":"\r\n\r\nانقلاب صنعتى ، كشورهاى نوخاستهء صنعتى در صدد كشف مناطق جديد برآمدند و سعى كردند حداكثر سود را در كمترين زمان بدست آورند و براى وصول به اين هدف ، با عناصر ملى و ضد استعمار بمبارزه برخاستند . از اواخر قرن نوزدهم ، كشورهاى جوان و نيرومند سرمايه‌دارى به فكر افتادند كه رقباى اقتصادى خود را از ميان بردارند و « بازارهاى اشغال شده را ، به نحوى كه منافع آنها را تأمين كند ، از دست صاحبان قبلى بيرون آورند و به تقسيم مجدد آن بازارها بپردازند .\r\nجنگهاى استعمارى اواخر قرن نوزدهم و اوايل قرن بيستم ، غالبا مربوط به اين توزيع مجدد بازارهاى اقتصادى و مالى است .\r\nتقسيم جهان به دو گروه مجزا ، يعنى گروه كشورهاى سرمايه‌دارى صنعتى توسعه‌طلب و گروه كشورهاى كشاورزى عقب‌افتاده ، مرحلهء آخر توسعهء رژيم استعمارى است ، و در اين دوران است ، كه ورطهء موجود بين اين دو گروه ، روزبروز ، به ضرر گروه دوم ، وسيعتر و خطرناكتر شده است . » « 1 »\r\nپس از آنكه كشورى زير نفوذ اقتصادى يك كشور امپرياليستى قرار گرفت ، دولت متجاوز سعى مىكند منطقهء عمل خود را وسعت بخشد و از مداخلات اقتصادى و سياسى ديگر كشورهاى رقيب ، به انواع وسايل ، جلوگيرى نمايد . و با روى كار آوردن يك دولت دست‌نشانده و مطيع ، راه را براى مداخلات اقتصادى و سياسى از هر جهت هموار كند . يكى از مشخصات كشورهاى عقب‌افتاده و استعمار زده ، وجود اختلاف شديد طبقاتى در بين مردم است . كارگر و كشاورز ، هيچگاه از لحاظ حقوق اقتصادى و سياسى ، خود را همرديف مالك و سرمايه‌دار قرار نمىدهند و طبقات ممتاز با استفاده از بيخبرى مردم ، چرخهاى اقتصادى و سياسى كشور را ، بسود خود و بزيان اكثريت ، به حركت درمىآورند .\r\nرمن‌بار « 2 » ، اقتصاددان فرانسوى ، در پيرامون عدم تعادل اجتماعى ، چنين مىگويد : « اين اجتماعات از آن جهت نامتعادلند كه در آن ، گروههاى ميانه غالبا وجود ندارند ؛ در يك طرف آن ، اكثريت مردم فقير و زحمتكش و جاهل و ناتوان قرار دارند و در طرف ديگر ، طبقات بسيار محدودى از ملاكين و صاحبان ثروت و خانواده‌هاى بزرگ ؛ و اينان نه تنها وسايل قدرت و ثروت بلكه در عمل ، دولت را نيز در دست دارند ؛ ولى طبقات متوسط ، بمعنايى كه در كشورهاى پيشرفته مشاهده مىشود و اصولا كادرهاى سياسى و متخصصين فنى و ادارى و مديران صنايع آن كشورها را بوجود مىآورد ، در كشورهاى توسعه نيافته اساسا وجود خارجى ندارد و يا اگر دارد ، در حاشيهء اجتماع قرار گرفته است و نقش مؤثرى ايفا نمىكند . در اين كشورها تصميمات ادارى همواره از بالا و غالبا بدون تبادل‌نظر واقعى با كارشناسان مسؤول و بدون مقدمات لازم و كافى ، اتخاذ مىگردد . واحدهاى مطالعاتى و تحقيقاتى مستقلى وجود ندارد كه مطالب مهم و اساسى را بطور علمى و بدون توجه به نظريات و تمايلات سياسى مقامات بالاتر ، مورد علاقه و بررسى قرار دهد .\r\nمنطق مأمورين اين است كه دستوراتى را كه از بالا مىرسد كوركورانه اجرا كنند . جاى تعجب نيست كه در اين شرايط ، تصميمات مهم كه غالبا با سرنوشت مردم و زندگى آنان بستگى دارد و مقدمات و طرح و اجراى آن را متخصصين امر بايد با توجه كامل به جوانب و اثرات گوناگون آن\r\n\r\n\r\n","description":"","footnote":"\r\n( 1 ) . همان . ص 34 .\r\n( 2 ) .  Raymon Barre \r\n","page_name":" 813 ","page_number":821},
  {"content":"\r\n\r\nتصميمات ، منجمله جنبه‌هاى علمى و فنى امر تهيه كنند ، در كشورهاى عقب‌افتاده غالبا سرسرى و عجولانه و بدون مطالعه اتخاذ مىگردد . « 1 »\r\nيكى از عواملى كه به رشد اقتصادى كمك شايان مىكند برنامه‌ريزى است ؛ و امروز برنامه‌ريزى در كشورهاى كم‌رشد به دو صورت انجام مىگيرد : يا كشورهاى كم‌رشد با رژيمهاى دموكراتيك اداره مىشوند و يا به وسيلهء ديكتاتورها . در كشورهاى نوع اول معمولا برنامه‌ريزى زير نظر كارشناسان و افراد متخصص و كاردان اداره مىشوند و صاحبنظران و مسؤولان امور اقتصادى و سياسى ، با رعايت كامل اولويتها و با توجه به اصل الاهم فالاهم ، برنامه‌ريزى اقتصادى را با كمال دقت و با رعايت صرفه و صلاح ، اكثريت به مرحلهء اجرا مىگذارند ؛ چنان كه كشور هندوستان پس از مشورت با كارشناسان داخلى و خارجى ، اكنون در آغاز سومين برنامهء پنجسالهء خود مىباشد .\r\nدر كشورهاى نوع دوم ، معمولا مصلحت كشور چندان مورد نظر نيست بلكه فرمان و ارادهء اشخاص را ، بدون رعايت اصل اولويتها بموقع اجرا مىگذارند .\r\nدر كشورهاى نوع اول كه با اصول و ضوابط دمواكراتيك اداره مىشوند و جريان رشد اقتصادى ؛ به خودى خود ، ترقى مىكند . پيدايش كارخانه‌هاى تازه و شروع فعاليتهاى اقتصادى ديگر ، به بازار گسترش مىبخشد و بدينسان ، امكان مىدهد صنايع بيش از پيش به وجود آيد تا احتياجات هرچه بيشترى را برآورده سازد . رشد يك نوع فعاليت‌هاى اقتصادى ، صرفه‌جوييهاى خارجى بيشترى فراهم مىسازد ؛ يعنى خدمات و محصولاتى را بوجود مىآورد كه مورد احتياج فعاليتهاى اقتصادى ديگر هم خواهد بود . در اين شرايط ، گروه انبوهى از مردم ؛ بيشتر از پيش به اين نوع مشاغل كشيده مىشوند و درآمد پولى پيدا مىكنند و بازار را بيش از پيش ، گسترش مىدهند . حتى افزايش جمعيت ، كه در نبودن رشد اقتصادى مصيبتى است ، بعنوان محركى در جهت رشد بيشتر ، و برآوردن احتياجات گروه انبوهترى از مردم عمل مىكند . چون گامهاى فعاليت اقتصادى تندتر مىشود ، بار مالياتها را بر دوش گروه وسيعترى از مردم مىتوان انداخت . موقعيت سياسى گروههاى كهن اشرافى ، كه آنها را از پرداخت ماليات ( با آنكه بيشترين درآمدها را داشتند ) حفظ مىكرد ، ضعيف‌تر مىشود و بيش از پيش ، مىتوان آنها را مجبور ساخت كه سهم ماليات خود را بپردازند . درآمد دولت بالا مىرود . و امكان مىدهد كه وجوه بيشترى به صورت سرمايهء اجتماعى براى ساختن مدارس ، بيمارستانها ، شاهراهها كه از احتياجات يك اجتماع سالم است ، خرج شود . » « 2 »\r\n« هدف اساسى برنامه‌ريزى در بسيارى از اين كشورها هماهنگ كردن تصميمات جداگانه و مستقل اقتصادى است كه براى رشد سريع اتخاذ مىشود . كوشش برنامه‌ريزان متوجه حصول اطمينان از اين اصل است كه قسمت اعظم درآمد ملى ، بطور تصاعدى ، براى خريد دستگاههاى توليدى صنعتى اختصاص يابد و اقتصاد جامعترى ساخته شود تا بتواند سطح زندگى مادى\r\n\r\n\r\n","description":"","footnote":"\r\n( 1 ) . مسائل كشورهاى آسيايى و آفريقايى ، پيشين . ص 108 - 101 ( به تناوب و اختصار ) .\r\n( 2 ) . رابرت ج . الكساندر ، الفباى رشد اقتصادى . ترجمهء خسرو اسدى ، ص 65 - 64 .\r\n","page_name":" 814 ","page_number":822},
  {"content":"\r\n\r\nبالاترى براى اهالى كشور فراهم سازد . » « 1 »\r\n« در بسيارى از كشورها رشد اقتصادى ، مترادف با صنعتى شدن شناخته مىشود ؛ ولى كشاورزى بايد بخش اصلى هر برنامهء رشد اقتصادى موفقى باشد . بدون گسترش و تكامل موازى و همزمان كشاورزى ، رشد صنعتى يكطرفه ، فوق العاده گران تمام خواهد شد و به هدفهايى كه طرح‌ريزان برنامه تعيين كرده‌اند ، نخواهد رسيد . » « 2 »\r\n« اگر خوراك و مواد خام مورد احتياج كشورهايى كه در راه صنعتى شدن گام گذاشته است از داخل همان كشور تأمين گردد ، براى تهيهء آن مواد ، ديگر لازم نخواهد بود ارز خارجى كشور كه از راه صادرات بدست مىآيد خرج گردد . بجاى آن مىتوان با ارز خارجى خود ، ماشين - آلات صنعتى و آن كالاهاى مصرفى مورد احتياج را كه هنوز خود نمىتواند توليد كند از خارج وارد سازد .\r\nكشاورزى اگر بتواند بر حجم صادرات كشور بيفزايد ، سهم اضافى ديگرى در جريان رشد شهرى ، به عهده گرفته است . اگر كشاورزى بتواند قهوه ، گندم ، گوشت ، كاكائو و روغن نارگيل ، كنف و ساير كالاهاى كشاورزى را براى صدور به خارج توليد كند . نقش باارزشى در ازدياد منابع ارزى كشور ايفا كرده است . هدف رشد اقتصادى بايد اين باشد كه رشد ديگر بخشهاى اقتصادى را برانگيزد . نه آنكه بخشهايى را كه پيش از آن وجود داشته‌اند ، محدود كند و يا ويران سازد ، در زمينهء كشاورزى ، بايد به كشاورزان روشهاى جديد زراعت را آموخت و كودهاى تازه را به آنان معرفى كرد و با يكايك كشاورزان در زمينهء مسايل كشاورزى بحث و گفتگو كرد . بايد در مزارع نمونه ، روشهاى تازه ، آزمايش شود تا كشاورزان بتوانند با چشم خود نتيجهء كار را ببينند .\r\nيكى از مشكلات اصلى كشاورزان نداشتن راههاى كافى براى رسانيدن محصول به بازار است . توسعهء شبكهء راههاى ارتباطى از نظر اقتصادى مهم نيست بلكه از نظر فرهنگى و بهداشتى و بالا بردن سطح اطلاعات عمومى كشاورزان نيز شايان اهميت است . » « 3 »\r\nبه نظر رابرت الكساندر ، در ممالك سرمايه‌دارى و در بسيارى از كشورهاى كم‌رشد ، چهار گروه اصلى هستند كه منطقا مىتوانند پس‌انداز كنند ، و آنها عبارتند از : طبقهء ملاك ، بازرگان ، مردم وابسته به مقامات عالى دولتى ، و بالاخره دارندگان شغلهاى تخصصى آزاد مانند وكلاى دادگسترى ، پزشكان و غيره ؛ ولى اين گروههاى مرفه اغلب ميل و رغبتى به سرمايه‌گذارى در برنامه‌هاى مختلف اقتصادى ندارند . « 4 » بيشتر در ميان مردم كاسب ، صرفه‌جو ، و منظم كسانى پيدا مىشوند كه مرحله‌بمرحله ، پيش مىآيند و سرانجام سرمايه‌دار مىشوند و روزى در مهمترين رشته‌هاى صنعتى كشور سرمايه‌گذارى مىكنند .\r\nامروز اكثر كشورهاى كم‌رشد سعى مىكنند ، تحت شرايطى ، از سرمايه‌گذاران خارجى براى صنعتى كردن كشور استمداد جويند ، اين شرايط بطور كلى از اينقرار است :\r\n\r\n\r\n","description":"","footnote":"\r\n( 1 ) . همان . ص 69 .\r\n( 2 ) . همان . ص 83 .\r\n( 3 ) . همان . ص 97 - 90 ( به اختصار و تناوب ) .\r\n( 4 ) . ر ك : همان . ص 105 - 104 .\r\n","page_name":" 815 ","page_number":823},
  {"content":"\r\n\r\n1 . بنگاههاى خارجى بايد از قوانين كشورى كه مىخواهند در آن كار كنند ، اطاعت كنند ؛ بخصوص از قوانين كار ، قوانين اجتماعى و قوانين مالياتى .\r\n2 . شركتهاى خارجى بايد براساس برابرى با بنگاههاى محلى كار كنند و انتظار بهره‌برى از امتيازات مخصوص را نداشته باشند و هدف هيچگونه تبعيضى هم قرار نگيرند ، و تا هنگامى كه با آنها و شركتهاى محلى رفتار يكسانى مىشود ، حق ندارند به دولتهاى خود متوسل گردند .\r\n3 . شركتهاى خارجى بايد هرچه زودتر ، با شركت سرمايه‌گذاران محلى و با به كار گماشتن هرچه بيشتر كارمندان محلى در پستهاى رياست و پرمسؤوليت و با به كار بردن حداكثر مواد خام محلى ، خود را « ملى » سازند .\r\n4 . سرمايه‌گذاران خارجى بايد در مناطقى عمل كنند كه از طرف كشور كم‌رشد اجازه داده مىشود ؛ و هدف اصلى ، بايد خدمت به منافع كشورى باشد كه در آن كار مىكند نه كشورى كه از آن آمده است .\r\n5 . شركتهاى خارجى بايد خود را از امور سياسى محلى دور نگاه بدارند .\r\n6 . شركتهاى خارجى بايد در تقاضاهاى خود براى صرف ارز خارجى ، رعايت اعتدال را بكنند . بدينسان هرچه كه از درصد سود معينى كه توافق شده است به ارز خارجى از كشور خارج كنند ، زياد آمد ، بايد مازاد صرف سرمايه‌گذارى مجدد در كشور كم‌رشد گردد ؛ و نبايد سرمايهء خود را خيلى زود به ميهن خود بازگشت دهند . « 1 »\r\nبطور كلى ، كشورهاى توسعه يافته براى كمك به هماهنگى جهانى ، بايد برنامهء كمك اقتصادى را به صورت وام و كمكهاى بلاعوض گسترش دهند و بموازات آن ، براى جلوگيرى از بحران و تورم ، در راه تثبيت قيمتهاى مواد خام و مواد غذايى در مقياس جهانى همت گمارند تا كشورهاى ضعيف و كم‌رشد با مشكل اقتصادى جديدى روبرو نشوند .\r\nمدتها پيش از اين‌كه جريان فعلى رشد اقتصادى در كشورهاى كم‌رشد آغاز گردد ، بسيارى از جوامع سنتى بىبازار ، بر اثر تصادم بازرگانى جوامع صنعتى اروپاى غربى و ايالات متحده بشدت دچار بحران و ورشكستگى گرديدند .\r\nدر جوامع سنتى ، توليد كالا تابع ارضاى احتياجات خانواده و دهكده است . گاه كالايى را كه گروه محلى نمىتواند توليد كند ، بوسيلهء معاملات پاياپاى ، از دهكدهء همسايه بدست مىآورد . مبادلهء كالا با خدمت در مقابل پول ، فقط در موارد خاص صورت مىگيرد كه نمىتوان در خود جامعهء محلى آنها را تأمين كرد .\r\nدر دههء اول قرن نوزدهم ، جيمس‌ميل ، اقتصاددان انگليسى ، اثر مصيبت‌بار ورود منسوجات ماشينى انگلستان را به هندوستان بر روى صنايع دستى نساجى روستايى هند ، خاطرنشان ساخت . جستجوى كشورهاى صنعتى براى بدست آوردن مواد خام جهت كارخانه‌ها ، و مواد غذايى براى تغذيهء جمعيت رو به ازديادشان ، سهم زيادى در بهم ريختن اقتصادها و جوامع سنتى كشورهاى كم‌رشد داشته است .\r\n\r\n\r\n","description":"","footnote":"\r\n( 1 ) . همان . ص 130 .\r\n","page_name":" 816 ","page_number":824},
  {"content":"\r\n\r\nعلىرغم كوششهاى فعالانه دول كشورهاى در حال رشد ، در زمينهء رشد اقتصادى ، فاصله ميان اين دو دسته بجاى اينكه باريكتر و كمتر بشود ، رو به افزايش گذاشته است و اين مغاك پر نخواهد شد مگر با گذشتهاى فراوان كشورهاى توسعه يافته و سعى و تلاش مستمر ممالك در حال رشد . كشورهاى عقب‌مانده بايد در پناه تعليم و تربيت ، به جنگ بيسوادى برخيزند و زير نظر كارشناسان ، به كارآموزى بپردازند و با نظم و دقت و ظرافتى كه در جهان صنعتى حاكم است آشنا و مأنوس گردند « يك كارگر بيسواد حتى نميتواند ساده‌ترين علامتها و دستورها را كه مثلا راجع به نكشيدن سيگار و يا چگونگى توجه از ماشينش به او داده شده است ، بخواند . براى او حتى فهم حقوق و وظايفش در كار ، نيز دشوار است . از اين‌رو ، سواد ، يكى از سنگهاى بزرگ پى ساختمان يك جامعهء جديد و با انضباط است . بنابراين ، رشد اقتصادى و صنعتى بايد با رشد سريع دستگاههاى تعليمات ابتدايى همراه باشد . غير از خواندن و نوشتن و حساب كردن ، تازه‌واردان و كارگران جديد صنعتى ، بايد با مهارتهايى كه بدان احتياج دارند تا بتوانند ماشينها و دستگاهها را به راه اندازند . آشنا و مجهز گردند .\r\nدر ممالك صنعتى ، كودكان كشاورز ، از همان آغاز كار ، با ماشين‌آلاتى كه در مزرعه پدرشان هست آشنا و مأنوس مىشوند و طرز كار با آن و تعمير كردن آن را فرامىگيرند . دوران جوانى اين كودكان با كار با ماشين‌آلات و مسائل بغرنج تكنولوژيك جامعه‌يى كه در آن بار مىآيند سپرى مىشود .\r\nبر خلاف آنها ، كارگران تازه‌كارى كه از دهكده‌هاى امريكاى لاتين ، و خاورميانه و روستاهاى هندوستان و بته‌زارهاى افريقا بيرون مىآيند ، عملا چنين اطلاعاتى را ندارند و هنگامى كه به استخدام صنعت جديد درمىآيند ، از هرگونه دانش عملى بىبهره‌اند .\r\nمجهز كردن كارگران تازهء صنعتى با مهارتهاى يك جامعهء فنى جديد ، بارى است كه هم كارفرما بايد بدوش بكشد و هم مقامات فرهنگى . » « 1 »\r\nپانديت نهرو نخست‌وزير اسبق هندوستان ، در سخنرانى خود ، در دانشگاه تهران ، گفت :\r\n« . . . در اوايل قرن هجدهم ، سطح تمدن و سطح زندگى در تمام كشورهاى جهان تقريبا يكسان بوده است و از اوايل اين قرن ، ملل اروپاى غربى با سرعت روزافزونى ، راه ترقى را پيموده به مدارج عالى امروزى رسيده‌اند ؛ در حالىكه ملل آسيايى خيلى بكندى پيشرفت كرده‌اند . و اكنون هم جز در بعضى مراكز مهم ، وضع تمدن و وضع زندگى و طرز تفكر نسبت به قرون گذشته تفاوتى نكرده و فاصلهء بزرگى بين كشورهاى پيش افتاده و كشورهاى عقب‌مانده بوجود آمده است ، فاصله‌اى كه با سرعت روزافزون ، بيشتر مىشود . » « 2 »\r\nدر امريكا جمعى از كارشناسان بسرپرستى جيمز بونر ، عضو انستيتوى تكنولوژى كاليفرنيا ، با بررسى و محاسبهء دقيق ، ثابت كرده‌اند كه اگر تمام منابع به كار افتد ، پانصد برابر جمعيت كنونى تغذيه خواهد شد . حفظ زمين در برابر باد و باران و سيل و آبرفت و نگهدارى و گسترش جنگلها و اصلاح بذر و تهيهء نهالهاى مرغوب و بيكار با آفتهاى گياهى و به كار بردن انواع\r\n\r\n\r\n","description":"","footnote":"\r\n( 1 ) . همان . ص 175 - 173 .\r\n( 2 ) . حسين پيرنيا ، تفكر علمى و توسعهء اقتصادى و اجتماعى . ص 53 .\r\n","page_name":" 817 ","page_number":825},
  {"content":"\r\n\r\nكود و ماشينهاى كشاورزى ، بيگمان در افزايش توليد فراورده‌هاى كشاورزى بسيار سودمند خواهد بود .\r\nامكان افزايش خوردنيهاى حيوانى بيش از خوردنيهاى گياهى است . يكى از عوامل مهم در اين راه ، پيكار با آفتها و بيماريهاى دامى است . تلاشى كه براى برگزيدن نژاد بهتر و بهبود تغذيهء دامها مىشود ، وقتى سودمند است كه بتوان دام را از بيماريها مصون داشت .\r\nدر كشورهاى روبتوسعه ، هر سال ، دامهاى زيادى بر اثر بيماريهاى شناخته شده تلف مىگردد ؛ و حال آنكه در كشورهاى صنعتى دامها از همان بيماريها به كلى درامانند .\r\nطاعون گاوى هر سال دو ميليون گاو را مىكشت . بيمارى نيوكاسل هر سال مرغ زيادى را تلف مىكرد . در خاور دور ، اين بيمارى 70 تا صددرصد مرغان را نابود مىكرد ؛ اما اكنون با واكسنى كم‌بها مرغان را از اين بلا مىتوان در امان داشت .\r\n« در پرتو ترقى و تكامل دانش ، محصول متوسط شير هر گاو در هلند به 4150 ليتر ، و در اسرائيل به 4330 ليتر رسيده است ؛ اما همين ميانگين در هندوستان از 220 ليتر نمىگذرد . » « 1 »\r\nمحقق امريكايى ، رابرت الكساندر ، نشان مىدهد كه حمايت از صنايع داخلى در كشور - هاى كم‌رشد به زيان كشورهاى بزرگ سرمايه‌دارى نيست . به نظر او : « هنگامى كه كشورهاى رشد نيافته ، مثلا ، صنايع نساجى ، تهيهء مواد غذايى و سيمان‌سازى خود را زير حمايت مىگيرند ، مىتوان انتظار داشت با ارزهاى خارجى كه در گذشته براى وارد كردن اين كالاها مصرف مىشد ، به وارد كردن دستگاههاى توليدى و يا مواد مصرفى ديگرى كه در گذشته اصلا وارد نمىشد خواهند پرداخت . ارزش كلى كالاهاى وارداتى تغييرى نخواهد كرد . بلكه نوع اين كالاها عوض خواهد شد .\r\nدر واقع ، حمايت از صنايع در كشورهاى رشد نيافته را ، اگر بطور كلى مورد مطالعه قرار بدهيم ، نه تنها حجم بازرگانى جهانى را كاهش نخواهد داد بلكه آن را بالا هم مىبرد ؛ زيرا هنگامى كه صنايع ماشينى در كشورهاى رشد نيافته ساخته شد ، هر روز ، گروه وسيعترى از كارگران از كار كم‌بازده كشاورزى دست كشيده به كار صنعتى كه بازده نسبتا بيشترى دارد خواهند پرداخت . هنگامى كه بازده كارشان بالا رفت ، تقاضاى آنها براى كالاهاى مصرفى ، و از آن جمله كالاهايى كه هنوز از خارج وارد مىشوند فزونى خواهد يافت . » « 2 »\r\n« البته بيم كشورهاى صنعتى از اثرات اقتصادى صنعتى شدن و رشد اقتصادى كشورهاى كم‌رشد ، پر بىمبنا نيست . بىگفتگو با پيشرفت امر صنعتى شدن اين ملتها ، بسيارى از كالاهاى مورد احتياج خود را خودشان توليد خواهند كرد ، ولى اين فقط يك سوى قضيه است . و آن هم سوى كم‌اهميت‌تر آن .\r\nرشد اقتصادى در كشورهايى كه فعلا كم‌رشد هستند ، نتيجه‌اش اين است كه قدرت خريد مردم آن كشورها را بشدت بالا مىبرد . اكنون تنها درصد كوچكى از اهالى بسيارى از كشورهاى آسيا و افريقا و امريكاى لاتين ، آنقدر درآمد پولى دارند كه بتوانند چند دلارى كالا از\r\n\r\n\r\n","description":"","footnote":"\r\n( 1 ) . ژوزوئه دوكاسترو ، ژئوپليتيك گرسنگى ، انسان گرسنه . ترجمهء منير جزنى ( مهران ) ، ص 427 .\r\n( 2 ) . الفباى رشد اقتصادى ، پيشين . ص 54 .\r\n","page_name":" 818 ","page_number":826},
  {"content":"\r\n\r\nبازار خريدارى كنند ، در حالىكه رشد اقتصادى اين وضع را تغيير خواهد داد . توسعهء كشاورزى ، رشد صنعت و پيشرفت خدمات بازرگانى ، در كشورهايى كه اكنون كم‌رشد هستند ، سبب خواهد شد كه مردم دستمزدبگير و حقوق‌بگير و بهره‌ور بسرعت زياد شوند . و آنها هم اين درآمدها را صرف خريد كالاهاى مصرفى خواهند كرد . هرقدر درآمد اين مردم بالاتر برود ، خريدهاى آنها هم گوناگونتر خواهد شد . « 1 »\r\nدر نتيجهء اين جريان ، صدها ميليون مردمى كه اكنون يا اصلا از بازار خريد نمىكنند و يا خريدشان بسيار ناچيز است ، شروع به خريد كالاهايى هرچه گوناگونتر مىكنند . بسيارى از اين كالاها كه مىخواهند بخرند ، بايد از خارج وارد شود . از اين‌رو ، با توسعهء اقتصادى ، تمايل كشورهاى كم‌رشد كنونى ، براى خريد كالاهاى مصرفى از خارج ، بيشتر خواهد شد .\r\nاتومبيل ، راديو ، تلويزيون ، يخچال و وسايل ديگرى كه نشان تمدن تازهء صنعتى است ، مورد تقاضاى مردمى قرار خواهد گرفت كه پيش از صنعتى شدن كشورشان ، هرگز تصور بدست آوردن آنها را هم نمىكردند .\r\nهنگامى كه چهارصد ميليون هندى و تقريبا صد ميليون سكنهء اندونزى و دويست ميليون مردم آمريكاى لاتين و صد ميليون افريقايى وارد بازار شوند . . اين مسأله ممكن نيست اثرات مفيدى روى تقاضاى كالاهاى ساخته شده و محصولات ديگرى كه در كشورهاى پيشرو صنعتى توليد و يا روييده مىشوند نداشته باشد .\r\nالبته بالا رفتن تقاضا براى خريد كالاهاى مصرفى و بخصوص كالاهاى سنگين مصرفى ، تنها در نتيجهء رشد اقتصادى كشورهاى كم‌رشد كنونى ، امكان‌پذير است . به اين ترتيب ، رشد اقتصادى كشورهاى كم‌رشد ، از نظر اقتصادى به سود كشورهاى پيشرو صنعتى تمام خواهد شد .\r\nگرچه ممكن است در كشورهاى پيشرو صنعتى ، پاره‌اى از صنايع كه كالاهاى مصرفى سبك توليد مىكنند زيان ببينند ، ولى صنايع ديگر ، فرصت پيدا مىكنند تا فروش خود را بالا ببرند و ازدياد كلى كه در قوهء خريد ملتهاى كم‌رشد پيدا مىشود ، منتج به ازدياد وسيع ميزان كل خريد كشور ، از خارج خواهد گرديد . » « 1 »\r\nدر كشورهاى عقب‌مانده ، اكثريت مردم به حساب نمىآيند و به منافع اقتصادى و اجتماعى آنها توجه نمىشود ، و زنجيرى از مقررات زمينى و انديشه خرافى بگرد آنان ميكشند از قبيل زندان و محدوديتهاى گوناگون اقتصادى و سياسى ، براى كشتن روح اكثريت و مرعوب ساختن آنها استفاده مىكنند . « اربابان غدار ، در همه حال ، خودسرانه با زندگى او ( انسان عقب‌افتاده ) و نزديكانش بازى كرده‌اند . ترس از قحطى ، ترس از بيمارى ، ترس از بيكارى و گرسنگى ، ترس از ظلم و تعدى ، ترس از فرداى تاريك و نامعلوم ، ترس از قرضى كه موقع پرداخت آن فرارسيده و ترس از طلبكار و رباخوارى كه در انتظار نشسته است ، ترس از زندان و ترس از ژاندارم و پليس و هزاران ترس كوچك و بزرگ ، روح اين انسان عقب‌افتاده را مانند خوره ، ساليان دراز ، خورده و او را به صورت موجود ترسزده‌اى درآورده است كه جز تسليم و رضا و تحمل بىثمر درد ، راهى در برابر خويش نمىبيند . » « 2 »\r\n\r\n\r\n","description":"","footnote":"\r\n( 1 ) . همان . ص 211 - 208 ( به اختصار ) .\r\n( 2 ) . مسائل كشورهاى آسيايى و آفريقايى ، پيشين . ص 114 .\r\n","page_name":" 819 ","page_number":827},
  {"content":"\r\n\r\nجهل و بيخبرى و بيسوادى يكى از عواملى است كه بنفع ارتجاع و بزيان اكثريت در كشورهاى عقب‌مانده وجود دارد . « در بسيارى از كشورهاى آسيايى و آفريقايى ، شمارهء بيسوادان به 70 الى 90 درصد جمعيت مىرسد . متأسفانه ، در اين ممالك ، طبقهء روشنفكران و باسوادان نيز داراى روحيه‌اى ارتجاعى و قرون وسطايى هستند ؛ به اين معنى كه اينها نيز براى اكثريت زحمتكش و فعال مملكت ، ارزش و احترامى قايل هستند . هر نوع كار بدنى و دستى را مادون شأن خود مىدانند و انتظار دارند كارگران و كشاورزان ، چشم گوش بسته ، به فرمان آنها گردن نهند . » « 1 » رونه دومن « 2 » شرح مىدهد كه چگونه جوانان آفريقايى در اروپا همه سخن از سوسياليزم و برنامه‌هاى مهم انقلابى مىگويند ولى اكثرا حاضر نيستند كه در فعاليتهاى اجتماعى و فداكاريهايى كه خود آن را شرط نجات كشورشان مىدانند ، شركت جويند يا خود را در اين زمينه سرمشق ديگران قرار دهند . » « 3 »\r\nعامل ديگرى كه در كشورهاى عقب‌مانده از نيروى مبارزه و مقاومت اكثريت مىكاهد ، كم‌غذايى و گرسنگى است . « كم‌غذايى و گرسنگى از مهلكترين دردهاى كشورهاى عقب‌افتاده بشمار مىرود . در دنيايى كه آمريكا بتنهايى بيش از يك ميليون دلار در روز خرج نگهدارى انبارها و سيلوهاى مازاد گندم خود مىكند ، كليهء كشورهاى عقب‌مانده - شايد بلااستثناء - با كم‌غذايى و گرسنگى دست بگريبانند ؛ و تنها 28 % مردم جهان غذاى كافى دارند ( معادل 2700 كالرى در روز ) مىخورند . از اين‌رو ، هارولد ويلسون ، نخست‌وزير فعلى انگليس ، در كتاب خود موسوم به جنگ عليه فقر جهانى مىنويسد : « براى قسمت اعظم بشريت ، فوريترين مسأله نه جنگ ، نه كمونيزم ، نه هزينهء زندگى و نه مالياتهاست ؛ فوريترين مسأله ، مسألهء گرسنگى است ؛ زيرا گرسنگى در عين‌حال ، علت و عاقبت آن فقر و تيره‌بختى است كه هزار و پانصد ميليون فرد بشر بدان محكوم شده‌اند . »\r\nارقام رسمى سازمان ملل متحد ، حاكى است كه در حال‌حاضر ، لااقل 60 % جمعيت جهان ، كه همهء آنها ساكن كشورهاى عقب‌افتاده هستند ، در حال گرسنگى بسر مىبرند . به گفتهء ژوزوئه دوكاسترو ، رئيس سابق خواربار و كشاورزى ، در سراسر خاور دور ، تعداد افرادى كه دچار كمبود غذايى هستند بيش از 90 درصد سكنهء آنهاست . در آمريكاى جنوبى ، بيش از دو سوم جمعيت را افرادى تشكيل مىدهند كه نه غذا دارند و نه لباس و نه منزل . [ انسان گرسنه 
  ] .\r\nبا توجه به اين‌كه طبق مطالعات سازمان خواربار و كشاورزى ، بطور متوسط 2700 كالرى در روز براى سلامت بدن لازم است ، 12 درصد جمعيت دنيا بين 2200 و 2700 كالرى ، و 60 درصد از 2200 كالرى نيز كمتر مصرف مىكنند . آخرين ارقام موجود در اين زمينه ، نشان مىدهد كه در كشورهاى پيشرفته ، مصرف متوسط مردان و زنان در روز سه هزار كالرى و 80 الى 90 گرم مواد پروتئين داراست ؛ حال آنكه در آسيا ، اين رقم ، به زحمت به 2100 كالرى و 50 گرم مواد پروتئين‌دار مىرسد . نكتهء مهم ديگرى كه بايد به آن توجه كرد اين‌كه از\r\n\r\n\r\n","description":"","footnote":"\r\n( 1 ) . ر ك : همان . ص 116 .\r\n( 2 ) .  Rene Dumont \r\n( 3 ) . مسائل كشورهاى آسيايى و آفريقايى ، پيشين . ص 120 .\r\n","page_name":" 820 ","page_number":828},
  {"content":"\r\n\r\n60 ميليون نفرى كه سالانه در جهان مىميرند ، مرگ 30 الى 40 ميليون آنها ناشى از اثرات كم‌غذايى و تغذيهء ناقص است .\r\nغير از گرسنگى ، وضع نامطلوب بهداشتى ، آثار نامطلوبى در كشورهاى توسعه نيافته باقى مىگذارد و ميزان كارآيى افراد را بطور متوسط ، در حدود 30 الى 60 درصد پايين مىآورد . » « 1 »\r\nدرمان اين دردها محتاج به اجراى برنامه‌هاى وسيع اقتصادى و اجتماعى است و تا زمانى كه علل اصلى بروز بيماريها و فقر و گرسنگى ريشه‌كن نشده ، مشكلات اجتماعى بشر حل نخواهد شد .\r\nغير از عوامل سابق الذكر ، ازدياد بىتناسب جمعيت در كشورهاى در حال رشد ، بر مشكلات عمومى آنان مىافزايد « برپايهء آمار ملل متحد ، تعداد نوزادان در آمريكاى شمالى ، سالانه بطور متوسط ، به نسبت 25 در هزار و در اروپا 24 در هزار افزايش مىيابد ؛ حال آن‌كه در آمريكاى جنوبى ، اين رقم به چهل در هزار و در آسيا و آفريقا به 45 در هزار مىرسد . در گذشته ، مرگ‌ومير بيشتر و قحطيهاى بزرگ بطور مؤثرى ازدياد نوزادان را خنثى مىكرد ، ولى در حال حاضر ، توجه به مسائل بهداشتى به مرحله‌اى رسيده كه ممكن است در ظرف سى سال آينده ، جمعيت جهان دو برابر شود و به 6 الى 7 ميليارد بالغ گردد » . « 2 »\r\nاگر شالودهء اجتماع بشرى درست بود و از نيروى توليدى انسانها بهره‌بردارى مىشد ، ازدياد جمعيت نگران‌كننده نبود ؛ ولى در حال‌حاضر ، ازدياد جمعيت مشكلى بر مشكلات امروز مى - افزايد ؛ زيرا از جمعيت آماده به كار در ممالك عقب‌مانده ، چنان كه بايد ، بهره‌بردارى نمىشود بلكه كم‌كارى و بيكارى پنهان ، كه از ديرباز در جوامع بشرى وجود داشته ، در حال‌حاضر ، با رشد ماشينيسم ، نتايجش بيشتر در جوامع منحط به چشم مىخورد . « 3 »\r\nوابستگى اقتصادى : كشورهاى جهان سوم بعلل سياسى و اقتصادى ، به علت ضعف نيروهاى توليدى ، به كشورهاى بزرگ صنعتى وابسته‌اند و همين وابستگى شديد به استقلال اقتصادى و سياسى آنان لطمه مىزند .\r\n« در بسيارى از كشورهاى نوخاسته ، تعداد زيادى از تأسيسات صنعتى و معدنى و بنگاههاى كشاورزى و تجارى مهم ، يا متعلق به اشخاص يا شركتهاى خارجى است و يا از طرف كسانى اداره مىشود كه محصول مؤسسات را در اختيار خارجيان قرار مىدهند و قسمت عمده‌اى از منافع آن را به كشورهاى سرمايه‌دار صادر مىكنند . جهان سوم هنوز منبع اساسى تهيه و صدور مواد خام معدنى و كشاورزى و غذايى به خارج است . صادرات مواد خام در حال‌حاضر ، اساس درآمد كشورهاى جهان سوم را تشكيل مىدهد ، و تنها از اين راه است كه آنها مىتوانند ارز لازم را براى خريد كالاهاى ساخته شده و تهيهء سازوبرگ و تجهيزات صنعتى مورد نياز را بدست آورند .\r\nبطور كلى ، 82 % جمع كل صادرات كشورهاى آفريقا ، 71 % صادرات خاورميانه 58 % صادرات جنوب و جنوب شرقى آسيا متوجه كشورهاى سرمايه‌دارى است ؛ و اين وضع ، آنها\r\n\r\n\r\n","description":"","footnote":"\r\n( 1 ) . همان . ص 130 - 123 ( به تناوب و اختصار ) .\r\n( 2 ) . همان . ص 132 .\r\n( 3 ) . ر ك : همان . ص 136 - 135 .\r\n","page_name":" 821 ","page_number":829},
  {"content":"\r\n\r\nرا در يك حال وابستگى قرار مىدهد . در حال‌حاضر ، نه تنها كشورهاى جهان سوم از لحاظ صدور مواد خام ، وابسته به كشورهاى سرمايه‌دارى هستند بلكه از لحاظ وارداتى نيز وابسته به آنها هستند .\r\nبطور متوسط ، كشورهاى در حال توسعه 60 % كالاهاى ساخته شدهء مورد نياز خود را از كشورهاى صنعتى وارد مىكنند . ارقام رسمى سازمان متحد حاكى از آن است كه آمريكا و اروپا و ژاپن در حدود 90 % صنايع سنگين دنيا را در دست دارند در حالىكه سهم آسيا و آفريقا ( باستثناى ژاپن ) در اين مورد از 36 % تجاوز نمىكند . » « 1 »\r\nدر كشورهاى جهان سوم ، « كمبود درآمد كلى ، مشكلات مالى و اقتصادى گوناگون ، فشار مصرف بر عوايد موجود ، استفادهء غيرتوليدى از پس‌انداز ضعيف ملى ، هرج‌ومرج در مصرف درآمد ملى ، ضعف دستگاههاى دولتى در طرح و اجراى يك سياست جدى اقتصادى ، و بالاخره مخارج ناشى از نگهدارى قواى انتظامى و تأميناتى و نظامى سنگين ، بسيارى از اين كشورها را وادار مىكند كه براى رفع مشكلات خود ، بدنبال كمكهاى مالى و قرضه‌هاى گوناگون بروند . » « 2 » همين جريانات ، بيش از پيش ، كشورهاى عقب‌مانده را به قدرتهاى بزرگ استعمارى وابسته مىكند .\r\nغير از آنچه گفتيم ، عامل مهم ديگرى كه به انحطاط كشورهاى جهان سوم كمك مىكند ، عدم استفاده و يا استفادهء كم و ناچيز از منابع طبيعى است ؛ به اين معنى كه در كشورهاى عقب‌مانده ، به علت ضعف فرهنگى و فنى و آشنا نبودن به تكنولوژى جديد ، از منابع طبيعى موجود ، چنان كه بايد ، بهره‌بردارى نمىكنند « براى نمونه ، تخمين زده شده است كه در هندوستان ، در حدود 90 ميليون جريب زمين حاصلخيز استفاده نشده وجود دارد ، و تنها برنامه‌هاى وسيع آبيارى ، در پنجاه - شصت سال اخير ، نشان داده است كه مىتوان ميليونها جريب بر ميزان زمينهاى حاصلخيز افزود . در برمه نيز تخمين زده شده است كه 19 ميليون جريب هنوز مورد استفاده قرار نگرفته ؛ و در عراق ، مىتوان از 6 تا 20 ميليون جريب ديگر اضافه كرد . همچنين در سوريه و تركيه ، دهها ميليون جريب زمين را مىتوان براى محصول مفيد آماده كرد . همين واقعيت عينا در مورد معادن كشورهاى كم‌رشد صادق است . در اين ممالك ، استفاده از منابع معدنى ، به نحوى ناقص و ابتدايى ، صورت مىگيرد و چه بسا معادن گرانبهايى كه به علت بيخبرى مردم و زمامداران در دل خاك نهفته است . مىتوان گفت كه در كشورهاى فقير ، اكثر آنان به كارهاى كشاورزى و استخراج معادن مىپردازند . بخش صنايع باصطلاح ، تبديلى (  Industries de transformation  ) قسمت بسيار جزئى و محدودى از نيروى كار را به خود مشغول مىدارد ؛ و در مورد « بخش سوم » ، يعنى بخش خدمات عمومى و خصوصى و تجارت و حمل‌ونقل ، همان تورم غيرطبيعى و ناسالم كه در ساير بخشها مشاهده مىشود ، به چشم مىخورد .\r\nمجلهء بين المللى كار ، در شمارهء ماه ژانويه - فوريهء 1967 ، دربارهء فعاليت اقتصادى\r\n\r\n\r\n","description":"","footnote":"\r\n( 1 ) . همان . ص 149 - 143 ( به تناوب و اختصار ) .\r\n( 2 ) . همان . ص 152 .\r\n","page_name":" 822 ","page_number":830},
  {"content":"\r\n\r\nنواحى مهم جهان در سال 1960 بدين شرح است :\r\nاز مطالعهء ارقام فوق و اطلاعات موجود ديگر ، مىتوان نتايج زير را گرفت :\r\nالف ) نيروى كار ، در كشورهاى متعلق بيك منطقهء واحد ، به يك نحو توزيع و تقسيم نمىشود ؛ مثلا وضع آمريكاى شمالى با آمريكاى مركزى يا وضع اروپاى غربى با اروپاى جنوبى ، از اين حيث ، اصلا با يكديگر قابل مقايسه نيست .\r\nب ) در سال 1960 ، از يك ميليارد و سيصد ميليون بازوى كار ، 750 ميليون به كار كشاورزى مىپرداختند كه اكثر آنها در كشورهاى فقير بوده‌اند .\r\nپ ) تنها 13 % جمعيت فعال جهان ، بتنهايى ، 30 % نيروى كار صنعتى دنيا را بوجود مىآورد ، و بقيه كه قسمت عظيم جمعيت فعال دنيا را تشكيل مىدهند ، در كشورهاى فقير هستند و ثروت بسيار كمترى بوجود مىآورند .\r\nت ) در كشورهاى توسعه نيافته ، بخش خدمات بيش از بخش صنعتى ، نيروى كار را به خود جلب مىكند . » « 1 »\r\n« يكى از مشخصات اصلى كشورهاى فقير ، اهميت كشاورزان در اقتصاد ملى و در عين حال وضع ناسالم كشاورزى است . در آسيا و آفريقا ، در حدود سه‌چهارم جمعيت به كار كشاورزى مىپردازند ؛ حال آن‌كه اين رقم در اروپاى غربى از بيست درصد و در آمريكاى شمالى از سيزده\r\n\r\n\r\n","description":"","footnote":"\r\n( 1 ) . همان . ص 167 - 163 ( به اختصار ) .\r\n","page_name":" 823 ","page_number":831},
  {"content":"\r\n\r\nدرصد تجاوز نمىكند . رويهمرفته مىتوان گفت كه كشاورزى اساس فعاليت اين كشورها را تشكيل مىدهد .\r\nدر عين‌حال ، در اين كشورها ، به علت وجود مظالم فئودالى يا نيمه فئودالى و استثمار اربابان ، از زمينها و منابع طبيعى ، چنان كه بايد بهره‌بردارى نمىشود و كشاورزان با علاقه كار نمىكنند و زمينهاى مستعد مورد استفاده قرار نمىگيرد ، وسايل فنى جديد ، كود و مواد شيميايى در اختيار كشاورزان نيست . به همين علت ، رويهمرفته ، توليد سرانهء جمعيت كشاورز در كشورهاى آسيا و آمريكاى جنوبى با مقايسه با كشورهاى آمريكاى شمالى و اروپاى غربى ، ده الى بيست برابر كمتر است . بطور كلى ، توليد سرانهء كشاورزان در آمريكاى شمالى در حدود 2 تن‌ونيم در سال است در حالىكه اين رقم براى آسيا به يك ربع تن و در آفريقا به يك هفتم تن نيز نمىرسد . » « 1 »\r\n« اطلاعاتى كه از طرف سازمان ملل متحد منتشر شده است به خوبى نشان مىدهد ، اختلاف ثروتى كه در داخل كشورهاى توسعه نيافته به چشم مىخورد ، در صحنهء بين المللى نيز مشاهده مىشود ؛ زيرا هفتاد درصد عوايد جهانى ، در واقع به 16 درصد مردم جهان مىرسد و ديگران ، يعنى در حدود دو ميليارد و پانصد ميليون مردم ديگر ، ناچار ، به سى درصد باقى اكتفا مىكنند . يك رقم ديگر نشان مىدهد كه تنها 9 % عوايد كلى جهان به 45 % درصد مردم دنيا مىرسد يا به عبارت ديگر ، يك ميليارد و پانصد ميليون نفر از جمعيت جهانى فقط با يك دهم آنچه در دنيا بوجود مىآيد زندگى مىكنند . از اين‌رو ، كشورهاى جهان سوم را به يك نوع پرولتارياى جهانى قياس كرده و آنها را كشورهاى پرولتر ناميده‌اند . ارقام زير كه از آمار رسمى سال 1967 سازمان ملل متحد نقل شده است ، شايان مطالعه مىباشد :\r\n\r\n\r\n","description":"","footnote":"\r\n( 1 ) . همان . ص 170 - 168 ( به اختصار ) .\r\n","page_name":" 824 ","page_number":832},
  {"content":"\r\n\r\n\r\nبرآورد تقريبى توليد ناخالص ملى و سرانهء ممالك و نواحى مختلف جهان در سالهاى 1958 و 1965 *\r\n\r\n","description":"","footnote":"","page_name":" 825 ","page_number":833},
  {"content":"\r\n . \r\n","description":"","footnote":"","page_name":" 826 ","page_number":834},
  {"content":"\r\n . \r\n","description":"","footnote":"","page_name":" 827 ","page_number":835},
  {"content":"\r\n . \r\n","description":"","footnote":"","page_name":" 828 ","page_number":836},
  {"content":"\r\n . \r\n","description":"","footnote":"","page_name":" 829 ","page_number":837},
  {"content":"\r\n . \r\n","description":"","footnote":"","page_name":" 830 ","page_number":838},
  {"content":"\r\n\r\n* مآخذ :\r\n Handbook of International Trade and Development Statistics , UNCTAD : United Nations , Doc . TD / STAT , I . 1967 . \r\n* * به استثناى ممالك سوسياليست .\r\n1 . كاملا قابل مقايسه با ارقام سالهاى ديگر نيست .\r\n2 . برآورد سال 1964 است .\r\n3 . درآمد ملى منظور شده است .\r\n4 . برآورد سال 1963 است .\r\n5 . بانضمام افريقاى جنوبى .\r\n6 . محاسبه وسيله  UNCTAD  و بر مبناى برآوردهاى مملكتى و ناحيه‌اى صورت گرفته است . « 1 »\r\nرشد و توسعه : « هدف نهايى يك اجتماع انسانى ، بعنوان واحدى زنده و متشكل ، چيست ؟ رشد و توسعه به معناى فلسفى و اعم آن ، كليهء تلاشهايى است كه هدف آن شكوفاندن و به حركت درآوردن جميع نيروهاى خلاق مردم در جهت ايجاد و تقويت يك اجتماع آزاد و مرفه و عادل باشد ؛ به عبارت ديگر ، ميزان رشد و توسعه در يك كشور بخصوص ، بستگى بدان دارد كه آن كشور تا چه اندازه توانسته است يا مىتواند از امكانات انسانى و طبيعى خود استفاده كند و آن را در راه تأمين سعادت و رفاه و آزادى مردم و خواسته‌هاى معنوى و مادى آنان ، به كار اندازد . » « 2 »\r\nك . كلارك « 3 » با توجه به مفهوم اقتصادى رشد ، مىگويد : « ترقى اقتصادى را مىتوان بطور ساده ، بعنوان افزايش رفاه اقتصادى تعريف كرد ؛ و به نظر پل‌باران ، « 4 » رشد ( يا توسعهء ) اقتصادى را مىتوان افزايش محصول سرانهء كالاهاى مادى در طول مدت زمان ، تعريف كرد « 5 » .\r\n\r\n\r\n","description":"","footnote":"\r\n( 1 ) . نقل از : همان . ص 188 - 182 .\r\n( 2 ) . همان . ص 194 - 193 .\r\n( 3 ) .  Colin Clark \r\n( 4 ) .  Paul A . Baran \r\n( 5 ) . ر ك : مسائل كشورهاى آسيايى و آفريقايى ، پيشين . ص 199 - 198 .\r\n","page_name":" 831 ","page_number":839},
  {"content":"\r\n\r\n\r\nتوسعهء اقتصادى از نظر تاريخى\r\nبه نظر جامعه‌شناسان ، « تا زمانى كه مازاد غذايى منظمى در يك اجتماع معين بوجود نيايد ، افراد فعال مجبورند تمام‌وقت خود را تماما صرف بدست آوردن خوراك كنند و در نتيجه به كارهاى ديگرى كه لازمهء تشكيل يك اجتماع واقعى است نمىرسند ؛ ولى با پيدايش مازاد كشاورزى ، تقسيم كار بوجود مىآيد و از آن راه ، اجتماع شكل مىگيرد و حرفه‌هاى گوناگون و طبقات اجتماعى و مراكز شهرى و عوامل ديگر تشكيل دهندهء تمدن منجمله تشكيلات مملكتى و دولتى ، پديدار مىشود .\r\nتاريخ نشان مىدهد كه اساس اقتصادى تمدنهاى بزرگ جهان را پيدايش و توسعهء مازاد كشاورزى تشكيل داده است ، و اين مازاد در بيشتر موارد تقريبا بيست درصد محصول كل كشاورزى بوده است . براى نمونه ، در امپراتورى بيزانس ، مصر مجبور بود 5 / 12 درصد محصول كشاورزى خود را به بيزانس واگذار كند و در حدود ده درصد بقيه را براى توسعهء اقتصادى و اجتماعى خود در محل به كار برد .\r\nوقتى كه صنايع و پيشرفتهاى مختلف فنى توسعه مىيابد ، مازاد اقتصادى ديگر بالطبع منحصر به مازاد غذايى يا كشاورزى نمىشود و به صورت يك تراكم توليدى درمىآيد ؛ و هرچند بر ميزان اين تراكم توليدى و تنوع اين مازاد افزوده مىشود ، آهنگ توسعهء اقتصادى نيز با سرعت بيشتر بالا مىرود .\r\nهرچند مازاد اقتصادى در شرايط فعلى جهان ، مفهومى وسيع و متنوع دارد و پهنهء آن از هر جهت از حدود مازاد كشاورزى تجاوز مىكند ، معهذا در كشورهاى در راه رشد ، مازاد اقتصادى ، هنوز بستگى نزديك به ميزان توسعهء مازاد كشاورزى دارد . مطالعهء اين كشورها نشان مىدهد كه رشد كند مازاد كشاورزى ، در اغلب موارد ، مانع جدى در راه تسريع رشد اقتصادى است . بطور نمونه ، همين مانع باعث شد كه برنامهء پنجسالهء هندوستان با اشكالات جدى ، از جمله كسر توازن تجارتى و افزايش بهاى كشاورزى ، مواجه گرديد و بالنتيجه خود مانعى در راه اجراى برنامه‌هاى صنعتى آن كشور شد . همچنين ، در ابتداى سياست صنعتى كردن اتحاد جماهير شوروى ، تا موقعى كه مازاد كشاورزى به حد كفايت نرسيده بود و وسايل باصطلاح بنيادى براى وادار كردن رروستاييان به تحويل مازاد خود به كار نرفته بود ، اجراى برنامه‌هاى پنجساله با مشكلات اساسى روبرو مىشد . از اين‌رو ، براحتى مىتوان گفت كه بين رشد مازاد كشاورزى و توسعهء صنعتى رابطه‌اى مسلم موجود است ، ولى پيدايش مازاد كشاورزى شرط كافى براى توسعهء صنعتى نيست . براى اينكه توسعهء صنعتى بوجود آيد ، بايد شرايط گوناگون ديگرى از قبيل تغييرات معين اجتماعى و فنى و غيره فراهم گردد . بعنوان مثال ، در كشورى كه قدرت طبقات حاكم اساسا برپايه‌هاى مازاد كشاورزى استوار است ، اين طبقات اصولا در زمينه‌هاى غيركشاورزى سرمايه‌گذارى نمىكنند و حتى با اين قبيل سرمايه‌گذاريها مخالفت مىورزند . به همين مناسبت ، ساختمان اهرام و قصرهاى باستانى و كليساها و مساجد و كاتدرالها و سرمايه‌گذاريهاى تجملى ديگر سبب شد كه بسيارى از تمدنها ، طى قرون متمادى ، برپايه‌هاى كشاورزى و با سرعتى ناچيز رشد كردند و پا به مرحلهء صنعتى نگذاشتند .\r\nاز طرف ديگر ، ممكن است موانع مختلف ديگرى پيدا شود كه مانع از تبديل مازاد\r\n\r\n","description":"","footnote":"","page_name":" 832 ","page_number":840},
  {"content":"\r\n\r\nكشاورزى به يك نيروى محرك توسعهء اقتصادى و صنعتى گردد . بسيارى از كشورهاى فقير كه مجبورند مازاد كشاورزى خود را براى بدست آوردن مواد مورد احتياج به قيمت ارزان به كشورهاى صنعتى پيشرفته بفروشند ، خواه‌ناخواه ، در موقعى قرار مىگيرند كه صنعتى شدن اقتصاد آنان ميسر نمىگردد .\r\nدر كشورهاى در راه رشد ، از يك‌سو قسمت اعظم قواى طبيعى و انسانى ، بعلل بيشمار ، خارج از قلمرو توليدى قرار گرفته است و از سوى ديگر ، فقدان تشكيلات سياسى و ادارى و اجتماعى مناسب ، مانع از آن مىشود كه حتى از آن نيروهايى هم كه در گردش جارى توليدى قرار دارند استفاده و بهره‌بردارى صحيح شود . در نتيجه ، در حالىكه مازاد اقتصادى بالقوهء اين اجتماعات مىتواند با سرعتى بيسابقه راه را براى ترقى برق‌آساى آنان فراهم سازد و حملهء همه‌جانبه عليه عقب‌افتادگى را در جبهه‌هاى گوناگون بسامان برساند ، مازاد اقتصادى بالفعل اين اجتماعات ، بالنسبه ، بسيار ناچيز است و حتى به زحمت ، جوابگوى ازدياد نفوس آنان مىشود .\r\nعلل و فاصلهء بين مازاد قتصادى بالقوه و مازاد اقتصادى بالفعل را مىتوان در چهار قسمت طبقه‌بندى كرد :\r\nالف ) مصرف اضافى و بيهوده : در بسيارى از اجتماعات جهان معاصر ، مقادير معتنابهى از دسترنج اجتماعى از راه مصرفهاى اضافى و بيهوده و تجملى تلف مىشود و بهدر مىرود . در شهر نيويورك ، تنها با آنچه مردم روزانه در صندوقهاى زباله مىريزند ، مىتوان تمامى اهالى يك شهر دو ميليونى را در يك كشور فقير سير كرد . در كشورهاى در راه رشد نيز مصرف اضافى نظير اتومبيلهاى لوكس كالاهاى ساخت خارج ، اسباب و اثاثهء مجلل ، ضربه‌اى جدى به تشكيل مازاد اقتصادى بيشتر وارد مىآورد .\r\nب ) وجود كارگران و كارمندان غيرتوليدى : غرض از كار غيرتوليدى ، هر نوع كارى است كه بخاطر محصول ، كالاها و خدماتى انجام مىشود كه توليدشان منحصرا بستگى به شرايط و روابط مستقر موجود در يك اجتماع ناسالم دارد و يك اجتماع بارور و مترقى را نيازى بدان نيست . » براى نمونه ؛ در حال‌حاضر ، ميليونها كارگر در كشورهاى جهان به كار توليد اسلحه و مهمات نظامى تخريبى مىپردازند يا محصولات تجملى گرانقيمت و يا كالاهايى مىسازند كه صرفا جنبهء تفريحى دارد . علاوه بر اين ، در بسيارى از كشورها ، در اثر غيرمنطقى بودن يا هرج‌ومرج توليد ، مقادير معتنابهى از نيروهاى انسانى و طبيعى كه مىتواند در ايجاد ثروت و نعمت نقش مؤثرى داشته باشد بهدر مىرود .\r\nج ) خسارت ناشى از بيكارى علنى و بيكارى پنهانى : بيكارى و كم‌كارى ، چه علنى و چه پنهانى ، در شمار موانع جدى است كه در راه استفاده صحيح از امكانات توليدى اجتماعات آسيايى و آفريقايى قرار مىگيرد . تا موقعى كه تشكيلات صحيح و پايدارى براى رفع آن و استفادهء كامل از قواى انسانى موجود ، پيدا نشود ، توسعهء اقتصادى چنان كه بايد عملى نخواهد شد . » « 1 »\r\n\r\n\r\n","description":"","footnote":"\r\n( 1 ) . همان . ص 210 - 201 ( به اختصار ) .\r\n","page_name":" 833 ","page_number":841},
  {"content":"\r\n\r\nحل مشكلات سابق الذكر تنها از يك حكومت ملى دلسوز ساخته است « حكومتى كه خود مظهر احتياجات واقعى مردم باشد ؛ از ميان مردم برخاسته باشد و در ميان مردم زندگى كند و رابطهء دائمى و ناگسستنى و زنده‌اى با طبقات فعال جامعه داشته باشد . تنها چنين دستگاه يا حكومتى ملى است كه مىتواند يك شالودهء جديد و انقلابى براى تأمين هدفهاى رشد و توسعه بوجود آورد . » « 1 »\r\nمتأسفانه در حالىكه سرمايه‌دارى اروپاى غربى از يك‌طرف در ايجاد نظام مترقى در ممالك در حال رشد مؤثر واقع شده است « از طرف ديگر ، با نيرويى بيشتر ، از بارور شدن بسيارى از عوامل مؤثر آن جلوگيرى نمود : در اين زمينه ، مهمترين ضربه‌اى كه خارجيان به اقتصاد كشورهاى ضعيف وارد آوردند ، همان بود كه قسمت معتنابهى از مازاد اقتصادى ضعيف آنان را بغارت بردند و بدين ترتيب ، رشد اقتصادى آنان را در نطفه عقيم ساختند . در عين‌حال ، صنايع متزلزل و بيجان جديد آنان را در معرض رقابت شديد قرار دادند و بدين‌شكل مانع صنعتى شدن كشورهاى جهان سوم شدند و بيشتر از همه ، بخاطر حفظ نظام موجود و تأمين ثبات لازم براى موفقيت برنامه‌هاى خود ، با تمام قوا از حكومتهاى پوشالى كه ديگر بهيچوجه مدافع منافع واقعى مردم نبودند دفاع كردند و در هر جا كه منافعشان اقتضا نمود دست‌نشاندگان خود را به نحوى بر مردم بومى تحميل ساختند و بكمك آنان ، صنايع قديمى و طرق معيشت كهن آنان را منهدم ساخته مانع از تشكيل صنايع جديد شدند . » « 2 »\r\nيكى ديگر از عواملى كه مانع از رشد اقتصادى و اجتماعى در جهان سوم است ، عدم استفادهء كافى از منابع انسانى است . در اين كشورها عده‌اى كه مىتوانند منشاء فعاليتهاى توليدى باشند ، در عمل ، هيچ عمل مفيدى انجام نمىدهند و سربار جامعه‌اند .\r\n« هرز رفتن منابع انسانى ، خود غالبا معلول شالوده‌هاى اجتماعى عقب‌افتاده و اوضاع كشاورزى و حكومتهاى فاسد و فاصلهء طبقاتى شديد و جهل و بيسوادى و وضع نامطلوب بهداشتى و غيره است . » « 3 »\r\nعلاوه بر اين ، كم‌كارى و بيكارى آشكار يا پنهان ، سد بزرگى در راه رشد اقتصادى و اجتماعى است . ل . لوكين در مقاله‌اى ، آمارى را ذكر مىكند كه طبق آن ، در كشورهاى در حال رشد ، ساليانه معادل 70 الى 100 ميليارد دلار از نيروى توليد بالقوهء اين كشورها در اثر بيكارى و كم‌كارى و در نتيجهء عدم استفاده از نيروهاى انسانى و طبيعى ، از بين مىرود ؛ و اين مبلغ معادل 60 الى 80 درصد درآمد فعلى كليهء آنها و در عين‌حال 12 الى 14 برابر جمع كل كمكهاى مالى است كه در حال‌حاضر ، از طرف كشورهاى پيشرفته ، به جهان سوم مىشود . « 4 »\r\nآرتورلويس « 5 » رشد را نتيجهء سعى و تلاش انسان مىداند و مىگويد : « طبيعت ، لطف خاصى به بشر ندارد و اگر به حال خودش گذاشته شود ، همه‌جا را پر از علفهاى هرز و سيل و\r\n\r\n\r\n","description":"","footnote":"\r\n( 1 ) . همان . ص 225 .\r\n( 2 ) . همان . ص 236 .\r\n( 3 ) . همان . ص 254 - 253 .\r\n( 4 ) . ر ك : همان . ص 255 .\r\n( 5 ) .  W . Arthur Lewis \r\n","page_name":" 834 ","page_number":842},
  {"content":"\r\n\r\nبيمارى و مصيبتهاى ديگر خواهد كرد ؛ و تنها انسان است كه مىتواند بكمك فكر و عمل خود ، كار آن را خنثى كند . » « 1 »\r\nبه اين ترتيب مىتوان گفت كه غير از عوامل سابق الذكر ، « جهل و بيسوادى ، عدم تحرك اجتماعى ، وضع نامطلوب بهداشتى ، فشار فقر و گرسنگى ، فاصله‌اى كه مردم را از حكومتها جدا مىكند و آنان را تماشاگران صحنه‌اى مىسازد كه در آن هيچگونه نقشى براى آنان پيش‌بينى نشده است ، همه به سهم خود ، ايمان انسان عقب‌افتاده را به نيروى خود ضعيف مىكند ، و ارادهء او را در مبارزه بخاطر نظامى متحركتر و عادلانه مخدوش مىسازد . » « 2 »\r\nدر كشورهاى جهان سوم ، « نه تنها ميزان بهره‌بردارى كشاورز از زمين بسيار محدود است بلكه همين محصول نيز در بيشتر موارد ، بين مالك و خوش‌نشين و مباشر و بازرگانان و دولت و مأمورانش تقسيم مىشود ، بدين‌شكل ، محصول كار اكثريت مردم نه كوچكترين اثرى در بهبود وضع زندگى آنان دارد و نه به سرمايهء توليدى يا مازاد اقتصادى تبديل مىشود . » « 3 »\r\n« گرفتارى واقعى كشورهاى در راه رشد ، حقيقتا كمبود سرمايه نيست بلكه آن است كه قسمت مهمى از مازاد اقتصادى فعلى آنان حيف‌وميل مىشود و در فعاليتهاى توليدى به كار نمىرود . دولتها و دستگاههاى حكومتى بجاى اين‌كه بيت المال مردم را حفظ كنند ، متأسفانه بعناوين مختلف و بدون توجه به منافع واقعى آنان ، از مازاد اقتصادى برداشتهايى مىكنند كه گاه جنبهء غارت محصول ملى را به خود مىگيرد . تشكيلات ادارى سنگين و بىتناسب كه غالبا بيهوده يا مزاحم مردمند ، مصارف تجملى و خاصه خرجيهاى دستجات و طبقاتى كه ادارات و تشكيلات دولتى را وسيلهء تأمين منافع شخصى خود قرار مىدهند ، فساد مأمورين دولتى و انواع مخارج بيهوده‌اى كه از طرف حكومتهاى ناصالح مىشود ، به وخامت اين وضع مىافزايد و خونى را كه يگانه وسيلهء رشد و نمو اين اجتماعات است زالووار مىمكد و از ميان مىبرد . » « 4 »\r\nمعمولا در كشورهاى جهان سوم ، زمامداران ، ملى و محصول اراده و انتخاب مردم نيستند بلكه زير نفوذ قدرتهاى بزرگ جهانى قرار دارند « متلاشى شدن سيستم استعمارى ، متأسفانه نه تنها به مداخلهء علنى كشورهاى بزرگ در امور داخلى ممالك ضعيف خاتمه نداد بلكه بدان اشكال ظريفترى بخشيد . در محافل حاكمه كشورهاى بزرگ ، اين تصور هنوز به قوت خود باقى است كه آنان دنيا را بعنوان صحنهء شطرنج متعلق به خود تلقى مىكنند كه در آن ديگران مهره‌هايى بيش نيستند و كشورهاى ضعيف و فقير همانا پياده‌هاى اين صحنهء شطرنجند . » « 5 »\r\nبراساس اين انديشهء استعمارى ، قدرتهاى بزرگ جهانى به خود اجازه مىدهند كه طبقات حاكمهء كشورهاى در حال رشد را در مدار فعاليتهاى سياسى خود قرار دهند ، و\r\n\r\n\r\n","description":"","footnote":"\r\n( 1 ) . مسائل كشورهاى آسيايى و افريقايى ، پيشين . ص 256 .\r\n( 2 ) . همان . ص 257 .\r\n( 3 ) . همان . ص 258 .\r\n( 4 ) . همان . ص 262 - 260 ( به اختصار ) .\r\n( 5 ) . همان . ص 272 .\r\n","page_name":" 835 ","page_number":843},
  {"content":"\r\n\r\nدر صورتىكه آنان را مطيع و فرمانبردار ديدند ، از آنها حمايت كنند ، و در غير اين صورت ، بمبارزه با آنان برخيزند . مبارزه با حكومتهاى ملى جهان سوم يا از راه سياسى و بكمك پول و زور و اسلحه صورت مىگيرد و يا از راه اقتصادى و نرسانيدن مواد غذايى و ديگر ضروريات زندگى روزمره انجام مىگيرد . « هربار كه ممالك جهان سوم دست به اقدامات تند اصلاحى از قبيل ملى كردن صنايع ، محدود ساختن منافع خارجيان ، جلوگيرى از صدور سرمايه‌هاى خارجى و غيره زده‌اند ، با فشارهاى اقتصادى روبرو شده‌اند . شدت فشارهاى خارجى غالبا رابطهء مستقيمى با نوع و ميزان خطرى دارد كه آن اقدامات براى منافع خارجى بوجود آورده است . » « 1 »\r\n\r\nنتايج انحطاط اقتصادى\r\n« وقتى كشورى در شرايط عقب‌افتادگى و فقر زندگى مىكند ، بعلل گوناگون ، سطح توليدى آن پايين و قدرت بهره‌ورىاش محدود است . در نتيجه ، درآمد واقعى مردم كم مىشود ؛ و چون درآمد مردم محدود است ، طبعا قوهء خريد آنان نقصان مىيابد و امكانات پس‌اندازشان نيز محدود مىشود و سرمايه‌اى براى سرمايه‌گذارى باقى نمىماند ؛ در نتيجه ، محصول اجتماعى كم است و تراكم سرمايه امكان‌پذير نيست ؛ و چون محصول اجتماعى محدود است و آنچه هم كه بدست مىآيد از راه حيف‌وميل و مصرفهاى تجملى و بيهوده از بين مىرود ، وضع عقب‌افتادگى ادامه مىيابد و بازار در حالتى مىماند كه بهيچوجه مشوق رشد و توسعهء اقتصادى نيست .\r\nبه اين ترتيب ، فقر مولد فقر مىشود . » « 2 »\r\nبراى پايان دادن به اين وضع ، بايد مبانى و شالوده‌هاى اجتماعى و اقتصادى پوسيده و موروثى ، جاى خود را به شالوده‌هاى نو و متناسب با مقتضيات رشد و توسعه بدهد . مبارزه با موانع خارجى و بين المللى از راه استفادهء صحيح از كليهء امكاناتى كه جهان چند قطبى كنونى و روابط بين المللى بوجود آورده است آسانتر مىشود . راه سريع و عملى براى توسعهء صنايع و بهبود وضع كشاورزى و افزايش و استفادهء صحيح از مازاد اقتصادى هموار مىگردد و از حيف‌وميل محصول ملى و منابع انسانى به نحوى مؤثر كاسته مىشود . نبايد فراموش كرد كه شكاف موجود بين كشورهاى پيشرفته و ممالك در حال توسعه ، روزبروز ، عميقتر مىشود ؛ در نتيجه ، مردم جهان سوم تنها روزى مىتوانند اميد جبران كردن عقب‌افتادگى خود را در سر بپرورانند كه آهنگ توسعهء آنان بمراتب سريعتر از كشورهاى صنعتى فعلى باشد . اگر درجهء رشد سرانهء اين كشورها بطور نمونه يكى باشد ، آنان بايد لااقل در ابتدا 7 الى 12 و 15 درصد پيش بروند و گرنه همواره عقب مىمانند . و تجربه نشان داده است كه تا استخوانبنديهاى اقتصادى و اجتماعى كهنه درهم نشكند و شالوده‌هاى مناسبى جايگزين آن نگردد كه بتواند حداكثر استفاده را از منابع انسانى و امكانات تشكيلاتى و اقتصادى امكان‌پذير سازد ، رسيدن به چنين آهنگهاى سريع رشد عملى نيست . مبارزه با موانع موجود در رقابت شالوده‌هاى موجود ، مىتواند احيانا اندكى به درجهء سرعت رشد بيفزايد ؛ ولى تا آن شالوده‌ها باقى است اين\r\n\r\n\r\n","description":"","footnote":"\r\n( 1 ) . همان . ص 274 .\r\n( 2 ) . همان . ص 282 .\r\n","page_name":" 836 ","page_number":844},
  {"content":"\r\n\r\nسرعت در هيچ موردى ، نمىتواند ( در طول مدت ) جوابگوى احتياجات فوق العاده زياد رشد سريع اقتصادى گردد .\r\n« ا . ا . پاپانيكولااو « 1 » ، اقتصاددان يونانى ، حساب كرده است كه اگر درآمد متوسط سرانهء افراد كشورى كه در حال‌حاضر 250 دلار در سال است ، به آهنگ 73 / 2 درصد در سال افزايش يابد و درآمد متوسط سرانهء فعلى آمريكا هم در ظرف همان مدت بطور متوسط دو درصد در سال اضافه شود ، لااقل 252 سال لازم است تا درآمد سرانهء آنان با يكديگر مساوى شود . » « 2 »\r\nدر سىونهمين اجلاس شوراى اقتصادى و اجتماعى جهان ، مجيد رهنما به مشكلات داخلى و بين المللى كشورهاى در حال رشد اشاره مىكند و يادآور مىشود كه اين گونه كشورها در سطح ملى ناگزيرند كه شالوده‌هاى ملوك الطوايفى و نيمه ملوك الطوايفى مستقر را دگرگون سازند و آنها را با مقتضيات رشد و توسعهء آزاد و سريع هماهنگ نمايند ؛ اما در سطح بين المللى ، اين اقوام با موانع شالوده‌اى گوناگون روبرو هستند . در پايان قرن نوزدهم ، رومن رولان مىگفت : « تنها عمل قهرمانى آن است كه دنيا را چنان كه هست ببينيم و دوست بداريم . » بجاى اين عمل قهرمانى ، بجاى اين واقع‌بينى سياسى كه اقوام جهان سوم حقا از كشورهاى كامروا انتظار دارند ، ما تاكنون از اين كشورها چه مددى ديده‌ايم و ارمغانى كه همواره به ما ارزانى داشته‌اند چيست ؟ پاسخ چنين است : سيلى از اندرز و انبوهى از مشاوران گوناگون ، تا راه‌ورسم جلب كمك خارجى و به كار بردن آن « در جهت تأمين منافع ملى » را به ما بياموزند . نتيجهء چنين وضعى ، اين است كه دبير كل ناگزير چنين اعتراف مىكند : ميزان رشد اقتصادى فقيرترين كشورها همواره از همه كندتر بوده است . يا بگويد كه درآمد سرانهء مردم كشورهاى در حال توسعه ، حتى در شرايط بسيار مساعد ، حداكثر 5 دلار در سال افزايش خواهد يافت ؛ و يا اين‌كه در فاصلهء سالهاى 1955 تا 1962 ، تنها سود وامهاى خارجى اين كشورها به چهار برابر افزايش يافته است ؛ و سرانجام بگويد : همچنانكه دههء توسعه را پشت‌سر مىگذاريم ، مىبينيم كه اثرات برخورد همهء اين نيروهاى متحرك كه در جهت تغييرات انفجارآميز به راه افتاده ، آن بوده است كه مشكلات آنان را پيچيده‌تر و دورنماى زندگيشان را باز هم ترسناكتر سازد . « 3 »\r\nعوامل و شرايط رشد : « افزايش محصول ملى به عوامل و شرايط مختلف بستگى دارد :\r\nنخست شرايط اقليمى و حاصلخيزى زمينهاست ، و نيز وجود منابع ثروت زيرزمينى و منابع نيرو و امكان ايجاد خطوط مواصلاتى . پس از آن ، كفايت و لياقت مردمى است كه در يك سرزمين زندگى مىكنند . به مدد علوم و فنون جديد ، مىتوان از طبيعت با كاميابى بهره‌بردارى كرد و به نتايج شگفت‌انگيز رسيد . اما كاربرد علوم و فنون جديد آسان نيست ؛ نياز به دانشمندان كارآمد دارد كه به رموز علوم آشنا باشند ؛ مهندسان قابل مىخواهد كه وسايل و\r\n\r\n\r\n","description":"","footnote":"\r\n( 1 ) .  E . E . Papanicolaov . \r\n( 2 ) . مسائل كشورهاى آسيايى و افريقايى ، پيشين . ص 364 .\r\n( 3 ) . ر ك : همان . ص 397 - 393 ( به متناوب و اختصار ) .\r\n","page_name":" 837 ","page_number":845},
  {"content":"\r\n\r\nتجهيزات فنى را بسازند و به كار بگيرند ؛ كارگران لايق لازم است كه عمليات اجرايى را بنحو شايسته به انجام رسانند ؛ دستگاههاى ادارى صالح و مدير ضرورى است تا همهء اين امور را تحت نظم مديريتى مطلوب درآورند و به حد متعادل كارآيى برسانند .\r\nدر زمان طولانى ، رشد محصول ملى منوط بر دانش و كارآئى انسانهاست كه بايد آموزش لازم را در سطوح و مراحل مختلف و در حين خدمت فراگيرند . بالاخره ، بايد گفت كه رشد محصول ملى بستگى به اهميت و ميزان سرمايه‌گذاريها دارد . هرچه محصول ملى بيشتر باشد ، به امكانات سرمايه‌گذارى افزوده مىشود ؛ چرا كه به نسبت ، پس‌انداز آسانتر است .\r\nپس مىتوان ، ثروتهاى طبيعى ، كفايت انسانها و امكانات مالى را عوامل و شرايط رشد دانست . اگر يكى از اين عوامل نباشد يا كم باشد ، تأثير عوامل ديگر با دشوارى روبرو مىشود .\r\nمعمولا هنگاميكه محصول ملى در حال افزايش باشد ، جمعيت فعال شاغل در بخش كشاورزى تقليل مىيابد ، حال آنكه جمعيت فعال شاغل در صنايع و مخصوصا خدمات روبفزونى مىنهد . در اين وضع ، سهم كالاهاى سرمايه‌دارى ، در مجموع محصولات ملى ، بيشتر و نحوهء توليد كالاهاى مصرفى پيچيده‌تر مىشود . » « 1 »\r\nتوسعهء كشورهاى تهىدست : « تحقق رشد سريع محصول سرانه در كشورهاى تهىدست ، غالبا خالى از اشكال نيست . در بيشتر اين كشورها تعداد نفوس با سرعت افزايش مىيابد ؛ چرا كه در شرايط درمان و مبارزه با مرگ‌ومير بهبود حاصل شده است بدون آنكه تعداد مواليد تحت نظم درآمده باشد . در غالب اين كشورها ، كفايت فنى و صلاحيت ادارى باندازه‌ى كافى نيست كه جوابگوى مسائل عظيم ناشى از بسط و توسعه و قادر به حل‌وفصل رضايت - بخش آنها باشد . اتخاذ و اجراى يك سياست توسعهء اقتصادى آسان نيست . چرا كه نمىتوان و نبايد بىچون‌وچرا از روشهاى به كار رفته در كشورهاى ثروتمند و صنعتى استفاده و تقليد كرد و بايد راه‌حلهاى خاص و اصيل يافت . » « 2 »\r\nنيازمنديهاى يك انسان : « من معتقد به زندگى مادى هستم و تمام مزاياى زندگى مادى سالم را خواهانم ؛ غذاى خوب ، خانه‌هاى سالم ، كفش ، آب لوله‌كشى ، فاضل‌آب ، آب‌گرم ، حمام ، روشنايى برق ، اتومبيل ، راه خوب ، خيابانهاى روشن ، تعطيلات طولانى دور از محل كار ، فكرهاى جديد ، اسبهاى تندرو ، صحبت هوشمندانه ، تئاتر ، اپرا ، اركستر و نوازندگان .\r\nمن معتقد به تأمين چنين چيزهايى براى همه‌كس هستم . كسى كه بدون شناختن آنها بميرد .\r\nممكن است مانند انسان مقدس دوست‌داشتنى يا مانند يك شاعر مستغنى باشد . . . - فرانسيس هاكت ، ايرلند . » « 3 »\r\n« يكى از مهمترين مسائل جهانى در ربع قرن آينده ، مسألهء كشورهاى توسعه نيافته است . در حال‌حاضر در روى كرهء زمين 3 بيليون نفر زندگى مىكنند كه دوسوم آن گرسنه\r\n\r\n\r\n","description":"","footnote":"\r\n( 1 ) . اصول علم اقتصاد ، پيشين . ص 364 - 362 ( به اختصار ) .\r\n( 2 ) . همان . ص 366 - 364 ( به اختصار ) .\r\n( 3 ) .  Francis Hacket , Ireland  ؛ به نقل از : اقتصاد ، پيشين . ج 2 ، ص 489 .\r\n","page_name":" 838 ","page_number":846},
  {"content":"\r\n\r\nهستند . وجدان به ما حكم مىكند كه در اين راه به آنها كمك كنيم . بعلاوه ، تاريخ مىآموزد كه بشر حاضر نيست با آرامش ، گرسنگى بكشد . كمتر از يك‌ششم جمعيت جهان در كشورهاى پيشرفته ، دوسوم ديگر در كشورهاى توسعه نيافته بسر مىبرند .\r\n« براى روشن ساختن فرق ميان اقتصادهاى پيشرفته و توسعه نيافته ، فرض كنيم كه شما مردى 21 ساله در يكى از كشورهاى توسعه نيافته هستيد . شما فقيريد ؛ حتى با در نظر گرفتن كالاهايى كه براى مصرف شخصى توليد مىكنيد با حساب سخاوتمندانه ، معدل درآمد سالانهء شما كمتر از صد دلار است ؛ حال آنكه درآمد سالانهء سرانهء فردى نظير شما در آمريكا 2500 دلار مىباشد . احتمال طول عمر براى شما نصف افراد ممالك پيشرفته است . دو تا سه نفر از برادران و يا خواهران شما قبل از سن بلوغ مرده‌اند . شما بايد با يك بيستم قدرت مكانيكى اسب بخار ، كه مردم كشورهاى ثروتمند در اختيار دارند ، كار كنيد . مردم آسيا ، آفريقا و آمريكاى لاتين 70 درصد جمعيت دنيا هستند ولى فقط 20 درصد درآمد جهانى را بين خود توزيع مىكنند ، در حالىكه كشورهاى متحد آمريكا 6 درصد جمعيت جهان را دارد و از 38 درصد درآمد جهان متمتع مىشود ، و اروپا 23 درصد جمعيت جهان را دارد و از 36 درصد درآمد جهان متمتع مىشود . اختلاف درآمد بين كشورهاى پيشرفته روزبروز كمتر مىشود ، ولى تفاوت بين كشورهاى پيشرفته و توسعه نيافته افزايش مىيابد . از سال 1938 تاكنون ، كانادا ، آمريكا و اروپاى غربى توليد سرانه خود را 70 درصد بالا برده‌اند . بسيارى از متخصصان عقيده دارند كه سطح زندگى در هند و اندونزى و غيره در همين مدت تنزل نشان مىدهد . » « 1 »\r\n« ويليام‌ا ، داگلاس ، قاضى ديوان كشور آمريكا ، در كتاب سرزمينهاى بيگانه و مردم دوست ، گزارش مىدهد كه از مديترانه تا اقيانوس كبير ، اين صدا شنيده مىشود : « ما بهداشت بهتر ، اصلاحات ارضى ، تجزيهء مالكيتهاى زراعى و روشهاى بهتر زراعت مىخواهيم . ما خواهان صنعتى شدن هستيم ، و حقوق سياسى فردى خود را مطالبه مىكنيم . » مردم مىخواهند كه كشورشان قوى و محترم باشد . يك نفر پاكستانى هدف كشور خود را آزادى از تحقير توصيف كرده است .\r\nصرفنظر از نوعپرورى و دلايل سياسى ، كشورهاى پيشرفته از توسعهء اقتصادى كشورهاى عقب‌افتاده ، بمناسبت ايجاد بازارهايى براى تجارت بين المللى ، نفع مادى مىبرند . وقتى درآمد ملى كشورها زياد شود ، كالاهاى بيشترى را از كشورهاى پيشرفته وارد مىكنند .\r\nكشورهاى سرمايه‌دارى ثروتمند هميشه در داخل دچار بحران ذخيرهء بيش از اندازه هستند .\r\nبراى بالا نگاه‌داشتن منفعت و جلوگيرى از بحران و ركود كه شدت آن روزبروز بيشتر مىشود ، بايد كالاى زياد ، در بازارهاى خارج بفروشند به اين ترتيب ، فقط به دليل خودخواهى است كه با توسعهء اقتصادى كشورهاى عقب‌مانده با نظر مساعد مىنگرند . » « 2 »\r\nبه قول شادروان دكتر موسى عميد : « . . در جهانى كه بسر مىبريم كشور ما ، با وجود فصولى درخشان در تمدن گذشته‌اش ، در گروه كشورهاى كم‌رشد قرار دارد . بايد براين عقب -\r\n\r\n\r\n","description":"","footnote":"\r\n( 1 ) . همان . ص 493 - 489 ( به متناوب و اختصار ) .\r\n( 2 ) . همان . ص 497 - 495 ( به اختصار ) .\r\n","page_name":" 839 ","page_number":847},
  {"content":"\r\n\r\nماندگى اقتصادى ، و فنى و اجتماعى چيره شد ، و براى چيرگى ، بايد راه كوشش را شناخت .\r\nتنها پرتو آگاهى و معرفت مىتواند اين راه را بنمايد . به گفتهء فلاسفهء رواقى ، آگاهى و دانايى خود ، سرچشمهء رنج است و آنكه بر دانش خود مىافزايد رنج خود را افزون مىكند ؛ براستى هم همين است . آگاهى براين حقيقت كه در عصر پيشرفت حيرت‌انگيز فنون ، بيش از نيمى از جمعيت كرهء خاكى ما ، دستخوش مصائب بيكارى ، گرسنگى و عدم تأمين و عدم اطمينان برآينده است رنج‌آور است . شناختن اين ، واقعيت كه از ميان برداشتن موانع راه پيشرفت اقتصادى و معاش اجتماعى مردم سرزمين ما صعب است و دشوار ، رنج‌آور است ؛ اما همين دانش رنج‌افزا ، مىتواند راههايى عليه مصائب دوران و جامعهء ما بنمايد و سرانجام از رنجها و آلام بكاهد . » « 1 »\r\nبه نظر دكتر حسين پيرنيا ، نظام اقتصادى بهترين مبين هويت اجتماعى يك جامعه است . وضع كاروكسب ، دارايى و درآمد ، رفاه و آسايش ، امكانات تربيت اولاد ، شكل كشاورزى و صنعت و تجارت و بانكدارى ، وضع بازار ، روابط بازرگانى و دادوستد ، حقوق خصوصى ، روابط افراد با حكومت ، سازمان حكومت ، حدود اختيارات و اقتدار حكومت ، تأمين اقتصادى و اجتماعى انسان ، قدرت اقتصادى جامعه و موقعيت بين المللى كشور ، نتيجهء نظام اقتصادى و ناشى از آن است . « 2 »\r\n\r\n\r\n","description":"","footnote":"\r\n( 1 ) . مجلهء تحقيقات اقتصادى . اسفند 43 ، ص 4 .\r\n( 2 ) . ر ك : همان .\r\n","page_name":" 840 ","page_number":848},
  {"content":"\r\n\r\n\r\nفهرست اعلام\r\nآب‌انبارهاى حاشيهء كوير 406\r\nآتلانتيد 6\r\nآدم - 6\r\nآثار البلاد 267 ، 293 ، 491\r\nآثار العجم 506\r\nآثار تاريخى شهرستانهاى كاشان و نطنز 168 ، 273 ، 339 ، 340 ، 407 ، 433\r\nآخرين روزهاى لطفعلى خان زند 291\r\nآدميت ، فريدون 195 ، 197 ، 200 ، 605 ، 702 ، 703\r\nآذربايجان 90 ، 174 ، 265 ، 274 ، 439 ، 644\r\nگرانى و قحطى در - 439\r\nآذر شاملو 432\r\nآذرى ، على 371\r\nآرام ، احمد 4\r\nآرژانتين 335 ، 836\r\nآرنووا ، م . 173\r\nآرين‌پور ، يحيى 86\r\nآزوف 148\r\nآستين ، م . 112\r\nآسياى هفت‌سنگ 64 ، 434\r\nآشنايى با علم اقتصاد 450\r\nآغاز عصر خرد 344 ، 567\r\nآقا قليخان 368\r\nحمام - 368\r\nآقا محمد خان قاجار 187 ، 228 ، 351 ، 355 ، 434 ، 489 ، 542 ، 748\r\nآق‌قويونلو 150 ، 469 ، 578\r\nآگاهى ، عباس 342 ، 519\r\nآل بويه 87 ، 94 ، 291 ، 337 ، 338 ، 394 ، 547 ، 467 ، 549\r\nعصر درخشان - 94\r\nآل سامان 266\r\nامراى - 266\r\nآل مرزبان 572\r\nخاندان - 572\r\nآل مظفر 136 ، 342 ، 426\r\nآمد [ شهر 
  ] 298\r\nآمل 285 ، 387 ، 553\r\nنظر مقدسى دربارهء - 388\r\nوصفى از - 285\r\nاوكتاى 321\r\nآيتى ، محمد ابراهيم 253\r\nآيندهء علم 789\r\nآييك ، بهاء الدين 577\r\nآيين شاه طهماسب صفوى 578\r\nآيين شهردارى 279 ، 315 ، 461 ، 496 ، 515\r\n\r\n","description":"","footnote":"","page_name":" 841 ","page_number":849},
  {"content":"\r\n\r\nآيينه و سرگذشت آن 517\r\nابا ذر غفارى 64 ، 67\r\nاباقا خان 141\r\nمرگ - 141\r\nابا هريره 66\r\nابراهيم خان ظهير الدوله 505\r\nحمام - 505\r\nابراهيم ميرزا 438\r\nمرگ - 438\r\nابروكس 6\r\nقبيلهء - 6\r\nابن آبان 94\r\nابن ابراهيم 264\r\nابن اثير 114 ، 417 ، 418 ، 496\r\nابن اخوه 279 ، 496\r\nابن الفقيه - ابن فقيه همدانى\r\nابن بزاز 579\r\nابن بطريق 640\r\nابن بطوطه 261 ، 263 ، 291 ، 321 ، 500 ، 501 ، 524 ، 538 ، 545 ، 565\r\nابن بىبى 570\r\nابن جبير 301\r\nابن جوزى 417 ، 421\r\nابن حوقل 87 ، 107 ، 109 ، 112 ، 251 ، 253 ، 260 ، 261 ، 264 ، 267 ، 269 ، 278 ، 300 ، 381 ، 384 ، 385 ، 386 ، 392 ، 394 ، 399 ، 530 ، 532 ، 552 ، 553 ، 573 ، 651 ، 761\r\nنظر - دربارهء خاندان آل مرزبان 572\r\nنظر - دربارهء معادن فارس 385\r\nنظر - دربارهء يزد 384\r\nابن خرداذبه 112 ، 253 ، 530 ، 554\r\nنظر - دربارهء هرات 271\r\nابن خلدون ، عبد الرحمن 83 ، 257 ، 258 ، 285 ، 287 ، 288 ، 424 ، 642 ، 671 ، 672 ، 673 ، 674 ، 676 ، 678\r\nآراء اقتصادى - 671\r\nروش تاريخ‌نگارى - 424\r\nسير فكرى - 679\r\nفعاليتهاى گوناگون اقتصادى به نظر - 677\r\nنظر - دربارهء جامعه 258\r\nنظر - در پيرامون بازرگانى 671\r\nابن خلف تبريزى ، محمد حسين 516\r\nابن رسته 253 ، 271 ، 530 ، 552\r\nابن سينا 660 ، 765\r\nابن شبروط يهودى 459\r\nابن فضلان 110\r\nابن فقيه همدانى 112 ، 253 ، 394 ، 530\r\nابن كهلان 94\r\nابن مسكويه 660\r\nابن مقلد 323\r\nابن مهدى 572\r\nابن هشام 514\r\nابن يمين 576 ، 570 ، 650\r\nابو الحسن محمد بن حسن ماه 573\r\nابو الشرف ناصح بن ظفر جرفاذقانى 419 ، 420\r\nابو العلاء معرى 500\r\nابو الفداء 386\r\nنظر - دربارهء لاهيجان 386\r\nابو الفرج فرجد 422\r\nابو الفرج يعقوب ابن يوسف بن كلس 459\r\nابو بكر 67 ، 69\r\nابو تراب نورى ( نظم الدوله ) 295\r\nابو جعفر منصور 252\r\nابو حنيفه 59\r\nابو دلف 388 ، 389\r\nابو دلف عباسى 294\r\n\r\n","description":"","footnote":"","page_name":" 842 ","page_number":850},
  {"content":"\r\n\r\nابو زيد 97\r\nابو سعد خرگوشى 419\r\nابو سعيد ابو الخير 105 ، 118 ، 499\r\nابو سعيد بهادر خان 136\r\nابو سفيان 58\r\nابو شكور بلخى 464\r\nابو طاهر خسروانى 514\r\nابو عبد اللّه محمد بن احمد القمى 388\r\nابو عمر منهاج الدين عثمان بن سراج الدين محمد 128\r\nابو لؤلؤ 63 ، 64\r\nابو مسلم خراسانى 62 ، 82 ، 260\r\nاختلاف - با عباسيان 82\r\nابو منصور شهمردان 497\r\nابو هارون كاتب 271\r\nابو يوسف 73 ، 81 ، 114\r\nابيورد 263 ، 394\r\nاتابك - على اصغر خان امين السلطان\r\nاتابكان سلغرى 123\r\nاترار 56 ، 128\r\nمحاصرهء - 128\r\nاجىبى 483\r\nبانك - 483\r\nاحسن التقاسيم فى معرفة الاقاليم 252 ، 268 ، 273 ، 279 ، 388 ، 394 ، 547 ، 453\r\nاحسن التواريخ 427 ، 429\r\nاحمد بن ابى يعقوب 252 ، 253\r\nاحمد بن خالد 259\r\nاحمد بن سهل 495\r\nفرار - از حمام 495\r\nاحمد بن ماجد 94\r\nاحمدىپور ، حسين 575\r\nاحياء الملوك 475\r\nاخبار الدولة السلجوقيه 122\r\nاخبار سلاجقهء روم 570 ، 571\r\nاخسيكتى ، اثير الدين 124\r\nاخلاط [ شهر 
  ] 297\r\nاخلاق 660\r\nاخلاق جلالى 471 ، 682 ، 687\r\nاخلاق ناصرى 658 ، 659 ، 660 ، 661 ، 664 ، 669 ، 682 ، 719 ،\r\nادريسى 97\r\nادوريك 138\r\nاديب تهرانى 293\r\nاديب شيبانى 433\r\nاديب صابر 567\r\nاردبيل 177\r\nاردشير دوم 36\r\nارزنجان 298\r\nارسطو 725 ، 726 ، 734\r\nارغون 133 ، 141\r\nمرگ - 142\r\nارمنستان 174 ، 644\r\nاز سعدى تا جامى 542\r\nاز كوچهء رندان 291\r\nاسپرنگر 532\r\nاسپينوزا 776\r\nاستادسيس 82\r\nاستخر 87 ، 384\r\nولايات - 384\r\nاستخرى ، ابو اسحاق ابراهيم 89 ، 91 ، 112 ، 115 ، 253 ، 255 ، 261 ، 267 ، 268 ، 270 ، 273 ، 278 ، 381 ، 382 ، 383 ، 384 ، 385 ، 391 ، 392 ، 394 ، 405 ، 467 ، 530 ، 531 ، 552 ، 553 ، 761\r\nاسترآباد 148 ، 220\r\nاستفانسون ، رولندما كدونالد 204 ، 607\r\nاستويك 441\r\n\r\n","description":"","footnote":"","page_name":" 843 ","page_number":851},
  {"content":"\r\n\r\nاستيل ، ريچارد 59\r\nاسدآبادى ، سيد جمال الدين 511\r\nانتقاد - از وضع عمومى حمامها 513 - 511\r\nاسد البحر 94\r\nاسدى 568 ، 570\r\nاسدى ، خسرو 814\r\nاسرار التوحيد 105 ، 119 ، 499 ، 500\r\nاسروشنه 391\r\nاسفراين 263\r\nاسفزارى ، معين الدين محمد زمچى 271 ، 425\r\nاسفنديار كاتب ، بهاء الدين محمد بن حسن 78 ، 125\r\nاسكافى ، ابو حنيفه 208 ، 560\r\nاسكندر 38 ، 40 ، 41 ، 55 ، 373 ، 454\r\nاسكندرنامه 273\r\nاسكندريه 37 ، 303 ، 600\r\nاسلام آراء و نظريات اقتصادى در ايران بعد از - 645\r\nبورژوازى در - 58 ، 59\r\nشهرهاى ايران بعد از - 258\r\nنظرى كلى به راههاى ايران بعد از - 559 - 552\r\nوضع اقتصادى سران عالم - 66 - 63\r\nوضع گرمابه‌ها بعد از - 491\r\nاسلام در ايران 57\r\nاسماعيل 513\r\nمقام - 513\r\nاسماعيليان 264 ، 459 ، 461 ، 644\r\nحكومت - 459\r\nدولت شيعى - 459\r\nاسميت ، آدام 793 ، 794\r\nتقسيم كار از نظر - 793\r\nمكتب - 794\r\nاسناد نويافته 245\r\nاسناد و نامه‌هاى تاريخى و اجتماعى دورهء صفويه 157 ، 582\r\nاسوانسكومب 6\r\nآدم - 6\r\nاشپولر ، برتولد 137 ، 428\r\nاشرافى ، احسان 428\r\nاشرفيان ، ك . ژ 137\r\nاشكانيان - پارتيان\r\nاصطخرى - استخرى\r\nاصفهان 85 ، 89 ، 119 ، 153 ، 193 ، 217 ، 220 ، 255 ، 353 ، 428 ، 433 ، 489 ، 582 ، 585 ، 612 ، 619\r\n- در دورهء صفويه 330\r\nبازارهاى - 581\r\nجمعيت - 331\r\nحمامهاى - 500\r\nخصوصيات شهر - 279\r\nشهر - از نظر شاردن 331 ، 339 - 337\r\nقحطى در - 427\r\nقيام مردم - عليه سلطان حسين 432 - 431\r\nكوچه‌هاى - 338 - 334\r\nمحاصرهء - 431\r\nنظر ناصرخسرو دربارهء - 329\r\nنظر يحيى دولت‌آبادى دربارهء - 360\r\nوصفى از - 274\r\nوصفى از بازار - 360\r\nوضع اقتصادى - 274\r\nاصفهانيان ، كريم 213 ،\r\nاصول اساسى اقتصاد 450\r\nاصول اقتصاد و ماليات 789\r\nاصول جديد اقتصاد سياسى 789\r\nاصول ترقى 702\r\n\r\n","description":"","footnote":"","page_name":" 844 ","page_number":852},
  {"content":"\r\n\r\nاصول علم اقتصاد 227 ، 233 ، 450 ، 739 ، 760 ، 838\r\nاصول و غيره 789\r\nاعتماد الدوله 597 ، 598\r\nاعتماد السلطنه 230 ، 231 ، 355 ، 354 ، 357 ، 360 ، 439 ، 481 ، 509 ، 520 ، 617\r\nريش تراشيدن - 521\r\nاعراب 248\r\nوضع شهرها بعد از حملهء - 248\r\nاغانى 79\r\nافريقا 78 ، 823\r\nافسانهء زندگى 373\r\nافشار ، ايرج 191 ، 273 ، 371 ، 401 ، 404 ، 471 ، 559 ، 692\r\nافضل التواريخ 229\r\nافضل الملك ، غلامحسين 229 ، 230\r\nافغانستان 99\r\nافلاطون 724 ، 725\r\nجامعهء خيالى - 724\r\nنظريات اقتصادى - 724\r\nاقبال آشتيانى ، عباس 131 ، 352 ، 398 ، 491 ، 509 ، 643 ، 656 ، 718\r\nاقتصاد ( اقتصاد خرد ، اقتصاد كلان ) 486\r\nاقتصاد كهن 727\r\nاقطاع 85 ، 140 ، 146\r\nپديد آمدن - 116\r\nرسم - 102\r\nشيوهء - 113\r\nاكو [ واحد پول 
  ] 471 ، 478\r\nاگوست ، فيليپ 615\r\nالانساب 267\r\nالب ارسلان 261\r\nالبلدان 253 ، 301 ، 494 ، 531\r\nالتنبيه و الاشراف 531 ، 572\r\nالتوسل الى الترسل 552 ، 860\r\nالتون ، جان 175 ، 179 ، 180\r\nالتهذيب 571\r\nالجماهر فى معرفة الجواهر 764\r\nالجوزى ، جمال الدين 301\r\nمسجد - 301\r\nالحاوى 763\r\nالخراج 114\r\nالطهاره 660\r\nالغ بيك و زمان وى 575\r\nالفباى رشد اقتصادى 814 ، 818\r\nالكافى 270\r\nالكامل 403 ، 416\r\nالكساندر ، رابرت . ج 814\r\nالكندى 530\r\nالمآثر و الآثار 356 ، 520\r\nالماليغ 56\r\nالمسالك و الممالك 112 ، 253 ، 273 ، 274 ، 383\r\nالمستعصم 62\r\nالمطيع اللّه 76\r\nدوران خلافت - 76\r\nالمقتدر 530\r\nالمنكدر ، محمد 61\r\nالمهتدى [ خليفه عباسى 
  ] 643\r\nالنقض 272 ، 400\r\nالنيلى ، محمد 322\r\nالوردى ، على 63\r\nالهروى ، على 310\r\nاليزابت اول 443\r\nاليس [ مستر 
  ] 200\r\nاليون 614\r\nشركت - 614\r\n\r\n","description":"","footnote":"","page_name":" 845 ","page_number":853},
  {"content":"\r\n\r\nامام شوشترى ، محمد على 271 ، 454\r\nامپراتورى صحرانوردان 138\r\nامثال حكم 400 ، 465 ، 523 ، 559 ، 568\r\nامستد 29 ، 34 ، 36 ، 39 ، 451 ، 630 ، 636\r\nاميد نيك 752\r\nدماغهء - 752\r\nامير ابو المؤيد 491\r\nامير جلال الدين 401 ، 535\r\nكاروانسراى - 401\r\nامير چوپان 136\r\nامير خسرو دهلوى 207 ، 523\r\nاميرزاده محمد درويش 535\r\nامير سيد زين العابدين 574\r\nامير شمس الدين محمد 505\r\nامير غياث الدين على 503\r\nحمام - 503\r\nامير قطب الدين خضر شاه 502\r\nاميركبير 195 ، 240 ، 241 ، 357\r\nسياست اقتصادى - 197 - 195\r\nمقايسهء افكار اقتصادى - با ناصر الدين شاه 206\r\nاميركبير و ايران 195 ، 353 ، 354 ، 698\r\nامير محمد حسن خان خوش 505\r\nامير مسعود - سلطان مسعود غزنوى\r\nامير منصور بن نوح 277\r\nامير نظام گروسى 596\r\nامير نوروز 141\r\nاميرى ، منوچهر 335\r\nاميل 777\r\nامين ، احمد 367 ، 511 ، 513\r\nامين الدوله 244\r\nصدارت - در عهد مظفر الدين 244\r\nامين السلطان ، على اصغر خان 481 ، 482 ، 616 ، 617\r\nامين ضرب ، حاج محمد حسين 480 ، 482\r\nامويان 66 ، 114\r\nاناطولى 607\r\nانجوى شيرازى ، لطف اللّه 714\r\nانجيل 579\r\nانحطاط و سقوط امپراتورى روم 340 ، 728\r\nاندرزنامه - تاريخ غفارى\r\nاندلس 381 ، 459 ، 530 ، 531\r\nخلفاى اموى - 459\r\nاندونزى 138\r\nانديشهء ترقى و حكومت در عصر سپهسالار 200 ، 201 ، 205\r\nانديشه‌هاى سوسياليستى 795\r\nانديشه‌هاى ميرزا آقا خان كرمانى 702\r\nانزلى 610 ، 616 ، 619\r\nمرداب - 616\r\nانسولند 138\r\nجزاير - 138\r\nانصارى ، صادق 15 ، 409\r\nانقراض سلسلهء صفويه 333 ، 430\r\nانقلاب ايران 481 ، 483\r\nانقلاب كبير فرانسه 488 ، 780\r\nانقلاب مشروطيت ايران 243\r\nانگلس ، فردريش 724 ، 785 ، 789 ، 809\r\nانورى 289 ، 561 ، 567\r\nانوشته‌اى نطنزى ، محمود بن هدايت اللّه 428\r\nانوشيروان 641 ، 643 ، 810\r\nانيس الناس 559 ، 680 ، 681\r\nاوحد الدين كرمانى 209 ، 499\r\nاورشليم 58 ، 62\r\nاوزبك ، عبد اللّه خان 582\r\nاوزون حسن 148 ، 149 ، 292 ، 332 ، 468 ، 469 ، 579\r\n\r\n","description":"","footnote":"","page_name":" 846 ","page_number":854},
  {"content":"\r\n\r\nنظر كاترينوزنو دربارهء - 579\r\nوضع اقتصادى ايران در عهد - 149 - 148\r\nاوستا 632 ، 633\r\nاوگدى ( اوكتاى ) 131\r\nاولو خاتون ( خانم بزرگ ) 565\r\nاولياء اللّه آملى 82 ، 83\r\nاولئاريوس ، آدام 161 ، 167\r\nاومانيسم 768\r\nاون ، رابرت 781\r\nاياصوفيه 692\r\nكتابخانهء - 692\r\nايتاليا 42 ، 107 ، 235 ، 723 ، 802\r\nجنبش 1848 - 802\r\nايدج [ پل 
  ] 100 ، 388\r\nايران از آغاز تا اسلام 9 ، 25 ، 29 ، 32 ، 33 ، 36 ، 46 ، 51\r\nايران در زمان ساسانيان 641\r\nايران در سال 1311 هجرى قمرى 367 ، 368 ، 511\r\nايران و قضيهء ايران 610 ، 624\r\nايرانى كه من شناخته‌ام 610\r\nايروان 474 ، 593\r\nايزد خواست 589\r\nايل ارسلان 121\r\nايلخانان 323 ، 397 ، 399 ، 470 ، 577\r\nانقراض حكومت - 136\r\nبحران اقتصادى در حكومت - 142\r\nروابط - با اروپاى غربى 141\r\nصنعت بافندگى در دورهء - 397\r\nعصر - 500\r\nوضع راهها در اواخر عهد - 547 - 546\r\nوضع شهرها پس از حكومت - 326 - 323\r\nايلدگز ، اتابك محمد 120\r\nاينجو 142\r\nاراضى - 142\r\nايوانف 243\r\nايوان مدائن 290\r\nبابك خرم دين 82 ،\r\nبابل ( تيسفون ) 94\r\nبابوف ، گراكوس 783\r\nبابى ، ژان 450\r\nباتوم 242\r\nباجگيران 624\r\nبادگير و خيشخان 343\r\nباران ، پل 831\r\nنظر - دربارهء توسعه 831\r\nباربادوس 826\r\nباربارو ، جوزافا 190\r\nبارتولد ، و 81 ، 103 ، 108 ، 110 ، 112 ، 271 ، 380 ، 463 ، 464 ، 465 ، 466 ، 575\r\nبارتولومه 633\r\nبارسلينوس ، آميانوس 49\r\nبازار روستايى در ايران 453\r\nباز كياگوراب 438\r\nبازيل 745\r\nمرگ - 745\r\nباستان [ دكتر 
  ] 373\r\nباستانى پاريزى ، محمد ابراهيم 155 ، 281 ، 407 ، 416 ، 424 ، 428\r\nباستيا 789\r\nباستيل 780\r\nسقوط - 780\r\nباطنيان 644\r\nجنبش - 644\r\n\r\n","description":"","footnote":"","page_name":" 847 ","page_number":855},
  {"content":"\r\n\r\nبافندگى و بافته‌هاى ايرانى از دوران كهن 396\r\nباقر ، محمد 77\r\nباكاليجار ديلمى 497\r\nباكتريه - بلخ\r\nباكونين 174\r\nبالتيمور 526\r\nباليغ 56\r\nبايندريها 425\r\nببل 811\r\nبتليس 298\r\nبحر احمر 55\r\nبحر الفوائد 427\r\nبخارا 56 ، 97 ، 93 ، 179 ، 189 ، 251 ، 256 ، 276 ، 298 ، 318 ، 321 ، 390\r\nآتش‌سوزى در - 418\r\nآتش‌سوزى در بازار - 278\r\n- در دورهء سامانيان 277\r\nمسجد جامع - 298\r\nنظر فراى دربارهء - 275\r\nوصفى از شهر - 267 - 265\r\nوضع اقتصادى و محصول - 389\r\nوضع عمومى شهر - 267\r\nبخارا 463\r\nبدايع الزمان فى وقايع كرمان 122\r\nبدايع الوقايع 500 ، 504\r\nبدخشان 90\r\nبدر الدين حسن 547\r\nبرابران 783\r\nجمعيت انقلابى - 783\r\nبراتيشف 174 ، 178\r\nبراچ - وروكش\r\nبراون ، ادوارد گرانويل 481 ، 542 ، 611 ، 612 ، 613 ، 638\r\nبرتلس ، اى 84 ، 86 ، 102\r\nبرتوس ، رد 784\r\nبرجيس 200\r\nانبار - 200\r\nبردسير 392\r\nبرزويهء طبيب 641\r\nبركيارق 119\r\nبرمكيان 77\r\nبرمكى ، يحيى 61 ، 77 ، 107\r\nبرنئو 829\r\nبروجرد 323 ، 359 ، 609\r\nدار السرور - 323\r\nنظر دكتر فوريه دربارهء - 359\r\nبرون ، سرتامس 443\r\nبرهان - ابن خلف تبريزى\r\nبرهان قاطع 272 ، 516 ، 522 ، 563\r\nبريون ، مارس 577\r\nبسطام 263 ، 553\r\nبصره 302\r\nبطحائى ، احمد 443\r\nبغداد 282 ، 299 ، 302 ، 317 ، 323 ، 400 ، 579\r\nبازسازى شهر - در دوران اباقا 321\r\n- در عهد خلفاى عباسى 301\r\nبغدادى ، بهاء الدين محمد بن مؤيد 86\r\nبكر 81\r\nبلاذرى 81\r\nبل ، جان 81 ، 35\r\nبلخ 90 ، 111 ، 264 ، 271 ، 538\r\n- در زمان طاهريان 271\r\nبلدروف ، الكساندر 500\r\nبلوم ، لئون 810\r\nبندرعباس 180 ، 219\r\nبازار - 219\r\n\r\n","description":"","footnote":"","page_name":" 848 ","page_number":856},
  {"content":"\r\n\r\nبنى اميه 73 ، 81 ، 455 ، 760\r\nخلفاى - 81\r\nمسكوكات ايران در عهد - 457 - 455\r\nبنى عباس 73 ، 109 ، 110 ، 252\r\nشكست اقتصادى - 75\r\nبنى هاشم 51\r\nبواتال 119 ، 614\r\nبوتان 829\r\nبودن ، ژان 755\r\nبوردو 603\r\nبوروندى 827\r\nبوستان 495 ، 649\r\nبوشهر 191\r\nبو على سينا - ابن سينا\r\nبونر ، جيمز 817\r\nبيان الصناعات 692\r\nبيان النجوم 428\r\nبيانى ، شيرين 48 ، 631\r\nبيت الطراز ( كارگاه ) 104\r\nبيت المقدس 299\r\nبيرونى ، ابو ريحان 641 ، 465 ، 764\r\nنظر - دربارهء مزدك 641\r\nبيزانس 57 ، 743 ، 745\r\nبيكن 776\r\nبيل 776\r\nبيلقانى ، مجير الدين 123\r\nبين النهرين 48 ، 94 ، 101 ، 106 ، 275 ، 313 ، 644\r\nبيهق 115 ، 120\r\nبيهقى ، ابو الفضل 103 ، 104 ، 114 ، 116 ، 284 ، 419 ، 421 ، 466 ، 495 ، 549 ، 550 ، 560 ، 564\r\nبهاء الدين ولد 465\r\nبهار ، محمد تقى 116 ، 250\r\nبهرام ميرزا 507\r\nبهمنش ، احمد 11\r\nبهمنيار ، حسن 86\r\nپاپيروس 112\r\nپاراگوئه 826\r\nپارتيها - پارتيان\r\nپارتيان 44\r\nپارتيان 44\r\nاقتصاد - 44\r\nپاكستان 829\r\nپالئوليتك 605\r\n- سفلى 6\r\n- عليا 6\r\n- وسطى 6\r\nدوران - 6\r\nپالمبانك 96\r\nپالمستروخ 486\r\nپالمير 44\r\nتعرفهء - 44\r\nگنبد - 44\r\nپاناما 826\r\nپاولفسكى 764\r\nپاينده ، ابو القاسم 108 ، 289 ، 547 ، 572\r\nپتروشفسكى ، اى . پ 57 ، 81 ، 82 ، 102 ، 129 ، 173\r\nپتزبورگ 174\r\nپرتو اسلام 513\r\nپرتوريكو 827\r\nپرسپوليس 27\r\nپرو 827\r\nپرودن 702 ، 783 ، 795\r\nنظر - دربارهء مالكيت 784 ، 802\r\n\r\n","description":"","footnote":"","page_name":" 849 ","page_number":857},
  {"content":"\r\n\r\nپروين گنابادى ، محمد 83\r\nپژوه شيرازى ، احمد 481\r\nپشان 482\r\nپل اللّه وردى خان 332\r\nپل خواجو 331\r\nپلوتارك 729\r\nپوپ ، آرثراپهام 332\r\nپورصفوى ، يوسف 428\r\nپيام پايتخت 411\r\nپيتر ، آندره 725 ، 736 ، 774 ، 777 ، 789\r\nنظر - دربارهء انواع سوسياليسم غير - ماركسيستى 801\r\nپيرنيا ، حسين 84 ، 758 ، 817 ،\r\nپيرنيا ، كريم 343\r\nپيشاور 538\r\nپيگات 538\r\nتاج المآثر 568\r\nتاجر كاشانى ، سيد فرج اللّه 716\r\nتاريخ آل مظفر 427\r\nتاريخ اجتماعى ايران 448\r\nتاريخ اجتماعى دورهء مغول 135\r\nتاريخ اجتماعى كاشان 434 ، 439 ، 618\r\nتاريخ اجتماعى و اقتصادى انگلستان از سال 1760 - 1950 807 ، 809\r\nتاريخ ادبيات ايران 65 ، 125 ، 127 ، 456\r\nتاريخ ادبى ايران 638 ، 644\r\nتاريخ اقتصادى 725 ، 726 ، 734 ، 736 ، 738 ، 750 ، 753 ، 756 ، 775 ، 776 ، 789 ، 790 ، 792 ، 802 ، 811\r\nتاريخ الرسل و الملوك 415\r\nتاريخ الفى 420 ، 299 ، 422\r\nتاريخ ايران 179 ، 182 ، 187 ، 211 ، 507 ، 508 ، 561 ، 597\r\nتاريخ ايران از آغاز تا اسلام 17 ، 282 ، 479\r\nتاريخ ايران از دوران باستان تا سدهء هجدهم 82 ، 89 ، 150 ، 158 ، 166 ، 168 ، 171 ، 181 ، 252 ، 256 ، 469 ، 479\r\nتاريخ ايران در دورهء قاجاريه 214\r\nتاريخ بخارا 51 ، 84 ، 278 ، 298 ، 299 ، 390 ، 418 ، 465 ، 564 ، 762 ، 763\r\nتاريخ بيهق 118 ، 102\r\nتاريخ بيهقى 78 ، 115 ، 257 ، 284 ، 285 ، 418 ، 421 ، 466 ، 533 ، 536 ، 550 ، 560 ،\r\nتاريخ بيدارى ايرانيان 224 ، 225 ، 232 ، 408 ، 620\r\nتاريخ پانصد سالهء خوزستان 440\r\nتاريخ تاجيكستان 108 ، 111\r\nتاريخ تركستان - تركستان‌نامه\r\nتاريخ تمدن اسلام 64 ، 66 ، 78 ، 642\r\nتاريخ تمدن غرب و مبانى آن در شرق 728 ، 742 ، 747\r\nتاريخ جديد يزد 401 ، 429 ، 503\r\nتاريخ جرايد و مجلات ايران 714\r\nتاريخ جهان باستان 13 ، 15 ، 448\r\nتاريخ خاندان طاهرى 272 ، 457\r\nتاريخ خطيب بغدادى 289\r\nتاريخ خوارزم 270\r\nتاريخ دولة آل سلجوق 117 ، 119\r\nتاريخ روابط سياسى ايران و انگليس 192 ، 441 ، 617\r\nتاريخ روضة الصفا 432 ، 435 ، 438 ، 439\r\nتاريخ سلاجقه 420 ، 426\r\nتاريخ سلاجقهء آسياى صغير 250 ، 535\r\nتاريخ سلاجقهء كرمان 556\r\n\r\n","description":"","footnote":"","page_name":" 850 ","page_number":858},
  {"content":"\r\n\r\nتاريخ سلجوقيان 264\r\nتاريخ سياسى و اجتماعى ايران 149 ، 399 ، 582\r\nتاريخ سيستان 85 ، 116 ، 134 ، 248 ، 269 ، 417 ، 421 ، 466 ، 562 ، 763\r\nتاريخ شانژمان ايران 702\r\nتاريخ شاهنشاهى هخامنشى 29 ، 35 ، 39 ، 452 ، 630 ، 636\r\nتاريخ صفويه 585\r\nتاريخ صنايع و اختراعات 6 ، 11 ، 12 ، 399 ، 598 ، 601 ، 603 ، 616 ، 735 ، 736 ، 740 ، 756 ، 757 ، 767 ، 772 ، 774\r\nتاريخ طبرستان 78 ، 125 ، 268 ، 280 ، 290 ، 415 ، 416 ، 557 ، 559 ، 576\r\nتاريخ طبرى 416\r\nتاريخ عباس 519\r\nتاريخ غزنويان 549\r\nتاريخ غفارى 439\r\nتاريخ قم 81 ، 272\r\nتاريخ قاجاريه 442\r\nتاريخ قرون وسطى 409 ، 411 ، 752\r\nتاريخ كاشان 355 ، 370 ، 371 ، 407\r\nتاريخ كرمان ( سالاريه ) 424 ، 425 ، 434\r\nتاريخ گلشن مراد 432\r\nتاريخ ماد 12 ، 35 ، 632 ، 633\r\nتاريخ مالكيت 724 ، 727 ، 730 ، 755 ، 785\r\nتاريخ مبارك غازانى 325 ، 540\r\nتاريخ مختصر اصفهان 337\r\nتاريخ مشروطهء ايران 244\r\nتاريخ مغول 131 ، 398 ، 539\r\nتاريخ مغول در ايران 137 ، 321\r\nتاريخ‌نامهء هرات 271 ، 423 ، 424 ، 762\r\nتاريخ نيشابور 261 ، 281\r\nتاريخ وصاف 96\r\nتاريخ هرودوت 636\r\nتاريخ يزد 401 ، 403 ، 501 ، 502 ، 504 ، 535 ، 536\r\nتاريخ يمينى 419 ، 420\r\nتانزانيا 827\r\nتان‌كنى 591\r\nتانگ 411\r\nامپراتور - 411\r\nتانگانيكا 828\r\nتاورنيه 163 ، 168 ، 294 ، 333 ، 335 ، 406 ، 477 ، 542 ، 583 ، 584 ، 585 ، 586 ، 587\r\nانتقاد - 406\r\nتاهيتى [ جزيره 
  ] 96\r\nتايلند 830\r\nتبريز 138 ، 148 ، 336 ، 347 ، 402 ، 489 ، 504 ، 625 ، 711\r\nدار السلطنهء - 323\r\nزلزلهء - 418 ، 431\r\nشهر و جمعيت - 330\r\nنظر كلاويخو دربارهء - 399\r\nنظر مقدسى دربارهء - 327 - 326\r\nتيبريوس 729\r\nتجارب السلف 643\r\nتجلىپور ، مهدى 346\r\nتحفة الفقرا 404\r\nتحقيق در باب تجارت 789\r\nتخت‌جمشيد 31\r\nالواح - 31 ، 36\r\nتدابير المنازل 660\r\nتذكرة الاولياء 514 ، 563\r\nتذكرة الملوك 159 ، 160 ، 473 ، 474\r\nتذكرهء دولتشاه سمرقندى 501\r\n\r\n","description":"","footnote":"","page_name":" 851 ","page_number":859},
  {"content":"\r\n\r\nترابوزان 624\r\nترجمهء تاريخ يمينى 420\r\nترشيز 137\r\nتركستان 303\r\nتركستان‌نامه 110 ، 113 ، 271 ، 463 ، 464 ، 465 ، 466\r\nتركمانچاى 200 ، 238\r\nشكست - 239\r\nعهدنامهء - 197 ، 239 ، 240 ، 243\r\nترمذ 109 ، 321\r\nتسبيحى ، محمد حسين 281\r\nتسوآن‌چو 96 ، 101\r\nتفضلى ، محمود 436 ، 471\r\nتفكر علمى و توسعهء اقتصادى و اجتماعى 817\r\nتفليس 193 ، 242 ، 593\r\nتلاش سوسياليسم در راه كسب قدرت 890\r\nتلاش كشورهاى سرمايه‌دارى 811\r\nتمدن ، محمد حسين 62 ، 660 ، 807\r\nتمغا [ ماليات 
  ] 144 ، 147 ، 468 ، 541\r\nتميم بن معز 66\r\nتنك پيده 9\r\nغار - 9\r\nتوان هوانگ 56 ، 138 ، 538\r\nتوتن 727\r\nتورات 449\r\nتورانشاه 281\r\nتورگو 602\r\nتوكل بن اسماعيل - ابن بزاز\r\nتومانياس 360\r\nتويسركانى ، قاسم 551\r\nتهران 193 ، 240 ، 242 ، 332 ، 593 ، 605 ، 618 ، 619 ، 620\r\nامنيت در شهر - 360\r\nبناهاى - 358\r\n- در اواخر عهد ناصرى 374 - 367\r\n- در دورهء قاجاريه 279\r\n- در عهد صفويه 339\r\n- در قرون اخير 358 - 355\r\nدار الخلافهء - 361 ، 323\r\nسابقهء تاريخى - 268 - 267\r\nشهر - 373\r\nمشكل كم‌آبى - 367\r\nنظر دكتر فوريه دربارهء - 358\r\nنظر كلاويخو دربارهء - 268\r\nوضع - در آذر 1275 ، 371\r\nوضع راههاى بين - و اصفهان 618\r\nوضع شهر - 355 - 354\r\nوضع نان در - 231\r\nتهرانى ، سيد جلال الدين 272\r\nتيمور 136 ، 147 ، 268 ، 321 ، 340 ، 402 ، 429 ، 547 ، 559 ، 746\r\n- در مازندران 558\r\nچاپارخانه‌هاى عصر - 576\r\nشهرسازى - 329 - 325\r\nمرگ - 426\r\nتيمور ميرزا 609\r\nتيمورى ، ابراهيم 240\r\nتيموريان 276 ، 426 ، 504 ، 577\r\nروى كار آمدن - 291\r\nتيورين ، و . ا 35\r\nثابتيان ، ذ 157\r\nثعالبى 379\r\nثورى ، سفيان 61 ، 80\r\nجاجرم 553\r\nجاحظ 515\r\n\r\n","description":"","footnote":"","page_name":" 852 ","page_number":860},
  {"content":"\r\n\r\nجام‌جم 323\r\nجامع مفيدى 471\r\nجامعهء نوين بورژوازى 787\r\nجبلى ، عبد الواسع 567\r\nجزنى ، منير 818\r\nجزيرة العرب 531\r\nجزيه 68 ، 72 ، 75 ، 79\r\n- در زمان پيغمبر 72\r\n- و خراج 72\r\nجعفرى ، جعفر بن محمد بن حسن 404\r\nجغرافياى اصفهان 377\r\nجغرافياى اقتصادى جهان 809\r\nجغرافياى تاريخى سرزمينهاى خلافت شرقى 262 ، 265 ، 269 ، 275 ، 279 ، 293 ، 346 ، 347 ، 380 ، 387 - 381 ، 399 ، 552 ، 553 ، 554\r\nجغرافياى كرمان 407 ، 505\r\nجلال الدين منكبرنى 128\r\nجلد ، محمد 326\r\nجلفا 333\r\nجلى ، عباسقلى 246\r\nجمال الدين اصفهانى 123\r\nجمال‌زاده ، محمد على 111 ، 112 ، 192 ، 209 ، 211 ، 219 ، 221 ، 223 ، 244 ، 479 ، 512 ، 624 ، 625\r\nجمهوريت 724\r\nجنابه ( گناوه ) 90\r\nجنتمور 132\r\nجنيد 514\r\nجنيد بن عبد الرحمن 403\r\nجوامع الحكايات و لوامع الروايات 515 ، 516\r\nجونز ، هارفورد 291\r\nنظر - دربارهء لطفعلى خان 291\r\nجهانبگلو ، امير حسين 135\r\nجهان‌بينى ابن خلدون 258 ، 679\r\nجهانشاه قره قوينلو 148\r\nجهانگشاى جوينى 128 ، 571\r\nچاپمن ، لورنس 578\r\nچاچ 111\r\nچارلاقى ، على اصغر 5 ، 111 ، 250\r\nچالوس 553\r\nچايلد ، گوردن 11 ، 15\r\nچمبا 96\r\nچناره‌اى ، عباس 623\r\nنظر كاساكوفسكى دربارهء - 623\r\nچند نامه از حكيم الممالك 231\r\nچنگيز 127 ، 130 ، 131 ، 134 ، 261 ، 263 ، 321\r\nياساى - 140\r\nچهار مقالهء عروضى 513 ، 514 ، 536\r\nچين 56 ، 96 ، 107 ، 111 ، 112 ، 276 ، 602\r\nحاج سياح 441 ، 481\r\nحاجى امين الضرب - امين ضرب\r\nحاجى باباى اصفهانى 209 ، 350 ، 507 ، 508 ، 520 ، 591 ، 594 ، 595\r\nحاجى پيرزاده 360 ، 507\r\nملاقات - با ناصر الدين شاه 481\r\nحاجى طرخان 148 ، 239\r\nحاجى محمد حسن - كمپانى\r\nحاجى معين التجار بوشهرى 698\r\nحاجى ميرزا آقاسى 240\r\nحاجى نجم الدين 577\r\nحافظ ، شمس الدين محمد 207 ، 208 ، 280 ، 517\r\n\r\n","description":"","footnote":"","page_name":" 853 ","page_number":861},
  {"content":"\r\n\r\nحافظ ابرو 323 ، 426\r\nحبشه 57 ، 265\r\nحبيب السير 418\r\nحبيش تفليسى ، ابو الفضل 428\r\nحجاج 81\r\nحجاز 81\r\nمنطقهء - 56\r\nحجة الحق ابو على سينا 250 ، 278 ، 762\r\nحدود العالم من المشرق الى المغرب 109 ، 262 ، 269 ، 280 ، 381 ، 386 ، 387 ، 495\r\nحديقة الحقيقه 650\r\nحريرى ، على اصغر 590\r\nحزين 333\r\nحسام السلطنه 597\r\nحسن بن سهل 79\r\nحسين بن على 67 ، 68\r\nميدان - 272\r\nحقايق الصنايع رسالة صناعيه\r\nحلاج ، حسن بن منصور 105\r\nحكمت ، على اصغر 542\r\nحكيمى ، فتح اللّه 346\r\nحمد اللّه مستوفى - مستوفى\r\nحمزهء سكاك 105\r\nحمزه ميرزا 347\r\nحيات مردان نامى 729\r\nحيات يحيى 360 ، 440 ، 618 ، 619\r\nخاطرات حاج سياح 353 ، 441 ، 481\r\nخاطرات كلنل كاساكوفسكى 246 ، 372 ، 482 ، 623\r\nخاطرات و خطرات 225 ، 229 ، 439 ، 609\r\nخاطرات وزير مختار 240\r\nخاقانى 485 ، 515 ، 559 ، 567\r\nخالد بن برمك 82\r\nخانباليغ ( پكن ) 97 ، 575\r\nخاندان طاهرى 258 ، 259\r\nخانقو 100\r\nمسلمانان - 101\r\nخبيص 322\r\nختا 265\r\nختن 97\r\nخجند 109\r\nخراج 75 ، 72 ، 79 ، 83 ،\r\n- در زمان بنى عباس 72\r\nسيستم - 84\r\nخراج شمار [ ماليات 
  ] 467\r\nخراسان 77 ، 78 ، 82 ، 99 ، 112 ، 113 ، 119 ، 163 ، 168 ، 220 ، 264 ، 265 ، 270 ، 393 ، 397 ، 400 ، 403 ، 416\r\nتوصيف ابن حوقل از - 573\r\nدادن اقطاع در - 102\r\nراههاى - 552\r\nخرم‌آباد 609\r\nخرمه [ قلعه 
  ] 466\r\nخسرو اول 48\r\nخسرو پرويز 50\r\nقتل - 50\r\nخسروى ، خسرو 453\r\nخشايارشا 31 ، 36\r\nخطيب تبريزى ، ابو زكريا يحيى بن على 571\r\nخلاصهء مثنوى 518\r\nخلفاى راشدين 75 ، 455\r\nمسكوكات ايران در عهد - 457 - 455\r\nخليج فارس 55 ، 90 ، 95 ، 97 ، 101 ، 107 ، 168 ، 176 ، 181 ، 190 ، 219 ، 242 ، 351 ، 531\r\n\r\n","description":"","footnote":"","page_name":" 854 ","page_number":862},
  {"content":"\r\n\r\nخليج فارس 97\r\nخليل ، محمد 63 ، 430\r\nخليلى ، عباس 513\r\nخماريهء طولونى 99\r\nخمامىزاده ، جعفر 352 ، 437\r\nخنوخ 513\r\nخواجه بو نصر - فارابى\r\nخواجهء تاجدار 178 ، 228 ، 343 ، 434 ، 591\r\nخواجه رشيد الدين فضل اللّه همدانى 321 ، 324 ، 389 ، 546\r\nخواجه سعد الدين [ حاكم قنسترين 
  ] 321\r\nخواجه صدر الدين احمد ابيوردى 503\r\nخواجه علاء الدين هندو 322\r\nخواجه على خطيب 122\r\nخواجه ميبدى 427\r\nخواجه نصير الدين طوسى 663 ، 682 ، 685 ، 719\r\nنظر - دربارهء مسئلهء جمعيت 663\r\nنظريات اقتصادى - 671 - 658\r\nخواجه نظام الملك 261\r\nخواجه همام 501\r\nخوارزم 56 ، 109 ، 112 ، 122 ، 255 ، 270 ، 463 ، 494 ، 538\r\nخوارزمشاهيان 92 ، 129 ، 130 ، 542 ، 551 ، 658 ، 761\r\nمتصرفات - 130\r\nخواندمير - مير محمد بن سيد برهان الدين\r\nخودزكو ، الكساندر 239 ، 359 ، 614\r\nخوراذ ( خرراذ ) 388\r\nپل - 388\r\nخورشيدى كه در تاريكى تبعيد درخشيد 371\r\nخوزستان 89 ، 253 ، 275\r\nنظر ابن حوقل دربارهء - 275\r\nخيوه 179\r\nدار الفنون 196\r\nداريوش 31 ، 37 ، 373\r\nجنبش اقتصادى و عمرانى در عهد - 38\r\nداريوش ، پرويز 728\r\nداستان دومين سفر به ايران 591\r\nداستانها و قصه‌ها 565\r\nداستانهاى ايرانى 519\r\nداكن ، سن‌توماس 733 ، 734 ، 737\r\nداگلاس ، ويليام . ا 839\r\nدالامبر 776 ، 779\r\nدالساندرى ، وينچنتو 190 ، 335\r\nدالمانى ، هانرى رنه 223 ، 224 ، 370 ، 483 ، 510 ، 619 ، 620\r\nدامغان 419\r\nدانش بشر 346\r\nدانش‌پژوه ، محمد تقى 515 ، 578\r\nدانمارك 111 ، 825\r\nداوينچى ، لئونارد 772\r\nدايرة المعارف فارسى 404 ، 522 ، 524 ، 563 ، 616\r\nدايرة المعارف فرانسوى 788\r\nدايرة المعارف نوجوانان و جوانان 5 ، 10 ، 20 ، 21 ، 22 ،\r\nدبيق 112\r\nدر پيرامون تاريخ بيهقى 293 ، 271 ، 419 ، 420 ، 549 ، 494 ، 549\r\nدر پيرامون حمامها 504\r\nدروازهء بنى اسد 266\r\nدروازهء كهندز 266\r\nدرسهاى تاريخ 443\r\nدروويل ، گاسپار 347 ، 348 ، 510 ، 592\r\nدرياى بالتيك 530\r\n\r\n","description":"","footnote":"","page_name":" 855 ","page_number":863},
  {"content":"\r\n\r\nدزباد ( قصر الريح ) 553\r\nدزفول 508\r\nوصفى از حمام حاكم - در صد سال پيش 508\r\nدستور الكاتب فى تعيين المراتب 467 ، 470 ، 547 ، 577\r\nدستور الملوك 475\r\nدقيقى 569\r\nدكتر فوريه 441\r\nدلاك 507\r\n- دندان‌كش 520\r\nكارهاى مختلف يك - 508 - 507\r\nدلاواله ، پيترو 164 ، 339 ، 341 ، 345 ، 524 ، 580\r\nدلف‌آباد 294\r\nدمشق 106 ، 302\r\nدنت ، دانيل‌سى 81\r\nدوانى ، جلال الدين محمد اسعد 670 ، 682 ، 684 ، 685\r\nافكار اقتصادى - 682\r\nدوبروين ، كرنليوس 585\r\nدورانت ، ويليام جيمز 10 ، 15 ، 20 ، 21 ، 105 ، 108 ، 288 ، 344 ، 442 ، 443\r\nدورهء فلسفهء تحقيقى 789\r\nدوگاما ، واسكو 752\r\nدوگامل 240\r\nدولت‌آبادى ، يحيى 360 ، 618 ، 619\r\nدولتشاه بن علاء الدولهء بختيشاه غازى سمرقندى - دولتشاه سمرقندى\r\nدولتشاه سمرقندى 501\r\nدولتشاهى ، اسماعيل 333 ، 337 ، 344 ، 430\r\nدولت نادر شاه افشار 173\r\nدومينيكن 827\r\nدهخدا ، على اكبر 206 ، 243 ، 400 ، 496\r\nدهشيرى ، سيد ضياء الدين 725\r\nديارگل 107\r\nدياكونوف 12 ، 27 ، 35 ، 632\r\nعقيدهء - دربارهء استقرار حكومت هخامنشى 35\r\nنظر - دربارهء نخستين فعاليتهاى اقتصادى در ايران 28 - 27\r\nديدرو 777\r\nديلم 644\r\nديواستيج 104\r\nخاندان - 104\r\nديوان عثمانى مختارى 114 ، 541\r\nديوان كامل جامى 402\r\nديوان شمس تبريزى 293\r\nديوان نظامى گنحوى 651\r\nديو كلتيان 744\r\nديولافوآ 508\r\nذخيرهء خوارزمشاهى 495 ، 516\r\nذكاء ، يحيى 290\r\nرابينو ، ه . ل 220 ، 352 ، 437 ، 623 ، 624\r\nراحة الصدور 12 ، 116 ، 117 ، 121 ، 122 ، 267\r\nرازى ، ابو القاسم 564\r\nرازى ، ابو بكر محمد بن زكريا 764\r\nرازى ، عبد الجليل 272 ، 400\r\nراوندى ، نجم الدين ابو بكر محمد بن على 117 ، 120 ، 121 ، 267\r\nراه ابريشم 56\r\nراهنماى كتاب - مجلهء راهنماى كتاب\r\n\r\n","description":"","footnote":"","page_name":" 856 ","page_number":864},
  {"content":"\r\n\r\nربسپير 783\r\nربع رشيدى 321 ، 322 ، 323\r\nساختمان - 323 - 321\r\nنظر حافظ ابرو دربارهء - 323\r\nرجب‌نيا ، مسعود 5 ، 44 ، 326 ، 563\r\nرحيم‌زادهء صفوى 428\r\nرسالهء اصول ترقى 703\r\nرسالهء اقتصاد سياسى 789\r\nرساله در جمعيت 442\r\nرسالهء صناعيه 684 ، 689 ، 691 ، 692\r\nرسالهء مقامات عرفاى بم 424 ، 426 ، 427\r\nرسالهء مقداريه 406\r\nرستم التواريخ 183 ، 431 ، 432 ، 433 ، 435 ، 505\r\nرشت 350 ، 351 ، 386 ، 619 ، 620\r\nارزش اقتصادى - 359\r\nبازارهاى - 352\r\n- در زمان شاه عباس دوم 351\r\nزمين‌لرزه و حريق در - 436\r\nنظر جان‌پل دربارهء - 350\r\nنظر خودزكو دربارهء - 359\r\nرشيد ياسمى ، غلامرضا 641\r\nرضازاده شفق ، صادق 328 ، 403\r\nرضا ، عنايت اللّه 49\r\nرضا قلى خان هدايت 357 ، 427 ، 435 ، 439\r\nرضا قلى ميرزا 175 ، 177 ، 179 ، 436 ، 604 ، 605\r\nرضوانى ، محمد اسماعيل 440\r\nرضى الدين قزوينى 301\r\nرضى ، هاشم 402\r\nرنسانس 754\r\nاقتصاد عصر - 754\r\nعصر - 766\r\nرنه ، هانرى 442\r\nروتر 617\r\nروچيلد 459\r\nروح القوانين 776 ، 782\r\nرودكى ، ابو عبد اللّه جعفر بن محمد 494 ، 515 ، 522 ، 644\r\nرودنكو 379\r\nروزنامهء الجمال 714\r\nروزنامهء انجمن اصفهان 618\r\nروزنامهء ايرانشهر 192\r\nروزنامهء ثريا 716\r\nروزنامهء خاطرات اعتماد السلطنه 206 ، 231 ، 354 ، 360 ، 440 ، 482 ، 509 ، 521 ، 617\r\nروزنامهء سياحت 708\r\nروزنامهء وقايع اتفاقيه 195 ، 196 ، 197 ، 352 ، 353 ، 354\r\nروزبهان خنجى ، فضل اللّه 558\r\nروزن ، و . ر 115\r\nروسو ، پىير 6 ، 8 ، 12 ، 599 ، 600 ، 735 ، 740 ، 741 ، 756 ، 771 ، 776 ، 789 ، 802\r\nروسو ، ژان ژاك 782\r\nروسيه 111 ، 112 ، 197 ، 219 ، 603\r\nمؤسسات حمل‌ونقل در - 603\r\nروشنى ، قدرت اللّه 213\r\nروضات الجنات فى اوصاف مدينة الهرات 271\r\nروضة الصفا 356 ، 357 ، 419 ، 427 ، 429\r\nروم 7 ، 728\r\nامپراتورى - 728\r\nسقوط - 728\r\nعلل سقوط امپراتورى - 729\r\nروملو ، حسن‌بيك 427 ، 429\r\nروميو [ ژنرال 
  ] 189\r\n\r\n","description":"","footnote":"","page_name":" 857 ","page_number":865},
  {"content":"\r\n\r\nرونان ، ارنست 731 ، 789\r\nرونيون 828\r\nرويتر ، بارون 191 ، 487\r\nرى 89 ، 90 ، 293 ، 416 ، 419\r\nبازارهاى - 268\r\nقهر طبيعت در - 416\r\nوضع خانه‌ها در - 294 - 293\r\nرى باستان 268 ، 269 ، 416 ، 417\r\nريچاردز ، فرد 59 ، 372\r\nريشليو 756\r\nريكاردو 789\r\nرهنما ، مجيد 811\r\nزاوش 37\r\nزاينده‌رود 332\r\nزبدة التواريخ 153 ، 431\r\nزبيرين عوام 68\r\nزرتشت 632 ، 633\r\nزرنج 269\r\nويرانى - به دست امير تيمور 269\r\nزرياب خويى ، عباس 443\r\nزرين‌كوب ، عبد الحسين 171 ، 282 ، 291\r\nزكرياى قزوينى 112 ، 267\r\nزكى خان زند 355\r\nزلاند جديد 826\r\nزمينهء تكامل اجتماعى 768 ، 778 ، 782 ، 809\r\nزنجان 323\r\nدار السعادهء - 323\r\nزندگانى شاه عباس اول 163 ، 165 ، 340 ، 347 ، 428 ، 471 ، 519 ، 525 ، 587 ، 588\r\nزندگى روزمره در چين 410\r\nزندگى روزمره در عصر سن‌لويى 409 ، 599\r\nزندگى مسلمانان در قرون وسطا 95 ، 98 ، 298 ، 301 ، 303 ، 318 ، 404 ، 461 ، 497 ، 524 ، 534 ، 546 ، 645\r\nزندگى نادر شاه 337\r\nزنگبار 100 ، 828\r\nزيدان ، جرجى 64 ، 68 ، 75 ، 76 ، 77\r\nزين الاخبار 83\r\nژاكوبن 780\r\nژان باتيست 789 ، 794\r\nمكتب - 794\r\nژان مارى 369\r\nژانه ، ژان مارسل 227\r\nژئوپليتيك گرسنگى 818\r\nژرنه ، ژاك 410\r\nژوبر 233 ، 592\r\nژورس ، ژان 810\r\nژيرو ، پل 727\r\nسابق الدين زواره‌اى 122\r\nساحل عاج 828\r\nساراواك 830\r\nسازمان ادارى حكومت صفوى 153 ، 155 ، 472 ، 473\r\nساسانيان 50 ، 100 ، 454 ، 455 ، 529 ، 530 ، 643\r\nدوران قدرت - 637\r\nسكه‌هاى - 456\r\nشكست حكومت - 55\r\nنظامات اجتماعى در عهد - 51\r\nنقش مالكيت و خون در نظام اقتصادى عهد - 639 - 638\r\nساليس ، ژان 743\r\n\r\n","description":"","footnote":"","page_name":" 858 ","page_number":866},
  {"content":"\r\n\r\nسامانيان 86 ، 108 ، 111 ، 113 ، 136 ، 210 ، 260 ، 266 ، 291 ، 495 ، 644\r\nامنيت راهها در عهد - 566\r\nتجارت در دورهء - 111\r\nتوسعهء فعاليتهاى اقتصادى در دورهء - 109 - 108\r\nرسم اقطاع در زمان - 102\r\nروابط تجارى ايران و روس در عهد - 111\r\nسكه در دورهء - 111\r\nسكه‌هاى كم‌عيار در عهد - 463\r\nسكه‌هاى عصر - 462\r\nعوارض در عهد - 466\r\nسام ، جمال الدين محمد 424\r\nساموئلسن ، پل ادوارد 758\r\nسامى ، على 379 ، 396\r\nسانسون 478\r\nساوجبلاغ 223\r\nساوجى ، سلمان 562\r\nسايكس ، سرپرسى 179 ، 182 ، 508 ، 609\r\nسبك‌شناسى 250 ، 560 ، 568\r\nسپهر ، عبد الحسين 191\r\nستوده ، منوچهر 262 ، 283 ، 558\r\nسجستان - سيستان\r\nسجلماسه 459\r\nسرابى ، شمس الدين 579\r\nسرابى ، عبد اللّه 213\r\nسربداران 136\r\nحكومت - 136\r\nسرخ جامگان 644\r\nسردادور طالب‌زاده ، حمزه 380\r\nسرزمين گيلان 239 ، 359 ، 615\r\nسرزمينهاى بيگانه و مردم دوست 839\r\nسرنديب 107\r\nسروش اصفهانى 508\r\nسعد الدوله 141\r\nسعدى ، مصلح الدين 206 ، 501 ، 517 ، 522 ، 552 ، 555 ، 561 ، 563 ، 568 ، 648 ، 649 ، 650\r\nسعيدآباد [ قلعه 
  ] - خرمه\r\nسعيدى ، محمد 97\r\nسغديها 39\r\nسفاح ، ابو العباس 74 ، 82\r\nسفارت كلاويخو به دربار تيمور 403\r\nسفرنامهء ابن بطوطه 399 ، 501 ، 524 ، 537 ، 545 ، 565\r\nسفرنامهء ابن فضلان 530 ، 532\r\nسفرنامهء ابو دلف در ايران 388\r\nسفرنامهء از خراسان تا بختيارى 224 ، 370 ، 442 ، 483 ، 511 ، 520 ، 619 ، 621\r\nسفرنامهء پيترودلاواله 345 ، 477 ، 524 ، 579\r\nسفرنامهء تاورنيه 168 ، 295 ، 334 ، 336 ، 406 ، 478 ، 519 ، 587 ، 588\r\nسفرنامهء حاجى پيرزاده 360 ، 361 ، 371 ، 507 ، 608\r\nسفرنامه ( خاطرات كاوشهاى باستانشناسى ) 508\r\nسفرنامهء دروويل 348 ، 510 ، 592\r\nسفرنامهء ديولافوآ 219 ، 508\r\nسفرنامهء رضا قلى ميرزا نوهء فتحعلى شاه 436 ، 604 ، 609\r\nسفرنامهء سانسون 471 ، 478\r\nسفرنامهء سرتامس هربرت 163\r\nسفرنامهء سليمان 97\r\nسفرنامهء سولتيكف 592\r\nسفرنامهء فرد ريچاردز 372 ، 621 ، 623\r\nسفرنامهء كاترينوزنو 579\r\nسفرنامهء كاررى 337 ، 338 ، 343 ، 345 ،\r\n\r\n","description":"","footnote":"","page_name":" 859 ","page_number":867},
  {"content":"\r\n\r\n378 ، 588\r\nسفرنامهء كلاويخو 326 ، 328 ، 330 ، 538 ، 545 ، 576 ، 766\r\nسفرنامهء ماركوپولو 330 ، 400 ، 564 ، 575 ، 576 ، 766\r\nسفرنامهء ناصرخسرو 274 ، 279 ، 484 ، 494 ، 498 ، 522\r\nسفرنامهء ونيزيان در ايران 335 ، 579\r\nسفيران پاپ به دربارخانان مغول 563\r\nسقوط اصفهان 432\r\nسقوطره [ جزيره 
  ] 96\r\nسكاها 39\r\nسگستان - سيستان\r\nسلاجقه - سلجوقيان\r\nسلجوقنامه 570\r\nسلجوقيان 55 ، 71 ، 85 ، 136 ، 260 ، 291 ، 297 ، 652 ، 761\r\nعياران در دورهء - 104\r\nواگذارى اقطاع در دوران - 102\r\nسلطان‌آباد 609\r\nسلطان ابو سعيد 503\r\nسلطان اويس 424\r\nلشكركشيهاى - 424\r\nسلطان اويس جلاير 327\r\nسلطان حسين 432\r\nگرانى شديد در عهد - 432\r\nسلطان حسين بايقرا 136\r\nسلطان رضى ابراهيم 422\r\nسلطان سنجر 117\r\nسلطان عبد الحميد - عين الدوله\r\nسلطان علاء الدين تكش 121\r\nسلطان محمد خوارزمشاه 127 ، 128\r\nسلطان محمد دوم 746\r\nسلطان محمود غزنوى 96 ، 99 ، 102 ، 103 ، 116 ، 125 ، 421 ، 513 ، 544 ، 549\r\nسلطان مراد چهارم 747\r\nسلطان مسعود غزنوى 102 ، 103 ، 104 ، 238 ، 466 ، 549 ، 550\r\nدزدان و راهزنان در عهد - 550\r\nسلطان يعقوب 149\r\nسلطانيه 327\r\nاهميت شهر - 328 - 327\r\nسلمان فارسى 67\r\nسلوكيان 42 ، 636\r\nحكومت - 636\r\nسمرقند 56 ، 111 ، 259 ، 260 ، 276 ، 326 ، 391 ، 418 ، 428\r\nوضع اقتصادى - 391\r\nسمرقندى ، عبد الرزاق 542\r\nسمسار ، محمد حسن 517\r\nسمعانى 102 ، 324\r\nخاندان - 324\r\nسمينو [ كلنل 
  ] 509\r\nسنايى ، ابو المجد مجد الدين آدم 123 ، 568\r\nسنت اگوستن 732\r\nسندباد بحرى 82 ، 100\r\nسن‌سيمون 781 ، 802\r\nسنگال 828\r\nسوئد 111 ، 155 ، 190 ، 462 ، 825\r\nسوجو 97\r\nسورينام 827\r\nسوريه 57 ، 138 ، 316\r\nسوگون 192\r\nسولتيكف ، الكسيس 348 ، 350 ، 507 ، 593 ، 594\r\nسولى [ وزير هانرى 
  ] 755\r\nسوماترا 96\r\nسومبار ، و 754\r\n\r\n","description":"","footnote":"","page_name":" 860 ","page_number":868},
  {"content":"\r\n\r\nسهامى ، سيروس 239\r\nسهروردى ، احمد 323\r\nسه سال در دربار ايران 229 ، 352 ، 358 ، 360 ، 407 ، 442 ، 483 ، 509 ، 607\r\nسهيل كاشانى - عبد الرحيم كلانتر\r\nسهيلى ، مهدى 596\r\nسياح ، حميد 441\r\nسياحتنامهء ابراهيم بيك 707 ، 714\r\nسياحتنامهء شاردن 155 ، 338 ، 339 ، 471 ، 476 ، 583\r\nسياستمدار 743\r\nسياستنامه 102 ، 640\r\nسياست و اقتصاد عصر صفوى 155 ، 428 ، 471 ، 472 ، 473 ، 475 ، 476 ، 583 ، 584\r\nسيد جمال الدين واعظ - واعظ اصفهانى\r\nسيد عز الدين مسعود 576\r\nسيد كمال الدين محمود 576\r\nسيراف 91 ، 94 ، 97 ، 303 ، 385 ، 539 ، 553\r\nبندر - 93 ، 101\r\nنظر استخرى دربارهء - 273\r\nسير تاريخ 12 ، 15\r\nسيرت جلال الدين منكبرنى 558\r\nسير حكمت در اروپا 726\r\nسير لئون 828\r\nسيستان 270 - 268 ، 416 ، 417 ، 421 ، 496 ، 554\r\nراههاى - 554\r\nقحطى - 416\r\nمختصات - 270 - 269\r\nسيسرون 727\r\nسيسموندى 789\r\nسيف بن محمد يعقوب الهروى 271\r\nسيلان 398\r\nتنگهء - 107\r\nياقوت - 398\r\nسيلك 516\r\nتپهء - 516\r\nسيمجورى 102\r\nخاندان - 102\r\nسيمون 789\r\nسيمونيچ ، اى . او 240\r\nسيواس 535\r\nسيورغال 469\r\nتقسيم - 469\r\nسيوطى 59\r\nشاپور اول 542\r\nشاردن ، ژنرال 153 ، 154 ، 156 ، 166 ، 337 ، 397 ، 398 ، 472 ، 473 ، 475 ، 476 ، 504 ، 585\r\nسفرنامهء - 156\r\nنظر - دربارهء ابريشم ايران 221\r\nنظر - دربارهء ارزش پول عصر صفوى 475\r\nشارل اول 766\r\nشارل پنجم 749\r\nشارل دهم 755\r\nشارلمانى 106\r\nشاله ، فيليسين 724 ، 754\r\nشاه اسماعيل اول 151 ، 470\r\nشاهرخ تيمورى 136 ، 429 ، 467\r\nشاه سلطان حسين 169 ، 430 ، 505 ، 578\r\nحمام ويژهء - 505\r\nشاه سليمان 168 ، 590\r\nشاه صفى 163 ، 168 ، 519 ، 766\r\nشاه طهماسب 151 - 355 - 578\r\nشاه عباس اول 153 ، 156 ، 171 ، 279 ،\r\n\r\n","description":"","footnote":"","page_name":" 861 ","page_number":869},
  {"content":"\r\n\r\n333 ، 338 ، 373 ، 438 ، 470 ، 472 ، 475 ، 504 ، 518 ، 519 ، 542 ، 578 ، 584 ، 585 ، 590 ، 693\r\nاصلاحات در عصر - 158\r\nتوجه - به مسائل اقتصادى 168 - 162\r\nحمام - 504\r\nروابط اقتصادى - با ملل غرب 162 - 157\r\nريش تراشيدن - 518\r\nسياست اقتصادى - و جانشينان او 157 - 156\r\nصنايع دستى در عهد - 172\r\nفعاليتهاى هنرى در عصر - 158\r\nوضع راهها در عصر - 582\r\nوضع كشاورزى در عهد - 172\r\nشاه عباس دوم 168 ، 331 ، 395 ، 584\r\nشاهنامه 495 ، 639\r\nشاهنشاهى عضد الدوله 114 ، 279 ، 406\r\nشجاع 559 ، 680\r\nشرف الدين انوشيروان خالد 401\r\nشرف كوبنانى 122\r\nشروان 163\r\nشعار ، جعفر 270 ، 279 ، 420\r\nشفا ، شعاع الدين 339\r\nشفيع ، محمد 322\r\nشكل 37\r\n- در دورهء هخامنشيان 37\r\nنظر مورخان دربارهء ارزش - 37\r\nشليليه 627\r\nشماخى 177\r\nشمس الدين محمد 141\r\nشوشتر 398 ، 459 ، 609\r\nشولسئدل ( جولى بندر ) 101\r\nشهاب الملك 232\r\nشهريار 768\r\nشهرياران گمنام 419\r\nشهمردان بن ابى الخير 290\r\nشيبانى ، خليل خان 231\r\nشيبانى ، ميرزا ابراهيم خان 231\r\nشيخ الاسلام صفى الدين 271\r\nشيخ حزين 174\r\nشيراز 89 ، 90 ، 148 ، 183 ، 193 ، 253 ، 263 ، 347 ، 383 ، 398 ، 399 ، 433 ، 435 ، 507 ، 539 ، 589\r\nدار العلم - 323\r\nنظر ابن بطوطه دربارهء - 291\r\nشيرازى ، حسين 617\r\nنظر اعتماد السلطنه دربارهء - 617\r\nشيرانى ، حميد 295\r\nشيروان 395\r\nشيروانى ، جمال الدين خليل 515\r\nشيل 204\r\nشيلى 827\r\nشيندلر 202\r\nظل السلطان 332\r\nظهير الاسلام 230\r\nظهير الدين 122\r\nظهير الدين باهر 150\r\nصابر ، اديب 649\r\nصاحب الطراز 104\r\nصالح ، على پاشا 638 ، 644\r\nصباحى بيدگلى 432\r\nصبا ، محسن 349 ، 660 ، 671 ، 682 ، 687 ، 693 ، 714 ، 719\r\nصبا ، مهين‌دخت 372\r\nصحيحى ، حبيب اللّه 330\r\n\r\n","description":"","footnote":"","page_name":" 862 ","page_number":870},
  {"content":"\r\n\r\nصد خطابه 701\r\nصدر التواريخ 196 ، 198\r\nصدر الدين 142\r\nصدر هاشمى ، محمد 714\r\nصديق الممالك - ميرزا ابراهيم خان شيبانى\r\nصعلوكى 292\r\nصفا ، ذبيح اللّه 117 ، 125\r\nصفاريان 270\r\nصفارى ، حسن 6\r\nصفايى ، ابراهيم 245\r\nصفوة الصفا 579\r\nصفويه 151 ، 295 ، 328 ، 335 ، 368 ، 377 ، 460 ، 469 ، 478 ، 524\r\nابريشم در دورهء - 163\r\nاستقرار حكومت - 136 ، 279\r\nاوزان در عهد - 478\r\nبازار در دورهء - 156\r\nبازرگانى در دورهء - 162 - 153 ، 241\r\nپايان دورهء - 347\r\nپول رايج ايران در عهد - 472\r\nجمعيت در دورهء - 228\r\nجنگهاى فئودالى در عهد - 429\r\nچراغهاى عهد - 524\r\nحقوق كارمندان در عهد - 471\r\nسقوط حكومت - 173\r\nسياست اقتصادى سلاطين - 153 - 152\r\nسياست سلاطين - 151\r\nشهر اصفهان در دورهء - 330\r\nطبقات ميانه در عهد - 155 - 153\r\nكاروانسراهاى عهد - 583 ، 613\r\nمسكوكات در عهد - 470\r\nمنازل در عهد - 295\r\nوضع راهها در اواخر عهد - 579 ، 584\r\nصلاح الدين ايوبى 318\r\nصمصام الدوله 342 ، 383\r\nصنعا 56\r\nبازار - 56\r\nصنيع الدوله 698\r\nصورة الارض 270 ، 275 ، 381 ، 382 ، 386 ، 399 ، 531 ، 572 ، 651\r\nضرابى ، مهدى 506\r\nطاهر بن حسين 547\r\nطاهريان 136 ، 271 ، 556\r\nامنيت راهها در عهد - 556\r\nطباطبايى ، ابو الفضل 338 ، 530\r\nطبرستان 77 ، 83 ، 125 ، 190 ، 265 - 264 ، 386 ، 387 ، 394 ، 397 ، 417\r\nطبرستان و رويان 518\r\nطبرى ، محمد بن جرير 63 ، 415 ، 464 ، 485\r\nطبقات ناصرى 128\r\nطرابوزان 56 ، 138 ، 328\r\nطغرل ارسلان 121\r\nطغرل بيگ 85 ، 119 ، 274\r\nطغرل ملعون - طغرل بيگ\r\nطلحه 68\r\nطوس 263\r\nعادات الملوك 201\r\nعارف قزوينى 512\r\n- در حمام 512\r\nعالم آراى عباسى 347 ، 427\r\nعالى قاپو 331\r\nعاموس 731\r\n\r\n","description":"","footnote":"","page_name":" 863 ","page_number":871},
  {"content":"\r\n\r\nعايشه 566\r\nعباس ميرزا 195 ، 200 ، 430\r\nعباسيان 51 ، 66 ، 70 ، 72 ، 75 ، 76 ، 82 ، 104 ، 455 ، 513 ، 643 ، 644\r\nافول قدرت - 77\r\nحكومت - 643\r\nدرخشان‌ترين ايام حكومت - 77\r\nعلل شكست اقتصادى - 77\r\nقلمرو حكومت - 644\r\nكنيزان در دورهء - 513\r\nوضع اقتصادى در عهد - 74\r\nعبد الرحمن بن حكم 66\r\nعبد الرحمن بن عوف 68\r\nعبد الرحيم كلانتر ضرابى 371\r\nعبد الرزاق ، جمال الدين 425 ، 650\r\nعبد الرزاق خان كاشى 355 ، 433\r\nعبد العزيز 81\r\nعبد اللّه بن سعد 64\r\nعبد اللّه بن طاهر 83 ، 260 ، 261\r\nعبد اللّه بن عامر 65\r\nعبد اللّه بن عمر 70\r\nعبد الملك بن مروان 455 ، 643\r\nعبيد زاكانى 656\r\nعتبته الكتبه 551\r\nعتبى ، محمد عبد الجبار 420\r\nعتيق بن ابى بكر - عزيز الدين ابو بكر عتيق\r\nعثمان بن عفان 63 ، 65 ، 69 ، 80\r\nروشهاى غلط - 69\r\nمرگ - 65\r\nعجايب المخلوقات و غرايب الموجودات 112\r\nعدن 106\r\nعدنى كوبان ( ماهوت‌بافان ) 105\r\nعربستان 56 ، 101 ، 831\r\nوضع اقتصادى - در ظهور اسلام 58 - 56\r\nعرفان ، محمود 263\r\nعريضى ، ابو القاسم 587\r\nعزيز الدين ابو بكر عتيق زنجانى 324\r\nعصر بيخبرى يا تاريخ امتيازات در ايران 240 ، 244 ، 610 ، 616 ، 617\r\nعضد الدوله ديلمى 83 ، 87 ، 275 ، 383 ، 420 ، 547 ، 548\r\nدرآمد سالانهء - 114\r\nسياست اقتصادى - 114\r\nعضد الملك 597\r\nمكتوبى از - 597\r\nعقبه 99\r\nعقد العلى 571\r\nعقد الفريد 65\r\nعطار نيشابورى ، شيخ فريد الدين 499 ، 514\r\nعطاملك جوينى 141 ، 398\r\nعلاء الدوله 232\r\nعلويان 103\r\nعلى اوغلى عليزاده ، عبد الكريم 470\r\nعلى بن محمد 645\r\nعلى خان حاجب الدوله 357\r\nعليشير نوابى 136\r\nعلى قلى خان [ حاكم شيراز 
  ] 583\r\nعماد الدين محمد بن حامد اصفهانى 119\r\nعمان 56 ، 831\r\nعمر بن الخطاب 64 ، 67\r\nسياست توسعه‌طلبانه - 69\r\nعمر بن عبد العزيز 513\r\nعمر بن وليد 66\r\nعمر بن يوسف 73\r\nعمر ، محمد بن زفر 51\r\nعمروليث صفارى 260 ، 263 ، 422 ، 564\r\nعميد لوبكى 517\r\nعميد ، موسى 839\r\n\r\n","description":"","footnote":"","page_name":" 864 ","page_number":872},
  {"content":"\r\n\r\nعنصر المعالى ، امير كيكاوس 494 ، 551 ، 645 ، 648\r\nعنصرى ، ابو القاسم حسن بن احمد 513\r\nعودلاجان 361\r\nمحلهء - 364\r\nعور 12\r\nتپهء - 12\r\nعوفى ، محمد 515 ، 516\r\nعهد جديد 729\r\nعهدنامهء تركمنچاى 626\r\nعهدنامهء گلستان 626\r\nعين الدوله 621 ، 622\r\nوضع راهها در عهد صدارت - 622 - 621\r\nغازان خان 131 ، 136 ، 148 ، 324 ، 325 ، 468 ، 469 ، 501 ، 574\r\nاصلاحات اقتصادى و اجتماعى - 148 - 145\r\nاصلاحات - 468\r\nعصر - 500\r\nغرر السير 379\r\nغروى ، محسن 409 ، 599\r\nغروى ، محمود 511\r\nغز - غزان\r\nغزالى ، محمد 279 ، 499 ، 550 ، 552 ، 565 ، 566 ، 651 ، 653 ، 654 ، 655 ، 658\r\nآيين گرمابه رفتن به نظر - 499\r\n- در برابر دزدان و عياران 550\r\nنظر - دربارهء احتكار 652 ، 655\r\nنظر - دربارهء تعاليم مذهبى 657\r\nنظر - دربارهء - 655\r\nغزالى و سياست 653 ، 657\r\nغزان 118 ، 420\r\nحملهء - 118\r\nحملهء - به كرمان 420\r\nغزنويان 102 ، 103 ، 104 ، 113 ، 136 ، 260 ، 556\r\nامنيت راهها در عهد - 556\r\nرسم اقطاع در زمان - 102\r\nعياران در دورهء - 104\r\nعهد - 761\r\nغزنين 116 ، 418 ، 421 ، 422\r\nسيل شديد در - 418\r\nقحطى - در سال 504 424 - 423\r\nغطريف بن عطا 463\r\nغفارى - ابا ذر غفارى\r\nغفوراف 108 ، 111\r\nغنا 828\r\nغوجان 558\r\nقلعهء - 558\r\nغياث الدين 323\r\nغياث الدين نقاش 542\r\nغياث اللغات 561 ، 562\r\nغيث بن الحسام 260\r\nفئوداليسم 754 ، 757 ، 770 ، 777 ، 804\r\nاصول - 777\r\nتضاد سرمايه‌دارى با - 778\r\nفارابى ، ابو نصر 555\r\nفارال ، ادموند 409 ، 599\r\nفارس 87 ، 88 ، 89 ، 90 ، 101 ، 137 ، 381 ، 382 ، 384 ، 385 ، 397\r\nارزش اقتصادى - 381\r\nبازرگانان - 382\r\nتجارت و صنايع - 384\r\nراههاى - 553\r\n\r\n","description":"","footnote":"","page_name":" 865 ","page_number":873},
  {"content":"\r\n\r\nقلابدوزى - 381\r\nمعادن - 385\r\nنظر ابن حوقل دربارهء - 382\r\nنظر لسترنج دربارهء - 384\r\nوضع پول و پيمانه در سرزمين - 382\r\nوضع عمومى - 383\r\nفارسى ، ابو اسحق 531\r\nفاطميان 459 ، 644\r\nفاكتوروويچ 267\r\nفتحعلى شاه 187 ، 189 ، 195 ، 352 ، 356 ، 377 ، 378 ، 437 ، 507 ، 592 ، 694 ، 700\r\nوضع اقتصادى و صنعتى كاشان در عهد - 191 - 190\r\nفخر الاسلام 122\r\nفخر داعى گيلانى ، محمد تقى 179\r\nفرات 29\r\nفرانسه 199 ، 602 ، 694\r\nفراى ، ريچارد . ن 93 ، 251 ، 256 ، 275 ، 277 ، 462\r\nفرخ خان امين الملك 213\r\nفرخى 560 ، 562 ، 567\r\nفردريك سوم 616\r\nفردوسى ، ابو القاسم 115 ، 207 ، 208 ، 209 ، 280 ، 485 ، 495 ، 529 ، 555 ، 559 ، 560 ، 561 ، 562 ، 563 ، 570 ، 640 ، 763\r\nفرصت شيرازى 506\r\nنظر - دربارهء حمام وكيل 506\r\nفرغانه 391\r\nفرقان 109\r\nفرماندهان كرمان 434\r\nفرمانفرماييان ، اصغر 604\r\nفرمانفرماييان ، حافظ 360\r\nفروزانفر ، بديع الزمان 518\r\nفروغى ، محمد على 726\r\nفرهنگ ايران زمين 191 ، 337 ، 359 ، 404 ، 692\r\nفرهنگ فارسى 515 ، 517 ، 523 ، 563\r\nفرهنگ معين 494\r\nفره‌وشى ، على محمد 610\r\nفره‌وشى ( مترجم همايون ) 224\r\nفريار ، عبد اللّه 399\r\nفريد الملك همدانى ، ميرزا محمد على خان 702\r\nفريرز 585\r\nفريومد [ قريه 
  ] 118\r\nفسا 381\r\nفسطاط 296 ، 299\r\nفضل 77 ، 78\r\nپايان حكومت - 77\r\nفقيهى ، على اصغر 279\r\nفكر آزادى و مقدمهء نهضت مشروطيت ايران 605\r\nفلاندر 409\r\nفلسفى ، نصر اللّه 470 ، 752\r\nفلورانس 740 ، 748\r\nفنلاند 107\r\nفوراستيه ، ژ 791\r\nفوريه [ دكتر 
  ] 352 ، 509 ، 607 ، 781 ، 789\r\nفوريه ، شارل 802\r\nفومن 386\r\nفون تشواد 6\r\nآدم - 6\r\nفهرست كتابهاى چاپى فارسى 707\r\nفياض ، على اكبر 78\r\n\r\n","description":"","footnote":"","page_name":" 866 ","page_number":874},
  {"content":"\r\n\r\nفيروز - ابو لؤلؤ\r\nفيروزآباد 384\r\nفين 429\r\nزلزلهء - 429\r\nفيليپ ، لويى 603\r\nفيليپين 138\r\nقائم مقامى ، جهانگير 190\r\nقابوسنامه 91 ، 207 ، 280 ، 343 ، 494 ، 514 ، 551 ، 645 ، 646 ، 647 ، 649\r\nقاجاريه 399 ، 520 ، 609 ، 614\r\nاواخر عهد - 370\r\nبازرگانى ايرانيان در عهد - 242 - 241\r\nتجارت و بازرگانى در دورهء - 201 - 199\r\nروابط اقتصادى در دورهء - 213 - 211\r\nنظر سايكس دربارهء - 609\r\nنظر لرد كرزن دربارهء - 609\r\nنظر ملكم دربارهء - 609\r\nوسايل كار سلمانى در عهد - 520 - 519\r\nوصفى از حمامها و سلمانيهاى ايران در عهد - 520\r\nوضع راهها در عهد - 592\r\nوضع مسكوكات در عهد - 482 - 479\r\nقادسيه 59\r\nجنگ - 59\r\nقاسان - كاشان\r\nقاضى ، ابو الفضل 519\r\nقاضى سيف الدين عيسى 149 ، 150\r\nقانون 765\r\nقاهره 302\r\nقباد 639 ، 641 ، 643\r\nقباوى ، احمد بن محمد بن نصر 51\r\nقبچاق 138 ، 538\r\nدشت - 538\r\nقپچور [ ماليات سرانه 
  ] 142 ، 146\r\nقدامة ابن جعفر 530 ، 552\r\nقديمترين روابط ايران و روس 112\r\nقراتگين 271\r\nبازار - 271\r\nرباط - 271\r\nقراچه داغ 195\r\nآهن - 195\r\nقرارداد اجتماعى 779 ، 782\r\nقرارداد 1907 بين روس و انگليس راجع به ايران 242\r\nقراقويونلو 469 ، 578\r\nقراگزلو ، محمد حسين خان 201\r\nقرامطه 94 ، 644\r\nتمايلات دموكراتيك - 94\r\nجنبش - 644 ، 645\r\nسازمانهاى پيشه‌ورى در دورهء - 105\r\n- بحرين 644\r\nنظر لويى ماسينيون دربارهء - 105\r\nنهضت - 105\r\nقرة العيون 516\r\nقرطبه 299 ، 317\r\nقرلقيان 117\r\nقرمطيان - قرامطه\r\nقرون وسطى 751 - 741\r\nانديشه‌هاى اقتصادى و اجتماعى در - 751 - 741\r\nدريانوردى در - 602\r\nنيروى دريايى اروپاييان در - 602 - 600\r\nقزل‌اوزن 612\r\nقزوين 339 ، 438 ، 507 ، 606\r\nسيل شديد در - 427 ، 428 ، 438\r\nقزوينى ، محمد 387 ، 394 ، 514 ، 640\r\nقسطنطنيه 56 ، 340 ، 640 ، 707 ، 746\r\n\r\n","description":"","footnote":"","page_name":" 867 ","page_number":875},
  {"content":"\r\n\r\nسقوط - 746\r\nقصص الانبياء 513\r\nقطب الدين لاهيجى 438\r\nقطوان 117 ، 418 ، 549\r\nجنگ - 117\r\nقلاع اسماعيليه 283\r\nقم 272\r\nمشخصات شهر - 272\r\nنظر حسن قمى دربارهء ميدانهاى - 272\r\nقمادين 264 ، 265\r\nقمى ، حاج ملا محمد صادق 520\r\nقمى ، حسن بن محمد بن حسن 81 ، 272\r\nقمى ، علىاكبر 608\r\nقوانين 725\r\nقوبيلاى 575\r\nقهستان 102 ، 137\r\nقيام مسلحانهء كارگران 809\r\nكائوتسكى 811\r\nكابل 90 ، 538\r\nكاپيتال 784\r\nكاپيتولاسيون 238\r\nاستقرار - 238\r\nكاتب ، احمد بن حسين بن على 401\r\nكاتبى ترشيزى 429\r\nكارترايت ، جان 190\r\nكاررى ، جملى 336 ، 337 ، 343 ، 478 ، 588 ، 589\r\nنظر - دربارهء لار 343\r\nكارنامك اردشير بابكان 454\r\nكارنگ ، عبد العلى 337 ، 558\r\nكاروانسرا 534 ، 536 ، 537\r\n- در عصر اسلامى 762\r\n- عباسى 609\r\nكاساكوفسكى ، كلنل 371 ، 482 ، 623\r\nكاسترو ، ژوزوئه‌دو 818 ، 820\r\nكاسپيان 39\r\nكاسمينسكى 409\r\nكاشان 149 ، 191 ، 193 ، 272 ، 273 ، 337 ، 343 ، 395 ، 400\r\nآب‌انبارهاى - 407\r\nبازار - 433\r\nدار المؤمنين - 323\r\nزلزلهء - 430 ، 432 ، 433\r\nمدارس - 272\r\nنظر كاررى دربارهء - 338\r\nوصفى از زلزلهء - 430\r\nكاشانى ، مجد الدين 272\r\nكاشغر 97\r\nكاشغر دريا 108\r\nكاشفى ، مولانا فخر الدين على 541\r\nكاظم ، محمد 479\r\nكافرك غرنين - ناصر شمس\r\nكالج ، مالكوم 44 ، 45\r\nكالوشكين 177\r\nكالون 750\r\nكاليكوت 752\r\nكامران ميرزا نايب السلطنه 241\r\nكامرانى ، حشمت 768\r\nكامرون 35 ، 828\r\nكامل التواريخ 118 ، 417\r\nكانتون 107 ، 789\r\nكان‌سو 56 ، 538\r\nكتاب احمد 520\r\nكتاب الخراج 73 ، 81\r\nكتاب الكسب 59\r\nكتابچهء قانون 198\r\nكراسنوودسك 242 ، 624\r\n\r\n","description":"","footnote":"","page_name":" 868 ","page_number":876},
  {"content":"\r\n\r\nكرامول ، اليويه 756\r\nكراياكلا 96\r\nكردستان 397\r\nكرزن ، جرج . ن 211 ، 220 ، 609 ، 610 ، 614 ، 617\r\nكرزوس 31\r\nكرمان 89 ، 123 ، 220 ، 323 ، 583\r\nحملهء غزها به - 391\r\nدار الامان - 323\r\nراههاى ارتباطى - 587\r\nقحطى شديد در - 420\r\n- در دورهء سلاجقه 391\r\nوضع اقتصادى - 391\r\nكروسينكى ، بابا 395\r\nكرومانيون 5\r\nآدم - 6\r\nانسانهاى - 5\r\nغار - 5\r\nكريستنسن ، آرتور 454 ، 640 ، 641\r\nنظر - دربارهء نهضت اجتماعى ايران 640\r\nكريمان ، حسين 268\r\nكريم خان بوير احمدى 622\r\nكريم خان زند 181 ، 183 ، 228 ، 342 ، 347 ، 433 ، 507\r\nحمام - 507\r\nقيمت ما يحتاج زندگى در عهد - 187 - 183\r\nمبارزهء - با گرانى و قحطى 433\r\nمرگ - 187 ، 591\r\nكريم خان زند 342\r\nكريمى ، بهمن 261\r\nكسروى ، احمد 244 ، 290 ، 419 ، 440\r\nكشاورز ، كريم 12 ، 57 ، 82 ، 110 ، 129\r\nكشاورزى و مناسبات ارضى در ايران عهد مغول 129 ، 134 ، 467\r\nكشف المحجوب 570 ، 649\r\nكشف تلبيس يا دورويى و نيرنگ انگليس 618\r\nككجه ، نور الدين 121\r\nكلارك ، ك 831\r\nكلاويخو 268 ، 278 ، 326 ، 329 ، 330 ، 504 ، 537\r\nنظر - دربارهء تبريز 766\r\nنظر - دربارهء حمامهاى تبريز 504\r\nكلژدوفرانس 653\r\nكلمب ، كريستف 751 ، 768\r\nكليات تاريخ 5 ، 487 ، 489\r\nكليات ديوان عارف قزوينى 513\r\nكليات عبيد زاكانى 656\r\nكليله و دمنه 114 ، 494 ، 514 ، 560 ، 641\r\nكمادى - قمادين\r\nكمپانى ، حاجى محمد حسن 229\r\nكمپفر 472 ، 474\r\nكمخا 161\r\nكمون پاريس 784 ، 795\r\nكنتارينى 149\r\nكنت ، اگوست 789\r\nكنجانفو 97\r\nكندور - 776 ، 789\r\nكنز العمال 59\r\nكنگو 828\r\nكوار 381\r\nكوبا 827\r\nكوتزبو ، موريس 348\r\nكوپرولو 747\r\nكورپوس ، هابياس 443\r\nكورتش ( كارگر ) 35\r\nكورش 37\r\nجنبش اقتصادى و عمرانى در عهد - 38\r\n\r\n","description":"","footnote":"","page_name":" 869 ","page_number":877},
  {"content":"\r\n\r\nكوزه كنانى 698\r\nكوستاريكا 827\r\nكولبر 598 ، 756 ، 774\r\nكولخيها 39\r\nكولم 96 ، 100\r\nكولوزيد ، استفانو 671\r\nكولوسوم 728\r\nكويت 831\r\nكيا محمد ، شهاب الدين 122\r\nكيخاتو 135 ، 142\r\nكيش ( قيس ) 90 ، 93 ، 97 ، 553\r\nكيمياى سعادت 60 ، 279 ، 499 ، 542 ، 566 ، 651 ، 652\r\nگابن 828\r\nگاثا 632 ، 633\r\nمفهوم - 632\r\nگاتها - گاثا\r\nگرجستان 133 ، 166 ، 174\r\nگردلفسكى 250\r\nگرديزى 113\r\nگرشاسب‌نامه 517\r\nگرشام ، توماس 755\r\nگرگ ، پولين 807\r\nگرگان 77 ، 88 ، 403 ، 553\r\nگرگانى ، فخر الدين 85\r\nگروسه ، رنه 138 ، 542\r\nگروهمان 81\r\nگزارشهاى باستانشناسى 36\r\nگزنفون 379\r\nگسز ، آ 524\r\nگلچين معانى ، احمد 501\r\nگلدزيهر ، ايگناس 81\r\nگلستان 522 ، 555\r\nگمبرون 154\r\nگملين 351\r\nگنج شايگان 190 ، 195 ، 211 ، 221 ، 241 244 ، 480 ، 610 ، 624 ، 625 ، 698\r\nگنجعلى خان : 504 ، 505\r\nحمام - 504 ، 505\r\nگنج غزل 596\r\nگنجه 321\r\nگنجينهء آثار تاريخى اصفهان 587\r\nگواتمالا 827\r\nگوبينو ، كنت‌دو 607\r\nگوتيك 740\r\nسبك - 740\r\nگورا 12\r\nتپه - 12\r\nگوره ، ژان 178 ، 342\r\nگوهرين ، صادق 250\r\nگيبون ، ادوارد 728 ، 729\r\nگيرشمن ، رمان 22 ، 23 ، 27 ، 28 ، 29 ، 31 ، 36 ، 40 ، 41 ، 42 ، 46\r\nنظر - دربارهء اقتصاد ساسانى 46\r\nنظر - درباره حكومت هخامنشيان 29\r\nگيزو 732\r\nگيلان 163 ، 173 ، 176 ، 274 ، 341 ، 356 ، 386 ، 395 ، 397 ، 438 ، 614 ، 634 ، 766\r\nآمدن شاه عباس به - 438\r\nابريشم - 190 ، 198 ، 351\r\nاغتشاشات - 173\r\nبرنج در - 220 ، 221\r\nپرورش ابريشم و نوغاندارى در - 170\r\nجمعيت - 615\r\nحريربافى - 698\r\n\r\n","description":"","footnote":"","page_name":" 870 ","page_number":878},
  {"content":"\r\n\r\nسوختن - در عهد محمد شاه قاجار 435 ، 436\r\nصادرات ابريشم - 155\r\nطاعون در - 437\r\nفراوانى ابريشم - 766\r\nمنافع تجارى - 239\r\nنظر شاردن درباره - 166\r\nنظر لورنس چاپمن دربارهء - 578\r\nنظر مقدسى دربارهء - 386\r\nنظر هانوى دربارهء - 170\r\nگيلانشتز ، پطرس دىسركيس : 432\r\nگينهء پرتغال 828\r\nلائوست ، هانرى 653\r\nلاسال ، فرديناند 784\r\nلاك ، جان 776 782\r\nنظر - دربارهء مالكيت 782\r\nلاكوست ، ايو 258\r\nلاكهارت ، لارنس 330 ، 333 ، 430\r\nلاهيجان 386 ، 437 ، 578 ، 615\r\nلباب الالباب 123\r\nلباس التقوى 714 ، 715 ، 719\r\nلب التواريخ 424\r\nلبنان 316\r\nلبيبى 465 ، 555 ، 571\r\nلحساء 645\r\nلذات فلسفه 443\r\nلرخ ، يوهان 174\r\nلرستان 174\r\nلسترنج ، گى 262 ، 263 ، 275 ، 293 ، 381 384 ، 387 ، 392 ، 552 ، 554\r\nمطائف الظرائف 501 ، 514 ، 541\r\nلغت‌نامهء دهخدا 484 ، 516 ، 556 ، 564 ، 650\r\nلمتون ، ا . ك . س 83\r\nلندن 526 ، 609\r\nلندور ، هنرىسويج 192\r\nلوامع 670 ، 682 ، 686\r\nلوامع الاشراق فى علم الاخلاق - اخلاق - جلالى\r\nلوئى شانزدهم 775 ، 779 ، 780\r\nلوتر 750\r\nلوديا ( ليدى ) 31\r\nلوكا ، پل 585\r\nلوكزامبورگ 825\r\nلويس ، آرتور 834\r\nلهستان 809\r\nليانازوف 239 ، 241 ، 617\r\nليديا 451\r\nليون 201\r\nحرير - 201\r\nماداگاسكار 10\r\nمارتل ، شارل 734\r\nمارسل 369\r\nماركس ، كارل 7 ، 702 ، 750 ، 784 ، 785 ، 796 ، 799 ، 809 ، 811\r\nفلسفهء مادى تاريخ از ديدگاه - 797 ، 798\r\nمناظرهء - با پرودن 702\r\nنظر - دربارهء ارزش اضافى 794 ، 799\r\nنظر - دربارهء جهان هستى 798\r\nماركوپولو 137 ، 138 ، 265 ، 397 ، 400 402 ، 574 ، 575\r\nماوراء النهر 77 ، 109 ، 110 ، 111 ، 112 ، 131 ، 137 ، 265 ، 266 ، 270 ، 271 ، 296 ، 462 ، 464 ، 573\r\nنظر ابن حوقل دربارهء - 573\r\n\r\n","description":"","footnote":"","page_name":" 871 ","page_number":879},
  {"content":"\r\n\r\nنظر بار تولد دربارهء - 271\r\nماريتوس 829\r\nماريوحنا [ دير 
  ] 99\r\nمازندران 356 ، 394 ، 434 ، 585\r\nصادرات - 176\r\nمازندران و استرآباد 624\r\nمازندرانى ، سيد نصر الله 604\r\nمازيار 82\r\nماموريت - در حكومت كوهستان 82\r\nماژلان 7 ، 752 ، 769\r\nماسينيون ، لويى 105\r\nما شاء الله خان : 619\r\nمافروخى 274\r\nماكياول : 671\r\nعقايد فلسفى و سياسى - 768\r\nمالابار 398 ، 544\r\nمالاوى 829\r\nمالتوس ، تامس 442 ، 443 ، 789 ، 794\r\nبطلان نظر - 791\r\nنظريهء - دربارهء تكثير جمعيت 794\r\nمالستروا 755\r\nمالك و زارع در ايران 83 ، 84 ، 592\r\nمالكيت چيست 783\r\nمامون 62 ، 78 ، 79 ، 515\r\nمانده‌ويل ، برناردو 777\r\nمانويه 637\r\nمانيفست 784 ، 785\r\nماوردى 81\r\nماهان ، على بن عيسى 77\r\nماى ، لودويك‌اى 450\r\nمتقبل 102 ، 114 ، 116\r\nمامورين وصول ماليات در دورهء - 114\r\nمثنوى معنوى 518\r\nمجلهء آسيايى 671\r\nمجلهء باستان‌شناسى و هنر ايران 343 ، 406\r\nمجلهء بررسيهاى تاريخى 50 ، 231 ، 342 ، 367 ، 379 ، 396 ، 440 ، 511 ، 519 ، 542 ، 578 ، 590 ، 598 ، 622 ، 637\r\nمجلهء بين‌المللى كار 822\r\nمجلهء تاريخ باستان 58 ، 62\r\nمجلهء تحقيقات اقتصادى 660 ، 671 ، 692 ، 714 ، 719 ، 840\r\nمجلهء راهنماى كتاب 436 ، 453 ، 577\r\nمجلهء سخن 703\r\nمجلهء عالم اسلامى 671\r\nمجلهء فرهنگ ايران‌زمين 406\r\nمجلهء كاوه 111 ، 112 ، 268\r\nمجلهء مهر 403\r\nمجلهء هنر و مردم 504 ، 517\r\nمجلهء يادگار 200 ، 323 ، 356 ، 358 ، 491 ، 509\r\nمجلهء يغما 232 ، 512\r\nمجمع التواريخ 430\r\nمجمع الصنايع 197\r\nمجموعهء اسناد و مدارك فرخ خان امين الدوله 439 ، 606\r\nمجموعهء امثال 649 ، 650\r\nمجموعهء قراردادها 611\r\nمحاسن اصفهان 274\r\nمحبوب القلوب 438\r\nمحبوبى اردكانى ، حسين 231\r\nمحسن ، محمد 431\r\nمحمد اسماعيل خان وكيل الملك 505\r\nحمام - 505\r\nمحمد بن ابراهيم 281\r\nمحمد بن سليمان 79\r\nمحمد بن عبد الله بن طلحه 259\r\nمحمد بن على 82\r\n\r\n","description":"","footnote":"","page_name":" 872 ","page_number":880},
  {"content":"\r\n\r\nمحمد بن مسافر 388\r\nمحمد بن منور مهينى 499\r\nمحمد بن و اصل 466\r\nمحمد حسن خان صنيع الدوله 357\r\nمحمد حسن خان قاجار 179 ، 435 ، 436\r\nمحمد حسين [ حاكم استراباد 
  ] 176\r\nمحمد زبير الصديقى 271\r\nمحمد شاه قاجار 200 ، 349 ، 356 ، 357 ، 377 ، 507 ، 592\r\nمحمد على بيك بيلدارباشى خلج 505 ، 506\r\nمحمره 617 ، 626\r\nراه - به تهران 617\r\nمحمد كاظم - كاظم\r\nمحمد ولى بيك 241\r\nمحمد هاشم آصف 183\r\nمحمود افغان 432 ، 474\r\nمحمود شاه اينجو 342\r\nمحمود محمود 192\r\nمحمودى ، محمود 93 ، 251\r\nمحيط زندگى و احوال و اشعار رودكى 111 ، 267 ، 390 ، 391 ، 463 ، 496\r\nمحيى ، جواد 348\r\nمخبر السلطنهء هدايت 229\r\nمختارى غزنوى 114\r\nمختصر جغرافياى كاشان 191\r\nمختصر سلجوقنامهء ابن بىبى 570 ، 571\r\nمخزن الوقايع 213 ، 605 ، 606\r\nمدرس رضوى 51\r\nمدرسهء جلاليه 332\r\nمدرسهء شمس‌آباد 332\r\nمدرسهء ميسو ( مصرى ) 332\r\nمدينه 63\r\nمدينهء فاضله 660\r\nمرآت البلدان 294\r\nمراد بيك 618\r\nمراغه‌اى ، زين العابدين 707\r\nنظريات اقتصادى - 714 - 707\r\nمراكش 829\r\nمرتضى قليخان وكيل الملك 505\r\nحمام - 505\r\nمرصاد العباد من المبدأ الى المعاد 499 ، 658\r\nمرعشى ، سيد ظهير الدين 280 ، 518\r\nمركانتيليسم 755 ، 775\r\nمكتب - 755\r\nمرگان 6 ، 7 ، 8\r\nمروان بن حكم 64\r\nمروان ، عبد الملك 107\r\nمروج الذهب 219 ، 531 ، 547 ، 674\r\nمزدك 639\r\nآيين - 644\r\nافكار - 82\r\nجنبش - 48 ، 50 ، 643\r\nراه و رسم - 643\r\nزمينهء اجتماعى ، مقارن ظهور - 639\r\nعلل نزديكى قبادبا - 641\r\nكمونيسم - 641\r\nنظر ابوريحان بيرونى دربارهء - 641\r\nنظر نلد كه دربارهء - 641\r\nمزدكى - مزدك\r\nمزديسنا 634\r\nآيين - 634\r\nمسائل كشورهاى آسيايى و افريقايى 811 ، 814 ، 819 ، 820 ، 831 ، 835 837 ،\r\nمسافرت از هند به شيراز 342\r\nمسافرت به ارمنستان و ايران 233 ، 349 ، 507 ، 592 ، 593\r\nمسافرت به ايران در سال 1817 348\r\nمسالك و ممالك 190 ، 271 ، 296 ، 392 ،\r\n\r\n","description":"","footnote":"","page_name":" 873 ","page_number":881},
  {"content":"\r\n\r\n394 ، 457\r\nمسبار ( شاغول ) 96\r\nمستشار الدوله 204\r\nمستوفى الممالك 203\r\nمستوفى غفارى ، ابو الحسن 432\r\nمستوفى قزوينى ، حمد الله 137 ، 140 ، 221 ، 264 ، 268 ، 291 ، 329 ، 380 ، 383 552 ، 554 ،\r\nمسجد جامع 300\r\nنظر ابن حوقل دربارهء - 300\r\nمسعودى ، ابو الحسين على بن حسين 86 ، 97 ، 219 ، 253 ، 531 ، 547 ، 572 ، 674\r\nمسقط 96 ، 831\r\nمشايخى ، رضا 729\r\nمشرف الدين انوشيروان خالد 272\r\nمشرق‌زمين گاهوارهء تمدن 10 ، 15 ، 20 ، 21\r\nمشكور ، محمدجواد 281 ، 570 ، 571\r\nمشير الدوله ، ميرزا حسين خان 703\r\nمشير الدوله ، ميرزا يحيى خان 610 ، 617\r\nمشيرى ، محمد 183\r\nمصاحب ، غلامحسين 404\r\nمصاحب ، محمود 233\r\nمصر 313\r\nوضع شاطر در - 608\r\nمصطفوى ، سيد محمد تقى 380\r\nمطلع السعدين 425 ، 542\r\nمظالم بورژوازى 806\r\nمظاهرى ، على 95 ، 644\r\nمظفر الدين شاه 224 ، 241 ، 442 ، 483 ، 619\r\nقيمت اجناس در عهد - 232\r\nمظفرى ، مهدى 258 ، 653\r\nمعالم القربه - آيين شهردارى\r\nمعاوية بن ابو سفيان 64 ، 65 ، 70\r\nمعتصم [ خليفه 
  ] 79\r\nمعجم الادباء 571 ، 572\r\nمعجم البلدان 267\r\nمعز الدوله 83\r\nمعزى 569 ، 570\r\nمعير الممالك 473\r\nمعين ، محمد 9 ، 563\r\nمغول 461 ، 575 ، 577\r\nاستقرار - 458\r\nبازرگانى در عهد - 137\r\nحملهء - 291 ، 467 ، 500 ، 573 ، 762\r\nدزدان و راهزنان در عصر - 541 - 540\r\nشهرسازى - 323 - 321\r\nطرق تجارتى عمده در عهد - 539 - 538\r\nفعاليتهاى اقتصادى پس از حملهء - 137 - 136\r\nوضع اجتماعى و اقتصادى ايران پس از حملهء - 136 - 127\r\nوضع اقتصادى طبقات اجتماعى عهد - 142 - 139\r\nوضع راهها بعد از حملهء - 575\r\nويرانى شبكه‌هاى آبيارى پس از حملهء - 133\r\nمغولان - مغول\r\nمغيرة بن شعبه : 63 ، 66\r\nمفيد مستوفى بافقى ، محمد : 471\r\nمقاسمه [ ماليات 
  ] : 72\r\nمقالات كسروى 290\r\nمقاله در باب توليد 789\r\nمقامات حميدى 567\r\nمقدسى ، شمس الدين ابو عبد الله محمد بن احمد 87 ، 112 ، 252 ، 255 ، 256 ،\r\n\r\n","description":"","footnote":"","page_name":" 874 ","page_number":882},
  {"content":"\r\n\r\n261 ، 263 ، 264 ، 267 ، 270 ، 271 ، 273 ، 275 ، 300 ، 381 ، 384 ، 385 ، 388 ، 392 ، 399 ، 463 ، 531 ، 532 ، 552 ، 553 ، 761\r\nنظر - دربارهء شيراز 279\r\nمقدم ، محمد 29\r\nمقدم مراغه‌اى ، رحمت الله : 228\r\nمقدمهء ابن خلدون 83 ، 286 ، 289 ، 547 ، 642 ، 671\r\nمقدمه بر اصول ترقى ميرزا ملكم خان 703\r\nمقريزى ، تقى الدين احمد بن على 81\r\nمقصودبيك 587\r\nبازار - 587\r\nمقنع 82\r\nمقياسات و نقود در حكومت اسلامى 454\r\nمكاتبات رشيدى 322 ، 467 ، 500\r\nمكاس [ چانه‌زدن 
  ] 206\r\nمكران 265\r\nمكزيك 754\r\nمكه 57 ، 58\r\nملاك [ جزيره 
  ] 100\r\nملايوماكرا 101\r\nجزيره - 101\r\nملغان 554\r\nگنبد - 554\r\nملك الشعراى بهار - بهار\r\nملكشاه ، جلال الدين 117 ، 122 ، 261 ، 542\r\nجانشينان - 119\r\nملكم - ميرزا ملكم خان\r\nملك محمود سيستانى 431\r\nمناقب 499\r\nمنتسكيو 671 ، 776 ، 782 ، 789\r\nمنتظر ظهور ، محمود 486\r\nمنچستر 201\r\nمنشآت امير نظام حسنعلى خان گروسى 210 ، 574 ، 596\r\nمنشأ خانواده و دولت و مالكيت خصوصى 7 ، 724\r\nمنصور عباسى 74 ، 282 ، 456\r\nمنصورى ، ذبيح الله 178 ، 577 ، 612\r\nمنطق الطير 499\r\nمنم تيمور جهانگشا 577\r\nمنوچهرى 560 ، 561\r\nمورچه‌خورت 619\r\nموريه ، جيمز 591\r\nموزامبيك 829\r\nموصل 106\r\nمولوى ، جلال الدين محمد 517 ، 518 ، 559 567 ، 650 ، 651 ،\r\nمؤمنى ، باقر 15 ، 409 ، 520\r\nمؤمنى ، حميد 173\r\nمهدى قلى هدايت مخبر السلطنه 206\r\nمهريار ، محمد 432\r\nمهلب 66\r\nمهمان‌نامهء بخارا 558\r\nمياجق 121\r\nميتروبولسكى ، د . ك 768\r\nميثاق اجتماعى - قرارداد اجتماعى\r\nميرآفتاب ، محمود 137 ، 321\r\nميرخواند 92\r\nميرزا آقا خان كرمانى 700 ، 701 ، 702\r\nنظريات اقتصادى - 702 - 700\r\nميرزا آقا خان نورى 241\r\nميرزا اسماعيل خان 241\r\nميرزا تقى خان - اميركبير\r\nميرزا حبيب اصفهانى 209\r\nميرزا حسين خان سپهسالار : 191 ، 201\r\n\r\n","description":"","footnote":"","page_name":" 875 ","page_number":883},
  {"content":"\r\n\r\nاصلاح ماليه در دورهء - 206 - 201\r\nميرزا رضا قلى 597\r\nميرزا على اصغر خان اتابك 229\r\nميرزا على صفاء السلطنه 404\r\nميرزا ملكم خان 702 ، 704 ، 705 ، 706\r\nافكار جديد اقتصادى - 707 - 702\r\nنظريات - دربارهء مملكت‌دارى 706\r\nميرزا مهدى خان افشار 210\r\nميرفندرسكى ، ميرزا ابو القاسم بن ميرزا بزرگ موسوى 687 ، 719\r\nانديشه‌هاى اقتصادى - 695 - 687\r\nمير محمد بن سيد برهان الدين خواوند شاه 419\r\nميروپ ، وان 176\r\nميكده ، عبد الحسين 138\r\nميل ، استوارت 789 ، 796 ، 797\r\nميل ، جيمس 816\r\nميناسيان ، كارو 432\r\nمينورسكى ، ولاديمير 152 ، 153 ، 388 ، 474\r\nمينوى خرد 635 ، 768 ، 809\r\nمينوى ، مجتبى 114 ، 551 ، 558 ، 565 ، 638\r\nميهنه 118\r\nنئاندرتال 5\r\nآدم - 6\r\nانسانهاى - 5\r\nناپلئون 189 ، 603\r\nسلطنت - 603\r\nنادر شاه 177 ، 180 ، 181\r\nجنگهاى - 181\r\nسياست اقتصادى - 183 - 178\r\nقتل - 181\r\nوضع تجارت در دورهء - 178 - 175\r\nناصر الدين شاه 206 ، 213 ، 225 ، 230 ، 241 ، 244 ، 328 ، 357 ، 360 ، 361 ، 377 ، 438 ، 441 ، 481 ، 487 ، 489 ، 507 ، 509 ، 511 ، 520 ، 604 ، 605 ، 616\r\nتجارت و بازرگانى در عهد - 214 - 213\r\nتهران در دورهء - 488\r\nمساكن مردم در عهد - 370\r\nمسأله گوشت در عصر - 230\r\nوسايل مسافرت در عهد - 619 - 618\r\nوضع راهها در عهد - 604\r\nوضع ضرابخانه در عهد - 481 - 480\r\nوضع مالى و اقتصادى در عهد - 245\r\nناصرخسرو 124 ، 264 ، 274 ، 279 ، 280 ، 313 ، 353 ، 402 ، 418 ، 484 ، 491 ، 494 ، 495 ، 497 ، 499 ، 517 ، 551 ، 552 ، 553 ، 569 ، 649 ، 761\r\nناصرخسرو و اسماعيليان 86 ، 102 ، 114 ، 115 ، 459\r\nناصر شمس 123\r\nناطق ، هما 291\r\nناظم الاسلام كرمانى 224 ، 225 ، 232 ، 620\r\nناظم الاطباء كرمانى 232\r\nناظم ، محمد 83\r\nنامهء تنسر 638\r\nنامه‌هاى ايرانى 779\r\nنامه‌هاى رشيد الدين و طواط 551\r\nنامه‌هاى طبيب نادر شاه 590\r\nنامه‌هاى كنت دوگوبينو و الكسى دوتوكويل 228\r\nنانت 772\r\nالغاى - 772\r\nفرمان - 772\r\nنايب حسين كاشانى 355 ، 618 ، 619\r\nناى ، فخر الدين 579\r\n\r\n","description":"","footnote":"","page_name":" 876 ","page_number":884},
  {"content":"\r\n\r\nنجم الدوله ، ميرزا عبد الغفار 361\r\nنجم الدين ابو بكر عبد الله بن دايهء رازى 658\r\nنجم رازى - نجم الدين ابو بكر عبد الله بن دايه رازى\r\nنخجوان 474\r\nنخجوانى ، عباس 337\r\nنخجوانى ، محمد بن هندوشاه 470 ، 546 ، 577 ، 643\r\nنديم الملك اصفهانى 337\r\nنراقى ، حسن 504\r\nنرشخى ، ابو بكر محمد بن جعفر 84 ، 278 ، 465 ، 564 ، 643 ، 762\r\nنرماشير 554\r\nنرماندى 409\r\nنرمانها 734\r\nحملهء - 734\r\nنروژ 111 ، 825\r\nنزهة القلوب 268 ، 330 ، 406\r\nنزهة المجالس 515\r\nنزهت‌نامهء علايى 290\r\nنسا 263 ، 394\r\nنسوى ، شهاب الدين محمد 558\r\nنشأت ، صادق 415\r\nنصر السلطنه 481\r\nنصر الله منشى 114\r\nنصر بن احمد سامانى 278 ، 418 ، 495 ، 644\r\nنصير الدين ابو القاسم 122\r\nنظام الملك ، ابو على حسن على 71 ، 85 ، 102 ، 113 ، 640 ، 652\r\nنظام پيشه‌ورى در غرب 739\r\nنظامى عروضى 513 ، 536\r\nنظامى گنجوى 123 ، 207 ، 280 ، 420 ، 495 ، 496\r\nنظامى ، محمد بن حسن 568\r\nنظرى به روابط فرهنگى ايران باستان 637\r\nنظريهء وحدت جهانى 789\r\nنظريه‌هاى اقتصادى خواجه نصير الدين طوسى 671\r\nنفيسى ، سعيد 108 ، 111 ، 258 ، 259 ، 270 ، 390 ، 456 ، 463 ، 494 ، 514 ، 646\r\nنقاوة الاثار فى ذكر الاخيار 428 ، 429\r\nنقد حال 551\r\nنقش وعاظ در اسلام 63\r\nنقطويان 428\r\nنوايى ، عبد الحسين 342\r\nنوشين ، عبد الحسين 450\r\nنلدكه 81 ، 641\r\nنوح بن منصور 267 ، 536\r\nنورمان ، بارون‌دو 204\r\nنوزبلژيكى 244\r\nنوگرود 107\r\nنهاوندى ، هوشنگ 227 ، 789\r\nنهرو ، جواهر لعل 817\r\nنهضت اسلام 68\r\nآغاز - 454\r\nاريستوكراسى در - 61\r\nنهضت بورژوازى 768 ، 771 ، 805\r\nآغاز - 771\r\nنهضت جوانمردان 697\r\nنهضت چارتيسم 808\r\nنهضت سرمايه‌دارى 58 ، 741 - 740\r\nتأثير رنسانس در رشد - 740\r\nنهضت سنديكايى 810\r\nنهضت عمومى كارگران 795\r\nنهضت مشروطيت 482 ، 512\r\nجريان - 512\r\n\r\n","description":"","footnote":"","page_name":" 877 ","page_number":885},
  {"content":"\r\n\r\nنهضت نوين بورژوازى 774\r\nنهضت‌هاى چپ 810\r\nنيرنورى ، حميد 534\r\nنيكاراگوآ 827\r\nنيكتين ، ب 610\r\nنيشابور 53 ، 89 ، 90 ، 128 ، 262 ، 263 ، 321 ، 372 ، 393 ، 398 ، 421 ، 553 ، 762\r\nبازارهاى - 762\r\nقحطى - در 431 422 - 420\r\nمختصات شهر - 260\r\nوصف - 372\r\nنيشابورى ، ابو عبد الله محمد بن عبد الله 261\r\nنيكلسن ، رينولد 518 ، 605 ، 609\r\nنيل 29\r\nرود - 29\r\nوات ، جيمز 772\r\nواتسن ، گرنت 214 ، 350 ، 442\r\nواردان 133\r\nوارنيگ ، اسكات 342\r\nواسع ، محمد 427\r\nواقع‌بينى - 427\r\nواصفى ، زين الدين محمود 500\r\nواعظ اصفهانى ، سيد جمال الدين 714 ، 718 ، 719\r\nوال استريت 461\r\nوان‌روبه 772\r\nكارخانهء - 772\r\nواوبلوف ، ن . اى 11\r\nوثوق الدوله 619\r\nوضع راهها در عصر - 619\r\nوحيد مازندرانى ، غلامعلى 242 ، 624\r\nورمز 430\r\nوروكش [ بندر 
  ] 100\r\nوزيرى كرمانى ، احمد على خان 407 ، 424\r\nوزين‌پور ، نادر 274\r\nوسپوچى ، آمريكو 752 ، 768\r\nوسپوس - وسپوچى\r\nوضع ايران در زمان شاه عباس ثانى 342 ، 519\r\nوطواط ، رشيد الدين 551\r\nوقايع اتفاقيه - روزنامهء وقايع اتفاقيه\r\nوقايع‌نامهء پطروس 171\r\nولايات دار المرز گيلان 352 ، 437 ، 438\r\nولتر 776 ، 777 ، 779\r\nولز ، ه . ج 5 ، 487\r\nولگا 107\r\nرود - 107\r\nولهاوزن 81\r\nونديداد 633 ، 635 ، 636\r\nويات ، جان 772\r\nويتنام جنوبى 830\r\nويس ورامين 85 ، 561 ، 562\r\nويكو 671\r\nويلتس ، دوراكه 563\r\nويلسن ، كريستى 399\r\nويلسون ، آرنولد 97\r\nويلسون ، هارولد 820\r\nهابسبورگ 802\r\nهاتف اصفهانى 432\r\nهارون الرشيد 61 ، 75 ، 76 ، 77 ، 78 ، 102 106 ، 484 ، 734\r\nهارون بن عمران 459\r\nهاشم بن حكيم - مقنع\r\n\r\n","description":"","footnote":"","page_name":" 878 ","page_number":886},
  {"content":"\r\n\r\nهاكت ، فرانسيس 838\r\nهانسه‌آتيك 748\r\nهاتگ‌چئو 410\r\nهانوى ، جونس : 170 ، 176 ، 178 ، 179 ، 337\r\nهجويرى ، ابو الحسن على بن عثمان 570\r\nهخامنشيان 542\r\nدادوستد در زمان - 451\r\nمشخصات پولى ايران در عهد - 455\r\nهدايت - رضا قلى خان\r\nهدايت ، محمود 348 ، 592 ، 609\r\nهدايتى ، على اصغر 450\r\nهرات 90 ، 136 ، 624\r\nطاعون در - 425\r\nنظر ابن حوقل دربارهء - 271\r\nنظر ابن خرداذبه دربارهء - 271\r\nنظر ابن رسته دربارهء - 271\r\nنظر استخرى دربارهء - 270\r\nنظر ياقوت حموى دربارهء - 271\r\nهربرت ، توماس 338 ، 504\r\nهرتسفلد ، ارنست 270\r\nهرتل 632\r\nفرضيهء - 632\r\nهرمز 553 ، 574 ، 583\r\nجزيرهء - 574\r\nكشتىسازى در - 575 - 574\r\nنظر ماركوپولو دربارهء - 574\r\nهرمزدنامه 451 ، 455\r\nهريويها 39\r\nهسون ، لو 701\r\nهشترخان 56 ، 107\r\nهشت مقاله در زمينهء تاريخ 48\r\nهلاكو 133 ، 138\r\nخانوادهء جوينى در عهد - 141\r\nمرگ - 141\r\nهلوسيوس 779\r\nهمايى ، جلال 541 ، 65\r\nهماهنگى اقتصادى 789\r\nهمدان 90\r\nهمفورد ، لويس 757\r\nهندوراس 827\r\nهندوستان 96 ، 101 ، 111 ، 125 ، 265 ، 276 ، 400 ، 461 ، 537 ، 543 ، 743\r\nغارت - 752\r\nهولستر 214 ، 367 ، 368 ، 369\r\nهولشتن 167\r\nهويدا ، رحيم 542\r\nهياطله 639\r\nيادداشتها و انديشه‌ها 171\r\nيادداشتهاى سپهسالار تنكابنى 436\r\nياساى چنگيزى 538\r\nياسمى - رشيد ياسمى\r\nياقوت حموى ، شهاب الدين 267 ، 293 ، 324 ، 384 ، 391 ، 399 ، 571 ، 572 ، 762\r\nياكوبوفسكى ، آ . يو 84\r\nيان ، كارل 325\r\nيحيى بن خالد برمكى 78\r\nيرليغ غازانى 468\r\nيزد 323 ، 350 ، 400 ، 401\r\nوضع بازار - 401\r\n- در عهد فتحعليشاه 350\r\nيزدى ، جلال الدين محمد 518\r\nيزدى ، شرف الدين على 574\r\nيزدى ، مبارز الدين محمد 579\r\nيزيد 67\r\n\r\n","description":"","footnote":"","page_name":" 879 ","page_number":887},
  {"content":"\r\n\r\nيسع بن عبد الله 272\r\nميدان - 272\r\nيشتها 635 ، 636\r\nيعقوب ليث صفارى 83 ، 113 ، 416\r\nيعقوبى ، ابن واضح 253 ، 301 ، 530\r\nيغمايى ، حبيب 590\r\nيكصد و پنجاه سند تاريخى 612\r\nيك سال در ميان ايرانيان 190 ، 230 ، 231 ، 607 ، 766\r\nيلواج ، محمود 130\r\nينابيع الاسلام 513\r\nيوحنا ايلتون - التون\r\nيوسف بن بنحاس 459\r\nيوسفى ، غلامحسين 343\r\nيونان 37 ، 107\r\nيونگ 602 ، 603\r\n\r\n\r\n","description":"","footnote":"","page_name":" 880 ","page_number":888}
  ]