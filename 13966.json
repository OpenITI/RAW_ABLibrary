[
  {"content":"\r\n\r\nمنتخب\r\nنهج البلاغه\r\nترجمه و تلخيص و شعر از : احمد على بابائى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحق چاپ محفوظ است\r\nاين كتاب تحت شماره - 985 بمورخه 12 / 7 / 51 در كتابخانه ملى به ثبت رسيده است\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمقدمه\r\nآنچه كه تاكنون در كتابهاى مختلف مذهبى در بارهء على ابن ابي طالب ( ع ) امام اول ما شيعيان خوانده‌ايد ، بايد با بيانى استوار اعتراف نمايم كه حتى نيمى از صفات پسنديده و نيك آن حضرت بيان نشده است و هنوز هم كسى پى به مقام والاى آن ابر مرد جاودانى نبرده است .\r\nعلى بن ابي طالب ( ع ) ، پس از پيغمبر اكرم رسول خدا ( ص ) تنها مردى است كه توانسته از راه بشر دوستى و علم الهى خويش كتابى معجزه‌گر و پس از قرآن علمى بى پايان را به دنياى بشريت عطا فرمايد .\r\nنهج البلاغه تنها كتابى است كه راه خدا شناسى و انسانيت را بعموم مى آموزد و پند نامه‌ايست بس شگرف و دينى است بس استوار در راه اسلام شناسى و كتابى است هميشگى و جاويدان و ايمانى كه در آن نهفته است فناناپذير ، كه مى توان گفت الحق نويسنده‌اى نتوانسته هم تراز اين كتاب بزرگ فرمانى چنين پند آميز به جهان بشريت صادر كند كه در تمام مراحل و در همه كلمات پندى آشكارا نهفته و هيچ زيانى به كسى در هر شرايط دينى و اخلاقى و سنى نداشته باشد .\r\nعلى ( ع ) را نمى توان فردى عادى تلقى نمود چون آن جناب با آن روش بشر دوستى به قلوب اكثر مردم جهان در تمام گروه اديان از شيعه و اهل تسنن و كليمى و مسيحى و . . . راهى بس نكو يافته است اگر چه\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nدينهاى خارج از اسلام امامى را در دين خويش نمى يابند ولى على ( ع ) آن راد مرد بزرگ را شخصيتى در خور ستايش خوانده و با احترام خاصى از او نام مى برند ، و بايد گفت اوست نابغه‌اى از عالم بشريت و شايسته است در هر مقام نكو و سزاوار است بهر مرتبه و الا جز به مرتبه الهى و امامى است لايق ستايش اماميت كه مقام شامخ آن حضرت را نتوان در كسى جست و اين است على بن ابي طالب ( ع ) مرد جاويد تاريخ .\r\nما كه در اين كتاب مختصرى از نهج البلاغه و منتخبى از آن جاويد گفتار را جمع آورى كرده‌ايم ، به زحمت توانستيم يك نسخه عربى آن را كه بدون داشتن ترجمه و يكى از قديمى ترين نسخه‌هاست و نسخه‌اى ديگر خطى صحيح هم از « ابن ابى الحديد » بدست آورديم ، و چون قبلا اين كتاب بزرگ توسط ، مرحوم جواد فاضل و فيض الاسلام و چند تن ديگر از مترجمان خوب و با ذوق كشور ترجمه گشته و انتشار يافته است لذا بر آن شديم كه براى تلخيص و ترجمه نهج البلاغه بزبانى آشناتر ، زبان ادبيات شيرين پارسى يعنى شعر ترجمه نمائيم و در اين ترجمه كه بهر دو صورت ( نظم و نثر ) به چاپ رسيده است از روى نسخهء عربى آن بدون هيچ تغييرى در گفتار ترجمه نموده‌ايم .\r\nاميد است اين كتاب كه منتخبى از نهج البلاغه مى باشد مورد توجه شيعيان گرامى بخصوص جوانان مسلمان واقع گشته و پندى برايشان شود ، بابائى\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nعفو از خطاى پرهيزكاران\r\n بودست اگر خطائى از مرد عفيف * از صفحهء دل خطايش را ده تخفيف\r\nملجاء حصوران چو بدرگاه خداست * آنان نشوند نزد خداوند اسيف \r\nاقيلوا ذوى المروءات عثراتهم ( الى آخر ) بگذريد خطايى را كه از پارسايان و جوانمردان سرزد ، چون كه خطاى پارسايان آن قدر بزرگ نباشد كه بتوان گناه وى دانست و پرهيزگاران را خداوند عفو نمايد ، چونان كه در ترازوى عمل ، خيرشان بيش از شر و گناه آنها بوده است ، و كسى كه خطاى پارسايان و نيك مردان را ناديده بگيرد ( منظور از گناه كوچك و اشتباهات مى باشد ) خداوند او را ببخشد و چون گناهشان را بزرگ شمرد نزد خداوند سبحان خجل گردد و بدانيد خداوند دستگير جوانمردان است ، چنان كه از آنها كسى گمراه نگردد ، مگر نه آنكه دست يارى خداوند با آنهاست و ايشان را از هر خطائى باز داشته و از لغزش و گناهان بزرگ آگاهشان سازد و عمل صالح آنها بر آن شود تا از خطائى كه در پيش دارند باز مانده و راهشان نيك و درست باشد .\r\nپس : آنان كه پرهيزگارترند ، خطايشان به نسبت كمتر است و تو اى آگاه از روز حشر ، بگذر از خطايى كه پرهيزگارى مرتكب آن گشته چون لطف خداوندى هميشه شامل حال اوست و نزد خداوند افسرده نگردد و بهشت سراى آخرتش باشد .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\nكفر نعمت\r\n آنان كه سپاس حق ز نعمت گويند * كز شكر رهى سوى غنا مى پويند\r\nآنان كه كنند كفر نعمت هيهات * آزند چنان گرسنه نان مى جويند \r\nيا بن آدم اذا رأيت ربك سبحانه ( إلخ ) اى بشر هر زمان كه خداوند بزرگ نعمت را هم چنان به تو ارزانى داشته و عطا فرمايد و تو نافرمانى و كفران نعمت نمائى ، بدان كه عذابى سخت در پى توست هم چنان كه خود طلبيدى ، چون خداوند بر تو نعمت را ارزانى داشته و تو ناسپاسى نمودى و كفران نعمت موجب خشم الهى گردد كه هيچ وقت نعمت بر تو روى نياورد و روز بروز بر تو سخت تر شود اگر چه افزونى در آن يا بى لكن هيچ ثمره‌اى از آن نخواهى برد و بر آن كس لعنت خداوند رسد كه كفران نعمت كند و در روز رستخيز آتش دوزخ بدامانش سرايت خواهد كرد زيرا كسانى كه كفر نعمت كنند همانا ببزرگى خداوند ترديد داشته و بيكى از گناهان كبيره مرتكب خواهد شد كه نابخشودنى است و بر چنين گناهى كيفرى سخت واجب باشد .\r\nپس : آنان كه سپاس گويند خداى را كه بر آنها نعمت ارزانى داشته چون راهى سوى بى نيازى پيموده و از شكر نعمت روزى خويش را افزون نمايند و خداوند آنانرا كه كفر نعمت كنند به نانى سرگردان سازد و پيوسته از براى احتياجات خويش آرزومند گردند اگر چه در نزدشان مال فراوان باشد .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nبه ياد مرگ بودن\r\n اى جان نكند كه مرگ از ياد برى * هر دم نفسى كشى از آن با خبرى\r\nدر هر قدمت گذشته‌ها مى سپرى * يكدم تو شتاب مرگ را كن نظرى \r\nنفس المرء خطاء الى اجله ( إلخ ) نفس كشيدن چون قدمى است بسوى مرگ شتابيدن ، پس هر نفسى كه فرو برى و برون آورى قدمى پيش گذارده‌اى بسوى مرگ و به تدريج خود را به كام مرگ نزديك نموده و چون قدمى كه بسوى مقصد مى نهى و پس از طى مسافتى به آن مى رسى ، نيز عمر خويش را بدنبال نهاده و اندر پى مرگ مى روى و هيچ كس نيست كه جاويد بماند و بايد دانست كه به ياد مرگ بودن خود نوعى خود شناسى باشد و گفته شد كه خود شناسى همان خدا شناسى است و خدا شناسى از ايمان راسخ و دينى محكم سرچشمه مى گيرد كه مؤمن و پارسا همه حال به ياد خداوند و نيستى خويش مى انديشد و هر كس كه به ياد مرگ باشد به ياد كرده‌هاى خويش نيز خواهد بود و هدايت شود به راه حقيقت و راستى كه نكوكاران در همه حال چنين بوده و خواهند بود ، پس : اى دوست مرگ را از ياد مبر آيا هر نفسى كه مى كشى خبرى از آن دارى كه قدمى پيش نهاده و گذشته‌هاى خود سپرده‌اى و به مرگ نزديك گشته‌اى ، تو در اين حال بايد نظرى بيافكنى شتاب مرگ را بسوى خويش ،\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nعفو و گذشت بر دشمن\r\n يا بى تو اگر بدشمن جانت دست * كارى بودت نكوترينش عفو است\r\nآن سان كه در آخرت خدايت بخشد * بخشد چون خدايش آنكه از خشم نشست \r\nاذا قدرت على عدوك فاجعل ( إلخ ) آن گاه كه بدشمنت دست يافتى و در بند توست سزاوار بخشش و گرم تو باشد چنان كه خداوند در آخرت مى بخشد و كسانى كه از خشم فرو نشينند خداوند آنانرا از آتش جهنم برهاند ، نيز در دو حال از معثيت رسته است ، اول آنكه دشمنش را بخشيده و صفات الهى را بمقياس عقل سنجيده و از گناه كسى در گذشته و قتلى بوقوع نپيوسته يا عدو و دشمنى از قلب خويش دور گردانيده كه خلق نيك خويش را نمايان ساخته و دوستى بر دوستانش افزوده ، دوم آنكه از خشم فرو نشسته و از خشم دشمن و انتقام و دشمنى رهانيده و از راهى بد فرجام جان خويش را برى نموده است .\r\nپس : آنان كه بر دشمنان خويش دست يابند ، بخشش و گذشت ايشان همان شكر و سپاس بر توانايى خويش بوده و خداوند نيز بر اين گروه رحمت نموده و آنها را از صفات نيكويى كه دارند از آتش دوزخ برهاند .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nدل و زبان\r\n عاقل كه زبان به پشت دل كرده نهان * ابله چو كند نهان دلش پشت زبان\r\nاى دوست بيا زبان نما پير و عقل * نى آنكه ز بعد گفته انديشى بر آن \r\nلسان العاقل وراء قلبه ( إلخ ) خردمندان و دانايان هميشه و در همه حال زبان به پشت دل نگه دارند و بيهوده سخن نگويند ، و نادان و ابله دل را پشت زبان خويش دارد كه نسنجيده و بدون راى صحيح در هر جمعى سخن گويد و خويش را نشان داده بشناساند . چنان كه دانايان هر دم دهان نگشوده و سخن آغاز نكنند ، مگر پس از انديشه و صلاح دانستن و زبان را پيرو عقل و دل خويش نمايند ، چنان كه نادان دل و عقلش پيرو زبانش باشد و بعد گفتار هاى بى انديشه بر آن نگرد اگر چه از روى احمقى باشد بر خود او قبول آيد .\r\nپس : خردمندان زبان خويش را پشت دل پنهان نمايند و ابلهان دل را پشت زبان نگه مى دارند ، تو نيز چون خردمندان زبان خويش را پيرو عقل نما و سنجيده بگوى نه چون ابله‌اى كه پس از راندن سخن بيانديشى كه ديگر كار گذشته است و خويشتن را شناسانده‌اى ،\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nنيكوئى\r\n آنان كه صفات و خوى نيكو دارند * يارش همه كس ، موافقش بسيارند\r\nمزدش بدهد خداى در هر دو جهان * و آنان كه موفقند نيكو كارند \r\nمن الاشجار خشب مثله اطل ( إلخ ) آنان كه چون درخت چوبى نرم داشته شاخه‌هاى او فراوان گردد ، بدان معنى كه اگر خلق و خوى نيك و انسانى داشتى بر آن شود كه يارانى موافق و نيكو و يكرنگ بر تو فراوان گشته و با پاكى طينت و خلوص نيت بر تو يارى كنند و مددكارت در همه حال باشند و نيز در آخرت خداوند تبارك و تعالى بر تو رحمت آورد چنان كه تو نيز بر خلايق محبت داشته و با قلبى پاك و مهربان زندگى نموده‌اى و هيچ كس از تو نرنجيده و نهراسيده است كه يكى از صفات نيك و پارسائى مردم دارى و سازگارى و نيكويى بر مردمان است و خداوند در همه حال او را دست گير است و از سقوط و بلا نجات بخشد .\r\nپس : آنان كه صفات نيكو و خوى نيك داشته باشند همه مردم با او يكرنگ بوده و خداوند بزرگ پاداش نيكويى او را در هر دو جهان خواهد داد و بدان كه اگر نيكوكار باشى در اين جهان موفق گردى و كارت بهبود شود و همه بر تو روى آورند و در آخرت نيز خداوند پاداش ترا خواهد داد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمحتاج ناكسان گشتن\r\n از خواستن حاجت خود نا اميد * سهل است گر آيدت دو صد بار پديد\r\nگر بسته شود روزنه‌هاى اميد * به ز ان كه برى دست تمنا به بذيد \r\nفوت الحاجت أهون ( إلخ ) آسان بود بر آنكه از حاجت خواستن خود نااميد گردد و بسيار مشكل است توقع از ناكس و كوته دست داشتن ، زيرا اگر خواسته‌ات را نتوانى و نااميد گردى جز اندوه چيزى ببار نياورد كه اندوه نيز بر طرف گردد ، مگر آنكه از ناكسى خواسته‌اى بشود و روا نگردد آن گاه هم ملال و اندوه ببار آورد و نيز موجب شرمندگى باشد كه هرگز پاك نگردد از خوى و خلق تو ، و تو اى دوست دست تمنا پيش هركس دراز مكن هر چند كه تمام آرزو و اميال تو به آن بستگى داشته و از آن نيز بهدف برسى ، زيرا نه آنكه حاجتت بر آورده نگردد بلكه منتى بر تو گذارد و هميشه شرمنده از خواسته‌ات خواهى بود ، پس : اگر از خواستن حاجت خود نااميد شوى بسيار آسان مىباشد اگر چه صدها بار تكرار گردد و چون درهاى اميدت بسته شود و هيچ مددى بر خويش جز خداى يكتا نيابى بهتر از آن است كه دست تمنا پيش هر نامرد و كوته دست و ناكس دراز كنى و خويشتن را عمرى خجل از كرده‌ات سازى .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nاطاعت از فرمان خدا\r\n مى باش مطيع امر خالق اى جان * هيهات به حشر مردم نا فرمان\r\nشرمنده ز حقند و گرفتار سقر * آنان كه ندارند به گوش از قرآن \r\nلا يقيم امر الله سبحانه ( إلخ ) فرمان الهى را اجرا نكرده و در گوش نمى گيرند آن دوزخيانى كه در پى عيش جهانى رفته و دل بر دنياى مكار داده‌اند ، مگر كسانى كه در پى آز و طمع نرفته و خويش را از بند شيطنت اين جهان پر كذب وارهانيده‌اند و همين عده كه بفرمان خداوند بزرگ تبارك و تعالى گوش فرا داشته و مطيع اوامرش باشند دورند از آتش دوزخ و خشم الهى و در بهشت جائى براى خود و توشه‌اى از رحمت الهى بهر خويش اندوخته‌اند ، و آن كافرى كه سركش و نافرمان باشد خشم خداوند متعال را بر خود افزون گردانيده و فريب اين جهان را خورده است . مگر نه آنكه جهان و نعماتش براى همگان است نيز طمع آن بر مدار كه اگر تنها بهر تو بود جاويدان بودى .\r\nپس ، امر خالق يكتا را به گوش گيريد ، كه اى واى به روز جزاى آن كسى كه نافرمان باشد چنان شرمنده از خداوند گردد و آتش جهنم بر او سرايت كند و مكافات سخت بيند همانا كه پندى از قرآن اين فرمان الهى را به گوش نگرفته است .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nهوى نفس\r\n بى تابى مكن به آنچه بايد ترسى * چون خواسته‌هاى نفس باشد هوسى\r\nاميال همان نيازمندى باشد * نارفته پى هوس غنى گشت بسى \r\nاشرف الغنى ، ترك المنى ، ( إلخ ) بالاترين بى نيازى و برترين توانگرى آن است كه هيچ نبايد بدنبال آرزو و اميال دست نيافتنى رفت زيرا از آرزو نيازمندى و خواستن بوجود مى آيد و خواستن بدون ارادهء خداوند سر پيچى از فرمان الهى بوده و موجب خشم خداوند گردد و نيز خواستن نداشتن است ، پس فقير است آنكه خواسته‌هايش بيش از حد باشد و همانا آنچه دارد نمى تواند از آن بهره برد و هميشه چون مستمندان بدنبال اميال خويش چه از مال دنيا و چه از مقام و چه از شهوات هيچ وقت نمى تواند بهدف خويش برسد و توقعات پايان پذير نيست مگر آنكه مرگ سر رسد و بخواسته‌هاى نفسانى پايان بخشد .\r\nپس : بى تابى كردن بر آنچه كه بايد نرسيد بيهوده است و خواسته‌هاى نفس اماره چون هوسى بيش نيست و كسانى كه آرزوهاى دور و دراز و دست نيافتنى دارند نيازمنداند و محتاج ، و آنان كه بدنبال خواسته‌ها و آرزوهاى نفس نمى روند بى نيازند و غنى تر از آنها هرگز كسى نتواند بود .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nرفتار نيك\r\n با اهل جهان نكو نما رفتارت * تا چون كه شود دشمن تو غمخوارت\r\nكز بعد تو باشند بسى گريانت * در زندگيت غير و موافق يارت \r\nخالطوا الناس مخالطة ان متم ( إلخ ) نيك رفتار هميشه موافق بسيار دارد و همه خواهان معاشرت و دوستى با او مى باشند و چون اين جهان را بدرود گويد خواهانش از ته دل در مرگش اشك خواهند ريخت و رحمت خداى را بر او طلبند كه بسيار مؤثر بوده و عفو خداوند بر آنكه زندگان رحمتش را از خداوند طلبند خواهد رسيد كه ذكر خير حامى نيك رفتاران در آن جهان است و روان او شاد گردد و نزديكى به خداوند را ممكن سازد .\r\nپس : با مردم چنان رفتار نمائيد كه اگر با خلق و خوى نيك و پسنديده از جهان رفتيد بر مزارتان بگريند و چون زنده هستيد خواهان معاشرت با شما باشند و همگان بر شما روى آورند و چنان اعتبار و آبرو بين مردم خواهيد داشت كه تمام گفتار و رفتار شما بر همه خوش آيند گردد و اگر اشتباهى و خطائى مرتكب شديد در گذرند و به حساب رفتار نيك شما گذاشته مىشود و هرگز خطاهاى ندانسته از نيك رفتاران و پارسايان و جوانمردان ديده نخواهد شد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nقناعت\r\n آنان كه قناعت به خود آموخته‌اند * از بهر دو فرداى خود اندوخته‌اند\r\nسديست كه بر نياز فردا بستند * ناريست كه احتياج را سوخته‌اند \r\nالقناعة مال لا ينفد ، ( إلخ ) قناعت ثروت و دارائى است كه بفنا كشيده نشود و نابود نگردد ، چون قناعت يعنى بى نيازى از آنچه اندوخته و يا به باز پسين گذاشته و آنان كه قناعت كنند گرفتار احتياج نگردند و بى نياز است آنكه آنچه را در قناعت سپرده و همان بى نيازى ابدى گردد و چنان را ماند كه بر روى بى چيزى و ندارى سدى بسته كه هرگز نياز بر او آسيب نرساند ، نيز بايد دانست كه قناعت نه تنها جمع نمودن است بلكه فقط اصراف ننمايد قناعت گر و آنچه احتياج دارد بيش از آن حيف نكند تا جمع آيد از آنچه كه روز ديگر بر آن نيازمند خواهد شد و خردمندان هميشه بفكر آينده خويش خواهند بود و از نعماتى كه بر او ارزانى گردد اندكش را نگه دارد .\r\nپس : آنان كه بخويشتن قناعت را آموخته و عادت داده‌اند و براى چند روز زندگى اندوخته‌اى گذارده‌اند ، چون سدى ساختند كه راه نياز بسته گشته و آتشى بر افروخته‌اند كه احتياج و بى چيزى را بسوزانند .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nشتاب و زيان به ديگران\r\n از آنچه كه ديگران برنجند مگوى * در راه زيان بمردم دهر مپوى\r\nبى رأى شتاب كردنت جايز نيست * آزردن دل بود چنين سود مجوى \r\nمن أسرع الى الناس بما يكرهون ( إلخ ) شتاب ميكنند كسانى كه بر آنچه مردم از آن مى رنجند و اين عده نادانند و گمراه كه چيزى نمى دانند و همانا بى انديشه سخن گويند و بى رأى و انديشه و تفكر ، به تعجيل ، خويشتن را بر مى انگيزند و به هيچ عنوان زيانى را كه به ديگران مى رسانند توجه ندارند و كارى كه قبول اجتماع نبوده انجام دهند ، نيز آنها دل مردم را از اين حركات زشت و ناپسند و از بيان و گفته خويش خواهند شكست و چون دلى شكسته شود موجب غضب و خشم خداى يكتا گردد و در روز حشر آتش دوزخ بر او امان ندهد و بدامانش سرايت كند .\r\nپس : مگوى سخنى را كه ديگران از آن سخن مى رنجند و مپوى راهى را كه ديگران از آن زيان بينند و نيز شتاب كردن بى انديشه جايز نبوده و دل آزردن است ، چنان كه دل آزردن گناهيست بزرگ و تو اى خردمند اگر سودى از راه آزردن ديگران در پيش دارى از چنين سود بگذر چنان كه خردمندان از نادرستى و شر و گناه دورى جويند .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nسخن و زبان\r\n ديويست زبان در دهنت بر زنجير * چون باز كنى دهان زنجير بگير\r\nبيهوده سخن اگر كه آغاز كنى * ديوش به درد ترا به سختى و عسير \r\nاللسان سبع ان خلى عنه غفر ، ( إلخ ) زبان را چون درنده‌اى پنداريد كه نبايد رهايش كرد چون رها گردد خويشتن را به درد و زهر در وجود رهانيدش ريزد ، نيز زبان را نگهداريد در وقت صحبت چنان كه با انديشه سخن بگوئيد كه رام گردد اين درنده ديوسان ، و بجا سخن گفتن همانا كه از زهرش در امان بودن چون اگر سخن گفته شود همانا كه درنده رها گشته و گوينده پشيمان گردد كه سودى نبخشد و سخن باز نگشته آن وقت است كه اگر سخن بى جا باشد گوينده افسوس خورد و پشيمان گردد و عاقل و خردمند هميشه در گفتن هر سخن در هر مكان صبر كنند و سنجيده بگويد و بيش بشنوند كه سودش بيشتر از گفتن و ندانستن است و تو اى مؤمن بكوش تا اين درنده را مهار سازى و بتسلط خويش در آورى .\r\nپس : زبان ديوى باشد در دهن بزنجير بسته كه دهان را اگر باز نمايى زنجير را بايد بگيرى تا اين ديو تو را ندرد ( از بيهوده‌گويى آبرويت نريزد ) و بيهوده سخن نگوئى كه ديو زبان زيان رساند و خودت را به درد چنان به سختى و دشوارى .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nپيروى احكام\r\n در گرسنگى روزه نگهدارى نيست * بيخوابى كشى نماز بگذارى نيست\r\nمؤمن چو كند پيروى از حكم خداى * آن نوع نماز و روزه اجبارى نيست \r\nكم من صائم ليس له من صيامه ( إلخ ) هستند بسيارى از مردم كه روزه نگه مى دارند و از روزه اجرى جز گرسنگى و تشنگى نمى گيرند و هستند بسيارى از مردم كه به نماز مى ايستند و سودشان در نماز جز بيخوابى و زحمت بر خويش چيز ديگرى عايدشان نمى شود ، و بهتر است خواب رندانى كه روزه نگرفته و بعبادت كذبى نايستاده‌اند ، نيز مؤمن كسى باشد كه احكام و فرمان الهى را طبق دستور قرآن پيروى كند و عمل نمايد ، چنان كه اجر عمل نيك را كه اطاعت از احكام دين است خواهد برد و مثال عده‌اى كه به - عبادت كذبى ايستاده و خواهان پاداش از خداوند مى باشند در صورتى كه نماز و روزه و تمام اوامر الهى را اگر انجام دهند نبايد منتظر پاداش باشند زيرا آن عده كه مزد عبادت خواهند دروغ است عبادتشان و مورد قبول خداوند نيفتد .\r\nپس : در گرسنگى ماندن و روزه داشتن و همچنين بيخوابى كشيدن و نماز گذاردن از براى پاداش عمل بيهوده است ، و مؤمن آن عده باشند كه پيروى از حكم الهى نمايند و خواهان اجر از خداوند نباشند زيرا خداوند خود بينا و شنواست و تمام اعمال انسانى را خواهد ديد و كسى را مجبور بعبادت و نماز و روزه ننموده است .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nدانائى ، ادب ، مشورت\r\n بهتر نبود غنائى از دانائى * برتر ز ادب ارثى نشد پيدائى\r\nاز مشورت استوارتر نيست ستون * در زندگى با سه اصل كن آقائى \r\nلا غنى كالعقل و لا فقر كالجهل ( إلخ ) بى نيازى مانند دانائى نباشد چنان كه دانائى سعادت را آموخته و انسان موفق گردد و بينوايى مانند نادانى نيست كه بى عقلى بر آن شود از دست رود بهترين ها و سعادت و نيازمند گردد ، پس عقل و خرد بى نيازى است ، نيز هيچ ارثى چون ادب نباشد زيرا ادب از نابكارى و زشت رفتارى باز مى دارد انسان را و بلند نمايد از لغزش و هميشه با ادب را تحسين گويند و بر گذشتگان او رحمت خداى را طلب كنند كه چنين با ادبى را بجهان و مردم تحويل داده است و نيز از مشورت پايه‌اى استوارتر براى زندگى بهتر و دانستن بيشتر نخواهد بود زيرا عاقل هميشه با مشورت به كار هاى درست و نيك پيش رفته و موفق گردد و در زندگى هيچوقت به بن - بست نخواهد رسيد و ستون زندگى او هميشه استوار خواهد بود .\r\nپس : نيست ثروتى چون دانائى كه دانا بى نياز است از آنچه كه نادان نياز دارد و دانا با انديشه درست آن را بدست آورد و نيست ارثى برتر از ادب زيرا ادب سرمايه باطنى يك انسان است و هميشه اين ارث را تحسين كنند و ستونى پايدارتر و استوارتر از مشورت نخواهد بود كه مشورت با بزرگان بر آن شود كه در زندگى هيچ اشتباهى نكند و موفق است آنكه اين سه خصلت را دارا باشد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nسازگارى با مردم\r\n نيكوست اگر دلى ز خود شاد كنى * دل ها كه بغم فسرده آزاد كنى\r\nمردم به تو روى آورند اى عاقل * زين راى ز فرداى خودت ياد كنى \r\nقلوب الرجال وحشية فمن ( إلخ ) دل هاى مردم رمنده است و چون وحشى از عموم مى هراسد و با هم انس نگرفته‌اند ، و آنان كه دل مردم را بدست آورند ، دل ها رام گشته به او روى مياورند و خداى بزرگ هم او را در آخرت مورد عفو قرار دهد زيرا آن كس كه با مردمان مهربان باشد و دل بدست آورد بيرحم و ظالم نبوده و كسى از او نرنجد و لعنش نكند و خداوند بارها در قرآن فرموده كه دل بدست آوردن درهاى بهشت را گشودن است و تو اى مؤمن بكوش تا دلى از خويش شاد نمايى و ميازار كسى را كه فرداى قيامت خداوند متعال از گناهان تو در گذرد و بر تو امان دهد و چون مؤمنان راهى بهشت گردى و اجر نيكى و سازگارى با مردم را ببرى .\r\nپس : نيكو و خوب است اگر كه دلى را از خويشتن شاد گردانى و آزاد كنى دلى را كه بغم افسرده است و نرنجانى مردم را و تو همان كه چنين كنى بدانكه مردمان بر تو روى آورند و يارت گردند و در وقت موفقيت بر تو كمك نمايند و در همه حال ترا نيك خوانند كه از عمل نيك خود مردم دار بوده و با ايشان سازگارى نموده‌اى كه خداوند ترا دوست بدارد و چون بندگان پاك و عفيف بهشت سرايت گردد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nتظاهر بنيكى\r\n پنهان نبود خطائى از ديد خداى * گر نيك نموده‌اى به ظاهر منماى\r\nمردان نكو بصيرت خويش بهند * نيكيش نمودار شود هر دو سراى \r\nافضل الزهد اخفا الزهد ( إلخ ) بهترين پارسايان پنهان كنند اعمال نيكوى خويش را از ظاهر و به باطن مردى نكو مى باشند و صورت ظاهر نگويند و ننمايانند كه رفتارى نيك انجام داده‌اند ، چنان كه اعمالى نيك را به گفتن و نماياندن احتياجى نيست كه عموم بدانند زيرا با دانستن اين كه خويش را نشان داده‌اى از تو روى گردانند مگر نه آنكه خواهى خداوند از اعمال تو باخبر گردد بدان و آگاه باش كه خداوند متعال از كوچكترين حركت عصب بدستور مغزت اطلاع داشته و هر عمل زشت و ناپسند ، نيك و عفيفى را خواهد ديد و به حساب خواهد آورد ، نيز پارسايانى كه در پنهانى اعمال نيكى انجام دهند بهترين پارسايانند و هم چنان خداوند سرافرازشان نمايد در هر دو جهان ، كه در دنيا پارسا و حصورند در چشم مردمان و در آخرت از عذاب وجدان خويش پاك و برى از آتش دوزخ .\r\nپس نيست هيچ خطا و نجابتى پنهان از نظر الهى چنان كه اگر نيكى نموده‌اى تظاهر بر آن مكن چون نيكوكاران درست و حقيقى به ظاهر ننمايانند اعمال نيك خويش را چنان كه مى دانند اجرشان را خداوند در هر دو سراى خواهد داد ، و تو اى مؤمن در هيچ عمل نيكى كه انجام مى دهى تظاهر مكن كه اجرش را نخواهى برد به آن اندازه پنهان بودن نيكى ات .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nفقير و غنى\r\n بر آنكه غنى بود چو غربت وطن است * بيچاره به شهر خويش غربت شدن است\r\nيارند بغربتش غنى را همه حال * مسكين به كسان وطنش بيثمن است \r\nالغنى فى الغربة وطن ، ( إلخ ) غنى و دارنده اگر در غربت بسر برد وطنش باشد و بيچيز و فقير در وطن خويش هم احساس غريبى كرده و برايش غربت است چون دارنده را در غربت همه يار و دوست ظاهرى بوده و نگذارند وى احساس غربت نمايد اگر چه او را يار واقعى نشوند اما در همان حال نيز بر او خوش گذرد و نداند كه در آن ملك بيكس است ، و بيچيز و فقير در موطن خويش نيز بر اثر بى اعتنايى نزديكان و ياران چنان در غربت بسر ، مى برد هم چنان كه در ديار خويش كسى او را توجه نداشته اقوام و خويشان نيز به علت ندارى از او دورى جويند و چون خود را بيكس يابد ، گويى در غربت بسر مى برد و زندگى بر او تلخ شود و در همه جا خويشتن را سرزنش نمايد و از وجود خود گريزان گردد .\r\nپس : آنان كه غنى باشند در غربت نيز چون وطن بگذرانند و بيچارگان در وطن چون غربت بسر مى برند ، چنان كه يارى ميكنند دارنده را در همه حال و بر او دوست گردند دوستى ظاهرى و غربت بر او اثر نكند و بخوشى انجامد غربتش ، بلعكس مسكين را دوستان بى ارزش دانند و او را ترد كنند حتى اقوام وى نيز از او بگريزند و چنان است كه در وطن خويش نيز بر او غربت باشد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nخود شناسى\r\n آنان كه ندانند ز خود قدر و مقام * يك عده فنا عده ديگر گم نام\r\nنابود شود پا ز گليم افزونتر * گمنام شود تنبل و هيچ است مدام \r\nهلك امر و لم يعرف قدرة ( إلخ ) به هلاكت و نابودى رسند آن عده كه قدر و منزلت خويش را نشناسند ، چنان كه از حد قدر خويش تجاوز كنند و خود را بزرگ شمارند و پاى از گليم شان درازتر بنهند سقوط نموده و حتى نابود و به صفر رسند كه ندانسته‌اند چه اندازه مقام و منزلت دارند و پست شوند آنان كه خود را به نيستى كشانند و از تنبلى به كارهاى پوچ و بى اساس دست زنند و كوركورانه راهى را پيمايند راكد و بى هدف باز مانند و به جائى نرسند و مدام در هيچ پى هست باشند كه سودشان ( اگر و شايد ) خواهد بود كه اين دو تيره هلاك و تباه گردند كه خويش را نشناخته و بيهوده و سرگردان از پى آنچه كه نيست مى دوند ، هميشه گمراه و تباه شوند .\r\nپس : كسانى كه قدر و منزلت خويش را ندانند دو دسته‌اند ، عده‌اى فنا و نابود و عده ديگر گم نام باشند ، كه نابود شوندگان پاى از گليم درازتر نهاده و پى خواسته‌هاى بى جاروند و گمنامان سست گام باشند در زندگى و خود را خوار شمارند و هميشه از هيچ شروع نمايند و به هيچ پايان .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nشكر نعمت\r\n بر نعمت و روزى گر كنى شكر خداى * و ز اندك آن برون نگردى از راى\r\nافزون بشود روزيت از شكر و سپاس * پس شكر خدا ز بهر روزيت نماى \r\nاذا وصلت اليكم اطراف النعم « إلخ » هر گاه نمونه‌هاى نعمت ها بشما رسيد باز مانده آن را با اندك شكر دور نسازيد . پس اندكى از نعمت را شكر يزدان واجب است كه باعث افزونى نعمت گردد ، و بر كسانى كه كفران نعمت نمايند بر او سخت گردد فرداى قيامت و عذاب الهى و آتش دوزخ بر او امان ندهد ، و آنان كه شكر نعمات خداوند بزرگ را نمايند اگر چه اندك از نعمات بر او رسد روزى بر آنها افزوده گشته و باعث عفران خدا و بخشش از گناهان خويش مى باشد زيرا خداى تبارك و تعالى را شكر نموده و عظمت و امر او را دانسته است كه خالق يكتا هر چيز كه اراده كند بى شك سرى در اوست و هر كس را بفراخور حال خواهد داد چنان كه بهر اندازه را شكر بى شمار واجب .\r\nپس : اگر كسى بر نعمت و روزى رسيده شكر خداى را بجا بياورد و به راى خويش از اندك آن نيز راضى و در سپاس باشد ، خداوند بخاطر همان صبورى و سپاسش روزى بر او افزون گرداند و تو اى مؤمن بخاطر خود نيز شكر خداوند بزرگ را مى نمايى چنان كه بر فزونى روزى و نعمت كه بر تو رسيده سپاس گزار شده‌اى كه ديگر احتياج به خواستن نيست و همان رسيده را شكرى واجب آيد .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nبخيل و حسود\r\n بيچاره نباشد آنكه بى چيز بود * بدبخت مگو كه اندكش نيز بود\r\nبيچاره بود بخيل و بدبخت حسود * كاندوخته است و هم چنان هيز بود \r\nعجبت للبخيل يستعجل الفقر الذى منه هرب « إلخ » در شگفت باشم از آنكه بخيل شتابان به سوى تنگدستى مى رود ، در صورتى كه از فقر و تنگدستى گريزان است . همانا آنچه دارد از آن سودى نمى برد و به ياد داشتن ديگران حسد مى خورد ، نيز تهى دست باشد چنان كه از داشته خود سودى نمى تواند برد و چون توانگرى از دست مىدهد اندوخته‌اش را در حسرت نشيند ، اين گروه از عقل معيوب بوده و دانا نباشند و ديوانگان را زر و سيم چون سنگ و خاك باشد كه حسود هر چه جمع آورد باز از داشتن ديگران در رنج است و همچنان توانگرى را ماند كه بدون وارث اندوخته خويش را از دست بداده و به آن جهان شتافته و در حشر از او حساب كشند آنچه را داشته كه اكنون ندارد .\r\nپس : بيچاره آن كس نيست كه از مال دنيا ندارد و هم چنان بدبخت او نيست كه باندك زندگى مىكند ، آن كس بدبخت و بيچاره است كه بخيل و حسود باشد چنان كه هر چه دارد نمى بيند و به طمع مال ديگران نشسته و چشم هيز دوخته است .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nكردار نيك\r\n لذت كه بانى گذرد لذت نيست * رنجى كه نگو ثمر دهد ذلت نيست\r\nپاداش نكو بود در اعمال درست * اعمال پليد داشتن عزت نيست \r\nشنان ما بين عملين ، ( إلخ ) چقدر تفاوت دارد بين دو عمل و كردار نيك و بد ، عملى كه لذت و خوشى آن پايان يافته و زيان و كيفر آن بر جاى ماند ، علمى كه رنج آن بگذرد و پاداش و اجرش كه لذت ذاتى است باقى بماند ، پس نافرمانى و عمل زشت و كارهاى شيطانى دنيا طلبى خوشى و لذايذ زود گذر باشد كه كيفرى سخت و خشم الهى و آتش دوزخ به دنبال دارد و متضاد عمل نيك است ، هم چنان كه اعمال نيك و كردار انسانيت هر چند رنجى را ماند ليكن عاقبت بر او رسد پاداش نكوئى و شاد گردد از عمل نيكش و اگر چنانچه جبران نشود نكويى اش قلب نكوكار آرام است و روحش از اين كردار نيك در آرامش باشد .\r\nپس : لذايذى كه زودگذر باشد بشمار نيايد و مشقت و رنجى كه همان هموار نمودن راه درستى است و ثمره‌اش نيك و خوش آيند باشد ذلت نتوان گفت كه بايد هر مسلمان بداند پاداش و اجر نكو كار از رحمت الهى خواهد رسيد و از ديد پروردگار بدور نباشد و اعمال پليد داشتن را نتوان با شرف و مقام و عزت دانست .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nدنيا طلبى\r\n ماراست جهان بظاهرش نرم و لطيف * پنهان بودش ز هر چه در جوف كثيف\r\nهرگز نخورد فريب آن مرد عفيف * آگه بود از نهان دنياى ظريف \r\nمثل الدنيا كمثل الحية لين « إلخ » حكايت دنيا چون حكايت مار باشد كه نرم است اگر دست بر آن كشى و نشان دهنده ظاهر اوست ، چنان كه در اندرونش زهريست بس كشنده كه نشانه طينت او باشد و نادانان فريب خورند و بر ظاهر نگرند و چنان به طرف آن مى روند و خواهان لطافت و زيباييهاى دنيا گشته‌اند چنان كه دانا و خردمند همانا بپايان آن مى نگرد و از آن دورى مى جويد و فريب ظاهر زيبا و لطيف آن را نخورد كه ميداند در طينت آن چيست نيز اى مؤمن تو خواهان مباش جهانى را كه فنا سازد ترا و اگر خواهان لطافت و زيبائى آن شدى نادانى و از عواقب خوفناك آن بى خبرى و چون دورى جستى از مكر شيطان رسته‌اى و خدايت رحمت كند و همانا ايمان تو راسخ بوده و آلوده در خطاى گمراهى نگشته‌اى و خواهان نبودى دو روز دنيا را و طلب ننمودى آنچه در اوست .\r\nپس : همان مار باشد دنيا كه نرم و لطيف است ظاهرش كه در پنهان و اندرون زهرى كشنده دارد و مردان خدا هرگز فريب نخورند بر لطافت او و آگاه باشند از نهان اين دنيا كه ابليس دامى گسترده است از براى مؤمنان تا آنها را از راه دنيا طلبى بى دين نمايد و گمراه گرداند و بسوى خويش در ميان دوزخ بكشاند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nنگفتن راز\r\n با كس تو مگو نگفتنى رازت را * پنهان شدنى ز گفتنى هست جدا\r\nويرانى ببار آورد گفتن راز * پس گفتن اسرار نهان نيست روا \r\nمن كتم سره كانت ، ( إلخ ) كسانى كه پنهان نمايند اسرار و راز پنهان شدنى خويش را بخير و صلاح آنهاست و بنفع و خير آنها خواهد بود كه راز پنهان داشته و به كسى آشكار نكنند ، چنان كه آشكار نمودن راز موجب سقوط كشته و نابود شود كسى كه اسرارش را عيان دارد البته اسرارى كه بايد پنهان نماند و گفته نشود نيز هر رازى گفتنى نيست كه موجب ويرانى شود و خرد - مندان اسرار نگفتنى خويش را هرگز بيان ندارند و عيان ننمايند كه مى دانند موجب ويرانى و سقوط است و آن كسى كه راز خويش را نگويد خير و صلاح خويش را خواهان است و از نيستى و سقوط بيم دارد كه خداوند هميشه بر او مدد آورده و از لغزش بلند نمايد و آبرويش را نريزد و رسوايش ننمايد .\r\nپس : راز نگفتنى خويش را با كسى در ميان مگذار و فاش ننما كه پنهان شدنى با گفتنى عملى متفاوت دارند ، چنان كه ويرانى و نابودى به بار مى آورد و راز پنهان شدنى را گفتن و روا نباشد خردمندى كه خود را رسوا نمايد و تباه گردد ، گفتن اسرار نهانش و تو نيز اى مؤمن در وقت فاش نمودن اسرار نهانت تحمل كن و عواقب آن را در نظر بگير .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nبخشش\r\n درخواست نشد گر كرمى بنمائى * از اجر دو چندان و را دارائى\r\nبخشش چه اگر طلب شود هم نيكست * ناخواسته گر كرم كنى آقائى \r\nالسخاء ما كان ابتداء ( إلخ ) بخشش آنست كه بيدرخواست باشد بدان معنى كه از او در - خواست نگشته و كسى طلب كرم ننمايد و خود نيكوكار با راى و انديشه خردمندانه و پارسائى خود درك نمايد كه كسى را احتياجى است و خواهان كرم چنين شخصى نزد خداى اجرى به سزا دارد و مؤمن واقعى بوده و خداوند بزرگ تبارك و تعالى او را رحمت كند ، چنان كه امكان دارد از روى درخواست بخشش شده و خواهان را شرمندگى پديد آيد در اين مواقع نيز جاى سرزنش نيست و باز نزد خداى بزرگ مقامى شايسته بخشنده باشد نه به آن حد كه بدون درخواست از او كرمى صورت گرفته است و نيكوكاران واقعى كسانى باشند كه بخشش نمايند بدون آنكه از آنها درخواستى شده باشد ( البته در جايى كه خواهان از درخواست نمودن شرمنده مى گردد ) .\r\nپس : بخشندگى و كرم تو اگر كه بدرخواست و طلب نباشد ، پاداش دهنده را كه خداى بزرگ و صاحب كرم است بر تو كمى نگرداند اجرش را در روز جزا ، و بخشش تو اگر نيز از راه درخواست باشد باز نكو افتد و سزاوار اجر الهى و عفو از گناه البته نه به آن حدى كه بيدرخواست كرم نموده‌اى .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nمرگ\r\n اى آنكه روانه سوى اميال شدى * با هر قدمت راهى اقبال شدى\r\nغافل مشو از مرگ كه در هر قدمت * نزديك شود همان كه دنبال شدى \r\nمن جرى فى عنان امله عشر باجله ( إلخ ) هر كسى كه بدنبال اميال و آرزوى خود شتاب كند اجلش پيش از آرزويش به او خواهد رسيد و لغزشى است كه خود انتخاب نموده و بسرعت در پى آن مى شتابد ، چنان كه مرگ در همان اوائل زندگى او به روى چشم انسان قرار دارد كه هر آنى ممكن است فنا گرداند زندگى را بر شخص و نيكو كاران و پارسايان كه بدنبال اميال و آرزوهاى دور و دراز خود نمى شتابند و جهان را آن قدر ارزش نداده بفكر عبادتند سعادت آن سراى را خواهان بوده و مى دانند كه بر هر قدمشان مرگ نهفته است و همين امر سبب شود كه به ياد خدا بوده و كمتر بدنبال اميال دور و دراز خود روند .\r\nپس : آنان كه سراسيمه بدنبال آرزوى خود مى روند و توقعشان بيش از حد دسترس آنها است مردمانى حق نشناس و از خدا بى خبرند و از هر قدمى كه بر مى دارند تا بآرزويى نايل آيند مرگ بر آنها نزديكتر مىشود كه نابودى و فنا و بى خبرى از خدا وجودش را احاطه كرده است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nتشخيص\r\n هر زشتى كه اندر خور احوال تو نيست * بر كس مطلب كه ميل وى با تو يكيست\r\nخواهان نكوئى بنما نيك بخلق * بد بهر همه نكو براى خود چيست \r\nيا بنى ، اجعل نفسك ميزانا ( إلخ ) اى پسرك من ، خود را چون ترازو قرار بده ، و آنچه بر ديگرى روا دارى به خود بپسند و هر بد را كه از خود ميرانى به ديگران نيز مخواه و اگر ستم و تعدى بر خويش نخواهى از براى ديگران نيز مخواه و به - ديگران ستم روا مدار و تو اى پسر همچون كه دوست دارى نيكى به - خود شود به ديگران نيكى كن ، و زشت را چون به خود قبول ندارى و نخواهى از بهر ديگران خواستار مباش و از هر چه كه خوشنود مى - شوى و خواهانى كه خوشنودت گردانند ديگران را خوشنود گردان و از براى ديگران شادى بطلب ، و چون چنين كنى همه به تو روى آورده و هر عمل نيك را سزاوارت دانند و بر تو نيكوئى كنند و شر را از تو دور دارند و ترا از پليدى و راه شيطانى آگاه سازند و همانطور كه جهان و جهانيان بر تو روى آورند خداوند نيز ترا دوست بدارد و از آتش دوزخ برى خواهى بود .\r\nپس : هر زشتى و بدى را كه در خور و شايسته خود نمى دانى به - ديگران نيز مطلب كه آنچه به خود بد مى دانى ديگران نيز بر خويشتن نخواهند و هر نكو و نيكى كه بر خود روا مى دانى بر ديگران نيز خواهان باش كه خواهند همه آنچه را كه بر خود مى خواهى .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nقلب پرهيزگار\r\n از اهل جهان است به ظاهر نيكو * در پرده نگه به آخرت دارد رو\r\nچون ترس وى از خدا و از روز جزاست * زين روست كه در جهان فقط ظاهر او \r\nكانوا قوما من اهل الدنيا . . . « إلخ » هستند عده‌اى از اهل دنيا كه اين عده به دو دسته‌اند ، آن دسته از پارسايان و نيكوكارانى كه ظاهرا اهل دنيا بوده و در باطن از اهل آن نيستند بدان معنى كه در دنيا بوده و دل بر آن نبسته‌اند چنان كه انديشه و رأى خويش را به آخرت راهى داده و به ياد آن سراى هميشگى و ابدى مى باشند ، و مى ترسند از عذاب الهى در روز جزا و دورى ميكنند از شر ، و خود را به مكافات عمل ناشايست نزديك نگردانند ، گر چه با اهل زمان در جوشند و جسم خويش را اجتماعى نموده اما جان آنها هميشه به ياد آخرت در پرهيز است و خود را از كارهاى زشت و ناپسند برى داشته كه ميداند خداوند بزرگ آنها را از لغزش باز داشته و دور از اعمال شيطانى مى نمايد و آتش دوزخ را از آنها بدور گرداند .\r\nپس : نيكو و پارسا به ظاهر از اهل و مردمان جهان است ، كه در باطن خواهان آن نباشند و بترسند از جزايى كه خداوند متعال در روز رستخيز بر خطاكاران شايسته دانسته است و همين سبب گردد كه فقط ظاهرا اهل زمانه باشند و دل و روح آنها هميشه به ياد آخرت بوده و بستايش خداوند بزرگ مشغول باشند و پرهيز نمايند از خطاها و شر و ظلم زشتى .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nگذشت\r\n بخشش چو بر انتقام بودن نيكوست * كان عفو كننده را توان و نيروست\r\nبر آنكه گذشتش نبود نيست توان * از ضعف حسد بباطنش خصم و عدوست \r\nاولى الناس بالعفو اقدرهم على العقوبه ، ( إلخ ) شايسته‌ترين مردم به بخشودن و عفو تواناترين ايشان است ، و گذشت نشانه پيروزيست و شايسته‌تر است تا به كيفر رسانيدن ، چنان كه عفو نشانه قدرت است و ناتوانان را عفو و گذشتى نيست و قدرت جوانمردان در عفو است ، همان است كه زمانى گذشت كنند و قدرت خويش را بروز نمايند و ناتوان نمى تواند گذشت نمايد زيرا در وجودش قدرتى نيست قدرتى كه از پاكان و جوانمردان سر زند و چون از براى پيروزى راه انتقام را پيشه گرفته است خود را نمانانده كه بخيل است و قدرت ديگران را از روى حسد مى نگرد و خود درمانده است و كينه‌جو ، همان كينه‌اى كه از براى انتقام در دلش راه يافته و چنين كسان را پاكدل نتوان خواند و در نزد خداوند مسئول مى باشند و شرمنده شوند در روز جزا از آنكه كينه توز بوده‌اند .\r\nپس : بخشيدن و عفو نمودن بر انتقام بودن بهتر است چنان كه عفو كننده را توان و نيروى بخشش باشد و آنكه گذشت ندارد نيروى گذشت در او نيست و گر نه بتحمل هم كه مى شد گذشت مى كرد و از كينه جويى و بخالت كه در وجودش رخنه كرده است دورى مى جست .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nدوست خوب\r\n بر دوست يكرنگ سه خصلت باشد * يار تو ز جان بروز ذلت باشد\r\nاز اوست دفاع گر شود غيبت تو * ذكر تو نكو بمرك و علت باشد \r\nو يكون الصديق صديقا ( إلخ ) رفيق و دوست در واقع دوست نباشند مگر آنكه در سه وقت خصلت هاى نيك دوست يكرنگ و خوب است و در اين سه وقت رعايت كند دوستى و برادرى خويش را ، اول آنكه در رنج و گرفتاريت چنان گذشت داشته باشد كه حتى از جان خود نيز دريق ننمايد چه رسد بر ثروتش ، دوم آنكه در قفايت سخنى ناشايست را از تو دور گرداند چون ارتباط بر تو داشته و دوست خوب خواهان نباشد كسى از دوست خود غيبت نمايد ، سوم آنكه در مريضى و وفات تو ذكر خيرش باشد و به دعا يادت كند و چون اين سه خصلت در دوستى از دوستانتان بود اوست در واقع دوست خوب و يكرنگ و وفا كند به عهد دوستى خويش و چنين دوستى بهتر است از برادر و پدر .\r\nپس : بر دوستان يكرنگ سه خصلت است ، كه اول يار و مددكار تو در روز خوارى و ذلت و رنج باشد و حتى هستى نهد ، در مرحله دوم از دل و جان دفاع كند اگر در غيبت تو از تو بدگوئى و ناسپاسى شود و نيز نيكى تو را گويا شوند در هر مكان و بذكر خيرت در مرگ و مصيبت و مريضى باشند .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nاصراف ، خسيسى\r\n اصراف كند ترا تهى دست و فقير * و ز راه خسيسى زندگى سخت مگير\r\nخواهان شده‌اى اگر كه آسوده بزى * مى باش ميانه‌رو نه بالا و نه زير \r\nما عال امرو اقتصد ، ( إلخ ) آنان كه در زندگى خويش ميانه روى و اندازه نگهداشتن را پيشه نمايند هرگز تنگدست و درمانده نگردند ، زيرا كسانى كه بر خويش سخت گيرند زندگى به مرور بر آنها سخت گردد و به خساست گرايند و اندك اندك به تنگدستى افتند هر چند كه دارا بوده و بر آنها مال بسيار فراهم آيد چنانچه بارها گفته شده از جمع آورى بيهوده ( خسيسى ) بخل و طمع و حسادت بر ديگران و سرپيچى از اوامر الهى و ظلم پديد آيد و خردمندان زندگى را چنان كه بايد به خويش سخت نگيرند و نيز نه بسيار اصراف نما كه به تنگدستى افتى و در وقت تهى دستى از پى چيزى جان سپارى زيرا صراف همان كفر نعمت است و كفر نعمت يكى از گناهان كبيره محسوب مى گردد و تو اى مؤمن اندازه بدان و ميانه روى پيشه گير كه ترا به حسرت زندگى نمودن و از تنگدست شدن حفظ كند .\r\nپس : اصراف انسان را به تهى دستى و فقر رهنمون بوده و خساست نيز به سختى و به حسرت زندگى نمودن را ببار آورد ، و خوش آن كس كه ميانه‌روى پيشه‌اش بوده و نيز اگر خواهان آسايش زندگى هستى همان ميانه روى را پيشه‌ات ساز و از سخت گرفتن به خويش يعنى خساست و بلعكس اصراف را از خود دور نما تا در زندگى موفق گردى و از آسايش كامل برخوردار باشى .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nروزى\r\n روزى تو بر حد نيازت برسد * تقسيم شود چنان ، ترازت برسد\r\nچون خواسته‌اى و برك سازت نرسد * باشد بدليلى هم كه بازت برسد \r\nتنزل الممونة على قدر المؤنة ( إلخ ) روزى هر كسى به اندازه نياز او خواهد رسيد چون خداوند متعال در تقسيم خويش آن قدر عادلانه رفتار نموده و بدون هيچ كم و كاستى تقسيم مى نمايد كه بشر در تصورش هم نتواند باشد ، و اگر خواست كسى بيش از اندازه‌اى باشد كه بر او رسيد پس دليلى در امر الهى است كه سبب و دليلش را كسى نتواند گفت و حتى نيست كسى كه تصور چنين دليل را بفكر خويش براند و يا بر آن بتواند بيانديشد و درك نمايد ، فقط كافيست كه بداند خداى بزرگ روزى دهنده است و خود او نيز بدليلى مى رساند و بدليلى كم و كاست يا افزون مى نمايد و هيچ بنده‌اى حتى نمى تواند تغييرى در آن پديد آورد چنان كه كارى را در آن روز به انسان واگذار شده و خود ندانسته بيش از حد تصورش كار مىكند و مزد دريافت مى دارد به همان اندازه نيز روزيش را خداى بدهد .\r\nپس : روزى هر كس به اندازه نيازش خواهد رسيد و چنان تقسيم شده كه حد ميزان نيازت مى برى و اگر چنانچه بر خواسته‌ات كم و كاست بود يعنى آنكه از اندازه روزى كه بر تو رسيد كم بدانى دليلى باشد كه بعقل نتوان سنجيد و همچون كه سر و رازى باشد غير قابل درك و انسان از حلش درمانده و نتواند پى برد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nخودخواهى ، دانائى\r\n برتر ز خرد نيست بسى ثروت و مال * كر عقل نكو ، توان شدن خوش اقبال\r\nخود خواهى بود بجان مثال خوره‌اى * كآورده بجان خويشتن مرد جهال \r\nلا آمال اعود من العقل ( إلخ ) هيچ ثروت و دارائى نيست كه با خرد و دانايى برابرى كند و هيچ تنهايى خوفناكتر از خود پسندى نيست . زيرا خرد و دانايى بر آن شود كه سعادت دو دنياى را در بر گيرى و در هر دو سراى نكو گشته و راه نيك پذيرى و در آخرت نيز مقامى بس و الا صاحب كردى ، بدين معنى كه عاقل و خردمند هميشه كار نيك انجام دهد چون دانا و عاقل است از كار زشت و راه بد دورى جويد و سبب پاك دامنى و عفيفى او گردد كه همين امر موجب شود عاقبتى نيك داشته و مردم نيز بخاطر خوى نيك و ، وى را با ديده احترام بنگرند ، دوم خود پسندى كه چون همه را از خويش رانده به همان دليل خود خواهى كه در وجودش خوره‌اى پديد آمده است و هر آن بر روحش آزار دهد و او را ديوانه‌وار مبهوت خويش سازد و از همه گريزان گردد .\r\nپس : بالاتر از عقل و خرد هيچ دارايى و ثروتى نيست چنانچه با عقل سالم مى توان اقبالى نيك داشت و آينده‌اى نكو يافت و بدتر از خود پسندى تنهايى اى وجود نخواهد داشت كه خود پسند خوره‌اى بجان افكنده و خود را با همان درد تباه گرداند .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nدنيا و آخرت\r\n عقبا و جهان چو دشمن يكدگرند * خواهان جهان ز آخرت بى خبرند\r\nآنان كه به آن سراى مى انديشند * بى اجر نباشند و جهان مى سپرند \r\nان الدنيا و الاخرة عدوان ( إلخ ) دنيا و آخرت چون دو دشمن متضاد مى باشند كه اگر به يكى از آنها دل بستى و انس گرفتى با ديگرى دشمن گشته‌اى و از او دورى مى جوئى چنان است كه دو درخت دور از هم كاشته‌ايد و از كنار اين درخت نزديك آن يكى مى رويد و همان است كه از اولى دور گشته به دومى نزديك مىشويد و تو نيز دنيا و آخرت را دو قطب مخالف بدان چون خاور و باختر كه اگر به باختر راهى شدى از خاور دور گردى و بالعكس نيز اگر به جهان دل بستى بر آخرت دشمنى و از آن سراى صرفنظر كردى و چنانچه اگر آن سراى را پذيرا شدى جهان هستى را نخواهى و پيوسته خود را به خداوند بزرگ نزديك كرده و از مؤمنان و پارسايانى كه خداوند تبارك و تعالى ترا يارى كند و از آتش دوزخ ترا برى دارد : پس دنيا و آخرت چون دو دشمن يكديگر باشند كه خواهان جهان از آخرت بى خبر است و آنان كه به آن سراى جهانى كه ابدى است و فناپذير نباشد بيانديشند پاداش نكو خواهند داشت كه جهانى سپرده و دل و راى به آن سراى راهى داده و خويش را از آتش دوزخ رهايى بخشيدند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nشكيبائى\r\n در عمر گر اندوه شود جانفرسا * بى تابى ممكن در اوست پاداش بسا\r\nبى تابى چنان تبه كند اجر شكيب * هرگز نرسد خواسته‌اى برق آسا \r\nينزل الصبر على قدر الصيبة ( إلخ ) شكيبائى و صبر به حد و اندازه اندوه برسد و كسانى كه در چنين سختى بيتابى كنند پاداش صبرشان تباه گردد ، چون خداوند بزرگ در برابر هر مصيبتى شكيبائى عطا فرموده كه پاداشش در صبر و شكيبايى آن باشد ، و مردان خدا بى تابى نكنند كه خواهند دانست در صبر شدن به اجر خويش رسيدن است و خداوند شكيبا را بى پاداش نخواهد گذاشت و تحمل آن مؤمنى كه در راه صبر بوده ، حتى اگر در كارش اندوه ببار آمده باشد و جانفرسا گشته باز تحمل نمايد حتما موفق گردد خداوند بزرگ او را رهنمون بوده و از فناگشتن دور نموده و راه پيروزى را بر او نمايان نمايد .\r\nپس : اى مؤمن چون اندوه از صبرت چنان جانفرسا گشته و ترا تا پاى نااميدى برساند باز هم بى تابى مكن و صبر نما كه اجر بسيار در صبر است و چون بى تابى نمايى اجرت را امكان تباه شدن باشد زيرا پاداش شكيبايى در تحمل آن است گر چه به اندوه گرايد و بدان كه مزد آن شكيبا بآنى خواهد رسيد كه توقع در آن نداشته و بيش از درك و راى و خواسته‌اش بطريق معجزه آسا بر او رسد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nپايه شهوات\r\n دارايى بود پايه هر خواهش دل * ثروت طلبى و راه ايمان مشگل\r\nناخواسته ثروت بكشاند به فساد * عقبا بدهد به مال و رايش باطل \r\nالمال مادة الشهوات . ( إلخ ) ثروت و دارايى پايه خواهشها و شهوات بوده و باعث زيان بر ايمان گردد ، همانا كه دارنده همه را از آن خود داند و چون خواسته و توقع او بيشتر گردد غرور ثروت طلبى در او ايجاد گشته از ايمان سلب گردد و به فساد كشيده مىشود و ندانسته ايمان را به ثروت گذارد و آخرت را به دو روز دنياى بفروشد و پيوسته در صدد آسايش خويش و خواسته‌هاى جسمانى برآيد و از قافله ايمان عقب خواهد ماند و تو اى مؤمن با خرد چون ثروت بر تو افزون گشت طمع ثروت طلبى را از خود بران و خداى را از ياد مبر و به ياد روزى كه نداشته‌اى باش تا خواهش نفس بر تو غلبه نكند و ايمان را بر ثروت نفروشى و دارايى را بر همه ترجيح ندهى .\r\nپس : دارايى پايه و اساس هر خواهش دل باشد و ثروت خواستن و با ايمان بودن بسيار مشكل خواهد بود چنان كه ثروت انسان را ناخواسته به فساد مى كشاند و آخرت را به دنيا دهد ، چون انديشه و رايش باطل گردد و مؤمن فريب نخورد و خويشتن را در ثروت گم ننمايد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nبدن در مقابل سرما و گرما\r\n آمد چو خزان پيراهنى پوش فزون * وز دى كه گذشت از تنت كن بيرون\r\nآماده نما بسرد و گرما جانب * صحت به تنت مدام باشد بى چون \r\nتوقوا البرد فى اوله ( إلخ ) بپرهيزيد از سرماى اول پائيز و خود را بر چنين سرمائى كه در پيش داريد با اندك لباسى سپر نسازيد كه چون فرا رسد سرماى زمستان آن وقت دير خواهد بود و سرما به بدن شما اثر خواهد كرد و از همان اوائلى كه تابستان بسر آمد بدن خود را بپوشانيد و در آخرش كه سرما رو باتمام است ( بهار ) به پيشباز آن رويد و اندك از لباس كم گردانيد و همان كنيد كه بدن خو گرفته است تا آماده گرم شدن باشد .\r\nزيرا سرما در بدن همان كند كه بر درختها مىكند ، نخست آن را سوزانده و آخرش مى روياند و گرما نيز همان به بدن كند كه بر درختها و علفها مى نمايد اول شيره‌اش را خشك كند و سپس زرد مى نمايد و مدتى به حالت خواب نگه ميدارد و بعد مى روياند .\r\nپس : چون خزان و پائيز فرا رسيد پيراهنى افزون پوش و بدنرا آماده نما از براى رسيدن سرما و چون از دى گذشت و سرما رو باتمام گذاشت كمى از تنت بيرون نما تا آماده شوى از براى گرما ، تا سرما و گرما صحت و سلامتى تو را به بيمارى مبدل نسازد از هواى اين چند فصل\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nكرامت\r\n بخش ز تو اندك است شرمنده مشو * گر از تو كرم ، شاد شوندى ز قنو\r\nاندك بدهى به كه چه نوميدى كنى * راضى ز تو حق و شاد گيرنده ز تو \r\nلا تستح من اعطاء القليل ( إلخ ) از بخشيدن و كرم نمودن خود اگر اندك باشد شرم نداشته باش زيرا اگر همان اندك را نبخشيده و نوميد گردانى شرمندگى بر خواهان است و گناهى بوده كه از كرم نمودن خود دريغ داشته و خواهانى را كه دست تمنا بر تو دارد شرمنده نموده‌اى و نزد خداوند كسانى كه حتى گذشتشان اندك است و نوميد نگردانند خواهان را ، عزيزند و نيكو - كار ، و خداوند تبارك و تعالى چنين بندگان را دوست مى دارد و تو اى مؤمن در ترديد مشو كه آيا اندك را عطا كنم و بخشيدن آن از هيچ ندادن و نااميد گردانيدن بهتر و شايسته‌تر باشد چنانچه نوميد گردانى مستوجب و راى خويش را چنين است كه شرمنده گردد مستوجب از تو و رايت از خداوند پس اگر بخشش تو ناچيز و اندك باشد شرمنده مباش كه چون از تو كرمى باشد خواهان شاد گردد ، گر چه خوشه‌اى خرما بخشش نمايى همان اندك بهتر از نوميد كردن مستوجب و خواهان است كه خداوند متعال راضى از بنده بخشنده و دل رحم و كريم بوده و نيز گيرند هم از چنين شخصى شاد گردد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nعلم\r\n دلها كه ز انديشه بتن بسته شود * در حالت يكنواختى خسته شود\r\nعلم است كه يك نواختى نيست در او * تن خسته نگشته هم كه دانسته شود \r\nان هذه القلوب تمسل ( إلخ ) همه دلها از انديشه و تفكر يك نواخت خسته شوند ، چنان كه جسم انسان از يك نواختى زندگى ( خوردن و پوشيدن ) خسته شود و بدانكه هر آنچه پيشرفت در دانش شود لذت آموختن بيشتر گردد و دو سود به خواهان علم رساند ، اول آنكه از يك نواختى دانستن ( از حد دانستن آموختن ) خسته نگشته و بيشتر آموخته و بر خويش دانش افزوده گشته دوم آنكه پژوهش نموده و خود را بر علماء و دانشمندان نزديك ساخته و بر آن شده كه ديگران از او بياموزند و چون استادى از وى پيروى كنند احكام را ، و نيز از دانستن زياد مردى نكو و پارسا گردد كه موجب مؤمن گشتن و خدا پرست بودنش خواهد شد و سعادت يابد در دو سراى و تو اى خواهان آن قدر كه توانايى در مغز دارى بياموز و بدان كه هيچ زيانى بر دانش پژوه نخواهد رسانيد .\r\nپس : دلها كه از انديشه يك نواختى و از جان نيز خسته شوند ، آن تنها علم است كه يك نواختى در آن وجود نداشته و جسم و روح خسته نمى شوند و انسان دانسته‌تر نيز خواهد گشت و بر معلوماتش افزوده و مردم با احترام خاصى بر او نظر ميافكنند .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nپروردگار\r\n خواهى شوى آگه ببزرگى خداى * هم بر تو رسد سعادت هر دو سراى\r\nدر نزد خدا حقير دان مردم را * اللّه است كه مىدهد به دارا او گداى \r\nعظيم الخالق عندك ( إلخ ) عظمت و بزرگى آفريننده و خالق را پى بردن از توست كه آفريده شده بنظرت حقير باشند نزد خداوند و مخلوق و هر چه در طبيعت است در نزد خداوند كوچك شمرده و همه را آفريده آن خداى يگانه بدانى و همين امر سبب آن شود كه هميشه و در همه حال وجودت به ياد پروردگار و بزرگى آن آفريننده بوده و پى خواهى برد بعظمت خلاق ، و نيز بى اعتنا شوى به آفريده شده از او ، كه موجب نيك بختى توست و سعادت پارسائى را در دو جهان از آن خود سازى چنان كه هيچ به دنيا ننگريستى و به آن چشم حسرت ندوختى و جهانيانرا روزى دهنده خويش ندانستى و فقط خالق يكتا را خدا و روزى دهنده خود خوانده‌اى .\r\nپس : اگر مى خواهى ببزرگى خداوند آگه شوى و سعادت هر دو سراى بر تو رسد و از پارسايان شوى در نزد خداوند مخلوق را حقير شمار و روزى دهنده را كه خداوند باشد دقيقا بشناس كه موجب پارسايى و نيك رفتارى تو گشته و سعادت هر دو جهان را بر خود هموار سازى .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nصدقه\r\n روزى بطلب ز صدقه دادن جانا * از صدقه رسد روزى تو حد غنا\r\nبخشنده كه اميد بپاداش خداست * حقش بدهد نجات از رنج و عنا \r\nاستنزلوا الرزق بالصدقة ( إلخ ) رسيدن روزى را با صدقه دادن بخواهيد و بدانيد آنان كه براى گرفتن عوض آن از پروردگار به صبر نشسته و باور دارند از حبيبان خداى متعال بوده و خداوند كريم نيز عوض صدقه بنده‌اش را خواهد داد حال چه در دنيا كه وقت تنگدستى و درماندگى ( مادى يا معنوى ) بر او برسد از در غيب و ناخودآگاه كارش بدرستى گرايد و حتى در وقت پيرى مددكارى بر او برسد و در غير اين نيز خداوند در آن سراى پاداش صدقه‌اش را بدهد و نيز صدقه دادن رفع نمودن شر و بلا از وجود مى باشد و تو اى مؤمن بدان كه خداوند بزرگ تبارك و تعالى عوض دهد به كسى كه به بخشد از دارايى خويش را به مستمندان و صدقه بدهد بر فقيران چنان است كه سدى بر بلاى نابهنگام بسته است .\r\nپس : روزى خود را از دادن صدقه بطلب كه از دادن صدقه روزى به حد بى نيازى رسيده و بخشنده‌اى كه بپاداش از خداوند اميدوار است خداى متعال نيز او را از گرفتارى و رنج نجات بخشد و بلاى را از او بگرداند و نوعى ايمن شود در مقابل حوادث ناگوار و دور خشم الهى كه بيشتر به صورت بلا خواهد بود ،\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nسنجش اخبار\r\n چون بر تو رسد ز دوستان اخبارى * زان گفته مكن بهر كجا اظهارى\r\nگوينده كه بر تو گفت سنجيد در آن * هم نيست ترا بيان آن اجبارى \r\nاعقلوا الخبر اذا سمعتوه عقل ( إلخ ) چون خبرى بشما رسيد و يا نقل و حكايتى را شنيديد در آن بيانديشيد و بگفته ديگران اكتفا نكنيد و در هر جاى از آن سخن نگوئيد چنان كه گوينده‌اى كه به شما آن خبر را داده است در آن گفته‌ها انديشيده و آن گفته‌ها را سنجيده و يا از روى نادانى و خود شيرينى گفته است و نيز او گفته خويش را از شما كه شنونده وى مى باشيد بهتر بداند و از روى دليلى بيشتر كه آورده شد بر زبان رانده است و عاقل و خردمند پس از شنيدن خبر راوى و گوينده خبر نمى باشد و بيان نكند شنيده‌اى را كه در او نسنجيده و ندانسته است زيرا گفتن سخنى كه فقط اخبارش به گوش رسيده است زيان فراوان ببار آورد و انسان را دچار مشكلات مى نمايد .\r\nپس : اگر پيامى و اخبارى بر تو رسيد بهر كس مگو و از آن سخن كه شنيدى و فقط گوينده‌اى و يا از زبان چند نفر شنيده‌اى بيان مدار چنان كه گوينده‌اى كه بر تو گفته است ميداند و يا ندانسته گفته كه باز آن سخن خويش را سنجيده است كه بر تو اجبارى نباشد گفتن آن بر كسى ،\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nعلم و عمل\r\n علمى كه بود بهاى آن هيچ همان * علميست كه آورند مردم به زبان\r\nآن عقل سپرده زبان مى باشد * بر دانش بى عمل برد خسر و زيان \r\nاوضع العلم ما وقف على اللسان ( إلخ ) بى ارزش ترين دانش همان علمى باشد كه هر دم بر زبان آيد و جايگزين انديشه خويش را از زبان بداند زبانى كه مى توان بيهوده آن را در حركت واداشته و هر چيز از آن راند و علمى كه بگويد و تعريف جايز دانسته همان علميست كه رفتارش نباشد زيرا علم را پايانى نيست و عالم خود را در نيمه راه ميداند چنانچه هنوز بر آن دست نيافته است و آن كس كه از علمش تعريف نموده و بر زبان آورد علم بى عمل است و عالم نباشد زيرا به نظر خويش به پايان آن دست يافته است و علم عالم چنان است كه در همه وجود او مملو و نمان گشته و از گفتن ، خوردن راه رفتن ، نشستن ، خوابيدن ، خنديدن ، عمل نمودن و نشان دادن علم وى هويدا گردد و علم با عمل هرگز خود تعريفى ندارد بلكه ديگران از آن بگويند نه عالم ، پس : علمى كه بها و ارزش آن هيچ است همان علمى باشد كه هر دم بر زبان رانده شود و عقل خويش را بر زبان سپرده و دانش چنين عالمى پر از خسر و زيان باشد و اصلا چنين شخصى عالم نبوده بلكه رداى عالميت در تن دارد نه مغز عالميت .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nسعادت دو سراى\r\n دنيا چو سراى ماندنت نيست رفيق * بر خواسته‌هاى دل شدن نيست طريق\r\nرو طاعت و بندگى حق كن كه حقيق * بر روز جزا همى شوى پاك و طليق \r\nالدنيا دار ممر لا دار مقر ( إلخ ) اين جهان خانه‌ايست بر مردمان سراى گذشتن نه جاى ماندن هميشگى ، و دو دسته در اين سراى بيايند كه دسته‌اى خود را فروشند و خويش را هلاك گردانند و به خواهش هاى نفس تن دردهند و دسته دوم همانند كه گرفتار هواى نفس نگردند و خود را برهانند و به طاعت و بندگى بنشينند و به ياد آخرت باشند كه خداى بزرگ آنها را بهشت وعده دهد و دنيا پرستان را دوزخ است مكانى در آن سراى ، و تو اى مؤمن بدان كه دنيا پرستى و گرفتار هواى نفس بودن جز زيان رسانيدن به خويش و رنج دادن به روح سود ديگرى در بر ندارد ، بلكه بايد بفكر آن جهان نيز بود و خدا را از ياد نبرده به طاعتش نشست ، پس : بدان و آگاه باش كه دنيا سراى ماندن هميشگى نيست تا بر خواسته‌هاى دل شوى ، و راه هواى نفس را در پيش گيرى چنان كه بايد كمى هم به آن سراى بيانديشى و بفكر طاعت خدايت باشى خدايى كه اين همه هستى از اوست . و آن كسى كه بفكر فرداى قيامت بوده و خداى متعال را از ياد نبرد در روز جزا گشاده روى باشد كه از كرده‌هايش بيم نداشته و آسوده از عذاب و كيفر الهى است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nسخن گفتن\r\n اى مرد تو پنهان شده‌اى زير زبان * معلوم شوى كه بوده‌اى بعد بيان\r\nدانى كه زبان برافكند پرده ز عقل * سنجيده بگو يا سخنت كن پنهان \r\nالمرء مجبوء لسانه ، ( إلخ ) مرد پنهان باشد در زير زبان خود و چون زبان بگشايد آشكار گردد كه چه كسى باشد و چگونه مردى است چنان كه سخن گفتن نشانه عقل و دانايى بوده و انسان را بنماياند ، و تو اى مؤمن نگو سخنى را كه در آن نسنجيده‌اى و بدان كه چنانت خوار گرداند پس از گفته شدن و آن وقت است كه ديگر گفته باز نگردد در دهان و گوينده شرمگين شود و شنونده او را بشناسد و بداند كه تا چه اندازه درك مىكند و چه كسى باشد ، و خردمندان هميشه قبل از گفتن هر سخن آن را بسنجند و در هر مكان كه گفته‌اى پيش آمد لب نگشايند و سخن بيهوده نرانند كه مى دانند زيان ببار آورد گفتن سخن هاى بيهوده و نسنجيده ، نيز كسانى كه سخن برانند از هر نكته‌اى و هر دم زبان به سخن گشايند خود را نشان داده و پايه عقل خويش را كه نشانه بى - خرديست به همه آشكار سازند .\r\nپس : اى مرد تو پنهان در زير زبانت بوده و آشكار گردى بعد بيانت و چون دانستى كه زبان پرده از عقل بر افكند سخنت را بدان كه چه مى گويى و يا آنكه پنهان نما گفته‌ات را چون ندانى چه خواهى گفت كه باعث رسوايى بوده و زيان ببار آورد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nفرجام\r\n مى گفت فرشته منادى از بام * آريد بجهان كه مرگ آيد فرجام\r\nسازيد كه ويرانى ورا شد اتمام * دنيائى فنا شود همه هست تمام \r\nان لله ملكأ ينادى فى كل يوم ( إلخ ) پروردگار را فرشته‌اى باشد كه در هر روز فرياد بر آورده‌اى مردمان بزائيد براى مردن و فراهم آوريد براى از بين رفتن و بسازيد براى ويران گشتن كه همه هست ها را به هيچ خواهيد سپرد و بدانيد كه همه چيز را فنا پذيرد حتى دنيا را ، نيز هر جاندارى را مردنى است و هر توشه‌اى فنا پذيرد و به هيچ ملحق شود و هيچ نيست كه جاويد و ابدى بماند جز خداى متعال كه حاكم و سازنده همه مى باشد و هر چيزى كه بوجود آمده به مرور از بين مى رود و هر ساخته‌اى ويران گردد و فقط آن انسان است كه بايد بداند چگونه و از كجا و براى چه آمده و چه مسئوليتى در اين جهان دارد و چون وظيفه خود را دانست بر آن شود كه خويش را بشناسد و خودشناسى سبب خدا شناسى گردد و خداوند را بشناسد و بر او ستايش روا دارد .\r\nپس : فرشته منادى و رسول غيبى خداوند هر روز از بام ندا بر آورد و همى گويد به دنيا آوريد كه پايانش مرگ است و بسازيد كه در قفايش ويرانى باشد و خلاصه دنيا نيز نابود گردد و تو اى انسان آگاه باش و بدان كه خالقى در چنين دستگاه عظيم دست داشته و دارد كه آن خالق جز خداى بزرگ نباشد و تو اى مؤمن از اين كه همه فنا گردد ببزرگى خداى تبارك و تعالى پى ببر .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nكذب و افراط\r\n افراط بتعريف كسى جايز نيست * منكر بمقام گشتن و كذب يكيست\r\nمردان خدا بر اين دو كردار نيند * دانند كه افراط و دروغ اجرش چيست \r\nهلك فى رجلان : محب غال ( إلخ ) دو شخص در راه من تباه گردند ، چون دوستى كه بيحد از من ستايش كرده و افراط در گفتار خويش از نيكى ها بگويد كه دروغ گو است و خداوند را بخشم آورد ، چنان كه در مدح و سنانيز دروغ مى گويد و چون به عبادت خداى نشيند همه را چون خود داند و گفته ديگران را در باره خداوند به كذب فكر كند كه از مشركين خواهد بود و كسى كه به خداى شك آورد يكى از گناهان كبيره را مرتكب گشته است ، دوم آنكه دشمنى كه منكر باشد منزلت مرا و چون نديده آن عمل ناشايست از من و بروز مىدهد كه از كينه و حسادت خود او مى باشد چنان كه شنيده است مقام مرا نيز دروغ خواهد گفت و تباه گردد و اين هر دو از رحمت الهى بهره نگيرند و خداوند بر آنها رحمت نياورده و خشم نمايد .\r\nپس : روا نباشد افراط در تعريف كسى و هم چنان منكر شدن به مقام و منزلت كسى كه با كذب و دروغ و كينه و حسادت يكى بوده و پارسايان هرگز چنين نباشند و از اين دو كردار بدورند و مى دانند كه پاداش آن را در روز قيامت ، و بترسند از عذاب فرداى آن .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nخود شناسى\r\n دانى چه كسى مقام خود نيك شناس * آن سان كه بنزد خلق دارى تو سپاس\r\nرفتار تو شايستهء اعمال تو باد * بايد بنمائى خويش در خود مقياس \r\nقيمة كل امرى ما يحسنه ( إلخ ) ارزش و مقام هر فرد انسان چنان است كه خويش تن نكو بداند آن را و از آن كمال بهره معنوى را ببرد چنان كه مقام او در نزد مردم همان مقدار است كه بر او ارزشى داده شده و در همان مقام و ارزش رفتار نمايد كه براستى شايسته‌اش باشد چنان كه اگر سنگين و متين و مهربان و خوب و تمام خوى يك انسان واقعى را داشت حتما در بين جمع مردم احترام خاصى خواهد داشت و چون يكى از رفتارش يا تمام رفتارش ناخوش آيند و با مطابق رفتار يك انسان نبود او را سبك گيرند و در صحبت و معاشرت با او چنان باشند كه خود او آن را حس خواهد كرد و چون بر آن مقام و ارزش وجوديت خويش اعتنائى نداشت ناشكر باشد و كفران نعمت و رحمت كند و خداوند چنان مردم را دوست ندارد و از كافران است كه خود را نشناخته و بزرگان و پارسايان را نيز نشناسد و قدرشان را نداند .\r\nپس : خويش و مقامت را كاملا بشناس تا بفهمى چه كسى هستى به آن اندازه كه خلق ترا سپاس گفته و شناخته‌اند چون رفتار هر كس كه شايسته آن است نشانه اعمال اوست و هر كسى بايد در رفتار مردم با خويش خود را كاملا بشناسد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nديندارى\r\n گر پيرو احكام الهى بودن * هرگز نرود ز دست كس آسودن\r\nدين را چه ضرر سود دنيائى رسد * بتوانى ز دين روزى خود افزودن \r\nلا يترك الناس شيئا من امر دينهم ( إلخ ) از دين دارى هيچ چيزى را مردم براى بدست آوردن سود دنيوى از دست نمى دهند و كسانى كه سود بر آنها حساب آورند زيانش بيشتر باشد و چون در دين و ايمان به مذهب خويش بى اعتنا گشته باشند از رحمت الهى بهره‌اى نبرند ، بلكه زيانى بيش از حد امكان بر آنها رسد و راكد ماند زندگى آنها چه آنكه بيش از اندازه احتياج داشته باشند بدان معنى كه از معنويت سودى نخواهند برد ، تو اى مؤمن بدان كه دين هيچ زيانى به سود دنياى خواسته تو ( از راه حلال ) ندارد ، و حرمت دين و مذهب تو را واجب است كه نگهدارى و از احكامش پيروى كنى و آنكه پيروى از احكام دين خود مى نمايد مردى است با ايمان و راستگو و سپاس گذار و خداوند چنين افراد را دوست مى دارد .\r\nپس : آنان كه پيرو احكام خداوند متعال باشند آسايش خويش را از دست ندهند . چنان كه مى دانند ديندارى هيچ زيانى بسود و نفع دنيايى نرساند بلكه مى توان از دين دارى و پارسايى از دين خويش روزى خود را افزونتر نموده و نيز نزد خالق يكتا عزيز و مردم با او خوب رفتار نمايند .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nحكمت\r\n اندر پى حكمت است مؤمن همه وقت * پوينده اين راه شود نيكو بخت\r\nو آن كس كه رود از پى حكمت حقا * مى وابرهد زهر گرفتارى سخت \r\nالحكمة ضالة المؤمن ( إلخ ) حكمت گمشده ايست از مؤمن و با تقوا كه هميشه در پى آن مى باشد و هيچ وقت از تعقيب نمودن و رد آن رفتن دست بر نخواهد داشت زيرا هر آن كه در پى آن است به مطالب محكم تر و رساتر آن نزديك مىشود و چنان گرسنه‌اى را شبيه مىشود كه لقمه دوم غذا را مى خورد نيز اگر مؤمن واقعى و مرد دانش و علم باشيد همه حال در پى آن خواهيد بود تا خود و ديگران را از گمراهى و تباهى نجات بخشيده و كج رفتاران و نادانان را هدايت نمائيد كه آنها نيز به راه راست هدايت شوند و بدرستى شتابند تا چون شما عالم و دانا گرداند و كسانى كه از پى حكمت روان باشند از گرفتارى رهيده و هميشه از سختى نجات يابند زيرا نماينده حق و راستى خواهند بود و اوامرى كه بر آنها واجب آمده بدرستى رفتار نمايند .\r\nپس : مؤمن در همه حال بدنبال حكمت باشد چنان كه حكمت آورنده بخت بلند بر خواهان آن است و كسانى كه بدنبال حكمت باشند از سختى و گرفتارى نيز نجات پيدا خواهند نمود و هميشه و در همه حال گروه‌هاى مشكل آنها به آسانى بازگشته و موفق گردند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nرأى و نيرو\r\n انديشه و راى پير از زور دلير * صد بار نكوتر كه كهن در تدبير\r\nبى تجربه در كار و چو مغرور جوان * رايش بدرست و پخته‌كارست چو پير \r\nرأى الشيخ احب الى من جلد الغلام ( إلخ ) رأى و انديشه مردان كهنسال و پير را در هر كارى از دلاورى جوانان بهتر مى دانم ، زيرا جوان به خويشتن مغرور بوده و تجربه‌اى در كار نخواهد داشت كه سبب گردد در كارها موفق نگشته بلكه زيان نيز به بيند و چون پيران تجربه‌اى نياموخته است و بى راى از بازو كمك گيرد و همان غرور نيرو سبب شكست و بيشتر اوقات به تباهى مى گردد ، چنان كه بالعكس آن مى توان با انديشه پيران پيروز گشته و در هر كار از انديشمندان مصلحت جويى نموده و چون كهن كار و دنيا ديده است و تجربه نيز آموخته كارها نيك آيد و به پيروزى گرايد و مردان حق و راستى هميشه قبل از بكاربردن نيرو از راى پيران نيز استفاده نموده و با پيران با تجربه هم صحبت مى گردند و در تمام شئون زندگى پيروز خواهند گشت .\r\nپس : انديشه بزرگان و پيران از زور و نيروى دلير صد بار بهتر باشد كه تدبير آنان چون پولادى آب ديده گشته و راى شان پس از گذشت زمان مصلحت ياب و پخته شده است و جوان مغرور و بى تجربه باشد در كارها و فقط راى پيران با تجربه است كه بدرستى عمل كارها و خواسته‌ها مى انجامد چنان كه پيران در كار پخته گشته و كهنه كارند ،\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nانسانيت\r\n انسان بود آنكه بى كسى شاد كند * افسرده دلى را ز غم آزاد كند\r\nنيكو بود او اگر چه دينش نبود * بر روز جزا خدايش هم ياد كند \r\nمن كفارات الذنوب ( إلخ ) از كفار هم اگر اين عمل نيك سر زند و دل افسرده و غمگين را شاد نمايد يكى از مردان نيك و بهشتى خواهد بود و سر بلند باشد در نزد خداوند بزرگ و بخشنده خويش ، چنان كه وى ياد بندگان زير دست بوده و خداوند متعال هم او را كه از بندگان اوست گر چه كافر است در روز جزا برى دارد از آتش دوزخ و بگذرد از گناهانى كه ندانسته از او سر زده است و پناهش بدهد و تو اى مؤمن چون مى دانى كه خدايت بخشنده و كريم است از اين صفات نيك الهى پيروى كن و دل دردمندان را شاد نما و چون دستت نرسيد زبانت رسا باشد و مى توانى جاى آنكه با تند زبانى بار افسرده دلى صحبت نمايى وى را اميد ده و با كلمات اميدوار كننده او را شاد نما .\r\nپس : انسان است كسى كه بى كسى را دلشاد و افسرده دلى را از اندوه آزاد گرداند و نيكوست نزد خداى متعال طريقش اگر هم ز كفار باشد و روز جزا خداى بزرگ گناهانش را حقير دانسته و چون وى يكى از بهترين صفات را دارا بوده است او را از آتش دوزخ برهاند و راهنماى وى در مشكلها و سختيهاى زندگى خواهد بود .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nصبر\r\n صبر است به دو طريق و هر دو نيكوست * هم خواستن و نخواستن از دل و دل خوست\r\nدر صبر شدن نخواستن از نيروست * راسخ بود ايمان كسى صبر بر اوست \r\nالصبر صبران : صبر على ما تكره ( إلخ ) بردبارى و صبر به دو طريق در وجود انسان است كه هر دو نيك و بسزا باشد . اول آنكه شكيبائى بر آنچه پسندت نيايد و ديگر صبر آنست كه به پسندت آمده است چنان كه اگر ناخواسته بتحمل و برد - بارى روى آورده‌اى بسيار نيكوست و نشان دهنده آنست كه دلى شجاع داشته‌اى و از پاكانى ، زيرا با همتى استوار به صبر نشسته و شجاعت خويش را نمايان داشته‌اى و خداى بزرگ نيز بر تو رساند آنچه را كه خواسته‌ات بوده است و ديگر آنكه اگر خواسته و از راه ميل و رغبت بصبر و شكيبائى تحمل داشته‌اى نيز مؤمنى و ايمان تو راسخ باشد و فقط پارسان و با ايمانان مى باشند كه بدون نگرانى بتحمل نشسته و خواهان آنچه را كه از رحمت الهى بايد برسد بوده‌اند .\r\nپس : دو صبر بر انسان باشد كه هر دو نكو و بجاست اول آنكه خواستن بوده و كسى با رغبت و ميل به صبر نشسته باشد دوم آنكه نخواسته و به صبر نشستن كه خواسته در صبر شدن نشانه ايمانى قوى و اراده‌اى استوار مى باشد و چون نخواستن از روى ناچارى در صبر شدن نشانه شجاعت و قوى بودن دل مى باشد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nپاداش نيكى\r\n آنهايى كه بر تو مى كنند نيكويى * بايد دو چنان پاسخ نيكو گويى\r\nهر چند نكو كار برد اجر عمل * لكن تو ره نمك شناسى جويى \r\nاذا احييت بتحية فحى بأحسن منها ( إلخ ) هر گاه كسى بر تو درود فرستاد تو نيز بهتر از آن بر او درود بفرست و چون دستى از روى نيكى بسويت دراز شد جبران آن نيكى را فزونتر بده و تلافى نكوترى بنما هر چند مقدمست آنكه نيكى اش در نخست باشد و فضيلت براى او و پاداش نكوكارى را خواهد برد اما چون پاسخ هر نيكوئى را دهى در نزد خداوند سبحان مقامى بس و الا خواهى داشت و بنيكويى خويش اجرى داشته و بنمك شناسى خود پاداشى ديگر خواهى گرفت كه جوانمردان چنين خوى را دارا مى باشند و چون براى وى دستى از روى نيكى آمد او نيز جبران نيكى را دو چندان بنمايد زيرا ميداند خداوند بر او دو پاداش خواهد داد و خود نيز از اين كه چنين جبران نموده است خوشحال بوده و هميشه و در همه حال پيروز خواهد بود .\r\nپس : هر كس بر تو نيكويى نمود دو چندان پاسخ نيكويى را بنما كه هر چند اجر او مقدمست و خداوند پاداش نيكويى اى كه بر تو شده خواهد داد اما تو دو پاداش نزد خداوند خواهى داشت كه چون تو نيز نيكويى نموده‌اى و ديگر آنكه راه نمك شناسى و انسانيت خود را نشان خواهى داد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nصبر و پيروزى\r\n از صبر جدا نمى شود پيروزى * مى باش صبور چون بتعب مى سوزى\r\nكن صبر كه امكان رسيدن بهدف * هرگز نشود صبور نادم روزى \r\nلا يعدم الصبور الظفر ( إلخ ) پيروزى از شكيبا و صبور جدا نخواهد شد ، اگر چه سختى بر او مدت زيادى باشد زيرا كسانى كه به بردبارى تن در دهند و بى تابى نكنند امكان رسيدن بهدف بوده و چون بى تابى كنند بر اثر عجله فنا شوند و تباه گردند و پاداش و اميدوارى و خواسته‌هايش را فقط در رويا خواهد يافت . و نيز داشتن شكيبايى و صبر نشانه ايمان راسخ و دين دارى و راستگويى و بيشتر خصايل نيكوى انسان است و چون كسى كه بصبر و شكيبايى ايمان داشته است پس تحمل كند عذاب زودگذر دنيا را و جهان خواهى را بگذاشته از پى آخرت جويا گردد و چون كسى راه آخرت را پذيرفت راستگويى بر او ظاهر گشته و هيچ دروغ نگويد و از عذاب الهى بيم داشته و خصلت نيك انسانيت در او ظاهر گردد .\r\nپس : پيروزى و صبورى از يكديگر جدا نگشته و چون زنجيرى بهم متصل باشند و تو اى مؤمن صبور باش اگر چه در رنج و سختى گرفتارى كه امكان رسيدن بهدف و نجات از رنج است و بى تابى نكن اگر چه چند روزى در صبر شوى كه حتما در قفايش آن پيروزى نهفته است و خداوند نيز صبوران را دوست مى دارد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nزن و مرد\r\n كفر است زنى به غير يك مرد بزيست * مردى بودش چهل زن ايرادى نيست\r\nزن چند رجل نطفه نداند از كيست * معلوم شود نطفه مرد آن زن كيست \r\nغيرة المرأة كفر ، ( إلخ ) غيرت زن كفر و غيرت مرد ايمان است ، زيرا خداوند تبارك و تعالى مرد را بر چند زن حلال و زن را بر چند مرد حرام فرموده است كه معلوم گردد نطفه يك مرد در چند زن و اگر زنى چند مرد داشته باشد حرام است و گناه ، چنان كه زن نشناسد نطفه از كدامين مرد است و نيز زن نمى تواند با چند مرد زندگى كند ، و بلعكس مردى مىتواند چند زن داشته و با آنها زندگى نمايد براى اثبات اگر مرد را به دانه‌هاى ارزن به حساب آوريد و آنها را در يك ظرف ريخته نمى توان جدا نمود و همان چند مرد بر زنى است كه نمى توان نطفه هر كدام شناخت ولى اگر چند ظرف باشد و هر دانه را در ظرفى بيندازيد ظرفها پيدا گردند چنان كه جدا از يكديگر مى باشند و ظرفها همان زنها مى باشند كه نطفه يك مرد در چند زن است .\r\nپس : كفر باشد زنى كه بيش از يك شوهر داشته و هيچ عيبى و ايرادى نيست مردى را كه چهل زنش باشد ، چنان كه زن چند شوهر هرگز نخواهد شناخت نطفه از كدامين است و مردى را كه چند زن داشته معلوم گردد كه كدامين از نطفه‌اش بر كدام زن ،\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nپارسائى\r\n آنان كه مطيع امر خالق گشتند * چون راه نكو رفته پليدى هستند\r\nكارش بدرستى مى گرايد زهدى * بذريست كه در باغ درستى كشتند \r\nمن اصلح ما بنيه و بين الله ( إلخ ) آنان كه هر چه را خداوند متعال در قرآن امر فرموده درست عمل نمايند و بدستورات خداى بزرگ عمل كنند . خداوند تبارك و تعالى نيز بر آنها كارها را درست گرداند و در بين آنها و مردمان هر چه باشد درست و براستى و راحتى انجام پذيرد ، نيز آنان كه عاقبت انديش بوده و به ياد روز جزا باشند و بآخرت بنگرند خداى بزرگ بر آنها رحم كند و در دنيايى كه زندگى مىكند او را راهنما بوده و از بلعيات و تعب در امان دارد ، زيرا مؤمن هميشه و در همه حال راه نيكو را انتخاب نموده و از قرآن پيروى نمايد كه قرآن كريم هيچكس را گمراه ننموده و از شر و حوادث مصون دارد پيرو خويش را ، و مؤمن و با ايمان نيز از همه خطرات در امان باشد .\r\nپس : مطيع و فرمانبردار امر خداوند آنان باشند كه راه درست و حقيقت را بر پليدى و نيرنگ شيطانى ترجيح داده و گمراهى را بگذارند و پيرو حقيقت و قرآن گردند و كارشان نيز بنا به خواسته آنها بدرستى مى گرايد از راستى و ايمانشان و چنين دانه‌اى كه در باغ راستى كاشته‌اند حاصلى دوصد چندان برداشت خواهند كرد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nغفلت\r\n در غافله‌اى چو مردم دهر بخواب * كآن را بكشندى ساربان راه سراب\r\nآگه نبوند و ره شود طى ناگاه * آن گاست كه بگذشته بسى از سر آب \r\nاهل الدنيا كركب يسارهم ( إلخ ) مردم گيتى چون كاروانى را كه همه در خوابند و ساربان آن را مى كشد مى مانند كه آگاه نيستند و راه ناگهان طى شود ، آن گاه ديگر خيلى دير است براى شناختن راه درست و گمراهى و خوشا به آنكه بيدار است در راهى كه طى مىكند و از خواب غفلت و عواقب آن آگاه است و تو اى مؤمن و پرهيزگار و خداشناس بيدار باش و بدان كه دنيا را فنا باشد و تو نيز پس از چندى عمر به آن جهان رهسپار خواهى شد و كيفر گناه و ثواب ، بدى و نيكى خواهى داد بيدار باش و بدان كه بر سرت چه مى گذرد و خود چه ميكنى و برخيز از خواب غفلت كه چون به مقصد رسيدى ببينى سودش را و سودش همان شناخت خويش خواهد بود در كارى كه به آن گماشته شده‌اى ، پس : مردم روزگار در غافله‌اى خواب باشند كه ساربانش آنانرا سوى سراب و نابودى مى كشاند و ناخودآگاه راه طى گردد و آن زمان است كه آب غفلت از سر گذشته باشد و ندامت را سودى نيست و قافله بخت بسرمقصد منزل رسيده و متاع عمر تحويل دهد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nدانايى\r\n عقل است نگهبان وجودت همه حال * معلوم شود عقل و خرد از اعمال\r\nگفتار كم و سخن بجا بى اشكال * زان عقل بود رسيده بر حد كمال \r\nاذا تم العقل نقص الكلام ( إلخ ) چون خرد و دانايى به حد كمال رسد از گفتار بكاهد ، كه عقل نگهبان وجود باشد و هر عضوى در تسلط عقل و زبان بى جا رهانيده نگردد مگر به فرمان عقل چنان كه يكى از نشانه‌هاى دانايى و عقل كمال آنست كه از گفتار كاسته گردد و عمل در هر گفته‌اى حتمى و امكان پذير بوده باشد كه بدون اشكال به هدف رسيدن گفتار و اثبات آن است و چون گفته‌اى به اثبات نرسد و زبان بيهوده سخن براند پس عقل حافظ آن زبان نبوده و ناقص است و كنترل تمام وجود را نتواند به عهده گرفته و تحمل نمايد و زبان او بيهوده سخن رانده است و خردمند و عاقل را مى توان در بيشتر مواقع از زبان او شناخت و چون كم گفت و درست او عاقل و خردمند و با تجربه خواهد بود .\r\nپس عقل حافظ و نگهبان وجود مى باشد كه در همه حال از اعمال هويدا گردد و راى درست و گفتار كم و سخن بجا و بدون اشكال بعدى از عقلى باشد كه به حد كمال خود رسيده است و خردمندان هميشه چند شنوند و يك گويند كه نشانه خرد و دانايى آنان مى باشد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nوقت\r\n اين وقت گرانمايه كه از دست دهى * كز عمر فنا سازى و بر هيچ نهى\r\nچون وقت تلف كنى به اندوه شوى * كافسوس گذشت عمر و از مايه تهى \r\nاضاعة الفرصة غصة ( إلخ ) چون فرصت از دست دهى به اندوه گرايى كه در وقت مناسب به آن نرسيدى و در تعب باشى و از عمرت كاسته گردد . چون كسانى كه فرصت را غنيمت نمى شمارند و بى حساب وقت را تلف گردانند ، همانا گذشت عمرى از آنها باشد كه از دست رفته ولى حاصلى نداشته و بى ثمر باشد و نيز تلف نمودن وقت بيحاصل از عمر كاسته گشته و موجب آن شود كه بغصه پيوندگشتن و چون در غصه و اندوه شوند آنان كه تلف كنند وقت را و پشيمان شدن زيانى است جبران ناپذير كه عمر رفته باز نگردد و خوشا به حال آن كسى كه عمر رفته و وقت گذشته را بى مورد تباه نگرداند و از آن حد اكثر استفاده را نمايد تا موفق گردد و پيروزمندان هميشه وقت را پربها دانسته و بى مورد تلف ننموده‌اند .\r\nپس : وقت گرانمايه را از دست مده بى مورد كه از عمرت فنا سازى و بر هيچ گذرانى ، چنان كه اگر تلف گردد همانا اندوه ببار آورد كه افسوس گذشت عمر و بدون شمار و بيحاصل بر تو ماند و ندامت در آن بيسود و پر زيان و جبران ناپذير باشد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nحرص و طمع\r\n مردان طمع بدام ذلت افتند * و ز نزد حريص همه گريزان رفتند\r\nتنها به طمع نشسته مردان حريص * آرامى زندگى به خود آشفتند \r\nالطامع فى وثاق الذل ، ( إلخ ) طمعكار چون اسير و در بند ذلت است ، چنان كه بر طمع خويش از همه دورى مى گزيند و همه نيز از او مى گريزند و هميشه و در همه جا نزد مردم پست به نظر مى آيد و مردم بى اعتنا از او مى گريزند و به تنهايى در طمع و آزمندى خويش باقى خواهد ماند زيرا خود همه را از خويش رانده است و چون در طمع بسر برده حسادت بر ديگران خواهد برد و حسادت به كينه مبدل گشته و از همه بيزار گردد و همين امر سبب شود كه در بند و اسير خوارى و ذلت باشد و انسانى كه بر او اهميت ندهند خوار است و آزمند نيز بر اثر طمع و بخل و حسادت و كينه و دورى از اجتماع و دوستان بر خويش ظلم مىكند و هر آن خوار و پست تر گردد .\r\nپس : مردان طمع كار و حريص بدام و بند ذلت افتند و به خوارى خواهند افتاد و از نزد وى همه خلايق از دوست و نزديك و خويشان مى گريزند و از او بروند و او به تنهايى بنشينيد در طمع خويش و از زندگى آرام دور گشته و آشفته نمايد راحتى و آسودگى خود را و تباه گردد زندگى اش بر اثر همان طمع و حرص .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nتجاوز\r\n اى در طلب زندگى آسوده * بايد نكنى دل بستم آلوده\r\nبر حق كسى تجاوز آن ننموده * ترسش ز عذاب متجاوز بوده \r\nلا يعاب المرء تباء خير حقه ( إلخ ) سرزنش نگردد كسى كه در حق خويش سهل انگارى كرد ، سرزنش و لعنت خدا بر آن كسى كه به حق ديگران تجاوز نموده و در صورتى كه بر خويش چنين نمى خواهد و كسانى كه از حق ديگران براى خويش آسايش مى طلبند ستمكار و ظالمند و خداوند متعال ستمكاران را در آخرت عذابى بس سنگين خواهد داد و به كيفر اعمالشان خواهد رسانيد و پارسايان و مردان نيكو و پرهيزكار تجاوز نمى كنند به مال ديگران كه از عقوبت عمل خويش بيم دارند و مى دانند چه عذابى در پى متجاوز است و ( خداوند مى فرمايد يكى از گناهان بزرگ كه انسان را بدوزخ مى كشاند تجاوز به حق ديگران است ) كه ستمگرى و ظلم باشد و خداوند بزرگ هرگز ظالمان را نمى بخشد و در روز جزا به پاداش كيفرشان خواهند رسيد .\r\nپس : آنان كه در طلب زندگى آسوده ترى مى باشند نبايد دل و كردارشان بر ستم گرى آلوده گردد و بر حق ديگران تجاوز نمايند نيز پارسايان و نيكوكاران بر حق ديگران تجاوز نكنند زيرا از عذابى كه خداوند متعال بر متجاوزين قرار داده است بترسند و از تجاوز دورى جويند .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nدور انديشى\r\n كوتاهى مكن كه نادمى در پيش است * خوش باد هر آن كسى كه دورانديش است\r\nآينده مكن تباه و اندك بنگر * فردائى كه هر چه آيدت از خويش است \r\nثمرة التفريط الندامة ( إلخ ) نتيجه و ثمره كوتاهى نمودن پشيمانى و ندامت است و دور انديشى راهى درست و راه پيروزى بوده و نمايانگر فرداى روشن خواهد بود چون كسانى كه كوتاهى كنند باز مى مانند از هدف و بر قافله پيروزى هرگز نخواهند رسيد ، و چنان پشيمان گردند كه حتى شك ندامت شان خشك نخواهد شد و بلعكس كسانى كه دورانديش هستند پس به آينده مى نگرند و فكر فرداى خويش خواهد بود و درستى در كارشان پديد مى آيد و گره از مشگل آنها گشاده مى گردد چون باراى و خرد و ديده عقل نگريسته‌اند روزهاى آينده و بعد خويش را و هرگز تباه نگردند و هميشه و در همه حال پيروز مى شوند زيرا عاقبت انديشى يعنى پيروزى .\r\nپس : كوتاهى نمودن پيش گرفتن راه ندامت و پشيمانى مى باشد و خوش به حال كسانى كه دور انديشى نمايند و به آينده نظر مى افكنند كه اگر آسودگى و با سختى به بينند خويش موجب و باعث گشتند كه آسودگى و پيروزى نصيب دورانديش بوده و سختى و ناكامى و ندامت نصيب آنكه كوتاهى در زندگى اش نموده و هميشه بخواب غفلت بوده است\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nپرسش\r\n در زندگيت اگر معما باشد * در باطل و حق شايد و اما باشد\r\nهر مشكل و سختى و مگر را مى پرس * زان باخردى كعالم و فهما باشد \r\nقد اضاء الصبح الذى عينين ( إلخ ) روشن است صبح بر آنان كه چشمهايشان بينا است ، و خردمندان را حقيقت و راستى و درستى روشن و آشكار است ، و تو اى پيرو احكام و دانشجو از براى دانستن بياموز از آنها كه معلوم گردانند بر خواهان آنچه را كه جوينده حقيقت و دانش در پى آن است و بشناس حقيقت و راستگو و دانشمند را كه كوره راه و گمراهى را هرگز بر تو نشان نخواهند داد چنان كه خود او تميز مىدهد حقيقت را از باطل و در ديندارى خويش هيچ شك نياورد زيرا مىداند درست و بدون اشتباه است و بدانكه آن كسانى موفق مى گردند كه بياموزند از عالمان هنرها و اعمال نيك را زيرا رفتار دانشمندان و عالمان صحيح بوده و و بر اثر رفتار درست آنها ، جوينده و پرسش كننده نيز پيروز و موفق گردد .\r\nپس : اگر در زندگى خويش به معمايى رسيدى كه لا ينحل مانده و در باطل و حقيقت شك و ترديد و يا شايد و اما پيش آمد ، مى توانى تمام مشكلات و سختى ها و اماها و مگرها را از كسانى كه خود قبول دارى به عاليت و فهميده‌گى ، بپرسى تا براحتى مشكل هاى تو حل شود .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nپاكدلى\r\n آن كس كه اطاعت ز خداوند نمود * بايد كلك و ستم زدايد ز وجود\r\nچون مزد ستم گرى روا نيست دهد * در راه خدا كه بر گناهش افزود \r\nلا طاعة المخلوق فى معصية الخالق ( إلخ ) سزاوار نيست اطاعت و پيروى ز جايى كه نافرمانى از خدا در آن باشد ، زيرا بنده بودن و سپاس حق بجاى آوردن بايد همه از پاكى و بى آلايشى بوده نه آنكه به زور و ستم گرفته شود و خمس و زكات آن را پرداخته و بر خويش حلال داند و يا جايى را كه بدوز و كلك بدست آورده شده نيمش را به خدا تقديم داشته و وقف مسجد سازد كه دور از انصاف بوده و عبادت بى جاست و مورد قبول حق نيابد بلكه بر گناه خود نيز افزوده باشد كه از خشم الهى و آتش دوزخ در امان نخواهد بود و تو اى مؤمن بكوش كه آنچه را از راه حلال بدست آوردى با آن زندگى نموده و از آن استفاده نمايى كه بهتر است از صد سال بعبادت نشستن و شكر و حمد خداى متعال را گفتن .\r\nپس : آنان كه اطاعت از خداوند نمايند ، بايد از كلك و ستم گرى و ريا بيرون آمده و خويش را از راه پليدى و فساد برى گردانند و سودى را كه از راه ستم گرى بدست آمده در راه خداوند دادن روا نباشد كه ثوابى نبرده بلكه بر گناه خويش نيز بيافزايد و موجب خشم الهى گردد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nخطاى دوست\r\n بر دوست يكرنگ تو گر بود خطا * با نيكى و عفو خويش تنبيه‌ش نما\r\nشرمنده ز تو كدورت از قلبش پاك * نيكو بودت دوستى مملو ز وفا \r\nعاتب اخاك بالاحسان اليه ( إلخ ) با نيكى و محبت خود دوست چون برادر و يكرنگت را سرزنش نما و چون بدى از او ديده و خطايى از او سرزد با بخشش و عفو چشم پوشى كن كه او چون تو انسان است و هر قدر كه خوى پليد داشته باشد بر اثر بخشش و عفو تو محبتت را در دل گيرد و دوستى يك رنگ و با وفا گردد ، چون اگر سرزنش خويش را با نيكى بر او بنمايى شرمنده و خجل گشته و ديگر خطايى نظير آن مرتكب نگردد و نيز ترا از خويش برتر شمارد و سخنانت و اعمالت را شايسته و نيكو داند ، همچنين بخشيدن خطا موجب افزايش دوستى و محكم بودن عهد وى گشته و كدورت از قلب او زدوده و دوستى او حقيقى و خواهان تو گردد .\r\nپس : از دوستان يكدل و پاك و يكرنگ تو چون خطايى سرزد بهتر آن است كه بر او نيكى نموده خطايش را گذشت دهى و چون چنين كنى از تو شرمنده گشته و كدورت و دشمنى از قلب او پاك شود و دوست بسيار خوب تو خواهد بود كه وجودش مملو از محبت و وفادارى گردد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nتهمت\r\n تهمت نزنى كه بد گمانيست بخويش * در نزد خلايق مكنت خوار و پريش\r\nتهمت زدن از رحمت حق بى بهره * بگرفته ره دوزخ عقبا در پيش \r\nمن وضع نفسه مواضع التهمة ( إلخ ) در جايگاه تهمت نروند كسانى كه بد گمانى را به خود نمى خواهند و سرزنش كردن آنكه از او بدگمان است جايز نخواهد بود ، چنان كه خود سبب بدگمانى ديگران بر خود شده و خواه ناخواه بيشتر از او بترديد افتند و او را به بدگمانى نگريسته و با دو دلى هم صحبتش شوند ، زيرا تهمت داده بر ديگران و خويشتن را ذليل نموده و خداوند كسانى را كه تهمت روا دارند هرگز نمى بخشد و دوزخ سراى ابديشان خواهد بود ، و تو اى مؤمن بدان تهمت زدن را پاداش دوزخ است و در دنيا مردم به او بدگمان شوند و دورى از تهمت زدن به ديگران همانا خود را از آتش دوزخ و بيزارى مردمان از خويش رهانيدن تا همه خواهان تو بوده بر تو روى آورند و در سختيها مددكارت باشند .\r\nپس : آنان كه بر ديگران تهمت زنند و خوار يا پست و يا خلاف شمارند ديگران را ، مردم را بخويش بدگمان نموده و در نزد همه خوار و ذليل مى شوند زيرا تهمت زدن همانا از رحمت الهى بى بهره شدن و خشم الهى را بر خود روا داشتن كه در آن سراى راهى دوزخ خواهد بود .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nعهد و پيمان\r\n با كس تو اگر چو عهد و پيمان بستى * ايمان تو راسخ است گر نشكستى\r\nاى آنكه وفا به عهد و پيمان نكنى * ناكرده وفا به عهد ايمان هستى \r\nاعتصموا بالذهم فى اوتادها ، ( إلخ ) بگيريد زنجير و ميخهاى عهد و پيمان را و بكوشيد كه وفا كنيد در عهدى كه بسته‌ايد و محكم نمائيد ستون عهد خود را ، نيز هنگامى كه پيمان بستى و به عهد خويش وفا نكردى از كفارى ، همانا كه به دين خود وفا نكنى و همچنين كسانى كه به عهد خويش وفا كنند خداوند تبارك و تعالى آنها را دوست داشته و رحمت كند كه بهر عهدى وفادار باشند و به دين خود نيز پر حرارت و با ايمان پاك و همانا مؤمن كسى باشد كه عهد نشكند و حتى اگر جان او در خطر حوادث شود در صورتى كه به عهد وفا نمودن مقدمه پيروزى در كارهاست و تمام كسانى كه وفادار به عهد بوده‌اند در زندگى موفقيت با آنها بوده است و در آخرت نيز خداوند از گناهان او درگذرد زيرا چنين كسى به دين خود وفا كند و با ايمان است و چون ايمان دارد قلبش پاك خواهد بود و خداى خود را بشناسد .\r\nپس : آنان كه عهد و پيمان بستند و نشكسته و وفا نمودند ، ايمان ايشان راسخ و واقعى بوده و آنان كه وفا به عهد خويش ننمايند همانا به دين و ايمان نيز وفا نكنند و بشكنند پيمانى كه بستند با خداى خويش\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nتنگدستى\r\n مردن كه بيك باره رها مى يابند * بى چيزى همان كه زنده در گردابند\r\nصد بار بميرند بهر ساعت روز * چون مرده كه بر مردن خود بى تابند \r\nالفقر الموت الاكبر ، ( إلخ ) تنگدستى و بى چيزى مرگى است بسيار بزرگ چنان كه مردن هر كس بيك باره باشد و از جهان راحت گردد ولى بى چيزى و فقيرى و سختى در زندگى و ندارى مرگى است كه هر آن ديده شود و بر بى چيز آشكار گشته و زندگى سخت او چون خانه‌اى كه ستون هاى اصلى آن در حال فروريختن باشد خواهد ماند و مرگى كه به اين صورت باشد بسيار دردناك و زجر آور است كه بزرگترين مرگ و چون مرگ تدريجى و يا خوره در جان فقير است كه با دور شدن فقر آن مرگ تدريجى از جان او نيز بگريزد و زندگى يافتن دوباره‌اش شروع خواهد شد و چون فقير باقى بماند هر آنى چون تشنگان صحرا سراب مى بيند .\r\nپس : مردن رهايى يافتن يكباره از زندگى مى باشد كه بى چيزى و فقيرى و ندارى مردن تدريجى بوده و زنده‌اى است در گرداب زندگى كه بهر ساعت صد بار بميرد و چنان مرده‌اى كه از براى يك بار مردن بى تابى كند سخت است و دردناك كه فقير و تنگدست در همه حال چنين است و آرزوى مردن خواسته او .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nستمكاران\r\n فرداى قيامت آن ستمكار پليد * چون دست پشيمانى بدندان بگزيد\r\nدوزخ چو بود جزاى اعمال ستم * بخشش ز خداوند به ظالم نرسيد \r\nللظالم البادى عذا بكفه عضته ، ، ( إلخ ) در روز رستخيز ستمگران و ظالمان دست ندامت خويش را بدندان گزند و نادم و پشيمان از كرده باشند كه خداوند به هيچ عذر و بهانه‌اى ايشان را نبخشد و به جزاى اعمال ستم خويش در روز جزا خواهند رسيد ، و تو اى مؤمن و خواهان . كرم الهى ستم و جور .\r\nرا پيشه خود مگردان و بترس از روزى كه در عذاب ستمگرى خويش بسوزى و هيچ عذرى از تو در نزد خالق يكتا پذيرفته نگردد ، از تو اى كه از كرده پشيمان شوى و طلب عفو نمايى كه خداوند ستمگران را دوست ندارد و هرگز بخشش الهى به ستمگر و ظالم نخواهد رسيد زيرا او نبخشيده و مهربانى ندانسته و بر مخلوق ستم نموده است كه جزايش همان آتش دوزخ باشد .\r\nپس : واى به حال فرداى قيامت ستمگران كه دست پشيمانى به دندان گزند چنانچه عفو و بخشش خداوند متعال در روز قيامت به هيچ عنوان و عذرى موجه نگشته و بستمكار بخشش نمى رسد كه جزاى عمل آنها آتش دوزخ است و خردمند بگريزد از ستم گرى و ظلم و از جزاى عملش بترسد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nآزمندى\r\n زنجير طمع به گردن خويش مكن * ويران شود آشيان طمع بيش مكن\r\nنابودى كه در قفاى گرداب طمع * باشد مكشان زندگيت ريش مكن \r\nالطمع رق مؤبد ، ، ، ( إلخ ) طمع داشتن يعنى بندگى هميشگى ، و آزاد نگردد كسى كه در بند طمع باشد چنان كه گرفتار و بنده بر طمع خويش است و نيز ويران گردد آشيان او همانا كه چشم طمع بر آشيان ديگرى دوخته است و بر اثر طمع وجود او را بخل و حسد فرا گيرد و بخيل و حسود از مردم دورى جويد زيرا از همه بيزار گردد و خواهان خويشتن گشته در تمايلات خود گم گردد و بر اثر دورى جستن او از دوستان و خويشان همه از او دورى جويند و تنها در حسادت خود باقى ماند همچنين عاقلان و خردمندان از طمعكار بگريزند و دورى جويند تا آنها را نيز به نابودى چون خويش نكشاند و بر آنها خوى و طينت طمع كار اثر نكند كه طمع كاران را پس از بخل و حسادت دشمنى با مردم خواهد بود .\r\nپس : اى دوست زنجير طمع كه بندگى خويش است به گردن مى افكن و آشيان خود را از طمع ويران مساز كه نابودى و فنا در قفايش بوده و آنان كه خويشتن را بگرداب طمع افكنند به تدريج خود را فنا سازند و از هم بپاشند زندگى آسوده خود را چنان كه بدنبال آسوده زيستن در طمع مى شوند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nشك در اسلام\r\n زان وقت كه دانسته‌اى حق از باطل * ترديد مكن ز حق مشو چركين دل\r\nاسلام به حق است و نكو راهنماى * گر شك نكنى سهل كند ، هر مشكل \r\nما شككت فى الحق ( إلخ ) ترديد و دو دلى ننموده‌ام در حق از وقتى كه دانسته و شناختم حق را از باطل ، و تو اى خردمند در شك نباش كه هيچ بيراهه‌اى را بر تو دين اسلام نياموزد و هميشه حق و حقانيت را به بشر آموخته كه راه راست و حقيقت در آن است و نهى نموده از رفتار نادرست و غير انسانى كه بارها در هر كار و نقشه‌اى ثابت گرديده است و چون مؤمنى در خويش فرورفته و يكى از احكام را با راى خويش بسنجد خواهد دانست كه چه معجزه‌اى در اسلام و كتاب آسمانى آن مى باشد و تو اى خردمند بگراى به دين و بدون هيچ شكى باور نما فرموده‌هاى الهى را در قرآن كه جز حقيقت و راه پيروزى چيزى زيان آور نباشد و چون نهى نمايد بدان كه دورى جستن از آنها سود فراوان دارد .\r\nپس : تو نيز هر وقت كه خويشتن را شناختى و حق را از باطل تميز دادى ترديدى بر آن مكن و بر حق دل چركين نباش و شك نكن كه به حق است دين اسلام و بهترين راهنماى انسان بوده و كسانى كه شك نكنند بر دين اسلام بر آنها هر مشكلى لا ينحل سهل و آسان شود .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nمردن\r\n عمر است كز آن چند صباحى مانده * با دست تهى مرو شوى شرمنده\r\nاندوخته‌ات را ز گنه پر نكنى * آن را تو درو كنى كه خود افشانده \r\nالرحيل و شيك ( إلخ ) كوچ نمودن و از دنيا رخت بربستن نزديك است و چند صباحى بيش نمانده ، و عاقلان و پارسايان و هوشياران كسانى هستند كه چون اندوخته‌اى از ايمان براى رفتن داشته باشند و كسانى كه با دست تهى روند و يا بار گناه و معصيت همراه و توشه راه‌شان باشد نزد خداوند بزرگ و صاحب جهان و خالق يكتا خجل گردند ، چنان كه هر يك از گناهان را هزار بار جزا باشد و واى به حال آنكه اندوخته‌اى پر از گناه را با خود به آن سراى ببرد و تو اى پارسا بدانكه آنچه اندوخته از ثواب و اعمال نيك دارى نزد خالق يكتا شرمنده نخواهى بود و خداى بزرگ تو را از آتش دوزخ در امان داشته و خلد برين را سراى پارسايان مى نمايد كه جز نيكوكاران و آنان كه از احكام الهى پيروى كرده و از پليدى ها و اعمال شيطانى دورى جسته‌اند ، پس : از عمر چند صباحى بيش نمانده كه وقت رفتن است و آنهايى كه با دست تهى و بدون اندوخته روند خجل گردند و نزد خداوند شرمنده شوند و آنهايى كه اندوخته‌شان از گناه پر باشد هر گناه كوچك را هزار بار جزاى سخت بينند و چنان ماند كه تخمى پاشيده و هزار دانه درو نموده‌اند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nدانستن\r\n نادان بود آنكه خويش عالم داند * از خلق دروغ و خود خود معلم داند\r\nآنان كه ز هر گفته بكاوش شده‌اند * دانايى شان را همه عالم داند \r\nالناس اعداء ما جهلوا ( إلخ ) مردمى كه به آن اندازه بخويش تلقين نموده كه مى دانند ، بلعكس نمى دانند و بيان نمايند كه دشمن خويش و ديگران باشند ، چنان كه نادانان آنچه را كه مى دانند همه دانستنيهاى جهان پندارند و اگر در باره‌اى تازه بشنوند بدروغ گمارند و بقبول خويش نياورند ، نيز چنين نادان دشمن است بخويش و ديگران همانا كه اگر قولى درست شنود دروغ پندارد و بيان نكند و لو بسود ديگران باشد و چون خبر از خود او باشد و به خيال آنكه همه دانستنيها را ميداند به قبول نياورد كه بزيان خود او نيز تمام شود و دانا كسى باشد كه آنچه ميداند كم پندارد و بياموزد ندانسته‌ها را ، و آنچه مى شنود دروغ نپندارد و كاوش نمايد و در اطراف آن گفته به تحقيق باشد تا به حقيقت آن پى برد .\r\nپس : نادانند آنان كه خويشتن را دانا پندارند و هر گفته‌اى كه مى شنوند بدروغ دانند و خويش را در آن گفته‌ها استاد و كسانى كه در هر گفته بيانديشند و بحقيقت آن پى ببرند بى گمان همه او را بدانائى شناخته و خود او نيز بر اثر كاوش حقيقت ، استاد و دانا گردد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nكار\r\n آنان كه ز كار سخت و مشكل ترسند * زان ترس چو بر موفقيت نرسند\r\nپيروز همان كه مشكل آسان پنداشت * هر مشكلى از كار نمايند پسند \r\nاذا هبت امرا فقع فيه ( إلخ ) در كارى بيانداز خود را كه از آن ترس دارى چون ترس داشتن از كار موجب شكست باشد ، و به كار بستن همان كار بدون ترس ، كار مشكل آسان گشته و موجب پيروزى مى گردد و بدانكه سختى كار مشكل نشانه ايمان و پايدارى در كار نشانه قدرت كه اين خود مرد را بپيروزى خواهد رسانيد و آن كس كه خود را بكارى سخت و مشكل كه از آن واهمه داشته بياندازد و نترسد و سنگين نپندارد حتما بر او سهل گردد و پيروزى و موفقيتش در همه حال خواهد بود زيرا آن كار كه بر او سخت آمده است نشانه ترس از كار مىباشد كه فنا كننده است ترسيدن و خردمند هيچ وقت از كارى واهمه نخواهد داشت .\r\nپس : آن كس كه از كار مشكل و به نظر خود سخت ترس داشته باشد بر اثر همان ترس به موفقيت در هيچ كارى نخواهد رسيد ، و آن كس پيروز و موفق در كار خويش مىشود كه سهل و آسان بگيرد كار سخت و مشكل را و قبول نمايد هر كارى كه بر او مشكل است و بفكر نشود كه از عهده آن بر نخواهد آمد كه موفقيت و پيروزى آنها حتمى خواهد بود .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nزياده اندوختن\r\n از بهر چه كس كيسه زر دوخته‌اى * آيند و خورند ، ز آنچه اندوخته‌اى\r\nتو از چه فراهم كنى و زان نخورى * يك عده فقير عهد خود سوخته‌اى \r\nيا ابن آدم ما كسبت فوق فوقك ( إلخ ) تو اى پسر آدم بدان كه آنچه را از روزى خويش زياده بدست آورده و اندوخته‌اى ، پس براى ديگران و آيندگان بامانت نگه داشته و خزانه‌دار آن باشى كه به آيندگان خواهى سپرد اگر چه بر طمع و ميل تو نباشد ، نيز بيچارگانى كه در مدت حيات تو زندگى مى كرده‌اند از خود به آنها خيرى نرسانده‌اى بلكه حق ديگران را نيز بعللى كه شايد سرمايه اندوخته تو چندين نفر را به كار مى گماشت و چند خانواده را سير ميكرد و چرخ زندگيشان را مى چرخانيد تو فراهم آورده و بدون اين كه از آن استفاده‌اى ببرى به آيندگان خود خواهى سپرد و بدانكه جمع نمودن و قناعت كردن خوب است تا جايى كه بر فرزندان خود راحتى بخشى و آنانرا از تنگدستى برهانى نه آن حدى كه فرزندان چنان خورند كه ندانند چگونه جمع آورى گشته است .\r\nپس : كيسه‌اى كه بهر جمع آورى و خسيسى دوخته‌اى بر آيندگان است و فراهم نمودن و نخوردن تو ظلمى است كه بهمزمانيهاى خويش نموده‌اى چنان كه امكان سود رسانيدن تو بكاسب و كارگر و يا از اندوخته بيش از حد تو چند خانواده براحتى زندگى نموده و از آن برخوردار مى شدند .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nشكست\r\n از دست اگر رود همى اموالت * پندى بدهد نكو شود اقبالت\r\nجانا غم از دست برفته نخورى * بگرفته‌اى تجربه كز آن اعمالت \r\nلم يذهب من مالك ما و عطل ( إلخ ) آنچه از مال و دارايى كه از دست داده‌اى همان است كه ترا پندى داده و آن از مال به حساب نيايد كه سود بوده و بر غصه و اندوه مال از دست رفته‌ات نباش كه ترا تجربه باشد و سود از دست رفته همان تجربه است كه همواره به كار آيد و سودهاى فراوان رساند چنانچه يك بار يا چندين بار در زندگى شكست ديده و راه سود را پيدا نموده‌اى و چون در اندوه شوى و غم از دست رفته را در دل بگيرى زيانت دو چندان و بلكه بهبود ناپذير و غير قابل جبران بر تو وارد گردد چنان كه در فكر از دست رفته بوده و بجاى تجربه از زيان قبلى وقت را تلف نموده‌اى كه خردمندان هرگز غم از دست رفته را نخورند و چون تجربه‌اى كه سودشان است خواهند برد .\r\nپس : اگر از دست دهى مال و دارايى خويش را چون پندى شود بر تو و اقبالت راهنمون پيروزى باشد و غم از دست رفته را نخورد آن كسى كه بداند دارايى از دست رفته پندى باشد و تجربه‌اى از آن رفته بر اوست كه به كار آيدش در همه حال و تو اى خردمند به ياد مال از دست رفته نباش كه زيانت چند برابر گشته و سودى در غصه و اندوه بودن نخواهى برد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nخشم\r\n آنان كه در انتقام بر خشم رسند * در ذلت و بند خويش بيداد رسند\r\nكز عفو نبوده انتقامى بهتر * عاقل نكند خشم بر اميال پسند \r\nمتى اشفى غيظى اذا غضبت ( إلخ ) كى توانم بهبودى دهم خود را آن زمان كه غضب كرده‌تر شر و باشم و نيز ناتوان بودن در وقت انتقام لذت بخش و بر انتقام توانابودن بد فرجام ، چنان كه از ناتوان بودن در وقت خشم داشتن اراده‌اى قوى و رأى درست و ذكاوت انسانيت بوده و بلعكس چون از براى انتقام در خشم شدن و بانتقام نشستن همانا نتوانستن و بى اراده و بيمار بايد دانست چنان كه كوته دست در اميال خود را خوار خواهد شمرد و لذت عفو را انتقامجو نخواهد چشيد ، و تو اى مؤمن بدان كه ترشرو بودن همانا در خشم شدن است و به اميال واقعى دست نيافتن و غضب نمودن نشانه بى خرديست كه دانا نيز توانا بوده و هرگز با ترشرويى خود را نشان ندهد .\r\nپس : كسانى كه در انتقام خود خشم كنند ، در ذلت و خوارى به فريادشان هيچ كس نخواهد رسيد ، و چه خوب و نيك باشد عفو نمودن و بر انتقام ننشستن كه بخشنده پيروز است و اراده‌اى قوى دارد و نيكوكاران و پارسايان ترشرو نباشند و غضب نكنند كه نشانه در انتقام بودن بى خرديست .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nاحسان\r\n دانى چه كسانى راستين انسانند * بر خلق نكو كنند و در احسانند\r\nفرداى قيامت اجر نيكى ببرند * در نزد خدا مقامى چون بى سانند \r\nلا يزهدنك فى المعروف ( إلخ ) بى پاداش و مزد نخواهى ماند هر نيكى و خوبى و مردم دارى كه انجام داده‌اى و خداوند نيكوكاران را بسيار دوست مى دارد و نيكو كار و مردم دار بى اجر نمى ماند و خداوند متعال هم در جهان و هم در آخرت اجرش را خواهد داد زيرا وى يكى از خصلت نكو و بجاى انسانى را انجام داده و در وقت حيات به مردم نيكى نموده است ، نيز پارسايان نيكوكارند و تو اى مؤمن اين خوى انسانى را از خود دور مگردان كه يكى از صفات بشرى است و هر انسانى را واجب آيد تا نيكويى كند كه در نزد خداوند تبارك و تعالى بى پاداش نخواهد ماند .\r\nپس : انسانهاى واقعى همانا كه نيكوكار باشند و بر خلايق نيكى نموده و دل مردم را از مادى و معنوى بدست آورند چنان كه فرداى قيامت اجر نيكى خويش را دريافت دارند و نزد خداوند بزرگ مقامى بس و الا داشته و بهشت سرايشان خواهد بود زيرا خداوند نيكوكاران را حتى از مؤمنان نيز بيشتر دوست دارد و آتش دوزخ را از دامانشان دور كند .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nعلم\r\n آن چيز كه انتها و پايانش نيست * هم يافتن تمامى امكانش نيست\r\nعلم است و بياموز بهر ساعت عمر * بهتر به جهان ز علم و از دانش نيست \r\nكل وعاء يضيق بما جعل فيه ( إلخ ) هر ظرفى كه در آن چيزى ريخته شود پر خواهد گشت ، مگر ظرف علم و دانش كه هر چه در آن ريزى فراخ تر گشته و جايى بيشتر براى دريافت پيدا مىكند و تو اى مؤمن بياموز كه هنوز هيچ ندانسته‌اى چنان كه علم را پايانش نيست و ظرف علم ( مغز ) نيز پر نشدى مى باشد و بدان آنهايى كه مى دانند بيش از ديگران و استاد و دانشمندند هنوز هم نمى دانند و به انتهاى دانش نرسيده‌اند كه در مقياس علمشان در بى انتهاى دانستن اندك است كه دست يافتن به تمامى آن غير قابل درك و امكان پذير نيست مگر به امر الهى كه فقط بندگان مقرب خويش ( پيامبران و امامان ) را دانشى بيحد عطا فرموده است .\r\nپس : آنچه كه پايان و انتهايى ندارد و امكان دست يافتن به انتهاى آن ميسر نيست علم و دانش است ، كه بهترين دليل براى آموختن انسان تا آنچه فرصت و عمر باقيست و خردمند هر آنچه تواند بياموزد كه بهتر از كسب علم و دانش چيزى نبوده و نخواهد بود .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nبردبارى\r\n آنان كه رداى بردبارى پوشند * راهى به نجات سخت فردا كوشند\r\nدر روز گرفتارى ، ياران شكيب * از بهر نجاتش ز تعب در جوشند \r\nاوّل عوض الحليم من حلمه ( إلخ ) نخستين پاداش و اجر بردبارى آن است كه مردم هنگام گرفتارى او را يارى كنند و در هنگام ستيز او با ناشكيبا يارانش بشوند ، چنان كه شكيبايى را خداوند يكى از صفات برجسته انسانى دانسته و در باره آن بارها فرموده ، نيز بردبار و صبور را خداوند دوست مى دارد و او را از سختيها و ناملايمات زندگى برهاند و كارها را بر او سهل گرداند همانا كه او بردبار است و تحمل در سختيها دارد و مشقت زندگى خويش را با ملايمت و خونسردى بگذراند كه همين امر سبب پيروزى وى در زندگى است و هميشه موفق گردد ، زيرا با انديشه‌اى درست در پى آن بوده و تيرش بهدف خواهد رسيد .\r\nپس : لباس بردبارى بتن نما كه راه نجات و سختى فردايت باشد و در روز گرفتارى ياران فراوانى گرد شكيبا جمع گشته و او را از سختيها برهانند كه براى نجاتش از رنج و تعب در جوشند همانا كه بردبارى وى سبب پيروزى اش خواهد بود .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nپرهيزگارى\r\n اى آنكه نهاده سر بفرمان خدا * يا بى تو رها ز دوزخ روز جزا\r\nجز خالق يكتا ز كه دارى مددى * فرموده هر آنچه را تو رفتار نما \r\nاتقوا اللّه تقية من شمر تجريدا ( إلخ ) بترسيد از خداوند ، همانا كسى از خداوند تبارك و تعالى ترسيد كه روش دين را پيروى كرد و پرهيزگارى را پيشه خويش ساخت و تلاش نمود در زندگى ، و يكه و تنها با كوشش خويش در مهلت عمرش سعى نمود و جز از خداوند بزرگ فرمان نبرد و مددى نخواست از هيچ بنده‌اى و اميدوار به خدا بود حتى اگر بنده كسى باشد زيرا پرهيزگارى نه آن است كه جاه و جلال ، مال و منال داشته باشى بلكه چون به كسى برده شدى و يا در كارى فرمانبردار دائمى هستى باز اميدت به خداى يكتا باشد هر چند تأمين زندگيت بدست فرمانده‌ات باشد زيرا روزى دهنده خداست و بفرمان اوست كه وجودت را بهر ديگرى در عذاب نهاده‌اى و يا فرمانبردار و غلامى ، پس پرهيزگار آن است كه از خداوند بترسد و خويش را در فرمان الهى مطيع ساخته و آنچه بر زندگيش واجب آمد و خداى فرمود رفتار نمايد و ستايش پروردگار صاحب دو جهان را از ياد نبرد ، همانا كه خداوند او را از آتش دوزخ برهاند چنان كه جز از خداى بزرگ از كسى مدد و يارى نخواسته و نمى طلبد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nگرفتارى\r\n آن كس كه تحملش بود سختى را * جويا شده بهر خويش خوشبختى را\r\nپيروز نگردد آنكه بى تابى كند * كاورده بدست خود نگون بختى را \r\nاغض على القذى و الا ( إلخ ) بر سختى ها بى اعتنا باش ، و گرنه هيچ خوشحالى بر تو روى نخواهد آورد ، همانا كه گرفتارى هاى زندگى فرسوده و نابودت گرداند و كسانى كه در سختيها تحمل دارند و بردبارى پيشه نموده‌اند ، پيروز و موفق گردند و به پيروزى واقعى رسند و تو اى مؤمن و پرهيزگار و خردمند بدان و آگاه باش كه هر كسى را نوعى گرفتارى باشد بر هر كارى را كه در پيش دارند و تمام انسانها هر كسى را سختى و مشكلى است در زندگى و مدت عمرش ، و بى غم هرگز زاده نشده است و بكارى كه گمارده شدى چون مشكلى پيش آمد مترس و هراس نداشته باش و نااميد از زندگى مشو كه غم و گرفتارى در زندگى هركس پديد آيد و نااميدى همان مرگ تدريجى بوده و انسان را زجركش خواهد كرد .\r\nپس : كسانى كه جوياى خوشبختى باشند كه تحمل در سختى دارند ، و آنكه خود با دست خويش نگون بختى را پذيرا شد و پيروز نگشت تحمل نداشته و ناشكيبا بود و بدان كه هر كسى را غمى باشد و بى غم زاده نشده است و پرهيزگاران هميشه و در همه حال از گرفتارى خويش به اندوه نمى شوند و صبر پيشه سازند .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\nفروتنى\r\n اى دوست تكبر از سرت كن بيرون * گردنكشى از وجود خود ران بى چون\r\nنيك است و ورع آنكه تواضع دارد * بنماى مقامت ز تواضع افزون \r\nمن نال استطال ، الا تواضع ( إلخ ) به مقامى نرسيد آن كسى كه گردن كشى نموده و تواضع نداشت همانا از پيروزى باز مانده و در گرداب گردن كشى خود را غرق نموده است ، مگر آن كسى كه فروتن بوده و از خداى بزرگ تبارك و تعالى بترسد و هميشه و در هر مقام و همه حال به ياد خدا باشد كه خداوند آن بنده را دوست مى دارد و او را شايسته گرداند بهر مقامى كه بر او سزاوار باشد و كسانى كه نافرمان بوده و خداى را از ياد ببرند در حال ترقى خويش بلعنت شايسته‌اند و خداوند آنها را سرنگون گرداند از هر مقامى زيرا بر اثر گردن كشى و تكبر ظالم است و تكبر داشتن همانا خداى بزرگ را از يادبردن و مؤمن و باتقوا هميشه به ياد كرده‌هاى خويش بوده و خداى بزرگ را از نبرده و نيز افتادگى پيشه سازد .\r\nپس : اى دوست تكبر و گردن كشى را از خويش دور بساز و چنان مؤمنى كه خداى بزرگ را از ياد نمى برد به ياد خداوندگار باش زيرا تكبر است كه پايه ظلم را بنا نهاده و انسان را به نيستى مى كشاند و بدان كه مردان فروتن پارسايند و نيكو در نزد مردمان و تو نيز مقامت را نزد خداوند بزرگ از فروتنى افزون بنماى .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nرشك بردن\r\n گر رشك برى خوى حسودان دارى * در تن خوره‌اى فكنده و بيمارى\r\nبر لطف خداوند شود دشمنيت * هم يارى موافق بر خود نگذارى \r\nحد الصديق من سقم المودة ، ( إلخ ) رشك بردن از نادرستى و بد طريقتى بر ياران باشد ، زيرا ياران يك رنگ و يك دل از هم رشك نبرده و خواهان موفقيت يك ديگر باشند و كسى كه از ديگرى رشك ببرد بخيل و حسود است و حسودان را خداوند عذابى سخت خواهد داد و در آن سراى به آتش دوزخ گرفتار گردد و تو اى مؤمن بدان كه پارسايان و خردمندان دورى جويند از رشك بردن كه مى دانند بر اثر رشك بردن انسان حسود گشته و خوى حسادت و كينه كه منجر بدشمنى و از دشمنى بظلم و تعدى خواهد شد از رگه‌هاى رشك سرچشمه مى گيرد كه نابود گرداند حسود را چنان كه بر اثر حسادت خود را فراموش مىكند و از كار باز مانده به - بيچارگى و نيستى سقوط خواهد كرد .\r\nپس : رشك بردن خوى حسادت است كه به صورت رشك نمايان گردد و چون خوره‌اى بر تن خود افكنده است و بر لطف خداوند كه شامل حال ديگرى گشته دشمن شده و يار و رفيقى يك رنگ بر حسود نماند و نيز خداوند بر او خشم آورد و روزى از او بريده خواهد شد .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nشرم و حيا\r\n آن جامه كه زشتيت همى پوشاند * و ز راه خطا شدن برى گرداند\r\nچون شرم و حيا كه سد راه گنهست * از آتش دوزخت همى برهاند \r\nمن كساه لحياء ثوبه لم ير الناس ( إلخ ) زشتى و معايب را شرم و حيا پنهان نمايد و آن كس كه با شرم است مردم زشتى و خطاى وى را نخواهند ديد ، چنان كه شرم و حيا جامه‌ايست كه اگر عيب و خطايى داشته باشيد آن را بپوشاند و از نظرها بدور خواهد داشت ، نيز كسانى كه شرم و حيا داشته باشند نزد مردم عزيز بوده و خداوند بزرگ از او راضى خواهد بود و به همان نسبت كه شرم دارد گناهانش نيز كوچك است زيرا مى هراسد از گناه بزرگ و مى ترسد رسوا گردد و گناهى بزرگ از او سر نخواهد زد و چون نزد مردم محبوب گردد از خطاها دور شود و خود را عزيزتر بين جماعت گرداند كه به همان اندازه نزد خداوند عزيز گشته و آتش دوزخ به دامانش سرايت نكند و خداوند او را كه شرم دارد از راه گناه باز گرداند .\r\nپس : جامه‌اى كه زشتى را پوشانده و هم از راه خطا نمودن باز مى گرداند شرم و حيا است كه سد مىكند راهى را كه در آن گناه باشد و نيز خداوندگار او را دوست داشته و آتش دوزخ را از او دور سازد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nبدگمانى\r\n در شك نشوى ز ان كه امين باد همى * از حق نرسد ببدگمانان كرمى\r\nدر شك به امين بود از انصاف بدور * اطراف گمان به جستجو باش دمى \r\nليس من العدل القضاء ( إلخ ) انصاف نباشد به آنكه مورد اعتماد است بدگمان بودن ، چون بد - گمانى به كسى كه امين باشد گناه و دور از وجدان خواهد بود و بدان كه امين را آن مقدار گناه و خطا نباشد كه در شك بودن و به او بد گمان شدن ، زيرا اگر خطايش بزرگ و غير قابل عفو بود هرگز امين نمى شد و مورد اعتماد قرار نمى گرفت ، نيز بر كسى كه نزد عده‌اى از خلايق و خودت امين شد بدگمان مباش زيرا گناه نموده و خود را در غيبت نزديك ساخته‌اى همانا بايد در اطراف شك و ترديد خويش جويا شوى تا به اصل واقعه و يا ترديد و بدگمانى خويش پى ببرى و مؤمن و پرهيزگار بيهوده به كسى بدگمان نگشته بلكه در اطراف گمان خويش به جستجو بوده و لا ينحل نخواهد ماند گمان او بر امين و آن كسى كه مورد اعتماد است .\r\nپس : با ديده شك و بدگمانى به آنهايى كه امين باشند منگر كه از خداوند به بدگمانان كرمى نرسد و دور از انصاف است و عذابى در پى آن كه امين را دل شكست و بر او شك برد ، و نيز بهتر آن است كه در اطراف گمان خويش كاوش نمود .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nغلبه بنفس\r\n آنان كه به بند خواهش دل شده‌اند * از غلبه خود به نفس غافل شده‌اند\r\nو آنان كه توانايى فراوان دارند * در بند هواى نفس مشكل شده‌اند \r\nاذا اكثرت المقدرة ، و اذا ( إلخ ) هر گاه توانايى فراوان شود ، خواهش هاى بى جا كم گردد ، همانا كسانى كه دست يافته‌اند بر خواسته خويش بدنبال آن نروند چنان كه هر وقت خواهند خواسته مهيا خواهد بود كه بر آن توجهى ندارند و دليل قدرت بر آن است و كسانى كه آنچه را ندارند مى خواهند و بدنبال آن مى روند و ميل و رغبتى كه بر آن دارند و از ترس آنكه مايوس و نااميد از آن شوند با شدت و ميل تمام بدنبال آن مى شتابند زيرا قدرت داشتن از آنها دور گشته و خواهش هاى نفسانى بر آنها غلبه خواهد كرد و بدون اراده و فكر صحيح بدنبال آن مى روند و هر آنچه به آن برسند گويى به عقب رفته و از آنها كم گشته است و اعتياد بر آن پيدا خواهند كرد و بيهوده بدنبال آن مى روند كه هرگز بپيروزى نمى رسند و وقتى كه مرگ سر رسيد افسوس خورند كه ندامتشان بى سود ماند .\r\nپس : كسانى كه گرفتار خواهش دل باشند غافلند از غلبه خود به نفس و آنهائى كه توانايى بر آنها افزوده گردد مشكل است هواى نفس آنها را بسوى خويش بكشاند زيرا پيرو اراده قوى و نفوذ ناپذير خويش بوده در هر زمان كه خواهشى بر خويش كنند اندكى در فكر فرو روند و بدنبال آن نشتابند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nپرده‌پوشى\r\n خواهى كه شناسى ز هنر نيكوتر * در رسم و طريق پارسائى افسر\r\nآن خوى نكو چو پرده‌پوشى باشد * و ز هرچه كرامت و بزرگى بهتر \r\nمن اشرف افعال الكريم ( إلخ ) بهترين خصلت و برترين هنر و كار نيكوى بزرگوار و با كرامت آن است كه از آنچه ميداند پرده پوشى نمايد و پرده ندرد از زشتى ها و خطاهاى قابل عفو ديگران ، مگر خطاى آنها بزرگ باشد و خداوند از آن خطا و گناه بخشم آمده و يكى از گناهان كبيره بشمار آيد كه در آن صورت بايد او را به مردم شناسانيد و رسوايشان ساخت و چون قابل عفو بوده و از خطايش شرمنده است بايد پرده پوشيد و راز بر ديگران آشكار نساخت كه خردمندان و پرهيزگاران از خطاهاى كوچكى كه از كسى سر زده پرده ندريده و آشكار نسازند و رسوايش ننمايند و آنچه را كه قابل گفتن و شايسته بيان نمودن نيست پرده پوشيده و در گذرند كه بر اثر پرده پوشى خطاكار تكرار ننمايد و پرهيز كند از آن خطاها .\r\nپس : اگر خواستى از هنر نيكوتر و در طريق پارسايى و پرهيزگارى سرور و ارجمندتر بشناسى بدان كه آن خلق و خوى نيكو پرده پوشى مى باشد و از هر بزرگى و كرامت بهتر خواهد بود و همانا پرده پوشى بسيار طريق نيكو در بر دارد .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nستم\r\n كيفر به ستم گران بود روز جزا * در آتش دوزخ و همى خشم خدا\r\nگر توبه كند رهايش از دوزخ نيست * اى نيك روش ستم گرى نيست روا \r\nيوم المظلوم على الظالم ( إلخ ) روز ستم ديده را ستم گر در روز جزا سخت تر و شديدتر بيند ، چنان كه وى در دنيا چندى ستم نموده و روز ستم گرى و ظلم او پايان يابد ليكن كيفرش هميشگى و دائم است و او را آتش دوزخ در - برگيرد و خدايش نبخشد همانا كه توبه‌اش جايز و مورد قبول خداوند بزرگ نگردد ، مگر ستم كشيده از قلب خود پاك گرداند و راضى از كرده ظالم باشد ، نيز در اين حال هم خداوند او را از آتش دوزخ برى نمى - گرداند و مكافات اعمال ناپسند و غير انسانى را خواهد ديد ، چنان كه ستم نموده است بر انسانى ديگر و جاندارى از دستش در عذاب گردد و اوست پليد و گناه كار و جانبدار شيطان و دور از رحمت الهى و تو اى مؤمن به هيچ عنوان در راه ستم و ظلم قدم منه كه عذابى سخت و سنگين در پى توست .\r\nپس : كيفر ستم گران در روز قيامت خشم الهى و آتش دوزخ است و اگر توبه كند باز رهايى از دوزخ نيابد مگر آنكه اندكى از گناه خود را پاك گردانيده است و مؤمن ستم كار نگردد كه به صلاح خويش ندانسته و ترسش از آتش جهنم مى باشد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nآموختن\r\n اى آنكه بدانش و بحكمت استاد * آموز به خلق و خامشى نيك مباد\r\nنادان كه ندارد خرد و استعداد * خلقند ز خاموشى نادان دلشاد \r\nلا خير فى الصمت عن الحكم ( إلخ ) بخاموشى نشستن و نياموختن ديگران صلاح و خير نباشد كسى كه حكمت و دانش بر اوست ، و بخير و صلاح نباشد سخن گفتن بنادانى كه نياموخته و نادان است چون آنكه حكمتش هست بايد بيان كند و بياموزد از گفته‌اش بر ديگران تا از آن سخنش بهره برند ، و كسانى كه ندانسته سخن آغاز كنند به خير و صلاح آنها نبوده بلكه زيان فراوان بر وى آيد كه نادانند و گفته آنها زيان رساند .\r\nو بيهوده است كه نگفتن سخن از آنها بهتر تا آنكه چيزى بگويند و در اثبات بمانند و خجل گردند و بر همه خويش را نشان دهند كه رايش باطل است و سخنش ياوه و بدون دليل كه رسواى عام گردد و زيانى بدتر از رسوايى نيست .\r\nپس : آن كس كه مىداند و دانش بر اوست بايد بياموزد نه آنكه خاموش نشسته و علمش را موفون گرداند ، و نيز نادانى كه خرد و استعداد گفتن ندارد ، خاموشى او بهتر از آنكه مخلوق از كذب و ياوه‌اش او را شخصى كم تجربه شناخته سخنانش را به كم عقلى او به حساب آورند پس نگويد و خاموش بماند مردم از خاموشى او دلشادتر گردند ،\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nتندرستى\r\n آنان كه بزى ديگران رشك برند * از هر چه بغم فتاده بيمارترند\r\nرشكى كه نكو ثمر دهد بر خواهان * بهتر كه زنند رستيشان غصه خورند \r\nالعجب العقلة الحساد ( إلخ ) شگفت است و جاى تعجب آنانرا كه رشك مى برند و حسادت به همه چيز مردم دارند جز از سلامتى آنها كه رشك نمى برند ، و عكس آن بهتر است و انسان مىتواند سلامتى را آن قدر كه شايسته داند از ديگران بياموزد و حسادت ( البته رشك بردن از آنكه چگونه سلامتى را بدست آورده ) به تندرستيشان داشته باشد و از ديگران آداب تندرستى بياموزد و رفتار نمايد رويه آنها را در صحت و بزرگترين نعمتها تندرستى باشد كه خداوند بزوك به بشر عطا فرموده است نيز خردمندان از هيچ چيز كسى رشك نمى برند و حسرت نمى خورند جز آنكه از سلامتى آنها آن هم مى آموزند چگونه صحت را بخويش آورده است .\r\nپس : آنهائى كه شك مى برند از زندگى ديگران از هر چه بيمارى بيمارتر و از هر چه ندارى كه محتاج است محتاج ترند ، و رشك بردنى نيكو باشد كه همانا از تندرستى ديگران بايد رشك برده و آموخت كه چگونه سلامتى بخويش آورده و چطور راه صحت مزاج را آموخته است .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nقناعت ، نيكخوئى\r\n آن كس كه قناعت بكند پيشه خود * محكم بنموده بر غنا ريشه خود\r\nو آن كس كه بخوى نيك رفتار نمود * مخلوق رضا نموده ز انديشه خود \r\nكفى بالقفاعة ملكأ ( إلخ ) مى توان با قناعت به راحتى زندگى نمود و نيز مى توان با نيك خويى به ناز و نعمت دست يافته و بى نياز بسر برد ، چنان كه قناعتگر پس از تحمل به قناعت ، به مال و جاه رسد و غنى گردد از قناعت كه روز تنگدستى خود را پيش بينى نموده و مسكينى را نپسنديده و سدى بر روى نياز بسته است نيز نيكخويى همين منافع را در بردارد چون خوش خلق و نيك خوى همه را از خود راضى نگه داشته و بر او روى آورند و يارش گردند در تنگدستى و مفلسى و مهربانتر از اقوام بر او وفا كنند و خردمند با داشتن اين دو خلق و خوى نيك مىتواند به خواسته‌هاى خويش دست يافته و همانا خداوند نيز اين دو را دوست مى دارد .\r\nپس : كسانى كه قناعت كنند ريشه آسايش خويش را محكم نموده و بى نياز گردند و كسانى كه به خوى و خلق نيك رفتار نمايند مردم را از اين انديشه انسانى راضى نگه داشته و همه را نسبت به خود خوش بين و دوست گردانند كه سبب موفقيت و شادكامى خواهد بود .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nقدردانى\r\n نيكى تو بر آنكه سپاس از او نيست * شايسته مباد چون كه پاسخگو نيست\r\nنيكى مكن و بنده مشو آنها را * جز بنده خالق شدنت نيكو نيست \r\nمن قضى حق من لا يقضى حقه ( إلخ ) كسانى كه خواسته و حق كسى را بجاى آورند كه از آنها بجا نمى آيد هيچ گونه حقى همانا خويش را بنده او نموده و شايسته نيست جز خداى بزرگ را بندن شدن و تو اى مؤمن بر كسانى نيكى كن و حق آنهايى را بجاى آور كه قدر نيكى دانند و خويش را نيز در آن حق مديون خوانده و بجاى آورند و پاسخگوى محبت گردند و حقى را كه بر آنها روا داشته شده با نيكى خويش پاسخ دهند ( مگر مستحقان و بيچارگان كسانى كه خمس و ذكات بر آنها تعلق مى گيرد كه بايد بدون شناخت اخلاقى پرداخت ) و دو پاداش بر اوست كه حق كسى را بجاى آورد كه بشناسد محبت را چنان كه دو پاداش يكى آن است كه سود نيكى برد و مردم و خداوند از او راضى شوند دوم آنكه غير از خداى بزرگ را بنده نشوند .\r\nپس : نيكى بر آنان كه سپاس نيكى نگويند شايسته مباد كه نيكى را پاسخگو نبوده و قدر محبت را نمى دانند ، و اگر بر چنين شخصى نيكى نمايى و محبت كنى چنان است كه خويش را بنده او نموده و خردمند چنين نباشد كه ميداند جز خداى بزرگ را بنده شدن كفر است .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nزن خوب\r\n نيكوست زنى كه باشدش اين سه مرام * ترس است و بخالت و تكبر كه مدام\r\nخجلت بود از ترس و قناعت از بخل * گردنكشى از تكبر آيد به حرام \r\nخيار خصال النساء شرار خصال الرجال ( إلخ ) بهترين خوهاى زنان از بدترين خوهاى مردهاست كه تكبر و ترس و بخالت است ، همانا كه زن متكبر باشد فرود نياورد سر بر غير مگر به نان ده‌اش و چون ترس در او باشد بترسد از خجل شدن و بد نامى و زفتى و بخيل اگر شد نگه ميدارد مال خويش و خانواده‌اش را از ديگران و هيچ از آن اصراف ننمايد و خانواده‌اش را به پيروزى و موفقيت مى رساند و چون اين سه خصلت را زنى دارا باشد او زنى است پاكدامن و نيك و خوشبخت نمايد همزيست خويش را و گمراه نگردد از راه عفت و سبب نيك بختى خانواده خويش گردد .\r\nپس : خوب است زنى كه سه مرامش عكس مرام مرد باشد كه ترس ، بخالت و تكبر است ، چون اگر مدام اين سه خصلت از او سر زند و در او هويدا گردد بدان كه از ترس خجالتى گشته و از غير دورى جويد و چون بخيل باشد از بخل قناعتگر شود و خوشبخت نمايد خانواده‌اش را و تكبر او سبب گردنكشى به غير از نان ده‌اش شود .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nآز و طمع\r\n آن كس ز ره طمع شد آقائى پرست * در آز و طمع شود فرو مايه و پست\r\nاندر هدف نيك و خردمند كسيست * از دام فنا كننده آز برست \r\nاكثر مضارع العقول ( إلخ ) بيشتر افتادگى عقل و نقص آن از طمع و بخل باشد ، چنان كه طمع بر آن شود كه انسان از بزرگوارى بخاطر رسيدن به هدف پوچ خويش چون در طمع شود و خواستار آنچه ديگران دارند و خود كم بهره است به گرداب پستى و نيستى و خوارى كشانيده گردد ، نيز خردمند طمع نمى كند و خود را به فرومايگى و پستى و خوارى نمى كشاند و پذيراى نيستى نگردد ، چنان كه طمع سبب آن شود كه خويش را با آنچه از آن بهره‌مند است فراموش نمايد و در پى خواسته‌هاى پوچ رود و طمع به مال ديگران داشته باشد و چنين كسى كه از خويش بى خبر گردد از آسودگى زندگى باز مانده و هميشه در تلاطم امواج افكار خويش غوطه ور خواهد شد و چون به انتهاى زندگى رسيد حسرت خورد و ندامت را سودى نيست .\r\nپس : آنان كه از طمع خويش ميل زندگى آسوده‌ترى را بر خود بوده و بزرگوارى خواهند همانا پست گردند و به نيستى كشانده خواهند شد ، و كسانى كه به هدف درست و خوب مى رسند خود را از دام نابود كننده آز و طمع دور گردانند .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nسستى ، فريب سخن چين\r\n از دست كسانى برود بهره و دوست * گفتار سخن چين شنو و سستى اوست\r\nياران مده از دست سخن چين كن دور * سود تو اگر سستى نكردى نيكوست \r\nمن اطاع التوانى ضيع الحقوق ( إلخ ) از دست بدهد بهره‌اش را آن كسى كه سستى نمايد در كارهاى خويش و نيز آن كس بهترين دوستان و ياران را از دست بدهد كه بگفتار سخن چين گوش دهد و خود را گمراه گرداند و نشانه بى خردى است ، و تو اى مؤمن بدان كه خردمندان از سست رفتارى كه نشانه از دست دادن بهره‌هاست دورى جويند كه مى دانند سست رفتار بجايى نرسد همانا خويش را از زندگى عقب انداخته و فنا سازد هستى خود و بازماندگانش را زيرا چون سستى نمود بعد از رسيدن به هدف چيزى بر او باقى نخواهد ماند و كسانى كه به گفتار سخن چين گوش دهند بدان كه هر دروغى را باور دارند و از بهترين ياران صلب گشته كه مى قبولند بدى آنها را از سخن چين .\r\nپس : كسانى بهره و دوست از دست دهند كه سستى نموده و به گفتار سخن چين توجه دارند ، چنان كه دانايان و خردمندان سخن چين را از خويش برانند تا دوستان را از دست ندهند و سودى نيكو و خوب است كه در آن سستى نبوده تا ندامت در عواقبش نباشد .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\nجور و ستم\r\n باريست گران گرفته ظالم بر دوش * مملو ز گنه خسته در آتش بخروش\r\nكاى مردم روزگار گيريد به گوش * اين نار ستمگران نگردد خاموش \r\nبئس الزاد الى المعاد ( إلخ ) بارى بس سنگين و مملو از گناه بر دوش كسى است كه ستم و ظلم بر بندگان خدا نموده باشد همانا اين گروه از جهان رخت بر بسته و بميرند نمى توانند آن بار سنگين را بدوش كشند و در روز حشر جواب عمل خويش دهند و در آن روز اجر جزاى عملش را يك در هزار هر آن بيند و چنان پاشيده تخمى از ظلم صدهزارش دور كنند كه بس مشكل است و رادمردان ستم پيشه نكنند و از عقوبت آن بترسند و هر آن به ياد روز جزا باشند كه مى دانند چه جزايى در پى ظالم و ستمكار مى باشد ، نيز تو اى مؤمن بر مردم روزگار ستم مكن و بدان كه خداوند ستمگران را دوست نمى دارد و عذابى سخت در آن سراى بر ستمگران روا دارد .\r\nپس : ستمگران بارى بسيار سنگين بر دوش گيرند كه پر از گناه و خسته در آتش دوزخ به فرياد و هياهو بانك بر آورند كه اى مردم روزگار ، اى آنهايى كه در جهان به زندگى موقتى پرداخته‌ايد از من به گوش باشيد و ستم نكنيد كه دين آتش جزاى ستمگرى خاموش نگردد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nفزونى روزى\r\n بازش نتوان گرفت مرغى كه پريد * روزى چو رمنده‌ايست هر دم برميد\r\nشكر است كه دام و هم دانه رزق * گر كفر بنعمت شود آن دام بريد \r\nاحذروا نفار النعم ( إلخ ) از دور شدن نعمتها بترسيد كه اين رفته و گريخته را بازگشت نباشد و شايسته نيست كه گريخته‌اى را چون بازگشتش ميسر نيست كارى نمود كه بگريزد . تو اى خردمند كفران نعمت و ناسپاسى نكن و دور مساز از خويش اين رمنده را ، تا خداوند نعمت را از تو كم نگرداند و نگريزد نعمتها از كفران نعمت كه ديگر باز گشتش نيست و بدان كه خداوند تبارك و تعالى نعمات را بهر گونه از سلامتى و از مادى به بشر ارزانى داشته است كه شكرش واجب است و كفرش قهر الهى را ثمر دهد و پشيمانى و ندامت آن كسى كه كفران نعمت نمود ، بى سود و هيچ راه نجاتى نيست .\r\nپس : نمى توان مرغى كه از قفس پريد باز گرفت و روزى هم چنان مرغ از قفس جسته را ماند و رمنده است كه مى رمد از كفر نعمت و شكر نعمت دام و دانه رزق مى باشد كه با كفر نعمت آن دام بريده خواهد شد و مرغ بخت از قفس خواهد پريد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nجوانمردان\r\n گر مهر و محبتى شود از خويشان * ظاهر بودش محبت ار داده نشان\r\nاز دل بودش مهر ، جوانمردان را * قدردانى چو پاداش بود برايشان \r\nالكرم اعطف من الرحم ( إلخ ) جوانمردان از اقوام و خويشان مهربانتر باشند چنان كه دوستى و مهربانى جوان مردان حقيقى و بدون مكر و ريا است كه به مرور زمان هويدا گردد ، چنان كه مهربانى خويشان اجبارى و از روى محبت خانوادگى و يا از روى ريا باشد و محبتشان را پايه‌اى نيست و چون حقيقى باشد به حد مهربانى جوان مردان نبوده و خردمند كسى است كه قدر جوانمردان را بداند و مهربانى آنها را بدون پاداش نگذارد كه پاداش مهربانى آنان همان قدردانى و مهربانى فزونتر مى باشد ( بايد دانست كه اقوام و خويشان نيز مهربانى دارند ولى محبت آنها دائمى و يا از روى اجبار است و به حد محبت جوانمردان نخواهد رسيد زيرا بمرور مهربان شده‌اند ) پس : اگر از خويشاوندان محبت و مهربانى شود اجبارى يا ظاهرى است كه بروز مى نمايد بر تو و جوانمردان را مهربانى از دل باشد و قدردانى از جوانمردان پاداشى است كه بر آنها شايسته بوده و محبت فزونتر را جواب محبت آنها بايد داد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nگمان دوست\r\n آنان كه گمان بر تو ز نيكى دارند * در شك نشوى كه بر تو صالح يارند\r\nگر جلوه دهى بنادرستى ز ايشان * مردم ز تو شك كنند و هم بيزاند \r\nمن ظن بك خيرا فصدق ظنه ، ( إلخ ) كسى را كه بر تو از روى نيكى گمان برده است تصديق نما و در شك مشو و گمانش را نادرست مپندار ، چون مؤمنى كه بر تو گمان نيك برد و تو نادرست جلوه دهى بدان كه دل شكسته‌اى و ديگران بر تو گمان نيك نبرند و اين شايسته خوى نيك يك انسان واقعى نيست و تو اى مؤمن كه خود را از جوان مردان و پاكان مى دانى ، بدان كه دوستان يكرنگ و پاكدل را از خودخواهى راند و تنها و بى كس به خود نيز مضمون و مشكوك خواهى بود و سبب آن شود كه بيمار روانى گشته و بديوانگان شبيه شوى و خردمندان هميشه دوستانى كه بر آنها گمان نيك برند شك نكنند و جبران آنها را با محبت پاسخگو باشند .\r\nپس : كسانى كه بر تو گمان از روى نيكى برند بدانكه خواهان تو مى باشند و در شك مشو و ترديد در گمانشان مكن و بنادرستى از ايشان جلوه نده تا خلايق از تو در شك نباشند و نگريزند و همه بر تو روى آورند و خواهان تو شوند كه سبب پيروزيت گردد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nسختى كارها\r\n مى كوش بكارى كه برايت مشكل * پاداش بر آن بود بسا اى عاقل\r\nپيروزى بدشوارى از آن ترس مدار * ترسش چو ز كار سخت باشد كاهل \r\nافضل الاعمال ما اكرهت ( إلخ ) بهترين اعمال كاريست كه نفس را بانجام آن باجبار واداشتن ، چنانچه پاداش به همان اندازه رنج و سختى داده مىشود و بهترين پاداش را دشوارترين كارها خواهد برد ، و بكوش در كارى كه از آن كار بيم داشته و مشكل مى پندارى و در آن كاهلى ميكنى و به نظر خود بس سنگين است و به آن خيال كه ترا از پاى در مى آورد همان كار را آزمايش نما كه پيروزيت حتمى باشد و خردمند و عاقل كسى باشد كه بكارى سخت و مشكل كه از آن واهمه دارد تن در دهد و آزمايش نمايد كه پيروز گردد و نيز خداوند چنين مردم را دوست مى دارد ، همانا كه صبر و تحمل فراوان دارد و ايمانش پايدار و محكم است .\r\nپس : بكوش بكارى كه مشكل در نظرت آمد ، زيرا كوشش و جديت تو سبب پيروزيت گردد و ترس مدار از آن كار كه ترسش نشانه تنبلى و كاهلى توست و چون در كار جديت نمودى ايمانت راسخ است و پيروز گردى .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nكرم\r\n بنما تو كرم كه زنده هستى ، دارى * بعد تو وصى چون ندهد اجبارى\r\nپاداش ز بعد تو چنانت نرسد * از بهر نجات خويش ، خود مختارى \r\nيا ابن آدم كن وصى نفسك ( إلخ ) اى پسر آدم خود وصى خويش باش و از دارائيت كرم نما آنچه را كه ميل دارى ، نيز از تو بدهند نه آن اندازه كه خويش بميل و رغبت دهى و تو براى خويشتن بهتر توانى بخشيد تا وصى تو ، چون كسى نيست كه ديگران را از خود بيشتر دوست بدارد ، « حتى مادر و فرزند » و چون خود را در آخرت سرافراز خواهى كرم نما از مالت به اندازه‌اى كه برايت ممكن است و بدان كه وصى تو نتواند خواسته قلب ترا بدهد گر چه بعد از تو خيرات نمايد و به بخشد از اموالت را به راه ثواب و خير تو كه به آن انداز اجر نخواهى يافت در روز جزا و خداوند ، هر كس را به حد و اندازه محبت قلبش محبت و بخشش نمايد .\r\nپس : چون زنده‌اى و دارى كرم نما و ببخشش از مالت را كه بعد از تو وصى و بازماندگانت نخواهند داد به رغبت و ميل و چون بدهد اجبارش نباشد و چنان اجرى هم بر تو نرسد كه خواهانى چون خود از براى فردايت و نجات از آتش دوزخ بايد تلاش كنى و نيكى نموده و كرم نمايى .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nپيمان شكن\r\n پيمان شكنان را نشوى هم پيمان * زيشان نشده وفا بعهد ايمان\r\nآنان كه وفا به بيوفايان نكنند * دارند وفا به عهد دين و يزدان \r\nالوفاء لاهل الغدر غدر عند الله ( إلخ ) بر كسانى كه بى وفايى نمايند ، وفا نمودن بايشان بى وفايى بر خداوند است و بى وفائى به آنها وفا به خداوند ، چون پيمان شكن وقتى پيمان بست بر هيچ قيد و شرطى آن را مى شكند ، پيمان دين را نيز خواهد شكست كه بر آنها وفا كردن يعنى به آنها گرويدن و شكستن پيمان دين و پيمان نبستن با آنها نشكستن پيمان با خداوند و دين باشد كه در نزد خداوند محبوب شدن و از حبيبان بودن است و خردمندان با كسانى كه پيمان شكن بوده وفا نداشته و پيمانى نبندند ، زيرا آنها پيمان خويش را با خداوند نيز خواهند شكست و وفا بايمانى كه بايد داشته باشند نخواهند نمود .\r\nپس هم پيمان مشو بى وفايان را كه از آنها وفا نشده حتى بعهدى كه با خداى خويش بسته‌اند ، و كسانى كه بپيمان شكنان وفا نكنند ، وفا دارند به خداوند و اين خود نشان دهنده ايمان راسخ و محكم همان پيمان نشكستن است ،\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nخودپسندى\r\n آن كس كه دهد ز كف همى پيروزى * راكد شودش فرو فزونى روزى\r\nچون خوى پليد خود پسندى دارد * بيهوده كند ز بهر خود دلسوزى \r\nالاعجاب يمنع من الازدياد ، ( إلخ ) كسانى از افزونى باز مى مانند كه خود پسند باشند ، چنان كه خود پسند به خيال آنكه همه چيز و همه كس است و بر اوست مرتبه‌اى بسيار بلند ، باز مى ماند از رسيدن به منتهاى درجه خواسته‌اش و راكد ماند از زندگى زيرا بهترين را نخواسته و خود را از بهترين ميداند و چون آب باطلاقى شود كه عاقبت زيان آور و غير قابل استفاده باشد و نيز دوستان بر او نيايند چنان كه همه دوستان را از خود رانده است به همان دليل خودپسندى و خود خواهى ، و تو اى خردمند بدان كه خود پسند ديگران را كوچك خواهد شمرد و خوار داند همه را نزد خويش و كم كم از خدا بى خبر گردد و باز ماند از عبادت و ستايش خداوند بزرگ و آن سراى را نيز از دست بدهد .\r\nپس : آنان كه پيروزى از دست دهند و باز مى مانند از مقام و افزونى و روزى خوى پليد و شيطانى خود پسندى دارند كه بيهوده و بى جا و بدون راى به خويشتن دلسوز بوده و خود را بزرگ پندارند كه از دوستان و ياران يكدل بازمانده و به خير بودن عاقبت را از دست بدهند .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\nنزاع\r\n آن كس كه همى كند نزاع و زد و خورد * نابودى و سختى و ستم سود ببرد\r\nدر كينه و سختى و فنا مغلوب است * غالب چو ستم نموده و ز خود آزرد \r\nان للخصومة قحما ، ( إلخ ) نزاع را نابودى هاست و زد و خورد انسان را به سختيها و ستمگرى و حتى نابودى مى كشاند . چنان كه اگر كننده مغلوب گردد ، كينه بدل گيرد و از ايمان باز ماند زيرا مغلوب بفكر انتقام است و چون به ياد انتقام بود كينه بدل داشته و كينه دشمنى بباد آورد و حتى امكان قتل نفس گردد و چون غالب آيد و پيروز در نزاع شود ستم نموده كه كينه‌اش همان غالب شدن است ، كه هر دو طريق را فنا و نابودى باشد و خردمندان از نزاع و زد و خورد بپرهيزند و دورى مى جويند ، زيرا مى دانند قهر الهى را بر خويش خواهند آورد و هم چنان ستمگر و كينه جو گردند .\r\nپس : كسانى كه نزاع و زد و خورد كنند سودشان همان ستمگرى و سختى و نابودى است كه اگر مغلوب گردند سختى بينند و كينه بدل گرفته و فنا سازند پاكى و پارسايى خويش را و نيز غالب شدن همان ستمگرى باشد كه آزرده گردد مغلوب از او و آزردن و دل شكستن گناه و موجب قهر الهى گردد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nتندخويى\r\n ديوانگى در قفاى تند خويى باد * خوش آنكه شود ز تندى خو آزاد\r\nتندى چو ببار آورد كفر و جنون * كز كفر عملهاى نكو رفته بباد \r\nالحدة ضرب من الجنون . ( إلخ ) تندخويى نوعى ديوانگى و جنون است كه در بعضى ها هويدا گردد ، و تند خويان دو دسته‌اند كه دسته‌اى پشيمان گردند و بگرداب جنون كشيده نشوند و فقط ياران موافق و يكرنگ از دست دهند و خود را هنگام گرفتارى بى ياور گذارند ، ولى عده ديگر كه پشيمان نگشته‌اند بر ديوانگى روى آورده و خود خواهان جنون گردند ، و به گرداب نيستى كشيده مى شوند و همه از او دورى مى جويند زيرا خود سبب آن گشته و عاقبت وى جنون و ديوانگى است و خردمند و عاقل تندخويى را پيشه نكند كه از خداوند بزرگ ترس داشته و بايد بداند كه تند خويى موجب كفر گشته كه كفر از گناهان كبيره است و خداوند هرگز آنها را نمى بخشد و در آن سراى آتش دوزخ جزاى كفر را خواهد داد .\r\nپس : در قفاى تندخويى ديوانگى است و خوشا به حال كسى كه از تند خويى رهايى دارد و خود را بگرداب نيستى نمى كشد ، چون كه از خلق و خوى تند و بد عنقى دائم كفر ببار آيد و از راه كفر گويى اعمال نيك فنا گشته و خداوند چنين بشر را دوست نمى دارد و آتش دوزخ است سراى ابدى اش .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nسخن بزرگان\r\n باشد سخنى گر از بزرگان بدرست * داروى تباهى است و لغزشها شست\r\nگويند اگر بنادرستى سخنى * درديست كزان ريشه نابودى رست \r\nان كلام الحكماء اذا كان صوابا ( إلخ ) سخن بزرگان و خردمندان چون درست باشد داروى تباهى و نابودى است و چون نادرست افتد درد است و تباهى ببار آورد ، كه دانشمند و حكيم بايد بكوشد نادرست نگويد و سخن را بسنجد كه لغزيدن عالم و دانا لغزش جهان است و اگر دانشمند و عالم خطا گويد و گمراه گرداند ، از او قبول نيابد سخنان درست و بجا چون حكمت در او نبوده و عاقل نباشد كه نسنجيده گويد و گمراه نموده است و خردمند بايد بكوشد تا سخنانى را كه ادا مىكند و يا مى آموزد درست و با برهان باشد تا از او قبول كنند او پيروز گردند آن هايى كه پند مى گيرند .\r\nپس : اگر سخن بزرگان درست باشد دارويى است براى تباهى و لغزشها را بشويد و موفق گرداند خواهان پند را و چون بنادرستى سخنى از دانشمندان باشد ، دردى است كه ريشه نابودى از آن بوجود آيد و هرگز بهبود نيابند آن جماعت كه از سخنان نادرست او پند گرفته‌اند .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nاحسان\r\n خواهى كه شود نيكى بفرزندانت * بر زاده ديگران نما احسانت\r\nاحسان بود از صفات نيكوى بشر * گر شاد كنى ، خدا كند شادانت \r\nاحسنوا فى عقب غيركم ، ( إلخ ) احسان و نيكى كنيد به فرزندان ديگران تا عوض آن را بفرزندان شما نمايند و فرزندان ديگران را چون فرزندان خويش بدانيد و محبت كنيد ، و احسان نمائيد به هم نوعان خويش كه آنها فرزندان گذشتگان هستند و فرزندان تو نيز محتاج احسان و نيكى ( منظور از محتاج احسان هستند به يارى و كمك از مادى يا معنوى احتياج دارند ) مى باشند و چون چنين كنى فرزندان و بازماندگانت را مددكار باشند و در سختى ها به او كمك كنند و از تعب نجاتش دهند و نيز نيكى در همه حال شايسته باشد و هر جوانمردى را واجب است كه نيكى كند ، زيرا نيكوكارى و احسان نمودن يكى از صفات پسنديده مى باشد و خداوند نيكوكاران را بسيار دوست مى دارد .\r\nپس : ميل بردى كه بفرزندانت نيكى شود ، بفرزندان ديگران نيكى و احسان نما كه يكى از صفات پسنديده بشر احسان و نيكى است و چون نيكى نموده دلى از خود شاد نمايى خداوند بزرگ در آن سراى ترا شاد نمايد و از آتش جهنم برى دارد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nآينده\r\n اى جان ز چه مى خورى غم فردا را * خود كرده هلاك عمر ناپيدا را\r\nخوش باد اگر به ياد فردا باشى * نى بهر دو فردا بخورى غمها را \r\nيا ابن آدم لا تحمل هم يومك الذى ( إلخ ) اى پسر آدم بى تابى مكر و اندوهگين مباش امروز از براى فرداى خود ، نه آنكه به ياد فردا نباشى و قناعت نكنى بلكه بر فردا غصه مخور و اندوهگين مباش ، چون فردايت را عمرى باقى باشد و خداوند اگر امروز بهر فردايت نداد بدان دليلى در امرش بوده و فردا را نااميدت نخواهد گذاشت ، و عاقل و خردمند خود را هلاك آينده نكند كه ميداند اندوهگين شدن از براى فردا امكان هلاك امروز را دارد و نيز از زندگى عقب مانده فردا هم نمى تواند خود را از دام غصه روزى برهاند و راكد شود افزونى او كه همين امر سبب طمع گشته و از طمع ظلم و گناهان بزرگ سرزند .\r\nپس : اى دوست غم فرداى نيامده را مخور و خويش را هلاك فردا مگردان به عمرى كه هنوز در آن حتم نباشد و امكان مردن است هر چند نيكوست به ياد فردا بودن و اصراف نكردن ، نه آنكه غم فرداى نيامده را بخورى و چون روزى فردايت را خداوند امروز نداد در غصه و اندوه شوى كه غصه بر فردا طمع ببار آورد و طمع كار از زندگى باز مانده و خويش را هلاك گرداند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nدوست و دشمن\r\n با دوست منه راز نهانت بميان * هم گفتن ناسزا بدشمن چو زيان\r\nگر دوست شود دشمنت اسرات فاش * دشمن چو شود يار شرمت ز بيان \r\nاحبب حبيبك هو نامأ ( إلخ ) دوستان خويش را دوست بدار و محبت كن به آن اندازه كه تجاوز در محبتت نباشد و همه گفتنيهاى خويش را فاش مساز و مگو اسرارت كه چون روزى خصومتى پيش آمد و دوست از تو روى گردانيد فاش سازد اسرارت را كه موجب پشيمانى توست ، نيز بر دشمنت بياندازه دشمن نباش و او را بناسزاترين كلمات از خود مرنجان كه شايد روزى بر تو دوست گردد و شرمنده گردى از رفتارت با او ، و خردمند كسى است كه بر دشمنان خود آن قدر سخت نگيرد و همانطور با دوستان حتى يكرنگ و يكدل اسرار نهان فاش ننمايد كه عاقبت آن ندامت است .\r\nپس : نبايد اسرار نهان و نگفتنى را با دوست در ميان گذاشتن و همانطور بدشمن ناسزا گفتن و سخت بد رفتارى نمودن كه زيان و پشيمانى ببار آورد ، چون دوست را دشمنى بيش آيد و از روى گرداند اسرارت را فاش نمايد و چون دشمنت دوست گردد شرمنده از گفته‌ات شوى كه در همان وقت دشمنى ، ناسزا و بد را به او روا داشتى .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nسرنوشت\r\n جوينده رزقى بايدت كوشيدن * چون كاهلى بگذاشتن و جوشيدن\r\nهر چند كه سرنوشت تغييرش نيست * از جهد توان نمير خوش نوشيدن \r\nاعلوا علماء يقينا ان الله ( إلخ ) بدانيد و باور نمائيد كه خداوند بزرگ براى هر بنده‌اى اندازه‌اى قرار داده است ، كه مقدر است بر او و كوشا بودن در امر روزى بر هر انسان واجب و سرنوشت را كه از مقدرات است و خداوند بر انسان قرار داده نه آنكه بى تكاپو نشست ، و خردمند كسى است كه با كوشش و جهد نعمت ها را از براى خويش مهيا نمايد ، هر چند سرنوشت را نتوان تغيير داد و نيك نمود بخت را ولى از جهد و كوشش مى توان روزى خود را افزون نمود زيرا خداوند انسان را از براى پيروزى در كارها آفريده كه عده‌اى كاهلند و از غافله عقب مى مانند .\r\nپس : اگر افزونى روزى خواهى بايد بكوشى و كاهلى و تنبلى را كنار بگذارى و در تلاش روزى شوى ، كه روزى و سرنوشت دو امر مجزا مى باشند ، چنان كه سرنوشت را تغيير نتوان داد ولى از كار و كوشش مى توان آب گواراى پيروزى را نوشيد و راحت زيست .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nظاهر و باطن\r\n ظاهر چه كنى نكو و پنهان زشتى * در سختى خود رحم ز مردم كشتى\r\nروشن نبود بخلق ، داند كه خداى * زين خوى پليد راهى دوزخ گشتى \r\nاللهم انى اعوذ بك من ان تحسن ( إلخ ) خداوندا ، به تو پناه مى برم از اين كه ظاهرم نيكو و باطنم در پنهانى زشت نباشد ، و دور نگردم از رحمت هايت كه پناهم تواى و از همه هستى ام تو خبر دارى ، مى دانى چه آمد و چه آيد ، و تو اى مؤمن و پارسا ظاهر خويش را آراسته مكن در حالى كه باطنت از ريا و زشتى مملو گشته باشد و باطن تو نزد خداوند آشكار است اگر چه از مردم پنهان نمايى و ظاهرى آرام و فريبكار به مردم نشان دهى و چون مردم فريب خورند قلبشان از پاكى فريب خورده است و خداوند از چنين خطا كار خوشنود نگردد و جهنم سراى ابدى شان خواهد بود ، زيرا به نظر خود خداوند را فريب داده و نهان نموده زشتى ها را پس : ظاهر خويش نيكو و باطن خود زشت مگردان كه بروز سختى از مردم رحم نبينى و اگر بر مردم سيرت تو روشن نباشد ، خداوند از اعمال تو با اطلاع بوده و بدان كه اوست آگاه و بينا از همه چيز و همه كس و دوست ندارد كسانى را كه باطنى زشت دارند ، كه در آن سراى به كيفر فريبكارانه خويش خواهند رسيد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nطمع\r\n آنان كه طمع كنند و جويند ز آز * هر سود شود ز بهرشان دور و دراز\r\nبر چشمه نشسته تشنه و نيست مجاز * اندر طمع نا اميد مى گردد باز \r\nان الطمع مورد غير مصدر ( إلخ ) طمع انسان را مى كشاند به سرچشمه بخت و تشنه بر مى گرداند و سيراب ننمايد او را ، و به ظاهر بيند سودها را و نتواند بر آن نزديك شود و نيز خود قبول مى نمايد كه پايه بخت خويش را كج نهاده اما باز در آن بناى بى اساس كوشا بوده و بخل و طمع اش بيشتر مىشود كه سراب بيند و تشنه بدنبال آن رود اما از زندگى سود نبيند و بى وفا باز گردد و چون به آن رسيد تشنه و ذوق زده كه سودها گلوگير او شود و تباه نمايد طمعكار را ، نيز كسانى كه در طمع و آز بسر مى برند از بيشتر نعمتها بى بهره مى مانند و بدون دسترس به آن با حسرت تباه گردند .\r\nپس : كسانى كه طمع دارند و از راه طمع جوينده شدند ، سودها از آنها دور گشته و چنان تشنه‌اى را مانند كه در كنار چشمه ذوق زده نشسته و نتوانند آبى بنوشند كه نااميد باز گشته و سودها بر جاى نهند\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nعقل\r\n هر چيز كه بيند از جهان ديده ما * در كذب و حقيقت هم پسنديده ما\r\nعقل است كه سر چشمه اين رود وجود * آرد بحقيقت آنچه بگزيده ما \r\nليست الروية مع الابصار ( إلخ ) نورى در چشمان نباشد ، كه دروغ نشان دهد به صاحب خويش گاهى آنچه را كه بنگرند ، و آن عقل است كه خيانتى روا نمى دارد بر مالك جسم و او را گمراه نگرداند ، همانا كسى كه پند و اندرز را بقبولد و بعقل بسنجد پيروز گردد چون تمام وجود رودى است كه از عقل سرچشمه گرفته و ذره اصلى دروغ نگويد و گمراه نگرداند ، كه خردمندان پيرو عقل باشند و از رفتار خويش پيروز و موفق گردند ، زيرا آنچه را ديده و شنيده بعقل سنجيد و تجربه‌اى از آن گرفته و نيز به تجربه و علم خويش افزوده است .\r\nپس : هر چيز كه چشم از جهان بيند يا دروغ و يا راست و حقيقت آن را مى قبولد و عقل است كه سر چشمه اين وجود باشد كه رود وجود همه از عقل سر چشمه گرفته و بعقل منتهى مىشود و عقل اين ذره وجود اصلى هر چيز را بى دروغ نشان دهد .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nپند\r\n آن پرده كه بين غفلت و پند كشيد * يك عده بديدند و چه بسيار نديد\r\nآن كس كه نصيحت ز خردمند شنيد * آن پرده پنهانى پيروزى دريد \r\nبينكم و بين الموعظة ( إلخ ) ميان شما و نصايح و اندرزها پرده و رازى وجود دارد كه آن پرده نامش ندانستنى ها و غفلت باشد ، كه به گوش گرفتگان پند آن پرده غفلت را پاره نماينده و در جهان دو دسته زندگى مى كنند ، دسته‌اى كه آن پرده را مى بينند كه به گوش مى گيرند پندها و اندرزها را و چون تيرى در دست دارند كه بدرند پرده ندانستنى ها را و سد راه پيروزى را بشكنند ، دسته‌اى ديگر كه نمى بينند آن پرده را همانا به گوش نمى گيرند پندها و اندرزها را و بدنبال خواهش هاى دل روند و گمراه گردند كه موجب تباهى است و از خداوند بى خبر مى شوند و ايمان را بهوى و هوس نهاده از كفار گردند و خردمند كسى است كه نصايح را به گوش گيرد و از آن بهره‌مند گردد .\r\nپس : پرده‌اى كه بين غفلت و پند كشيده شده است عده‌اى مى - بينند و عده‌اى هم نمى بينند ، آن عده كه مى بينند ( درك ميكنند ) همان باشند كه پند خردمندان را به گوش دارند و آن پرده پنهانى پيروزى را با انديشيدن در پندى كه شنيدند بدرند ، و اما آن عده كه نمى بينند گمراهند و موفق نشوند زيرا نصيحت به گوش نگرفته و خود را دانا پندارند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nچشمداشت\r\n آن عده كه بسيار توانگر هستند * از حسرت مال مردمان دل شستند\r\nز آسايش مردمان حسادت نبرند * بر خواسته دل ز طمع ره بستند \r\nالغنى الاكبر الياس عما فى ايدى الناس ( إلخ ) توانگر بسيار بزرگ آن است كه آرزو نكند آنچه را مردم دارا بوده و از آن آنها است ، چنانچه هر چيزى كه در دست مردم است اگر آرزو شود كه صاحبش خود باشى بدانكه طمعكار و بخيل خواهى بود ، و آن كس در آسايش بسر خواهد برد كه چشم داشت بمال ديگران نداشته و از آنچه كه ديگران دارند حسرت نخورد و پارسا كسى باشد كه به - آنچه بر او مقدر شده است شكر گويد و بحسرت ديگران از خداوند طلب نكند كه موجب خواهش هاى بيجاى وى گشته و از غافله ايمان عقب خواهد ماند و بگمراهى كشيده مىشود كه چنان فقيران بميرد . و از هستى ها و نعمات بهره‌اى نبرد .\r\nپس : عده‌اى را مى توان غنى و توانگر خواند كه از حسرت بردن مال ديگران دل شسته و چشمداشت بمال ديگران نداشته باشد و از آسايش مردم حسادت نبرده برخواسته دل خويش از روى طمع ره ببينند تا از غافله ايمان عقب نمانده و در كارها پيروز و موفق گردد و نيز خداوند آنها را دوست مى دارد كه از براى خواستن حسرت نخورده و چنين پاكدلى از پارسايان گردد .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nآبرو\r\n اين مايهء آبرو كه در جام بلور * عجز است چه سنگى بشكستن مأمور\r\nناگه ز فرومايه‌اى در خواست كنى * افتى بسر زخم زبانش ناجور \r\nماء وجهك جامد ، ( إلخ ) آبروى تو بسته است به آنچه كه درخواست و عجز و سوال نابجا در آن باشد و اين سه آبرو را بريزد ( و چون سنگى را ماند كه جام بلورين و شيشه‌اى آبرو را بشكند ) ، و بايد دانست كه آبرو نزد چه كسى مى ريزد ، و كسانى كه محفوظ دارند آبروى خويش را و بهر كس روى نيفكنند و چيزى نخواهند و يا سؤالى نابجا نكنند كه موجب ريختن آبرو شود و شرمندگى ببار آورد ، نيز تو اى مؤمن و خردمند از فرو - مايگان درخواست نكن كه انجام ندهد در خواست ترا و اگر انجام دهد و روا دارد نزد او خوار گشته و هر آن گرفتار زبان زدش گردى كه شرمسارى بدتر از اين نباشد و هيچ آبروريزى چون درخواست و عجز و سؤال نابجا نيست .\r\nپس : آبرو چون مايه‌ايست كه در جام بلورين نگهدارى مىشود و سنگى كه آن را بشكند درخواست و عجز است ، و دانا و خردمند كسى است كه نزد فرومايه و پست دست تمنا دراز نكند و به لابه ننشيند چنان كه از خواسته‌اش خجل گشته يا براى هميشه زبان زد او گردد كه بدترين خواريهاست .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nسرپيچى\r\n آنان كه ز راه علم گمنام شدند * جوياى سعادتند و ناكام شدند\r\nگردنكشى از امر الهى كردند * كوشاره علم عكس آن خام شدند \r\nاذا أرذل الله عبدا ( إلخ ) هر زمان كه خداوند بزرگ كسى را پست و فرومايه نمايد ، علمش را بگيرد و دانش از او كاسته گردد ، كه موفق نتواند شد و كارش بگره افتد و رأيش باطل گردد كه نادان است در هر كار و رفتارى و از دانش و علم بى بهره خواهد بود كه همه خصايل بد و ناپسند بر كسى است كه از اوامر الهى سرپيچى نموده و ستايش خداى بزرگ را نكند كه گمراه گردد و از دين خود چيزى نداند كه سعادت روزگار و آخرت را از دست بدهد بدون آنكه خويش با خبر باشد كه چرا كارش بدرستى نمى آيد و گره خورده‌تر مى گردد ، نيز پرهيزگار و پارسا و خردمند كسى است كه سر نپيچد از فرمان خداوند تبارك و تعالى و خود را گمراه و فرومايه نگرداند ، پس : آنان كه از راه علم و دانش گمنام شدند و چون جوياى سعادت بوده ناكام ماندند سرپيچى از اوامر خداوند بزرگ نمودند و چون در راه علم و دانش كوشا و پر تحركند كه بلعكس از آن سودى نبرده و نفهميده بلكه برداشت آنها بيهوده و گمراه كننده مى باشد كه سقوطى است بسوى نادانى و از نادانى تباهى و نيستى ببار آيد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nمال دنيا\r\n اى بسته به دارائى دنياى دل خود * نتوانى بگور بردن اين حاصل خود\r\nگيرد ز تو روزگار هر آنچه دهد * اندك بنگر بحشر بس مشكل خود \r\nما قال الناس لشيء ، و لا ( إلخ ) نگويند مردم خوشا به حال كسى مگر روزگار پنهان دارد فرداى بدش را ، و تو اى خردمند و پارسا بدان و آگاه باش كه آنچه در جهان است و از جهان بدست آمده از دست مى رود و فنا گردد و آنچه روزگار به تو مىدهد از تو باز مى گيرد كه تو بايد دانا باشى و دل به آن نبندى كه به همان اندازه پارسايى در آن سراى اندوخته‌اى براى خود داشته و از جزاى اعمال پليد و شيطانى برى خواهى بود و بايد بدانى كه آنچه اندوخته و بدست آورده‌اى دانه‌اى جو و يا سكه‌اى از آن را به گور نخواهى برد و بر دارايى و آنچه اندوخته دارى دل خوش مكن و اندكى هم بفكر آن سراى باش كه چه بر سرت خواهد آمد و چگونه حساب عمل خويش خواهى داد .\r\nپس : اى دوست بدارايى و مال دنيا كه اندوخته و بدست آورده‌اى دل مبند كه نتوانى با خويش به گور برد و آنچه بدست آورده و فراهم نموده‌اى روزگار از تو بستاند و خردمند و پارسا كسى است كه اندكى بروز جزا بينديشد كه بسيار مشگل است پاسخ دادن بدون اعمال نيك و فقط عمر در اندوختن و جمع آورى بگذرد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nكمك\r\n اى دوست بيا كمك به بيچاره نما * زين راه نكو مشكل خود چاره نما\r\nباشد ز صفات نيك يارى و مدد * طومار خساستت برو پاره نما \r\nان المسكين رسول الله خمن منعة ( إلخ ) بيچاره و فقير را خداوند از براى امتحان فرستاده است و اگر او را دستگيرى نكنند خداى بزرگ را سنا نگفته و خود را نمايانده‌اند و بدانيد كه خداوند بى چيز را كم روزى نموده به چند دليل كه يكى همان آزمودن بندگان دارنده خويش است ، چنان كه خداوند متعال او را در ميان خلق فرستاده و بنده‌اى كه او را منع كند و بى فيض از خويش براند ، خداى را منع كرده از عبادت خود ، و اوست كه سر پيچى نمايد از اوامر الهى ، چنان كه در عين توانايى دستگيرى نكردن از بينوايان موجب آن شود كه خود را خسيس نشان داده و از خداى بى خبر گردد .\r\nپس : اى مؤمن كمك نما به بيچارگان كه از راه كمك و مساعدت به مستمندان چاره كار خود كنى و نيك گردى و خداوند ترا دوست بدارد و بدان كه خداوند فقيران را كم روزى نموده و فرستاده است تا ترا بيازمايد و چون از آنان دستگيرى كنى بهتر از دو صد بار سنا گفتن تو بدرگاه خداوند و بدان كه يكى از صفات نيك انسانى كمك و مددكارى است و تو نيز طومار خساست خويش را پاره كرده و به مستمندان كمك نما .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nهم نشينى\r\n اى دوست تو هم صحبتى بى خردان * نگزينى كه همچو اوى گردى نادان\r\nابله ز حماقتش دهد جلوه نيك * ميلش كه قبولت شود هر نكته ز آن \r\nلا تصحب المائق فانه يزين ( إلخ ) هم صبحت و هم نشين احمق نباش كه كار و كرده و گفته خويش را در نظرت زيبا جلوه دهد و بر ميل خويش داند و خواهد كه مثالش شوى چون بى خرد است و بر آنكه تو از حماقتش خوشحال گشته و تصديق نمايى و از او پيروى كنى ترا دوست بدارد و بدان كه خردمندان هرگز هم نشين احمق و نادان نمى گزيند و خود را چون او به ندانستن نمى اندازند چنان كه مدتى هم نشين بى خردان گشته و دمسازشان گردى چون آنان بى خرد و ابله خواهى بود و نيز خردمندان و عاقلان جوياى هم نشينى چون عاقل دانش پژو بوده تا چندى بر معلوماتشان بيافزايند پس هم صحبتى نادان شدن همانا جهل بى خردان را بر خويشتن تلقين نمودن و به عقب برگشتن ، چنان كه نادان مى خواهد و ميل دارد حماقتش را نيك جلوه دهد و خواهان آن است كه هم صحبتش نيز بقبولد از او هر گفته‌اى را ، و لو كذب و يا بى معنى و گمراه كننده باشد و چون مورد قبول افتد عقل ضعيف شده مثالش گردد ،\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nخصلت دوست و دشمن\r\n يكرنگ رفيقى كه ترا يار بود * بر خصمت عدو بيارت غمخوار بود\r\nخواهى بشناسى دشمنت دوستيش * بر دشمنت از يار تو بيزار بود \r\nأصدقاؤك ثلاثة ( إلخ ) دوست تو در سه طريق با تو دوست است و دشمنت نيز در سه طريق دشمن توست ، دوست آن است كه اول دوست يكرنگ تو باشد دوم آنكه دوستيش بر دوستانت نيز هويدا گردد و سوم آنكه با دشمنانت دشمن بوده و از آنها دورى جويد ، و دشمن تو نيز در سه مورد دشمن است ، اول آنكه دشمن خود توست دوم آنكه دشمن دوستت مى باشد و سوم دوست دشمن تو گردد ، و تو اى خردمند خواهان دوستى باش كه آن سه خصلت نيك از او سرزند و كسى را دشمن خويش شناس و بگريز از او كه آن سه روش دشمنى از او معلوم و آشكار است .\r\nپس : رفيق يكرنگ آنست كه دوست تو و هم يار رفيقت بوده و دشمن بر دشمنانت گردد و دشمن خود را در اين سه مورد كه دشمن بر توست و دشمن بر دوستانت و نيز دوستى او با دشمنانت باشد و با آنها دمساز بوده و از تو بگريزد و چون گوش فراداشته اين شنيدى ، با چنان دوستانى دوست و با چنان دشمنانى دشمن باش .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nاندرز\r\n پيروز همان كه پند و اندرز شنيد * بيچاره همان خوشه‌اى از پند نچيد\r\nزنجير گرفتارى ز اندرز بريد * بشنو كه ترا دهد ره نيك نويد \r\nما اكثر العبر و اقل الاعتبار ، ( إلخ ) پندها بسيار و پذيرفتن و عبرت گرفتن اندك است ، چنان كه عده‌اى از بزرگان و دانايان هر پندى كه را بسود آنهاست به گوش گيرند و عمل نمايند ، نيز بايد از روزگار هم پند شنيد و با ديده عقل خويش چون دو چشم دريابد و نيك تشخيص دهد تا در كارها پيروز گشته و در اعمال نيك موفق گردد ، و تو اى مؤمن و با خرد بدان آنهايى را كه پند نمى پذيرند و يا مى پذيرند و عمل نمى نمايند از زندگى باز مانده و سقوط است كسى را كه خود سرى انتخاب كند و پند پذيران دين راستين و خداى بزرگ را بشناسند چنان كه از روى پند شنيدن درك نمايند حقيقت را و راه است انتخاب كنند .\r\nپس : آنان كه پند و اندرز شنيدند پيروز گشتند و بيچاره همان كسى است كه از پند و نصايح بزرگان و خردمندان خوشه‌اى به ارمغان نبرده و گمراه گشتند ، و بدان كه زنجير گرفتارى ها و سختى ها از شنيدن اندرز پاره مى گردد و خردمند آن است كه بشنود پندى از خردمندان و كليد راه پيروزى را بدست گرفته و بر چنين كسى كه خواهان خوشبختى است راه نيك و درست هويدا گردد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nپيمان\r\n گر وعده دهى وفا بعهدت نكنى * معلوم كه بد قوليت از هر سخنى\r\nاعمال تو شايسته نگردد زيرا * عهدى كه بدين بسته‌اى پيمان شكنى \r\nالمؤول صر حتى يعد ، ( إلخ ) رها و آزاد باشند خواسته‌ها تا هنگام وعده و موئد آن و كسانى كه چيزى از او خواسته شود برغبت خويش خواه بدهد و خواه ندهد و بهتر آنكه وعده نداده و بدقول نگردد ، نيز هنگامى آزادى قول را بيكسر مى كشاند كه وعده كند و آن هنگام است كه بقول خويش بايد وفا كرده و چون خلاف اين شود وعده دهنده بدقول گردد نزد خلق و همانطور بوعده‌هاى اعمال خويش كه عبادت است وفا نكند و پيرو اعمال نيك نگشته از خداوند بزرگ بى خبر گردد كه موجب بى - ايمانى و راه شيطانى رفتن است و جهنم سراى ابدى اش .\r\nپس : اگر وعده داده بد قولى نمايى از هر گفته‌ات بدقولى سرزند چنان كه خويت همان شود و اعمالت نيكو نگردد زيرا به ايمان وعده داده و وفا نكنى كه موجب گمراهى و راه شيطانى رفتن و دور از رحمت الهى گشتن است و در آن سراى دوزخ است مكان ابدى كسى كه وفا به - دين نكند و همان بد قول و پيمان شكن باشد .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\nبندگى\r\n اى نزد خدا دست تمنا برده * در سختى بسوى او روى افسرده\r\nآيا تو بطاعتش نشستى يكدم * مزدش ببرد آنكه عمل آورده \r\nالداعى بلا عمل ، و كل ( إلخ ) خواهان و در خواست كننده بى عمل و بندگى همان تيراندازى است كه كمان او بدون زه باشد كه بيهوده است نشانه گيرى او ، و تو اى درخواست كننده از خداوند ، بايد كه عمل نيكو داشته باشى تا خداوند پاداش عمل نيك را به تو داده و موفق گردى و بدانكه خداوند بى طاعتان و گمراهان را نپذيرد و موفق نگرداند ، چنان كه وى اوامر الهى را نپذيرفت و آنچه خداوند بزرگ بر او واجب و ضرورى نموده عمل نكرده است و بدانكه چون خواسته‌اى از خداوند كنى در آن حال كه ايمانت بوده و خود بطاعتش نشستى خواسته‌ات بر آورده گردد و خداوند پيروزت سازد .\r\nپس : اى آنكه دست تمنا پيش خداوند دراز كرده و خواهان بدر خانه‌اش شده‌اى و چون سختى ديده و پريشان بسويش مى روى و خواهان گشايش گره از كارت مى باشى آيا تو يكدم از واجبات كه بر - تو واجب گرديده اطاعت نموده‌اى كه خواهان كرم از آن بزرگوار شدى و بدان آن كس مزد مى برد كه عمل نيك پيش خداوند برده است .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nعلم\r\n دانش به دو ره مشعلش افروخته شد * مطبوع و شنيدى چو آموخته شد\r\nعلمى كه پسنديده بود مطبوع است * مسموع ز شنيدن است و اندوخته شد \r\nالعلم علمان مطبوع ، مسموع ، ( إلخ ) علم و دانش دو نوع مى باشند ، علم طبيعتى و علم شنيدنى ، كه علم طبيعى همان علم آموخته و درك شده از تجارب بوده كه كمترين از آن برخوردارند و فقط از كردار عالم و دانا آشكار گردد ، و اما علم شنيدنى كه شنيده و يا روايت شده باشد نتوانند خواهان را به حقايق نزديك گردانيده مگر آنكه در مطالعه و يا شنيدن آن را سنجشى انجام داده و آن را با حقايق تطبيق نمود تا به علم مطبوع رسيد و از آن دانستنيها و مطالعه و يا شنيدن و در تكاپوى حقايق بودن خود را عالم و دانا گردانيد و خردمندان هميشه از علم مطبوع دارا بوده و حقايق را تجربه نموده‌اند .\r\nپس : دانش به دو طريق است كه مشعلش افروخته گردد ، يكى مطبوع ( طبيعى و تجربى ) و ديگرى مسموع ( شنيدنى و مطالعه ) كه علم طبيعى نيكو و پسنديده‌تر باشد چنان كه آموزنده آن علم از تجربه خويش كمك خواسته و توانسته بحقايق آن با ديده باز پى ببرد و علم شنيدنى كه مفيد و خوب است اما خردمند آن كسى است كه علم شنيدنى خود را نيز چون علم طبيعى و تجربى نمايد و در اطراف آن آموخته بكاوش باشد تا با انديشه درست بتواند درست درك نمايد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nزنا\r\n اعمالى كه بار معصيت برد بسى * در روز جزا نيايدش داد رسى\r\nهيهات بفرداى كسى كرده زنا * آسوده نگردد از جزا يك نفسى \r\nما زنى غيور قط ، ( إلخ ) جوانمردان و پاكان هرگز و هيچ وقت زنا نكنند و هم بستر با زنى نشوند كه بر آنها حرام است ، همانا نمى پسندند ديگران با خويشان و نزديكان خود زنا كنند ، و تو اى پاكدامن و پارسا بدان كه خداوند متعال زنا را چون مارى بر ايشان دانسته است كه در روز رستخيز بسراپاى او بپيچد و هر آن او را بگزد و فريادش به گوش اهل قبور رسيده و همه دورش گرد آيند و از كافر و مسلمان بر او لعن فرستند و هيچ بخششى از خداوند بر او نخواهد رسيد و هيچ شافعى نداشته و جزايش ابدى خواهد بود اگر چه در جهان نيكى بسيار نموده و مردم دار باشد .\r\nپس : بار معصيت بدوش آن كس و بى دادرس در روز جزا كسى باشد كه زنا كرده ، و رحمتى از خداوند به هيچ عنوان بر او نرسد و حتى يك نفس آسوده از آتش دوزخ نيست و بدان كه اگر نيكى اش بسيار و مردم دار نيز بوده باشد باز هم خداوند او را نبخشيده و دائم تا هميشه جزاى عمل ناپسند و شيطانى زنا را خواهد ديد ،\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nسزاى بدى\r\n گر سوى تو سنگ ابلهان سر برسد * با عفو تو سنگ سخت ، چون پر برسد\r\nمى كوب بفرقش آنكه در حديدى * سنگش ز ره شرورى و شر برسد \r\nردوا الحجر من حيث جاء ( إلخ ) از مكانى كه سنگ آمده بر گردانيد به همان جا ، زيرا شر و بدى را پاداشى جز شر و بدى نباشد و به همان اندازه كه بر شما بدى شده بد باشيد و شر را دور نمائيد نه به حد تندخويى كه جاى عفو باشد و تا جايى كه بايد بخشيد بدى - نكنيد و عفو نمائيد و چون بخشش و عفو زيان رساند آن وقت است كه شر را به شرور برگردانيد ، نيز ابلهان را از نادانى بدى باشد و بايد بخشيد و خشم ننمود كه با عفو نمودن ابلهان چون سنگى رسيده باشد چنان است كه پر كاهى بر سرت خورده مگر از روى بدى و شر كه بايد جواب آن را با بدى و شر داد .\r\nپس : اگر از جائى كه سنگ آمده با رأى خويش بنگرى پاسخ داده‌اى ، چنان كه ابلهى از روى خطا زيان رسانيد مى توان با عفو و گذشت او را مهربان نمود و چون سنگى كه بر تو رسيد از او به صورت پر كاهى نرم خواهد گشت و اگر زيان را شرورى بر تو روا داشت نيز تو بر او بدى نما ، تا جايى كه بخشش روا نباشد در آن حال سنگش را پاسخ همان سنگ است .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nپدر و فرزند\r\n حقى ست شود پدر چو استاد پسر * انسانيت و ادب دهد ياد پسر\r\nواجب شده بر پسر كه فرمانبردار * از امر پدر شود آن آزاد پسر \r\nان للولد على الوالد حقأ ( إلخ ) فرزند را بر پدر و پدر را بر فرزند حقى باشد كه بايد عمل و بدون ترديد و ريا انجام بپذيرد ، همانا حق پدر بر فرزند آن است كه فرمان ببرد پسر از پدر خويش ( مگر فرمان و دستور پدر نافرمانى از خداوند بزرگ كه شايسته نيست و بايد پسر سرپيچى نمايد ) و فرمان بردارى از پدر آزادى در تمام مراحل زندگى بر پسر خواهد بود و خوشبخت تواند زيست ، و حق پسر بر پدر آن است كه پدر نكو دارد نام فرزندش را ، و و را پست نخواند در اعمال و ادب و محبت و نيكويى را بر او بياموزد و انسانيت را در نهادش بيدار گرداند و آن قدر كه توانائيش از فكر مى رسد خدا شناسى را بر او بياموزد .\r\nپس : واجب است كه پدر استاد پسر گردد و انسانيت و ادب و خدا شناسى را بر پسر ياد داده و او را در امر نيكويى و دانش و هنر بيدار گرداند ، و واجب است بر پسر كه از اوامر پدر اطاعت كند و فرمانبردار باشد از گفته‌ها و نصايح پدر ( مگر گمراهى و بى دينى را ) كه آزادى و راحتى در زندگى خواهد يافت و خوشبخت خواهد گشت .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nخواسته\r\n اميال بود بسى ترا دور و دراز * بيهوده مرو پى ش نمى يا بى باز\r\nنيكى بنما بخلق كاندوخته‌ايست * بهتر ز غنى گشتن عمرى بنياز \r\nكل مقتصر عليه كاف ، ( إلخ ) تمام آنچه را كه مى توان به آن اكتفا نمود و با آن ساخت كافى است ، نيز تو اى مؤمن بيهوده بخويش عذاب مده و سختى ها و مشقت بى شمار را بر خود هموار مساز بخاطر دست يافتن باميال دور و دراز كه بايد ساخت به آن چه را كه خداوند تبارك و تعالى بر ما ارزانى داشته و مقدر گشته است ، چنان كه زحمت بيهوده و تجاوز نمودن از حد بخاطر بيشتر داشتن ، همانا فراهم نمودن براى ديگران است كه بر جاى ماند و آيندگان بدون زحمت بتاراج خواهند برد ، و خردمند چنان صرف عمر نكند و اندكى از عمر را صرف خدمت بخلق نمايد كه همان عبادت است و اندوخته‌ايست براى روز رستخيز و سدى است كه راه دوزخ را بسته و از آتش جهنم برى خواهد داشت چنان كه بدنبال اميال نرفته و تلاش بيهوده ننموده است .\r\nپس : اميال و آرزو بسيار دور و دراز است كه دست يافتن به آن امكان پذير نيست و بجاى آنكه بدنبال آرزوهاى خويش به روى بهتر است كه نيكى به انسانها بنمايى كه اندوخته‌اى است بهتر از غنى گشتن عمرى در نيازمندى و محتاج بودن به آرزوى خويش .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n\r\nغيبت\r\n آن كس كه ز غيبت سخن آورد ميان * بيرحم و حسود و پست باشد بجهان\r\nگويد بدروغ ناتوان هست و حقير * ورنه ز چه در قفا زند زخم زبان \r\nالغيبة جهد العاجز ، ( إلخ ) غيبت نمودن از ديگران نشانه ناتوان بودن و عاجز از كوشش نمودن است كه غيبت گو سخن حق را در غيبت نگويد ، و سخن او در كذب و دروغ باشد و غيبت تنها حربه‌اى است كه شخص ناتوان در دست دارد و توسط آن آتش حسد خويش را خاموش مى نمايد و خداوند بر كسانى كه غيبت كنند عذابى سخت در آخرت خواهد ديد كه از بدترين و مشكل ترين عذابها بشمار آيد ، زيرا غيبت كننده حسود است و از حسد بخل و از بخل دشمنى و دروغ ببار آيد نيز تو اى خردمند از غيبت بپرهيز و از آن مكان كه جمعى بغيبت مشغولند خود را دور بساز كه شنونده نيز در آن غيبت شركت دارد و آنكه بشنيدن غيبت تن در دهد از عفران خداوند بى بهره گردد .\r\nپس : آنان كه سخن گويند در غيبت ديگران ، بيرحم و حسود و خوار باشند چنان كه بيرحمى آنها دروغشان و حسادت آنها از ناتوانى و پستى و خوارى از حقارت آنها باشد و خردمند در قفاى كسى به زخم زبان زدن نمى نشيند و غيبت نمى كند زيرا از عواقب آن كه آتش دوزخ است بيم دارد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nهمرنگ اجتماع\r\n خواهى ز گزند كينه‌ها گم باشى * همكاسه خلق و هم تكلم باشى\r\nرسوائى و شر اگر نخواهى بايد * همرنگ به اجتماع و مردم باشى \r\nمقاربة الناس فى اخلاقهم ( إلخ ) نزديك شويد بمردم و در اخلاقشان ، كه سپرى است از براى كينه‌هاى مردم و همرنگ جماعت شدن همانا در مردم زندگى كردن و دورى جستن از وحشى زيستن و خوى انسانى يافتن ، و آن كسى كه همرنگ جماعت شد ميداند بلاهاى وارده شان را و گزند مردمان را بر خويش و بپرهيزد از آن ساعت كه بر او است گزند مردم و چون در مردم نفوذ نمود از كينه‌هايشان بداند و كارى نكند كه بر او كينه‌توزى نمايند و آداب و خوى و كردارش نكو گردد و چنان شود كه دوره اجتماع شناسى ديده باشد كه سبب راى درست و هوش قوى گشته و مردم او را دوست بدارند و بر او روى آورند ، پس : آن كس از گزند كينه‌ها در امان است و آن كس خلق و خوى نيك يابد و از رسوايى و شر بدور گردد كه همرنگ اجتماع گشته و با مردم دمخور و همساز باشد و چنين كسانى مى توانند راه درست و حقيقت را يافته و نيكو گردند در نزد خلايق و خداوند نيز بر اثر راستى و رفتار نيك او را دوست بدارد .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nموفقيت\r\n گر كار به خود پيشه كنى گوناگون * در چاره پراكنده شود كارت چون\r\nپيروز و موفق و خردمند كسيست * بر پيشه خود كار نسازد افزون \r\nمن اومأ الى متفاوت ، ( إلخ ) كسانى كه كارهاى گوناگون را پيشه خود سازند همانند كارشان چاره‌ها نيز بر او گوناگون گشته از آنها روى گردانند و چون كارها پراكنده باشند چاره‌ها نيز پراكنده گردند و خواهان در چاره‌ها گم شود و چنان شود كه مبهوت به ندانم كار خويش برسد ، همانا كه استادى در يك كار به قبول خويش نياورد و كارها را نيمه نهاد و مختلف و انواع پيشه نمود و چنان است كه كارى را سخت دانست و چون كارى را سخت بدانى پيروزى را كدو گم شود ، نيز خردمند آن كسى است كه بكارى گمارده شد دنبال كند تا در آن كار موفق و پيروز گردد گر چه مشكل و سخت بيند كار خويش را .\r\nپس : پيشه خويش كارهاى گوناگون و مختلف مساز كه چاره‌ات چون كارت پراكنده گردد و بدان كه پيروزى و موفقيت را آن خردمند و عاقلى بيابد كه پيشه ننمايد كارهاى افزون و چاره جويى را در كارى ديگر نبيند و عمر بيهوده تلف نسازد و به حسرت موفقيت نماند .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nاستاد\r\n تندى زبان به آنكه آموخت سخن * جايز نبود كه داند آن نكته ز فن\r\nو آن كس كه ترا هادى و استاد بود * بيش از تو بداند سخنت تند مكن \r\nلا تجعلن ذرب لسانك ، ( إلخ ) زبانت را تند و تيز مگردان به آنكه ترا گويا نموده و همچنين راسخ و حقيقت بودن گفتارت را به آن كه ترا راهنما بوده اصرار مكن چنان كه بر آموزگارت نتوانى تندى نمود و از گفتار خويش بر او زخم زبان زنى كه مبادا در شنيدن جواب خاموش گردى همان كه استاد و راهنما آنچه آموخت ميداند و بلكه اندكى را نيز بر تو نياموخته است ، و آن زمان است كه در شنيدن جواب امكان لغزش داشته و خجل گردى و خردمند و عاقل آن كسى است كه بر راهنما و استاد خود تندى زبان خويش را نشان ندهد و راسخ بودن گفتارش را بر او سخت نگيرد كه ميداند اوست آموزنده وى اين دانستنى ها را و اندكى نيز نياموخته بدليل آنكه اندك اندك او را هوشيار و با دانش خواهد كرد و هنوز به انتهاى دانش خويش او را نياموخته است .\r\nپس : بر آنكه زبان ترا گويا نموده تندى زبان خويش را بر او نشان مده كه سزاوار نيست و نيكو نباشد ، همانا اوست استاد سخن تو و هر گفته‌ات را نكته بنكته ميداند و بيش از آنچه كه مى دانى بر اوست علم و دانش .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nفقير و غنى\r\n محبوب بود توانگرى نزد خداى * بر نعمت و روزى آورد شكر بجاى\r\nدر نزد خدا عزيز آن عده فقير * دانند كه نيست جز خدا چاره گشاى \r\nالعفاف زينة الفقر ، ( إلخ ) محبوب بودن تنگدست از پاكدامنى و محبوب بودن توانگر و غنى سپاسگزارى و شكر اوست ، كه فقير و بى چيز دست پيش بنده خدا دراز نكند و فقط از خداى خود بخواهد مردم بر او رحمت آورند همانا كه او از مردم درخواست ننموده و نزد خداوند چنين بنده فقيرى عزيز است ، و توانگرى كه از مردم بى چيز و فقير دستگيرى نمايد و سپاس حق را از نعمت و فراوانى بر خويش بجاى آورد محبوب است نزد خداوند و نعمت او افزون تر خواهد شد زيرا قدر نعمت دانسته و سپاس گوى حق و نيك خوى و مهربان گشته و هيچ وقت درمانده نگردد و مشگلها بر او آسان شود و از آتش دوزخ برى خواهد بود .\r\nپس : آن عده توانگر نزد خداوند عزيز هستند كه شكر نعمت نموده و به ياد مستمندان باشند و نيز سپاس و عبادت خداوند تبارك و تعالى بنمايند و فقيرانى نزد خداوند محبوب مى باشند كه جز به خداوند ملجاء ديگرى نجويند و چاره گشاى خويش هيچ بنده خداى را ندانند و اميد آنها تنها خداوند بزرگ باشد و بس ، كه اين دو دسته را خداوند دوست مى دارد و عفوشان نمايد و بگذرد از گناهانشان .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nهوى و هوس\r\n آنان كه گرفتار هوى و هوسند * عقبا بنهاده خواهش دل برسند\r\nمؤمن بود آنكه غلبه بر نفس نمود * دنيا بنهاده آن سرا كرده پسند \r\nيا اسرى الرغبة اقصروا ، ( إلخ ) اى كسانى كه گرفتار هوى و هوس خويش گشته‌ايد ، باز ايستيد و پيرو هوى و هوى نفس نباشيد كه دندانهاى اندوه و معصيت مى ترساند آنهايى را كه دلبند بدنياى گشته‌اند و تو اى مؤمن با راى خويش اصلاح نما كارها و خواسته‌هاى نفس خود را و باز گردان خويش را از جرأت بر عادتهاى ناشايسته و هوى و هوس وجود خود كه ندامت و كفر و ستم بى دينى ببار آورد و خداوند چنين بندگان را دوست نمى دارد ، همانا بدنبال هوى دل بوده و گمراه گشتند و زمانى باخبر شدند كه عمر فنا گشته جوانى بباد رفته نيم روزى بيش نمانده است كه ندامت را سودى نيست ، پس : كسانى كه گرفتار هوى و هوس دل بوده و اسير خواسته‌هاى نفس خويش شوند ، آن سراى را از ياد برده و فقط به دنيا و زيبايى دلفريب و هوس انگيز او مى نگرند ، و مؤمن و پارسا كسى است كه بر نفس خويش غلبه نمايد و دور گرداند هوى و هوس را از خويش و دنياى را مكانى گذشتنى بداند و آن سراى را هميشه به ياد داشته باشد و گرفتار هوى و هوس هاى خويش كه گمراه كننده است نگردد .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nاحترام\r\n اى دوست بدان هر آنچه شد قدر كسى * اندك نشمارى و نخوانى چه بسى\r\nگر حمد تو اندك از حسادت باشد * چون بيش شود بچاپلوسى برسى \r\nالثناء باكثر من الاستحقاق ، ( إلخ ) حمد ز ستايش بيش از آنچه سزاوار باشد چاپلوسى و كمتر از آنچه شايسته است حسد بردن مىباشد ، و عاقل و دانا آن كسى است كه از حد تجاوز ننموده و كمتر از آنچه كه لايق حمد را بايد بخواند ناديده نگرفته منزلت وى را بكمال بيان نمايد ، و هر كسى را به حد شايستگى مقام و منزلت او بداند و احترام بنمايد كه ضايع نگردد حق كسى در احترام حتى اگر مقام كسى را بيش از اندازه بيان نمائيد از مقامش كاسته‌ايد و چنين عمل حسادت است و دروغ كه موجب كينه و بخل گردد و كينه جويان دور از رحمت الهى مى باشند نيز در ستايش و شناخت كسى بيش از اندازه و كمتر از مقام شايسته نيست ، پس : قدر و منزلت كسى را نبايد كم و يا زياد نمود چه در گفتار و چه در رفتار خويش ، چنان كه اگر در حمد و ستايش و احترام از آنچه سزاوار باشد كمتر احترام نمايى از حسادت است و چون بيش از اندازه ستوده شود ستايشگر چاپلوسى خويش را نشان خواهد داد\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nعيب جوئى\r\n آنان كه ز عيب ديگران مى گويند * چون عيب ز كرده خدا مى جويند\r\nمؤمن نكند عيب خدا داد بيان * راهى كه پسنديده بود مى پويند \r\nاكبر العيب ان تعيب ما فيك مثله ، ( إلخ ) بزرگترين عيب و زشتى آن است كه عيب بدانى صفتى را كه خداوند در وجود كسى نهاده است چنان كه همان عيب در وجود توست و عيب جويى از ديگران عيب جويى و ايراد گرفتن از ساخته خداوند و نيز خداوند آن خالق بزرگ را نادرست و پر عيب دانسته كه از گناهان كبيره است بر آنكه از خداوند متعال عيب جويى كند ، و چنان شود كه حق و حقيقت را رد نموده و احكام را نپذيرد و خداوند تبارك و تعالى بر چنين كسى شفقت ننمايد و اوست كه دل شكسته گردد از كرده و رفتار خويش كه همان عيب جويى نموده از خداوند و بنده او كه در روز رستخيز يار و شفيع نخواهد داشت .\r\nپس : كسانى كه عيب ديگران و خويش را به صورت عيب جويى و نقص ايراد بيان دارند از آفريده خداوند عيب جويى مى كنند ، همانا كه از خداوند بزرگ هم ايراد گرفته و در ساخته‌اش عيب و نقصى مى يابند ، و مؤمن و پارسا عيب خدا داد را بيان نسازد چنان كه راهش بسوى خداست و هر قدمى كه بر مى دارد مورد پسند حق قرار گرفته و چنين كسى هرگز عيب جويى نمى نمايد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nكوشش\r\n جهد است موفقيت ار جويايى * هرگز نشود ز كاهلى ، پيدايى\r\nبى ترس بنه پاى بكارى كه ترا * در زندگيت كز آن موفق آيى \r\nمن طلب شيئا نأله او بعضه ، ( إلخ ) جوينده چيزى يابنده آن باشد و باز يابد آن را و يا بعض آن را ، چنان كه خواستن و در پى اش رفتن توانستن است ، كه اگر در زندگى نيك افتد بايد بدنبال آن شتافت و با جديت و پشت كار و بردبارى در پى آن بود كه حتما و بدون ترديد آن را باز خواهد يافت ، نيز هر كه را در زندگى خواسته ايست كه لازم بر زندگيش باشد و چون از راه نيك و صلاح خير شده بايد بدنبال آن بدون درنگ شتافت و بى هيچ شكى آن را بدست خواهد آورد و آنكه چنين در كار جديت داشته و كوشا بود موفق و پيروز گردد زيرا شكيبايى و پشت كارى و جديت را پيروزيست ، و آنكه كوشش نمود شكيبا بوده و پشت كار او نيز بسيار است و بر موفقيت خواهد رسيد .\r\nپس : از جهد موفقيت بدست آيد و هرگز از تنبلى و شايد گفتن و كاهلى پيروزى يافت نشود ، و آن كس كه بدون ترس از كار براى واجبات زندگى شتافت پيروز گشت و آسوده زيست زيرا موفقيت در كار از شكيبايى و پشت كار آن باشد كه جويندگان پر جهد شكيبا و كوشا مى باشند .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nبخل و زفتى\r\n آنان كه حسودند و بخالت دارند * زشتى و پليدى و رذالت دارند\r\nهر آنكه بخيل است ستمكار بود * در روز عمل ز حق خجالت دارند \r\nالبخل جامع لمساوى العيوب ، ( إلخ ) بخيل زشتيها و عيوب را گردهم فراهم آورد و مى كشاند انسان را بسوى گمراهى ، و تو اى مؤمن و پارسا بدان آن كسى كه بخل بورزد بر چيزى يا كسى ، از آن كمتر است كه خواست خداى را نخواهد و چون ندارد چيزى را كه چشم طمع بر آن دوخته ، همين امر موجب گردد كه بظلم و ستم راهى گشته و حتى ترحمى به زير دستان خويش نكند و آن ستمگر و بخيلى كه بفكر آراستن و راحتى خويش بوده و هميشه در تلاش بيهوده و كج روى است كه شايد راحتى و آسايش بدون دليل يابد ، پيروز نخواهد گشت و بدان كه همين امر موجب گمراه گشتن وى شده و از هر آسايشى دور باشد و چنان است كه در خويشتن گم شده است .\r\nپس : حسودان و بخيل ها زشتى و پليدى و گمراهى همراه دارند و هر كسى كه بخيل بود ستمكار نيز مى باشد و در روز رستخيز نادم و پشيمان و خجل از كرده خويش در نزد خداوند متعال خواهد بود چنان كه از بخالت خويش ستم نموده و رحم و مروت در قلبش كشته شده است و ستم گرى يكى از گناهان بزرگ است كه حسود و بخيل نيز از آنهاست .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nشتاب و سستى\r\n نايافته گر شتاب و تعجيل كنى * در خويش حماقت همچو تكميل كنى\r\nگر وقت مناسب شده در پيروزى * بايد كه به خود شتاب تحميل كنى \r\nمن الخرق المعاجلة قبل الامكان ، ( إلخ ) ابلهى و ندانستن و حماقت بر آن كس باشد كه شتاب نمايد قبل از دست يافتن و سستى نمودن وى بعد از رسيدن بر وقت مناسب ، كه شتاب را خردمندان افراط مى دانند زيرا شتاب نمودن بكارى كه هنوز موفق نشده و نايافته است چون كوده راهى است كه چاه‌هاى نابودى در آن بسيار است و سستى نمودن و غفلت را خردمندان ناسپاسى از نعمات خداى متعال مى دانند ، چنان كه بر آنهاست نعمتها ولى دور مى گردانند و گرسنه زير درخت پر بار نعمت نشسته و نگاه خويش را بر آن دوخته دارند كه اينان از غافله زندگى عقب مانده و خسته و نااميد و پشيمان جهان را به ديگران سپرند .\r\nپس : اگر بدست نيامده را شتاب و تعجيل نمايى همانا كه بر خويش ابلهى و حماقت را تكميل مى كنى و چون راه پيروزى بدست آمد و وقت مناسب براى موفقيت بود آن ساعت است كه بايد شتاب نمايى تا موفق و پيروز گردى ، و گر نه باز مانده‌اى از غافله بخت و نااميد روى كه سود نااميدى هيچ است و اشك ندامت .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nبدگمانى\r\n گر گفت سخن كسى بناحق مشمار * مى سنج تو آن سخن كه سودش بسيار\r\nسنجش بود از هر سخنى پيروزى * راوى بشود ز بد گمانى ببزار \r\nلا تظنن بكلمة خرجت ، ( إلخ ) در شك و ترديد مباش سخنى را كه از كسى گفته شده ، چنان كه اگر احتمال نيكى در آن ببرى و بد گمان نشوى و آن سخن را بسنجى بر تو سود آورد ، و گمراه و نادم آن كسى گردد كه بدگمان شود از سخنى كه شنيده است ، چنان كه در شك و ترديد آن سخن را مى نگرد چون اگر نيك باشد خلاف آن رفتار نمايد و موفق و پيروز نگردد ، نيز كسانى كه گمان نيك مى برند هر سخنى را و در آن به كاوش مى شوند اگر چه سخن نابجا باشد همانا كه در او گمان نيك برده مى سنجد آن را و موفق گردد و راه راست يابد از آن گفته زيرا آن نكته را سنجيده اگر ناحق و نادرست بود عكس آن رفتار نمود و چون حقيقت و درست بود بر آن شده كه موفقيت خويش را بدست آورد .\r\nپس : سخنى را كه شنيدى گمان بد مبر و بنا حق مشمار و بسنج آن سخن را كه سودش بسيار است و درك نمودن و پى بردن به كنهش پيروزى از آن سخن ببار آيد و كسانى كه بد گمان بر سخنى شوند گوينده را از خويش رنجانيده و بيزار نمايند و چون سخن به حق باشد عكس آن رفتار نموده گمراه گردند .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nتواضع\r\n اى دوست تكبر بسر افرازى خويش * چون رفته بگوريست كه نامش از پيش\r\nآنان كه تواضع بنمايند همان * ناميست كز ايشان بنكو باشد بيش \r\nضع فخرك و احطط كبرك ، ( إلخ ) سرافرازى و فخر را كنار بگذار و چون بزرگيت را به ظاهر نشان مده و ياد كن فردايت را و بگور رفتن خويش را ، كه نامت پيشاپيش تو از تكبر بگور خواهد رفت و تو اى مؤمن و با خرد بدان كه با همه جاه و مقامى كه خويش را شايسته آن دانستى همانا خاك بسر خواهى شد بدون آنكه همراهت اندكى از مقام و ثروت ببرى ، و بدان درويش و بى چيز در غربت چون تو به خاك سپرده مىشود و كسى تو و آن درويش را به ياد نخواهد آورد ، نيز فروتنى بايد داشت تا افتخار را دو چندان كند و چون از جهان رفتى نام ترا بنيكى ياد كنند و در زندگيت با احترام بر تو بنگرند و خداوند بزرگ از تو راضى گردد .\r\nپس : آنان كه تكبر بسر افرازى خويش دارند ، رفته بگورى را مانند كه نامشان از تكبر و خود خواهى پيش از ايشان خواهد مرد و كسانى كه تواضع و فروتنى نمايند نكو مانده و در زندگى نيز مردمان بر او روى آورند چنان كه خويش را در گرداب تكبر ننموده و در باطن خواهان احترام بوده است و پس از مرگ نيك نام خواهد شد\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nسخن\r\n گنجينه بود عقل و كليدش چو زبان * رهزن بكمين نشسته گوش دگران\r\nسنجيدن هر سخن حراست بر اوست * بيهوده دهن باز مكن بهر بيان \r\nالكلام فى وثاقك ، ( إلخ ) سخنها در قيد و گرو خود شخص باشد و چون گفته نشد بر زبان نبايد آورد و آن كس كه نسنجيده گويد در گرو و بند آن مى باشد ، نيز زبان خويش را نگه دار آن سان كه اندوخته‌ات را پنهان دارى و تو اى مؤمن و با خرد نگو سخنى را كه نسنجيده و خويش درك ننموده‌اى و با گفتن هر كلمه نابجا نعمتى از دست مده كه بى جا گفتن از دست دادن نعمت عقلى باشد و گنجينه عقل را كه زبان كليد آن و رهزنش گوش ديگران است بپاسدارى سنجيدن و عقل بسيار و سخن بيهوده و ندانسته آغاز مكن كه رهزنان ( گوش مردم ) ترا بشناسند بعد از گفتن ، و دانستنيهايت از زبان آشكار گردد و رسوايت نمايد پس : عقل گنجينه ايست كه كليدش زبان و پاسبانش سنجيدن است كه گوش شنونده چون رهزنى بكمين نشسته و سخن بربايد و تو شناخته شوى چه كسى و چه مقامى دارى و آن عده از خردمندان بيهوده سخن نگويند و زبان نگه داشته خود را رسوا ننمايند از گفته نابجاى خويش\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nجان و مال\r\n آن كس كه سلامتى و ثروت آورد بدست * دلگرم بر اين دو گر شود بى خرد است\r\nهر چند مراقبت ازين دو واجب * از دست رود هر دو ، نبايد دل بست \r\nلا ينبغي للعبدان يثق ، ( إلخ ) سزاوار و شايسته نباشد كه بشر به دو چيز دل گرم باشد ، كه آن دو ثروت و تندرستى است ، چنان كه امكان آن باشد كه تندرست بناگاه بيمار گردد و از بيمارى ، دايم برنجورى افتد ، و غنى را نيز دلگرمى شايسته نيست بر ثروتش زيرا امكان زيان باشد ( بعناوين مختلف ) كه فقير و بى چيز گردد آن دارنده‌اى كه مى نازد بر ثروتش حال چه در ورشكستگى و چه غارتگر او را نابود سازد نيز خردمند بر اين دو دل نبندد همانا ميداند از دست خواهد رفت و فقط بايد دانست كه در نگهدارى و مراقبت مال و احتياط در تندرستى لازم و ضرورى است نه آنكه بر اين دو دل بسته و بنازد بر اين دو كه فنا كننده است .\r\nپس : آن كس كه سلامتى را دلگرم شد و آن كسى كه ثروت را بر خويش بنازد بى خرد است ، چنان كه دل گرم شدن بر اين دو راه نابودى را در پيش گرفتن است و خردمند و عاقل كسى باشد كه فقط محافظ اين دو باشد نه آنكه دل ببندد بر مال و جان ، كه ميداند چون شيشه ايست سلامتى و ثروت نزديك سنگ فنا كه بآنى از دست خواهد رفت .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nشكيبائى\r\n گر چاره طلب كنى بتعجيل مباش * شد راز نجات از شكيبائى فاش\r\nدر صبر توان گره ز غم بگشودن * بى تابى كند چاره تو شايد و كاش \r\nمن صبر ، صبر الاحرار ، ( إلخ ) صبر نمود كسى كه مانند راد مردان و پارسايان شكيبا بود ، و صبر ننمود آنكه چون بى تجربه و نادان خود را بسوى فراموشى و نيستى كشانيد ، همانا كه صبوران و بردباران در گرفتارى و اندوه طاقت آورند و چون صبر نمايند خلاصى يابند از بند اندوه چنان كه بايد بدانند ابدى نيست اندوه و رنج آنها و بالعكس بى تجربه‌اى كه صبر نكرد و بى تابى نمود در گرفتارى ها ، بر او پيچيده‌تر گردد كارها و چاره‌اش در گره و مشكل تر كه بر اثر تعجيل فراموش سازد چاره جويى نخست خويش را و هر آن بفكر چاره‌اى از پيچيده شدن كارش خواهد بود كه نيستى و نابودى را جويا شود و بر آن نزديكتر گردد - پس : آنان كه چاره طلب كنند ، همانا كه نبايد تعجيل و بى تابى نمايند كه راز و راه نجات از شكيبايى و صبر هويدا گردد و در صبر شدن مى توان گره غم را باز نمودن ، و از شايد و كاش رهايى يافتن كه بى تابى چاره‌ها را بسيار و در هم سازد و تعجيل كننده در چاره‌ها گم گردد و به نيستى كشانيده مىشود .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nشوخى\r\n اى مرد خرد ز شوخى بنما پرهيز * هر جا كه سخن ز شوخى آيد بگريز\r\nشوخى كند آنكه ناقص عقل بود * راهيست كه پايان بودش جنگ و ستيز \r\nما مزح امرو مزحتة ( إلخ ) شوخى نكند مرد از هر نوع آن مگر آنكه قسمتى از عقل خويش را رها نموده باشد و خردمندان بپرهيزند از شوخى اى كه زيان ببار آورد ، اگر چه بيشتر و بلكه تمام شوخى ها ابتدايى نيك و خوش آيند دارند ولى عاقبتش بد فرجام و نابود كننده است و خردمند آن كسى است كه بايد به انتهاى كار بنگرد و آن كس كه شوخى كند خردش ناقص بوده و ابله است همانا كه با آبروى خويش ببازى مشغول است و خود را سبك گرداند ، همانند عقل خويش كه ببازى گرفته است و بر اوست تباهى و ندامت و بد فرجامى كه تباهى اش كينه و از كينه دشمنى ببار آيد و خداوند كينه جويان را دوست نمى دارد .\r\nپس : اى خردمند و عاقل از شوخى و مزاح بپرهيز و دورى جوى و حتى در هر جايى كه سخن از شوخى بميان آمد خود را برهان و بگريز كه شوخى كننده ناقص عقل است و راى خويش را ببازى گرفته كه فرجام آن را ننگريسته است و چون به انتهاى عمل خويش بنگرد نابودى و كينه و دشمنى و جنگ و ستيز را مى نگرد و از آن دورى مى جويد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nبد و خوب\r\n اى دوست به خود هر آنچه بد مى دانى * ميدان كه بد است برد گر انسانى\r\nگر مرد نكويى بخلايق خواهان * آن باش كه بر خويش همان خواهانى \r\nكفا ادبا لنفسك اجتناب ( إلخ ) بس است آنچه را بر خويشتن آراستى و نكو خواستى و آنچه را كه به ديگران بد نمى دانى و خويش از آن دورى مى كنى بر مردمان و خداوند دشمنى ، و تو اى خردمند و عاقل آنچه را كه به خود نمى پسندى بر ديگران نيز مپسند ، همانا كه زشت است براى تو بر ديگران نيز زشت و ناپسند است و دور از خوى انسانى است كه نكوها را به خود نسبت داده و خواهان شوى و چون بدى و ناپسند را از براى ديگران بدانى كه خداوند بر چنين كسانى رحمت نياورد زيرا از كفارند و ظالم كه بر حق ديگران ظلم روا دارند و عذابشان به مقدار ظالمان و ستمكاران است و آتش دوزخ از او دور نخواهد بود .\r\nپس : آنان كه خواستار نكو بر خود و بد را از خويش ميرانند بايد بدانند كه بد تنها براى او بد نيست بلكه بر تمام انسانها بد است و كسى خواهان آن نباشد ، و مؤمن و پارسا آن عده‌اند كه آنچه بخلايق خواهان شدند همان را بر خويش خواهان باشند و چون نيك و خوب را از براى خود مى خواهند براى ديگران نيز بخواهند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nعقل و بردبارى\r\n هر خواهش دل را بزند تيغ خرد * عاقل چو هوى نفس از سر ببرد\r\nآن پرده كه عيب و زشتى مى پوشاند * بردبارى كه از عمل بدى مى سپرد \r\nالحلم عطاء ساتر ، ( إلخ ) بردبارى پوشاننده پليديهاست و عقل شمشير برنده خواهش هاى بيجاى نفس و مؤمن و خردمند كسى است كه عيبهاى خويش را با بردبارى بپوشاند و چون به خواهش هاى نفسانى نزديك شد ، با شمشير خرد و عقل نابود گرداند هوى و هوس و خواهش هاى بيجاى دل را ، همانا بردبار عيب خويش را از بردبارى بپوشاند تا آن عيب بر طرف گردد و همان باعث نكوگشتن عملش از فساد خواهد شد و آن كس كه رأى خويش را پس از انديشيدن به كار برد خواهشها و هوى نفس را نابود گرداند چنان كه انديشيده است بر عواقب زشت و خطرناك آن و نزد خداوند بزرگ عزيز گردد ، پس : تيغ خرد خواهش بى جا را نابود گرداند همانا كه عاقل هوى نفس و خواهش دل و دنيا طلبى را در سر نمى پروراند و بردبارى خواهد پوشانيد عيبها و زشتيها و فساد و پليدى ها و گمراهى را زيرا كه بردبار صبور است و تحملش در اندوه بسيار و درست ، و صبر مىكند كه عيبش بر طرف گردد و بشناسد پليدى ها را از عمل نيك و پاك گردد از او بدها و زشتى ها .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nعلم و دنيا\r\n خواهان جهان در پى دارائى و مال * هرگز نرود برون ز وى فكر و خيال\r\nخواهانى دگر رود پى علم و كمال * اندر پى علم مى رود تا به محال \r\nمنهومان لا يشبعان ، ( إلخ ) دو خورنده‌اند كه سير نمى شوند ، خواهان علم و خواهان دنيا زيرا آنكه جوينده و خواهان علم باشد ، پس هر چه بر او آشكار گردد تحقيق او بيشتر شود و در مجهولات پيش رود تا به كشف تازه‌ترى برسد و مجهول و بن بست را بشكند و خواهان دنيا كه هر چه بر دارايى او افزوده شود طمع داشتن بيشتر در او زنده گشته و هر آن در فكر بدست آوردن از تازه ترين و بهترين و بيشترين مال مى گردد و خردمند از پى كام دل نرود و خام نگردد و جوياى نام نيك گشته و بسوى دانش و علم مى رود كه بر دانستن و علمش افزوده گشته و نيز درستكار و راستگو و با ايمان شود و خداوند او را دوست مى دارد و او را از آتش دوزخ برى دارد .\r\nپس : خواهان دنيا در پى مال و ثروت روند و هيچ از فكر و خيال داشتن بيرون نيايند و هميشه در آن فكرند كه چگونه بيشتر\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nو بهتر داشته باشند و همين امر سبب شود كه از ايمان باز مانده و جهان را به آخرت بفروشند و خداى متعال را فراموش گردانند .\r\nو در پى هوى نفس و خواهش دل بروند و خواهانى ديگر كه در پى علم و دانش روان شده و آن قدر در تحقيق پيش مى روند تا آنجا كه محال نيز بر آنها سهل گشته و موفق و پيروز در علم شوند و علم است كه راه نكو را نشان داده و درستى و ايمان و خدا شناسى را مى آموزد و تو اى خردمند و مؤمن و پارسا دنيا و هر چه در آن است حقير بشمار و در پى هوى نفس و خواسته دل مرو كه خداوند را از ياد خواهى برد و بدان كه در پى علم رفتن خود شناسى است و چون توانستى خويش را بشناسى خداى صاحب دو جهان را هم خواهى شناخت .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nدر مدح على ( ع )\r\n على اى شاه درويشان دو دنيا را تو مولائى * بجز ذات خداوندى به هست و نيست والائى\r\nمدد جوئيم از نامت به سختيها و مشكل ها * گشايش از تو مى خواهيم بهر كارى و هر جائى\r\nفقيران و گرفتاران و بيماران و درويشان * اسيران و يتيمان را تو مولائى و ملجائى\r\nكسى چون تو نمى آيد همى اندر صف تاريخ * به پاكى و جوانمردى به نيروى و توانائى\r\nصداقت از نهاد تو نجابت از صفات تو * نيايد در جهان چون تو خردمندى و دانائى\r\nتو آن و الا گهر باشى كه گويد خضر پيغمبر * ز بعد خالق يكتا به هستى ها تو پيدائى\r\nيتيمان را پدر بودى فقيران را كرم كردى * سخاوت در منش دارى بزرگوارى ، آقائى\r\nببازوى يدالهى در خيبر ز جا كندى * عمر در جنگ خندق برد از تيغ تو رسوائى \r\n\r\n","description":"","footnote":"","page_name":" 157 ","page_number":157},
  {"content":"\r\n\r\n تو آن شاهى كه فرمودى پسر را تا نيازارد * كسى را كز ره خصمش شدى از دست دنيائى\r\nبوقت سجده تيغى را اگر ايوب مى بودى * نهادندى بيك سويش همه صبر و شكيبائى\r\nتو فرمان خداوندى ، به ظاهر چون بشر گشتى * به باطن گر ترا خوانم نه عام و خاص ، تنهائى\r\nز وصفت دفتر عالم نمى آيد كفاف من * همان به تا ابد گويم تو اى شه سرور مائى\r\nزبان مدح بگشودى نشان چاكرى دارى * غلام شاه مردانى تو اى مداح ( بابائى ) \r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nبحر طويل گفتارى چند در مدح على ( ع )\r\nدوشينه گذر داشتم اندر سربازار ، مرا بود همين كار ، بهر بار كه هر روز گذارى بنمايم چون از آن معركهء ، غلغلهء ، همهمه مردم بسيار ، قضا را چو در آن روز دل افروز ، نگاهم سوى درويش خوش انديش ، نكوكيش ، كه مى كرد همى زمزمه با خويش ، ولى گاه كلامى ، ز مقامى ، بپيامى ، ره نامى كه وجودش بسراپاى غلامى همان نام فرستاد سلامى و ز جان گفت كه يا هو .\r\nپى اش رفتم و پرسيدم از آن پير چه كس را تو سنا گويى به نيكويى و خوش خوئى ، از آن شه تو چه مى جوئى كه ناگاه ز دل آه بر آورد و بگفت اى پسرم نام على كرده مرا واله و شيدا ، كه مقامش همه را سرور و آقا ، بنجابت نبود كس چو على در همه دنيا ، بصلابت نبود همچو على غايب و پيدا ، بسخاوت چو على نامد و نايد بخداوندى يكتا ، چو على عالم و دانا ، چو على شاه بتقوا ، چو على مردى و و الا ، چو على شاهى و مولا ، بنجابت ، بصلابت ، بسخاوت ، بر شادت ، بروش داد و عدالت ، بمنش همچو مناعت ، بشجاعت ، به خداوند اطاعت ، بصداقت ، چو به آئين حراست ، بعملها ز فراست ، كه مرا ورد زبان است هر آن دم ز شه عالم و عقبا ، مدد از او ، كه ازويم بكلام است چو يا هو ، پايان\r\n\r\n","description":"","footnote":"","page_name":" 159 ","page_number":159},
  {"content":"\r\n . \r\n\r\n","description":"","footnote":"","page_name":" 160 ","page_number":160}
  ]