[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nسرگذشت تقريب\r\nيك فرهنگ ؛ يك امت\r\nعلامه شيخ محمد تقى قمى\r\nسيد هادى خسروشاهى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : قمى ، محمد تقى ، 1298 - 1369\r\nعنوان قراردادى : قصة التقريب امة واحدة ، ثقافة واحدة . فارسى\r\nعنوان ونام پديدآور : سرگذشت تقريب يك فرهنگ ؛ يك امت / محمدتقى ؛ مقدمه وملحقات هادى خسروشاهي ؛ مترجم محمد مقدس .\r\nمشخصات نشر : تهران : مجمع جهانى تقريب مذاهب اسلامى ، معاونت فرهنگى 1389 .\r\nمشخصات ظاهرى : 560 ص : مصور .\r\nشابك : 67000 ريال : 9 - 116 - 167 - 964 - 978 : ISBN\r\nوضعيت فهرست نويسى : فيپا .\r\nيادداشت : كتابنامه به صورت زيرنويس .\r\nموضوع : تقريب مذاهب .\r\nموضوع : وحدت اسلامى .\r\nشناسه افزوده : خسروشاهى ، هادى 1317 - مقدمه نويس .\r\nشناسه افزوده : مقدس ، محمد ، 1332 - مترجم\r\nشناسه افزوده : مجمع جهانى تقريب مذاهب اسلامى ، معاونت فرهنگى .\r\nرده بندى كنگره : 1389 6041 ق 8 ق / 5 / 233 bp\r\nرده بندى ديوبى : 482 / 297\r\nشماره كتابشناسى ملى : 2066489\r\nمجمع جهانى تقريب مذاهب اسلامى\r\nنام كتاب : سرگذشت تقريب \" يك فرهنگ ؛ يك امت \"\r\nنويسنده : محمد تقى قمى\r\nمقدمه وملحقات : سيد هادى خسروشاهى\r\nمترجم : محمد مقدس\r\nويراستار : ناصر احمدزاده\r\nناشر : مجمع جهانى تقريب مذاهب اسلامى - معاونت فرهنگى\r\nنوبت چاپ : اول ، 1389 ه‍ . ش\r\nشمارگان : 1000 نسخه\r\nشابك : 9 - 116 - 167 - 964 - 978\r\n9 - 116 - 964 - 978 : ISBN\r\nقيمت : 67000 ريال\r\nنشانى : تهران - ص . پ : 6995 - 15875 تلفكس : 88321412\r\nحق چاپ و نشر محفوظ\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nسخن مركز\r\nمىتوان شخصيت‌هايى را ديد كه در عرصهء انديشه و قلم به مرتبهء والايى دست يافتند و در كشورهاى خويش انديشمندان و نويسندگان برجسته‌اى شدند و ديگرانى كه در زمينه‌هاى دانش به مهارت و چيرگىهايى رسيدند ؛ دانشمندان برجسته‌اى كه رسانه‌هاى نوشتارى و ديدارى و شنيدارى كشورشان ، اخبار مربوط به ايشان را با اشتياق هرچه تمام‌تر به آگاهى شنوندگانشان مىرسانند ؛ همچنان‌كه مىتوان سرآمدانى در ميدان فقه و شريعت را يافت كه فقهاى گرانقدر و متشرعان والامقامى شدند و از احترام و ستايش هم مذهبان خود بهره‌مند گرديدند و به همين ترتيب در ابعاد سياسى ، فلسفى ، جامعه شناسى ، اقتصاد و ديگر علوم و معارف انسانى و نظرى .\r\nولى اينكه كسى را بيابى كه به سرزمين‌هاى دورى سفر كند و در عرصه‌هاى انديشه و فرهنگ و قلم به چنان مقامى رسد كه چون ستاره‌اى در آسمان اين سرزمين‌ها بدرخشد و به زبان ديگران - و نه به زبان مادرى خود - بنويسد و وارد گود علما و بزرگان فقه و اصول شريعت مذهبى جز مذهب خويش گردد و ستايش آنان‌را برانگيزد ، از چنين شخصيتى هرگز نمىتوان چشم پوشيد ، و نيكوتر آنكه با وى آشنا شويم و در وى انديشه كنيم ! چه بسا برخى گمان كنند كه اين ، سخنى گزاف و به‌دور از واقعيت و يا نوعى خيال‌پردازى است !\r\nهرگز ! هيچ مبالغه يا گزافه‌گويى نيست اگر بگوييم مردانى هستند كه نظريهء « عزلت و انزواى » قومى يا مذهبى را پشت سر گذارده و به دورترين مرزها رسيدند و به شايستگى تمام در دنياى اسلام - خاستگاه انديشهء و الا و فرهنگ هدفمند - به حركت درآمدند و از برجستگان آن گشتند و جايگاه برجسته‌اى در عرصهء علوم مقايسه‌اى يافتند و از جمله كسانى بودند كه اخلاق والاى محمدى و فرهنگ \" تقريبى \" راهنمون را ، تجلى و تجسّم بخشيدند .\r\nچنين كسان به اين نيز بسنده نكردند و دارايى معنوى خود را بر دوش كشيدند و\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nدر اين زمين پهناور به گشت و گذار پرداختند و مسلمانان با زبان و فرهنگ و مذهب فقهى و عقايدى گوناگون را با شور و شوقى وصف ناپذير مورد خطاب قرار دادند تا در هر كارى براى گردآورى اين امت و حمايت و صيانت از وحدت و كرامت و شرافت آن ، سهيم باشند ؛ آنها گام‌هاى بلندى در راستاى \" تقريب \" برداشتند و دستاوردهاى بزرگى در اين زمينه به‌دست آوردند و شگفتى و در عين حال حيرت فراوانى برانگيختند .\r\nشگفتى از اين نظر كه آنها كارى را به انجام رساندند كه ديگران قادر به انجام آن نشدند و چيزىرا تحقق بخشيدند كه ديگران درتحقق آن ناتوان ماندند ، از اين روى اسوه والگويى براى دست‌اندركاران اين امر گرديدند و حيرت از اينكه دستاوردهاى آنان در اين فاصلهء اندك زمانى و در شرايط بسيار بد و امكانات ناچيز و حمايتى كه در بهترين حالت بايد منفىاش توصيف كرد ، به‌دست آمد . وقتى مصلحى بخواهد چنين \" پروژه‌هاى ملى \" در چارچوب كشور كوچكش را پياده كند ، بدون ترديد نيازمند كوشش‌هايى دوچندان از سوى وى و حمايت مالى بزرگ و همراهى گروه پرشمارى از كارشناسان در عرصه‌هاى مختلف ، همه و همه براى تحقق فرمول مصالحهء مشتركى است كه شامل چندين نكته به عنوان شالوده‌اى براى پرداختن به آنها در نوبت‌هاى بعدى مىگردد .\r\nاين در خصوص پروژهء \" مصالحه \" اى ملى در يك چارچوب - اگر بشود گفت - تنگ است . حال اگر اين پروژه ، مصالحهء فرقه‌اى و ميان دو طرف شيعه و سنى باشد كه به‌اتفاق ، اكثريت قاطع مجموعه مسلمانان جهان را كه از يك ميليارد نفر فراتر مىرود شامل مىشوند ، چه امكانات و حمايت‌هايى نياز دارد ؟\r\nگريزى از شگفتى دستاوردهاى اين گروه اندك از مصلحانى كه هيچ دولتى از ايشان حمايت نمىكرد و هيچ طرفى را براى پشتيبانى و تأييد اقدامات خويش در كنار خود نداشتند ، نيست ؛ آنها تك تك رو به سوى همه جاى اين كره خاكى و محل حضور مسلمانان از هر رنگ و مذهبى نهادند تا محبت و دوستى ميان ايشان را گسترش دهند و پيوندهاى الفت و مهر ميان آنان‌را تحكيم بخشند و عوامل اقدام متقابل ميان پيروان و نخبگان روشنفكرشان را تثبيت نمايند .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاز ميان اين گروه و در واقع برجسته‌ترين ايشان ، \" آيت الله شيخ محمد تقى قمى \" است كه زندگى خود را وقف اين‌كار كرد و هر آنچه داشت در راه تحقق اين هدف يعنى رساندن دعوت شكوهمند محمدى به سرتاسر كشورهاى اسلامى و تبليغ اخلاق و الا و رهنمونگر در ميان مسلمانان پيشكش كرد ، تا راه پيامبرشان مصطفاى امين ( عليه الصلاة و السلام ) و اهل بيت راهنمون و هدايتگر و ياران نيك و برگزيده‌اش را - كه اخلاق قرآنى و آرمان‌هاى مكتبى را تجسم بخشيدند و جماعت مسلمانان و وحدت و همدلى و هميارى ايشان را بنابر مصالح زودگذر شخصى ، متفرق و پراكنده نساختند و از \" برادرى \" و \" همدلى \" كه پيامبر اكرم ( صلى الله عليه و آله و سلم ) در ميان ايشان به‌وديعه نهاد و بنيادهاى آن‌را استحكام بخشيد عدول نكردند و هرگز به طايفه و خويشان خود - در صورتى كه ستمگرى كرده بودند - گرايش نداشتند و در حالت انحراف ، به يارى ايشان نشتافتند - در پيش گيرند .\r\nاين مرد ، ايمان راسخ و مستحكمى به ضرورت پاىبندى به وحدت اسلامى و نفى تعصب‌هاى فرقه‌اى به منظور تحقق اهداف عاليهء اسلام و پيروزى بر دشمنانى دارد كه از هر سو آن‌را نشانه گرفته و مورد يورش قرار داده‌اند و در راه تضعيف و درهم شكستن هميشگى شكوه و عظمت آن ، دست يارى به همديگر داده‌اند .\r\nاو با رساترين عبارت‌ها و با كار و تلاش خود ثابت كرد كه تحقق وحدت ميان مذاهب اسلامى و فراهم آوردن فضاى \" تقريبى \" مناسب براى آن ، خواب و خيال نيست ، زيرا اختلاف ميان مذاهب در گسترهء اصول نيست ؛ خداى آنان يكى ، پيامبرشان يكى ، كتابشان يكى ، قبلهء ايشان يكى و حجّ آنان يكى است . . . نماز و روزه و زكات آنها نيز يكى است ، اختلاف‌ها تنها در برخى فروع ثانوى است كه هرگز نمىتواند عامل \" زمينه ساز \" براى تفرقه و دشمنى باشد و توجيه شرعى براى تعصب و كينه توزىهايى كه قرآن كريم و سنت پيامبراكرم ( صلى الله عليه و آله و سلم ) و آموزه‌هاى اهل بيت طاهرين آن‌حضرت ( عليهم السلام ) و توصيه‌هاى علماى گرانقدر مسلمانان - همگى از آن برحذر داشته‌اند ، فراهم آورد .\r\nاو ( رحمة الله عليه ) عميقاً بر اين باور بود كه در صورت وجود نخبه‌اى مخلص ، برخوردار از درك و فهم عالم خردمند و نبوغ مجتهد آگاهى كه در راه رضاى خدا از\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nسرزنش هيچ سرزنش كننده‌اى نهراسد و جز سخن حق و حقيقت محض بر زبان نراند ، اختلاف برادران هرگز نمىتواند ادامه داشته باشد .\r\nچنانچه اين امر به صورت درستى تحقق پذيرد ، مىتواند به دليل مقام و موقعيت علما و نخبهء مؤمن نزد عموم مسلمانان و مطاع بودن ايشان به گونهء فعالى بر توده‌هاى وسيع اسلامى اثرگذار باشد و حركت عام اسلامى را در عرصه‌هاى بين‌المللى در جهت بالا بردن حضور اسلام و حمايت از آن در برابر تعرّض دشمنان كين‌توز ، فعال‌تر سازد .\r\nاخلاص و اصالت و اخلاق والايى كه \" شيخ المصلحين علامه شيخ محمدتقى قمى \" ( رحمة الله عليه ) يك جا از آن برخوردار بود ، علماى مذاهب فقهى و اساتيد دانشگاه‌ها و چهره‌هاى اجتماعى و سياسى مصر را - در دوره‌اى كه در مصر حضور داشت - به احترام و ستايش و تمجيد مبالغه‌آميزى از وى واداشت .\r\nكافى است به القاب و توصيفاتى كه روزنامه‌ها و مجلات مصرى و عناوينى كه نشريات متضمن مصاحبهء مطبوعاتى با وى ، بر صفحات خود مىنهادند و انبوه ستايش و تمجيد را كه اصحاب قلم و روشنفكران عرب مسلمان و غيرمسلمان در سخنرانىها و خطبه‌هاى خود در حق او بيان مىكردند ، از نظر بگذرانيم . كسى كه مقالات اين مصلح بزرگ و سخنرانىهاى ايراد شده و منتشرشدهء او را در روزنامه‌هاى آن‌روزگار از نظر بگذراند ، بر سلامت ذهن ، متانت شيوه و قدرت طرح و اثرگذارى آنها - كه مخاطبان را كاملًا متقاعد مىساخت - پى مىبرد .\r\nاى بسا جالب‌ترين جنبهء شخصيت اين مرد - علاوه بر شجاعت و شور وشوق فوق‌العاده‌اش - دو نكته بود : يكى ادب اعتراضى كه از آن برخوردار بود و بر گفت‌وگو و مناقشهء علمى پىريزى شده و از حساسيت‌هاى افراطى و عواطف شخصى يا مذهبى جوشان كاملا به‌دور بود ؛ او هرگز به‌دنبال وسايل ديگرى به عنوان مقابله به مثل يا واكنش خشونت‌آميز يا به رغم داشتن روابط تنگاتنگ با مقامات دولتى و برخى طرف‌هاى ديپلماسى غربى ، تكيه به قدرت به عنوان شيوه‌اى براى برخورد با مخالفان و معترضان نبود ؛\r\nو ديگرى : پاى بندى وى به مصلحت عاليهء اسلامى بود . او رفتار و سلوكى را بر\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nخود تحميل كرده بودكه در راستاى تحكيم جايگاه اسلام در دل مردم حتى به بهاى پايمال شدن مصلحت شخصىاش بود .\r\nاين مرد با رفتار و شيوهء برخوردش ، ابعاد حقيقى تعاليم اسلام و آرمان‌هاى قرآنى و اخلاق نيكوى محمدى را تجسم بخشيد و با اين كار در راه تثبيت گام‌هاى نخست حركت \" تقريب \" و شكل‌گيرى وحدت ميان طيف‌هاى مختلف مسلمانان كه خود ( رحمة الله عليه ) از برجسته‌ترين و سرسخت‌ترين مناديان آن بود ، كوشيد و در اين راه از رهبرىهاى خردمندانه امام خمينى ( قدس سره ) در رهبرى انقلاب اسلامى در ايران و پس از وى خلف صالح او \" مقام معظم رهبرى آيت الله خامنه‌اى \" در ادارهء امور كشور ، تأسى جست و رهنمودهاى ايشان در چارچوب فراخوانى به انديشهء اصيل اسلامى را تداوم بخشيد .\r\nو به‌اين ترتيب ، انبوه فراوان مواضعى كه در زندگى خويش ثبت كرد و مجموعهء رفتارها و سيره‌اى كه مردم از وى به‌خاطر دارند ، ادامه بخش اخلاق و رفتار اهل بيت نبوت ( عليهم السلام ) و صحابهء بزرگوار و علماى صالح به‌شمار مىرود .\r\nاز اينجاست كه مواضع وى از بُعد الهى والايى در ميان امت برخوردار گشت و ديدگان را متوجه وى و توجه همگان را به‌خود معطوف ساخت .\r\nبنابراين شگفت نيست كتابى را در اختيار داشته باشيم كه به بخشى از جنبه‌هاى درخشان اين شخصيت برجسته و يگانه يعنى انديشه ، فرهنگ و فراخوان \" تقريبى \" وى مىپردازد كه از سوى \" حجة الاسلام و المسلمين سيد هادى خسروشاهى \" « 1 » - با مقدمه\r\n\r\n\r\n","description":"","footnote":"\r\n( 1 ) - \" استاد خسروشاهى \" كتاب را در سال 1424 . ق ( 1381 . ش ) زمانى كه به عنوان \" سرپرست گروه ديپلماتيك جمهورى اسلامى ايران در قاهره \" در \" مصر \" اقامت داشت ، به رشته تحرير درآورد ؛ همچنان‌كه كتاب‌هاى ديگرى نيز تهيه و منتشر ساخت از جمله : مجموعهء آثار كامل \" سيد جمال‌الدين حسينى افغانى \" در 9 جلد كه در شش مجلد شامل 3500 صفحه بچاپ رسيد و انتشارات بين‌المللى \" الشروق \" در قاهره اقدام به چاپ و نشر آن كرد . و نيز كتاب : \" اهل بيت در مصر \" كه در قاهره به‌چاپ دوم هم رسيد و سومين چاپ آن‌را \" مجمع جهانى تقريب مذاهب اسلامى \" - به‌وسيلهء \" مركز علمى قم \" - بر عهده گرفت ؛ اين چاپ ويرايش شده و با افزوده‌هايى نسبت به چاپ‌هاى قبلى است . اين فعاليت‌ها نشان مىدهد كه اشتغال به مسائل سياسى ، دست اندركاران و عاملان در راه اسلام را از كار و تلاش فرهنگى جدّى و هدفمند ، بازنمىدارد . . . .\r\n","page_name":" 15 ","page_number":15},
  {"content":"\r\n\r\nو ملحقات - تهيه و تأليف شده است ؛ به نظر مىرسد كه نامبرده با انتشار اين اثر ، دو هدف را در نظر داشته است :\r\nيكم : نشر فرهنگ تاريخى با معرفى برجسته‌ترين علما و مصلحان معاصر به منظور اقتداى به آنان و در نظر گرفتن ايشان به عنوان الگويى براى امت بويژه در شرايط بسيار دشوار و نابسامانى كه از سر مىگذراند .\r\nدوم : ريشه‌دارساختن آگاهىهاى \" تقريبى \" در ميان فرزندان و جوانان ما كه همواره و با شور و شوق فراوان ، چشم انتظار پيروزى اسلام بر لشكريان تجاوزكار استعمار و صهيونيسم جهانى هستند .\r\nهمين امر \" مركز تحقيقات و مطالعات علمى \" وابسته به \" مجمع جهانى تقريب مذاهب اسلامى \" را بر آن داشت تا از هرگونه كمكى براى چاپ و انتشار اين اثر گرانقدر و هدفمند به صورتى زيبا و عرضهء آن به اين شكل جديد ، دريغ نورزد تا اين نيز در كنار ديگر برنامه‌ها و فعاليت‌هاى علمى و فرهنگى كه اين مركز در راستاى تحكيم وحدت ميان مذاهب اسلامى و تثبيت محبت و مودت و احترام ميان نخبگان مسلمان و گسترش فرهنگ \" تقريب \" در ميان محافل فرهنگى ، فكرى و اجتماعى به عمل مىآورد ، قرار گيرد .\r\nما ضمن ارزش‌گذارى به كوشش‌هاى نگارنده و تلاش‌هاى پيگير ايشان در ارائهء اين اثر جامع ، از برادران بخش \" تاريخ \" و \" رجال \" وابسته به اين مركز و بويژه برادر فاضل ، آقاى \" شوقى محمد \" و از دو بزرگوار ديگر ، آقايان : \" على خزعلى \" و \" ياسين العلوان \" كه كوشش‌هاى شايانى در ويرايش پيش‌گفتار دربارهء \" تقريب \" به‌عمل آوردند ، و همچنين آقاى محمد مقدس كه به ترجمه كتاب به زبان فارسى اقدام كرده ، تشكر مىكنيم ؛ خداوند آنان را در كارها و برنامه‌هاى ديگرشان موفق گرداند ، ان شاء الله .\r\nمركز تحقيقات و مطالعات علمى\r\nمجمع جهانى تقريب مذاهب اسلامى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nپيشگفتار : درباره تقريب و بنيانگذار آن : علامه شيخ محمد تقى قمى\r\nسيد هادى خسروشاهى\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nپيشگفتار\r\nبسم الله الرحمن الرحيم\r\nالحمدلله رب العالمين ، و الصلاة و السلام علي اشرف الانبياء و المرسلين ابيالقاسم محمد و علي آله الطيبين الطاهرين و صحبه المنتجبين ، امّا بعد :\r\nترديدى نيست كه اختلاف از جمله امورى است كه طبيعت مردم آن‌را اقتضا دارد زيرا درك و برداشت و منافع و مصالح شخصى آنان متفاوت است ؛ قرآن كريم در چندين آيه اين حقيقت را مقرر داشته است ، از جمله آيهء :  « كانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ وَ أَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيهِ وَ مَا اخْتَلَفَ فِيهِ إِلَّا الَّذِينَ أُوتُوهُ مِنْ بَعْدِ ما جاءَتْهُمُ الْبَيِّناتُ بَغْياً بَيْنَهُمْ »  ( بقره / 213 ) ( مردم امتى يگانه بودند ، پس خداوند پيامبران را نويدآور و بيم‌دهنده برانگيخت و با آنان كتاب خود را به حق فرو فرستاد تا ميان مردم در آنچه اختلاف داشتند ، داورى كند ؛ و جز كسانى كه ( كتاب ) به‌آنها داده شده بود ( آن هم ) پس از آن كه دلايل روشن براى آنان آمد ، به خاطر ستم [ وحسدى 
  ] كه ميانشان بود . . . ) « 1 » و نيز آيهء :   « وَ لَوْ شاءَ رَبُّكَ لَجَعَلَ النَّاسَ أُمَّةً واحِدَةً وَ لا يَزالُونَ مُخْتَلِفِينَ * إِلَّا مَنْ رَحِمَ رَبُّكَ وَ لِذلِكَ خَلَقَهُمْ . . . »   ( هود / 119 - 118 ) ( و اگر پروردگارتو مىخواست ، قطعاً همهء مردم را امت واحدى قرار مىداد در حالى كه پيوسته در ؛ اختلاف‌اند * مگر كسانى كه پروردگارت ( بر آنان ) رحم كرده و براى همين آنان را آفريده است بخشايش آفريد . . . ) و ديگر آيات شريفه‌اى كه در اين مضمون وارد شده است . مسلمانان نيز ، تحت تأثير همين سنت قرار گرفتند و اختلاف‌هاى فاحشى ميانشان پديد آمد و بدنبال آن فرقه‌ها و مذاهب متعددى شكل گرفت .\r\n\r\n\r\n","description":"","footnote":"\r\n( 1 ) . ترجمهء آيات قرآن در تمام متن ، برگرفته از ترجمهء استاد محمد مهدى فولادوند مىباشد .\r\n","page_name":" 19 ","page_number":19},
  {"content":"\r\n\r\nچه بسا اين اختلاف‌ها در بسيارى وقتها در طول تاريخ و به رغم اينكه اسلام خود به يگانگى و برادرى و توحيد صف فرامىخواند و پراكندگى و تفرقه را نكوهش مىكند ، منجر به درگيرىها و پراكندگىها و حتى خونريزىهايى گرديده است . خداوند متعال مىگويد :  « إِنَّ هذِهِ أُمَّتُكُمْ أُمَّةً واحِدَةً وَ أَنَا رَبُّكُمْ فَاعْبُدُونِ »  ( انبياء / 92 ) ( به اين است امت شما كه ، امتى يگانه است ؛ و منم پروردگار شما ، پس مرا بپرستيد . )\r\nو مىگويد :  « وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا »  ( آل عمران / 103 ) ( و همگى به ريسمان خدا چنگ زنيد و پراكنده نشويد . )\r\nو مىگويد  : « وَ أَطِيعُوا اللَّهَ وَ رَسُولَهُ وَ لا تَنازَعُوا فَتَفْشَلُوا وَ تَذْهَبَ رِيحُكُمْ »  ( انفال / 46 ) ( و از خدا و پيامبرش اطاعت كنيد و با هم نزاع مكنيد كه سست شويد و هيبت شما از بين برود . )\r\nو پيامبر ( صلى الله عليه وآله و سلم ) فرمود : « مثال مؤمنان در دوستى و مهربانى نسبت به يكديگر همچون يك پيكرند كه\r\n \" چو عضوى به‌درد آورد روزگار * - دگر عضوها را نماند قرار \" » « 1 » \r\nو از آن حضرت ( ص ) روايت شده كه فرمود : « اى مردم ! پاى بند جماعت باشيد و مبادا پراكنده شويد . » « 2 »\r\nترديدى نيست كه اختلاف‌هاى مذهبى و عقيدتى ميان مسلمانان از مهم‌ترين عللى است كه به تفرقه و پراكندگى آنان انجاميده است .\r\nپرسش مهم اين است كه چگونه مىتوان اين مشكل را حل كرد ؟\r\nآيا بايد با ايجاد يك مذهب ، و با از ميان برداشتن اختلاف‌هاى مذهبى ، سعى در حل آن كرد ؟\r\n\r\n\r\n","description":"","footnote":"\r\n( 1 ) . \" بحارالانوار \" 150 : 61 يا \" صحيح مسلم \" 1999 : 4 ب 17 ؛ ( تراحم المؤمنين و تعاطفهم ) از كتاب \" البر و الصلهء \" ، حديث شماره 2586 .\r\n( 2 ) . \" كنزالعمال \" 206 : 1 حديث : 1028 كه \" احمد بن حنبل \" آن‌را به نقل از كسى آورده است .\r\n","page_name":" 20 ","page_number":20},
  {"content":"\r\n\r\nپاسخ آن‌است كه كوشش‌هايى از اين دست ، تقريباً غيرممكن است و گمان نمىكنيم كسى در پى چنين كوشش نامعقولى برآيد ؛ در اينجا بايد در جست‌وجوى راه ديگرى براى ايجاد راه حل عادلانه‌اى كه همگان آن‌را بپذيرند ، برآييم كه مطمئناً راهى بهتر از \" تقريب \" به عنوان بهترين راه حل براى مشكلى كه همگان را به ستوه آورده است ، نخواهيم يافت .\r\nدر اينجا ناگزير در ابتدا بايد به معناى \" تقريب \" و مراد از اين اصطلاح ، اشاره‌اى داشته باشيم تا موضوع كاملًا روشن باشد ، چه ، بسيارى از برنامه‌ها و طرح‌هاى مهمى كه در اين راستا تأسيس يافت ، به دليل ساده‌اى كه همانا عدم درك معنا و مفهوم و عدم فهم هدف‌هاى آن‌است ، با موفقيت همراه نبوده و اهداف مورد نظر را برآورده نكرده است .\r\n\r\nمعناى تقريب :\r\nدر كتاب‌هاى لغت آمده است : قرُب الشيئ يقرُبُ قرباً و قرباناً ، نزديك شد و آن چيز نزديك است و تَقَرّبَ الله تقرباً و تقراباً و اقتربَ و قاربَه ، يعنى كه از او ( آن ) دور نشد . بنابراين ، قرب ( نزديكى ) عكس بُعد ( دورى ) است و \" تقارب \" ( نزديك شدن به يكديگر ) ضد \" تباعد \" ( دورى جستن از يكديگر ) است .\r\nتقارب ( نزديك شدن به همديگر ) ويژهء مكان نيست ، چه درحديث حضرت حجت ( عليه السلام ) آمده است : « زمان چنان به هم نزديك مىشود كه يك سال همچون يك ماه مىگردد » و منظور ، زمان چنان خوش مىگردد كه گويا به‌درازا نمىكشد ، زيرا ايام شادى و خوشى كوتاه است . و در حديث قدسى آمده است : « هركس به من به اندازهء يك وجب \" تقرب \" جويد ، به اندازهء يك ذرع به او نزديك مىشوم . » كه مراد از نزديكى بنده به خداوند متعال ، قرب و نزديكى با ذكر و كار خير و نه قرب ذاتى و مكانى است . زيرا قرب مكانى از صفات اجسام فانى است و خداوند عزوجل همچنان‌كه\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nدرجاى خود مسلم وثابت گشته است ، والاتر و مقدّس‌تر از آن‌است .\r\n\" اصمعى \" مىگويد : « اگر اسب در حال تاخت هر دو دستش را با هم بلند كند و با هم بر زمين بگذارد ، اين‌كار \" تقريب \" است » و ابن زيد مىگويد : اگر محكم هر دو دستش را به زمين كوبيد ، به معناى \" تقريب \" است .\r\nو \" تقريب \" حُسنى است كه به بركت و شادابى و وحدت و جمع و نزديكى و عدم دورى و فاصله‌گيرى ، اشاره دارد .\r\nو در اصطلاح ، \" تقريب مذاهب اسلامى \" كوششى جدّى براى تحكيم روابط ميان پيروان اين مذاهب از راه درك اختلاف‌هاى موجود ميان خود و زدودن پيامدهاى منفى اين اختلاف‌ها و نه اصل اختلاف‌هاست .\r\nكسى كه به \" تقريب \" فرا مىخواند ، به‌دنبال از ميان برداشتن مذاهب و تبديل آنها به يك مذهب نيست ؛ او نمىخواهد سنى را شيعه و شيعه را سنى كند ، بلكه مىخواهد اختلاف‌هايى را كه به صورت درد اين امت درآمده است به درمان قطعى و داروى مؤثرى براى بيمارىهاى لاعلاج آن ، تبديل سازد .\r\nبه‌جاى اينكه اين اختلاف‌ها ، عامل ضعف و پراكندگى مسلمانان باشد ، مىتواند با بهره‌گيرى از ارزش‌ها و برنامه‌هاى متناسب با شرايط حاضر ، باعث وحدت و پيشرفت و غنىسازى معارف و علوم و انديشه‌هاى ايشان گردد .\r\nبنابراين \" تقريب \" مىتواند انقلاب و خيزش مسلمانان عليه واقعيت تلخى باشد كه آنان‌را فرا گرفته و اختلاف‌هاى پيچيده - اختلاف‌هاى ساده كه جاى خود دارد - را به حالت‌هاى سازنده‌اى تبديل كند كه انديشهء مسلمانان را طراوت و پويايى بخشد و به شكوفايى فرهنگ و گسترش افق ديدشان انجامد و تجلىبخش اين حقيقت باشد كه شريعت اسلامى ، به تعبير پيامبراكرم ( صلى الله عليه وآله و سلم ) ، شريعت پرگذشتى است .\r\nبنابراين مىتوانيم با بهره‌گيرى از \" تقريب \" ، اختلاف‌هاى خود را مديريت كنيم و\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبه‌جاى آنكه عامل تضعيف امت و زندانى كردن امكانات و منابع آن باشد ، از آنها پشتوانهء مهمى براى رشد و پيشرفت و خيزش امت بسازيم .\r\n\r\nسازوكار تقريب :\r\n\" تقريب \" نمىتواند تنها با فراخوان مسلمانان به كنارنهادن اختلاف ميان خود ، اهدافش را تحقق بخشد ، براى اين‌كار نيازمند ابزار و مكانيسم ويژه‌اى است كه طى آن ، كار به درستى صورت گيرد و حركت ادامه داشته باشد .\r\nاين ابزار يا سازوكار مىتواند شامل گام‌هاى زير باشد :\r\n( الف ) احياى آموزه‌هاى اسلامى مشترك ميان مذاهب ، زيرا مسلمانان با وجود اختلافهايى كه با يكديگر دارند در بُعد اصول دين و مسائل فقهى و اخلاقى ، از مشتركات فراوانى برخوردارند ، به‌طورىكه مىتوان ادعا كرد آنچه مورد اتفاق مسلمانان است بسيار بيش از موارد اختلافى است .\r\n( ب ) گسترش انديشهء \" تقريب \" و اشاعهء آن در ميان اقشار و طبقات مختلف امت به هر وسيله ممكن بويژه كه ما اينك در جهانى زندگى مىكنيم كه به يك دهكده تبديل گشته است .\r\n( ج ) كوشش در راستاى رفع تهمت‌ها و بدگمانىها در ميان پيروان مذاهب براى تدارك زمينه‌هاى مناسب درك داشته‌هاى عقيدتى و معارفى هر مذهب و به‌دور از هرگونه تحريف اين امر مىتواند با در دسترس گذاردن منابع اصلى هر مذهب نزد مذاهب ديگر ، حاصل آيد ، چه از جمله دلايل كينه‌ورزىها و سوء تفاهم‌هايى كه ميان پيروان مذاهب ديگر مطرح مىگردد ، اى بسا عدم شناخت درست هركدام از ديگرى و ارائهء اطلاعات نادرست و تحريف شده و به‌دور از حقيقت از همديگر است .\r\n( د ) كوشش در منع غيرمتخصصان در علوم اسلامى از ورود به مناظره‌هاى مذهبى بويژه در خصوص مواردى كه از رسانه‌هاى گروهى ديدارى و نوشتارى پخش مىشود تا مبادا باعث تشديد اختلاف‌ها گردد ، زيرا اختلاف‌هاى مذاهب مختلف - اگر چه گريزناپذير است - چه بسا با دخالت غيرمتخصصان با ابعاد ديگرى فراتر از حجم\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nواقعى آنها ، نمايانده شوند ، حال آنكه ما همواره نيازمند كاستن از اختلاف‌ها و به حداقل رساندن آنها هستيم .\r\n( ) برگزارى شمار هرچه بيشترى از گردهمايىها و ميزگردها ميان علما و متخصصان هر يك از مذاهب اسلامى ، زيرا در اين حالت ، فرصت‌هايى براى نشستن كنار يكديگر و گفت‌وگوى روياروى ، فراهم مىشود و آنها خواهند توانست اصول و مقرراتى در راستاى همگونى ميان مسلمانان و تحكيم و تقويت پيوندهاى برادرى اسلامى وضع كنند .\r\n( و ) پذيرش حقوق مسلمانان صرف‌نظر از مذهبى كه دارند . مهم‌ترين اين حقوق ، حرمت خون و مال و ناموس آنهاست .\r\n( ز ) درنظر گرفتن مسائل و مشكلات كلان امت ، زيرا اين امت ؛ با تهديدات سياسى ، فرهنگى و نظامى بزرگى روبه‌روست كه مسلمانان را بر آن مىدارد تا به آنها توجه كنند و براساس منطق برادرى كه آيين اسلام بدان فراخوانده است ، درگيرىهاى ميان خود را به كنارى نهند .\r\nاز آنچه گفته شد روشن مىشود كه معناى \" تقريب مذاهب اسلامى \" ، كوشش و تلاش براى از ميان برداشتن پيامدهاى منفى حاصل از اختلاف‌هاى مذاهب با يكديگر در سطوح مختلف با يارى گرفتن از ابزارها و سازوكارهاى گوناگون و فراهم آوردن زمينه‌هاى مناسب همزيستى مسالمت‌آميز و برادرانه ميان پيروان مذاهب مختلف اسلامى زير پرچم و در پناه اسلامى است كه با اقرار به توحيد و عدل الهى و پيامبرى حضرت محمد مصطفى ( صلى الله عليه وآله و سلم ) و باور به رسالت وى ، تحقق مىيابد .\r\n\r\nاهميت تقريب :\r\nبىترديد اهميت هر كارى ، در اهداف مترتب بر آن ، تجلى مىيابد و هرگاه با توجه به آنچه در بيان معناى \" تقريب \" گفته شد ، روشن شده باشد كه هدف نهايى \" تقريب \" ،\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nتحقق وحدت ميان مسلمانان بمثابهء يكى از امور بنيادين در اسلام است و ما در اين زمينه برخى متون شريف دال بر ضرورت وحدت و نكوهش تفرقه و درگيرى را يادآور شديم و مىتوان اضافه كرد كه مسلمانان در صورتى كه به‌دنبال خيزش و نجات از اين حالت ضعف و عقب ماندگى هستند ، راهى جز وحدت و كنارنهادن تفرقه و درگيرى ندارند ، ناگزير بايد گفت : بدون شك هدف مترتب بر \" تقريب مذاهب اسلامى \" ، هدفى است كه به‌حكم عقل و شرع ، مسلم تلقى مىشود ، در نتيجه ، اهميت \" تقريب \" و ضرورت آن كاملًا روشن مىشود و مسلمانان وظيفه دارند با جديت تمام و با احساس مسئوليت بزرگى همخوان با عظمت و شكوه اين هدف ، با آن برخورد داشته باشند .\r\nامروز ، نياز به \" تقريب \" بيش از هر زمان ديگرى ، احساس مىشود ، زيرا اسلام درگير كارزار تمدنى و سرنوشتى بسيار پراهميتى است كه فراهم آوردن همه گونه اسباب نيرومندى و پيروزى را ايجاب مىكند .\r\nخداوند متعال مىفرمايد :  « وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ تُرْهِبُونَ بِهِ عَدُوَّ اللَّهِ وَ عَدُوَّكُمْ وَ آخَرِينَ مِنْ دُونِهِمْ لا تَعْلَمُونَهُمُ اللَّهُ يَعْلَمُهُمْ »  ( انفال / 60 ) ( و هرچه در توان داريد ، از نيرو و اسب‌هاى آماده بسيج كنيد ، تا با اين [ تداركات 
  ] ، دشمن خدا و دشمن خودتان و [ دشمنان 
  ] ديگرى را جزايشان كه شما نمىشناسيدشان و خدا آنان را مىشناسد بترسانيد . . .\r\nاز اين‌روست كه امت اسلامى وظيفه دارد نسبت به اهميت و انگيزه‌هاى \" تقريب \" كاملا آگاه باشد تا از دستاوردهاى آن برخوردار و از ثمرات آن بهره‌مند گردد ؛ امت اسلامى هرگز نبايد \" تقريب \" را به عنوان كوشش‌هاى عقيم و بيهوده تلقى كند ؛ اين امر از اهميت بسزايى برخوردار است و ان‌شاءالله آنگاه به بار و بر مىنشيند كه امت با تمام وجود متوجه نقش و اهميت آن گردد و موارد ابهام‌آميزى كه احتمالًا در پيرامون آن وجود دارد و باعث ناكارآمدى يا عدم پذيرش آن مىگردد ، از ميان برداشته شود .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nتاريخچهء تقريب :\r\nهنگامى كه پيامبراكرم ( صلى الله عليه وآله و سلم ) به رفيق اعلى پيوست و دولت اسلامى در حال شكل‌گيرى بود ، مسلمانان با مشكلاتى روبه‌رو شدند كه نيازمند موضعگيرى دست اندركاران نسبت به آنها بود ؛ دراينجا بود كه درغياب پيامبر رهبر ( ص ) ، اختلاف‌هايى ميان مسلمانان مطرح شد و مصلحان صحابه را به كمر همت بستن در راستاى از ميان برداشتن آنها از هر راه ممكن ، واداشت .\r\nحضرت \" اميرالمؤمنين على ابن ابىطالب \" ( سلام الله عليه ) خود در اين عمل ، پيش قدم بود و در اين راستا تلاش‌هاى فراوان و غيرقابل انكارى به‌عمل آورد ؛ آن‌حضرت با خردمندى و فرزانگى خود به اصلاح نابسامانىهاى اوضاع و مفسده‌هاى احتمالى پرداخت و بدين لحاظ بنيانگذار حقيقى ايدهء \" تقريب \" و نخستين كسى به‌شمار مىرود كه بذر \" تقريب \" را كاشته است .\r\nاو تصوير بسيار زيبايى فراروى مسلمانان قرار داد و هرجا كه اصلاح را بمثابهء ضرورتى براى بقاى اين دولت جوان ديد ، اقدامات عملى ملموسى را در راستاى تقريب انجام داد . فرزندان آن‌حضرت يعنى ائمه ( عليهم السلام ) نيز راه او را پى گرفتند و الگوهاى بسيار جالبى در اين زمينه ارائه دادند و چنان مواضع چشمگير و شگفت‌انگيزى گرفتند كه ستايش و تحسين مسلمانان آن‌روز و امروز را برانگيخته است . درست است كه در آن زمان مفهوم \" تقريب \" با همين عنوان و به شكلى كه امروزه متداول است ، مطرح نبود ، ولى همهء اقدامات و مواضع پيشوايان و علماى اهل بيت ( سلام الله عليهم ) تجسّم واقعى همين مفهوم به‌شمار مىرود .\r\nاز اينجاست كه مىبينيم علماى اماميه همان راه پيشوايان خود ( عليهم السلام ) را پيموده و مىپيمايند ؛ آنها با هرآنچه در توان داشتند در راستاى از ميان برداشتن هر آنچه كه به وحدت مسلمانان آسيب مىرساند و تفرقهء آنان‌را به‌دنبال داشت ، كوشيدند ؛ حتى كسانى از ايشان بودند كه مرتباً در مجالس درس اهل سنت حضور مىيافتند و از هر راهى براى رساندن ديدگاه‌هاى خود به ديگران - در فضايى آرام و كاملًا منطقى و آنچنان‌كه در محافل و مجالس درسى خود عمل مىكردند - استفاده مىنمودند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nدر هركدام از مراحل تاريخ اسلام ، علماى اماميه نقش بسزايى در عرصهء \" تقريب \" مسلمانان ايفا نمودند و در هيچ جاى تاريخ ، سخنى از كمترين مشاركت ايشان در نقش فتنه‌انگيزى ميان فرزندان اين امت يا تضعيف وحدت ايشان به‌ميان نيامده است . برابر تاريخ گواه چنين برخوردى از سوى آنهاست .\r\nاى بسا كسى اين‌گونه مطرح كند كه علماى شيعه ، اين نقش را بر اساس اصل تقيه‌اى كه پيشوايان دينى آنان بر آن انگشت گذارده‌اند ، ايفا كرده و در حقيقت در مسئلهء \" تقريب \" ، جدّى نبوده‌اند !\r\nولى اين سخن عارى از صحّت است و هيچ پيوندى با واقعيت ندارد ، زيرا هدف از اصل تقيه ، پراكندن جمع امت يا پاره كردن وحدت آن نيست ، بلكه بيش از هرچيز ، مفهومى وحدت‌گرايانه و در جوهر و حقيقت خود \" تقريبى \" است و در واقع به معناى اظهار دوستى به مخالفان در جهت حفظ وحدت و همبستگى مسلمانان است .\r\nائمه هدى ( عليهم‌السلام ) از شيعيان و پيروان خود مىخواهند كه تا آنجا كه مىتوانند با جامعهء اسلامى درآميزند و در سازندگى و پيشرفت و توسعهء آن مشاركت داشته باشند و حتى به آنان فرمان مىدهند كه پشت سر كسانى كه با نظر آنان هم‌عقيده نيستند ، به نماز بايستند و حتى صف‌هاى نخست جماعت را اشغال نمايند تا جايىكه از ايشان ( عليهم السلام ) روايت شده كه فرموده‌اند هركس در صف نخست پشت سر آنان به نماز بايستد مانند كسى است كه در كنار پيامبراكرم ( صلى الله عليه و آله و سلم ) شمشير زده است . « 1 »\r\nاين امر دليلى است بر رغبت پيشوايان و ائمهء اهل بيت ( عليهم السلام ) به تحكيم و تقويت پيوندهاى ميان مسلمانان و اينكه هيچ نوع اختلاف عقيدتى يا فقهى نبايد مانع\r\n\r\n\r\n","description":"","footnote":"\r\n( 1 ) . اين روايت را \" شيخ طوسى \" در \" تهذيب الاحكام \" ( از كتاب‌هاى فقهى چهارگانه امامىها ) جلد 3 ، صفحهء 277 حديث شمارهء 809 با سندى از \" اسحاق بن عماد \" به نقل از امام جعفرصادق ( عليه السلام ) ، نقل كرده است . در روايت \" الحلبى \" از آن‌حضرت ( عليه السلام ) آمده كه فرمود : « هركس در صف نخست با ايشان نماز بگزارد مانند كسى است كه پشت سر پيامبر خدا ( صلى الله عليه وآله و سلم ) نماز گزارده باشد . » ( الكافى جلد 3 ، صفحه 380 حديث 6 ) .\r\n","page_name":" 27 ","page_number":27},
  {"content":"\r\n\r\nازتحقق آن گردد ، زيرا مهم‌ترين مسئله در نظر ايشان ( عليهم السلام ) وحدت مسلمانان و پيوستگى و همبستگى آنهاست .\r\nعلما و پيروان اهل بيت ( عليهم السلام ) - به رغم تبليغات زهرآگينى كه عليه مسلمانان و ظلم و ستمى كه عليه اين مذهب و علماى بزرگوار آن جريان دارد - بر همين خط سير و با استناد به همين اصول ، حركت كردند .\r\nاز جمله شواهد تاريخى در عرصهء \" تقريب \" در دوران كنونى ما ، كوشش‌هايى است كه \" سيد جمال الدين حسينى اسدآبادى \" معروف به افغانى در راه وحدت مسلمانان و تحكيم صف آنان در رويارويى با دشمنانشان - طى دوران اشغال جهان اسلام از سوى اروپا - به‌عمل آورد .\r\nاو فعاليت‌هاى فشرده‌اى در اين عرصه به‌عمل آورد كه باعث شگفتى همگان گرديد ؛ طرح \" وحدت اسلامى \" او ، تمامى انديشه و رفتارهايش را فراگرفته بود . او از كشورى به كشور ديگر مىرفت و همه جا مسلمانان را به وحدت و اتحاد فرامىخواند و توجه ايشان را به دشمن مشتركى كه براى اسلام و مسلمانان جز شر و مفسده انگيزى نمىخواهد ، جلب مىكرد .\r\nاز جمله كسانى كه درد جهان اسلام را داشت و راه اهل بيت ( عليهم السلام ) و مسير \" سيد جمال الدين حسينى اسدآبادى \" را پى گرفت ، \" شيخ محمدتقى قمى \" بود كه در شمار برجسته‌ترين مردان \" تقريب \" به شكل و فرم كنونى آن . . و نخستين پايه‌گذار \" دارالتقريب \" پرشكوهى قلمداد مىشد كه در اين زمينه با كوششى بىنظير ، نخستين گام را در جهت وحدت و تقريب مذاهب اسلامى ، برداشت .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nزندگى و منش \" علامه قمى \"\r\n\r\nتولد و پرورش :\r\n\" علامه مصلح قمى \" در سال 1910 م . برابر با 1289 هجرى شمسى در شهر مقدس قم و در خانواده‌اى مذهبى به‌دنيا آمد ؛ پدر وى شيخ \" احمد قمى \" از برجسته‌ترين حاكمان شرع تهران بود و اجداد وى نيز علماى دينى بودند و خانهء ايشان ، پناه مردم براى حل مشكلات و نزاع‌هايى بود كه ميان آنان مطرح مىشد .\r\n\" آيت الله قمى \" در چنين فضاى معنوى و دينى رشد و پرورش يافت ؛ اين فضا ، زمينه‌هاى شكل‌گيرى يكى از شخصيت‌هاى برجسته در سطح جهان اسلام را در وى فراهم آورد . او از آغاز كودكى شاهد و ناظر پدر خود بود كه به عنوان حاكم شرع ، در صدر مجلس مىنشست و پرسش‌هاى مردم را پاسخ مىگفت و مسائل دينى و دنيايى آنان را حل و فصل مىكرد ؛ او مىديد كه چگونه مردم ، با ادب و احترام فراوان به سخنان پدرش گوش جان مىسپردند ؛ طبيعتاً اين فضاى خانوادگى تأثير خود را بر شخصيت و ديدگاه‌هاى وى برجاى مىگذارد .\r\nعلاوه بر اينها او از موهبت‌هاى ويژه‌اى برخوردار بود كه خداوند متعال نصيب وى گردانده و از وى شخصيت بسيار شايسته و داراى مقام و موقعيت اجتماعى برجسته‌اى ساخته بود كه نام او را همه جا طنين انداز مىكرد .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nدوران تحصيل\r\n\" شيخ محمدتقى قمى \" تحصيلات دورهء ابتدايى را در تهران گذراند و همان‌جا قرآن كريم را حفظ كرد و زبان و ادبيات عرب را آموخت ؛ نبوغ و استعداد تحصيلى وى در همهء مراحل كودكى كاملًا برجسته بود . وقتى مرحلهء دبيرستان را سپرى كرد به مدرسه عالى ادبيات پيوست و طى آن زبان فرانسه را آموخت و همزمان دروس دينى را نيز زيرنظر اساتيد متخصص دنبال كرد و در اين راستا ، فقه و اصول و كلام و ديگر علوم دينى را فراگرفت .\r\n\r\nفعاليت‌هاى \" تقريبى \"\r\nاز برجسته‌ترين فعاليت‌هاى \" علامه قمى \" اشتغال وى به مسئله \" تقريب \" مذاهب اسلامى بود ؛ او همچون ديگر مصلحان و مخلصان اين امت ، از اوضاع نابسامان مسلمانان و بويژه درگيرىها و نزاع‌هاى بيهوده‌اى كه ميان شيعه و سنى در جريان بود ، رنج مىبرد .\r\nدر زمان وى حادثه دردناكى اتفاق افتاد كه گام‌هاى او را به سمت جريان تقريبى شتاب بيشترى بخشيد ؛ خلاصه اين حادثه ، كشته شدن يك حاجى سيد ايرانى از تبار پيامبراكرم ( ص ) به بهانهء اهانت به كعبهء مقدس بود !\r\nحقيقت آن بود كه اين مرد ، طى طواف خود به گرد كعبه ، دچار حالت تهوّع شد و در صدد برآمد از ميان طواف كنندگان خارج شود ولى نتوانست خود را كنترل كند لذا لباس خود را جمع كرد و براى آلوده نساختن زمين مسجدالحرام ، در دامن خود استفراغ كرد و سپس به شتاب در صدد خروج از مسجدالحرام شد ؛ در اين حال يك \" شرطى \" او را متوقف و در مورد آنچه در لباس خود پنهان كرده است ، از وى پرس و جو كرد . او به دليل عدم آشنايى با زبان عربى ، موضوع را به زبان فارسى توضيح داد ولى \" شرطى \" چيزى نفهميد و او را به مقامات دادگاه سپرد ؛ در آنجا نيز چيزى از سخنانش دستگيرشان نشد ، در آن زمان ترجمهء سخنانش نيز امكان پذير نبود و از آنجا\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nكه ذهن و عقل قضات دادگاه ، داراى پيش زمينه‌ها و انديشه‌ها و تصورات منفى و غير واقعى در مورد شيعيان بود به‌طورىكه تصور مىكردند هيچ‌كدام از ايرانيان ، به حج خانهء خدا نمىآيند و مقصد حج آنان ، كربلا و نجف است ! و اينكه تنها به قصد اهانت و اسائهء ادب رهسپار بيت‌الله الحرام مىشوند ! ! ، نتيجه گيرى كردند كه هدف اين شخص ، نجس كردن كعبه و اهانت به آن بوده و حكم اعدام او را صادر كردند و گردنش را زدند !\r\nاين حادثهء دردناك ، تمام وجود \" شيخ \" را تكان داد و انگيزهء نيرومندى شد تا به حركت درآيد و وارد جريان مصلحانى گردد كه در پى شكستن موانع و رسوبات و بدگمانىهاى موجود ميان دو گروه سنى و شيعه ، برمىآيند . از اين رو تصميم گرفت تا پروژهء تاريخى خود را با هدف \" تقريب \" مذاهب گوناگون و از ميان برداشتن هرآنچه كه تفرقه و كين توزى ميان مسلمانان را به‌دنبال داشته باشد ، مطرح سازد .\r\nاو \" مصر \" را به عنوان مركز فعاليت‌ها و طرح \" تقريبى \" خود برگزيد ؛ اين گزينش چند دليل داشت كه مهم‌ترين آنها عبارت از آن بود كه مصر دربردارندهء بزرگترين مركز اسلامى در جهان يعنى \" جامع الازهر \" است ؛ از آنجا كه \" آيت الله قمى \" سخن گفتن به زبان عربى را نمىدانست بار سفر بست و راهى لبنان شد تا درآنجا اين زبان را فراگيرد ؛ در لبنان در يكى از روستاها رحل اقامت افكند و با مردم آنجا به معاشرت پرداخت و چندين ماه ، شب و روز خود را به صحبت كردن با ديگران سپرى كرد .\r\n\" آيت الله قمى \" خاطرات خود از آن روستا را يادداشت و در برخى مقالاتش به آنها اشاره كرده است ؛ مهم‌ترين اين خاطرات مربوط به داستان مردى مسيحى است كه در پى جلب دوستى جوانان روستا برآمده و آنها نيز او را دوست مىداشتند و احترامش مىگذاردند تا جايىكه وقتى از خانه‌اش بيرون مىآمد ، به گردش جمع مىشدند و به صحبت با او مىپرداختند و دستش را مىبوسيدند . \" آيت الله قمى \" كنجكاو شد و يك روز وقتى او را ديد شخصاً راز اين محبوبيتش را از وى جويا شد ؛ مرد مسيحى ضمن اشاره به كليساى روستا كه در كنارش مدرسه‌اى نيز وجود داشت ، پاسخش داد كه\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nعلت همين است ! و گفت : ما مىكوشيم در كنار هر كليسا ، مدرسه‌اى تأسيس كنيم و فرزندان روستا را در آن ثبتِ نام نماييم و سعى مىكنيم از طريق اين مدرسه ، به لحاظ فكرى و روحى و عاطفى با ايشان ارتباط برقرار كنيم و آنچه مىبينى از ثمرات همين كار است !\r\nاين داستان ، \" آيت الله قمى \" را به راز پيشرفت تمدن اسلامى در دوران طلايى خود و موفقيت‌هاى پياپى آن در همهء عرصه‌ها ، واقف ساخت ؛ چه آموزش هرگز از مسجد [ عبادت 
  ] جدا نبود .\r\n\" شيخ قمى \" پس از آن در سال 1938 م . و در پى تسلط در نگارش و مكالمهء عربى ، لبنان را به قصد مصر ، ترك گفت ؛ از نخستين شخصيت‌هايى كه در آنجا با او تماس گرفت ، شيخ الازهر \" شيخ محمد مصطفى المراغى \" بزرگ بود كه در ديدارى كه با وى داشت از وضع و حال و روز مسلمانان و تفرقه و كين‌توزى و تشتتى كه ميان آنها برقرار است سخن گفت و ايدهء \" تقريب \" مذاهب اسلامى را با وى در ميان گذاشت ؛ او با احتياط از اين ايده استقبال كرد ، چه به حكم موقعيت و مقام خود و در پرتو فضاى حاكم بر \" الازهر \" آن‌زمان ، نمىتوانست آشكارا در راستاى تأييد اين ايده گام بردارد ، ولى مىدانست چگونه بايد از اين ايده حمايت كند و كمك‌هاى لازم را ارائه دهد . بنابراين به وى پيشنهاد كرد كه كار خود را با ايراد سخنرانى در \" الازهر \" و خارج از آن آغاز كند و او خود در ايجاد ارتباط با بزرگان و علماى \" الازهر \" به يارىاش شتافت و كسانى را كه گرايش \" تقريبى \" داشتند ، به وى معرفى كرد .\r\nدر اين ميان \" آيت الله قمى \" ، خانهء محقرى براى خود اجاره كرد كه بعدها به محلى براى فعاليت‌هاى علمى او و سپس مقر فعاليت‌هاى \" دارالتقريب قاهره \" تبديل شد . هزينه‌هاى مربوطه را نيز از آنچه با خود آورده بود ، و آنچه از سوى آشنايانش در ايران براى وى حواله مىشد ، صرف مىكرد و پولى را كه در ازاى تدريس و كار خود به‌دست مىآورد ميان كاركنان دانشگاه پخش مىكرد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\" آيت الله قمى \" طى حضور خود در \" الازهر \" ، توانست با گروه بزرگى از علما و ادبا و روشنفكران مصرى كه تحت تأثير شخصيت علمى و شايستگىهاى اخلاقى و خردمندىها و اخلاص و محبت‌هاى او قرار گرفتند ، رابطه برقرار كند .\r\nزمانى كه آتش جنگ جهانى دوم شعله‌ور گرديد ، \" آيت الله قمى \" ناگزير شد به ايران بازگردد تا فراخوان خود به \" تقريب مذاهب اسلامى \" را در ميان شيعيان دنبال نمايد . \" آيت الله العظمى سيد حسين بروجردى \" آن‌زمان يعنى سال 1945 م . در قم مستقر شده بود . \" آيت الله قمى \" طى ديدارى ، جزئيات سفر و فعاليت‌هاى خود را با ايشان در ميان گذاشت ؛ \" آيت الله بروجردى \" شادمانه اظهار رضايت كردند و او را بسيار مورد تأييد قرار دادند و مقرر داشتند كه از وى حمايت و پشتيبانى به‌عمل آورند .\r\nبدين ترتيب ، اين طرح \" تقريبى \" از تأييد بزرگترين مراجع و قطب‌هاى سنى و شيعه برخوردار شد ، چيزى كه مهم‌ترين عنصر موفقيت و استمرار آن به‌شمار مىرود .\r\n\r\n\" آيت الله قمى \" و تأسيس \" دارالتقريب \"\r\nبه‌دنبال فروكش كردن آتش جنگ جهانى دوم ، \" آيت الله قمى \" در سال 1946 م . راهى مصر شد تا مرحلهء جديدى - كه از آن به عنوان مرحلهء شكل‌گيرى ياد كرده است - آغاز شود ؛ مرحلهء نخست ، مرحلهء تداركاتى تلقى مىشد . در مرحله جديد در فوريه سال 1947 م . ( اسفند 1345 . ش ) \" دارالتقريب بين المذاهب الاسلاميه \" در قاهره بنيان گذاشته شد . \" شيخ مصطفى عبدالرزاق \" كه پس از ارتحال \" شيخ المراغى \" به عنوان \" شيخ الازهر \" منصوب شده بود ، و \" شيخ عبدالمجيد سليم \" ، در اين ميان نقش بزرگى ايفا كردند . گو اينكه \" شيخ مصطفى عبدالرزاق \" رسماً به \" جماعة التقريب \" نپيوست ، ولى همواره در كنار و حامى آن بود .\r\nاز جمله اعضاى مؤسس \" دارالتقريب \" ، علاوه بر \" آيت الله قمى \" و \" شيخ عبدالمجيد سليم \" ، مىتوان از \" حضرت شيخ محمود شلتوت \" ، \" جناب شيخ عبدالعزيز عيسى \" ،\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\" جناب شيخ حسن البنا \" و \" حضرت آيت الله شيخ محمدحسين آل كاشف الغطاء \" و \" آيت الله سيد عبدالحسين شرف‌الدين الموسوى \" و \" محمدعلى علوبه پاشا \" ياد كرد .\r\n\" آيت الله قمى \" از آنجا كه نخستين بنيانگذار اين مركز بود ، به عنوان دبيركل آن برگزيده شد ؛ اولين نشست آن نيز با حضور نمايندگانى از مذاهب گوناگون اسلامى همراه با اميدهاى فراوان برگزار شد .\r\nاز جمله كسانى كه بعدها به اين مجموعه پيوستند \" جناب شيخ احمد حسن الباقورى \" و \" جناب شيخ محمد الغزالى \" بودند .\r\nدو سال پس از تأسيس يعنى در ژانويه سال 1949 م . ( ديماه 1347 . ش ) اين جماعت ، مجله‌اى به‌نام \" رسالة الاسلام \" منتشر ساخت كه مديريت آن‌را \" شيخ عبدالعزيز عيسى \" برعهده داشت و انتشار آن نزديك به 24 سال ادامه داشت . بيشتر مباحث و موضوعات آن نيز پيرامون مسئلهء \" تقريب \" و چگونگى فعال كردن اين امر دور مىزد و شامل تفسير قرآن كريم به قلم \" شيخ محمود شلتوت \" هم بود كه به صورت بخش‌هاى پياپى در مجله به‌چاپ مىرسيد و سپس به صورت كتاب كاملى ، جداگانه منتشر شد .\r\n\r\nجنبش \" تقريب \" و فتواى تاريخى\r\nاز برجسته‌ترين نتايج جنبش تقريبى كه \" آيت الله قمى \" آن‌را رهبرى كرد ، صدور فتواى تاريخى \" جناب شيخ محمود شلتوت \" در جواز تعبد بر مذاهب اسلامى از جمله مذهب شيعه اثنى عشرى بود .\r\nاين فتوا ، در آوريل 1960 م . ( فروردين 1339 . ش ) در پاسخ به اين استفتا ، صادر شد : « برخى مردم برآنند كه هر مسلمان براى اينكه عبادات و معاملاتش بر وجه صحيح [ شرعى 
  ] باشد ، بايد از يكى از مذاهب چهارگانه معروف ، تقليد كند كه مذهب شيعهء امامى و شيعهء زيدى در ميان آنها نيست ؛ آيا حضرتعالى با مطلق اين نظر موافقيد و مثلًا مانع از تقليد از مذهب شيعهء امامى اثنى عشرى مىشويد ؟ »\r\nو در پاسخ مرقوم فرمود : « اسلام پيروى از مذهب معينى را بر هيچ‌كدام از پيروانش\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nواجب نساخته است ، ما مىگوييم : هر مسلمان حق دارد ابتدا از هريك از مذاهبى كه به‌طور صحيحى منتقل و احكام آنها در كتاب‌هاى ويژهء آن مذهب تدوين شده است ، تقليد و پيروى كند و هريك از افرادى كه يكى از اين مذاهب - هركدام كه باشد - را تقليد كند ، مىتواند به هر مذهب ديگرى - هر كدام باشد - منتقل شود و در اين ميان هيچ حرجى بر وى نيست ؛ شايسته است كه مسلمانان اين‌را بدانند و از تعصب‌هاى ناحق نسبت به مذاهب معين ، رهايى يابند . دين خدا و شريعت او وابسته و منحصر به يك مذهب نيست ، چه همگان كوشش و تلاش كرده‌اند و نزد خداوند متعال پذيرفته شده هستند و كسانى كه اهل اجتهاد و نظر نيستند ، مىتوانند از اين مذاهب پيروى كنند و طبق فقهى كه دارند عمل كنند و در اين ميان به لحاظ عبادات و معاملات نيز تفاوتى وجود ندارد . . . » « 1 »\r\nاين فتوا به مثابه حمايت فوق‌العاده‌اى از طرح \" تقريب \" بود و به حق ، گام بزرگى در تحقق آن به‌شمار مىرفت . در اين راستا ، آنچه گفتنى است اينكه مقرر بود اين فتوا ، تقريباً ده سال پيش از آن يعنى در زمان عهده دارى رياست الازهر از سوى \" شيخ عبدالمجيد سليم \" - كه خود يكى از شخصيت‌هاى برجسته \" جماعة التقريب \" بود و به لحاظ علمى ، خلوص و مديريت ، مرد بزرگى به‌شمار مىرفت و به همين دليل براى دو دورهء متوالى در اين سمت برگزيده شده بود - صادر شود . او آنچنان‌كه از نوشته‌ها و سخنانش برمىآيد ، عواطف و محبت عميقى نسبت به اهل بيت پيامبر ( ص ) داشت و درد و رنج آنان در طول تاريخ را كاملًا درك مىكرد ، لذا با استفاده از مقام و موقعيتى كه از آن برخوردار بود در جهت رفع اين ستم تاريخى از ايشان كوشيد و به همين دليل - حتى پس از بر عهده گرفتن رياست الازهر \" پيوند تنگاتنگى با \" جماعة التقريب \" برقرار كرد ، چنان‌كه به عنوان \" شيخ الازهر \" و وكيل \" جماعة التقريب \" ، امضا مىكرد .\r\nاو فرصت آن‌را يافت كه با فقه شيعه آشنا شود چه \" آيت الله بروجردى \" ضمن\r\n\r\n\r\n","description":"","footnote":"\r\n( 1 ) . \" دعوهء التقريب : تاريخ و وثائق \" : صفحهء 225 ، انتشار از سوى وزارت اوقاف مصر ، قاهره ، سال 1402 . ق / 1991 م .\r\n","page_name":" 35 ","page_number":35},
  {"content":"\r\n\r\nمكاتباتى كه با وى داشت ، يك دوره كامل از كتاب \" المبسوط فى فقه الامامية \" ( \" شيخ طوسى \" ) را براى وى فرستاد كه چنان او را خوش آمد كه مىگفت : « هرگاه مىخواستم در نشست‌هاى دوره‌اى استفتا شركت كنم ، به كتاب \" المبسوط \" مراجعه مىكردم . » و عملًا نيز اين كتاب بر فتواهاى فقهى وى انعكاس يافته بود . هنگامى كه آمادهء صدور فتواى جواز تعبد بر فقه شيعه بود ، سعى داشت ذهن \" جماعة التقريب \" را با اين مسئله خو دهد و براى همين ، مقرر شد تا فرمول فتوايى كه قرار بود صادر شود در جلسه‌اى كه زمان آن معين گرديد ، مورد بحث و بررسى قرار گيرد . ولى يك هفته پيش از زمان تشكيل اين جلسه ، اتفاق پيش‌بينى نشده‌اى افتاد به گونه‌اى كه به تمامى اعضاى \" جماعة التقريب \" بسته‌هاى پستى رسيد كه محتوا و مضمون آنها ، ايدهء صدور فتوا را در هم فرو مىريخت .\r\nوقتى اعضا در آن جلسهء مقرّر حضور به‌هم رساندند ، همگان با لحن بسيار خشمگينانه‌اى سخن گفتند : آيا مىخواهيد فتواى جواز عمل به فقه شيعه را صادر كنيد ، حال آنكه آنها با صحابه ، دشمنى مىورزند ؟ سپس هر كدام بستهء پستى خود را باز كرد و كتابى منتسب به شيعه از آن بيرون آورد كه نويسندگانش دو خليفه \" ابوبكر \" و \" عمر \" را مورد اهانت قرار داده بودند . در اين زمان \" آيت الله قمى \" هيچ سخنى نگفت ، \" شيخ عبدالمجيد سليم \" در اين فضاى پرتنش ، با آرامش و اطمينان خاصى به حاضران نگاه مىكرد و وقتى اندكى بعد ، آرامش نسبى برقرار شد ، به سخن پرداخت و از جمله اظهار داشت : « اگر شيعه و اهل سنت اختلافى با هم نداشتند ، نيازى به \" تقريب \" ، \" دارالتقريب \" و مجلهء \" رسالة الاسلام \" نداشتيم . ولى ما بر اين اختلاف‌ها واقف شديم و به همين دليل اين برنامه را براى انگشت‌گذاردن بر مشتركات و كاستن از اختلاف‌ها و از ميان برداشتن شبهات ، در نظر گرفتيم . . . »\r\nاو با اين بيان متوازن ، توانست فضا را تلطيف كند ، ولى آنچه در اين ميان در واقع زيان ديد ، روند صدور فتوا بود كه به مدت ده سال به تأخير افتاد تا سرانجام \" شيخ محمود شلتوت \" آن‌را صادر كرد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nشاه ايران و فتواى تاريخى\r\nوقتى \" آيت الله قمى \" ( رحمة الله عليه ) به ايران بازگشت ، متوجه شد كه راديو و تلويزيون قصد دارد برنامه‌هاى عادى خود را قطع و خبر فتواى مزبور را همراه با تجليل و ستايش از آن به عنوان يكى از دستاوردهاى تنى از شهروندان ايران محمدرضا شاهى ! پخش كند .\r\n\" آيت الله قمى \" با مقامات رسانه‌اى تماس گرفت و از ايشان خواست تا اين‌كار را نكنند ، پاسخش دادند كه اين از دستورات شخص شاه است و ما كارى نمىتوانيم انجام دهيم ، بنابراين با شتاب به ديدار شاه رفت و مصرانه از وى خواست تا چنين كارى انجام نشود . شاه ضمن اظهار شگفتى ، به او گفت : من اين كار را در تأييد فتوا و در حمايت از \" تقريب \" انجام مىدهم ! ولى \" آيت الله قمى \" اصرار ورزيد كه اجازهء انجام اين كار را ندهد ، زيرا مىدانست كه منظور وى چيست ، لذا شاه ناگزير شد در نهايت ناخرسندى و خشم ، فرمان خود را لغو كند .\r\n\" آيت الله قمى \" شهر مقدس مشهد را - به دليل موقعيت علمى و دينى كه از آن برخوردار است - براى اعلام اين فتوا در يك محفل علمى شامل علماى بزرگ و در رأس ايشان مرجع دينى بزرگ \" آيت الله سيد محمدهادى ميلانى \" ( قدس سره ) برگزيد .\r\n\r\nعلماى الازهر و نهضت \" تقريب \"\r\nموضع علماى \" الازهر \" نسبت به \" تقريب \" و جنبش آن - كه به رغم مخالفت برخى محافل و كوشش‌هاى نااميدانهء آنها در ضربه زدن به عزيمت بزرگان \" ازهر شريف \" در جامعهء مصر ريشه دوانيده بود - موضع پابرجايى بود . در اين ميان خود \" شيخ محمود شلتوت \" در پى فتواى خود ، با آزار و اذيت‌هاى فراوانى روبه‌رو شد ؛ روزى كسى به وى گفت : \" شيخ قمى \" شما را فريب داد و اين فتوا را از شما گرفت ! ! و او با اعتماد كامل پاسخش داد : « اگر \" شيخ قمى \" مرا فريب داده ، كار بسيار خوبى كرده است ، من به اخلاص او ايمان دارم و از خداوند متعال مىخواهم كه در روز قيامت ، همراه با او\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمحشور شوم . »\r\nپس از وفات \" شيخ محمود شلتوت \" كوشش‌هايى از برخى اطراف براى صدور فتوايى متناقض باآن ، به‌عمل آمد و در اين راستا با \" دكتر شيخ الفحام \" پس از تشرف به مقام رياست \" الازهر \" ، براى صدور فتوايى در نقض فتواى استاد مرحومش شيخ محمود شلتوت تماس‌هايى گرفته شد ، ولى او به شدت اين خواست را رد كرد و پاى بندى خود به اين فتواى شيخ محمود شلتوت را به اين دار و دسته اعلام كرد و گفت : « فتواى شيخ محمود ، فتواى من و او استاد من‌است . »\r\nدر اينجا شايسته است كه به نكتهء مهم و بسيار بحث برانگيزىاشاره كنيم و آن اينكه روابطى كه مصلحان و فراخوانان به \" تقريب \" را به‌هم پيوند مىداد ، بسيار جدى و فوق‌العاده بود و شگفتى تمام كسانى را كه توفيق آگاهىبر آنها را يافتند ، برانگيخت : اينها همه اندوختهء معنوى سترگى است كه مىتوان با يارى گرفتن از آنها ، همهء دشوارىها را درنورديد و به تحكيم و تقويت برادرى و همبستگى پرداخت و بدون در نظرگرفتن اينكه اين مصلح شيعه باشد يا سنى ، مصرى باشد يا ايرانى ، همهء موانع و مشكلات را پشت سر گذارد .\r\nروابط و پيوندهاى \" آيت الله قمى \" با فراخوانان به \" تقريب \" در مصر به همين شكل بود و در موفقيت برنامهء اصلاحى وى اهميت بسزايى داشت .\r\nآنچه در اين زمينه گفتنى است ، ارتباط عميق وى با \" شيخ محمد محمد المدنى \" سردبير مجله \" رسالة الاسلام \" و رئيس دانشكدهء شريعت دانشگاه الازهر بود ؛ اين رابطه چنان بود كه وقتى يك بار \" شيخ محمد محمد المدنى \" در كويت دچار حادثهء تصادف شد و به بيمارستان انتقال يافت و خبر آن به \" آيت الله قمى \" رسيد به‌شدت متأثر شد و دست نياز به درگاه خدا بلند كرد و شفاى او را مسئلت كرد و از جمله عاجزانه از درگاه خداوندى خواست تا جانش را در ازاى زندگى \" شيخ مدنى \" تقديم دارد ، زيرا اعتقاد داشت كه در اين مرحلهء بسيار مهم ، براى اسلام و براى جنبش \" تقريب \" در اين گام‌هاى اوليه‌اى كه برمىدارد ، مفيدتر و ثمربخش‌تر از خود اوست . جالب توجه اينكه\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nهمسرش كه دعاها را مىشنيد ، با دلى شكسته نزدش آمد و گفت : تورا به‌خدا اين دعا را نكن ! تو داراى فرزندان خردسال هستى حال آنكه فرزندان \" شيخ مدنى \" همگى بزرگ شده‌اند ! ولى خداوند متعال چنين مقدر كرده بود كه \" شيخ مدنى \" وفات كند و به جوار رحمتش انتقال يابد .\r\nترديدى نيست كه اين خود تصوير صادق و گويايى از عمق رابطه و پاكى عواطف او نسبت به همكاران و همگنانش در \" دارالتقريب \" مصر است .\r\n\r\nاز سجاياى اخلاقى \" آيت الله قمى \"\r\n\" آيت الله قمى \" از سجايا و ويژگىهاى اخلاقى متعددى برخوردار بود كه هركدام نقش بسزايى در موفقيت طرح \" تقريبى \" وى داشت ، از جمله ويژگىهاى وى مىتوان به موارد زير اشاره كرد :\r\n\r\n1 . وسعت نظر\r\nاين ويژگى در اغلب برخوردهاى وى با ديگران بويژه آنهايى كه در شمار مخالفان طرح اصلاح‌گرايانهء او به‌شمار مىرفتند ، تجلى مىيافت . از جمله برجسته‌ترين مثالى كه در اين مورد مىتوان زد اين است : هنگامى كه قرار شد اعضاى \" جماعة التقريب \" را براى نمايندگى اولين تشكيلات رسمى متصدى مسائل اين جنبش برگزيند ، از جمله نامى را برگزيد كه در تعصب نسبت به مذهب خويش و مخالفت با ايدهء \" تقريب \" با شيعه ! مشهور بود ؛ وقتى \" شيخ المراغى \" - رئيس وقت الازهر \" از اين موضوع باخبر شد ، طى تماسى با او از راز گزينش اين شخص از وى پرسيد . \" آيت الله قمى \" پاسخ داد : « با علم به تعصبى كه دارد او را برگزيدم زيرا ما در \" جماعة التقريب \" به‌شدت نيازمند كسى چون او هستيم تا همواره اعتراض‌ها را مطرح سازد ؛ اگر اعتراضات وى بر حق بود كه آنها را درنظر مىگيريم و بدين ترتيب ، راه خود را مصونيت مىبخشيم و چنانچه اعتراض‌هاى وى شبهه‌اى بيش نبود ، پيش از آنكه در ميان مردم پخش شوند ، به پاسخ غير مستقيم به آنها مىپردازيم . »\r\n\" شيخ المراغى \" با پاسخى كه شنيد ، نفس راحتى كشيد و شادمانه گفت : « اين نحوهء\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nانديشه و گشودگى را به شما تبريك مىگويم ، شما با اين ويژگىها حتماً در فراخوان خود موفق خواهى بود . »\r\n\r\n2 . صلابت و قاطعيت در مواضع\r\nاين ويژگى بيانگر قدرت شخصيت \" آيت الله قمى \" و پاىبندى وى به اصول مقدس خويش است . او آنجا كه نياز باشد ، انعطاف‌پذير است ولى آنجا كه نيازمند قاطعيت و صلابت است ، قاطعانه برخورد مىكند ؛ از جمله برجسته‌ترين مثال در اين مورد : وقتى طى يكى از خطبه‌هاى نمازجمعه از سوى \" شيخ محمد المتولى الشعراوى \" جمله‌اى ايراد شد كه به نظرش به وحدت مسلمانان زيان مىرساند ، نامهء جوابيه شديداللحنى به وى نوشت ؛ \" شيخ شعراوى \" درآن زمان وزارت اوقاف و امورالازهر را برعهده داشت . در نامه آمده بود :\r\n« با كمال تأسف از محتواى خطبهء ايراد شده جنابعالى كه در نهم ماه صفر 1397 از فراز تريبون \" الازهر الشريف \" - الازهرى كه بايد از آن همه مسلمانان باشد و همهء مسلمانان بايد به آن احترام بگذارند - شگفت زده شدم ؛ درجمع حاضران جناب آقاى رئيس جمهور ، بزرگان قوم و عامهء مردم حضور داشتند ( پس از ذكر مقدمه‌اى حاكى از اينكه آنچه از فراز اين منبر جارى مىشود آويزه گوش دانشجويان \" الازهر \" قرار مىگيرد ) خطبه خود را با حمله عليه شيعيان فاطمى آغاز كرديد و اينكه خداوند با حكمت و قدرت خود ، الازهر را از دستان بنيانگذار آن رهايى بخشيد زيرا آنها شيعه بودند ! ! آنچه سخت بر من گران آمد اين سخن شما بود كه گفتيد : ولى خداوند چنين مقدر فرمود كه \" الازهر \" را نجات بخشد و آن‌را به مذهب پاك و خالص يعنى مذهب اهل سنت و جماعت ، منحصر سازد . . . ! كه معناى صريح آن ، نفى پاكى و خلوص مذاهب ديگر است !\r\nجناب وزير ! استدعا دارم كه مرا به عنوان كسى كه رسالتش تقريب مذاهب اسلامى است ، و اينكه در موضع دفاع از مذهب شيعه فاطمى نيستم و تنها جانب مذهب شيعه اماميه و زيديه را كنار مذاهب اهل سنت در \" جماعة التقريب \" بر عهده دارم ، درك كنيد ؛\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nهدف من دفاع از اصلى است كه فراخوان \" تقريب \" مطرح كرد و آن : زندگى مسالمت آميز و برادرانهء مسلمانان با يكديگر و جلوگيرى از گسترش اختلاف و شكاف ميان آنها و عدم حمله عليه آنان و كوشش در راستاى جمع كلمهء ايشان . . . »\r\n\" آيت الله قمى \" خود داستانى را نقل مىكند كه نشانگر مواضع سرسختانه وى عليه كسانى است كه در پى خدشه‌دار ساختن روابط ميان مسلمانان و بهره‌بردارى از اختلاف‌هاى آنان مىباشند ؛ وى در اين زمينه كمترين تعارف يا مسامحه‌اى نيز در موارد متناقض با اهدافى كه زندگى و انديشه‌اش را وقف آن كرده است ، نمىشناسد .\r\nاو در مصاحبه‌اى با يكى از روزنامه‌هاى مصرى مىگويد : « با \" لويى ماسينيون \" خاورشناس معروف - هنگامى كه در قاهره اقدام به بازديد غيرمنتظره‌اى از \" دارالتقريب \" در ابتداى تأسيس داشت - آشنا شدم . او آمده بود تا دربارهء هدف و رسالت \" دارالتقريب \" جويا شود . سپس او را در محفلى كه \" دكتر حسنين هيكل \" نيز حضور داشت ، ملاقات كردم . او شروع به سخن كرد و به گمان اينكه سخنانش خشنودم مىسازد ، دربارهء پژوهش‌هاى جديدى كه دربارهء \" فاطمة زهرا \" ( سلام الله عليها ) و بحثى كه در مقايسهء وى با \" حضرت مريم \" و پژوهشى در حق وى در وراثت پيامبر داشت ، صحبت كرد . حاضران وقتى با پرسش من حاكى از انكار صداقت وى در دفاع از \" حضرت فاطمه \" و حق ارث وى روبه‌رو شدند ، يكه خوردند . به او گفتم : اين‌همه شور و شوق شديد شما نسبت به \" فاطمه \" براى چيست حضرت آقا ؟ موضوع را به خودمان واگذاريد و در زمين پاك مسلمانان ، بذر تفرقه و نفاق نكاريد ؛ بهتر آن‌است كه شما با توجه به موقعيت و مقامى كه در كشور خود داريد از دولت متبوع خود بخواهيد به آزار و شكنجه مسلمانان الجزايرى پايان بخشد . در آن زمان فرانسه در حال جنگ خانمان‌سوزى با الجزاير بود . . . » « 1 »\r\nايشان در يكى از مقالات خود در مجلهء \" رسالة الاسلام \" ، به انتقاد از كتابى با عنوان :\r\n\r\n\r\n","description":"","footnote":"\r\n( 1 ) . به نقل از مجلهء \" روزاليوسف \" ، شماره مورخ 12 ژانويه 1976 م .\r\n","page_name":" 41 ","page_number":41},
  {"content":"\r\n\r\n\" المهدي و المهدوية \" نوشته يكى از نويسندگانى كه در همان مجله قلم مىزد ، مىپردازد و شيوهء بحث و استدلال وى را نمىپسندد و برآن‌است كه مصلحت عاليهء مسلمانان در آن رعايت نشده است . مىنويسد : « مسئله به آن اندازه كه مسئلهء اصول است ، مسئله خود كتاب نيست ، يك سرى مصلحت‌هاى عاليهء اسلامى مطرح است كه يك نويسندهء اسلامى بايد در هر آنچه مىنويسد و تأليف مىكند ، در نظر بگيرد و حتى در هر كلمه‌اى كه به رشتهء تحرير درمىآورد ؛ البته با فرض در نظر گرفتن تمامى شرايط لازم براى بحث و پژوهش دقيق . گو اينكه به مصلحت خود نويسندگان نيز هست كه آگاهىهاى همه‌جانبه ميان مسلمانان و گرايش قدرتمند ايشان براى وحدت كلمه و نيز خشم و خروش آنان در برابر قلم‌هايى كه در پى تفرقه مجدد ميان آنهاست ، ناديده نگيرند . . . » « 1 »\r\nبدين‌گونه است كه مىبينيم اين ويژگى يعنى قاطعيت و سختى در مواضع ، به روشنى در شخصيت \" آيت الله قمى \" تجلى پيدا مىكند ؛ او نسبت به واقعيتى كه گاهى مستلزم ايستادگى در برابر هرآنچه به وحدت مسلمانان خدشه وارد مىآورد يا نفرت و كين‌توزى ميان بزرگان مذاهب اسلامى گوناگون را به دنبال داشته باشد ، با احساس مسئوليت كامل عمل مىكند .\r\nاين ، مزيت بسيار مهمى در شخصيت ايشان است كه او را به صورت آدم مناسب براى زمان مناسب و در پرتوشرايط دشوار وحساسى كه در آن‌زمان مسلمانان را فرا گرفته بود ، درمىآورد .\r\n\r\n3 . ساده‌زيستى\r\nاز ديگر ويژگىهاى \" آيت الله قمى \" ، زهد و پرهيزكارى و ساده زيستى فوق‌العاده‌اش در برخورد با نيازهاى زندگى است كه او را در رديف پيشتازان قرار\r\n\r\n\r\n","description":"","footnote":"\r\n( 1 ) . از مقاله‌اى به قلم \" آيت الله قمى \" در مجله \" رسالهء الاسلام \" ، شمارهء 14 ، سال چهارم ، آوريل 1952 / رجب 1371 . ق .\r\n","page_name":" 42 ","page_number":42},
  {"content":"\r\n\r\nمىدهد و دل‌هاى مردم و مهر آنان را به سوى خويش جلب كند .\r\nيك‌بار در پى بيمارى ، در منزل بسترى شد ، \" شيخ محمود شلتوت \" به‌اتفاق گروهى از علما و بزرگان \" الازهر \" براى عيادت وى به خانه‌اش آمدند و بى آنكه از آمدن ايشان خبر داشته باشد ، به‌اصطلاح سر زده بر وى وارد شدند ؛ وقتى ميهمانان وارد اتاق مسكونى وى در \" دارالتقريب \" گشتند ، از آنچه ديدند شگفت زده شدند . آنها شيخ را خوابيده بر تخت چوبى كوچكى يافتند كه عمامهء خود را بالش سر و عبا را روانداز خويش ساخته بود . \" شيخ \" خود از اين وضع ، خجالت زده شد و از ايشان عذرخواهى كرد ، ولى \" شيخ شلتوت \" با اظهارات خود ، وى را مورد ستايش و تمجيد فراوان قرار داد و سپس گفت : « گواهى مىدهم كه اين زندگى مولايمان عمر است . » « 1 »\r\nاين سادگى و ساده زيستى ، \" شيخ شلتوت \" را عميقاً متقاعد ساخت كه \" آيت الله قمى \" براى كسب مال يا متاعى يا براى ترويج ايدهء مذهبى معينى ، به قاهره نيامده و هدف او به‌راستى \" تقريب \" مسلمانان به يكديگر و فراخوان ايشان به وحدت است .\r\nاى بسا راز شيفتگى \" شيخ محمود شلتوت \" نسبت به شخصيت \" آيت الله قمى \" - كه به دوستى صميمانه و بسيار گرمى تبديل شد ، به‌طورىكه در مجلس تلاوت دعاى كميل كه \" آيت الله قمى \" با جمعى از شيعيان و دوستداران از اهالى قاهره شبهاى جمعه در منزل خود برگزار مىكرد ، شركت مىنمود - همين ساده زيستى بود .\r\n\r\n4 . پاكدامنى\r\n\" آيت الله قمى \" به رغم رنج بردن از دشوارىهاى زندگى ، معيشت و كم پولى در مصر - زيرا شرايط براى رسيدن پول براى او از خانواده‌اش در ايران به‌طور مرتب فراهم نمىشد - از پذيرش پول از كسى ، ابا مىورزيد .\r\nدر يكى از آن دوران سختى كه به لحاظ كم پولى از آن رنج مىبرد ، يكى از\r\n\r\n\r\n","description":"","footnote":"\r\n( 1 ) . نگاه كنيد به : \" ملف التقريب \" [ پروندهء تقريب 
  ] ، صفحات : 133 - 132 .\r\n","page_name":" 43 ","page_number":43},
  {"content":"\r\n\r\nسفارت‌هاى عربى در قاهره با او تماس گرفت و براى ديدار از سفارت ، از وى دعوت به‌عمل آورد ، او نيز پذيرفت و به آنجا شتافت و در آنجا اهداف و مقاصد خود را بيان كرد ، در اين ميان ، سفير مبلغ قابل توجهى پول به عنوان حمايت از طرح او تقديمش كرد . \" شيخ قمى \" از اين مبلغ سخاوتمندانه ، شگفت‌زده شد ولى خطاب به سفير گفت : « من در حال حاضر به‌شدت به اين پول احتياج دارم ولى هرگز چيزى از اين مبلغ را نمىپذيرم تا كمترين شبهه‌اى در فراخوانى كه دارم ، ايجاد نشود . »\r\nشگفت آنكه \" آيت الله قمى \" در زمانى كه جيبش حتى از يك ريال تهى بود ، زير بار پذيرش آن مبلغ نرفت به‌گونه‌اى كه پياده از سفارت به منزل بازگشت ، چون حتى مبلغ كرايه درشكه را نيز همراه نداشت !\r\nترديدى نيست كه اين موضوع ، آشكارا منعكس كننده والايى روح اين مرد بزرگ و عدم كرنش وى در برابر وسوسه‌هاى مالى است كه خود بيانگر يكى ديگر از رازهاى موفقيت وى در عرصهء فراخوان به \" تقريب \" است .\r\n\r\n5 . انديشهء متعادل\r\n\" آيت الله قمى \" از انديشهء متعادل و موزونى برخوردار بود ؛ نه آنچنان بود كه هر تازه‌اى را يك جا رد كند و نه آن‌گونه كه هر كهنه‌اى را بدون تأمل و دقت ، پذيرا باشد . در يكى از مقالات خود ، صحبت از گفت‌وگو با كسى مىكند كه در يك مجلس خصوصى با شور و شوق فراوان از لزوم رهايى از [ روايات 
  ] اسراييلى ، داد سخن مىداد و از جمله براى نمونه ، موضوع آفرينش آسمان‌ها و زمين در شش روز را مطرح مىكرد ! وقتى سخنان طولانىاش به پايان رسيد و گمان داشت كه \" شيخ قمى \" ، صحبت‌هايش را پذيرفته و قانع شده است ، \" آيت الله قمى \" شروع به سخن كرده خطاب به وى مىگويد : ولى برادر ! اينكه در قرآن هم وجود دارد و آنچنان‌كه گمان مىكنى از احاديث اسراييلى نيست ! گوينده مات و مبهوت ، نتوانست پاسخى دهد و ساكت ماند .\r\n\" آيت الله قمى \" در همين مقاله ادامه مىدهد : « انكار نمىكنم كه احاديث ساختگى و دروغينى هم وجود دارد ، ولى با اين‌حال به‌شدت از اينكه كتب حديث را مورد اهانت\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nقرار دهيم و به‌خود اجازه دهيم طبق ذوق و سليقه خود با موارد جعلى يا ساختگى دخل و تصرف كنيم ، مخالفت مىكنم . . . پيشينيان معيارها و ملاك‌هايى براى حكم در مورد احاديث داشته‌اند كه طبق آنها عمل كرده و براى ما نيز برجاى گذاشته‌اند . . . ممكن است به دليل ناآشنايىهايى و به دليل مقام و موقعيتى كه داشته‌اند ، تا حدودى خوشبينانه با مسئله برخورد كرده باشند . » « 1 »\r\nبنابراين ، اينكه \" آيت الله قمى \" از دعوتگران به \" تقريب \" است البته بدان معنا نيست كه در جهت لغو ميراث روايى عمل كند يا به ديدهء تحقيرآميز به آن بنگرد ؛ موضع او در اين باره كاملًا علمى است ؛ وى با معيارها و موازين علمى و نه طبق هواها و تمايلات خود با آن عمل مىكند ، زيرا آن كار نه صلاح كه ابتذال و بىخردى و جنايتى عليه دين و ميراث و نيز بر باد دادن كوشش‌هاى سترگى است كه به منظور حفظ ميراث و رساندن آن به ما طى قرن‌هاى دراز به‌عمل آمده است .\r\nكسى كه نوشته‌هاى \" آيت الله قمى \" را دنبال كند ، آشكارا به اصالت و عمق فكرى كه از آن برخوردار است ، پى مىبرد ؛ او از جمله كسانى نيست كه نيرنگ‌هاى غرب‌زده‌ها يا شعارهاى پر زرق و برقى كه مدعيان تجدد و مدرنيسم سر مىدهند ، بر وى كارگر افتد ؛ او فرزند حوزهء علميهء شيعه مباركى است كه در تمام مدتى كه طرح وحدت طلبانه و \" تقريبى \" خود را دنبال مىكرد ، در پرتو رهنمودهاى مرجعيت عاليه‌اى كه در آن‌زمان در شخص مرجع بزرگ \" آيت الله سيد حسين بروجردى \" متجلى شده بود ، حركت مىكرد .\r\nبه‌هرحال ، ما در پى آنيم كه تأكيد كنيم \" آيت الله قمى \" علاوه بر ديگر ويژگىهايى كه داشت ، از تعادل و توازن فكرى روشنى برخوردار بود و اينها همه ، او را شايستهء مأموريتى كه بار آن‌را ساليان طولانى و بدون خستگى و ملال بر دوش كشيد ، ساخته بود .\r\nدر اينجا خالى از لطف نيست سخنان گويا و صادقانه‌اى را كه يكى از ياران و\r\n\r\n\r\n","description":"","footnote":"\r\n( 1 ) . از مقاله‌اى با عنوان : \" محنهء التراث الخالد على ايدى اهل الجديد \" ( گرفتارىهاى ميراث جاودان از سوى نوآوران ) منتشره در مجلهء \" رسالهء الاسلام \" ، شماره چهارم ، اكتبر 1952 م . / محرم 1372 . ق .\r\n","page_name":" 45 ","page_number":45},
  {"content":"\r\n\r\nهمكاران وى در بنيانگذارى طرح \" تقريب \" كه از نزديك به ويژگىها و سجاياى اخلاقىاش احاطه داشت - يعنى \" شيخ محمود شلتوت \" - به رشتهء تحرير درآورده است ، اشاره كنيم ؛ او در پيشگفتارى بر \" قصة التقريب \" [ حكايت تقريب 
  ] ، شيخ را چنين توصيف مىكند :\r\n« بسيار مايل بودم كه \" حكايت تقريب \" را كسى جز برادرم \" امام مصلح محمدتقى قمى \" مىنوشت تا بتواند دربارهء آن بزرگ‌مرد مجاهدى كه دربارهء خودش و آنچه در اين راه بر سرش آمده لب به سخن نمىگشايد ، صحبت كند ؛ او نخستين كسى است كه اين فراخوان را سرداد و به‌خاطر آن به اين سرزمين - سرزمين \" ازهر شريف \" - مهاجرت كرد و از همان ابتداى كاشت اين نهال ، با آن و در كنار آن زيست و چشم به بركات الهى داشت و با نبوغ و اخلاص و دانش فراوان و شخصيت نيرومند و شكيبايى و طاقت و ثبات و استوارى در برابر ناملايمات روزگار - كه خداوند در وى به وديعه نهاده است - آن‌را در كنف حمايت و مراقبت خود گرفت تا سرانجام آن‌را به صورت درخت بلند قامت و ريشه‌دار و پرشاخ و برگى مىبيند كه همواره و به يارى خداوند ، بار و برش را نثار ديگران مىكند و پيشوايان و علما و انديشمندان در اين سرزمين و سرزمين‌هاى ديگر از بركات وجود آن ، برخوردار مىگردند . . . » « 1 »\r\n\r\n6 . استقلال عمل\r\nاى بسا ترديدهايى در بارهء روابط \" آيت الله قمى \" با شاه مخلوع ايران و نيز برخى حكام و رهبران سياسى ، برانگيخته شود ، ولى حقيقتى كه بايد گفت اين‌است كه : روابط اين مرد - كه عمرى را در خدمت به مسلمانان و كوشش در راه وحدت آنان سپرى كرد - با رهبران سياسى و ديگران همواره در چارچوب درست خود بوده و هرگز به حدّى كه بتوان آن‌را اهانت به روحانيت تلقى كرد - بويژه در بارهء شخصيتى چون ايشان كه اشاره‌هايى به برخى مواضع وى و به ميزان پارسايى ، پاكدامنى ، تواضع و\r\n\r\n\r\n","description":"","footnote":"\r\n( 1 ) . پيشگفتار \" شيخ محمود شلتوت \" بر رسالهء : \" حكايت تقريب \" ، چاپ قاهره .\r\n","page_name":" 46 ","page_number":46},
  {"content":"\r\n\r\nاخلاق وى داشتيم - نرسيد .\r\nدر همين چارچوب ، \" آيت الله قمى \" خود طى مصاحبه‌اى مطبوعاتى كه يكى از روزنامه‌هاى مصرى با وى داشت مىگويد : « مايلم خاطرنشان سازم كه من كارمند هيچ مقام يا طرفى يا دولتى نيستم ؛ من از راه اين فراخوان - فراخوان به تقريب - ارتزاق نمىكنم ، من كشاورزى هستم كه با دسترنج و تلاش ذهنى و عرق جبين خود زندگى مىكنم ؛ هيچ كس بحمدالله و المنه ، دستى بر من ندارد ، من هنوز هم لحظه‌اى را به‌خاطر مىآورم كه براى نخستين بار طى حدود چهل سال پيش به \" قاهره \" رسيدم ؛ در آن شب تنها بودم ، رو به آسمان كردم و گفتم : خداوندا ، به كشورى و شهرى آمده‌ام كه هيچ كس را در آن نمىشناسم ، كسى هم مرا نمىشناسد ، پروردگارا ، تو مىدانى كه براى چه سفر كرده‌ام و چرا غريب هستم و چرا به ايده‌هاى خود باور دارم . . . بنابراين كمكم كن . و اكنون مىتوانم بگويم : خداوند يارىام كرده است .\r\nامروزه ، تحول عظيمى اتفاق افتاده است ؛ اكنون مذاهب شيعه در برنامه‌هاى فقهى الازهر ، تدريس مىشود ؛ از ديدگاه‌هاى فقهاى شيعه در قوانين احوال شخصى مصر بهره مىبرند . كتاب‌هاى فقه و تفسيرى كه علماى شيعه نگاشته‌اند ، در مصر چاپ و منتشر مىشود . همهء اينها در پى تلاش‌هاى سترگ و مقدسى اتفاق افتاده كه شمار بسيارى از علمايى كه دل و مغز خود را بر آنچه مىگوييم گشودند ، مبذول داشتند . » « 1 »\r\nاز اين سخن كه حقايق تاريخى نيز آن‌را تأييد مىكنند ، روشن مىشود كه اين مرد ، در روابط خود هرگز تابع ارادهء كسى يا طرفى نبوده و تنها براساس آنچه وظيفه دينىاش ايجاب مىكرده ، و نيز بر پايهء تمايل شديد خود در معرفى مذهب اهل بيت ( عليهم السلام ) و گسترش آن در همهء محافل و سطوح ، حركت مىكرده است .\r\nاو به‌دنبال پى بردن به اصالت و واقعگرايى انقلاب اسلامى در ايران ، موضع تأييدآميزى نسبت به آن اتخاذ كرد و نامه‌اى در توضيح موضع خود ، نسبت به اين\r\n\r\n\r\n","description":"","footnote":"\r\n( 1 ) . روزنامهء \" الاخبار \" ، به‌تاريخ 19 آوريل 1976 م .\r\n","page_name":" 47 ","page_number":47},
  {"content":"\r\n\r\nانقلاب به رهبر آن ، حضرت امام خمينى ( رضوان الله عليه ) نوشت كه اصل آن بدين قرار است :\r\nحضرت آيت الله العظمى خمينى كبير دامت بركاته\r\nپس از درودهاى قلبى\r\nاظهارات شما اى رهبر بزرگ در مورد برادرى ميان مسلمانان : شيعيان و اهل سنت ، و توجه و عنايت حضرتعالى در مبارزه با اين اختلاف‌ها و نهى از تفرقه ميان فرقه‌هاى اسلامى و تأكيدتان بر عدم وجود فاصله ميان شيعيان و برادران اهل سنت ايشان ، دقيقاً همسو و متناسب با مسئوليت‌هاى مرجع اسلامى بزرگ در سطح جهان است ؛ تأييد همبستگىها و همدلىها ، يادآور فراخوان اصلاحى به \" تقريب \" مذاهب اسلامى است .\r\nاز اين‌رو اينجانب به عنوان كسى كه عمرى را در راه اين فراخوان سپرى كرده و بار آن‌را در سطح جهانى بر دوش داشته ، به نام خود و به نام علماى بزرگ از هر دو گروهى كه در سرتاسر جهان اسلام با من همكارى و هميارى داشته‌اند ، سخنان گرانبهاى شما را ارج مىنهيم و پيامدهاى سازنده آن بر بازيابى عظمت پر شكوه مسلمانان را مورد ستايش قرار مىدهيم و براى شما مزيد توفيق در اين راه براى تحقق اهداف والاى اسلامى را مسئلت داريم . « 1 »\r\nمحمدتقى قمى\r\n28 بهمن ماه 1357 ه - . ش\r\n* * * به‌خاطر مىآورم كه مقام معظم رهبرى \" آيت الله خامنه‌اى \" زمانى كه درصدد تأسيس \" مجمع جهانى تقريب مذاهب اسلامى \" برآمدند ، بر آن بودند كه رعايت و توجه به خدمات پيشينيان ، مستلزم رايزنى با \" آيت الله قمى \" است . لذا ، اين نظر رهبرى\r\n\r\n\r\n","description":"","footnote":"\r\n( 1 ) . به نقل از روزنامهء \" اطلاعات \" ، شماره 15789 صادره در اول اسفند ماه 1357 . ش برابربا 20 فوريه 1978 م .\r\n","page_name":" 48 ","page_number":48},
  {"content":"\r\n\r\nبا وى در ميان گذاشته شد ؛ بسيار خوشحال شد و پاسخ بسيار زيبايى متناسب با اعتمادى كه معظم له به ايشان ابراز فرموده بودند ، ارسال كرد .\r\nاين بزرگداشت ، پويايى و نشاط فزاينده‌اى در وى برانگيخت و او را به تحرك تازه‌اى در راه \" تقريب \" و حتى بازگشت مجدد به \" قاهره \" براى از سرگيرى فعاليت‌هاى \" دارالتقريب \" واداشت ، ولى حادثهء تصادف ، به زندگى مردى كه در عصر كنونى يكى از شخصيت‌هاى برجسته \" تقريب \" شمرده مىشود ، پايان داد .\r\n\r\nرابطهء من با \" علامه قمى \"\r\nرابطه‌ام با \" آيت الله قمى \" و جنبش \" تقريب \" ، فوق‌العاده استوار و پايدار بوده و به حدود نيم قرن پيش از اين يعنى زمانى بازمىگردد كه طلبهء جوانى در حوزهء علميه قم بودم ، در آن زمان ، تمام توجهم به پيگيرى مطالب مجلهء \" رسالة الاسلام \" صادره از سوى \" دارالتقريب قاهره \" منعطف بود كه - در شرايط بسيار بد و سرشار از تعصبى كه بىشباهت به قرون وسطا نبود - اقدام به ترجمهء مطالب آن و انتشارشان در مجلهء \" مكتب اسلام \" - تنها مجلهء ارگان رسمى حوزهء علميه قم - و سپس مجله‌هاى \" نور دانش \" و هفته‌نامهء \" وظيفه \" كه در تهران منتشر مىشد ، مىكردم .\r\nاز ديگر سو بيشتر مقالات منتشر شده در اين موضوع در ايران را همراه با پاسخ‌ها و پيامدها و شماره‌هايى از مجلات صادره از تهران وقم براى \" آيت الله قمى \" در قاهره مىفرستادم كه البته با ستايش و تشويق فراوان ايشان روبه‌رو مىشد و همواره مطالب بيشترى از من مىخواست .\r\n* * * هنوز هم خاطرهء نخستين نامه‌اى را كه از آن جناب برايم رسيد و تاريخ 30 ذىالحجهء 1381 . ق را داشت ، به ياد دارم . پس از آن نامه‌هاى فراوانى ميان ما رد و بدل شد كه جملگى به زبان فارسى بود و همچنان آنها را نگهدارى مىكنم ؛ كه البته بىمناسبت نديدم شمارى از آنها را عيناً براى مزيد فايده منتشر سازم كه به‌دنبال اين\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nپيشگفتار خواهد آمد .\r\nچنان‌كه حافظه‌ام ، به‌خاطر دارد آخرين نامهء دريافتى از ايشان از پاريس بود كه در پاسخ به پرسش تلفنى من - كه در آن زمان سفير جمهورى اسلامى ايران در واتيكان بودم - دربارهء حقيقت سخنانى كه مجلهء سعودى ! - لندنى \" المجلهء \" در مصاحبه‌اى كه خبرنگار آن با ايشان به‌عمل آورده و طى آن از سمت‌گيرى اوضاع كلى ايران آن‌روز و نيز از حوادث آغازين انقلاب ابراز ناخرسندى شده و خود را به عنوان تنها كانديد رهبرى اپوزيسيون در خارج از ايران ! ! معرفى كرده بود .\r\nترديدى نيست كه لحن و عباراتى كه اين مجله از ايشان نقل كرده بود ، هرگز با ذوق و گرايش و خوى \" آيت الله قمى \" همسويى نداشت و با توجه به شناختى كه از نزديك از ايشان داشتم ، زبان و بيان ايشان نيز نبود .\r\nوقتى تلفنى از \" رم \" - دفتر كارم به عنوان سفير ج . ا . ا در واتيكان - با پاريس - مقر اقامت وى - تماس گرفتم ، طى حدود بيست دقيقه صحبت ، نامبرده تأكيد كرد كه اين خبر سرتا پا دروغ محض است و هرگز واقعيت ندارد و توضيح داد حركتى كه مجلهء ياد شده انجام داده ، بازى سياسىاى بيش نيست كه طرف‌هاى مغرضى در راستاى افزايش فشار عليه ايران در اين مرحلهء حساس از دورهء آغازين پيروزى انقلاب اسلامى ، به راه انداخته‌اند .\r\nمن در آن زمان از ايشان خواستم تا چكيدهء صحبت‌هاى تلفنى خود دربارهء اين مسئله را ، همراه با بيانى از گفت‌وگو و مصاحبه‌اى كه خبرنگار آن مجله به‌عمل آورد و نيز با تأكيد بر اينكه آنچه به وى نسبت داده شده دروغ محضى است كه براى تضعيف ايران از يك سو و آسيب جدّى رساندن به شخصيت تقريبى او ( رحمة الله عليه ) در سطح جهانى از سوى ديگر ، صورت گرفته است ، به صورت نامه‌اى برايم مرقوم دارد . ( در همين پيشگفتار متن اين نامه را ارائه خواهيم داد . )\r\nپس از آنكه نامهء جوابيه رسيد ، آن‌را در شمار گزارش‌ها و اسناد وزارت خارجه جمهورى اسلامى ايران منظور داشتم و در اين باره نامه‌اى نوشتم و آن‌را به تهران براى\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nحضرت امام خمينى فرستادم و ماجراى گفت‌وگوى تلفنى كه ميان من و \" آيت الله قمى \" صورت گرفت و حقيقت مصاحبه‌اى كه خبرنگار مجله لندنى - سعودى ! به ايشان نسبت داده بود و نامهء جوابيه‌اى كه \" آيت الله قمى \" از مقر اقامتش در پاريس براى من نوشته بود را با معظم له در ميان گذاشتم و در پايان نيز از ايشان خواستم تا تكليف شرعى كنونى وى را مشخص فرمايند : آيا به فعاليت‌هاى خود در عرصهء جنبش \" تقريب \" ادامه دهد و فعاليت‌هاى خويش را تا همين سطح از سر گيرد يا تا كسب اجازهء شما ، در همان پاريس سكوت اختيار نمايد ؟ شايسته يادآورى است كه \" آيت الله قمى \" در پاريس در مسافرخانه‌اى اقامت داشت كه بىشباهت به مسافرخانه‌هاى شمس‌العمارهء معروف در تهران نبود ! گاهى نيز در آپارتمان كوچك فرزندش اقامت داشت كه يك بار هم فرصت دست داد كه با او و در حضور فرزندش \" عبدالله قمى \" در آن ، ديدار و گفت‌وگو داشته باشم . دير زمانى نگذشت كه پاسخ امام خمينى در اين خصوص را تلفنى به وسيله فرزند ايشان \" حاج احمد آقا \" دريافت كردم ؛ او عيناً اظهار داشت : امام مانعى در ادامهء كار \" آقاى قمى \" نمىبينند و برآنند كه فعاليت‌هاى خود را همچون گذشته به‌طور مستقل و پيگير در حد امكان و توانايى ، ادامه دهد . . . .\r\n* * * در پى انتخاب \" آيت الله خامنه‌اى \" به عنوان رهبر انقلاب اسلامى پس از ارتحال امام خمينى ( قدس سره ) و به‌دنبال رايزنى با برادر عزيز و ارجمندم علامه بزرگوار \" شيخ محمدعلى تسخيرى \" مشاور فرهنگى مقام معظم رهبرى در آن زمان ، تصميم گرفتم تا به پاريس سفر كنم و ديدارى رو در رو با \" آيت الله قمى \" داشته باشم ، سرانجام نيز بار سفر بستم و راهى پاريس شدم و به ديدار \" آيت الله قمى \" شتافتم و در پى صحبت كوتاهى ، ايشان را براى ديدار از ايران دعوت كردم و ضرورت ديدار وى با علما و مراجع دينى در حوزه‌هاى علميه براى رفع برخى ابهامات وارده و توضيح مستقيم ديدگاه‌هاى خود به ايشان را خاطر نشان ساختم و يادآور شدم كه پس از آن مىتوانند به قاهره سفر كنند و فعاليت‌هاى گذشتهء خويش در اين زمينه را از سر گيرند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nناگفته نماند كه \" آيت الله قمى \" بىاندازه خوشحال شد و از پيشنهادم به‌شدت استقبال كرد و قول داد كه موضوع را كاملا جدى بگيرد و ان شاء الله حتماً و زمانى كه مقدمات كار را فراهم كرد ، مرا در جريان قرار خواهد داد . از ايتاليا ، چندين بار براى بحث در همين موضوع با وى تماس گرفتم تا سرانجام به اطلاعم رساند كه قصد سفر به ايران را دارد و هفتهء آينده بار سفر مىبندد . . . .\r\nبيش از دو روز از پاسخ اخيرش نگذشته بود كه خبر اعلام شده از تلويزيون محلى ، ما را تكان داد ؛ گزارش خبر از اين قرار بود كه روحانى معروف ايرانى \" آيت الله قمى \" هنگامى كه پياده به منزل خود باز مىگشت به هنگام عبور از يكى از خيابان‌هاى پاريس بر اثر حادثهء تصادف با يك ماشين بارى بزرگ ، جان خود را از دست داد ! !\r\nخبر ، بسيار كوتاه بود ولى غم سنگين و جانكاهى را در دل‌هاى همهء رفقا و دوستدارانش در داخل و خارج ، برجاى گذاشت . اين حادثهء تصادف ، اتفاقى نبود و در روزگارى كه آبستن حوادث و وقايع بسيارى بود ، از پيش تدارك شده و دشمنان مىخواستند بدين ترتيب مانع از سفر وى به ايران و ادامهء فعاليت‌هاى \" تقريبى \" و مبارزات جانانه‌اش در راه وحدت اسلامى ، گردند .\r\nدشمنان ، موقعيت و جايگاه \" آيت الله قمى \" در محافل \" ازهر الشريف \" و منزلت وى در ميان سياستمداران و روشنفكران و ادبا و شخصيت‌هاى ملى مصر و نيز گرايش مثبت به ايران و انقلاب اسلامى ايران به رهبرى \" امام خمينى \" و جانشين ايشان \" آيت الله خامنه‌اى \" ( حفظه الله ) را به‌خوبى درك كرده بودند ؛ اينها ، همهء آنان‌را در مورد نقش سازنده‌اى كه مىتوانست در روابط دو كشور بزرگ ايران و مصر در خاورميانه و عطف توجه‌ها و تبديل آن به ايران . . . . . . ، ايفا كند ، هراسان و وحشت‌زده مىكرد . اين گرايش از نظر محافل استعمارى و امپرياليسم آمريكا ، قابل قبول نبود از اين رو ، آن دستان كينه‌توز با همكارى مزدوران ايرانى كه پس از انقلاب به آغوش غرب گريخته\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبودند ، كار خود را كردند و اين حادثهء وحشتناك قتل را در راستاى تحقق نيافتن خواست‌هاى وى ( رحمة الله عليه ) ، عملى ساختند .\r\n\" آيت الله قمى \" پس از عمر درازى كه در راه وحدت كلمه و يگانگى صفوف مسلمانان سپرى كرد ، در اوت سال 1990 م . ( مردادماه 1369 . ش ) در سن هشتاد سالگى جان به جان آفرين تسليم كرد . پيكر پا آن مرحوم به تهران انتقال يافت و پس از تشييع در آرامگاه خانوادگى در تهران در كنار پدر ، به خا سپرده شد .\r\n* * * در اينجا بر خود لازم مىدانم از فرزند علامه قمى ، \" عبدالله محمدتقى قمى \" - كه هم اكنون در قاهره اقامت دارد - به خاطر همكارى براى تكميل اين كتاب و اهداى برخى عكس‌ها و اسناد از شرح حال \" علامه شيخ محمدتقى قمى \" ( بنيانگذار دارالتقريب ) ، تشكر و قدردانى نمايم .\r\nاين متن برخى نامه‌هايى كه حدود نيم قرن پيش از \" علامه شيخ محمدتقى قمى \" دريافت كردم :\r\nمتن نخستين نامهء ارسالى ايشان از قاهره\r\nقاهره - 30 ذوالحجه 1381 . ق .\r\nبسمه تعالى\r\nاخى فى الله العزيز\r\nالسلام عليكم و رحمة الله و بركاته\r\nاز خداوند مسئلت دارم كه همه را مشمول الطاف و عنايات خود قرار دهد و بركت در وقت و قدم و قلم را همواره براى اشخاصى مانند جنابعالى و برادران همفكرمان ، مقرر فرمايد كه ان‌شاءالله هميشه منشأ آثار اسلامى باشد .\r\nمجلهء \" مكتب اسلام \" را در مقابل دارم و بسيار از سبك و روش و متانت و وزن مقالاتى كه در مجموعهء آن رعايت شده ، لذت مىبرم .\r\nمقالهء جنابعالى را به‌دقت خوانده‌ام و چيزى جز دعا و تقدير ندارم كه به وجود\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nعزيزت هديه كنم ، « اعزَّ الله و بارك لنا فيكم » .\r\nمتمنى است به آقايان فضلاى عظام ، هيئت تحريريه مجله مراتب عقيدت و تقدير اينجانب را در اين خدمت بزرگ اسلامى كه بحمدالله راه خود را باز كرده و اگر به همين صورت پيش رود ، روز افزون و بيشتر باز خواهد كرد ، برسانيد ، آمين . و واقعاً از اين اثر كه برطبق سليقه‌ام عرضه شده و مىشود ، بسيار دلخوشم .\r\nمجلهء \" رسالة الاسلام \" عدد دوم از مجموعه دوم كه البته تاكنون اخبار رسيده است ، در قسمت \" أنباء و آراء \" آن قسمت بسيار مهم و اساسى را مطالعه خواهيد نمود كه موضوعى است در مورد احاديثى كه اتفاق نظر كرده‌ايم . البته آثار بسيار بزرگى بر آن مترتب خواهد بود ان شاءالله تعالى .\r\nقصد دارم براى اواسط محرم ، ان شاءالله به ايران بيايم و اميدوارم اين سفر مجالى شود تا بتوانم با جنابعالى و فضلا و دوستان ، بيشتر تماس داشته باشم تا خدا چه خواهد .\r\nوالسلام عليكم و دمتم ، مع الدعاء\r\nمحمد تقى القمى\r\nمجدّد فكر مى\r\nكنم اگر عين مشروع علمى به شرحى كه در رساله نوشته شده عيناً با مقدمه‌اى متناسب ، نشر شود ، خوب باشد كه نظر فضلا در همكارى جلب شود و زمينه آماده گردد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nنمايش تصوير\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمتن يكى ديگر از نامه‌هاى ارسالى \" آيت الله قمى \" به اينجانب\r\nهو\r\nبه‌عرض مىرساند اميدوارم با سلامتى و اميد به الطاف الهى ، همواره شاد و محفوظ بمانيد . روى عقيدتى كه شما را از طرفداران و همفكران در دعوت تقريب مىدانم طبيعى است كه ميل داشته باشم در مواقف حساسهء آن ، در جريان قرار گيريد . با اين فكر اين نامه را مىفرستم و پيوست آن هم قسمتى از كلمهء خود را در احتفال به \" العيد الالفى للازهر \" فرستادم . آنچه گفته‌ام و به نام \" دارالتقريب \" هم گفته‌ام تماماً آنچه بوده كه مورد يقين و عقيدتم بود و براى ثبت در تاريخ و استفاده آيندگان گفته‌ام .\r\nنه با رسمىها و به قول شما دولتىها يا غير آنها ، از پيش خودمان تماسى گرفته شده و نه موجبى براى آن بوده است و فقط ممكن است براى نشر ، بعدها براى بعضى از نويسندگان فرستاده شود ، چنان كه از مدتى قبل خواسته‌اند ، تا خدا چه خواهد ؟\r\nشما در اين وضع خودتان چنانچه خواستيد يا مفيد دانستيد كه كسى را مطلع فرماييد البته مصلحت‌بينى خود جنابعالى است .\r\nاز پيش‌آمد پاكستان خيلى ناراحتم ؛ عمرى صرف شد و مردانى عمر خود را با ما صرف كردند كه ديگر چنين نعراتى نباشد . خداى لعنت كند دست‌هايى كه پشت اين فتنه‌ها هستند . در هر صورت كارهايى كرده‌ايم ، ولى با استعدادى كه در خود مسلمان‌ها براى آلت شدن وجود دارد و با احساسات ، خانه‌هاى خود را خراب كرده و باز هم مىكنند ، چه بايد كرد ؟\r\nطفلى است مريض كه دوا را نمىخورد و ظرف آن‌را هم مىشكند .\r\n[ اگر 
  ] توضيحى لازم بود يا مطلبى بود تلفن و آدرس مرا داريد . به آن آقاى عزيز دعا مىكنم و مزاحمتى ندارم .\r\nالعبد : \" قمى \"\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nنمايش تصوير\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nيكى ديگر از نامه‌هاى \" آيت الله قمى \" كه از تهران براى من ارسال داشت :\r\n21 ارديبهشت 1340 . ش ، طهران\r\nهو\r\nالسلام عليكم و رحمة الله و بركاته\r\nاز خداوند مزيد توفيقات را براى جنابعالى مسئلت دارم و اميدوارم هميشه در راهى كه در پيش گرفته‌ايد ، موفقيت روزافزون داشته باشيد . بفضل من الله و لطف منه ان‌شاءالله .\r\nبستهء محتوى چند نشريه و مرقومه شريفه را زيارت كردم ، از محبت جنابعالى بسيار متشكر شدم و قسمت‌هايى را كه نشانه گذاشته بوديد و موضوعاتى بود كه راجع به فكر تقريب و دارالتقريب نوشته شده است ، قرائت كردم .\r\nاز نظم فكرى در تحرير و نيز از انتظام در كار ، كه بدين ترتيب تمامى آنچه در اطراف موضوعى نوشته شده حاضر و به سرعت استفاده مىشود ، قرين مسرّت شدم .\r\nنسخه‌اى از كتاب زندگانى مرحوم \" آيت الله فقيد \" ( رضوان الله عليه ) هم كه فاضل محترم محقق \" آقاى دوانى \" فرستاده بودند ، با پست رسيد ، متشكرم .\r\nاگر اين چند روز به طهران تشريف آورديد ملاقاتم فرماييد . ديدار جنابعالى را شائقم ، البته قبلا با تلفن تماس گرفته شود كه باشم .\r\nبا ادعيه قلبيه : محمدتقى قمى\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nنمايش تصوير\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nونيز متن نامه ديگرى كه \" علامه قمى \" از تهران براى اينجانب ارسال كرد :\r\nاخى فى الله ايدك الله\r\nاميدوارم در راه حق و جهاد در راه حقيقت ، خود و قلمتان ، موفق و مؤيد باشيد .\r\nكليشهء نامه فرستاده شد « 1 » و از اينكه چند نوبت آقايان مراجعه و موفق به ديدار مخلص نشده‌اند ، تصادف اسفبار بوده است .\r\nكاغذ پر از اشارات و پرمعانى است كه ممكن است در ترجمه هم ، محاسن آن بيشتر نمودار گردد .\r\nوالسلام عليكم : المخلص\r\nميرزا محمدتقى القمى\r\nطهران 12 / 2 / 1340 . ش\r\nمتن نامه‌اى كه خدمت حضرت امام خمينى ( قدس سره الشريف ) نگاشتم :\r\nحضرت امام امت خمينى عزيز مدّظلّه الوارف\r\nموضوع : آقاى شيخ محمدتقى قمى\r\nچندى قبل آقاى قمى از پاريس تلفن كرد و گفت به علت چاپ مقاله‌اى دربارهء ايشان در نشريه جهادسازندگى به مناسبت هفتهء وحدت ، احتمال مىدهد كه مىتواند از جانب جمهورى اسلامى ايران ، مجدداً فعاليت‌هايى در اين زمينه انجام دهد . ( يك شماره از مجلهء جهاد به پيوست تقديم مىگردد . )\r\nاينجانب موضع‌گيرى ايشان را در ى مصاحبه مطبوعاتى با \" المجله \" چاپ لندن ، يادآور شدم كه گفتند : \" من الفه الى يائه \" دروغ و مجعول است و حتى اهانت به خود اوست و براى بدبين كردن اذهان نسبت به او آن‌را جعل كرده‌اند ، . . . من افزودم كه اين\r\n\r\n\r\n","description":"","footnote":"\r\n( 1 ) . نامهء \" آيت الله بروجردى \" به \" شيخ الازهر \" و نامه \" شيخ شلتوت \" به مرحوم \" آيت الله بروجردى \" .\r\n","page_name":" 60 ","page_number":60},
  {"content":"\r\n\r\nرا كتباً بنويسيد ، كه چند روز بعد نامه‌اى از ايشان رسيد كه عيناً خدمتتان مىفرستم .\r\nبا توجه به جو ضد شيعه‌اى كه بالخصوص در بلاد عربى راه انداخته‌اند و با توجه به روابط ايشان با الازهر و امكان اقداماتى مفيد در اين زمينه ، آقاى قمى انتظار دارد كه نظر حضرتعالى را بداند و طبعاً به كم دولت اسلامى هم نيازمند خواهد بود .\r\nالبته حقير همان وقت موضوع تلفن را به برادر دكتر ولايتى تلكس كردم و اكنون اصل موضوع را به حضورتان معروض و انتظار آن‌است كه آقاى احمدآقا پاسخ را تلفنى اطلاع دهند .\r\nبا احترام\r\nسيد هادى خسروشاهى\r\nواتيكان ، ايتاليا\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nنمايش تصوير\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nنامه‌اى كه \" علامه قمى \" از پاريس براى من ارسال داشت :\r\nهو\r\nبه‌عرض شريف مىرساند با تحيات قلبيه\r\nدر تعقيب مذاكرات تلفنى ، به‌اطلاع مىرساند : اصولًا براى اينجانب كه 45 سال است در ميدانى هستم كه براى بعضى سياست‌هاى بزرگ يا بعضى از دارندگان پول سرشار ، هر كدام از نظرى ، فعاليتم خوش‌آيند نبوده ، چيز عجيبى نيست كه هر زمان به شكلى با بازىهاى گوناگون آنها مواجه باشم كه موضوع ما نحن فيه ، به نظر اينجانب يكى از آنهاست و موارد مشابهى هم در سابق داشته كه مهم‌ترين آنها در زمان زعيم و رئيس راحل اسبق كشور بزرگ عربى « 1 » بود كه به خارج از آنجا سفر كرده بودم و يكى از مجلات مرتزقه چيزى از قولم نوشت كه كاملًا به آن زعيم برخورنده بود ، ولى در مراجعت ، در رفتار محبت‌آميز و پذيرش خصوصى آن مرحوم نسبت به خود تفاوتى نديدم تا خود براى توضيح مطرح كردم ، گفتند : روش شما را خوب مىدانيم ، كسانى كه دعوت شما را دوست ندارند خواسته‌اند مرا عصبانى كنند و نتيجه بگيرند .\r\nدر اين نوبت هم تصور مىكنم نه تنها خواسته‌اند عكس‌العمل در طرف مقابل پيدا شود و خواه ناخواه مرا وارد معركه كنند كه از هر طرف شود كشته سود . . . . . . . باشد بلكه در عين حال در حقيقت با حيثيت من بازى كرده‌اند .\r\nهركس به دقت مطالعه كرده باشد متوجه مىشود كه ى سلسله تلفيق است با يك تيتر جنجالى و توهين‌آميز به‌خود اينجانب و در عين حال برداشت مطلب از همه مراجع است كه البته هيچ يك را نديده است . خلاصه قطع نظر از اينكه بر عليه چه جهتى است ، بيش از آن براى حيثيت و روش خاصى كه براى خود انتخاب كرده‌ام و بدان معروفم ، لطمه‌آور بوده است . جمله‌اى پيش ما معروف است ؛ وقتى كارى مىشود ، مىگويند اين كار ، به كار فلانى مىماند يا اين كار ، كار فلانى نمىتواند باشد ؛ اينجانب\r\n\r\n\r\n","description":"","footnote":"\r\n( 1 ) . مراد \" جمال عبدالناصر \" رئيس جمهور وقت مصر است .\r\n","page_name":" 63 ","page_number":63},
  {"content":"\r\n\r\nدر اين مدت بسيار طولانى با يك روش و رسوم و تقاليدى شناخته شده‌ام كه يكى از آنها هو و جنجالى نبودن است كه اگر در راهى مخالف هم باشم ، اين ميدان را انتخاب نمىكنم و اصولًا آن‌را منافى شخصيت مىدانم .\r\nآيا در تمام مدت فعاليتم يك مصاحبه‌اى غير از آنچه صرفاً و مستقيماً و كلًا مربوط به دعوتم باشد ، آن‌هم با جرايدى مانند \" الاهرام \" و \" الاخبار \" يا روزنامه‌هاى به لغات خارجى در سطح بالا ، داشته‌ام كه اين دومى آن باشد ؟\r\nآيا در يك مورد ، حتى يك مورد ، شده كه از مخالفين بسيارى كه در راه دعوتم داشته‌ام و پاى همه چيز حتى جانم ايستاده بودند ، در مطبوعات اگرچه در مجله معروف خودمان نامى برده و هجومى كرده باشم ؟ آن مجله را شما مىخوانده‌ايد و فضلا اغلب دارند ، مراجعه كنيد و ببينيد آيا خودم را به دشمنىهاى فردى آلوده كرده‌ام ؟\r\nآيا با ارتباط قديمى و وثيق با بسيارى از روزنامه‌ها و مجلات آبرومند و معروف و بخصوص جرايد آن كشور عربى بزرگ كه به اينجانب مانند پدر روحى نگاه مىكنند و افكارم را احترام خاصى مىگذارند ، جز يك مجله در خارج كه داراى سمعه و ارتباط معينى است و همه كس مىداند ، پيدا نكردم كه خود را در صحنه قرار داده و درد دل كنم ! !\r\nبا اعتمادى كه به جنابعالى دارم و به فضيلت و ذكاوتتان معتقدم ، مطلب را كه در دائره محصور مشخصى است ، مبسوط تر بيان كردم كه اساسى هم براى چيزى كه با آن مواجه بوده و هستم براى جنابعالى در دست داده باشم . برايتان توفيقات الهيه مسئلت دارم .\r\nقمى\r\nپاريس 22 / 3 / 1983 م\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nنمايش تصوير\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nاين كتاب :\r\nكتابى كه اين در اختيار شماست - چنانچه پيش از اين نيز يادآور شديم - شامل مقاله‌ها و نامه‌هاى \" آيت الله محمدتقى قمى \" منتشر شده در شماره‌هاى پياپى مجله \" رسالة الاسلام \" و نيز شمارى از مصاحبه‌هاى مطبوعاتى وى با برخى مطبوعات مصرى است كه طى آنها به برخى موضوع‌هاى مرتبط با \" تقريب \" پرداخته و ديدگاه‌ها و نظرات خويش را در اين زمينه ، مطرح كرده و مشكلات و دشوارىهايى را كه با آن روبرو گشته و توانسته به يارى خداوند و همكارى و هميارى برادرانش در \" جماعة التقريب \" با موفقيت بر آنها چيره شود و ستايش و تمجيد تمامى ناظران و دست‌اندركاران و احترام و دوستى ايشان را به‌خود جلب كند ، مطرح نموده است .\r\nهمچنان‌كه شامل سه مقدمه‌اى است كه زنده‌ياد \" آيت الله قمى \" براى سه كتاب شيعى در تفسير و فقه نگاشته و \" دارالتقريب \" قاهره نسبت به چاپ و انتشار آن كتاب‌ها اقدام كرده و طبق سنت انتشاراتى در نگاشتن مقدمه از سوى اهل فن ، از ايشان خواسته بود تا مقدمه‌اى براى هركدام از آنها به رشتهء تحرير درآورد .\r\nمحور اصلى كه مباحث اين كتاب بر گرد آن مىچرخد ، \" تقريب \" و \" وحدت \" مذاهب‌اسلامى است كه در اين زمينه مباحث مهمى به‌شمار مىرود ، زيرا بيانگر انديشه‌هاى يكى از پيشگامان جنبش \" تقريبى \" در قرن چهاردهم هجرى يعنى \" آيت الله قمى \" است كه تمامى عمر خود را وقف اين برنامهء حياتى و مهم ساخته بود ؛ هر واژه‌اى كه اين مرد بزرگ در مقالات گرانسنگ خويش به رشتهء تحرير آورده و در مصاحبه‌هاى مطبوعاتى بر زبان رانده ، تعبير زنده و واقعى از ايده‌هايى است كه همواره فكر و ذكر مصلحان را به‌خود مشغول داشته است .\r\nترديدى نيست كه فعال كردن موضوع \" تقريب \" ، از اهميت بسزايى برخوردار است ، بويژه كه امت اسلام ، اينك دوران بسيار دشوارى را از سر مىگذراند كه مستلزم نيرومندى و استقامت و صلابت در رويارويى با يورش دشمنان فرومايه و خون آشام\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nاست ؛ بايد همهء كوشش‌ها و توان‌ها را در راه پيشبرد و گسترش اين مهم به كار گرفت و بدان پويايى و نشاط و پايدارى بخشيد . بىتوجهى و اهمال در اين كار - با هر عذر و بهانه‌اى كه صورت گيرد - بدون ترديد پيامدهاى ناخوشايندى براى مسلمانان و امت اسلامى خواهد داشت .\r\nاين كتاب ، به رغم فشردگى - گامى است به پيش در راستاى احياى اين طرح واقعاً راهبردى و هر مقاله يا واژه‌اى در آن ، اصلى بنيادى در عرصهء تحكيم و تقويت \" تقريب \" و بالابردن ميزان وحدتِ بخش‌هاى گوناگون مسلمانان با يكديگر است .\r\nبه منظور آسان‌سازى مطالعهء اين كتاب براى خوانندگان ارجمند و بهره‌گيرى هرچه بيشتر از موضوعات حياتى و مباحث ارزشمند آن ، مقاله‌هاى آن‌را براساس موضوع تقسيم‌بندى كرده‌ايم و براى هر كدام عنوان ويژه‌اى در نظر گرفته‌ايم . نامه‌ها را نيز چنين كرديم ؛ ترتيب مصاحبه‌هاى مطبوعاتى نيز بدون در نظرگرفتن از زمان برگزارى و تاريخ نشر آنها به همين صورت مرتب گرديده‌اند ؛ بدين ترتيب اين كتاب علاوه بر اين پيشگفتار مستند و هدفمند « 1 » ، مشتمل بر سه بخش اصلى است .\r\nاز خداوند متعال در كارى كه جز رضاى او را درنظر نداشته‌ايم ، توفيق و پاداش معنوى مسئلت داريم .\r\nايران - قم : حوزه علميه\r\nسيد هادى خسروشاهى\r\nرمضان المبار 1427 . ق\r\n( مهرماه 1382 . ش )\r\n\r\n\r\n","description":"","footnote":"\r\n( 1 ) . براى مستندسازى مطالب كتاب البته متناسب با حجم آن ، پيوست‌هاى تاريخى مهمى را به آخر كتاب افزوده‌ايم كه شامل اسناد تاريخى ، نامه‌هاى مستند ، ديدارها و بازديدهاى مصور و عكس‌هاست .\r\n","page_name":" 67 ","page_number":67},
  {"content":"\r\n\r\n\r\nعكس هاى تاريخى\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nنمايش تصوير\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nنمايش تصوير\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nنمايش تصوير\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nنمايش تصوير\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\" دفتر شيخ الجامع الازهر \"\r\nبه‌نام خداوند بخشنده مهربان\r\nمتن فتواى\r\nاستاد بزرگ حضرت مستطاب شيخ محمود شلتوت شيخ الجامع الازهر\r\nدر خصوص جواز تعبّد بر مذهب شيعهء امامى\r\nاز معظم له پرسيده شد :\r\nبرخى مردم برآنند براى آنكه عبادات و معاملات مسلمانان درست باشد ، بايد از يكى از مذاهب معروف چهارگانه - كه مذهب شيعه امامى و شيعهء زيدى در ميان آنها نيست - تقليد كنند ، آيا جنابعالى با مطلق اين نظر موافقيد و به عنوان مثال تقليد از مذهب شيعه امامى اثنى عشرى را جايز نمىدانيد ؟\r\nمعظم له پاسخ فرمود :\r\n1 . اسلام بر هيچ يك از پيروان خود ، پيروى از مذهب معينى را واجب نمىگرداند . ما مىگوييم هر مسلمانى ابتدا حق دارد از هر كدام از مذاهبى كه به طور صحيح نقل شده و احكام آن در كتب ويژهء آن مذهب تدوين شده است ، تقليد كند و كسى كه از هر كدام از اين مذاهب تقليد كرد مىتواند به مذهب ديگرى - هر مذهبى كه باشد - منتقل گردد ، در اين ميان حرجى بر وى نيست .\r\n2 . مذهب جعفرى معروف به مذهب شيعه امامى اثنى عشرى ، مذهبى است كه همچون ديگر مذاهب اهل سنت ، تعبّد بر آن شرعاً جايز است .\r\nشايسته است مسلمانان اين را بدانند و از تعصب‌هاى ناروا نسبت به مذاهب معين ، رهايى يابند . دين خدا و شريعت او تابع مذهب يا منحصر به مذهب معينى نيست ، چه همگان كوشش داشته‌اند و نزد خداوند متعال پذيرفته‌اند و هركس كه اهل رأى و\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاجتهاد نباشد ، مىتواند از آنها و براساس آنچه در فقه خود مقرر مىدارند ، تقليد كند و در اين ميان تفاوتى ميان عبادات و معاملات وجود ندارد .\r\nمحمود شلتوت\r\nحضرت مستطاب علامه بزرگوار استاد محمدتقى قمى\r\nدبيركل \" جماعة التقريب بين المذاهب الاسلاميه \"\r\nسلام الله عليكم و رحمته ، اما بعد :\r\nبا كمال خوشوقتى ، نسخه‌اى از فتواى صادره با امضاى خويش را كه در خصوص جواز تعبد بر مذهب شيعه امامى صادر كرده‌ام ، برايتان ارسال مىدارم ، اميدوارم آن‌را در شمار اسناد \" دارالتقريب بين المذاهب الاسلامية \" كه به اتفاق در تأسيس آن مشاركت داشتيم ، نگاهدارى فرماييد . با آرزوى توفيق الهى در تحقق رسالت اين نهاد .\r\nوالسلام عليكم و رحمة الله .\r\n\" شيخ الجامع الازهر \"\r\nمحمود شلتوت\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nنمايش تصوير\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nنمايش تصوير\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nتأييد فتواى \" شيخ محمود شلتوت \" از سوى \" دكتر شيخ محمد محمد الفحام \" ( شيخ‌الازهر ) .\r\nبسم الله الرحمن الرحيم\r\nافتخار ديدار با \" جناب شيخ حسن سعيد \" از علماى بزرگ تهران در خانه‌ام ( شماره 5 ، خيابان على بن ابىطالب [ قاهره 
  ] ) نصيبم شد ، حضرت علامه و دوست گرامى جناب آقاى \" طالب رفاعى \" نيز ايشان را همراهى مىكرد . اين ديدار خاطرات زيبايى از ايامى را كه در سال 1970 م . در تهران به‌سر بردم ، برايم زنده كرد ؛ در آن سفر با گروه بزرگى از علماى شيعه اماميه و بزرگوارىها و مهمان نوازىهاى ايشان آشنا گشتم . ديدار امروز بيشتر بيان وفادارى و قدرشناسى آنهاست . خداوند جزاى خيرشان دهد كه گام‌هاى نيكويى در معرفى مذاهب اسلامى برداشته‌اند ؛ مذاهبى كه در حقيقت و در اصول اعتقادات اسلامى ، يكى هستند و با يكديگر پيوند برادرى - كه در قرآن كريم با تعبير \" انما المؤمنون اخوة \" مجسم شده است - دارند .\r\nاز جمله وظايف علماى امت - به رغم اختلاف در گرايش‌هاى مذهبى آنها - اين‌است كه اين برادرى را پاس دارند و آن‌را از هرآنچه كه ممكن است آسيبى بدان رساند يا هر عامل تفرقه‌اى كه خداوند متعال در كتاب آسمانى خود محكوم و ناپسند شمرده و گفته است \" ولا تفرقوا فتفشلوا و تذهب ريحكم \" ، بر كنار دارند .\r\nخداوند رحمت كند \" شيخ محمود شلتوت \" را كه به اين معناى مقدس پى برد و آن‌را با فتواى صريح و شجاعانهء خود جاودانگى بخشيد و به جواز عمل به مذهب شيعه اماميه بمثابهء مذهب فقهى اسلامى مبتنى بر كتاب و سنت و دليل متقن ، فتوا داد . از خداوند متعال مسئلت دارم كه عاملان و دست‌اندركاران اين فتح خجسته در \" تقريب \" ميان برادران در عقيده حقهء اسلامى را توفيق عنايت كند : « و قل اعملوا فسيرى الله عملكم و رسوله و المؤمنون و آخر دعوانا ان الحمدلله رب العالمين . »\r\nمحمد الفحّام\r\n( شيخ سابق الازهر )\r\n21 ذى القعده 1397 . ق\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nنمايش تصوير\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nنمايش تصوير\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبعونه و توفيقه\r\nدر تشرف به آستان مبارك امام على بن موسى الرضا عليهماالسلام ، اين افتخار نصيب است كه نتيجهء مجهود عمر خود را ، كه در تأسيس \" دارالتقريب بين المذاهب الاسلامية \" در قاهره به كار برده و بحمدالله تعالى منجر به صدور اين فتواى تاريخى از شخصيت اول و عالىترين مركز دينى عالم تسنن دائر بر جواز تعبد و تقليد از مذهب شيعهء اماميه گرديد و تحولى است كه به ارادهء الهى و توجه خالصان درگاهش در اعتراف به مذهب شيعه ، بعد از چهارده قرن براى اولين بار به ظهور رسيد ، به عنوان وثيقهء تاريخى به آستان آن امام كه امام فريقين است ، خاضعانه تقديم دارد ؛ شايد چون خدمتى در قبول آيد و ذخر دارين شود ، ان‌شاءالله .\r\nوالسلام الدائم على امام الرؤوف\r\nمن القمى ، محمد تقى بن احمد\r\n27 محرم 1380 هجرى قمرى « 1 »\r\n\r\n\r\n","description":"","footnote":"\r\n( 1 ) . متن اصلى فتواى \" شيخ محمود شلتوت \" در آستان قدس رضوى نگهدارى مىشود .\r\n","page_name":" 80 ","page_number":80},
  {"content":"\r\n\r\nنمايش تصوير\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nنمايش تصوير\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nنمايش تصوير\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nنمايش تصوير\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nنمايش تصوير\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nنمايش تصوير\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nنمايش تصوير\r\n\r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\n\r\nحكايت تقريب يك امت ، يك فرهنگ\r\nعلامه شيخ محمد تقى قمى\r\nشامل شش بخش :\r\nبخش اول : مقاله هاى هدفمند\r\nبخش دوم : ميراث و تقريب اصالت و تجدد\r\nبخش سوم : برنامه هاى تقريب گفتمان عقلى ، نه احساسى\r\nبخش چهارم : كتابهايى در كفهء تقريب پيوند و اصالت\r\nبخش پنجم : نامه هاى سرگشاده او ، اخلاص و وفادارى\r\nبخش ششم : برخى مصاحبه هاى مطبوعاتى آيت الله قمى\r\n( ايمان و صلابت )\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\nبخش اول : مقاله هاى هدفمند\r\nشامل سه قسمت :\r\nقسمت نخست : دين و دنيا\r\nقسمت دوم : حكايت تقريب\r\nقسمت سوم : فرهنگ تقريب\r\n\r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n\r\nقسمت نخست : دين و دنيا - رابطهء علم و ايمان\r\nشامل چهار فصل :\r\nفصل يكم : دين در كارزار زندگى\r\nفصل دوم : دين در كارزار هستى\r\nفصل سوم : شعارمان : مدرسه در كنار مسجد باشد\r\nفصل چهارم : زندگى هجرت مداوم است\r\n\r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\n\r\nفصل اول : دين در كارزار زندگى\r\nدين از ابتداى پيدايش ، قدرت بوده و همچون هر قدرت ديگرى كه در سطح كرهء خاكى مطرح شود ، با مخالفان و دشمنانى روبه‌روست كه درپى سركوب يا ازميان بردن آنند ؛ طمع‌كاران و فرصت‌طلبان نيز به‌دنبال سوءاستفاده يا استفادهء ابزارى از آن به سود منافع خويش برمىآيند كه البته به بهاى ارزش‌هاى مقدس و جوهر رسالت والاى آن تمام مىشود .\r\nبا نگاهى به تاريخ اديان ، ديده مىشود كه خطرناك‌ترين دشمنان دين در هر زمان دو گروه‌اند : منكرانى كه آن‌را نفى مىكنند و سوءاستفاده كنندگانى كه در پى بهره بردارى از آنند ؛ مثال‌هاىتاريخى فراوانى از هر دو گروه وجود دارد .\r\nدين را همواره در حال جنگ با انكاركنندگان آن و در حال دشمنى با سوءاستفاده كنندگان از آن ديده‌ايم . حكام و سياست‌ها را نيز ديده‌ايم كه از آن يارى مىگيرند و بدان تكيه مىكنند . دين را ديده‌ايم كه در خدمت حاكم يا سياستى در آمده است و واى بر آن دينى كه در خدمت به افراد و سياست‌ها ، مورد سوءاستفاده قرار گرفته باشد .\r\nتاريخ ، حكايت از جنگ‌هاى خونينى ميان دين و منكران آن مىكند ؛ از پادشاهانى مىگويد كه نه با باور به اصول آن كه تنها به نام دين و در راستاى سوءاستفاده از نيروى فوق‌العادهء آن به منظور چيرگى بر دشمنان يا تثبيت مجد و عظمت و نفوذ خود و تأمين زندگى آسوده و مرفه براى خويش ، حكمروايى كرده‌اند .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nحكام ، با كاهنان و مردان روحانى درمىآميختند يا در ميان آنان نفوذ مىكردند تا به نام دين ، برجان‌ها چيره شوند و آنانرا در عرصه‌هاى گوناگون به خدمت خود گيرند .\r\nپادشاهان به هنگامى كه رداى قدسيت به تن مىكردند يا رياست اديان را برعهده مىگرفتند به‌دنبال تسخير دين به سود خويش بودند ؛ در اين راه برخى از ايشان چنان راه افراط پيمودند كه همچون كنستانتين در آن واحد از دو دين متضاد بهره مىگرفتند . نامبرده هم كاهن اعظم ديانت بت پرستانهء رايج در زمان خود بود و هم حامى و پشتيبان مسيحيت و ناشر انديشه‌هاى اين آيين و بنيانگذار قسطنطنيه - مركز كليساى روم شرقى - به‌شمار مىرفت .\r\nولى دين به رغم كين‌توزى دشمنان و سوءاستفاده كنندگان درهر زمان ، از نفوذ نيرومند ، سلطه گسترده و چيرگى بر دل‌ها برخوردار بود ؛ مهم‌ترين دليل آن نيز از اين قرار بود كه علم و دانش همواره در اختيار آن و تقريبا در انحصار عالمان دين و روحانيان بود .\r\nما در پى آن نيستيم كه بيش از اين گذشته را كندوكاو كنيم و مثلًا آثار كاهنان سومر - باستانىترين اديان - يا كاهنان بابل ، يا شگفتىهاى دانش كاهنان مصرى يا اسرار موبدان فارس را براى خواننده بازگوييم ؛ تنها كافى است خاطرنشان سازيم كه علم و دانش در اختيار كليساى مسيحيت بود و اسلام براى دانش قدرتى چون دين قائل شد و همهء درس‌ها با نام خدا و پناه بردن به خدا از شر شيطان رجيم ، آغاز مىگرديد و داوطلبان دروس دينى ، فلسفه و رياضيات و نجوم و طب و شيمى مىخواندند و مراكز دينى ، مدارس علوم زندگى نيز بودند و علماى دينى اساتيد اين علوم به‌شمار مىرفتند .\r\nولى امروزه ، مراكز دينى اسلامى ما ، كلًا علوم زندگى ( جديد ) را كنار گذارده‌اند همچنان‌كه غرب مسيحى نيز تا حدود زيادى از آن وضعى كه داشت ، منحرف گرديد ، هرچند مدارس دينى در برخى كشورهاى مسيحى نقش بسزايى در گرايش ديندارى جوانان ايفا مىكنند ؛ دليل آن نيز مطالبى است كه به‌تازگى در روزنامه‌ها و با عنوان برجسته و هيجان‌انگيزى چون : بلژيك در آستانهء جنگ داخلى دربارهء آنچه در كشور پيشرفته بلژيك اتفاق افتاد ، منتشر گرديده است ؛ خلاصه خبر از اين قرار بود كه دولت\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nبلژيك ، كمك‌هاى خود به مدارس كاتولى را كاهش داد و اين امر اكثريت مردم - كه البته همگى شاگردان همان مدارس هستند - را برانگيخت و بيش از يكصدهزار كاتوليك از جمله نخست وزير سابق در اعتراض به اين اقدام ، به خيابان‌ها ريختند .\r\nمن روزهاى متمادى به اين‌گونه اخبارى كه افكار عمومى جهان را به‌خود مشغول داشت و از آن ميان به نيروى دين و موقعيت مردان دينى به عنوان اساتيد اين نسل ، به تأمل پرداختم و مقايسه‌اى ميان پيوند دين و زندگى آنها از يك سو و وضعيتى كه ما در آن به‌سر مىبريم از سوى ديگر ، به‌عمل آوردم .\r\nاز آن زمان كه علماى دينى از علوم زندگى فاصله گرفتند ، علم و دانش راه خود را بر كنار از دين و بىتوجه به آن ادامه داد و جوانان نيز به اين نتيجه رسيدند كه علم چيزى و دانش چيز ديگرى است ؛ آنها با تمام توان و خرد خود به دانش روى آوردند و با تمام وجود ، دين را به‌كنارى نهادند ، چنان‌كه هم‌اينك در برابر دانشمندانى قرار داريم كه همه چيز طبيعت را در جهت برانگيختن شهوت‌ها و گسترش فضاى پلشتى و رذالت به‌كارگرفتند . اينك نيز شبانه‌روز و پنهان و آشكار مشغول فعاليت‌اند تا اتم را آزاد سازند ؛ براى آنها مهم نيست كه اين اتم ، يك قاره را به‌كلى نابود و ويران سازد ؛ آنها براى ساخت موشك‌هايى كه به فضا شلى مىشوند و با پرتوهاى كشندهء خود ميليون‌ها نفر را به‌هلاكت مىرسانند ، گوى سبقت از هم مىربايند و برايشان مهم نيست كه براى تمام بشريت رنج و بدبختى به ارمغان آورند .\r\nدانش ، سلاح نيرومند و خطرناكى است كه اگر به دست مردان با فضيلت افتد مردم از آن سود مىبرند و از بركات آن بهره‌مند مىگردند و ديدگان مردمان را بدان روشن مىسازند و عظمت و بزرگى آفريدگار را به آفريدگان مىنمايانند ، ولى چنانچه در اختيار سفيهان و ابلهان قرار گيرد ، بسيارى را دچار زحمت و رنج مىكنند و زيان‌ها مىرسانند و بشريت را به مرزهاى خطرناكى مىكشانند . از گذشته‌هاى دور ، علما به اين حقيقت پى برده بودند و به همين دليل ، پاى بند قواعد و اصولى بودند كه در طول دورانهاى متمادى از آن روى برنتافتند و بقاى دانش در اختيار اهل فضيلت را تضمين كردند و بشريت را از همه شرها و بدبختىها در امان نگاه داشتند ؛ كاهنان بابل و موبدان فارس از بيم اينكه مبادا مردم دچار آزار و رنج شوند ، هرگز رازهاى دانش خود\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nرا با كسانى كه فاقد اهليت بودند يا به ايشان اعتماد نداشتند ، در ميان نمىگذاشتند و كاهنان مصرى مىگفتند : راز مرگ و زندگى ، راز رازهاست و همواره بايد چون راز باقى بماند و گرنه زمين بر سر ساكنانش ويران مىگردد .\r\nبدين ترتيب ، علم و دانش در زمانهء ما ، سوپاپ اطمينان خود يعنى دين را از دست داد ؛ سلاح دانش از دستان ما به دستان ديگرى انتقال پيدا كرد و اين سلاح نورانى از خدمت به خير مطلق تبديل به ابزارى براى خدمت به شرّ ويرانگر گرديد .\r\nدر برابر چنين وضعى ما علماى دين ، چه وظيفه‌اى داريم ؟ شكاف ميان ما و علوم زندگى چنان رو به گسترش است كه اگر به يك دانشجوى دانشگاه پيشنهاد شود در مراكز دينى به تحصيل بپردازد ، چنان يكه مىخورد گويى زمان مرگش را اعلام كرده‌اند . حال آنكه تا گذشته‌اى نه چندان دور ، مراكز آموزشى جزء فضاى مساجد بود .\r\nدين با دور ساختن جوانان از ساحت خود و با كنار كشيدن مردان آن از كارزار زندگى - و درپى حضور قبلى در متن آن و به‌دست داشتن زمام تعليم و تربيتى كه چون آب و هوا براى انسان ضرورى است - بسيارى از سربازان خود را از دست داد و در عوض دشمنان دين و سوءاستفاده كنندگان از آن - كه در گذشته افراد يا گروه‌هاى پراكنده يا دولت‌هاى محلى با قدرت محدودى بودند ، تبديل به دو اردوگاه جهانى گشتند كه يكى از آنها درگير نبرد سخت و خشونت‌آميزى با دين و ديگرى در پى سوءاستفاده هرچه بيشتر از آن است و هر دو به دين آسيب مىرسانند و بنيادهاى آن‌را مىلرزانند و همهء عناصر آن‌را مورد تهديد قرار مىدهند .\r\nآرى ، دين در دوران معاصر و به‌دنبال ارتباط بخش‌هاى دور از هم جهان به يكديگر ، در وضعى قرار گرفته كه با دو اردوگاه قدرتمندى كه تقريبا همهء جهان را شامل مىشوند ، روبه‌روست : اردوگاهى كه آن‌را انكار مىكند و سياست‌هاى خود را براساس محو و نابودى آن پىريزى مىكند و با وسايل گوناگون به جنگ با آن مىپردازد و آن‌را به عنوان مخدّر و افيون ملت‌ها توصيف مىكند و در نكوهش آن داد سخن مىدهد و هر بدبختى آدميان و هر ناملايم و نقصى را به آن نسبت مىدهد .\r\nو اردوگاه ديگر كه به‌ظاهر خود را پشتيبان دين نشان مىدهد ، چون در پى بهره‌بردارى از آن در برابر رقيب خويش است . معابد را آباد و بناى كليساها را تشويق\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمىكند و در اين راستا ولخرجىهاى فراوانى نيز به‌عمل مىآورد . « 1 »\r\nاين اردوگاه ، تظاهر به تأييد دين مىكند ، ولى انديشه‌ها و سنت‌ها و اقداماتى دارد كه كمترين چيزى كه در مورد آنها مىتوان گفت ، كم بها دادن به دين و تشويق مردم به خروج از آموزه‌ها و سنت‌هاى دينى است .\r\nآيا اقدامات اين اردوگاه در فلسطين شهيد ، دليل اهانت به مسيحيت و اسلام‌نيست ؟\r\nآيا اين اردوگاه با پخش فيلم‌هاى بىعفتى و انديشه‌هاى فسادانگيز ، جوانان را به فساد نكشانده و مردم را از دين نرانده است ؟\r\nاز آن گذشته ، ما به عنوان مردان تقريب - متأسفانه - شاهد دستان اين اردوگاه در انتشار مطالب نشريات تفرقه‌انگيز و كوشش‌هاى حساب شده براى ايجاد اختلاف يا گسترش شكاف ميان پيروان يك دين و رويارويى با هر ايده‌اى كه در پى جمع كلمه [ مسلمين 
  ] است ، مىباشيم . و سرانجام نيز مىبينيم كه اين اردوگاه ، تنها خرافات را اشاعه و گسترش مىدهد چيزى كه براى ضربهء نهايى زدن به دين ، كافى است .\r\nوضع دين در جهان و موقعيت آن در عرصهء سياست جهانى و سهم آن از مفسده جويىهاى دو اردوگاه بزرگ جهانى كه هر يك ديگرى را تهديد مىكنند و در پى نابودى ديگرى هستند و همواره براى جهان و جهانيان جز نگرانى و اضطراب و بىاعتمادى و هراس و وحشت فزاينده ارمغانى ندارند ، چنين است .\r\nدر اين شرايط تنها دين است كه مىتواند حرفى براى گفتن داشته باشد و بر هواهاى نفسانى و هيسترى جنگ ، چيره شود و اطمينان و آرامش را به دلها بازگرداند . ولى اين دين چگونه مىتواند رسالت خود را بمثابهء نيروى معنوى و قابل اهميت ادا نمايد و بشريت را به صواب خويش بازگرداند ؟\r\nاين پژوهشى است كه پاسخ گفتن به آن در حجم باقى مانده از اين مطلب ، كار\r\n\r\n\r\n","description":"","footnote":"\r\n( 1 ) . دليل اين امر ، مطلبى است كه به‌تازگى در يكى از نشريات فرانسه با عنوان : بزرگترين تابلوى شيشه‌اى در جهان منتشر شد كه در آن آمده است : يكى از كليساهاى آمريكايى به دو كارشناس فرانسوى از ايالت بريتانى ، سفارش ساخت بزرگترين تابلوى شيشه‌اى براى قرار دادن در نماى كليسا را داده است ؛ اين تابلو 40 متر طول و 5 / 17 متر ارتفاع خواهد داشت . پيش از اين نيز دو كارشناس ياد شده ، تابلوى شيشه‌اى بديع ديگرى براى يكى از كليساهاى كانادا ساخته بودند .\r\n","page_name":" 99 ","page_number":99},
  {"content":"\r\n\r\nچندان ساده‌اى نيست ، گو اينكه اين امر مانع از آن نيست كه نگاه گذرايى به آن نداشته باشيم ؛ ما بعداً - به خواست خدا - به طور مفصل بدان خواهيم پرداخت .\r\nآموزش ، [ در گذشته‌هاى دور 
  ] سلاحى در دست مردان دين بود ؛ علم و دين تنها در برهه‌هاى زمانى بسيار كوتاهى از هم جدا بوده‌اند ؛ دانش‌مدارى و ديندارى همواره در كنار يكديگر و لازم و ملزوم همديگر بوده‌اند ؛ دين هرگز با بدعت قديم و جديد آشنا نبود و علم نيز جوانان را از آغوش دين بازنمىستاند .\r\nولى ما انزوا پيشه كرديم و قديم و جديد را مطرح كرديم و سلاح آموزش را به هواداران جديد سپرديم و تنها بدان بسنده كرديم كه قديم را پاس داريم و بدين ترتيب ، سربازان خود را از جوانان پاكسازى كرديم و آنانرا دست‌آموز ديگران و به عنوان دشمنان بالقوهء خود ساختيم .\r\nما در برابر نسل جديدى قرار داريم . امروزه براى ايشان چه تداركى ديده‌ايم تا فردا ، پيوند ايشان با دين را تضمين كرده باشيم ؟\r\nمراكز آموزشى از معابد جدا گشتند ، مساجد از معابد دور شدند و بدين ترتيب علم و دانش از قدسيت خود و دين از رسالتى كه داشت ، منحرف گرديد . اين راه نجاتى جز توجه به مراكز علمى - به همان اندازهء توجه به مساجد - نداريم ، بدين معنا كه مسجدى بنا نكنيم مگر آنكه در كنار آن مركزى آموزشى بنا كرده باشيم ، و مركز آموزشى نسازيم ، مگر آنكه همزمان معبدى ساخته باشيم . بايد دوباره طلبه‌هاى دينى ، مردان آموزش و تعليم شوند و بدين ترتيب چشم‌اندازهاى تازه‌اى بگشايند و همان‌گونه كه به فضيلت خدمت مىكنند ، در خدمت علم و دانش نيز باشند و مكتب‌خانه‌ها و مدارس و دانشگاه‌ها را درنوردند و هركدام از ايشان كه توانايى داشته باشد ، مدرسه يا مكتبى بنا نهد . ترديدى نيست كه آنها با اين‌كار قدرت و بقاى دين ، سلامت و امنيت بشريت و جايگاه شايسته‌اى براى خود در حال و آينده را تضمين خواهند كرد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nفصل دوم : دين در كارزار هستى\r\n\r\nحقيقت پايدار\r\nدر جهان ما حقيقت ثابت و پايدارى همچون دين ، وجود ندارد ؛ دين در برابر همهء جنگ‌ها مقاومت كرد و در برابر تمامى يورش‌ها ايستاد و بر همهء دشمنان پيروز شد و طى قرن‌هاى متمادى ، زنده و پويا و شكوفا باقى ماند .\r\nملحدان با آن به ستيز پرداختند ، زيرا آن‌را خوش نداشتند ولى سرانجام ملحدان رفتند و دين باقى ماند ؛ بيدادگران با آن جنگيدند ، زيرا وجود آن‌را مزاحم شوكت و عظمت خود يافتند ، ولى بيدادگران رفتند و دين باقى ماند ؛ آنهايى كه براى رسيدن به قدرت و حكومت از آن سوء استفاده كردند نيز با دين به جنگ پرداختند و وقتى به هدف خود نايل آمدند ، سخت آن‌را مورد حمله قرار دادند و از هر دشمن ديگرى با آن كين توزتر بودند ، ولى آنها نيز رفتند و دين باقى ماند .\r\nهمهء اينان با دين جنگيدند و در جنگ با آن هرگونه خشونتى را روا داشتند ، زيرا درخشش حقيقت و شدت پويايى و قدرت تأثير آن بر مردم ، بزرگترين خطرى بود كه در برابرشان قرار داشت و نفوذ و قدرتشان را تهديد به زوال مىكرد .\r\nو حتى چنان بود كه جنگ اينان با دين در دوره‌هايى از تاريخ به اوج شدت خود مىرسيد ، چنان‌كه مؤمنان از آن بيم داشتند بر روى زمين كسى كه خداى را بپرستد ،\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nباقى نماند ؛ ولى آنها همگى با همهء لشكريان و وحشىگرىهايى كه داشتند ، رفتند و زمين از لوث وجودشان پاك شد و اين خاك ، تبديل به معبد و مسجدى براى عابدان و ساجدان گرديد .\r\nسرانجام قرن اخير [ قرن بيستم ميلادى 
  ] فرا رسيد كه در آن مكتب‌ها و رژيم‌هاى سياسى و اقتصادى و اجتماعى جديد و نوظهورى مبتنى بر ماترياليسم خالص يا بر الحاد آشكار و انكار وجود خدا ، شكل گرفتند ؛ سردمداران مكاتب مزبور مدعى بودند كه اصول و بنيادهاى آنان ، سعادت بشر را تحقق مىبخشد ، ولى در عمل و زمانى كه نوبت به پياده‌كردن اين اصول رسيد ، ناتوانى و ناشايستگى و كوتاهى آنها در ادارهء امور زندگى عيان گرديد و بسيارى از اصول آنها دستخوش تغيير و تبديل شد و اى بسا با اصول و بنيادهايى كنار آمدند كه پيشتر با آن مخالفت كرده بودند .\r\nدين مورد يورش همهء اين دسته‌جات و گروه‌هاى الحادى قرار گرفت ؛ در كشورهايى كليساها را تعطيل كردند و در كشورهاى ديگرى در مساجد را بستند .\r\nولى نتيجه چه شد ؟\r\nاگر هر يكصدنفر يا صدهاهزارنفر كليسا يا مسجدى داشتند كه در آن گردهم مىآمدند ، اينك هر يك نفر مسجد يا كليسايى براى خود داشت كه آن‌را در درون خود بنا كرده بود .\r\nو اگر شعائر دينى تعطيل شد يا متناسب با شرايط محيطى ، به آنها بىتوجهى گرديد ، جوهر دين - يعنى ايمان به وجود قدرتى فراتر از همهء قدرت‌ها - به شكل درست آن در دل‌ها باقى ماند و انسان آن‌را حس كرد يا تحت تأثير تبليغات خصمانه ، از درك آن عاجز ماند .\r\nبه ديگر سخن ، نتيجه‌اى كه به‌دست آمد عكس آن‌چيزى بود كه گمان برده بودند ؛ برخى حوادث و جرياناتى كه پيش آمد ، تأثير بسزايى در تقويت دين و حتى احياى آن - هرچند هيچ‌گاه دين نمرده بود - بر جاى گذاشت .\r\nاين مكتب‌ها به دليل ناتوانى در خوشبخت ساختن انسان به كنار زده خواهند شد و\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمكتب‌هايى كه بر پايهء ماترياليسم يا الحاد بنا شده‌اند ، ناپديد خواهند گرديد .\r\nپيشرفت‌هاى علوم در كشورهايى كه به گمان بسيارى از مردم باعث بقاى اين‌گونه رژيم‌ها مىشود ، چيزى از آنها باقى نخواهد گذارد ، زيرا علم و دانش منافاتى با دين ندارد و از آن گذشته بسيارى از علوم مىتوانند صاحبان آنها را به ايمان به خدا نيز رهنمون شوند .\r\n\r\nاتم و هستى\r\nشگفت آنكه جهانيان در نيم قرن اخير ، به اتم و به هستى يعنى كوچك‌ترين و بزرگ‌ترين موجود جهان هستى ، مشغول شدند ؛ اتم كوچك‌ترين عنصرى است كه با حفظ ويژگىها ، قابل تقسيم نيست و انسان موفق شد هستهء آن‌را بشكافد و انرژى نهفته در آن را آزاد كند كه نتيجهء ملموس آن نيز رسوايى هيروشيما بود .\r\nاى بسا انسان ، ويرانى ناشى از انفجار هسته‌اى را درك نكرده بود ، ولى وقتى آن‌را به‌چشم خود ديد ، شروع به هراسيدن و وحشت از آن كرد و براى دفع اين هيولاى بيدار شده از خود ، همگان را به همزيستى مسالمت‌آميز فراخواند .\r\nهستى نيز گسترده‌تر از همهء تصورات و فراتر از هر وصف و گمانى است و حد و مرزى نمىشناسد ؛ زمانى كه انسان در پى تسلط بر اين جهان لايتناهى و قدم‌گذاردن بر آن برآمد ، مبالغ بسيار هنگفتى هزينه كرد كه مىتوانست در خدمت خوشبختى و سعادت بسيارى از مردم قرار گيرد ؛ براى چنين كارى ، بيش از دوازده هزار نفر دانشمند را به‌خدمت گرفت و تجربيات بسيار پرخرجى را براى سالهاى متمادى به‌مورد اجرا گذارد و ماهواره‌هاى متعددى را يكى پس از ديگرى راهى فضا كرد تا سرانجام بتواند قدم بر روى كره ماه گذارد .\r\nبسيارى اين پرسش را مطرح مىكنند : پس از آنكه انسان جرأت به چالش كشيدن جهان هستى را در خود يافت ، دين چه آينده‌اى خواهد داشت ؟\r\nپاسخ اين است : بسيارى از علومى كه انسان در آنها پيشرفت كرده مىتوانند ناتوانى\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nو ضعف انسان را به رخش بكشند و او را به شكلى ارادى يا غيرارادى ، متوجه خدا سازند .\r\nبسيارى از پزشكان ، بدون كمترين ايمانى ، وارد سالن‌هاى تشريح پزشكى شده‌اند ولى با ايمان هرچه بيشتر به قدرت خداوند ، از آن خارج گشته‌اند . بسيارى از ستاره‌شناسان بدون ايمان به خدا وارد رصدخانه‌ها شدند ، ولى با ايمان هرچه قوىتر به عظمت الهى از آن بيرون آمدند . بسيارى از فيزيكدانان ، بدون ايمان به خدا وارد لابراتوارها شدند ، ولى با ايمان هرچه بيشتر به قدرت خداوندى ، از آنها خارج گشتند .\r\nعلوم فضايى سرآمد همهء علوم است و بىترديد سرانجام علماى آن به ايمان و يقين و اعتراف به عظمت پروردگار منتهى مىشود .\r\nبا اين‌حال ، بياييد ببينيم كه انسان با سفر به كره ماه ، چه اندازه پيشرفت كرده و آيا واقعاً هستى را به چالش گرفته و فضا را تسخير كرده است ؟\r\nمىدانيم كه ما روى كرهء زمين زندگى مىكنيم ؛ زمين يكى از نه سياره‌اى است كه به گرد خورشيد مىگردند ؛ ماه سياره ديگرى كوچك‌تر از زمين است ، خورشيد نيز به نوبهء خود در مدار ويژه‌اى مىگردد و به گرد كهكشان راه شيرى در حال گردش است و به مدت 250 ميليون سال ، گردش خود به دور اين كهكشان را كامل مىكند . مىدانيم كه اين كهكشان از كهكشان‌هاى بزرگ نيست و تنها يكى ازميلياردها كهكشان موجود درجهان هستى است ، هر كدام از اين كهكشان‌ها نيز ميلياردها ستاره و خورشيد و سياره دارند .\r\nاينها همه در مورد جهان قابل ديدن ماست . وجود كهكشان‌هاى فراوانى خارج از گستره‌اى كه ما شناخته‌ايم نيز امكان‌پذير است ، جهان هستى مىتواند چنان متعدد باشد كه از هر وصف و بيانى فراتر رود .\r\nجهان هستى چنان گسترده است كه علما ، مقياس مسافت و فاصله‌ها را سال نورى تعيين كرده‌اند . نور نيز همچنان‌كه مىدانيم در هر ثانيه 300 هزار كيلومتر طى مىكند !\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nنظام تمام عيار\r\nجهان گستردهء هستى ، تابع نظامات بسيار دقيقى است ، چنان‌كه بشر به همين دليل عاجز از انديشيدن به آن‌است .\r\nهر خورشيد ، هر ستاره ، و هر سياره و هر كهكشانى در مدار مشخصى مىگردد ، هيچ‌كدام از مدار خود منحرف نمىشود ، كندتر يا تندتر از آنچه مقرر است ، حركت نمىكند و حتى يك ميلينيوم ثانيه نيز از حركت باز نمىماند .\r\nنظم و نظامى كه بر اين جهان گسترده - از زمينى كه زير پاى ماست گرفته تا ستاره‌ها و كهكشان‌هايى كه دو ميليون سال نورى با ما فاصله دارند - حاكم است ، نظام كامل و تمام عيارى است كه تا امروز انسان به دليل ظرافت‌هاى موجود در آن ، از انديشيدن به آن عاجز مانده و امروزه با خروج به فضا و به رغم كمى مسافتى كه طى كرده ، كمال و شكوه آن‌را لمس كرده است .\r\nبراى نشان دادن ناچيزى دستاوردهاى انسان در اين زمينه ، كافى است يادآور شويم فاصلهء ميان ما و كرهء ماه نزديك به 240 هزار مايل است كه اگر آن‌را به مقياس سال نورى يعنى مقياس رايج در فاصله‌هاى فضايى بسنجيم خواهيم ديد كه اين فاصله طى يك و يك چهارم ثانيه طى مىشود و اگر اين فاصله را با فاصلهء دو ميليون سال نورى ما و كهكشان بعدى مقايسه كنيم به ناچيزى دستاوردهاى خود نسبت به عظمت جهان هستى پى خواهيم برد .\r\nآيا حق داريم مدعى شويم كه ما فضا را تسخير كرده يا بر آن مسلط شده‌ايم ؟ حكايت قدم‌گذاردن انسان بر كرهء ماه مانند كودك خردسالى است كه چهار دست و پا راه مىرود و پس از تلاش بسيار توانسته از يكى از پله‌هاى يك ساختمان بلند بالا رود ، وقتى بر اين پله مستقر شد با شگفتى و غرور به اطراف خود نگاه مىكند و گمان مىكند بر اين بناى بزرگ مسلط شده است ، حال آنكه چيزى از ارتفاع آن ، نقشهء آن و اينكه چرا ساخته شده و چند طبقه است ، نمىداند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nدانشمند سرشناس بليفون مىگويد : « همهء جهان هستى با ستارگان مختلف و بىشمارى كه دارد و همچون تركش بمبى كه منفجر مىشود در همه سو حركت\r\nمىكند ، تصويرى است كه وقتى انسان آن‌را درك كند مات و مبهوت مىماند و نفسش در سينه حبس مىشود . ولى به نظر مىرسد شايسته‌تر آن‌است كه آدمى از ديدن اين موجود خرد بشرى كه بر پاره‌اى از تركش ستارهء كوچكى در گوشه‌اى محقر از گوشه‌هاى كهكشانى - كه تفاوتى با ميليون‌ها كهكشان مشابه خود ندارد - نشسته و به خود جرأت گرداندن چشم به هر سوى فضا را داده و شهامت به چالش كشيدن پيدا كرده و بكوشد تا جهان هستى را بشناسد ، مات و مبهوت بماند و نفسش در سينه حبس گردد . »\r\n\r\nرسالت آسمان\r\nانسان هر چه در اين جهان هستى عميق‌تر شود ، بيشتر دچار حيرت و شگفتى مىشود و زمانى اين حيرت به اوج خود مىرسد كه حتى در مورد موفقيت‌هايى كه به‌دست آورده از جمله پاگذاردن بر كرهء ماه يا ارسال موشك‌هايى به زهره يا مريخ ، متوجه مىشود كه اين توفيق ، مرهون نظام بسيار دقيق در حساب و كتاب جهان هستى است و اگر مثلا تأخيرى حتى به ميزان يك ثانيه در گردش ماه وجود داشت يا جهت گردش آن اندكى تغيير مىكرد ، آيا انسان باز هم مىتوانست به ماه برسد يا بر آن قدم بگذارد ؟ اگر يك لحظه تأخير يا سرعت بيشتر در حركت ماه پديد مىآمد ، انسان با سفينه خود در فضا گم مىشد و به هدف خود نمىرسيد . بنابراين موفقيت انسان در رسيدن به كرهء ماه يا رسيدن موشك‌هاى ارسالى او به مريخ و زهره ، كاملًا مبتنى بر نظام دقيق و بسيار حساب‌شده‌اى است كه بر همهء اجرام آسمانى - كوچك و بزرگ - حاكم است كه باعث مىشود بى هيچ خللى و همچون عقربه‌هاى ساعتى كه در نهايت دقت و نظم حركت مىكنند ، در مدار خود بچرخند .\r\nبا تأكيد بر همين نظام دقيق و حساب‌شده است كه انسان مىتواند مدت و نيروى\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nلازم را محاسبه كند و سفينه‌اى در نظر گيرد كه نيروى مقاومت جاذبهء زمين را براى رسيدن به نقطه‌اى كه در نظر گرفته ، خنثى سازد . به دليل دقت فوق‌العاده زياد ، اين نقطه به نظر نقطه ثابتى مىرسد كه كارى جز انتظار وصول سفينه ندارد .\r\nاگر چنين نبود ، آيا انسان مىتوانست محاسبه كند و مقرر دارد كه در روز فلان و ساعت و دقيقه و ثانيه به همان ، مىتواند به سمت روشن يا تاريك ماه برسد ؟\r\nالبته تكيه بر دقت نظم جهان هستى و بهره‌گيرى از آن ، بدان معنا نيست كه كوشش‌ها در سفرهاى فضايى ، اندك و ناچيز بوده است ؛ هرگز ! اين دانشمندان هوا - فضا كوشش‌هاى بسيار بزرگ و خسته كننده‌اى را به‌عمل آورده‌اند و موفقيت‌هاى علمى بزرگى را تحقق بخشيده‌اند . چيره شدن بر نيروى جاذبه و رهايى از قدرت آن ، خود پيروزى بزرگى است ؛ خروج انسان به عرصهء بىوزنى و شنا كردن در اين فضا ، پيروزى علمى سترگى به‌شمار مىرود ؛ شناخت فشارهاى متناقض در فضاهاى گوناگون نيز پيروزى علمى بزرگى است . ارسال سفينه‌اى كه از همهء اين مرزها درگذرد و فشارها را تحمل كند و روى كرهء ماه فرود آيد موفقيت علمى سترگى است ؛ كنترل مسير سفينه‌هاى فضايى در رفت و برگشت نيز پيروزى علمى بزرگى است . همهء اين پيروزىهاى علمى تنها نشان از كوشش‌هاى سترگى كه علماى فضا مبذول داشته‌اند ندارد ، دليل نبوغ و دانش فراوان آنها نيز هست .\r\nترديدى نيست كه اين پيروزىهاى علمى ، ما را از گسترهء شناخت در عرصهء فرضيه‌ها و گمان‌ها به عرصهء حقايق مسلم و واقعيت‌هاى عينى انتقال دادند ؛ اين تحول بزرگ علمى ، مىتواند براى بشريت حيرت آور باشد و آنگاه كه حيرت آغاز مىشود ، رسالت دين نيز آغاز مىشود ؛ وظيفهء دانشمندان آن‌است كه از اين فرصت بهره گيرند و قدرت و عظمت آفريدگار جهان هستى - اين جهان لايتناهى - را فرا روى اين حيرت زدگان قرار دهند ؛ آنها تنها زمانى قادر به انجام اين وظيفه هستند كه حركت‌هاى علمى را پيگيرى كنند و همان اهميتى را كه به علم توحيد و يارى گرفتن از آن براى تثبيت عناصر ايمان مىدهند ، به دانش هستى يا علم فضا هم بدهند .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nولى اگر در لاك خود فرو روند و از هر آنچه در اطرافشان مىگذرد غافل بمانند و در محدودهء معارف قديمى كه متناسب با قرن‌هاى گذشته است درجا بزنند ، بدا به حال آنها كه چه اندازه كوتاهى ورزيده‌اند و واى بر بشريتى كه بر مركب سركش و رها از هر قيد و بند دانش سوار است . عصر ما را عصر علوم و سپس عصر اتم و اخيراً نيز عصر فضا ، ناميده‌اند و انصاف را در آن مىبينيم كه آن‌را عصر تبحّر در عظمت پروردگار و از آنجا عصر زمينه‌سازى براى شناخت خدا و ايمان به قدرت لايتناهى او نيز بناميم :  « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ »  ( فصلت / 53 ) ( به زودى نشانه‌هاى خود را در افق‌ها [ گوناگون 
  ] و در دل‌هايشان بديشان خواهيم نمود تا بر ايشان روشن گردد كه او خود حق است ؛ آيا كافى نيست كه پروردگارت خود شاهد هرچيزى است ؟ )\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nفصل سوم : شعارمان : مدرسه در كنار مسجد باشد\r\nرابطهء دين با جامعه در معرض بحران‌هاى بسيارى قرار گرفته و دگرگونىهاى زيادى به‌خود ديده است ؛ جامعه گاه پاى بندى شديدى به دين دارد و نسبت به آن حساس است و دين را همه چيز خود مىشمارد و گاهى نيز همين جامعه ، دستخوش هرج و مرج اخلاقى مىشود . گويى هيچ پيوندى ميان آن و دين برقرار نيست ؛ به‌طورىكه باورهاى گذشته خود را به باد ريشخند مىگيرد و مادّه را همه چيز مىپندارد و ماسواى آن‌را قبول ندارد .\r\nدين ، غالباً در سخت‌ترين شرايط و دشوارترين حالت‌ها ، مطرح مىشود ؛ وقتى هرج و مرج حاكم مىشود و ماترياليسم همه جا را فرامىگيرد و فضيلت به كنارى گذارده شود و ارزش‌هاى و الا ناديده گرفته شود ، دين مطرح مىشود و گروهى را بر عقيده‌اى گرد هم مىآورد و وحدت كلمه مىبخشد و ديگران را به فضايل اخلاقى و ارزش‌هاى و الا سوق مىدهد و نكات منفى و پلشتىهاى جامعه را دليلى براى نياز به پيروى از آموزش‌هاى دينى مىداند و بر آن مىشود تا با هر وسيلهء ممكن ، دينداران را به قدرت فوق بشرى كه به نيكىها پاداش مىدهد و زشتىها را مجازات مىكند ، توجه دهد .\r\nوقتى پيروان دين از هرج و مرج و سردرگمى كه در آن بودند بيرون آمدند و پيوند\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nميان آنها بر اساس فضايل اخلاقى شكل گرفت و سامان يافت ، طبيعى است كه جامعهء سالم و بهره‌مند از قدرت روحى و اخلاقى والايى شكل گيرد ؛ در چنين جامعه‌اى ، دل‌ها آرام مىيابد و خردها صيقل مىبيند و آرامش دل‌ها و صيقل‌يابى خردها راه را براى معرفت هموار مىسازد و حتى خود دين ، راهبر معرفت و مشوق به آن مىگردد ؛ دليل اين امر نيز آن‌است كه پيشگامان علم و دانش ، غالباً از ميان برجستگان دين بوده‌اند .\r\nدين در آغاز پيدايش ، انديشه و ايدهء پيشروى بود كه براى مدت‌ها با مخالفت شديدى از سوى پيروان سنت‌هاى كهنه‌اى كه همواره پاىبند قديم مىمانند ، زيرا به آن عادت كرده‌اند ، روبه‌رو بود . مخالفت‌ها نيز ، نيرومندى آن‌را به‌دنبال مىآورد و چه بسيار انديشه‌هاى اصلاح‌گرايانه‌اى كه بقا و موفقيت خود را مديون مخالفت‌ها هستند ، ولى زمانى كه مخالفتى نباشد حركت هر جنبشى كند مىشود ، چون پيروزى خود را حتمى مىداند يا با توجه به موقعيت و جايگاهى كه به‌دست آورده ، دست از تلاش و فعاليت برمىدارد و به‌جاى توجه به پيرامون و تدارك وضع آينده ، تنها به دفاع از گذشتهء درخشان خود مىپردازد . طبيعت دنيا ، دگرگون پذيرى است ؛ هر لحظهء آن مىتواند انديشهء تازه‌اى را مطرح سازد و هر ايده و انديشه‌اى نيز شيوه‌ها و پيروان خود را به همراه دارد همچنان‌كه غرايز بشرى پيامدهاى خود را دارند و هرج ومرج طلبى نيز طرفداران و مريدانى دارد ؛ شرايط عوض مىشود ، انديشه‌ها تغيير مىكند و معارف و دانش نيز چه بسا - و در صورتى كه دانشمندان سنت تغيير را ناديده بگيرند و از كاروان زندگى بازمانند - از مدار اخلاقى خود خارج و با دين در تعارض قرار مىگيرد ؛ هر قدر دانش بشرى پيشرفت كند كنترل مردان دين كاهش مىيابد و پيامدهاى مخالفت ايشان تضعيف مىشود تا سرانجام معارف و دانش خود به دينى و مدنى تقسيم مىشوند و پس از آن معارف مدنى چيره مىگردند و نظام خود را بر\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nخصوصىترين امور مردان دين از جمله : طلاق و نكاح و اجراى عقود ، تحميل مىكنند و آنها را به صورت صرفاً دنيايى درمىآورند .\r\nبدين روش ، علم و دانش راه غيرمتدينان را در پيش مىگيرد ؛ شاگردان امروز نيز استادان آينده‌اند و برهمين اساس جدايى دين و دانش از يكديگر و جدايى جديد و قديم ، شكل مىگيرد و مسئله به اينجا هم ختم نمىشود و چنان مىشود كه دين ، به عنوان سدى بر سر راه پيشرفت‌هاى علمى تلقى مىگردد و سرانجام فلسفه و ادبيات نيز از خدمت به دين و احساسات دينى به ضديت با دين و محكوميت دينداران تبديل مىشود ؛ فروپاشى اخلاقى و اهانت به ارزش‌ها و انكار فضايل و نفى عقايد نيز مطرح مىشود و سرانجام جدايى قديم و جديد از يكديگر پيش مىآيد و تعصب نسبت به قديم از يك سو و شيفتگى نسبت به جديد از سوى ديگر ، پىريزى مىشود و هرج و مرج اپيكورى همه جا را فرا مىگيرد . دين منهاى علم - اگر بتوان چنين گفت - تنها جان پناهى براى رشد خرافات است .\r\nعلم منهاى دين - اگر چنين تعبيرى درست باشد - جز به بدبختى و هرج و مرج و لاابالىگرى ، نمىانجامد . جامعهء غيردينى همواره در گرداب مادّه گرايى سقوط مىكند و با كمال تأسف دين را نيز با خود مىكشد ، قانون طبيعى شكوفايى و پژمردگى اديان ، در حالت نبود عوامل مؤثر در رشد و نمو يا تسريع كنندهء نابودى آن - از جمله جنگ‌ها و سياست‌ها - همين است . به همين دليل كاملًا روشن است كه نقطهء تحول حقيقى در جدايى آموزش و دين از يكديگر نهفته است . پيشينيان ما كه مدارس را در كنار مساجد بنا كردند ، كاملًا خردمندانه عمل كردند ؛ با پيشرفت مدارس و مراكز آموزشى به‌دنبال پيشرفت علوم ، دين همچنان نقش راهنمونى خود را ايفا مىكند و تنها فضايل اخلاقى هستند كه حرف اول و آخر را مىزنند ؛ دين ، سوپاپ اطمينان علوم است و با وجود آن ، علوم از نقش روشنايىبخش خود براى بشريت بازنمىمانند\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nوهرگز در خدمت گناه و مفسده‌جويى قرارنخواهند گرفت .\r\nهمسويى دين با جامعه جز از مراكز آموزشى و مدارس ، نشأت نمىگيرد . حقيقتى\r\nنيز هست كه اين نكته را تأييد مىكند و در آخرين سفرهاى خود به خارج ، آن‌را عيناً لمس كردم ؛ در يك روستاى بزرگ يا شهر كوچكى كه در يكى از مراكز كوهستانى به عنوان محل ييلاق شناخته مىشود ، كشيش روستا را ديدم كه در ميان هم‌ولايتىها و شهروندان ، كاملًا مورد احترام و ارجمندى بود و سخنش شنيده مىشد ؛ او رابطهء بسيار خوبى با تازه واردان به اين روستا داشت و به ديدار بسيارى از ايشان مىرفت و خدمات خود را به همگان عرضه مىكرد . يك بار كه در يكى از خيابان‌هاى اين شهر - يا روستاى بزرگ - شاهد احترام و خوشامدگويى سالمندان و جوانان به وى بودم ، از وى دربارهء راز اين برخورد خوب پرسيدم ؛ او در پاسخ من با دست اشاره به ساختمانى در آن نزديكى كرد و به زبان فرانسه گفت : اين ساختمان كليساست و در كنار آن همچنان‌كه مىبينى مدرسه است ؛ ما آنها را از كودكى تربيت مىكنيم و با كليسا پيوند مىدهيم ، از همين روى متدين ، بزرگ مىشوند . آنها شاگردان و مريدان ما هستند .\r\nاين چيزى بود كه من در ى كشور غيرمذهبى كه توريست‌هاى زيادى به آنجا مىروند ، شاهد بودم . توريست‌ها هم كه نقش خود را دارند . ولى با اين همه ، كشيش موفقيت بسيار خوبى در ايجاد پيوند قلبى ميان دانش آموزان و دين ، به‌دست آورده بود . كارى كه او كرده بود همان كارى بود كه مسلمانان در گذشته انجام مىدادند و مدرسه را در كنار مسجد مىساختند .\r\nجهانى كه در آن زندگى مىكنيم ، سرشار از انديشه‌هاى ويرانگر و مالامال از سياست‌هاى مختلف از جمله انديشه‌هاى صريحاً الحادى يا در ظاهر مؤيد دين ولى در حقيقت ويرانگر آن و يا انديشه‌هاى الحادى با پوشش دينى و سرانجام انديشه‌هايى است كه بر اساس مصلحت و هواهاى نفسانى ، با دين دشمنى مىورزند .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nاين سياست‌هاست كه اختلاف‌هاى مسلمانان با يكديگر را بزرگ مىكنند و همچنان به اين گرايش دامن مىزنند و اين‌كار را گاه با نشر پژوهش‌هايى به نام خاورشناسى و گاهى نيز با تشويق نشريات تفرقه‌افكن انجام مىدهند و امت اسلامى را به صورت امت‌هاى مختلف جلوه مىدهند ، حال آنكه امت واحدى هستند .\r\nچرا ما مسلح به اين سلاح نشويم و آنچه را آنها مورد بحث و پژوهش قرار مىدهند ، مورد بحث و پژوهش قرار ندهيم تا مسلمانان با حقايق آشنا شوند و تحت تأثير نوشته‌هاى مغرضان و مزدوران سياست‌هاى تفرقه‌افكن قرار نگيرند ؛ بدين ترتيب از دين خود در برابر آنچه آوازهء آن‌را مورد تشويش قرار مىدهد ، دفاع كرده و آنچه را به تفرقه امت مىانجامد ، از آن دور ساخته‌ايم . چرا ما به بررسى وضع خود و شناخت مسائل خود نمىپردازيم و موضع خود نسبت به جهان را مشخص نمىكنيم ؟\r\nچرا بسيارى از ما در بررسىها و پژوهش‌هاى خود دربارهء فرقه‌هاى اسلامى ، به جاى نگاه به اطراف خود و شناخت جامعه و بهره‌گيرى از واقعيت كنونى ، به آنچه قرن‌ها پيش دربارهء ملل و نحل نوشته شده و درآميختگىها و اشتباهات آنها ، بسنده مىكنيم ؟\r\nخطر اين‌گونه سياست‌ها بر جامعهء اسلامى ما كاملًا روشن و آشكار است ؛ پيامدهاى جنگ اخير - از جمله فروپاشى اخلاقى و فساد - نيز كار خود را مىكند و دين ، نيروى فعال و مؤثرى است كه مىتواند بشريت را از اين وضعى كه در آن قرار گرفته نجات بخشد ، ولى آرمان‌ها و ارزش‌هاى و الا به خودى خود ، همه‌گير نمىشوند ، مگر آنكه دعوتگران مخلصى وجود داشته باشند كه آنها را براى مردم جلوه دهند و برابر چشمانشان بگذارند و تنها مردان دينى هستند كه شايستهء اين رسالت‌اند و مىتوانند مسئوليت اين امانت را بر دوش كشند كه اگر كوتاهى كرده و تعلل ورزيدند ، ما همچنان دستخوش سياست‌ها باقى مانده و اجازه خواهيم داد كه اين سياست‌ها كار\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nخود را بكنند و ما را متفرق سازند و هستى و وجود ما را درهم شكنند و اگر در گذشتهء نزديك توانستند فرقه‌هايى ايجاد كنند و آنها را به دروغ به اسلام بچسبانند ، در آينده ، كارهاى بدتر و تلخ‌ترى انجام خواهند داد . آنچه در اين سرنوشت محتوم به يارى ما خواهد آمد و ما را نجات خواهد بخشيد ، حركت جدّى و كوشش در پيوند مجدّد گسستگىهاى علم و دين است . بگذار شعارمان اين باشد :\r\nمدرسه در كنار مسجد .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nفصل چهارم : زندگى ، هجرت مداوم است\r\nماه حج [ ذىالحجة 
  ] مرا به ياد هجرت مىاندازد ، زيرا مسلمانان در اين ماه به مكه مهاجرت مىكنند ، چون مكه - به نظر من - نماد هجرت است ؛ نخستين كسى كه براين بقعه پاى گذارد ، مهاجر بود . نخستين كسى كه آب از اين زمين برايش بيرون زد ، مهاجر بود و نخستين كسى كه ستون‌هاى بيت‌الله را در آن برافراشت ، مهاجر بود :  « وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ . . . »  ( بقره / 127 ) ( و هنگامى كه ابراهيم و اسماعيل پايه‌هاى خانه [ كعبه 
  ] را بالا مىبردند . . . )\r\nارتباط ميان هجرت مسلمانان به مكه و مهاجرت پيامبر از آن ، ارتباط نيرومندى است ، چه مكه‌اى كه امروزه گنجايش صدها هزار حاجى را دارد ، آن‌روز گنجايش حضور پيامبرخدا ( ص ) و ياران او را - كه شمارشان اندك هم بود - نداشت و بر ايشان دشوار گرفت .\r\nآدمى سخن گفتن از هجرت را به دليل لذت و شكوهى كه در آن است ، دوست مىدارد ، زيرا انسان همواره با هجرت سروكار دارد ، زندگىاش يك سلسله هجرت‌هاى طبيعى است ؛ در شكم مادر از نطفه به علقه و سپس به مضغه و تا پايان مراحل تكوينى هفت‌گانهء خود مهاجرت مىكند . سپس به دنيا مىآيد از منزلى به منزل ديگر و از مرحله‌اى به مرحلهء ديگر هجرت مىكند . فلاسفه و عرفا و ماديون بر وجود اين هجرت اتفاق نظر دارند ، گو اينكه نگاهشان به اين هجرت‌ها و نامگذارى آنها متفاوت است .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nحكما از آن به عنوان عقل هيولايى ، عقل بالفعل ، عقل بالملكه و عقل مستفاد و مقام القلب و مقام الروح و مقام النفس ياد مىكنند .\r\nعرفا نيز آن‌را مقامات مىنامند كه شامل : طبع و صدر و قلب و روح و سّر و خفى و اخفى است .\r\nطبيعيون ( ماديون ) نيز آن‌را مراحل مىدانند كه با خردسالى ناتوان آغاز مىشود و از پختگى گذر مىكند و سپس به : پيشرفت ، آزادى ، استكمال عقل ( استكمال روحانى و جسمانى ) و سرانجام به كمال منتهى مىگردد .\r\nاينان جملگى به تقسيم آن به هفت منزل اتفاق نظر دارند كه بيشتر شبيه تقسيم شبانه‌روز به شب و روز است ، زيرا تاريكى و ظلمت حايل ميان آن‌هاست ، حال آنكه در هر دقيقه و ثانيه‌اى ، تغيير و تبديل مطرح مىگردد .\r\nبدين ترتيب ، انسان از دوران خردسالى ناتوان به جوانى پرجنب و جوش و سپس به سالمندى و كهولت ، منتقل مىگردد كه همگى هجرت‌هاى اجبارى است و هيچ اختيار و گزينشى در آن وجود ندارد ؛ اين از سنت‌هاى الهى در مورد بندگان خويش است :  « وَ لَنْ تَجِدَ لِسُنَّةِ اللَّهِ تَبْدِيلًا »  ( احزاب / 62 ) ( . . . و در سنت خدا هرگز تغييرى نخواهى يافت . ) ولى هجرت معنوى ، هجرت نفس از صفتى به صفت ديگر و از خصلتى به خصلت ديگر و از اخلاقى به اخلاق ديگر و از مرتبه‌اى پايين‌تر به مراتب بالاتر و از عادت‌هاى زيان‌بخش به عادات سودبخش و از سنت‌هاى فاسد به سنت‌هاى صالح و از تعصب نسبت به خرافات ، به شيفتگى در برابر تسامح و چشم‌داشت كمال و . . . است .\r\nاين هجرت معنوى ، براى آنهايى كه دين را رهنمون خود قرار داده و آموزه‌هاى آن‌را راهنماى خويش در نظر گرفته ، طبيعى و در مورد كسانى كه رسالت دعوت بر دوش دارند و مجاهدان راه انديشه و آن‌هايى كه نه تنها خود مهاجرت مىكنند ، بلكه مردم را نيز از پلشتىها به نيكىها و از نيك به نيك‌تر و از اخلاق ناپسند به اخلاق پسنديده و از جايگاه بدى و رذالت به جايگاه خير و فضيلت هجرت مىدهند و آنانرا\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nبه كمال و آنچه صلاح دنيا و آخرتشان در آن‌است سوق مىدهند ، ضرورى است . زندگى پيامبراكرم ( ص ) جامع همهء مهاجرت‌هاى طبيعى و معنوى و نيز آن هجرت معروفى است كه اگر صورت نگرفته بود ، بىترديد از اسلام و رسول و مسلمانان چيزى نمىماند ؛ هجرتى كه درس عملى فداكارى و جهاد است و مسلمانان آن‌را به عنوان مبدأ تاريخ خود در نظر گرفتند و حامل همهء معانى و محسوساتى است كه در اين واژه نهفته است .\r\nپيامبر اكرم ( صلى الله عليه و آله و سلم ) نمونهء بىنظيرى از هجرت طبيعى خويش بود . مادرش طى دوران باردارى درد و رنج مادران حامله را نداشت ، در وضع حمل نيز دردى را كه معمولًا زنان مىكشند نكشيد . هجرتش از كودكى به نوجوانى و جوانى و سپس به فرجام زندگى ، همه و همه يگانه و يكتا بود . هجرت معنوىاش را نيز در آغاز زندگى ، تكميل كرد ؛ او همچون كودكان ، دوران بازى و لهو و لعب و شوخى و . . . نداشت و همواره با جدّش در مجالس حكمرانى و محافل حكمت حضور مىيافت ؛ در جوانى نيز از مجالس لهو كناره مىگرفت و خلوت را ترجيح مىداد و به سكون و سكوت پناه مىبرد تا معانى عظمت هستى بر وى تجلى يابد ، چنان‌كه بعدها به غار حراء پناه مىبرد . همچنان‌كه از عادات و سنت‌هاى قوم خود نيز هجرت كرد و با اخلاق و خوى و الا از ايشان متمايز شد ، چنان‌كه او را صادق الامين نام نهادند .\r\nو اما هجرت معروف آن‌حضرت ( ص ) - كه همهء اسباب خير و بركت را در خود داشت و شامل همهء معانى عظمت و شكوه گرديد و دنيا را سرشار از والاترين آموزه‌ها كرد - بدعت بىنظيرى در تاريخ قومى بود كه با هجرت‌هاى جمعى يعنى هجرت تمامى قبيله براى كسب و جلب روزى خود آشنايى داشتند ؛ ولى هجرت فردى و هجرت براى عقيده و اصول ، امر تازه و بىسابقه‌اى بود كه پيامبراكرم به دليل آزار و اذيتى كه از قوم خود ديد و كوشش‌هايى كه براى از ميان برداشتن دعوتش داشتند ، ناگزير به انجام آن گرديد .\r\nاو كسانى را در مكه برجاى گذارد و گروهى را با خود همراه كرد و به مدينه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nهجرت كرد و بنياد برادرى اسلامى و اصل وطن اعتقادى در آن افكند و عقد اخوت وبرادرى ميان انصار و مهاجرين و ميان قبايل اوس و خزرج خواند و تعصب‌هاى جنسيتى و نعره‌هاى قبيله‌اى را از ميان برداشت و اعلام كرد كه وطن مسلمان ، هرآن جايى است كه اسلام در آن حضور دارد و وطن صاحب دعوت هر آن سرزمينى است كه دعوت وى در آن مصلحت و حضور داشته باشد و پس از بركندن همهء معانى و مفاهيم تعصب و اختلاف ، اصل كار و كوشش براى اسلام در هرجايى را در نهاد ايشان غرس كرد و مسلمانان مخلص نيز همين شيوه را دنبال كردند .\r\nاو مىتوانست با عزت و ثروت هرچه تمام‌تر در مكه باقى بماند ؛ مگر به او پول پيشنهاد نكردند و نپذيرفت ؟ مگر به او مقام و موقعيت پيشنهاد ندادند كه رد كرد ؟ او مرد دعوت است . او پيامبر خداست ؛ او دعوت خود را رها نمىكند و حتى اگر خورشيد را در دست راست و ماه را در دست چپش قرار دهند ، در اداى رسالتش كوتاهى نمىورزد . اين ، فناى ذات در انديشه و ايده و والاترين مرتبهء كمال به‌شمار مىرود .\r\nاو دانست ماندن در مكه - مادام كه توحيد دست بالا را نداشته باشد - ارزش و اعتبارى ندارد ، بنابراين مهاجرت كرد و با هجرتش ، دعوت اسلامى گستردگى يافت و ابعاد جديدى پيدا كرد و وطن مسلمان از چارچوب تنگ و محدودى كه داشت ، رهايى يافت .\r\nجاى تأسف است كه ما امروزه در نگاه ناسيوناليستى خود به همان مرزهاى تنگى بسنده مىكنيم كه جنگ‌هاى داخلى يا خارجى و كودتاها و يا استعمار بيگانه بر ما تحميل كرده است . وقتى از ناسيوناليسم سخن مىگوييم ، بيشتر آن سرزمينى را منظور داريم كه در آن زندگى مىكنيم يا بدان منتسب هستيم و فراموش كرده‌ايم كه صاحب هجرت [ پيامبراكرم ( ص ) 
  ] در روز هجرت خود وطن مسلمان را به عنوان هرجا و سرزمينى كه كلمه توحيد در آن شنيده شود و مسلمانى حضور داشته باشد تعريف و مشخص كرده است . به همين صورت ما نيز امروزه مهاجرت مىكنيم ، ولى نه در\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nجهت كمال بيشتر - آنچنان‌كه مهاجرت پيامبر اكرم بود و آن‌گونه كه شايسته است مهاجرت مسلمان عارف به دين خود باشد - مهاجرت ما از خوب به بد و از بد به بدتر است . از عادات و سنت‌هاى دين خود به عادت‌ها و سنت‌هاى منافى دين و به بيان درست‌تر به جاهليت و بربريت مهاجرت مىكنيم ، ولى گمان داريم كه به سوى پيشرفت و مدنيت حركت كرده‌ايم ، حال آنكه روبه قهقرا داريم و راه حضيض در پيش گرفته‌ايم .\r\nهجرت پيامبر داستانى نيست كه بايد خوانده و تكرار شود و مرتب از آن سخن گفته شود ؛ اين هجرت ، الگوى عملى جاودانه‌اى براى هجرت به اصول و الا و ارزش‌هاى گرانسنگى است كه عزت و پيشرفت و اعتلاى فرد و خيزش و ارجمندى و حاكميت و برترى دولت را تضمين مىكند .\r\nما امروزه بيش از هر زمان ديگر به اين اصول نياز داريم تا بتوانيم در جهانى چنين مضطرب و آشفته كه در پى تحميل اصولى - كه ادعا مىكند مطلوب همگان است و خوشبختى و كامروايى بشريت را تضمين مىكنند - برماست ، زندگى كنيم .\r\nدر حالى كه اين سطور را رقم مىزنيم و صدها هزار تن از مسلمانان به گرد خانهء خدا لبيك و الله اكبرگويان در حال طواف‌اند و خداى يگانه بىهمتا را تسبيح مىگويند ، آيا به ياد مىآورند كه همين مكه‌اى را كه امروز آغوش خود را بر ايشان باز كرده و تكبير و تسبيح ايشان در همه جاى آن طنين‌افكن است ، تاب تحمل پيامبراكرم و ياران او را نداشت و مانع از عرضه عقيدهء توحيد بر مردم آنجا شد و پيامبر را ناگزير به آن مهاجرت پرشكوهى كرد كه امت اسلام را بنا نهاد و راه حج را براى مسلمانان هموار ساخت و كعبه ايشان را از بت‌ها و شياطين و پلشتىها پاك گرداند ؟\r\n* * * آرى ، چرا زندگى پيامبر اكرم را كه سرشار از مهاجرت‌هاى صالح است الگوى خود و راهى براى رهايى از وضعى كه در آن قرار داريم ، درنظر نمىگيريم ؟ خوار و ذليل شده‌ايم و ننگ بر ما چيره شده و در وضعيت نابسامانى قرار گرفته‌ايم تا جايى كه\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nيهوديان پراكنده نيز در قلب سرزمين‌هاى اسلامى ، دولت خود را چنان بنا نهادند كه وجود ما را بدتر از يهوديان يثرب نسبت به مسلمانان صدر اسلام ، تهديد مىكنند .\r\nاز آنجا كه پيشينيان با چنگ‌اندازى به اصول دين و پاىبندى به حج و آيين پيامبر ( ص ) ، از آن خطرات جدى كه تهديدشان مىكرد ، رهايى يافتند ، اينك نيز رهبران ما اگر به‌دنبال راه نجات و رهايى از همه خطرات سهمگين ، خوارى بختك‌گونه و بندگى اهانت‌بار هستند ، بايد از ابتداى راه شروع كنند و به هجرت با ديدهءعبرت نظر افكنند و حقيقت معناى آن‌را در كنند كه چيزى جز فداكارى و فراموشى خويشتن و تسليم نشدن به تأثيرات محيطى و اجتماعى و نيز برداشتن گام‌هاى سازنده و قاطعى كه آنان و همراه خود مردم را به هجرت يارى كند ، نيست . . . پس پيش به سوى هجرت .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nقسمت دوم : حكايت تقريب : تولد و شكل گيرى\r\nمشتمل بر هفت فصل :\r\nفصل اول : حكايت تقريب\r\nفصل دوم : توضيحات بيشتر ( بخش نخست )\r\nفصل سوم : توضيحات بيشتر ( بخش دوم )\r\nفصل چهارم : نداى تقريب\r\nفصل پنجم : زمان به سود ماست\r\nفصل ششم : نقش ازهر شريف در تقريب\r\nفصل هفتم : رجال صد قوا\r\n\r\n","description":"","footnote":"","page_name":" 121 ","page_number":121},
  {"content":"\r\n . \r\n","description":"","footnote":"","page_name":" 122 ","page_number":122},
  {"content":"\r\n\r\n\r\nفصل اول : حكايت تقريب\r\nاينك در پى موفقيت ايدهء تقريب ( به فضل و توفيق الهى ) و سخن گفتن از آن در راديوها و نقل اخبار آن از سوى خبرگزارىها و گفتگو دربارهء آن در روزنامه‌ها و مجلات و در پى خروج اين ايده از دايرهء تنگ علمايى و ورود به گسترهء جامع‌تر يعنى جامعه عمومى ، و به دنبال ثبت آن گام بزرگى برداشته شد ؛ گامى كه نقطهء عطفى در تاريخ اسلام به‌شمار مىرود . پس از اينها همه ، بد نيست از تولد اين ايده و آغاز شكل‌گيرى و مراحل سير آن و شرايطى كه آن‌را احاطه كرده بود ، سخن به‌ميان آوريم .\r\nترديدى نيست كه بيان داستان ايدهء تاريخى تقريب و با توجه به مراحلى كه از سر گذرانده است ، براى هر سال خود نيازمند مجلد كاملى است ، ولى از آنجا كه مقاله مىنويسيم و نمىخواهيم در اين باره سخن را به‌درازا كشانيم و برآنيم كه آن‌را به‌حال خود واگذاريم تا خود سخن گويد ، به‌طور فشرده نگاهى گذرا به آن مىاندازيم .\r\n* * * اقدام به كار تقريب مستلزم تهور فوق‌العاده‌اى بود كه ذهن را به انديشيدن به پرسش‌هاى فراوانى مىكشاند :\r\n- آيا مسلمانان توان آن‌را دارند كه مشكلاتشان را خودشان حل و فصل كنند ؟\r\n- آيا در اسلام اصولى وجود دارد كه وحدت امت اسلامى و سپس عزت و عظمت و شكوه آن‌را تضمين كند ؟\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n- آيا مسلمانان تقريب را به معناى كنار گذاردن همهء اختلاف‌ها تلقى مىكنند ؟ يا وجود اختلاف برخاسته از دليل و با توجه به اصولى كه هيچ مسلمانى حق عدول از آنها را ندارد را روا مىدارند ؟\r\n- آيا در پايان ، اين مصلحت [ اسلامى 
  ] است كه فايق خواهد آمد يا تعصب‌هاست كه چيره مىشود ؟\r\nو سرانجام اينكه آيا مسلمانان واقعاً مىخواهند زندگى كنند يا حتى در مورد وجود خودشان نيز كوتاهى مىورزند و كار را به دشمنانى مىسپارند كه مىدانند چگونه از فرصت‌ها سوءاستفاده كنند و خيلى خوب از مواضع متحجرانى كه سراپاى آنان را جمود فراگرفته است و نيز از مواضع هواپرستانى كه در خدمت سياست‌هاى بيگانه قرار دارند ، بهره‌بردارى مىكنند و بدين ترتيب بر ضعف خود مىافزايند و از ايستادگى در برابر هر جريان خارج از اصول خود ، ناتوان مىمانند و مىتوان به‌سادگى آنان‌را درهم شكست و نابود كرد ؟\r\nاين پرسش‌ها ذهن كسانى را كه به اصلاح مىانديشند و عقل كسانى را كه مايل به انجام كارى در خدمت به دين و امت بودند ، به‌خود مشغول مىكرد .\r\nبراى پاسخ به آنها نيز حتماً بايد تجربه‌اى در ميان باشد تا راه را روشنايى بخشد و حقيقت حال مسلمانان را آشكار سازد ؛ ايدهء تقريب نخستين تجربه از نوع خود در اين زمينه بود و چنانچه خداى ناكرده اين تجربه با شكست روبه‌رو مىشد ، پاسخ به آن پرسش‌ها كاملًا روشن و صريح بود . شكست اين ايده اگرچه در ظاهر تنها نابودى يك ايده بود ، در حقيقت به مفهوم حكم به عدم‌صلاحيت و شايستگى ما در پرداختن به مسائل خود و نرسيدن به مرحلهء بلوغ و آگاهى بود و مىتوانست حتى براى مردمان با انصاف بيشتر ، دليلى برآن باشد كه ما شايستگى حمل رسالت اسلامى را - كه به‌دنبال تحقق صلح و برادرى است و خير و نيكى براى همهء بشريت را تضمين كرده است - نداريم .\r\nدر صورت شكست اين ايده ، پيامدهاى آن تنها شامل نابودى و ناكامى آن نمىگردد و بر زمان نيز جارى مىشود و در آينده در ارادهء كسانى كه در پى تحقق يك\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nكار اسلامى يا رسيدن به هدفى اسلامى هستند ، تأثير منفى به‌جاى مىگذارد و حتى ممكن است چنين شكستى ، سايه‌اى از ترديد در خصوص اصول اسلامى ما نيز برجاى بگذارد و بدين ترتيب ، به اسلام ستم روا مىشود و به ساده‌لوحان و مغرضان اجازه داده مىشود تا با اقدامات خويش ، اسلام را محكوم كنند ، حال آنكه ميان حقيقت اسلام و واقعيت مسلمانان ، تفاوت زمين تا آسمان است .\r\nاوضاع پيش از شكل‌گيرى جماعة التقريب دردآور بود ؛ شيعى و سنى از يكديگر فاصله مىگرفتند و هركدام در اوهامى زندگى مىكردند كه زاييدهء گمان‌ها يا سياست‌هاى حاكمان و يا محصول تبليغات مغرضانه بود و كمبود ميل به اطلاع ، به بقاى آنها يارى رسانده بود .\r\nكتاب‌هاى سرشار از سرزنش و توهين ، ميان پيروان هر مذهب دست به‌دست مىشد و از سوى آنها مورد استقبال هم قرار مىگرفت ؛ حتى آنهايى كه از فرقه‌ها و عقايدى سخن به‌ميان مىآورند كه در سطح كرهء زمين هم وجود خارجى نداشتند ، از جمله كتاب الملل و النحل كه گاه براى خواننده چنين مىنمايد كه از مردمان ديگرى كه در سيارات ديگرى زندگى مىكنند ، صحبت مىكند .\r\nخلاصه اينكه فضايى تاريك بر هر دو گروه چيره بود ، هيچ‌كدام ديگرى را جز شبحى در تاريكى نمىديد و جز به زبان همين تاريكى از وى سخن نمىگفت و همان‌قدر كه تاريكى اجازه مىداد ، درباره‌اش مىخواند !\r\nاگر يكى از پيروان دو گروه ، كتابى تأليف مىكرد ، جز به ديدگاه‌هاى مذهب خود نمىپرداخت و جز از آنها دفاع نمىكرد و جز به آنها توجه نمىكرد و چنانچه لازم مىآمد اشاره‌اى به جز مذهب خود كند ، اشاره‌اش تنها به نكوهش و تهمت بود يا همان‌چه را كه از پدران شنيده يا خوانده يا به ارث برده بود ، تكرار مىكرد .\r\nبدين ترتيب ، اختلاف‌ها را بزرگ و بزرگتر كردند و ترديدها را تكرار كردند و آسمان ريسمان بافتند تا جايىكه هر آنچه را كه وحدت را تأييد مىكرد ، در پرتو ترديدهاى يادشده ، موجب تفرقه مىگرديد و كار به‌جايى رسيد كه حتى در وحدت\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nمصحف [ قرآن 
  ] نيز ترديد كردند و بسيارى از اهل سنت در اينكه مصحف شيعيان همان مصحفى است كه در دست ديگر مسلمانان است شك كردند ! و با اين‌حال هيچ كس از آنها زحمت نظرافكندن به يكى از ميليون‌ها نسخه‌اى كه در اختيار اوست به‌خود نمىداد ، كه اگر چنين مىكرد ، شك وى بر طرف مىشد و مشكل حل مىگرديد . ولى آنها با تكيه بر سخن مؤلف مغرضى كه قرن‌ها پيش مرده است ، بر موجود محسوس ، حكمى راندند كه وجود خارجى ندارد .\r\nآرى ، تفرقه ميان مسلمانان ، براى قرن‌هاى متمادى خوراك مناسبى براى دولت‌ها و دولتمردان بود و هر حاكمى سعى كرد براى تثبيت قدرت و موقعيت خود و درهم شكستن دشمنان ، از آن بهره‌بردارى كند ؛ آنگاه نوبت به سياست‌هاى بيگانه‌اى رسيد كه اين تفرقه را بهترين ابزار براى دخالت و بسط نفوذ و تحكيم سلطه و تحميل حاكميت خود يافتند .\r\nسياست‌هاى بيگانه ، الهام بخش بسيارى از دشمنانى شد كه برخى از ايشان در آن سوى نام خاورشناس پنهان مىشوند تا با پژوهش‌هاى مسموم خود در راستاى تكميل حلقه محاصرهء ما عمل كنند ؛ اين پژوهش‌ها ، ساده‌لوحان ما را فريب داد و برخى را بر آن داشت تا براساس نوشته‌هاى اين يا آن خاورشناس ، حكم صادر كنند .\r\nبدين ترتيب ، اين خاورشناسان را باور كرديم ، كما اينكه تاريخ‌نگاران دروغ‌پرداز و نويسندگان اوهام و جاعلان حديث را باور كرديم و جاذبيت پر زرق و برق هر چيز تازه بر ما چيره گشت ، همچنان‌كه ابهت و هيبت گذشته معمول نيز ما را گرفت و خود را از حق انديشيدن در مورد آنچه اينان و آنان بيان كرده‌اند ، محروم ساختيم و نخواستيم داراى انديشه مستقلى باشيم تا خود به بررسى و مطالعهء وضع خويش بپردازيم .\r\nسياست‌هاى بيگانه مسلط بر ما نيز در اين ميان مزيد بر علت شدند و در برابر هر ايدهء اصلاحى كه در پى توحيد كلمهء مسلمانان برمىآمد ، ايستادند .\r\nمقرر شد تا اسماءالله محدوديت داشته باشد ؛ هيچ كس نبايد از پيش خود نامى براى خدا در نظر گيرد كه تاكنون بيان نشده باشد .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمقرر شد تا عبادات نيز محدوديت داشته باشد ؛ هيچ كس نبايد عبادتى را ابداع كند كه تشريع نشده است ، ولى اينكه فرد مسلمان - يعنى كسى كه خداوند درهاى انديشه در آسمان‌ها و زمين را در برابرش گشوده است - قائل به محدوديت و بستن باب بحث و انديشه گردد ، چيزى بود كه تصورش را نمىكرديم ، ولى در كمال تأسف ، در تعصب‌هاى فرقه‌اى راه و رسم ما شد . خاندان‌هايى كه به نام خلافت اسلامى طى قرن‌هاى دراز حكمرانى كردند ، آل على ( عليه السلام ) را تنها مخالف خطرناك خود مىديدند ؛ بنابراين با شيعيان على بدرفتارى كردند و قلم‌ها و زبانها را عليه آنان به خدمت گرفتند ؛ چنانچه شبهات و درهم آميزىها و تشويش‌هاى فراوانى دربارهء شيعه ، ايجاد كردند ؛ هر مصلحى مىتوانست دفاع از ايشان را براى دور ساختن شرّ تفرقه ميان مسلمانان ، برعهده گيرد ولى قدرتى كه در دست خلفا بود از يك سو و مقاومت برخى حكام از سوى ديگر ، قلم‌ها و وجدان‌ها را عليه هرگونه تلاشى از اين دست ، به استخدام خود گرفتند و چنان كوشش‌هايى را ناكام گذاردند .\r\nآرى ، كوشش‌هايى در گذشته صورت گرفت كه از يك سو جنبه فردى داشت و از سوى ديگر بر پايهء علمى و حساب شده‌اى قرار نگرفته بود ؛ گاهى اين كوشش‌ها در راستاى سياستى بود كه وحدت حكومت را هدف گرفته بود و گاهى نيز جنبهء غير علمى داشت ، از جمله مثلا كوشش مىشد مذاهب سنى و شيعه را وحدت بخشند ، علاوه بر اينها افكار عمومى نيز در آن هنگام در جريان زيانهاى تفرقه قرار نداشت .\r\nبه همهء اين دلايل ، هيچكدام از آن تلاش‌هاى قابل تقدير با موفقيت قرين نشد گو اينكه در ميان اندكى از انديشمندان ، آثارى بجاى گذاشت .\r\nپس از آن خداوند شرايط مناسبى براى بيدارى مسلمانان فراهم ساخت و در پى جنگ جهانى دوم ، اسباب يارى رسان به اين امر را مهيا كرد ؛ كشورهاى قدرتمندى كه بر مقدرات ما مسلط بودند و از مدت‌هاى دراز ، سياست‌هاى ما را ديكته مىكردند - اعم از آن‌هايى كه پيروز ميدان جنگ جهانى بودند يا آنها كه شكست خوردند - با نيرويى تحليل رفته و وضع آشفته و بىرمقى از جنگ بيرون آمدند و پيش از آنكه كشورهاى پيروز ، نفسى تازه كنند جنگ سوم - كه جنگ سرد بود - ميان آنها آغاز شد ،\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبه‌طورىكه همديگر را نشانه رفتند و براى يكديگر مشكل آفريدند تا سرانجام ابهت وهيبت همهء آنها از ميان رفت و بدين ترتيب ، كشورهايى كه بر ما مسلط بودند و شيفتهء قدرت آنها شده بوديم از نفس افتادند و غرور و ابهت آنها فروپاشيد و به‌جاى كوشش در جهت ايجاد تفرقه ميان ما ، درگير مشكلاتى شدند كه وجود خودشان را تهديد مىكرد و ميزان نفوذ و سلطهء آنها را بر ما به سستى كشانيد .\r\nپيامدهاى اين جنگ ، جنبه ديگرى نيز داشت و آن اينكه در ميان ملل اسلامى نوعى عزت نفس و افتخار به اصول اسلامى را به دنبال داشت ؛ آنها به چشم خود ديدند كه اين مدنيت جديد چه بدبختىها و بلايا و مصايب و كشتارهاى ددمنشانه و جنايات وحشيانه‌اى از سوى اساتيد مدنيت جديد عليه بشريت و تنها با انگيزهء سلطه طلبى ! به‌دنبال داشت .\r\nآنها به يقين متوجه شدند كه مدنيت و مكاتب اجتماعى كه صاحبان آنها در شرق و غرب از آن دم مىزدند و ارزش‌هايى كه اينان از آن داد سخن مىدادند ، هيچ‌كدام نتوانست خشونت آنان را لگام زند و وحشيگرىهاى ايشان را كاهش دهد و آن اسلحهء خانمان‌سوزى كه همواره ما را بدان تهديد مىكردند ، براى ريشه‌كن ساختن خودشان به‌كار برده شد .\r\nاينها همه بمثابه فريادى بود كه مسلمانان را از خواب خوش بيدار كرد و آنان‌را به اصول انسانى و ارزش‌هاى والايى كه نزد خود داشتند و روزگارى دشمنان به كمين نشستهء آنها با اباطيل خود آنان‌را از آنها رويگردان كرده بودند ، سوق داد ؛ بدين ترتيب رقابت كشورهاى پيروز در جنگ جهانى دوم با يكديگر و احساس افتخار و عزت مسلمانان ، دو عامل فراهم آورندهء ايدهء اصلاحى جديد گرديد . در همين هنگامى كه احساسات مسلمانان برانگيخته شده بود ، حادثه اى اتفاق افتاد كه عواطف آنانرا سخت جريحه دار ساخت . گو اينكه اگر در زمان ديگرى - كه چنين حساس نبود - اتفاق مىافتاد خيلى عادى بود و تأثيرى برجاى نمىگذاشت ، ولى وقتى حوادث عادىدر زمان حساسى اتفاق افتند ، غالباً معجزه‌ساز مىشوند .\r\nاين حادثه در حرم امن الهى و در ماه حرام و دقيقاً در ايام حج اتفاق افتاد و قربانى\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nآن ، جوان مسلمانى بود كه راهى حج شده و بيشتر مراحل سفر خود را پاى پياده طى كرده بود تا سرانجام به بيت الله الحرام رسيد و به طواف كعبه پرداخت ؛ در آنجا بيمارى به سراغش آمد و به حالت تهوع افتاد و بالا آورد و براى رعايت طهارت خانهء خدا ، محتوى استفراغ خود را به دامان گرفت ، ولى از بخت بد ، برخى طواف كنندگان پنداشتند كه او حامل چيزى براى آلوده ساختن خانهء خداست ! لذا سر و صدا راه انداختند ؛ توده‌هاى عادى مردم به دشوارى پس از به هيجان آمدن ، آرام مىگيرند ، از اين رو بر چيزى گواهى دادند كه او از آن برى بود ؛ او را كه در پناه حرم امن الهى قرار داشت ، بىگناه و مظلوم كشتند .\r\nعلت و ريشهء اين حادثه ، بدگمانى فرقه‌اى نسبت به فرقهء ديگر بود . اين اتفاق مىتوانست به بدترين نتايج بينجامد و كينه‌ها را برافروزد و تعصب‌هاى كهن را دامن زند و پيوندهاى ميان دو گروه از مسلمانان را از هم بگسلد . ولى در شمار زيادى از انديشمندان مؤثر واقع شد و فرجام نيكويى داشت و باعث شد انگشت بر محل درد گذارده شود ، مثل اينكه خداوند اراده كرده بود اين حادثه رهنمونى براى مصلحان باشد تا به اين بيمارى بدفرجام يعنى تفرقهء فرقه‌اى ، توجه كنند .\r\nشگفت نبود كه اين واقعه با تمامى خطرات هراس‌انگيزى كه همراه داشت ، انگيزه‌اى براى انديشه و عمل شد ؛ چه بسيارى شرها كه سبب خير مىشوند . آنان اين پرسش‌ها را با خود مطرح كردند :\r\n- امتى كه در ميان خود پراكنده است ، چگونه مىتواند در دنياى قدرتمندان ، زندگى كند ؟\r\n- اين امت چگونه مىتواند اصول اسلامى را به جهانيان عرضه كند ، حال آنكه اسلام خود در حال جنگ داخلى ميان پيروان خويش است ؟\r\n- و چگونه امتى كه وضع داخلى نابسامانى دارد مىتواند موقعيت خارجى خود را اصلاح كند ؟\r\nاين‌گونه بود كه انديشيدن به تقريب را آغاز كرديم و سپس ماه‌ها به بررسى و\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nبحث دربارهء راه‌هاى علاج اين وضع پرداختيم و طى اين مدت ، فراخوانهاى پيش از خود را مورد مطالعه قرار داديم و بهره‌هاى زياد از آنها گرفتيم ؛ همهء مشكلات فرقه‌اى و كتاب‌هاى مربوط به هر گروه را مورد بررسى قرار داديم تا فرقه‌هايى را كه در اصول اسلامى توافق دارند ، مشخص كنيم ، اختلاف‌هاى فرعى فقهى و آنچه كه قبلًا به آن رسيده بوديم را بررسى كرديم و آنگاه بهترين راه ژرفا بخشيدن به اين ايده را مشخص ساختيم .\r\nو سرانجام به اين نتيجه رسيديم كه اين فراخوان به‌جاى اقدام از سوى يك فرد كه ممكن است در معرض خطرات بسيارى هم قرار گيرد ، بايد از سوى يك گروه انجام شود و فراخوان به تقريب نيز بايد ميان رهبران مذاهب صورت گيرد و به‌دنبال گردآوردن مسلمانان بر يك مذهب نباشد ؛ بايد شيعه ، شيعه و سنى ، سنى باقى بماند و ميان همگان اصل احترام به رأى مستدل حاكم باشد و جماعة التقريب نمايندهء مذاهب چهارگانه معروف اهل سنت و دو مذهب شيعه امامى و زيدى باشد و هر مذهب را يكى از علماى برجسته آن نمايندگى كند و جماعهء بر كنار از سياست ، هدف‌هاى مشخصى داشته باشد و كوشش‌هاى آن علمى و بر پايهء بحث و بررسى استوار باشد تا بتواند در برابر مخالفت‌ها ، ايستادگى كند و از طريق قانع‌شدن و قانع كردن ، طرفدارانى براى خود پيدا كند و قادر شود با سلاح علم ، به جنگ انديشه‌هاى خرافاتى و انگلى كه خود در سايهء توهمات و فضاهاى تاريك پر رمز و راز ياراى زندگى ندارند ، به مبارزه بپردازد و در عين حال بتواند در برابر گروه‌ها و فرقه‌هايى كه ربطى به اسلام ندارند و شيعه آنها را سنى و سنى آنها را شيعه قلمداد مىكند ، حال آنكه در حقيقت فرقه‌هايى براى جنگ عليه اسلام‌اند ، تاب مقاومت آورد .\r\nاين‌گونه بود كه جماعة التقريب با تكيه بر خداوند متعال ، تشكيل شد و كار مداوم و مطالعه و بررسى پيگير و تماس آرام و سازنده با مراكز دينى در هر يك از كشورهاى اسلامى را وجههء همت خود قرار داد و از فضاهاى تبليغاتى فاصله گرفت . حال آنكه تبليغات ، از سوى مخالفان صورت گرفت ؛ متعصبان و متحجران و افراد مغرض و\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nانگيزه‌دار در فعاليت‌هاى جماعة التقريب بدعتى يافتند كه هرگز نبايد درباره‌اش سكوت مىكردند از اين‌رو حمله به ايده و جماعة التقريب را آغاز كردند و اين حمله روز به روز شدت بيشترى مىگرفت ؛ هيچ يك از ما از اين حملات بىنصيب نمانديم و سهم خود را به تمام و كمال دريافت كرديم .\r\nولى اين جماعت از همان آغاز حركت ، خود را براى اين امر آماده كرده بود ، زيرا مىدانست كه با رسوبات ذهنى قرن‌ها ، روبه‌رو خواهد شد و انتظار ضربه‌ها و اهانت‌ها و حملات را داشت ، ولى به‌جاى آنكه اين يورش‌ها ارادهء آن را سست كند ، عزمش را جزم كرد و در حركت در اين راستا تا پايان راه ، بدان نيرو بخشيد .\r\nاين حملات خود دليلى برضرورت وجود ايدهء تقريب در جامعهء اسلامى براى رهايى از عناصر كين توز و انديشه‌هاى بيمارى بود كه در مغزها جريان داشت و اذهان را از آنچه به سود مردم بود و برجاى مىماند ، بازمىداشت .\r\nبه خاطر مىآورم يكى از اين متعصبان كتابى را عليه شيعه و عليه جماعة التقريب - كه اقدام به اين عمل زشت يعنى تقريب شيعه و سنى به يكديگر ! كردند - سياه كرد . در همان زمان از طرف ديگر يكى از آن كتاب‌هاى تأليف شده در دورهء صفويه سرشار از حمله عليه اهل سنت ، به‌دستمان رسيد ، وجه اشتراك اين دو كتاب حمله عليه ايدهء تقريب بود ، فكر مىكنيد موضع جماعة التقريب چه بود ؟\r\nآنها در كمال آرامش همهء اين يورش‌هاى سخت را تحمل كردند ، ولى هرگز تحت تأثير قرار نگرفتند و هرگز اين‌گونه كه آن دو مؤلف متعصب و ديوانه - كه خداى آنها را ببخشايد - انتظار داشتند ، دست از جهاد نكشيدند . آنها به اجماع به اين نتيجه رسيدند كه مادام چنين افرادى در جهان اسلام هستند و اين نوع انديشه و چنين اصرارى بر كوشش‌هاى تفرقه‌آميز مطرح است ، نياز مبرمى به فعاليت‌هاى بيشتر وجود دارد .\r\nموضوع تنها به اين دو كتاب ختم نشد ؛ كتاب‌هاى مشابه بسيارى از راه رسيد ؛ صحبت‌هاى [ مخالف 
  ] در اينجا و آنجا بيشتر هم شد ، ولى همهء اينها به جماعة التقريب\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nانگيزه داد تا در جهت تحقق هدفى كه برخى آن‌را محال پنداشته بودند ، بكوشد .\r\nبيشتر مردم اين فعاليت‌ها را تلاشى مىدانستند كه بعيد است به نتيجه برسد و حتى برخى به نتيجه رسيدن اين نوع كوشش‌ها را محال مىدانستند ؛ گروهى ديگر كه هميشه عادت دارند انديشه‌هايشان از درون خودشان نشأت نگيرد ، آن‌را سياست [ بيگانگان 
  ] پنداشتند ، هرچند كاملًا روشن است كه سياست بيگانه ، هرگز نمىتواند در جهت تجمعى براساس وحدت اصول دينى ، گرايش داشته باشد چون مىداند اين كار ، عين نابودى آن‌است .\r\nهمهء اينها ، تبليغاتى به سود جماعة التقريب بود و توجه همگان را به آن جلب مىكرد و بسيارى را بر آن داشت تا به بررسى بپردازند و آن‌را بشناسند و سربازانى براى آن شوند ؛ بدين ترتيب ، بر طرفداران اين انديشه افزوده شد و شمار زيادى از انديشمندان و علماى دينى در كشورهاى مختلف ، كوشش‌هاى خود را به تلاش‌هاى اين جماعت ، پيوستند و جماعتى كه در قاهره شكل گرفت ، تبديل به مركزى فكرى و علمى شد كه اعضاى آن‌را شخصيت‌هايى از علما و اهل نظر از تمامى جهان اسلام ، تشكيل دادند و بدين ترتيب ، عرصه بر قلم‌هاى تفرقه انگيز و نبش قبركنندگانى كه كارى جز به‌هم زدن گذشته متعفن و برانگيختن احساسات كين توزانه نداشتند ، تنگ شد .\r\nشكل‌گيرى جماعة التقريب فى حد ذاته موفقيتى به‌شمار مىرفت ، زيرا براى مسلمانان مركزى را تشكيل دادند كه مىتوانست مشكلات آنانرا مورد بررسى قرار دهد و بزرگان اسلام از هر دو گروه [ سنى و شيعه 
  ] گرد هم آيند و آرامش و مصلحت سنجى و دوستى و وفاق - و نه دشمنى - بر آن سايه افكن باشد .\r\nتو گويى مسلمانان با مشكلات فرقه‌اى كه داشتند ، در ظلماتى بودند كه جز به صورت شبح‌هاى ترسناك ، همديگر را نمىديدند ؛ جماعة التقريب به آنها روشنى بخشيد تا هر گروه همتاى خود را آنگونه كه حقيقت دارد و نه از آن‌سوى تاريكى و ظلمت ، ببيند .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nارگان جماعة التقريب يعنى مجلهء رسالة الاسلام نقش بسزايى داشت ؛ چون باعث شده بود اين ايده به كتابخانهء علما و انديشمندان برسد و چنان بود كه هر شماره از آن ، پرده از بخشى از موارد پنهان برمىگرفت و شمار بيشترى را به سمت تقريب مىكشاند و آشكارا روشن مىساخت كه مسلمانان در قرآن خود ، در نمازها و روزه و حج خود ، اختلافى با هم ندارند و به علاوه در اصول عقايد و اصول دين و توحيد و نبوت ، اتفاق نظر كامل دارند و اشكالى هم ندارد كه براى برخى ، اصول مذهبى ويژه‌اى وجود داشته باشد ، همچنان‌كه اصل ولايت نزد شيعه - كه معتقدند حضرت على ( عليه السلام ) و فرزندان وى نسبت به ديگران شايسته‌ترند - مطرح است . سنى ، از خود شيعه ، پژوهش‌ها و استنباطهاى آن‌را خواند و بسيارى از آنها را پسنديد ، شيعه نيز از خود اهل سنت ، خواند كه نسبت به عشق و محبت به اهل بيت اتفاق نظر دارند و آنچه از سوى برخى ستمگران صادر شده است ، نظر اهل سنت در مورد اهل بيت را نمايندگى نمىكند .\r\nاهل سنت نيز دانستند كه شيعه ، افراطيون را نجس مىشمارند و محكوم به كفر مىكنند ، همچنان‌كه اصحاب حلول را نيز به همين حكم مىرانند .\r\nبنابراين ، چه تفاوت بسيار است ميان حقيقت شيعه و شيعه‌اى كه پيش از اين تصوّر مىشد . و چه تفاوت فاحشى است ميان آن ناصبى كه دشمنى اهل بيت پيشه كرده و اهل سنتى كه عشق به اهل بيت را عبادت مىداند و در تشهد خود نيز بر ايشان درود و صلوات مىفرستند و مىگويند : « اللهم صل على محمد وآل محمد و بار على محمد وآل محمد » .\r\n* * * سنت و روش گام به گامى ، همواره فراروى جماعت التقريب قرار داشت تا سرانجام نوبت به آن رسيد كه دانشگاه‌هاى دينى را به صورت دانشگاه‌هاى عام اسلامى درآوريم . متن اساسنامه جماعة التقريب از ابتداى تأسيس نيز چنين بود ؛ چه در ماده سوم ( بند ) از جمله اهداف خود را چنين بيان مىكند : « كوشش در اين جهت كه\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nدانشگاه‌هاى اسلامى در تمامى كشورها اقدام به تدريس فقه مذاهب اسلامى كنند و تبديل به دانشگاه‌هاى عام اسلامى گردند . »\r\nهنگامى كه به‌دنبال چاپ برخى كتب فقهى به هزينهء وزارت اوقاف مصر و توزيع آن ، زمينه‌هاى فكرى آماده شد ، گام اساسى بعدى يعنى تدريس فقه مذاهب اسلامى شيعى و سنى در قديمىترين دانشگاه اسلامى يعنى ازهر شريف برداشته شد .\r\nاين ايده بىمقدمه مطرح نشده بود ، جماعة التقريب از آغاز تأسيس ، خواهان آن بود و وقتى مقدّر شد كه مرد مصلح و نيكى از رجال مجاهد اين جماعت كه داراى مقام و موقعيت دينى بزرگى نيز هست ، در جايگاه رياست الازهر قرار گيرد ، طبيعى بود كه آنچه را با خداى خود براى خير اسلام و مسلمين عهد كرده بود ، به‌مورد اجرا بگذارد .\r\nاين تصميم بسيارى از فرصت‌طلبان را سراسيمه كرد و اميد و آرزوى شمار زيادى از دركمين نشستگان را نقش برآب ساخت ولى تاريخ ، اين گام را به عنوان حادثهء مهمى در تاريخ اسلام و مسلمين - كه از هنگام آغاز اختلاف ميان اين دو گروه تاكنون سابقه نداشت - ثبت كرد .\r\nبه فضل خداوند متعال ، اين گام با گام ارزشمند و جليل‌القدر ديگرى همزمان شد كه عبارت از فتواى حضرت مستطاب استاد بزرگ شيخ محمود شلتوت شيخ دانشگاه الازهر در جواز تعبّد بر هر يك از مذاهب اسلامى كه داراى اصول شناخته و به درستى نقل شده ، بود . اين فتوا ، از ميوه‌هاى پربار درخت تقريب بود كه از سوى مرد بزرگى كه داراى مقام و جايگاه بسيار مهمى در اسلام است و از همان روز نخست ، اين ايده را پذيرفت و با قلم و علم خود آن‌را در هر مناسبتى مورد تأييد و حمايت قرار داد ، صادر شد .\r\n* * * خداى را سپاس مىگوييم كه مسلمانان ثابت كردند شايستگى اصلاح امور خود را دارند و مىتوانند مشكلات خويش را حل كنند ؛ موفقيت ايده‌اى چون تقريب - به رغم مخالفت‌هايى كه در برابرش صورت گرفت و موانعى كه بر سر راه آن گذارده شد\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n- در فاصله زمانى كمتر از سيزده سال - ما را نسبت به آينده بسى اميدوار و مطمئن‌تر مىسازد .\r\nنمىخواهيم فراموش كنيم كه در برابر ما دو دسته مخالفان قرار دارند : دسته‌اى كه به ايدهء خود ايمان دارد و به لحاظ محيطى ، فرهنگى يا غيرتى كه احساس مىكند به نظر ما معذور است و البته نسبت به آنها اميدواريم ، زيرا اخلاص و پا سرشتى چنين افرادى ، روزى سرانجام آنانرا به شناخت حق و بازگشت به آن خواهد كشاند ؛ دستهء ديگر كسانى هستند كه امثال ايشان در زمان فرود قرآن بر پيامبرخدا ( صلى الله عليه و آله و سلم ) مىگفتند :  « وَ قالُوا قُلُوبُنا فِي أَكِنَّةٍ مِمَّا تَدْعُونا إِلَيْهِ وَ فِي آذانِنا وَقْرٌ وَ مِنْ بَيْنِنا وَ بَيْنِكَ حِجابٌ »  ( فصلت / 5 ) ( و گفتند : دل‌هامان براى آنچه ما را بدان فرامىخوانى ، در پوشش‌هايى و گوش‌هامان سنگينىاى است و ميان ما و تو ، پرده‌اى افتاده است . . . ) ما به اينان كارى نداريم ؛ اين گروه تنها در تفرقه مىتوانند زندگى كنند يا در آن احساس لذتى مىكنند كه نمىخواهند آن‌را از دست بدهند . من مطمئن هستم كه اين ايده ، خاستگاه انديشه‌هاى اصلاحى بسيارى خواهد شد . در برابر ما همچنان گام‌هاى جديدى قرار دارد كه نيازمند همكارىهاى فكرى بزرگى است تا بتوانيم همهء آنچه را كه در اساسنامه برعهده گرفته‌ايم ، تقديم اسلام كنيم .\r\nدر حالى اين سطور را مىنگارم كه همچنان تصوير نخستين نشست در دارالتقريب - و چه بسا نخستين نشست در نوع خود در اسلام - در برابر چشمان من است ؛ علمايى از اهل سنت و شيعه ، در آرامش علماى كاركشته ، به گرد يك ميز نشستند و در چهرهء ايشان عزم مجاهدين ديده مىشد ؛ آنها براى درمان بيمارى تفرقه ، ديدگاه‌هاى مختلف را با رهنمون رسالت اسلام و اصول اسلامى مورد بحث و بررسى قرار دادند و با اين‌كار برگ زرينى بر برگ‌هاى تاريخ شكوهمند اسلامى ، افزودند .\r\nو بدين‌گونه خداوند براى ايشان مقدر كرده بود كه سازندهء تاريخ باشند و براى مسلمانان نيز ى بار ديگر مقدّر فرمود تا سرمستى نداى پروردگار بزرگ خود را تجربه كنند :  « وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ \r\n\r\n","description":"","footnote":"","page_name":" 135 ","page_number":135},
  {"content":"\r\n\r\n إِخْواناً وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَهْتَدُونَ »  ( آل عمران / 103 ) ( . . . و نعمت خداوند را بر خود ياد كنيد آنگاه كه دشمنان [ يكديگر 
  ] بوديد پس ميان دل‌هاى شما الفت انداخت تا به لطف او برادران هم شديد و بر كنار پرتگاه آتش بوديد كه شما را از آن رهانيد . اين گونه خداوند نشانه‌هاى خود را براى شما روشن مىكند ، باشد كه شما راه يابيد ) .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nفصل دوّم : توضيحات بيشتر ( بخش نخست )\r\nكاملًا طبيعى است كه مسلمانان به اين شدّت و حدّت ، به ايدهء تقريب توجه كنند و چنين تأييدى از آن به‌عمل آورند ؛ مگر آنها نخستين كسانى نيستند كه متوجه شدند تفرقه به معناى ضعف و زبونى و اتحاد و اجتماع ، به معناى قدرت است ؟\r\nاين نيز طبيعى است كه دربارهء ايده‌اى كه چنين گسترشى يافته و پيامدهاى آن انتشار پيدا كرده و آوازه‌اش همهء كشورهاى اسلامى و طوايف مختلف را فرا گرفته ، برخى قلم‌ها به پرسش بپردازند و توضيح بخواهند . همچنان‌كه طبيعى است كه هر ايده‌اى در نخستين گام‌هاى خود با نوعى جفاكارى از سوى اندك كسانى روبه‌رو شود كه عادت دارند شتابزده داورى كنند . در مورد ايدهء تقريب ، انگيزهء شتابزدگى مىتواند تعصب به ارث برده شده عليه يك فرقه از سوى فرقه‌هاى ديگر باشد . طبيعى هم هست كه ما از همهء اين پرسش‌ها و توضيح خواستن‌ها و شتابزدگىها و . . . خشنود مىشويم ، زيرا از سنت و قانونمندى فراخوان‌ها ، غافل نيستيم و برآنيم كه اينها همه نشانى از توجه به فراخوانى است كه در واقع فراخوان فطرت است ، توجه به ايده‌اى است كه ايدهء اسلامى درستى به‌شمار مىرود و چنين برخوردهايى با فراخوانى اينچنين ، بايد كه چنين كم سابقه هم باشد .\r\nبه‌هرحال ، از هرآنچه دربارهء اين ايده نوشته شود استقبال و از آن استفاده مىكنيم ؛ اگر پرسشى باشد سعى مىكنيم پاسخ دهيم ؛ اگر توضيحى لازم آيد ، توضيح مىدهيم\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nحتى اگر متضمن جفايى بر يكى از گروه‌هاى تشكيل دهندهء جماعت ما [ جماعة التقريب 
  ] باشد . مسلمانان به‌شدت نياز به ايدهء تقريب را حس كردند ؛ ما نيز ضرورت دوچندان ساختن كوشش‌ها براى توضيح آنچه بر مردم پوشيده مانده و توضيح مسائلى كه توجه آنانرا جلب كرده است ، احساس كرده‌ايم .\r\nبا آنكه صاحبان مخلص قلم كه شمارشان هم زياد است در تأييد ايدهء تقريب از يكديگر پيشى مىگيرند و به حمايت از آن مىپردازند و اهداف آن‌را توضيح مىدهند ، اين ايده همچنان نيازمند توضيح بيشتر بيان جزئيات دقيق‌تر است .\r\nهدف ما در اين بحث نيز همين است .\r\nكسى پرسيده است : اين فراخوان تقريب چيست ؟ و چگونه مىتوان مذاهب را به يكديگر نزديك كرد ؟ آيا قرار است هر طايفه يا فرقه‌اى از برخى داشته‌هاى خود چشم‌پوشى كند تا به فرقه‌هاى ديگر نزديك شود و آيا شيعيان راضى مىشوند از فلان و به همان ايدهء خود به سود اهل سنت ، كوتاه بيايند يا اهل سنت نظر شيعه در اين يا آن مسئله را تأييد مىكنند ؟\r\nمن به اين پرسشگر و امثال او چيزى را مىگويم كه بارها تكرار كرده‌ام : نه برادر ، فراخوان ما چنين نيست ، چنين هدفى هم نداريم ؛ فراخوان ما متحدشدن مسلمانان بر گرد آن دسته اصول اسلامى است كه هيچ مسلمانى جز به آنها ، مسلمان به‌شمار نمىآيد و اينكه در فراسوى آن ، مسلمانان نگاه و ديدگاه كسى را به همديگر داشته باشند كه نه در پى پيروزى يا فلج سازى ، كه در پى حق و معرفت صحيح باشد . مسلمانان اگر بتوانند در موارد اختلافى ميان خود به انصاف و حجت آشكارى براى توافق برسند كه چه بهتر ، و در غيراين‌صورت بگذار هر يك ، پاىبند ديدگاه‌هاى خود باشند و ديگران را معذور بدارند و به آنان خوش‌گمان باشند ، زيرا اختلاف در مواردى جز اصول دين ، زيانى به ايمان نمىرساند و نظريه پردازان متعارض را از گسترهء اسلام بيرون نمىكند .\r\n* * *\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nكسى ديگر گفته است : طوايف اسلامى در برخى مسائل ريشه‌اى چنان اختلاف‌هايى با هم دارند كه فاصلهء آنها از يكديگر را بسى زياد كرده و نزديكى آنان‌را تقريباً غيرممكن ساخته است .\r\nو در پاسخش مىگويم : آهسته باش ، آهسته ! طوايفى كه ما براى نزديكى آنها به يكديگر مىكوشيم ، همهء فرقه‌هاى اهل سنت ، شيعه اماميه و شيعهء زيديه هستند ؛ آيا مسائل مورد اختلاف اين فرقه‌ها از جمله مواردى است كه باعث شده فرقه‌اى ديگرى را تكفير كند ؟ پاسخ حتماً منفى است ، هيچ‌كس از علماى اين طوايف اسلامى ، طايفهء ديگر را تكفير نكرده و به ارتداد از اسلام و از اين قبيل متهم نكرده است ، زيرا اختلاف‌ها در اصول نيست ؛ و اين درست نيست كه اختلاف‌هاى مذاهب ، در مسائل جوهرى است .\r\nممكن است كسى بپرسد : اين كدام اصولى است كه شما آنها را به عنوان حد فاصل مسلمانى يا غيرمسلمانى در نظر مىگيريد ؟ من تنها به چند نمونه اشاره مىكنم : ما همگى به خداوند به عنوان پروردگار ، به محمد ( ص ) به عنوان پيامبر فرستاده ، به قرآن به مثابه كتاب آسمانى ، به كعبه همچون قبله و خانهء امن الهى و به اسلام مبتنى بر اصول پنجگانه معروف و نيز به اينكه بعد از اسلام دينى و پس از پيامبر اسلام پيامبر يا فرستاده‌اى نيامده است و نيز اينكه هرآنچه محمد ( ص ) آورده حق است ، روز جزا حق است ، پاداش دنياى اخروى حق است ، بهشت حق است ، دوزخ حق است و . . . ايمان داريم .\r\nدر مورد هرچيزى هم كه اختلاف پيدا كرديم ، بايد حكمش را به خدا و رسول واگذاريم ؛ به عبارت ديگر ، ما در مورد شيوهء اختلاف نيز اتفاق نظر داريم ، يعنى اينكه كسى در ميان ما نيست كه بگويد : اين يك از فرمان‌هاى خدا و رسول است ولى ما به آن پاىبند نيستيم و آن‌را نمىپذيريم . در ميان ما كسى نيست كه بگويد : خداوند يا رسولش ما را مكلف به ايمان به فلان مطلب كرده ، ولى با اين‌حال ما به آن ايمان نداريم . هيچ‌كدام از ما ضروريات دين را انكار نمىكند ؛ اختلاف كنندگان مىگويند :\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nاين چيزى است كه خدا و يا رسول به آن فرمان داده‌اند ، يا : اين موردى است كه نه خدا و نه رسول به ايمان به آن فرمان نداده‌اند . يا اين از مواردى است كه در معرض اجتهاد قرار دارد ؛ اختلاف در اين‌است كه آيا خداوند و پيامبر خدا ما را به چيزى فرمان داده يا نداده‌اند ، ولى در اينكه فرمان آنها بر مسلمانان واجب‌الاطاعه است و شريعت خداوند ، به كتاب خدا و سنت پيامبرخدا بازمىگردد ، اتفاق نظر وجود دارد .\r\nپيش ازاين نيز گفته‌ام كه اينك برآن نيستم كه همهء اصول اسلام را برشمارم ، ولى اگر كسى ، چيزى ازاصول اسلام را مىشناسد كه يكى ازاين طايفه‌هاى اسلامى آن‌را انكار كرده است ، ما را بدان رهنمون شود . و اگر كسى برآن‌است كه يكى از اين طوايف ، چيزى بر مسلمات اسلامى - كه افزودن آن كفر و خروج از دين به‌شمار مىرود - افزوده است ، ما را در جريان بگذارد و دليلش را بگويد . بدين ترتيب روشن مىشود كه هدف ما آن نيست كه سنى ، شيعه شود يا شيعه‌اى ، سنى گردد ؛ اگر تأملى به نامگذارى اين دو عنوان داشته باشيم ، خواهيم ديد كه مسلمانان همگى شيعه هستند ، زيرا همگى دوستدار اهل بيت رسول خدا ( صلوات الله و سلام عليه و عليهم ) هستند و از سوى ديگر همهء مسلمانان را اهل سنت خواهيم يافت ، زيرا همگى دوست دارند از سنت رسول خدا - در صورتى كه از راه‌هاى قابل اعتمادى به ما رسيده باشد - پيروى كنند ؛ بنابراين همگى ما سنى ، شيعه ، قرآنى و محمّدى هستيم .\r\n* * * ممكن است كسى بگويد : جماعة التقريب به‌دنبال آن‌است كه مذاهب فقهى را به يكديگر نزديك سازد ، ولى اين غيرممكن است ، زيرا اگر شافعىها با حنفىها مثلًا در اينكه فلان كار وضو را باطل مىكند يا خير ، اختلاف نظر داشته باشند ، نمىتوان هركدام از آن‌دو را به مراجعه به نظر ديگرى واداشت و چنانچه ما نظر گروهى را و ديگران نظر گروه ديگر را ترجيح دادند . . . كارى نكرده‌ايم جز آنكه مذهبى بر مذاهب موجود افزوده و به‌جاى تقريب ، فرقه‌سازى كرده‌ايم !\r\nپاسخم به چنين كسى ، از اين قرار است : هدف ما ادغام مذاهب فقهى در يكديگر\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nنيست ؛ اختلاف امرى طبيعى است و در فقه ، مبتنى بر اصول و مفاهيمى است كه جملگى در گستره‌اى است كه خداوند ، اجتهاد در آنها را مباح دانسته است و نه تنها زيانى ندارد ، كه باعث رحمت و گشايش و خير و بركت هم هست .\r\nحالا اگر توافقى هم حاصل آيد چه زيانى دارد ؟ مگر مثلًا شافعى نگفته است : « اين نظر من است و چيزى است كه به آن رسيده‌ام و اگر حديثى درست باشد مذهب من همآن‌است و نظرم را به يك سو نهيد » و مگر هر مجتهدى ، چنين سخنى ندارد ؟ و مگر قاعده‌اى كه خداوند متعال در كتاب خود بر ما واجب گردانده نيز چنين نيست ، آنجا كه مىگويد  : « فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ ذلِكَ خَيْرٌ وَ أَحْسَنُ تَأْوِيلًا »  ( نساء / 59 ) ( . . . پس هر گاه در امرى [ دينى 
  ] اختلاف نظر يافتيد ، اگر به خدا و روز بازپسين ايمان داريد ، آن را به [ كتاب 
  ] خداوند و [ سنت 
  ] پيامبر عرضه بداريد ، اين بهتر و نيك فرجام تر است . )\r\nخداوند از ما خواسته كه به‌هنگام اختلاف ، موضوع را به خدا و رسولش بازگردانيم ؛ بازگرداندن به خدا يعنى كه به قرآنش عمل كنيم و بازگرداندن به رسول هم به معناى عمل به سنت اوست .\r\nو آيا اين آيه معنايى جز آن دارد كه يكى از دو طرف اختلاف پس از آنكه روشن شود كه قول خدا يا رسولش ، موافق با نظر ديگرى است ، از نظر مخالف خود بازگردد و به نظر موافق با قول خدا و رسول روى آورد ؟ و مگر اين راه ، راه مؤمنان نيست  ؟ « وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلَّى وَ نُصْلِهِ جَهَنَّمَ وَ ساءَتْ مَصِيراً »  ( نساء / 115 ) ( و هر كس ، پس از آنكه راه هدايت براوآشكار شد با پيامبر به مخالفت برخيزد و [ راهى 
  ] غير راه مؤمنان در پيش گيرد ، وى را بدانچه روى خود را بدان سوكرده واگذاريم و به دورخش كشانيم ، و چه بازگشتگاه بدى است . )\r\nهر مجتهدى ، بر اين نظر است كه مذهب فقهى وى ، صوابى است كه احتمال خطا\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nدر آن مىرود و مذهب فقهى ديگران نيز خطايى است كه احتمال صواب هم در آن مى رود و اين بزرگ‌ترين انصافى است كه مىتوان تصور كرد ؛ انصاف نسبت به خويش و ديگرى .\r\nتوضيح مطلب بدين قرار است كه : وقتى پس از بحث در دلايل ، مجتهد چنين گمانى برايش حاصل شد كه حكم خدا فلان است ، فتوا دادن و عمل به آن بر وى واجب مىشود زيرا اين حكم در نظرش ارجحيت دارد و احكام ديگر بىموردند . صريح عقل نيز مىگويد كه به ارجح پاىبند باشد و مرجوح را به‌كنارى نهد ، ولى با وجود رعايت چنين انصافى در مورد عقل و نظر خود ، انصاف ديگرى را نيز فراموش نمىكند و مىگويد : آنچه بدان رسيدم و گفتم و حكم دادم ، لزوماً آن حكم تعيينى غيرقابل ترديد نيست ، بلكه گمان و ترجيح منست و هرچند ضعيف ، احتمال خطا در آن مىرود و ممكن است معلوم شود كه نظر ديگرى ، نظر ارجح و قوىتر است كه بايد به آن عمل كرد ، روش انصاف و تسامح چنين است كه همهء مجتهدان در شريعت اسلامى از آن پيروى مىكنند .\r\nاين بدان معناست كه اميد زيادى وجود دارد كه دو فقيه - زمانى كه هر كدام ديگرى را در جريان ديدگاه‌هاى خود قرار دهند - در برخى موارد اختلافى ، به توافق برسند و به كشف تازه‌اى دست يابند و از نظر خود بازگردند .\r\nو مگر تقريب جز اين‌است ؟ !\r\n* * * كسى هم گفت : شنيده‌ايم كه يكى از اهداف تقريب آن‌است كه [ فقه 
  ] مذهب شيعه در الازهر تدريس شود .\r\nبه او مىگويم : از جمله اهداف تقريب آن‌است كه مسلمانان با يكديگر آشنا شوند و نخستين كسانى كه بايد با يكديگر آشنا شوند ، علما و انديشمندان هر فرقه مىباشند ؛ علم را نمىشود مصادره يا پنهان كرد . هيچ اشكالى ندارد كه شيعيان ، با علم اهل سنت آشنا شوند كه عملًا نيز چنين است و بسيارى از مجتهدان آنها دروس خود را توسعه و\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nتعمق مىبخشند و بد نيست كه الازهرىها نيز با علم شيعه آشنا شوند و اين وظيفه‌اى است كه اخلاص علمى نيز بدان فرامىخواند و جز با اين‌كار ، نگاه علمى كامل نمىشود .\r\nمگر الازهر ، دانشگاهى علمى براى درس و بحث و مطالعه و پژوهش و شعارش نيز دليل و آنچه عقل سليم مىپذيرد ، نيست ؟ و مگر از زمان مرحوم فقيد استاد بزرگ المراغى درس مذاهب مقايسه‌اى در الازهر تدريس نمىشود كه محدود به مذاهب چهارگانه و حتى مذاهب اهل سنت هم نبوده و اگر چنين باشد كه مقايسه كاملى به‌شمار نمىرود ؟ و مگر نه آن‌است كه الازهر در يكى از دانشكده‌هاى خود ، ديدگاه‌هاى فلاسفه و معتزله و جبريه و ديگران را مورد تدريس قرار مىدهد و با حجت و برهان ، با اين ديدگاه‌ها برخورد مىكند و آنچه را درست مىبيند مىپذيرد و آنچه را باطل مىشمارد ، رد مىكند و مگر فقه شيعه امامى يا زيدى ، از اين ديدگاه‌ها و نظريات ، خطرناك‌ترند كه چنين كارى در مورد آنها نبايد صورت گيرد ؟\r\nاز آن گذشته مگر كميته احوال شخصى در مصر كه در آن برجسته‌ترين رجال الازهر و علماى بزرگ آن عضويت دارند ، از احكام اين فقه استفاده نمىكنند ؟\r\n* * * در زمانى كه اينان چنين موضعى نسبت به تقريب دارند و آن‌را اميد دور و درازى مىشمارند و بر سر راه آن چه ناهموارىها و موانعى را به تصوّر مىكشند ، تقريب كسان ديگرى را هم دارد كه در نقطهء مقابل اينان قرار دارند و مىگويند : چرا به تقريب بسنده مىكنيد ؟ و چگونه اين‌همه تلاش در راه آن به‌كار مىبريد ؟ چرا به ادغام و وحدت فرا نمىخوانيد ؟ مگر اصول و قواعد بحث و نظر ، يكى نيست ؟\r\nما فعلًا در پى پاسخ به اين ايده و اشتباهات موجود در آن و آنچه باعث شده آن‌را رد كنيم و از آن فاصله بگيريم ، نيستيم ؛ شايد بعدها مقاله‌اى را به آن اختصاص دهيم ، فقط آن‌را به همين صورت مطرح ساختيم تا اين اختلاف روشن ميان دو سمت\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nمتناقض از دو طرف را نشان داده باشيم : تقريب بىپروايى و يورش است يا كوتاهى و خوددارى ؟\r\n* * * حقيقت آن‌است كه هيچ زيانى براى مسلمانان ندارد كه با هم اختلاف داشته باشند ، اختلاف يكى از سنت‌ها و قانونمندىهاى جامعه است ، ولى زيان ، زمانى است كه اين اختلاف‌ها به گسست آنها از يكديگر و بيرون شدن از اقتضاى اخوتى انجامد كه خداوند متعال در قرآن كريم خود نه به عنوان چيزى كه مؤمنان بدان فرمان داده شدند ، بلكه همچون حقيقتى كه وجود دارد ، بدان اشاره كرده است  : « إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ وَ اتَّقُوا اللَّهَ لَعَلَّكُمْ تُرْحَمُونَ »  ( حجرات / 10 ) ( جز اين نيست كه مؤمنان برادرند ، پس ميان دو برادرتان را آشتى دهيد و از خداوند پروا كنيد باشد كه بر شما بخشايش آورند . )\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nفصل سوّم : توضيحات بيشتر ( بخش دوم )\r\n« وقتى منصور به حج شد ، به مالك گفت : تصميم گرفته‌ام فرمان دهم از اين كتاب‌هايى كه تصنيف كرده‌اى ، نسخه‌بردارى شود و به هركدام از شهرهاى مسلمانان ، نسخه‌اى را بفرستم و دستورشان دهم كه به آنچه در آن آمده است عمل كنند و به كتاب‌هاى ديگر كارى نداشته باشند . [ مال 
  ] گفت : اى اميرالمؤمنين ! اين‌كار را مكن ، مردم سخنانى به ايشان رسيده و احاديثى را شنيده‌اند و رواياتى را روايت كرده‌اند و هر گروه به آنچه پيش از آن به ايشان رسيده ، عمل كرده و اختلاف‌هايى با يكديگر دارند و مردم را با آنچه اهل هر شهر براى خود برگزيده‌اند ، به‌حال خود واگذار . »\r\nاين چيزى است كه تاريخ در اين مورد اسلامى بسيار مهم روايت كرده است ، عبارت نيز متعلق به من نيست ، بلكه در بسيارى از كتاب‌هاى چاپ شده متداول وجود دارد كه يكى از آنها را عيناً نقل كرده‌ام . « 1 »\r\nگويا ايدهء تقريب همچنان‌كه ما را به‌خود مشغول كرده ، علماى نخستين را نيز به‌خود مشغول كرده بود . موضع منصور نسبت به اين ايده چه بود ؟ آيا با آن يا عليه آن بود ؟ نظر مالك - اين امام بزرگوارى كه ميليون‌ها مسلمان در ميان بسيارى از خلق‌هاى جهان اسلام از مذهب وى پيروى مىكنند - چه بود ؟ نظرما دراين ميان چيست ؟ اينها پرسش‌هايى است كه پاسخ به آنها ، چندان دشوار نيست .\r\n\r\n\r\n","description":"","footnote":"\r\n( 1 ) . به نقل از كتاب : حجهء الله البالغهء ، دهلوى ، ( 145 : 1 ) چاپ مصر ، سال 1352 . ق .\r\n","page_name":" 145 ","page_number":145},
  {"content":"\r\n\r\nمنصور عباسى شاهد اختلاف علماى عصر خود بود ؛ او حاكم منضبطى است كه همچون ديگر حكام منضبط ، برايش مهم بود كه مردم در مملكتش تحت حاكميت قانون واحدى - كه كوچك و بزرگ بدان پاى بند باشند - وحدت داشته باشند و در سرتاسر اين مملكت پهناور بدان عمل شود .\r\nاز سوى ديگر ، او سر و صداهاى برانگيخته از سوى علما را كه با جدال و مناقشات خود و در پيش‌گرفتن مذهبى مخالف با مذهب ديگران و اينكه آن‌را تنها مذهب شايستهء پيروى مىدانستند و بقيهء مذاهب را باطل و فاسد تلقى مىكردند ، دوست نمىداشت .\r\nهمچنين ، او در پى به‌دست آوردن دل اهل حجاز و كشاندن آنان به سوى خود و نزديك شدن به امام مال بزرگوار بود و تحت تأثير علوم برگرفته از روايات نقل شده از پيامبر ( صلى الله عليه و آله و سلم ) و صحابهء بزرگوار آن حضرت در كتاب او بود تا بدين ترتيب ، با سنت اموىهايى كه هرگز به مردم حجاز اعتماد نداشتندو نسبت به دوستى و گرايش آنان به دولت و قدرت خود ، نگاه مطمئنى نداشتند ، مخالفت ورزيده باشد .\r\nبه نظر من اينها دلايل تصميم منصور براى ارائهء چنان پيشنهادى به مال بود و چه بسا از برخى جنبه‌ها ، با ديدگاه معتقدان به ادغام مذاهب فقهى در يك مذهب - كه جماعة التقريب از ميان آنها نيست ، هرچند برخى مردم به خطا عكس آن‌را متوجه شده باشند - يكسان بود .\r\nدر اينجا نيز آنچه را پيشتر من يا ديگران از اعضاى جماعة التقريب در مناسبت‌هاى مختلف گفته‌ايم ، تكرار مىكنم كه هدف ما ادغام مذاهب فقهى در يكديگر نيست و اينكه ما برعكس در ايدهء ادغام خطايى مىبينيم كه ما را به نفى و فاصله گرفتن از آن فرامىخواند ؛ به نظر ما ، تا زمانى كه پاىبند كتاب خدا و سنت رسول خدا و اصول شريعت خويش هستيم ، اين ايده را ناممكن مىشماريم . امام مال نيز منصور را از اجراى ايده‌اش نهى مىكند و او نيز پس از وقوف بر نظر مال ، از آن عدول مىكند چه در برخى روايات نقل شده در اين باب آمده است : « وقتى منصور سخن مال را شنيد ، او را بزرگ داشت و سپاس گفت و توفيقش را مسئلت كرد . »\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nايدهء منصور ، مال را خوش نيامد ، گو اينكه حاوى تأييد كامل مذهب او بود ؛ او از اين فرصت براى پذيرش چنين پيشنهادى از سوى كسى كه با قدرت و حكومتى كه داشت مىتوانست آن‌را به‌مورد اجرا بگذارد ، سوء استفاده نكرد ؛ او بزرگوارتر از آن بود كه تحت تأثير چنين وسوسه‌اى قرار گيرد ؛ والاتر از آن بود كه براى خود يا مذهب خود در اين مسئلهء اساسى ، تعصّب ورزد و ارجمندتر از آن بود كه در كار اندرزدهى به سلطان و مسلمانان كوتاهى كند .\r\nمال مسئله را به اصل خود بازگرداند و در اختلاف ميان علماى شريعت ، به فرجام كار نگاه كرد و ريشه‌هاى آن‌را در نظر گرفت ؛ اين اختلاف ، در اصل برخاسته از هواهاى نفسانى يا تعصّب نبود ؛ برخاسته از اصول شريعت و دلايلى بود كه مسلمانان در شناخت دين خود و تعبّد به شرع الهى ، حتماً بايد بر آنها تكيه كنند .\r\nقرآن كريم كه مهم‌ترين و اصلىترين سرچشمه براى مسلمانان به‌شمار مىرود ، به فضل و رحمت الهى به شيوه‌اى نازل شده كه اصول عقايد را قاطعانه و فارغ از تأثيرپذيرى از تغيير زمان و شرايط ، مطرح ساخته و البته در موارد ديگرى فروتر از اين اصول ، مسائل و احكام بسيارى را قابل احتمال دانسته است . اين اولين و مهم‌ترين دليل اختلاف برخاسته از اختلاف در برداشت‌ها ، قواعد قابل اعمال و ارزيابى علل و مصالح و . . . است .\r\nسنت مطهر نيز تدوين نشده بود و مردم بيشتر بر رواياتى تكيه داشتند كه از كسانى كه آن‌را در سينه‌ها حفظ كرده بودند مىگرفتند . بسيارى از اين روايات برگرفته از عملى است كه از پيامبراكرم سر زده يا سخنى است كه آن‌حضرت فرموده است كه اىبسا اين عمل يا گفته ، قراين و شرايطى در اطراف خود داشته باشد كه ما را در فهم آنها يارى مىرساند يا اصولًا فاقد چنين قراين و شرايطى باشد و يا اين يا آن روايت به فقيهى در اين سرزمين رسيده ولى به فقهاى ديگر نرسيده باشد ؛ و جز اين موارد كه خود عامل مؤثرى در اختلاف نظرهاست .\r\nدر اين ميان ، قواعد استنباطى علما براى فهم كتاب و سنت و ادله‌اى كه به نظر برخى مقيدكنندهء حكم خداست و به نظر برخى ديگر ، كتاب خدا و سنت او بىنياز از آنها هستند نيز مختلف‌اند .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاينها اجمالًا مواردى است كه به اختلاف نظر علمى انجاميده و حكمت الهى نيز چنان اقتضا مىكرده است . حال آنكه اگر خداوند متعال مىخواست مىتوانست تمام احكام شريعت و مسائل آن‌را بريك گونه آورد . ولى خداوند ( جل جلاله ) خوب مىداند كه كار مردم بدين گونه سامان نخواهد گرفت ؛ امور عقيدتى و اصول دينى كه آدمى را وارد عرصه ايمان مىكنند يا در حالت عدول از آنها ، او را از گسترهء ايمان خارج مىسازند نبايد به عقل و فهم و گمان مردم واگذار شود . لذا آنها را توضيح داده و آشكار ساخته است و در ميان امور و احكام دينى ، از آنها حريم مقدّس و غيرقابل خدشه‌اى ساخته كه اختلاف نظر در آنها راهى ندارد و نبايد عرصهء تعدّد آرا و هدفى براى جدال و مناقشه باشد ، زيرا آنها حقايقى به‌شمار مىروند كه خداوند متعال ما را بدان‌ها خبر داده و باور به آنها را بر ما واجب ساخته است ؛ چنين اصولى نبايد با تغيير زمان دچار تغيير شوند يا طبق اختلاف مصالح ، گوناگون گردند يا تحت تأثير اجتهاد مجتهدان قرار گيرند ؛ علاوه بر اين اصول و به پيوست آنها ، اصولى مشابه در عدم تأثيرپذيرى از زمان يا فهم و درك مختلف در گسترهء برخى حقايق و شكل‌هاى عبادات و اصول معاملات و سهم وارثان و از اين دست نيز براى ما در نظر گرفته است .\r\nاينها همه رحمت و حكمتى از سوى خداست ، زيرا مردمان را از مفسدهء تفرقه در بنيادها و اصول ، در امان نگاه داشت و براى انسان گسترهء مشخص و روشنى در نظر گرفت كه آشكارا واردان به آن و خارجان از آن ، شناخته مىشوند ؛ علاوه بر آن اصول و بنيادها ، حقايق مسجلى نيز به عنوان غيرقابل نزاع و اختلاف در نظر گرفته و برخى شكل‌هاى عبادات - كه تنها خواست معبود در آن در نظر گرفته مىشود - و نيز برخى اصول معاملاتى كه در هر زمان و مكان بايد مبتنى بر شالوده‌هاى درستى از عدالت و اخلاق و الا باشد - در نظر گرفته است .\r\nدر مورد فرعيات در مسائل عملى يا نظرى - كه اختلاف در آنها زيانى نمىرساند - وحدت بخشيدن به آنها و الزام مردم به پيروى از صورت معينى از آنها نيز چندان به صلاح مردم نبود ؛ زيرا خداوند ، انسان را خردمند آفريده و عقل و خرد را در انديشه و رأى و تعادل و ترجيح و استقرا و پيگيرى و . . . مؤثر ساخته است و اگر فروع نيز\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nهمچون اصول ثابت و تغيير ناپذير بودند ، ديگر مجالى براى فعاليت عقل و خرد باقى نمىماند ، از همين روست كه بيشتر احكام فقه ، به صورت گمانى است و اختلاف و ترجيح در آن فراوان يافت مىشود و به همين دليل اينك در بسيارى از مسائل اخلاقى ، شاهد آراى فقهايى هستيم كه مجموعاً بيانگر همهء صورت‌هاى احتمالى عقلى است .\r\nموضوع ديگر اينكه انواع تصرفاتى كه در ميان مردم صورت مىگيرد و مسائلى كه مطرح مىشود حد و مرزى ندارد ؛ هر نسل از مردم ، حوادث ويژه و انواع فعاليت‌ها و تصرف‌هاى خود را دارند و اگر قرار بود شريعت دربردارندهء همهء احكام - از هنگام ظهور پيامبراكرم محمد ( ص ) تا روز قيامت - باشد ، مردم نمىتوانستند آنها را حفظ كنند ؛ بويژه كه اين شريعت بر مردمان بىسوادى در جزيرهء كوچك و با امكانات محدود و طى دوران زمانى نزديك به دوران اوليه‌اى كه دانش پيشرفت‌هاى كنونى ما را نداشت ، نازل شد . بنابراين ، تنها راه باقىمانده اين بود كه دلايل و منابع محدود شريعت در صورت نياز ، به خردها اجازه و امكان استنباط و برداشت از آنها را بدهد ، بنابراين اصول كلى و بنيادهايى ايجاد شد كه بايد به آنها مراجعه كرد و از ميان آنها برخى قطعى و دائمى بودند ، از جمله : سادگى و آسانى شريعت و دشوار نبودن آن و اينكه معاملات بايد مبتنى بر منافع باشد و يا جايى كه نصّى وجود نداشته باشد بايد عرف حاكم باشد و نيز لزوم و وجوب حفظ مال و جان و ناموس و عقل و دين و ديگر كلياتى كه در فروع و احكام بايد به آنها رجوع كرد .\r\nوضع خردمندانه و مهربانانه‌اى كه شريعت اسلام مطرح كرده چنين است و از خردمندى و مهرورزى آن نبود كه به شكل ديگرى مطرح شود و حتى مىتوان گفت شكل ديگر ، ممكن نبود و تصورش هم نمىرود ، از اين روى مالك از پذيرش پيشنهاد خليفه منصور خوددارى كرد ، زيرا مىدانست كتابى كه تأليف كرده و گرد آورده ، شامل همهء داشته‌هاى شريعت نيست و در هيچ‌كدام از موارد يا هر مسأله‌اى ، حرف آخر هم نيست ؛ ديگران نيز نظرى و بحثى و تأليفى - همچون او - دارند و اى بسا نزد ديگرى ، علمى باشد كه او از آن برخوردار نبوده كه اگر بر آن آگاهى مىيافت ، آن‌را اعمال مىكرد و از گزينهء خود عدول مىنمود و اى بسا علم او به قومى در يكى از سرزمين‌هاى مسلمانان رسانده شود كه پيش از آن از علم ديگرى بهره‌مند شده و به آن\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nعمل كرده‌اند و آن‌را برحق دانسته‌اند ، اينك چگونه بايد چيزى بر ايشان تحميل شود كه از آن آگاهى ندارند . اينها همه مال را بر آن داشت تا در توجيه خوددارى از پذيرش پيشنهاد وى ، بگويد : « مردم پيش از اين با گفته‌هايى آشنا شده و احاديثى شنيده و رواياتى را روايت كرده‌اند و هر گروه چيزى را كه پيش از آن ، به آنها رسيده گرفته‌اند و اختلاف نظرها مطرح شده است ، پس بگذار كه مردم با هر آنچه كه هر سرزمينى براى خويش برگزيده است ، باقى بمانند . »\r\nدر اين علت‌يابى روشن ، نظريهء تقريب مبتنى بر عدم فراخوان به ادغام مذهبى ، نهفته است و در آخرين بند از عبارت اين امام بزرگوار ، كه گفته است : « بگذار مردم با هر آنچه در هر سرزمينى براى خويش برگزيده‌اند ، باقى بمانند . » ، بيانى از شيوهء صحيح و درستى نهفته است كه براى تقريب مسلمانان با يكديگر بايد طى شود ؛ مردم بايد بتوانند علمى را كه دارند ، حفظ كنند ؛ آنها بايد حق اين‌را داشته باشند كه ضمن ايمان به اصول دين و منابع تشريع و عدم خروج از كتاب خدا و سنت پيامبرشان و بىآنكه از راه هدايت ، عدول كنند يا راهى جز راه مؤمنان بپيمايند ، درحدّ توانى كه خداوند به آنها عطا كرده است ، فهم و روايات خود را ترجيح دهند .\r\nپس از اين هرگروه بايد آنچنان‌كه سلف صالح ما انجام مىدادند ، پيروان خود را معذور بدارد و به آنان يادآور شود كه اختلاف نظرهاى آزاد و شرافتمندانه ، هيچ آسيبى به مسئله دوستى و همكارى و هميارى برادرانه وارد نمىكند .\r\nمالك وقتى به منصور يادآور مىشود كه مردم را در آنچه براى خود برگزيده‌اند آزاد بگذارد ، به اين دليل نيست كه توجهى به امر مسلمانان ندارد و مسئله برايش بىاهميت است ؛ يادآورى او به اين دليل هم نبود كه مىخواسته از خيرخواهى براى ايشان دريغ ورزيده باشد ؛ بلكه به اين دليل بوده كه عقيده داشت همهء خير و بركت در همين شيوه است و با ارادهء خداوند متعال نيز - وقتى با حكمت و مهربانى خود اين شريعت را در نظر گرفت - همخوانى دارد . منطقى نيست كه مراد مال از اين سخن ، تعصّب روا داشتن مردم نسبت به داشته‌هاى خود و درگيرى و نزاع با يكديگر بر سر آن و دور شدن از برادرى ايمانى و تعاون اسلامى به دليل تعصّب باشد .\r\n* * *\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nمالك ( رضى الله عنه ) در نهى پيروى از خود در همهء گفته‌ها و ديدگاه‌ها و لغو هرآنچه جز آن‌است ، تنها نيست . تاريخ از ديگر پيشوايان مذهبى نيز چنين سخنان و مواضعى را برايمان نقل مىكند .\r\nابوحنيفه ( رضى الله عنه ) همواره مىگفت : « شايسته نيست آن‌كس كه دليل مرا نمىداند مطابق با نظر من ، فتوا دهد . » ؛ او ( رضى الله عنه ) هرگاه فتوا مىداد مىگفت : « اين رأى نعمان بن ثابت - يعنى خودش - است و بهترين چيزى است كه بدان رسيده‌ايم ، هركس بهتر از آن آورد ، به صواب نزديك‌تر است . »\r\nشافعى ( رضى الله عنه ) نيز مىگفت : « اگر حديثى درست باشد ، نظر من هم همان‌است . » و روزى به المزنى گفت : « اى ابراهيم ! در هرآنچه گفته‌ام از من تقليد مكن ، و در هر مورد به خويشتن بنگر ؛ كه دين همين است . »\r\nامام احمد بن حنبل ( رضى الله عنه ) نيز مىگفت : « هيچ كس را در سخن خدا و رسول ، سخنى نيست » و روزى به كسى گفت : « از من تقليد مكن ، از مال و اوزاعى و نخعى و ديگران نيز تقليد مكن ، احكام را از آنجايى بگير كه آنها گرفتند ؛ يعنى از كتاب و سنت . » « 1 »\r\nسيرهء اين سلف صالح ما در اعتماد به يكديگر و معذور داشتن همديگر ، يكى از آيات خداوندى در اخلاص و حسن نيت و پاسدارى از برادرى شايسته ميان اهل علم و دين بود ؛ آنها پشت سر همديگر نماز مىخواندند همچنان‌كه ابوحنيفه و پيروان او و شافعى و ديگران ( رضى الله عنهم ) پشت ائمه شهر - هر چند بسم الله را نه به‌صورت نهان و نه به صورت جهر نمىخواندند - به نماز مىايستادند ؛ يك‌باررشيد در حالىكه حجامت كرده بود ، به امامت جماعت ايستاد ، امام ابويوسف پشت سر او نماز گزارد و نمازش را تكرار هم نكرد . فتواى امام مال از اين قرار بود كه وضويى بر وى نيست ، ولى امام احمدبن حنبل معتقد به وضو براى خون دماغى و حجامت بود . به او گفتند :\r\n\r\n\r\n","description":"","footnote":"\r\n( 1 ) . حجهء الله البالغهء دهلوى ، جلد 1 ، صفحات : 158 و 159 .\r\n","page_name":" 151 ","page_number":151},
  {"content":"\r\n\r\nولى از امام جماعت خون مىرفت و وضو هم نگرفت ، آيا باز هم پشت سر او به نماز مىايستى ؟ گفت : چگونه مىتوانم پشت سر امام مال و سعيد بن المسيب به نماز نايستم ؟ شافعى ( رحمه الله ) نيز نماز صبح را در نزديكى آرامگاه ابوحنيفه ( رحمه الله ) به جاى آورد و براى رعايت ادب ، قنوت نكرد . « 1 »\r\n* * * ولى شيعه - اماميه و زيديه - برآنند كه باب اجتهاد تا روز قيامت ، باز است و آنها در عبادات و معاملات و ديگر احكام دين خود جز آنچه را كه از كتاب خدا و سنت برداشت كرده‌اند ، پيروى نمىكنند و آنچه را نيز از پيشوايان خود ( عليهم السلام ) مىگيرند به حكم پيروى و تقليد نيست و به دليل اينكه روايت صحيح و صادق و بىترديدى از پيامبر است ، چنين مىكنند و اگر مذهب ايشان چنين است و سلف و خلف بر اين نظرند ، ادغام مذاهب در يكديگر ، يا چيره داشتن مذهبى بر مذاهب ديگر و به تعطيل كشاندن ديگر مذاهب ، با اين منطق همخوانى ندارد ؛ از نظر ايشان ، همهء مذاهب يكسان‌اند و هرآنچه در آنها آمده ، گفته‌هايى متعلق به كسانى است كه با اجتهاد خود بدان رسيده و آنچه را درست يافته‌اند ، پذيرفته‌اند و در مواردى كه چنين نبوده ، قائلان را معذور دانسته ، زيرا از آنچه اجتهادشان رهنمونشان ساخته است پيروى كرده‌اند .\r\n* * * از آنچه گفته شد روشن مىشود كه فراخوان تقريب ، بدعتى در دين يا علم نيست ، بلكه تجديد و تنظيم روندى همسو با شريعت حكمت و محبت است ؛ آن‌است‌كه بر محور اصول دين خود گردهم آييم و آنچنان‌كه پيشينيان ما پراكنده شدند ، پراكنده نشويم و اختلاف‌هاى ما در فروتر از اصول ، اختلاف منصفان و مهذبان باشد  : « الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ »  ( الزمر / 18 ) ( كسانى كه به سخن گوش فرا مىدهند و بهترين آن پيروى مىكنند ، اينان‌اند كه خدايشان راه نموده و اينان‌اند همان خردمندان ) .\r\n\r\n\r\n","description":"","footnote":"\r\n( 1 ) 2 . پيشين : صفحهء 159 .\r\n","page_name":" 152 ","page_number":152},
  {"content":"\r\n\r\n\r\nفصل چهارم : نداى تقريب\r\nدارالتقريب به عنوان دستگاه فرستنده و گيرنده ميان مسلمانان در سرتاسر جهان است و نداى تقريب از آن صادر و به آن بازمىگردد . در اين صفحات از مجلهء رسالة الاسلام در هر شماره ، انعكاسى از اين ندا ، به ثبت مىرسد : « 1 »\r\nدر اينجا از اولين ندايى آغاز مىكنيم كه از دارالتقريب برخاست و شامل بيانيه جماعة التقريب خطاب به جهان اسلام مصوبهء اولين نشست آن مىشود كه براى ثبت در تاريخ و به عنوان پيمانى كه بسته شد ، عيناً آن‌را نقل مىكنيم :\r\nبه‌نام خداوند بخشنده مهربان\r\nالحمدلله و الصلاة و السلام علي رسول الله و آله و صحبه و من والاه ، امّا بعد :\r\nدين اسلام ، دينى با اصول روشن و نشان‌هاى آشكار و فارغ از هرگونه پيچيدگى و ابهام و دشوارى و تنگنايى است كه خداوند متعال آن‌را بر آخرين پيامبر گرامىاش حضرت محمّد ( صلى الله عليه و آله و سلم ) به‌دنبال فاصله‌اى از فرستادگان پيشين و طى دوران گمراهى مردم و اختلاف‌هاى ايشان و درگيرىها و جنگ‌هاى قدرتى كه وجود داشت ، نازل فرمود و مردم را در عقيده به كلمه‌اى مشترك ميان آنان يعنى الله -\r\n\r\n\r\n","description":"","footnote":"\r\n( 1 ) . صادره به تاريخ 30 ربيع‌الثانى سال 1366 . ق .\r\n","page_name":" 153 ","page_number":153},
  {"content":"\r\n\r\nكه همهء پيامبران را فرو فرستاد و همراهشان كتاب داد و شريعت حكمت و رحمت و صلاح را برايشان عرضه كرد - مورد هدايت قرار داد .\r\nاساس و بنياد اين دين ، قرآن كريم و سنت مطهر نبوى و عقايد و اصول مقرر در آنهاست كه قواعد و احكام آن نيز از آنها استنباط شده و مسلمانان در هر مورد از مسائل دينى و دنيايى خود به آنها مراجعه مىكنند .\r\nمسلمانان صدر اسلام ، اين دين را آن‌گونه كه خداوند متعال نازل فرمود ، دريافت كردند و به گرد آن جمع آمدند و عقيده‌اش را باور داشتند و شريعتش را فراگرفتند و بر سنت و شيوهء آن حركت كردند . بر گرد هر نص ظاهر و با دلالت روشن و معناى قاطعى گرد آمدند و به اتفاق ، حكم آن‌را پذيرفتند و آنچه را كه جاى تأمل و نظر داشت ، عقل خود را در آن اعمال كردند و در حدّ توان و در گسترهء اصول تشريعى و مقاصدى كه كتاب خدا و سنت رسول خدا رهنمونشان بودند ، در آن اجتهاد ورزيدند و چنانچه اختلافى ميان ايشان پديد آمد با حجّت و اقناع با آن برخورد كردند و از دايرهء علم و بررسى و بحث و دقت فراتر نرفتند و اجازه ندادند به رغم فاصلهء زياد ديدگاه‌هاى خود ، پيوندهاى ميان ايشان گسسته شود و دل‌هايى را كه خداوند به يكديگر نزديك ساخته ، دور گردد . آنها به رغم اختلاف نظرها ، مراتب اعتماد و محبت و احترام نسبت به يكديگر را حفظ مىكردند و اگر از يكديگر دليل يا مدركى در تأييد نظر وى مىخواستند و ارائه مىشد و پذيرفتنى بود ، آن‌را بدون هيچ نخوت و استنكافى مىپذيرفتند و بدان قانع مىشدند . امت اسلامى در آغاز چنين بود ، ولى پس از آن مسائلى پيش آمد كه آن‌را دچار تفرقه و پراكندگى ساخت و به طوايف و دسته‌جاتى تقسيم كرد ؛ اين تقسيم‌بندىها در پايان دورهء راشدين آغاز شد و طى زمان ، سياست و جنگ‌هاى داخلى به آن دامن مىزد و در آتش آن مىدميد تا سرانجام فرقه‌هاى متعدد ، كشورهاى گوناگون اسلامى را به‌دنبال آوردند و هر فرقه نيز دچار تقسيم‌بندىهاى بعدى شد و اين امر نخستين شالودهء درد و رنجى بود كه مسلمانان با تفرقه و درگيرى و نزاع و توطئه چينى و . . . تا به امروز از آن رنج مىبرند .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nدر گذشته ، مساجد و مجامع و مجالس محل اظهارنظر و بحث و جدال و مناقشه‌اى بود كه با آزادى فكرى و فعاليت عقلى به مرزهاى وسيع بحث و مناقشه در مسائلى دست يافتند كه از بحث در آن منع هم شده يا داراى فوايد علمى آنچنانى نبودند . درآميختگى فرهنگ‌هاى مختلف و علوم جديدى كه به‌وسيله ملل ديگرى كه فوج فوج از هر رنگ و نژادى وارد دين خدا مىشدند و شيوه‌هاى انديشه و روش‌هاى منطقى و جدلى خود را به همراه مىآوردند ، به گسترش دايرهء اين جدال‌ها و مباحثات يارى رساند .\r\nاختلاف‌ها و ديدگاه‌ها ، تنها منحصر به گسترهء معارف فكرى و كلامى نبود و فقه و احكام استنباطى شرعى را نيز شامل مىشد ، گو اينكه در بخش‌هاى اخير ، اين اختلاف‌ها جنبهء خشونت آميز يا جنجال‌برانگيزى به‌خود نگرفته بود و بيشتر در فضاى آرام و بى سر و صدايى صورت مىگرفت كه جز علم و حجت و برهان ، چيزى بر آن چيره نبود . و اينها همه در دورهء پيشوايان مجتهد و سپس در دورهء شاگردانى بود كه بر مشرب آنها بودند و بر سنت ايشان حركت مىكردند . هرگز شاهد آن نبوديم كه يكى از آنها ديگرى را به خروج از شريعت يا به دليل اختلاف با كسى ، او را به خروج از دين متهم كرده باشد . هيچ‌كس از آنان را نمىشناسيم كه مدعى شده باشد او به تنهايى صاحب رأى مقدس و معصوم در شريعت است يا در انديشهء تحميل نظرات خود بر مردم افتاده باشد . از همگى آنان رواياتى وارد شده كه بيان مىدارند مجتهدانى هستند كه در حد توان خود به نتايجى رسيده‌اند و احتمال دارد كه بر صواب يا بر خطا باشند و مرجع اصلى در اين صواب و خطايى ، كتاب خدا و سنت رسول خدا ( عليه الصلاة و السلام ) و قواعد پذيرفته شدهء شريعت و اصول عام آن از سوى مسلمانان است ؛ اين مالك است كه ابوجعفر منصور را از تصميم خود در تحميل \" الموطأ \" بر مردم بازمىدارد و به او يادآور مىشود كه ياران رسول خدا ( صلى الله عليه و آله و سلم ) در همهء شهرها و سرزمين‌ها پراكنده شده‌اند و نزد هريك از ايشان علمى است و از حكمت و خردمندى بدور است كه كتابى جز كتاب خدا بر مردم تحميل شود .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبدين گونه ، نسيم فقه همه جا جارى شده بود و به همين دليل رشد و توسعه پيدا كرد و به بار نشست و ميوه داد و بسيارى از نيازهاى مسلمانان را - در بعد امت ، دولت و افراد - برآورده ساخت و تاريخ ، بزرگ‌ترين ميراث فكرى در احكام تشريعى و اصول اصلاحى را كه امت‌ها بر آن استوار گشته‌اند بدين شيوه پاس داشت .\r\nبه همين دليل بود كه فقه اسلامى توانست سربلند و گرامى و ارجمند بر فراز بايستد و به دليل درآميختگى و بهره‌گيرى مسلمانان از علوم و فرهنگ‌هاى ملل مختلف ايرانى ، رومى و يونانى و استقبال شايسته مسلمانان از بخش‌هاى مفيد اين علوم و فرهنگ‌ها هيچ‌گاه علوم فارسى يا رومى يا يونانى بر آن گران نيامد .\r\nپس از آن نوبت به طبقاتى از مقلدين و متعصبان نسبت به مذاهب فرا رسيد كه همزمان با دوره‌هاى ضعف سياسى و تقسيم امت اسلامى به كشورهاى كوچك جدا از هم و پراكنده ، از بدوش كشيدن چنان همت‌هاى عالى در وسعت نظر و علمى كه پيشينيان از آن برخوردار بودند ، ناتوان ماندند ؛ موقعيت ضعيف سياسى نيز چنان است كه وقتى امتى به آن دچار مىشود افراد آن احساس مىكنند كه به لحاظ قدرت و دانش و انديشه ، از ديگران در مرتبهء دون‌ترى قرار دارند ؛ نسيم علم و بحث بر آن متوقف مىماند و نشاط و فعاليت علما ، به خاموشى مىگرايد .\r\nبيشتر دست اندركاران فقه ، تحت تأثير چنين اوضاعى قرار گرفتند و برخود و بر تمامى اهل علم زمان خود حكم كردند كه شايستگى اظهارنظر و استنباط احكام و فهم و درك كتاب خدا وسنت رسول خدا را ندارند و بدين ترتيب باب اجتهاد را بستند . پيامد اين وضع ، توقف و جمود فقه و تعصب‌ورزى هر يك نسبت به نظر يكى از پيشوايان فقه و اين ادعا بود كه او خود حق است و ديگران باطل‌اند و در اين راه چنان دور رفتند كه كسى پشت سر امامى كه به لحاظ مذهب ، مخالفش بود به نماز نمىايستاد و دخترش را به عقد فلانى درنمىآورد ، از گوشت قربانى وى نمىخورد و قضاوت به همان را نمىپذيرفت ؛ فقط به اين دليل كه در مذهب با او مخالف است ! سپس پيشوايانى را كه پيروى از ايشان را واجب اعلام داشتند ، به شمار معينى محدود\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nكردند و بدين ترتيب ، چشم انداز پيروان و طرفداران نسبت به وسعت نظر متبوعان ، تنگ‌تر و تنگ‌تر شد و گسترهء فقه اسلامى نيز هرچه بيشتر تنگ و محدود و دچار ركود شد و پژمردگى يافت و بار وبرش كمتر شد . نتيجه آن شد كه بسيارى از كشورهاى اسلامى از اين فقه عام خارج شدند و به دنبال فقه و قوانين وضعى ديگرى برآمدند تا برايشان حاكم باشد و نظام قضايى و تشريعى و معاملاتى خود را براساس آن بسازند ؛ آنها به دنبال فقهى برآمدند تا اين قيد و بندها را نداشته باشد و فاقد چنين محدوديت‌هاى ساختگى باشد ؛ در اين شرايط بود كه خار در چشمان و استخوان در گلو ، مىديديم كه مسلمانان و امت‌هاى اسلامى در كشورهايشان با قوانينى جز فقه اسلام و آيين اسلام ، اداره مىشوند .\r\nولى ما توانستيم در دورهء كنونى - كه اميدواريم نخستين گام در راه بازگشت به اوج و عظمت فقه تشريعىمان باشد - تا حد زيادى از پيامدهاى اين تعصب‌ها و تنگ نظرىهايى كه شريعت از آن برى است ، و پيشوايان مجتهد ، خود با آن بيگانه بودند ، رهايى يابيم و با يكديگر راه وفاق و همدلى در پيش گيريم و ديگر نشنويم كه اختلافى منجر به تبادل اتهام ميان مثلًا شافعى و حنفى شود ؛ اينك اين ازهر شريف بزرگ‌ترين دانشگاه اسلامى است كه مذاهب اسلامى چهارگانه در آن تدريس مىشود و اميدواريم چيزى مانع از آن نشود كه در صورت فراهم آمدن اسباب و مقدمات كار ديگر مذاهب مسلمانان مورد مطالعه و بررسى و تدريس قرار گيرند . دانشكدهء شريعت نيز ، در حال حاضر و در كنار مطالعات مذاهب ، اقدام به مطالعات فقهى مقايسه‌اى مىكند كه منحصر به مذاهب چهارگانه نيست و آنچه نويدبخش آينده است اينكه اساتيد و دانشجويان اين دانشكده ، اين مطالعات مقايسه‌اى را با رضايت تمام و با روحيهء تسامح و نفى تعصب‌هاى مذهبى استقبال مىكنند و جز به دليل و استدلال نمىنگرند و جز حق نمىجويند .\r\nلذا اين مشكل بر طرف شده و يا مىرود كه كاملًا بر طرف شود و ديگر ، خطر و ضررى از آن متوجه ما نيست چه بسا در آيندهء نزديك ان‌شاءا . . . شاهد مذاهب اسلامى\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nديگرى باشيم كه فقه آنها همچون فقه مذاهب چهارگانه [ اهل سنت 
  ] ، در ازهر شريف تدريس بشود . در آن صورت و با تحقق اين آرزو ، حق خواهيم داشت كه از نو به دوران افتخار و عظمت اوليهء فقه اسلامى در ايام شكوهمندى نخستين آن - به آن روزگارى كه به جاى قول فلان و رأى به همان ، ديدگاه‌هاى متين ، استدلال‌هاى متقابل و دلايل قوى و نظرات گوناگون ، دست‌مايهء اصلى و شالودهء آن در روشنگرى فكرى و رسيدن به حق باشد - بازگرديم .\r\nما اينها همه را به فال نيك مىگيريم ، بويژه كه با اين احساس مسلمانان قرين گشته كه شايسته نيست جز با شريعت خويش ، حكم رانند ؛ چنين نداهايى از هرسو بلند مىشود و دست اندركاران فقه اسلامى و نيز ديگر مردان حقوق و قضا و تشريع نيز آن‌را سرمىدهند كه به فقه خويش بازگرديد كه عنوان مجدد عزت و شكوه شما در آن است ؛ كنفرانس بين المللى برگزار شده در لاهه در سال 1937 م . با حضور نمايندگانى از ازهر شريف و دولت مصر ، به ارزش اين فقه و شايستگىهاى سترگ آن اذعان كرد . و به‌خدا سوگند كه اينها همه تنها از اين روى نصيبمان شد كه تعصب‌ها را كنار گذارديم و شكوه و زيبايىهاى شريعت و فقه خود و توان آن در همراهى با پيشرفته‌ترين تمدن‌ها و مدنيت‌ها ، بر ما تجلى يافت .\r\nتاريخ اختلاف در فقه و تشريع چنين بود ؛ ابتدا به صورت اختلاف‌هاى علمى و بسيار متين آغاز شد و بركت و فتح مبين به همراه داشت ولى پس از آن تبديل به تعصب‌هاى كور مذهبى شد و جمود و تحجر و ركود به ارمغان آورد و باعث گسست بسيارى از ملل اسلامى از تشريع اسلامى شد و سپس اندك اندك به آرامش و سنت‌هاى اوليه‌اش بازگشت و روح خيزش و تجدّد از آن به مشام رسيد و چنان شد كه مايهء افتخار و مباهات ما شد و از اينكه انديشه و شيوهء زندگى ماست ، احساس غرور و سربلندى كنيم .\r\nوضع فقه از اين قرار بود ؛ ولى وضع ما در عرصه‌هاى ديگر چگونه بود ؟ در عرصه‌هاى معارف فكرى و مسائلى كه زاييدهء اختلاف‌هاى فرقه‌اى و كلامى بود ، چه وضع و روزى داشتيم ؟\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nهمچنان‌كه گفتيم اين اختلاف‌ها از همان آغاز گريبانگير مسلمانان شد و اختلاف‌هاى شديد و تندى هم بود و در عين حال و بنابر سياست‌ها و هواها ، از گوناگونى زيادى برخوردار بود و فرهنگ‌هاى مختلفى آنها را تغذيه مىكرد ؛ اين اختلاف‌ها روز به روز افزون‌تر و شديدتر مىشد و گستردگى بيشترى مىيافت و پيامدهاى منفى بيشترى داشت تا سرانجام مسلمانان را به گروه‌هاى پراكنده و طوايف متعدد و جدا از هم تبديل ساخت و امت واحدهء اسلامى را به فرقه‌هاى گوناگون ، و فرقهء واحد را به شعب مختلف پراكنده و به دشمنى مبدل ساخت كه همديگر را به مثابهء صاحبان اديان گوناگون مىديدند ؛ با همديگر همكارى و هميارى و مبادلهء افكار و ازدواج نداشتند ؛ هر گروه به داشته‌هاى خود بسنده مىكرد و نسبت به آنها تعصب مىورزيد و جز آن‌را نمىپذيرفت و معتقد بود كه تنها خود بر حق و ديگران ، باطل‌اند و چنانچه دو گروه يا بيشتر در كشورى در جوار همديگر قرار مىگرفتند چنان درگيرىهايى ميان آنها پيش مىآمد كه حتى به خونريزى و ويرانى خانه‌ها و دشمنىها و كين‌توزىهاى عشيره‌اى و خانوادگى مىانجاميد ؛ چيزى كه هر از گاهى به چشم مىبينيم و به گوش مىشنويم .\r\nاستعمارگرانى كه گسست اسباب مودّت و محبت و عوامل همدلى و هميارى ميان مسلمانان برايشان مهم بود تا بتوانند بر اين سرزمين چيره شوند و خود قبله و الگوى ديگران و به عنوان داور ميان اطراف درگير درنظر گرفته شوند ، به اين اوضاع دامن مىزدند ؛ بدين گونه بود كه مسلمانان به اين شيوه‌هاى استعمارى فريبنده تن دادند و بر حدّت و شدّت اختلاف‌هاى ايشان افزوده شد ؛ آنان همديگر را به كفر و زندقه و فسق و خروج از دين و امثال چنين اتهام‌هاى لجام گسيخته و بىپروايى كه كين و نفرت آنانرا تشديد بخشيد و بدگمانى و دشمنى و كينه در دل‌هايشان كاشت ، متهم ساختند و بدين ترتيب دشمنان را يارى دادند و امكان كنترل خود را به آنان ارزانى داشتند .\r\nهمهء اين اتفاق‌ها در حالى افتاد و مىافتد كه اين اختلاف‌ها در ميان بسيارى از طوايف مسلمانان و فرقه‌هاى آنان ، به اصول دين و به عقايدى كه خداوند متعال ايمان\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nبه آنها را واجب دانسته ، و خروج از آنها خروج از دين تلقى مىشود ، مربوط نيست . و چنانچه كسى باشد كه آنها را به همديگر نزديك كند و عوامل و اسباب اختلاف را مورد بررسى قرار دهد ، مىتوان اين اختلاف‌ها را در محيطى آرام و بدون اثرپذيرىهاى خارجى و فارغ از هرگونه تعصبى ، مورد بحث و بررسى قرار داد و حق را از آن ميان آشكار ساخت و بدين ترتيب بسيارى از عوامل گسست و شكاف ميان پيروان « دين واحد » ، « پيامبر واحد » و « كتاب واحد » از ميان برداشته مىشود .\r\nوقتى مسلمانان بتوانند به يكديگر نزديك شوند و بدانند ميان عقيده‌اى كه بايد به آن ايمان داشت از يك سو و معارف فكرى كه بدون آسيبى به اعتقادات اصولى ، ديدگاه‌ها در آن متفاوت است ، از سوى ديگر تفاوت وجود ندارد ، مسائل بسيار ساده و آسان خواهد شد ؛ مىتوانيم گردهم‌آييم و اگر اختلافى هم داشته باشيم اين اختلاف‌ها همچون اختلاف پيروان مذاهب فقهى ، بايد فارغ از هر دشمنى و اتهامى و بدور از بدگمانى و كين‌توزىها باشد كه به گسست معاملاتى ، ازدواجى و فرهنگى ما نيانجامد . در آن‌صورت مسلمانان همچون گذشته ، امت واحدى خواهند شد كه دينشان اسلام ، كتابشان قرآن و پيامبرشان محمد ( عليه الصلاة و السلام ) خواهد بود و به خدا و فرشتگان و كتاب‌هاى آسمانى و پيامبران خدا و روز جزا ايمان خواهند داشت و هر نظر و ديدگاهى فروتر از اينها را هركس مىتواند به عنوان نظراتى كه بدون آسيب رساندن به وحدت مسلمانان يا تلقى آن به عنوان عامل تفرقه و ضعف ايشان مطرح سازد ، تلقى كند .\r\nاين امر امكان پذير بود و همچنان امكان پذير است ، بويژه پس از آنكه گسترهء خردمندى و خردورزى فزونى گرفت و پرچم علم و دانش هرچه بلندتر به اهتزاز درآمد و مسلمانان به زيان‌هاى برخاسته از تفرقه و نزاع و درگيرى ميان خود پى بردند و دانستند كه نبايد چنين اختلاف‌هايى را اختلاف‌هاى مرتبط با اصول دين و اساس عقيده برمىشمردند و باعث مىشدند كه دشمنان اسلام ، به اين نتيجه برسند كه اين دين نمىتواند خواست‌هاى امتى را كه به‌دنبال خيزش و كسب جايگاه شايسته‌اى در ميان امت‌هاست ، برآورده سازد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nاز جمله پيامدهاى اين آشفتگى در انديشه‌ها و معارف دينى و تكفير هر فرقه به وسيله فرقه ديگر يا برحق شمردن ديدگاه‌هاى خود و باطل انگاشتن ديدگاه‌ها و آراى ديگران و اينكه خروج از اين آرا ، به مثابهء خارج شدن از امر مقدّس يا خروج از دين و زندقه و كفر و غلو است ، همان ركود و تحجّر فقهى بود كه در حالت چنگ‌زدن امت اسلامى به قوانين و فقه ديگران [ غيرمسلمانان 
  ] هم حاصل آمد ، زيرا بسيارى از جوانان از محدودهء اين ميراث فكرى عام بيرون آمدند و خود را از مشقات و رنج و دشوارىهاى حضور در آن دور ساختند و از خطرات و لغزش‌ها و فرجام بحث و بررسىهاى خود در آن ، فاصله گرفتند تا مبادا در بيراهه‌هاى آن راه را گم كنند يا در معرض اتهامات تكفير و تفسيق قرار گيرند ؛ در همين راستا مىبينيم كه آنها همهء فرهنگ‌هاى فكرى اسلامى را - بدون تميز ميان خوب و بد - به يك‌سو زدند و به غذاى معنوى ديگرى براى جان و خرد خود در معارف فكرى بيگانه روى آوردند و اين غذا را از علما و انديشمندان و خاورشناسان غربى و كسانى كه از آنها اقتباس كرده بودند ، گرفتند و آن‌را علم صحيح و غذاى مفيد و ديدگاه‌هاى درست و مناسب براى زندگى تلقى كردند .\r\nديديم كه اين گرايش خطرنا بر جوانان و بسيارى از انديشمندان ما فايق آمده و در اعماق جانشان ريشه دوانيده و برانديشه و مغزآنان چيره شده و بىآنكه خود بدانند يا امت ، جوانب منفى و زيان‌هاى زهرآگين و به هلاكت كشاننده قربانيان را حس كند ، كار خود را مىكند ؛ چنين كسانى ، تاريخ و گذشته خود را كم بها مىدهند و فرهنگشان را و حتى دينشان را خوار مىبينند و چه بسا از آنها بگريزند و افتخار كنند كه از آنها فراتر رفته و خود را به بالاتر كشانده‌اند .\r\nاينها برخى از خطراتى است كه به مسلمانان وارد آمده و ايشان را ضعيف كرده و باعث شده تا دشمنانشان چشم طمع به آنها داشته باشند و حتى بر آنان مسلط گشته و ذلت و خوارى و زبونى براى ايشان به ارمغان آورده و فرهنگ و دينشان را ناچيز شمرده و عزت و شكوه را براى جز آنان درنظر گرفته است ؛ حال آنكه عزت تنها ويژهء خدا و رسول و مؤمنان است .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمىتوان از اين خطرات بر كنار ماند و مسلمانان از شرّ و زيان آنها اجتناب ورزند\r\nمشروط بر آنكه همدلى وجود داشته باشد و هميارى صورت گيرد و تعصب‌ها به‌فراموشى سپرده شود و خالصانه و مخلصانه به حق بازگرديم و تنها آن‌را بجوييم .\r\nحدود چهارصد ميليون مسلمان در شرق تا غرب جهان حضور دارند « 1 » ؛ شمارشان اندك نيست و به لحاظ عقلى و سرزمينى و استعداد يا ثروت‌هاى طبيعى خود ، چيزى كم ندارند ؛ تاريخ خود شاهد است زمانى كه شمارشان بسى كمتر بود و از مال و ثروت و حاصلخيزى محدودترى برخوردار بودند ، چه سان سرورى كردند و دانش و انديشه و مدنيت آنان چشم جهانيان را خيره كرد .\r\nبنابراين مسئله به همين تفرقه و گسست ، به اين فقرى كه جان‌ها و همت‌ها و اراده‌ها را فراگرفته است بازمىگردد ؛ بسيارى از علما و انديشمندان مسلمان در دوره‌هاى مختلف به اين نكته توجه كردند و هر از گاهى نيز فرياد اصلاح‌طلبى آنان گاه خيلى بلند و رسا و گاهى نيز آهسته و ضعيف ، شنيده شد كه خطاب به امت مىگفتند : اگر به اين بيمارى خطرنا توجه نكنيد و چاره‌اى نينديشيد ، وجودتان مورد تهديد قرار مىگيرد .\r\nولى با كمال تأسف ، همهء اينها در چارچوب اميد و آرزوهايى كه در دل‌ها جاى دارد يا سخنانى كه بر زبان و لبان جارى مىشود ، باقى ماندند و با گام‌هاى عملى مفيد و مؤثرى همراه نگشتند چنان‌كه مردم تقريباً از شفاى اين امت نوميد شدند و هر دم انتظار مرگ نهايى آن‌را در پى ضعف و فتور ناشى از غلبهء بيمارى ، مىكشيدند .\r\nولى خداوند متعال با حكمت و عظمتى كه دارد ، مهربان‌تر از آن‌است كه امت محمدى را به عنوان بهترين امتى كه براى مردم ظاهر شده ، با چنين سرنوشت فاجعه‌آميزى به‌حال خود واگذارد ؛ آرى اين امت ، به خود بد كرد و از دايرهء دين خود خارج شد و تغيير داد و تبديل كرد و روى گردان شد ، ولى به‌هرحال همچنان امت\r\n\r\n\r\n","description":"","footnote":"\r\n( 1 ) . اين آمار مربوط به زمان صدور بيانيه است .\r\n","page_name":" 162 ","page_number":162},
  {"content":"\r\n\r\nقرآن و امت بهترين پيامبران ( عليهم السلام ) است و قرآنى كه مسلمانان را نجات بخشيد و آنانرا با اشارهء خداوندى ، از تاريكىها به نور كشاند و گردشان آورد و در حالى كه بر لبهء حفره‌اى از آتش قرار داشتند نجاتشان بخشيد و سرور و رهبر جهانشان ساخت ، خوب مىتواند بار ديگر نيز آنان‌را نجات دهد و از چاه ويل اختلاف‌ها و درگيرىها بيرونشان آورد . خود آن پيامبر امين ( عليه الصلاة و السلام ) نيز خبرمان داده كه همواره يك يا چند طائفه از امتش برحق خواهند بود و چنانچه كسى از آن خارج شود تا روز قيامت گزندى به آن نخواهد رسيد و خداوند هر از گاهى كسانى را براى اين امت گسيل مىدارد كه آن‌را تجديد كنند و راهش را استوار سازند و به فضل وى آنانرا به راه راست و درست رهنمون گردند .\r\nاينك تو گويى شاهد نور سپيده‌اى هستيم كه مىرود تا بر جهان اسلام تابان گردد ؛ تو گويى در انتظار تجدّدى هستيم كه در اين دوره وعدهء آن‌را به ما داده‌اند تا غافلان را هشيار و خوابيدگان را بيدار كند ؛ تو گويى چشم به تابش اين خورشيد در مصر و جهان اسلامى دوخته‌ايم كه دير زمانى است از مسلمانان روى برگرفته است .\r\nبا اين سخن جماعة التقريب بين المذاهب الاسلاميه را تقديم جهان اسلام مىكنيم كه طى نسل‌هاى پياپى زير بار سنگين تفرقه و پراكندگى ، كمر خم كرد و قرن‌هاى متمادى روزگارش نامساعد بود . و مسلمانان را به رسيدن عهد تازه‌اى مژده مىدهيم و اميدواريم سرآغاز كنار رفتن ابرهاى اختلاف از فراز آنان باشد و گام‌هايى كه برداشته مىشود ان‌شاءا . . . پرشتاب و موفقيت‌آميز باشد .\r\nاين جماعت ، در مصر ، پايتخت جهان اسلام و محل تلاقى انديشه‌هاى مسلمانان و نهضت‌هاى فكرى ايشان و جلوه‌گاه خورشيد ازهر شريف - دانشگاه علمى اسلامى كه دل‌هاى مردمان سرتاسر گيتى شيفتهء آن‌است و قرار است در همهء كشورها و سرزمين‌هاى مختلف ، شعبه‌هايى داشته باشد كه راه آن‌را طى كنند و در خدمت انديشه‌هايش باشند و با تمام توان در جهت تحكيم وحدت مسلمانان بكوشند - شكل گرفت .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nما در همان حالى كه خبر تشكيل اين جماعت با چنين هدف والايى را اعلام مىكنيم ، از هر مسلمانى انتظار داريم كه به نيكى آن‌را پذيرا شود و كوشش‌هاى خود را به تلاش و سعى اعضاى آن بپيوندد و ايده‌هاى آن‌را گسترش دهد و در جهت تحقق اهداف آن بكوشد ؛ ما از همهء امت و هر طايفه و جماعت و گروه و فردى ، و نيز از آنهايى كه به قرآن ايمان و به رسالت محمد ( عليه الصلاة و السلام ) باور دارند اين درخواست را به‌عمل مىآوريم و يادآور مىشويم كه خداوند يار و ياور بنده‌اى است كه به يارى برادرش شتافته است .\r\nبنابراين به يارى و توفيق الهى ، اين جماعت قدم به جهان اسلام مىگذارد و پيش از هر چيز اعلام مىكند كه - طبق اساسنامهء خود - تنها داراى هدف‌هاى دينى و اجتماعى است . اين اساسنامه مورد توافق اعضاى مؤسس قرار گرفته و به مثابهء عهد و پيمانى است كه ميان ما و مسلمانان و در پرتو اسلام و زير پرچم قرآن بسته شده است . در وفادارى به اين عهد و دنبال كردن پيامدهاى آن ، از خداوند متعال يارى مىجوييم :  « رَبَّنا عَلَيْكَ تَوَكَّلْنا وَ إِلَيْكَ أَنَبْنا وَ إِلَيْكَ الْمَصِيرُ »  ( ممتحنه / 4 ) ( . . . اى پروردگار ما ، بر تو اعتماد كرديم و به سوى تو بازگشتيم و فرجام به سوى توست ) ؛  « رَبَّنَا افْتَحْ بَيْنَنا وَ بَيْنَ قَوْمِنا بِالْحَقِّ وَ أَنْتَ خَيْرُ الْفاتِحِينَ »  ( اعراف / 89 ) ( . . . پروردگارا ، مارا وسيلهء آزمايش [ و آماج آزار 
  ] براى كسانى كه كفر ورزيده‌اند ، مگردان و بر ما بخشاى كه تو خود تواناى سنجيده كارى ) .\r\n* * *\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nفصل پنجم : زمان به سود ماست\r\nپيروزى و موفقيت هر انديشه و ايدهء اصلاحى ، بستگى به عوامل فراوانى دارد كه پيشاپيش آنها بايد از سلامت ايده ، نياز جامعه به آن ، اخلاص دعوتگران و شكيبايى و مبارزه و تلاش آنان ياد كرد .\r\nعامل ديگرى به نام « زمان » مطرح است كه اهميت و اعتبار خود را دارد و قانونمندى هر فراخوان يا دعوتى ، توجه به آن را ايجاب مىكند و بستر هر پديدهء تازه‌اى آن را تحميل مىنمايد .\r\nصحيح است كه هر ايده و انديشهء درستى مىتواند گروهى از دورانديشان و اهل بصيرت را به گرد خود جمع كند و دعوتگرانى بيابد كه در گسترهء محدودى از آن دفاع نمايند ، ولى براى از ميان رفتن گمان‌ها و ترديدهايى كه در ازاى هر انديشهء تازه‌اى به اذهان راه مىيابد نياز به زمان است ؛ استقرار هر ايده در جان‌ها و رسوخ آنها در عقل‌ها نيز نيازمند زمان است . بنابراين همهء دعوت‌ها و بويژه آنهايى كه در پيوند تنگاتنگى با عواطف و احساسات قرار دارند ، ناگزير بايد مسلح به سلاح زمان باشند ؛ چه بسيار مشكلات پيچيده‌اى كه زمان آنها را حل كرده يا انديشه‌هاى شگفتى كه با سپرى شدن زمان و كم‌رنگ‌شدن شگفت‌انگيزى آنها ، مردم به آنها خوگرفته‌اند .\r\nهمچنان‌كه زمان ، يارى رسان هر فراخوان درستى است تا رشد و شكوفايى يابد ، برملاكنندهء هر ناسره و نشان دهندهء همهء انحراف‌هاست و دشوارىها و وسوسه‌هاى موجودى كه از ميان برداشته مىشود ، بهترين ارزياب دعوتگران و صادق‌ترين آزمون\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبراى خود آنهاست ؛ كسانى كه توانستند توازن و تعادل خود را حفظ كنند و به اصول خويش پاىبند بمانند ، شايسته و سزاوار ماندن و توانا بر ادامه راه و رسيدن به هدف به رغم همهء دشوارىها و تنگناها مىباشند . اين سخنان را به مناسبت گذشت ى دههء كامل از مطرح شدن ايدهء تقريب مىگويم و در همان حال خاطرنشان مىسازم كه چگونه اين انديشه ، متولد شد و چگونه از ميان علما و انديشمندان ، مردان مخلصى آن‌را بر عهده گرفتند ؛ زيرا براساس نزدى سازى ( تقريب ) كسانى كه ديدگاههاى متفاوت دارند ، و با توجه به لزوم شناخت طوايف از همديگر وتوافق بر نقاط مشترك و معذور داشتن يكديگر در موارد اختلافى و به دور افكندن افتراها و تهمت‌هاى ناروا ، وبالاخره به استناد نوشته و آثار هر طايفه و نه گفته‌هاى مخالفان قرار گرفته بود . اين ايده براى از ميان برداشتن دشمنىها و كينه‌ها ميان برادرانى مطرح شده بود كه كتابشان يكى ، پيامبرشان يكى و قبلهء آنها يكى است و همگى بيت‌الله الحرام را حج مىكنند و در نمازها و تعداد آنها و شمار ركعت‌ها و سجودها ، اختلافى ندارند ؛ ماه رمضان را روزه مىگيرند و زكات خود را مىپردازند و به همهء عقايد يك مسلمان باور دارند ؛ اين ايده براى آن آمده بود تا در پى گسيخته شدن برادرى اسلامى به‌وسيلهء اختلاف‌ها و جريحه‌دارشدن عواطف و احساسات مسلمانان از سوى قلم‌هاى تفرقه انداز ، به فراخوانى به تمامى آنچه گفته شد ، باشد .\r\nجاى شگفتى هم نداشت كه اين فراخوان ، مردان انديشمندى نمايندهء مذاهب معروف چهارگانه و اماميه و زيديه را به‌خود جلب كند تا به گرد آن جمع شوند و به آن باور آورند و خبر تشكيل جماعة التقريب را به جهان اسلام اعلام نمايند . همچنين تعجب نداشت كه اين جماعت ، در هر يك از كشورهاى اسلامى ، كسانى را بيابد كه دست يارى به سويشان دراز مىكند و با آنان بيعت مىنمايد و قلم‌هايى را بيابد كه به ايدهء آنان خدمت كند ؛ با كنفرانس‌هايى روبرو شود كه براساس پذيرش آن شكل گرفته‌اند و با مراكز آموزشى و دانشگاه‌هايى روبه‌رو شود كه آن‌را مورد بحث و بررسى و مطالعه قرار مىدهند .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nولى اينها همه ، هنوز بسنده نيست ، مردان تقريب خود هرگز انتظار ندارند كه چنين فراخوان مهمى را همگان به سادگى پذيرا شوند ؛ آنها نخستين كسانى هستند كه در مىكنند اين سوءتفاهم‌ها ، زاييدهء ده يا بيست سال نيست و قرن‌ها و قرن‌ها پيشينه دارند و سياست‌هاى مختلف آن‌را تشديد كرده و حكام مغرضى كه به‌نام فرقه‌گرايى حكمرانى كردند ، مشوق آن بوده‌اند و علاوه بر همهء اينها ، تبليغات سوء ، حقايق بسيارى را مسخ كرده و سياست تفرقه بينداز و حكومت كن همچنان در كار و آدمى ، بندهء عادتهاى خويش است و به سادگى نمىتواند آنچه را با عادت‌هايش مغاير است بپذيرد ؛ به دليل آنچه مسلمانان از سر گذرانده و بدبختىهايى كه به‌چشم ديده و تجربه كرده‌اند ، شك و ترديد در هر امرى ، وارد است . به خاطر همهء اينها بود كه پرسش‌هاى فراوانى دربارهء اين ايده مطرح شد كه فعاليت‌هاى ما در ابتدا صرف توضيح و پاسخگويى به آنها مىشد .\r\nگفتند : اين فراخوان تقريب ، ديگر چيست ؟ چگونه مىتوان مذاهب را به يكديگر نزدى كرد ؟ آيا در نظر داريد هر طايفه‌اى از برخى نظرات خود عدول كند تا به ديگران نزدى شود ؟ گفتيم : هدف ما اين نيست ، فراخوان ما از اين قرار است كه اهل اسلام بر اصول اسلامى - كه هيچ مسلمانى جز به آنها مسلمان نيست - متحد شوند و در موارد فروتر ، نگاهشان نگاه كسى باشد كه در پى ناكامى و فلج امت اسلامى و چيرگى بر گروهى ، نيست و بيشتر به‌دنبال حق و شناخت حقيقى و درست است . و اگر توانستند با رعايت انصاف و حجت و دليل روشن در موارد اختلافى به توافقى برسند كه فبها ، و گرنه هركدام ، ديدگاه‌هاى خود را حفظ كنند و با حسن ظن به ديگران ، آنان‌را معذور دارند ، زيرا اختلاف در مواردى جز اصول دين ، به ايمان آسيبى و زيانى نمىرساند و مخلصان را از دايرهء اسلام بيرون نمىكند .\r\nگفتند : چگونه مىتوان با وجود امامت و خلافت ، به تقريب رسيد ؟\r\nگفتيم :  « وَ لِكُلٍّ وِجْهَةٌ هُوَ مُوَلِّيها »  ( بقره / 148 ) ( و براى هركس قبله‌اى است كه وى روى خود را به آن [ سوى 
  ] مىگرداند . ) و مادام كه اين‌كار باعث نمىشود هر يك از دو گروه ، اسلام ديگرى را مورد انكار قرار دهد ، زيانى به مسلمانان نمىرسد كه هر كدام ، برنظر خود باشند ، گو اينكه آنچه بايد بدان اشاره كنيم نحوهء مطرح ساختن\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nديدگاه‌هاست ، بدين معنا كه اين كار بنابر اخوت اسلامى ، نبايد تحرى كننده باشد كه در اين‌صورت راه را براى قانع شدن نيز - در صورتى كه چنين هدفى را دنبال كنيم - هموار مىسازد .\r\nكسى گفت : شايد جماعة التقريب در پى نزديك ساختن مذاهب فقهى به يكديگر است ؟ گفتيم : ما هدف خود را ادغام مذاهب فقهى در يكديگر قرار نداده‌ايم ؛ اختلاف ، امرى طبيعى است و در فقه نيز مبتنى بر اصول و برداشت‌هايى است كه جملگى در دايره‌اى قرار دارد كه خداوند اجتهاد در آن‌را مباح دانسته است ؛ چنين اختلاف‌هايى نه تنها زيانى ندارد ، بلكه خير و بركت و رحمت و سادگى را نيز به‌دنبال دارد .\r\nكسى هم گفت : شنيده‌ايم از جمله اهداف تقريب ، آن‌است كه مذهب شيعه در الازهر تدريس شود .\r\nگفتيم : از اهداف تقريب آن‌است كه مسلمانان همديگر را بشناسند و نخستين كسانى نيز كه بايد با هم آشنا شوند علما و انديشمندان هر گروه و طايفه هستند و علم نيز قابل مصادره و كتمان نيست ؛ شايسته است كه شيعه با علوم اهل سنت آشنا شوند كه اينك نيز آن‌را تدريس مىكنند و در مورد ازهرىها نيز شايسته است كه با دانش شيعه آشنايى پيدا كنند ؛ اين وظيفه اخلاص علمى نيز ايجاب مىكند .\r\nاز اين گونه پرسش‌ها ، فراوان است و پاسخ به آنها را مجلهء رسالة الاسلام كه اينك وارد نهمين سال انتشار خود مىشود ، برعهده دارد ؛ اين مجله ، اقدام به توضيح ايدهء تقريب نه براى تك تك سؤال كننده‌ها - كه براى همهء مسلمانان - مىكند ؛ در لابه‌لاى صفحات اين مجله ، امروزه چيزى را مىگوييم كه طى بيست سال دربارهء ايدهء تقريب گفته‌ايم گو اينكه اينك اين ايده پرآوازه شده و طرفداران زيادى پيدا كرده و مصلحان و انديشمندان در كنارش ايستاده‌اند . آرى دربارهء اين ايده ، همانى را مىگوييم كه طى ده سال پيش هم گفته‌ايم ، همان اصول ، همان شالوده‌ها و همان راه حل‌ها ، زيرا فراخوان‌هاى درست و سالم ، دچار انحراف و كژى نمىشوند و چيزى را نيز پنهان نمىكنند .\r\nدر نخستين گام‌هاى خود گفتيم : هدف ما از تقريب چيزى جز جمع كلمهء بزرگان مذاهب اسلامى - كه ديدگاه‌هاى گوناگونى كه ربطى به عقايد واجب الايمان ندارد\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nميان آنها فاصله انداخته است - نيست . و از آنجا كه دانستيم دو طايفهء بزرگ اسلام : اهل سنت با مذاهب چهارگانه و شيعه اماميه و زيديه است ، جماعة التقريب از جمع آنها تشكيل شد .\r\nگفتيم : مسلمانان نياز بدان دارند كه همديگر را بشناسند و غرض‌ورزىها باعث شده تا تهمت‌ها و افتراهايى از سوى هر گروه نسبت به گروه ديگر مطرح شود و اين درست نيست و بخردانه هم نيست كه هر گروه ، ديگرى را با نوشته‌هاى مغرضان يا با شايعات كين‌توزان بشناسند ؛ ما اين‌را گفتيم و هنوز هم بر همين سخن به عنوان يكى از اصول تقريب ، ايستاده‌ايم .\r\nگفته‌ايم و باز هم مىگوييم : ما در پى ادغام مذاهب فقهى در يكديگر نيستيم ، زيرا مجموعهء مذاهب ، فرهنگ اسلامى است كه بايد آن‌را پاس بداريم . تنها در پى آنيم كه بزرگان هر مذهبى همانى را بگويند كه پيشوايان آنها مىگفتند : « اين ديدگاه من است ، اگر كسى بهتر از آن گويد به پيروى سزاوارتر است . »\r\nگفته‌ايم و بازهم مىگوييم : ما در صدد غلبهء مذهبى بر مذهب ديگر نيستيم و اگر نشان دادن حقيقت مذهبى ، بيانگر بطلان آنچه دربارهء آن گفته شده باشد ، اين تبليغى براى آن مذهب نيست ، بلكه سخن حقى است كه بايد گفته و عيان شود . اگر كسى خوش داشته باشد كه عقايد فرقه‌اى از ميان رفته از جمله : مخطئه ، الخطابيه ، الغرابيه و ديگر افراطيون و اوهام آنان‌را - كه هيچ عقلى نمىپذيرد و جز در خيال خاورشناسان آن‌هم به دليل غرض‌هايى كه بر كسى پوشيده نيست يا در برخى كتب ملل و نحل كاملًا يكسونگر وجود خارجى ندارند - چنين اوهام باطلى را با آنچه شيعهء اماميه يا زيديه‌اى كه نسبت بزرگى از مسلمانان را تشكيل مىدهند و داراى ديدگاه‌ها و نظرات روشن ، كتاب‌هاى چاپ شده و علماى زيادى در فقه و تفسير و كلام و فلسفه دارند و كتب شرح حال بزرگان سرشار از نام‌هاى آنهاست ، با همديگر درهم‌آميزند و امت واحد را تبديل به دو امت يا امت‌هاى مختلف كنند و اصل شناساندن مذاهب اسلامى را خوش نداشته باشد و اين‌كار را درهم شكستن اصول تفرقه‌افكن و تيشه‌هاى ويرانگر بدانند و اگر تقريب ، ايده‌اى از حقيقت اين مذهب را ارائه دهد ، اين ديگر گناه تقريب نيست و نبايد آن‌را نكوهش كنند .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nاگر مسلمانان همديگر را بشناسند و ش‌هاى موجود ميان آنها از ميان برود و نسبت به خود اعتماد و اطمينان پيدا كنند ، تبديل به نيروى ارزشمندى مىشوند ، با تعارف نمىتوانيم به اين هدف دست يابيم ؛ حتماً بايد كارى بر اساس واقعيت و فهم و درك درست انجام شود تا درخت برادرى اسلامى شكوفايى گيرد و به بار و بر بنشيند ؛ تمام سعى ما انجام چنين كارى است .\r\nاگر پژوهشگران خاورشناسى - كه كشور متبوعشان در پى پراكندن ما هستند - اختلاف‌هاى ميان مذاهب ما را گاهى به نام بحث و پژوهش و گاهى نيز به نام خاورشناسى - بزرگ مىكنند ، وظيفهء ما ايجاب مىكند كه حقايق را بازگوييم تا راه را بر غرض‌ورزىهاى آنان ببنديم ، تفرقه و پراكندگى ما برابر با ضعف ما و چيرگى ديگران بر ماست و در مقابل وحدت ما برابر با قدرت و سرورى و والايى امت ماست .\r\nايدهء تقريب ، ايدهء جماعت مشخصى كه مركز آن دارالتقريب است ، نيست ؛ ايدهء هر يارىرسان و مؤيد آن در هرى از كشورهاست . هر مركز و جايى كه در آن سخنرانى يا نشستى كه براى معرفى مسلمانان به يكديگر ايراد يا برگزار شود ، مركزى براى تقريب و نوعى دارالتقريب است .\r\nاين ده سال از [ مطرح شدن جدى 
  ] ايدهء تقريب مىگذارد ؛ هر چند به لحاظ عمر انسانى ، مدّت زمان قابل توجهى است ، ولى نسبت به حيات فراخوان‌ها و نهضت‌ها و بويژه فراخوانى كه در پى پرداخت به رسوبات قرن‌هاست ، مدّت زمان اندكى است .\r\nاگر اين فراخوان در اين مدت اند توانست به رغم هموار نبودن راه و گل آذين نبودن آن ، به حركت خود ادامه دهد و رشد يابد و شيوهء متين و به‌دور از هرگونه گرايش تعصب‌آميزى را در پيش گيرد و از خط متانت و آرامش خارج نشود و جز در برابر حق ، سر فرود نياورد ، اميد آن داريم كه آينده به خواست الهى حامل نتايج بزرگتر و فزونترى باشد . « الحمدلله علي ما هدانا و اولانا و هو سبحانه ربّنا و مولانا » .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nفصل ششم : نقش ازهر شريف در تقريب\r\n( سخنرانى به مناسبت جشن هزارهء ازهر شريف )\r\nبسم الله الرحمن الرحيم\r\nحضار گرامى !\r\nالسلام عليكم و رحمة الله و بركاته\r\nبسيار مايل بودم كه در اين مناسبت پرشكوه شركت كنم و از ديدار شما بهره‌مند شوم و با شما رايزنى داشته باشم ، ولى به دلايل پيش بينى نشده‌اى از اين كار بازماندم ، گو اينكه اين امر مانع از آن نيست كه خود را در ميان شما نبينم و با ارج‌گذارى به ديدگاه‌ها و شخصيت شما از خداوند متعال موفقيتتان را در ارزيابى كنونى وضع اسفبار جهان اسلام و تصميم گيرىهاى جمعى مناسب - ان‌شاء الله - مسئلت دارم . امّا بعد :\r\nاين دارالتقريب و جماعت مربوط به آن جماعة التقريب بين المذاهب الاسلامية است كه هم اين و در اين مناسبت شكوهمند - جشن هزارهء ازهر شريف - از نقش الازهر و مردان بزرگوار و مصلح آن ، علماى پرهيزگار و برجستهء آن در رسالتى كه از فرخنده‌ترين رسالت‌هاى اصلاح‌گرايانه اسلامى براى وحدت كلمهء مسلمانان و از ميان برداشتن گسست‌هاى موجود ميان پيروان دينى با شما سخن مىگويد كه خدايشان ( الله ) يكى است ، پيامبرشان يكى است ، كتابشان يكى است و در هيچ‌كدام اختلافى با\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nهم ندارند ؛ قبلهء آنان يكى است ، نمازهاى واجبشان يكى است و اختلافى در شمار آنها ، در ركعت‌ها و سجده‌ها و وجوب قرائت سورهء حمد در آنها نيست ؛ حج آنان يكى ، روزه‌شان يكى و . . . است .\r\nپس از نزدى به چهارده قرن اختلاف ، براى نخستين بار در تاريخ اسلام بود كه شمارى از مصلحان از مذاهب مختلف اسلامى ، مخصوصاً به منظور درمان اين بيمارى خطرناك يعنى پراكندگى فرقه‌اى نه بر اساس غلبهء ى مذهب بر مذهب ديگر يا حذف گرايش‌هاى مذهبى يا ادغام آنها در يكديگر ، بلكه بر پايهء احترام به همهء ديدگاه‌هاى مبتنى بر فهم و منطق و پيروى از تمامى دلايل برخاسته از هر منظرى ، گردهم آمدند .\r\nآرى ، كوشش‌ها و فراخوانىهايى در طول تاريخ وجود داشته ، ولى جملگى فراخوان‌هايى فردى بوده‌اند كه بنابر دلايلى ناكام ماندند يا با مرگ صاحبانشان از ميان رفتند ، ولى فراخوان تقريب بر دوش جماعتى قرار گرفته كه همچون بنايى مستحكم و در ى صف و با نيروى برخاسته از ايمان و شخصيت‌هاى برجستهء خود ، همبسته با يكديگر استوار ايستادند و اگر كسى از ايشان هم از اين جهان رخت بربندد ، ديگرانى هستند كه جايشان را پر كنند ، بنابراين تقريب ، فراخوانى گروهى است و آنچه مىتوانم در اين زمينه بازگويم اينكه من به دليل وجود ازهر شريف در مصر ، بويژه اين كشور را به عنوان مركز اين فراخوان برگزيدم و برآنم كه علماى ازهر بهترين كسانى هستند كه مىتوانند بار اين رسالت را بر دوش گيرند .\r\nامروز وظيفهء خود مىدانم كه در برابر خدا و تاريخ ، نقش الازهر و مردان برجسته و مصلح آن و مردانى كه مصداق صدقوا ما عاهدوا الله عليه هستند - را ثبت كنم ؛ همچنان‌كه وظيفهء حق‌شناسى و ستايش از جهاد اين رادمردان نيز مرا ملزم مىسازد نقش آنان را برجسته كنم ، حق آنان را ادا نمايم ، به اينكه در اين سخنان ، تنها بخش اندكى از شايستگىهاى ايشان را باز مىگويم ، اعتراف كنم و مژده دهم كه نتايج و ثمرهء كار آنان تا هميشه باقى خواهد ماند .\r\nمن در همان حال كه دربارهء آنها سخن مىگويم ، در حقيقت از نقش ازهر شريف\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nدر ايستادگى در برابر تفرقهء فرقه‌اى - كه همواره چون سلاح مؤثرى در اختيار مستعمرانى كه به‌خوبى مىدانند چه هنگام از آن استفاده كنند - سخن مىگويم .\r\nهرچند دارالتقريب رسماً در ژانويهء 1947 م . تأسيس شد ، ولى فراخوان تقريب ، سه مرحله را از سر گذراند : مرحله مقدماتى ، مرحلهء شكل‌گيرى و مرحلهء اجرا كه تأسيس دارالتقريب در واقع همان مرحلهء آخر يعنى اجرايى آن‌است .\r\nمرحلهء مقدماتى يا تداركاتى آن ، به رهبرى امام بزرگوار شيخ محمدمصطفى المراغى ( شيخ الازهر در آن زمان ) رهبرى شد ؛ من در سال 1938 م . با او ديدار كردم و ايدهء تقريب را با وى در ميان گذاشتم و او را بسيار همراه ، خبره و باهوش يافتم ؛ او بدبختىهاى حاصل از اين تفرقه از سوى استعمار را برايم بازگفت و تشويقم كرد و مرا با علماى برجسته از جمله شيخ مصطفى عبدالرزاق و شيخ عبدالمجيد سليم - كه در آن زمان مفتى ديار مصر بود و اين هر دو تن نقش بزرگى در اين فراخوان داشتند و بعدها ، هر دو به مقام شيخ الازهر رسيدند - آشنا ساخت ؛ ما در مورد نكاتى با يكديگر به توافق رسيديم و نحوهء حركت اين فراخوان را براى اينكه تعصب‌ها را برنينگيزد ، مورد بحث و بررسى قرار داديم ؛ اين سرآغاز بسيار تشويق‌آميز و مباركى بود و عهد و پيمانى را ميان من و اين علماى بزرگ رقم زد و بدين گونه مرحلهء مقدماتى تحقق يافت .\r\nدر اين ميان جنگ جهانى [ دوم 
  ] گسترش پيدا كرد ؛ من به كشور خود بازگشتم و پس از جنگ ، در سال 1949 م . دوباره به مصر آمدم . در آن زمان شيخ مصطفى عبدالرزاق شيخ الازهر شده بود ؛ بارها با وى ديدار كردم و او را همچنان بر آن عهد و پيمان يافتم ؛ به اتفاق او و شيخ بزرگوار شيخ عبدالمجيد سليم ، مرحلهء شكل‌گيرى را آغاز كرديم و آن‌دو ( خدايشان بيامرزد ) در شكل‌گيرى جماعة التقريب و تأسيس دارالتقريب و گزينش شخصيت‌هاى برجسته در علم و تقوى براى همراهى با اين فراخوان - كه آن‌را به تمامى معناى كلمه جهاد تلقى مىكردند - مشاركت داشتند ، به‌اين ترتيب ، جماعة التقريب با عضويت شيخ عبدالمجيد سليم ، شيخ محمود شلتوت و علماى برجستهء مذاهب چهارگانه در الازهر و نيز با شركت نمايندگانى از دو مذهب\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nشيعه امامى و شيعه زيدى ، و شخصيت‌هاى خارج از الازهر از جمله : محمدعلى علويه باشا ، حليمى عيسى باشا - كه هر دو گرايش‌هاى اصلاح‌گرايانه‌اى داشته و از موقعيت اجتماعى والايى برخوردارند - و نيز شيخ حسن البنا ( رهبر و نخستين بنيانگذار اخوان المسلمين ) و حاج محمد ابن الحسينى و تنى چند از پژوهشگران و نويسندگان تأسيس يافت و اينان اساسنامهء جماعة التقريب را تدوين كردند .\r\nبه‌اين ترتيب دارالتقريب و جماعة التقريب به‌وجود آمد و آيهء :  « إِنَّ هذِهِ أُمَّتُكُمْ أُمَّةً واحِدَةً وَ أَنَا رَبُّكُمْ فَاعْبُدُونِ »  ( انبياء / 92 ) را به عنوان شعار خود برگزيد و با پايان گرفتن اين مرحله ، مرحلهء اجرا آغاز شد : جماعة التقريب تلاش‌هاى خود را آغاز كرد ، در اين مرحلهء خطير ، تيرهاى متعصبان از هر دو فرقهء اهل سنت و شيعه ، آن‌را نشانه گرفت و استعمارى كه همواره از تفرقه بهره‌مند گشته است ، وجود آن‌را حس كرد ؛ موانع و دشوارىها از هرسو فرا راه آن قرار داده شد و اتهامات از همه رنگ و نوعى بر آن باريدن گرفت ؛ در ميان شيعه بودند كسانى كه مىگفتند : مىخواهند ما را سنى كنند ! و در ميان اهل سنت نيز بودند كسانى كه مىگفتند مىخواهند ما را شيعى كنند ! در كنار همهء اين مشكلات ، كسانى هم بودند كه ما را به دربار سلطنتى [ مصر 
  ] مرتبط مىدانستند و بر آن بودند كه مأموريت دارم با وارد كردن شيعيان به مصر راه را براى بازگرداندن حكومت باطنيهء - كه رهبر آن نمايندگىاش مىكند - هموار سازم ! ! گرد هم آمدن اين شمار از علماى برجسته و هم‌پيمانى آنها با من نيز تنها براى همين هدف مهم است ! همه مىدانيم كه در آن زمان اين اتهام خطرناك چه پيامدهاى ناگوارى مىتوانست در پى داشته باشد .\r\nامام شيخ مصطفى عبدالرزاق شيخ الازهر - كسى بود كه وضع را درك كرد و از من و جماعة التقريب حمايت كرد و بىپايگى و ابتذال اين اتهام را - كه به توهمات حشاشين شبيه‌تر بود - براى آنان توضيح داد و اگر او نبود و با آنان سخن نمىگفت ، دارالتقريب در نخستين گام خود با نابودى روبه‌رو مىشد . ما و همه كسانى كه همراه ما بودند دانستيم و دانستند كه خداوند ما را حفظ كرد و همو ، خواهان بقاى اين فراخوان است .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nبه رغم همهء دشوارىها و افتراها و تهمت‌ها ، اين بزرگان ، با شهامت و مقاومت تمام ايستادگى كردند و در راه خدا از هيچ سرزنشى نهراسيدند ؛ با تمام نيرو به دفاع از اين فراخوان پرداختند ؛ آن‌زمان ، فضا سرشار از نفرت و كينه بود ، كينهء هر گروه نسبت به گروه ديگر و گسست كامل ميان آنها حكمفرما بود . متعصبان سنتى در ميان هرگروه تاب شنيدن چيزى جز زشتى و بدى گروه ديگر را نداشتند ؛ تهمت‌ها و افتراها همچون حقايق عينى پذيرفته مىشد ، كتابهاى تفرقه انگيز آنچنانى نيز وجود داشت و حتى كتاب‌هاى ديگرى به همبن منظور يعنى براى تفرقه‌اندازى ، تأليف يا براى برانگيختن نعره‌هاى فرقه‌اى - مخصوصاً در مقابله با تقريب - تجديد چاپ شد ، با آنكه اين كتاب‌ها سرشار از دشنام و انواع تهمت‌ها بود ، به عنوان يك حقيقت تمام عيار درنظر گرفته مىشد ! ما در برابر همهء اين كارها ، شعار : « مسلمان ! برادرت را بشناس » را به عنوان سرآغازى براى چيرگى بر اين مانع سرداديم .\r\nبه همين منظور و براى نشر اين فراخوان در جهان اسلام ، مجلهء مشهور رسالة الاسلام تأسيس شد كه تحسين علما و پژوهشگران را برانگيخت و قلم‌هاى بسيار شايسته و مباحث فقهى و تاريخى و اجتماعى ارزنده‌اى تقديم جهان اسلام كرد ؛ دو تن از علماى الازهر يعنى مرحوم مغفور روحانى نابغه شيخ محمد محمد المدنى استاد و رئيس دانشكدهء شريعت در الازهر به عنوان سردبير و حضرت روحانى بزرگوار شيخ عبدالعزيز عيسى استاد الازهر - كه خداى بر عمر پر بركتش بيفزايد - به عنوان مدير مجله ، بر آن اشراف داشتند .\r\nامروزه ، اين فراخوان انتشار پيدا كرد و فضايى كه مالامال از كينه و نفرت و دشمنى بود به فراموشى سپرده شد و تفرقه‌اى كه ميان سنى و شيعه حاكم بود در برخى كشورها نهان گشت و چنان شد كه حتى در يكى از كشورهاى شيعى به مناسبت جشن‌هاى ميلاد رسول اكرم ( ص ) ، هفتهء وحدت ( سنى و شيعه ) برگزار مىشود و اين تفرقه در بسيارى از محافل كاملًا از ميان رخت بربسته است ؛ امروزه به فقه به عنوان محصول گروهى از فقهاى گرانقدر و استنباط ايشان از كتاب و سنت نگريسته مىشود و آنچه با دليل قانع‌كننده از سوى فقيه سنى يا شيعى مطرح مىشود ، حتماً بايد محترم\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nشمرده شود ، از همين روست كه مىبينيد فقه اهل سنت در دانشگاه‌هاى شيعى و برعكس آن ، فقه شيعى در دانشگاه‌هاى اهل سنت تدريس مىشود و اهل سنت از اين فقه در قوانين احوال شخصى خود بهره گرفته و مىگيرند .\r\nدر اينجا ، به‌دنبال شرح دستاوردهايى كه نقطهء عطفى در تاريخ اسلام به‌شمار مىرود ، نيستم ؛ بهترين بيان فشرده در اين مورد با اشاره به شخصيت‌هاى بزرگى كه در جهان اسلام به دارالتقريب پيوستند ، مطلبى است كه امام راحل شيخ محمود شلتوت به رشته تحرير درآورد كه به رغم فشردگى بمثابهء تاريخچه اين فراخوان و زمينه‌هاى فتواى اوست كه براى اداى احترام به اين مرد بزرگ و رعايت ادب در پيشگاه وى ( رحمةالله عليه ) ، همگان را به نوشتهء او در اين باره ارجاع مىدهم ، حال كه از وحدت اسلامى و چيره شدن بر تفرقه ، سخن به‌ميان آورديم ، ناگزير بايد اشاره كنيم استعمارى كه براى مدتى به دليل ويرانىها و فقر اقتصادى و بدبختىهاى ديگرى كه جنگ جهانى دوم برايش در پى داشت - و ناگزير شد به كشورهايى از جمله در شبه قاره هند كه تا آن‌زمان با استفاده از سلاح مؤثر تفرقه دينى و فرقه‌اى بر آن مسلط بود ، استقلال دهد - دچار ناتوانى شد و سلطه‌اش كاستى گرفت و اين بهترين فرصت طلايى را براى تأسيس دارالتقريب و انتشار ايده‌ها و پخش اخبار و فعاليت‌هاى آن فراهم آورد تا جايىكه در كميسيون تدوين قانون اساسى پاكستان ، ديدگاه‌هاى آن پذيرفته شد و مقرر شد اين قانون با ايدهء تقريب همراه باشد تا تعصّب‌هاى دينى برانگيخته نشود و در حق اقليت‌هاى اسلامى ، اجحافى صورت نگيرد ؛ در اين زمان استعمارگران درگير با خود بودند و اين فرصت طلايى براى ما فراهم آمد .\r\nدر حقيقت آن استعمار به دليل غصب سرزمين ديگران در پيشگاه الهى توبه نكرده بود و از گناهان ارتكابى خود آمرزش نخواسته بود ؛ استعمار همچنان استعمار بود و اگر زمانى ناگزير از در بيرون شد ، از پنجره بازگشت ! اين بار زير نقاب ايدئولوژىهاى جذابى بازگشت كه جز بدبختى و نكبت براى مسلمانان و ايجاد تفرقه و چنددستگى در كشورها و در ميان خانواده‌هاى درون يك كشور و حتى ميان پدر و فرزند ، چيزى نداشت . وقتى جوانان به‌جاى روى آوردن به دانشگاه‌ها و بحث و پژوهش‌هاى آرام ،\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nبه خشونت گرايش پيدا كنند ، چه كسى جز استعمار سود مىبرد ؟\r\nدر گزارشى كه در ژانويه 1949 م . به مناسبت آغاز سومين سال فعاليت‌هاى دارالتقريب به مجمع عمومى سالانهء آن ارائه دادم ، به اين خطر اشاره كردم و گفتم : جنگ به پايان رسيد ، از نظر شكست‌خوردگان همه چيز تمام شد و كشورهاى پيروز نيز با نيرويى تحليل رفته ، اين جنگ را پشت سر گذاردند و براى بازگشت اوضاع به حالت عادى ، ناگزير به زمان نياز دارند . ولى اين استعمارگر اين بار دست به دامان ايدئولوژىها مىشود و سلاح ويرانگر و جديد او شكل ايدئولوژيك به‌خود مىگيرد . ميزان خطرناكى اين سلاح زمانى شناخته مىشود كه بدانيم اين بار جوانان اين امت‌اند كه تحت تأثير اين ايدئولوژىها قرار خواهند گرفت ؛ بدترين ايدئولوژىها نيز آنهايى است كه ماسك دينى برخود دارد يا انگ و رنگ دينى به‌خود گرفته است و اى بسا زيانمندترين و پست‌ترين آنهاست ؛ چه شخص متدين هرگز به دام ماركسيسم بىپرده و ولنگارى الحادى نمىافتد ؛ اين‌را من در آن زمان يادآور شدم .\r\nما بايد با خود بينديشيم كه چرا جوانان ما به اين سادگى گرفتار اين ايدئولوژىها مىشوند ؟\r\nبه نظر من مهم‌ترين علت ، آن‌است كه آنان در درك معناى دين و حدود رسالت آن دچار خطا شدند و از دين انتظارهايى فراتر از آن دارند و توقع دارند كه هرچيز تازه‌اى را كه پسنديدند در آن بيابند يا دين را چنان تفسير مىكنند كه اين مفاهيم تازه را نيز دربرگيرد .\r\nاى بسا ، نسبت به روحانيون نااميد شده‌اند و وقتى نيازهاى خود را نزد ايشان برآورده نمىيابند يا پذيرشى كه انتظار است در ميان اين مبلغان و مردان دين نمىبينند ، به ديگران روى مىآورند . به هر حال شما را به جوانان سفارش مىكنم ؛ توصيه مىكنم به آنها و مشكلاتشان توجه كنيد ؛ آنها به لحاظ توانايى دست كمى از سيل‌هاى خروشان نيستند و اگر اين توانايى را به‌درستى بشناسيم ، بركات فراوانى بر آن مترتب مىشود ، ولى اگر آن‌را به حال خود رها سازيم ، همه مىدانيم كه چه ويرانى و خرابى و تباهى به دنبال خواهد آورد .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nدر پايان ، دوباره به فراخوان تقريب بازمىگردم و مىگويم : ادعا نمىكنم كه تفرقه مذهبى يا فرقه‌اى كاملًا از ميان رفته است ، حوادثى كه در فوريه گذشته ميان شيعيان و اهل سنت در كشور مسلمان پاكستان اتفاق افتاد پيش روى شماست . و تا زمانى كه در جهان اسلامى ما ، متعصبان ناشى از جهل و نادانى وجود داشته باشد و تا زمانى كه كسانى باشند كه از نادانى جاهلان بهره‌بردارى كنند ، تكرار حوادثى شبيه آنچه در پاكستان اتفاق افتاد و حتى بدتر و خونين‌تر از آن هم وجود دارد . ما از علما و رهبران هر دو گروه در اين كشور مىخواهيم از تعصب‌هاى فرقه‌اى فاصله گيرند و در توجيه و رهنمونى پيروان خود ، مصلحت عاليهء اسلام را در نظر بگيرند .\r\nو از شما - آقايان علما و رهبران - نيز مىخواهيم كه فراخوان تقريب را - كه در واقع فراخوانى اصلاحى و اسلامى است - فراخوان خود بدانيد ؛ مىدانيم كه اين فراخوان ، از آن هيچ كس نيست ، هركس بدان فراخواند ، از رجال تقريب شمرده مىشود ، و هرجا يا هر مسجدى كه در آن به ايدهء نفى تعصب فراخوانده شود ، دارالتقريب است .\r\nخداوند ما را به وجود شما بركت بخشد و توفيق دهد و در پناه خود گيرد .\r\nوالسلام عليكم و رحمة الله و بركاته .\r\nذيل سخنرانى وى اين يادداشت آمده بود :\r\nتوجه :\r\nاگر بحثى مطرح باشد يا نكته‌اى نياز به توضيح داشته باشد از دو بزرگوار گرامى جناب شيخ عبدالعزيز عيسى از رجال برجستهء تقريب و برادر ارجمند جناب دكتر ابراهيم الطحاوى المدنى - كه نقش برجسته و قابل تقديرى در اين فراخوان دارد - مىخواهم كه توضيحات لازم را ارائه فرمايند ؛ مجلات و روزنامه‌ها نيز اگر خواسته باشند دربارهء تقريب مطلبى بنويسند ، مىتوانند به ايشان مراجعه كنند . خداوند آنان‌را پاداش نيكو دهد .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nفصل هفتم : « رجالٌ صدقوا »\r\nهر دوره از تاريخ با حوادثى كه در آن اتفاق مىافتد از دوره‌هاى ديگر متمايز مىشود و هرچه اهميت حوادث بيشتر باشد ، عنايت به زمان وقوع آنها افزايش مىيابد .\r\nانديشه‌ها و كردار مردان نيز آنان‌را از ديگران متمايز مىسازد ؛ هرچه آنها تأثير بيشتر و ديرپاترى داشته باشند ، ماندگارترند ، تا جايىكه مىتوانند به عنوان شخصيت‌هاى جاودانه در تاريخ ثبت شوند . ايده‌ها نيز - با پيامدهايى كه گاه مىتواند به حد اصول ضرورى كه خود را تحميل مىكنند و پايدار مىمانند - از يكديگر متمايز مىشوند .\r\nخداوند متعال مقدّر فرموده كه ربع قرن اخير ، شاهد حادثه‌اى تاريخى در اسلام باشد كه آن‌را از دوره‌هاى زمانى ديگر برجسته مىسازد .\r\nهمچنان‌كه خداوند متعال خواسته كه در اين دورهء كوتاه ، گروهى از مصلحان گردهم آيند كه كمتر ديده شده حتى نيمى از آنان ، طى مدت يك قرن نيز يك جا گردهم آمده و حامل ايده‌هاى اصلاحى باشند كه از قرن‌هاى پيش ، آرزوى شمار بسيارى از مصلحان بوده است و اينكه نيرومند باشند و در راه خدا و رضاى او ، از سرزنش هيچ‌كس نيز بيمى به‌خود راه ندهند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nخداوند چنين خواسته كه ايدهء اصيل ، حساب‌شده و كاملًا بررسى شده‌اى به صورت فراخوانى اصلاحى دينى براى درمان مهم‌ترين بيمارى كه مسلمانان بدان گرفتار آمده‌اند ، يعنى تفرقهء مذهبى بر جهان اسلام عرضه شود ؛ و اين فراخوان ، زمانى آغازگر تحول فكرى جهان اسلام باشد كه نيازمند وحدت كلمهء پيروان به منظور گسترش رسالت خود در اين جهان آشفته است .\r\nاين ربع قرنى كه از عمر فراخوان تقريب سپرى شده - كه سالهاى زمينه‌سازى نيز در شمار آن‌است - در قياس با عمر مكتب‌ها و رسالت‌ها ، چندان زمانى نيست و اين مدت بمثابهء چند ساعت يا چند روز عمر انسان است ؛ ولى كارهايى كه طى همين مدت كوتاه انجام شده و آنچه تحقق پيدا كرده ، اين دورهء زمانى را جاودانه ساخته است .\r\nراز اين امر در چيست ؟\r\nراز آن ، ايمان دست‌اندركاران فراخوان و همسويى آن با فطرت پاك انسانى و ايمانى است كه معجزه‌ها به‌دنبال دارد ؛ ايمانى كه به دارندهء آن نيروى فوق‌العاده‌اى مىبخشد تا از هر مانعى بگذرد و بر هر مشكلى چيره شود .\r\nدر اين دوره ، گروهى از مصلحان از مذاهب گوناگون اسلامى از كشورهاى مختلف گردهم آمدند و به رغم اختلاف مذاهب و گوناگونى كشورها ، به تفاهم رسيدند ؛ تعصب‌هاى مذهبى بر آنها تأثير نداشت ؛ در ژرفاى انديشه‌هاى ايشان نيز رسوباتى باقى نمانده بود . آنها قرار گذاشتند كارى انجام دهند و همهء كوشش و تلاش خود را وقف آن كردند ، بدين ترتيب اين فراخوان شكل يك مكتب فكرى و علمى به خود گرفت كه متكى بر مطالعات و پژوهش‌هاى خويش است و با خود اشخاص و مقام و موقعيت ايشان پيوندى ندارد و تحت تأثير بقا يا زوال افراد و آشنايى و نا آشنايى مردم با آنها نيست ، به‌گونه‌اى كه در مورد برخى كسانى كه در خدمت به اين ايده\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nفداكارىهاى بسيار كردند و اينك به‌جوار حق شتافته‌اند ، مردم چيزى از ايشان نمىدانند .\r\nزمانى كه ايدهء تقريب مطرح شد اوضاع مانند امروز نبود ؛ تعصب ها آنچنان نيرويى داشت كه هر انسان مروّج چنين ايده‌اى را به چالش مىكشيد ؛ عامهء مردم ، تاب تحمل شنيدن سخنى دربارهء تقريب سنى و شيعه به يكديگر نداشتند ، چه شيعيان - از نظر برخى اهل سنت - غلات ( افراطى ) و داراى قرآن ويژه‌اى تلقى مىشد و اهل سنت نيز از ديدگاه برخى شيعيان ، ناصبى و مجسّمه بودند و اگر خواص ايشان يعنى بزرگان و رهبران فكرى و دينى ، حقايق را مىدانستند ، ولى هيچ يك از آنها از بيم شايعات و تهمت‌هايى كه به هر گروه زده مىشد و طرف ديگر هم آن‌را باور مىكرد و نيز از ترس به‌اصطلاح علما و شبه انديشمندانى كه جز كتب مذهبى خود را نمىشناسند و چيزى جز آنها را نمىخوانند و داراى تأثير مستقيمى نيز بر عامه مردم هستند ، اقدام مثبتى انجام نمىدادند .\r\nبنابراين ، چاره‌اى نبود جز اينكه پيش از اقدام به هركار سازنده‌اى ، بايد شرايط و مقدمات كار پيش از طرح آن بر مردم فراهم شود ، به‌اين ترتيب بود كه ايدهء تقريب سه مرحله را از سر گذراند : مرحلهء تدارك و زمينه چينى ، مرحلهء شكل‌گيرى و مرحلهء اجرا .\r\nشخصيت‌هايى وجود داشتند كه از همان مرحلهء نخست در تقريب زيستند و كسان ديگرى كه همراه با مرحلهء دوم ، با آن همگام شدند ؛ افراد در قيد حيات اين دسته و آن دسته ، همچنان در راه اين فراخوان به جهاد و تلاش مىپردازند و كارهايى كه مىكنند خود گواه حضور آنهاست و نسبت به كسانى كه پيش از ما به رحمت ايزدى پيوستند نيز وظيفه داريم به برخى اقدامات ايشان اشاره‌اى داشته و تقديم تاريخ كنيم .\r\nاز آنجا كه فقيد اخير ما ، فقيد اسلام شيخ محمود شلتوت علاوه بر عضويت دائمى\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nهفده‌ساله در التقريب ، در پنج سال اخير شيخ الازهر نيز بود ، در اين مرور كوتاه ، يادى نيز از شيوخ ازهر شريف كه به ايدهء تقريب خدمت كردند - اعم از آنهايى كه در جماعت ما [ جماعة التقريب 
  ] عضويت داشتند و شيخ الازهر هم بودند يا كسانى كه رسماً از اعضاى جماعت به‌شمار نمىآمدند - مىكنيم .\r\nكسانى از شيوخ الازهر كه به‌طور مستقيم يا غيرمستقيم در فراخوان تقريب مشاركت داشتند ، چهارتن بودند : مرحومان مغفوران : محمد مصطفى المراغى ، مصطفى عبدالرزاق ، عبدالمجيد سليم و محمود شلتوت . دو نفر نخست رسماً از اعضاى جماعة التقريب نبودند ولى ايمان عميقى به اين ايده داشتند و يكى از ايشان از همان مرحلهء نخست - مرحلهء تدارك و زمينه سازى - در كنار آن ايستاد و ديگرى در مرحلهء شكل‌گيرى ، آن‌را همراهى كرد .\r\nوقتى براى نخستين بار در سال 1938 م . با فراخوان ايدهء تقريب به مصر آمديم ، شيخ المراغى در رأس الازهر قرار داشت ؛ او ( رحمة الله عليه ) شخصيت بسيار با وقار ، نيرومند و به لحاظ فكرى متعادل و بلندنظر بود ، در نخستين ديدارى كه با هم داشتيم باور به اين ايده را در وى لمس كردم ، گو اينكه او به حكم مقام و موقعيتى كه داشت نمىتوانست شخصاً بدان فراخواند و حتى در برابر جوّى كه بر الازهر و از آنجا بر اين كشور عزيز حاكم بود ، نمىتوانستند به عنوان حامى اين ايده جلوه كند .\r\nولى او ( رحمة الله عليه ) دانست كه چگونه به اين ايده خدمت كند ، در برابر ما عرصه را براى ايراد سخنرانىهايى در الازهر و خارج از آن گشود و تماس‌هاى شخصى تفاهم‌آميز را با بزرگان الازهر تسهيل كرد و ما را به كسانى از علما كه مىدانست گرايشى به تقريب دارند و از دانش خوب و آمادگى ايشان براى بررسى و انديشيدن به اين ايده آگاهى داشت ، معرفى و آشنا مىكرد ؛ اما در اينكه مسئله بسيار دقيق و حساس است و اينكه اگر براى هر ايده‌اى ، خوب زمينه‌سازى نشود در نطفه\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nخفه مىشود ، اتفاق نظر كامل داشتيم ؛ آنگاه قرار بر اين شد كه الازهر به مناسبت جشن هزارهء خود - كه قرار شد سه سال بعد برگزار شود - كارى انجام دهد ولى گسترش جنگ جهانى دوم مانع از تحقق اين كار شد ، هرچند خدشه‌اى به تفاهمات ما وارد نياورد .\r\nشيخ المراغى در پى مشاركت فعال در ايجاد آشنايىهاى شخصى و توافق بر نكات عمده و زمينه‌چينى نزد برخى بزرگان وسران مذهبى و پيشاپيش ايشان دوشيخ بزرگوار : مصطفى عبدالرزاق و عبدالمجيد سليم ، به رحمت ايزدى پيوست .\r\nهرچند جنگ ، بسيارى از ارزش‌ها را نابود كرد و خانه ها و شهرها را به ويرانى كشيد و جانهايى را ستاند ، به تفاهم و همدلى كه خداوند در دلهاى علماى مؤمن به وديعه نهاده بود آسيبى نرساند ؛ اين دلها همچنان بر همان عهد و پيمان باقى مانده بود تا سرانجام در سال 1946 م . ، به مصر بازگشتيم . مرحلهء زمينه سازى و تدارك ، تجربيات بسيار خوبى فراروى ما قرار داده بود . از جمله اينكه حتماً بايد پيش از هر فراخوانى ، تماس‌هاى شخصى صورت گيرد و هر ايده‌اى را كه مىخواهيم پابرجا سازيم حتماً بايد از گسترهء شخصى فراتر رود و بر دوش گروهى از مؤمنان دست اندركار نهاده شود به گونه‌اى كه با غيبت هركدام ، ديگرى جاى او را بگيرد .\r\nدر آن دوره بود كه مرحلهء شكل‌گيرى آغاز شد ؛ شيخ مصطفى عبدالرزاق ، شيخ الازهر شده بود و قرار شد ايشان خارج از جماعة التقريب ، در كنار اين فراخوان باشد و هرگاه اوضاع آشفته گرديد ، از آن حمايت كند ، ولى شيخ عبدالمجيد سليم در جماعة التقريب حضور داشته باشد ؛ او معتقد بود كه عبدالمجيد سليم شيخ العلما و فقيه‌ترين آنها علىالاطلاق است .\r\nولى آنچه بيم آن داشت ، اتفاق افتاد ؛ متعصبان همين‌كه خبر تشكيل جماعة التقريب را شنيدند ، برآشفتند و به مفسده‌جويى و ايجاد شبهه در مورد اين ايده نزد مسئولان\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nپرداختند و توهمات و ياوه‌هايى به مقامات القا كردند . در اينجا بود كه مصطفى عبدالرزاق در بدترين شرايط در برابر مقامات به دفاع از سلامت و درستى اين ايده و درستكارى دست‌اندركاران آن و ارزش‌ها و شخصيت ايشان و جايگاهى كه در مصر و كشورهاى ديگر دارند ، پرداخت و اگر اين موضع آشكار از سوى اين شخصيت بزرگوار و سرشار از صداقت نبود ، اين ايده در سرآغاز مرحلهء شكل‌گيرى ، از پاى درمىآمد .\r\nاو ( رحمة الله عليه ) همچنين در گزينش برخى اعضا از ميان علماى الازهر نيز ياور ما بود و نكاتى را در مورد اساسنامه جماعة التقريب ، يادآور شد ؛ امام عبدالمجيد سليم نيز در آن روزگار با كوشش و جهاد و علم و ايمان خود ما را در جماعة التقريب همراهى كرد و كنارمان ايستاد . پس از مدتى كوتاه ، شيخ مصطفى عبدالرزاق به جوار رحمت حق شتافت ، تو گويى رسالتى داشت كه وقتى آن‌را ادا كرد ، رخت از اين جهان بربست .\r\nبرخى متعصبان در كمين نشسته ، گمان كردند وفات شيخ مصطفى عبدالرزاق فرصتى براى حمله است ، ولى اعضاى جماعة التقريب و پيشاپيش ايشان عبدالمجيد سليم در برابر اين هجوم ايستادگى جانانه‌اى كردند ؛ از آن هنگام عبدالمجيد سليم تقريب و رسالت آن‌را ، رها نساخت و هنگامى كه سال‌ها بعد به عنوان شيخ الازهر برگزيده شد ، به عضويت خود در جماعة التقريب ادامه داد و بسيارى وقت‌ها نوشته‌هاى خود را به عنوان شيخ الازهر و وكيل جماعة التقريب امضا مىكرد ؛ از زمان او بود كه صفحهء تازه‌اى در روابط اهل سنت و شيعه گشوده شد . او بود كه مكاتبه با علماى شيعه را آغاز كرد و پاسخ‌هاى ايشان را دريافت نمود . او بود كه الازهر را تبديل به دانشگاه اسلامى عمومى كرد ، دانشگاهى كه تا بيش از آن ، تنها منحصر به مذاهب چهارگانه اهل سنت بود و بدين ترتيب يكى از بندهاى مهم اساسنامه\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nجماعة التقريب در خصوص دانشگاه‌هاى اسلامى را تحقق بخشيد . و او بود كه براى نخستين بار ديدگاه‌هاى ترجيحى خود از فقه اماميه را وارد قوانين احوال شخصى مصر كرد و همو بود كه چاپ تفسير مجمع البيان را به دارالتقريب پيشنهاد كرد .\r\nپس از آن او مقام شيخ الازهرى را ترك گفت ، ولى جماعة التقريب و دارالتقريب را رها نكرد تا سرانجام به ديار باقى شتافت و بدين ترتيب آنهايى را كه به جايگاه علمى و دينى او واقف بودند ، سخت غمگين ساخت . تقريب با توكل بر خدا و با همت مردان خود به پيشبرد اين فراخوان ادامه داد .\r\nاستاد بزرگ شيخ محمود شلتوت روزى كه در تأسيس اين جماعت و شكل‌گيرى آن شركت كرد ، از اعضاى جماعة كبارالعلما و استاد دانشگاه الازهر بود و به‌اتفاق همكاران و همگنان به وظايف خود در برابر تقريب ادامه داد ؛ او همان كسى است كه دريكى ازجلسات پيشنهاد كرد اهل سنت و شيعه‌اى كه در جماعة التقريب شركت دارند ، به عنوان مذاهب اسلامى - و نه فرقه يا طايفه - تلقى شوند ؛ پس از آن وكالت الازهر به وى سپرده شد ، ولى اين پست نيز او را از مشاركت در التقريب باز نداشت ؛ همو بود كه پيشگفتار علمى معروف براى تفسير مجمع البيان را به رشته تحرير درآورد . همچنانكه در مجلهء رسالة الاسلام نيز مرتب مطلب مىنوشت ؛ مدتى بعد رهبرى الازهر به وى ( رحمة الله عليه ) سپرده شد ، اگر فتواى مشهور او - در مورد مذاهب اسلامى و جواز پيروى از مذهب اماميه - زمانى صادر شد كه رهبرى الازهر را بر عهده داشت ، اين تنها يك زمان‌بندى صدور فتوا در راستاى گام به‌گامى مرحلهء اجرايى بود ، ولى به عنوان يك ايده و يك اصل ، اين فتوا برخاسته از اصل علمى ثابت و حسابشده‌اى بود و از همان آغاز ، بمثابه يكى از بنيادهاى تقريب به‌شمار مىرفت و در معنا نه فتواى يك نفر ، فتواى همهء آن كسان و پيشاپيش آنان استاد بزرگوار شيخ عبدالمجيد سليم بود كه امانت تقريب را بر دوش داشتند .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nشيخ محمود شلتوت نيز به لقاءالله پيوست ، جهان اسلام در اندوه ارتحال وى ، تكان خورد و براى نخستين بار در تاريخ اسلام بود كه آشكارا ، مشاركت اهل سنت و شيعيان در سوگوارى ارتحال رهبر الازهر صورت مىگرفت ، زيرا او براى ايدهء تقريب و توحيد كلمهء مسلمانان تلاش مىكرد ؛ ايمان ما به بقاى پروردگار و حتمى بودن مرگ ، مانع از آن نمىشود كه بدليل فقدان همكار عزيز و ارجمند و عالم بزرگوار و مجاهدى از طراز نخست ، اندوهگين و غمزده نباشيم .\r\nدر بسيارى از تلگرام‌ها و پيام‌هاى تسليت و مقالاتى كه دربارهء فقيد سعيد شيخ شلتوت ارسال يا نوشته شد نكته‌اى بود كه توجه ما را سخت به خود جلب كرد ؛ بسيارى گمان برده بودند كه تقريب ، نهادى ازهرى است و كسى كه متولى امور الازهر است ، در صدر فراخوانان به تقريب قرار دارد ؛ پرسش‌هاى كسانى كه نگران بودند ، فراوان بود : پس از درگذشت شيخ شلتوت چه خواهد شد ؟ و اگر جانشين وى پاىبند انديشه‌ها و روش‌هاى او نباشد چه مىشود ؟\r\nما ضمن سپاس از اين علاقه‌مندان ، مىخواهيم بگوييم : تقريب ايده‌اى اصلاحى - اسلامى مستقلى است كه بر پايهء علم و بررسىهاى صحيح استوار است و الازهر نيز دانشگاه اسلامى رسمى است كه رسالت علمى خود را دارد و بمثابه مشعل فروزانى براى دين است ؛ اين دانشگاه كهن ، خدمات فراوانى تقديم اسلام كرده و شمار زيادى از علما و مبلغان اسلامى از آن فارغ‌التحصيل شده‌اند و طبيعى است كه انديشه‌هاى تقريب و الازهر به هم نزديك باشد ؛ اين نكته همچون محاسبات رياضى است كه هميشه به نتيجه واحدى مىرسند ، مانند خطوط مستقيمى است كه اگر آنها را بر روى هم بگذاريم ، كاملًا بر يكديگر منطبق مىشوند ، انديشه‌هاى درست و برخاسته از اصول و بنيادهاى دينى - بويژه زمانى كه اين دين دين توحيد باشد - چنين است .\r\nدليل آن نيز از اين قرار است كه دارالتقريب در قاهره شهر الازهر شريف تأسيس\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nشد و در ميان نخستين كسانى كه به اين فراخوان لبيك گفتند ، شمارى از بزرگان علم و دين از علماى الازهر بودند ؛ بدين ترتيب موضع رسمى الازهر ، تأثيرى بر تقريب نخواهد داشت ؛ حتى برخى مقامات رسمى ، در بسيارى مواقع رسالت تقريب را آنچنان‌كه بايد درك نكردند كه اين امر نيز تأثيرى بر حركت تقريب نداشت و البته مانع از احترام ما به الازهر و بزرگان و علماى آن نگرديد ؛ بنابراين موضع رسمى الازهر يك چيز و موضع علماى آن ، چيز ديگرى است .\r\nتقريب امروز راه خود را مىپيمايد و در ميان جماعة التقريب مردان مؤمنى حضور دارند كه انشاءالله به امت خود آنچه را كه پيشينيان صالح ايشان تقديم داشتند ، عرضه خواهند كرد .\r\nيك ربع قرن جهاد ، اوضاع و شرايط را بسى دگرگون ساخته است ؛ چه بسا آنها كه در پيوند مستقيم با تقريب هستند ميزان تحولات را حس نكنند ، ولى اگر نگاهى به روزهاى نخست افكنيم و آن‌را با آنچه در حال حاضر جريان دارد مقايسه كنيم خواهيم ديد كه برخى كسانى كه در صدر حمله كنندگان به ايدهء تقريب قرار داشتند ، اينك بسيار خشنود مىشوند كه در شمار صاحبان اين ايده ، تلقى شوند و مىبينيم كه آنچه در گذشته ابزارى براى حمله به‌شمار مىرفت ، امروزه نشانى از پيشرو بودن و اصلاح تلقى مىگردد .\r\nاگر فراخوان تقريب موفقيتى به دست آورده ، اين بدان معنا نيست كه دست‌اندركاران و صاحبان اين فراخوان ، ديگر آسوده گشته‌اند و همهء دشوارىها و موانع از سر راهشان برداشته شده است ؛ هرگز ! هنوز هم آدم‌هاى بيمار ، كتابهاى سرشار از تهمت و جعل و گسست ، فراوان و داراى قدرت تأثير زيادى هستند ؛ تبشيريان و كسانى كه تحت تأثير آنان قرار دارند ، همچنان مى نويسند ؛ دلالان مذهب گرايى ، هنوز هم همه جا پراكنده و حاضرند و سياست‌هاى تفرقه انگيز نيز در كمين ما قرار دارند .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nآنچه برشمرده شد به رغم افراط در خوش‌بينى ، برخى از مشكلات را تشكيل مىدهند ، ولى با اين‌حال ، ما از مخالفان و مخالفت استقبال مىكنيم ، زيرا اين فراخوان نه تنها زيانى از مخالفت‌ها نمىبيند ، بلكه حاصل فراوانى هم براى آن داشته است . ولى در عين حال به كسانى كه هنوز ترديدهايى دارند مىگوييم : گام‌هاى برداشته شده برگشت‌ناپذيرند ؛ ما - ان‌شاء الله - همچنان به پيش مىرويم و كسانى كه از زندان تنگ انديشگى رهايى يافته و به رهبران آزادى انديشه در ميان مسلمانان تبديل گشته‌اند ، هرگز به زندان خود بازنخوهند گشت .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nقسمت سوم : فرهنگ \" تقريب \" : ديدگاه ها و تجربه ها\r\nمشتمل بر هشت فصل :\r\nفصل اول : كاروان در راه\r\nفصل دوم : ديدگاه هاى گوناگون\r\nفصل سوم : اختلاف هاى پسنديده ، اختلاف هاى ناپسند\r\nفصل چهارم : در مسير وحدت : هديه اى از تجربه ها\r\nفصل پنجم : خداى بيامرزد آنكه قدر خويش شناخت\r\nفصل ششم : يك امت ، يك فرهنگ\r\nفصل هفتم : فرهنگ اسلامى ، وحدت بخش مسلمانان\r\nفصل هشتم : فرصت طلايى\r\n\r\n","description":"","footnote":"","page_name":" 189 ","page_number":189},
  {"content":"\r\n . \r\n","description":"","footnote":"","page_name":" 190 ","page_number":190},
  {"content":"\r\n\r\n\r\nفصل اول : كاروان در راه\r\nدگرگونى ، از سنت‌هاى آفرينش است و هر انديشمندى آن را قبول دارد . موحدان در توحيد ، متصوفان در تعبيرات صوفيانه ، عارفان در مراتب سلوك و ماديون و طبيعيون در فلسفه طبيعى ، جملگى به دگرگونى اذعان دارند و مگر مناقشات مربوط به قديم يا حادث بودن جهان يا اختلاف‌هاى معروف ميان معتزله و اشاعره ، نوعى از انواع انديشه قديمى كه بيشتر آن نيز به نظريه تغيير و دگرگونى بازمىگردد ، نيست ؟ !\r\nگو اينكه اينان و آنان به رغم اختلافات در ديدگاه‌هايى كه برخاسته از چشم اندازهاى فكرى آنهاست ، اتفاق نظر دارند كه اين دگرگونى حركتى به سوى كمال است ؛ برخى از ايشان مىگويند : اين دگرگونى ( تطّور ) حركت به سمت خير است و برخى نيز آن‌را حركت به سمت خدا مى دانند .\r\nاديان آسمانى ، جملگى بشريت را به سوى كمال هدايت كرده‌اند و آن‌را از كامل به كامل‌تر سوق داده‌اند ؛ اين سنت خدا در آفريده‌هاى خويش است و تبديل ناپذير مىباشد . امت‌ها نيز چون افراد ، ناگزير بايد تابع اين سنت باشند و اگر در مورد انسان اصل بر آن‌است كه او به سوى كمال دگرگونى مىيابد امت‌ها نيز طبيعتاً مراتب پيشرفت و تعالى را طى مىكنند و به فطرت خود به سمت كمال مورد نظر ره مىسپارند .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nو اگر گفته شود : دگرگونى افراد از كودكى به نوجوانى ، جوانى و مردانگى و سپس سالمندى و سالخوردگى يعنى ضعف و سستى است ، مى گوييم : دگرگونى امت‌ها نه در ماديات ، بلكه در معنويات است ، زيرا آنچه افراد را به يكديگر پيوند مىدهد و از آنان امتى مىسازد ، روابط معنوى آنان‌است ؛ اينكه گفته شود امت‌ها نيز داراى جوانى و سالخوردگى هستند درست نيست ، زيرا معنويات با گذشت عمر انسان ، به ضعف نمىگرايند و حتى با سالخورده شدن انسان به بالاترين مرتبه خود مىرسند ، ولى ممكن است موانعى برسر راه امت‌ها قرار گيرد و آنها از حركت در مسير كمال بازدارد و به سوى فروپاشى و ازهم‌پاشيدگى منحرف سازد ، اين حركت نخواستنى است و امت‌ها به رغم طبيعت خود ، وادار به آن مىشوند .\r\nامت اسلامى در روند دگرگونى خود حركتى طبيعى داشت ؛ فرهنگ‌هاى كهنى را كه رو به زوال بودند ، به‌خود جذب كرد و پرچم تمدن را بر دوش گرفت و توشهء دانش و معرفت تقديم جهانيان نمود و با اصول خود ، امپراتورىهاى قديمى را درنورديد و پرچم توحيد را برفراز سرزمين‌هاى بت‌پرست و دوگانه‌پرست به اهتزاز درآورد و براى اسلام ، دورانى طلايى به‌وجود آورد كه تسامح ، بزرگترين عامل شكوفايى و اعتلاى آن بود و معلوم نيست كه اگر مىتوانست به اين راه ادامه دهد ، بشريت را به چه مرتبه از پيشرفت مىرساند .\r\nولى در اين ميان گرفتار بيمارىها و موانعى شد كه نه تنها آن‌را از حركت باز داشت بلكه ، از مسيردگرگونى نيز منحرف ساخت و به راه ضعف و فروپاشى كشاند و زمانى كه بسيارى از عناصر شخصيت خود را از دست داد نتوانست در برابر هيولاى حكام خود مقاومت كند ؛ آنها وحدت امت را درهم شكستند و گرفتار تفرقه‌اش ساختند و سپس استعمار پديدار شد و بر تفرقه و پراكندگىهاى آن افزود و روند فروپاشى آن‌را شتاب بخشيد . به‌اين ترتيب چنان ضعف و ناتوانى بر آن مستولى گشت كه تعصب‌هاى كور جاى انديشه آزاد و درست را گرفت ؛ به مرور زمان ديدگاه‌ها و نظرات را تقدّس بخشيد و در شمار معتقدات و اصول باورهاى خود تلقى كرد و\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nواى به حال و روز امتى كه ديدگاه‌ها در آن تبديل به معتقداتى [ خدشه ناپذير 
  ] گردد .\r\nبدين گونه بود كه امّت از سير در راه كمال بازماند و گرفتار خواب عميق گرديد و اجازه داد تا ريشه‌هاى ويرانى ، بناى تسامح آن‌را دستخوش تباهى سازند ؛ حال آنكه دين اين امت ، به طبيعت خود دين كمال است و آمده تا بشريت را به سوى وحدت و قدرت و نيكى رهنمون شود .\r\nعوامل ويرانى در امت‌ها همچون مخدّرى است كه اثر آنها نمى تواند پايدار باشد و حتماً بايد تجديد شود . شيوهء به‌كار رفته در تجديد مخدّر امت اسلامى ، تقويت خرافات و توجه به مسائل سطحى براى منحرف ساختن مردم از دين صحيح بود ؛ گفتيم كه اثر مواد مخدّر قابل دوام نيست و در پى هر تخديرى ، حتماً دورهء هشيارى پديد مىآيد ؛ به همين علت ملت‌ها اندك اندك متوجه شدند كه بيمارىهايى دارند و به‌تدريج درك كردند كه از قافله عقب مانده‌اند و احساس كردند كه در جهان ، قدرتمندان و ضعيفانى هستند و ضعيفان ، ارج و وزنى ندارند و قدرتمندان سرنوشت ضعفا را به‌دست دارند و برنامه‌هاى آن را رقم مىزنند و گسست ميان خلق‌هاى اسلامى ، آن‌را از بهره‌مندى از برادرى و هميارى چهارصد ميليون نيروى انسانى ، محروم ساخته است .\r\nتوجه به بيمارى ، نخستين گام براى درمان آن‌است ، از اينجاست كه انديشمندان شروع به بيدار ساختن امت از خواب خويش و مبارزه براى بازگرداندن آن به مسير دگرگونى طبيعى كردند ، اين كوشش‌ها به‌تدريج بالا گرفت ، آگاهىهايى رخ نمود و سپس ايدهء تقريب مطرح شد ؛ ايده اى كه با طبيعت دگرگونى و عقل سليم و بنيادهاى دين توحيد و برادرى همخوان بود . تقريب رهبران مذاهب اسلامى به يكديگر - كه نظرياتى بىربط به عقايد واجب الايمان ، آنها را از يكديگر دور ساخته بود - مطرح شد و پرچم آن‌را علمايى از مذاهب چهارگانه اهل سنت و دو مذهب شيعه اماميه و شيعهء زيديه بر دوش گرفتند و به بررسى مسئلهء تفرقه و پراكندگى برادران دينى پرداختند كه كتابشان يكى ، قبلهء آنان يكى ، نمازهاى ايشان يكى و حج آنها يكى است و به حضرت\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمحمد ( صلى إله عليه و آله و سلم ) به عنوان پيامبر ايمان دارند و او را برترين و والاترين فرستادگان و خاتم پيامبران مىدانند و معتقدند آنچه او گفته و آورده حتماً بايد مورد عمل قرار گيرد و سنت وى در شمار منابع حتمى احكام به‌شمار مىرود .\r\nايده تقريب به آرامى و اطمينان به حركت خود ادامه داد ، فهميدگان مردم و قلم به‌دستانى كه معتقدند رسالتى بر عهده دارند و در نوشته‌هاى خود از دروغ دورى مىجويند ، آن‌را تأييد كردند .\r\nطبيعى بود - حال كه اين ايده تأثير خود را بر جاى گذارد - گروهى از مردم از خود بپرسند : از گذشته‌اى كه در درگيرى و نزاع و جنگ سپرى كرديم ، چه حاصلى به‌دست آورديم و نعره‌هاى فرقه‌اى چه ثمرى براى ما داشت ؟ و نيز روشنفكران از آنچه دربارهء طوايف مختلف مذهبى به ايشان گفته شود روى برگردانند و بيشتر گرايش بدان داشته باشند كه خود از داشته‌هاى هرطايفه‌اى باخبر شوند .\r\nگروه متحجران ، مىتوانند از اين ايده دچار شگفتى شوند ، زيرا آنها هرگز خوش ندارند به راه درست باز آيند و ترجيح مىدهند به همان وضعى كه دارند باقى بمانند ؛ اينان عناصر اصلى تفرقه و پراكندگى در هر زمانه‌اى هستند ، زيرا هر مذهب را نه به صورت حقيقى خود بلكه به همان صورتى كه خود مىبينند به تصوير مىكشند ؛ درگيرى مذاهب اسلامى نيز زاييدهء اختلاف عقايد و ديدگاه‌ها نيست ، بلكه بيشتر ناشى از افتراهايى است كه در مورد بزرگان آن زده مىشود .\r\nمگر اين متحجران به يك پنجم مسلمانان ، عقايدى را كه از آن برى هستند به ايشان نسبت نمىدهند ؟ و مگر نمىگويند : شيعيان معتقد به حلول هستند ؟ مگر نمىگويند : شيعيان داراى قرآنى جز اين قرآن هستند ؟ از اين گونه افتراها به شيعيان زده مىشود ، حال آنكه كتاب‌هاى شيعيان در دسترس همگان قرار دارند و هر كس مىتواند از هر كتاب شيعى آگاهى يابد يا به هر كشور شيعى سفر كند تا از دروغ و بهتان بودن چنين ادعاهايى اطمينان حاصل كند .\r\nاينك نوبت به اصلاح رسيده است و مردانى به‌نام تقريب حضور يافته و در برابر\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nهر كس كه مدركى يا سندى آورد كه ثابت كند يكى از مذاهب اسلامى معروف ، چنين تُرّهاتى را قبول دارد ، به چالش ايستاده‌اند .\r\nما از قرامطه و باطنيه و ديگر فرقه‌هاى از ميان رفته‌اى كه گفته مىشود چنان و چنين بودند ، سخن نمىگوييم و درصدد دفاع از آنها هم نيستيم ، بلكه از شيعه‌اى صحبت مىكنيم كه به لحاظ عددى يك پنجم مسلمانان جهان را تشكيل مىدهند و در عراق و سوريه و ايران و هند و يمن و كشورهاى ديگرسكونت دارند و فقها و ديدگاه‌ها و اجتهاد و مراكز دينى و دانشگاه‌هاى علمى خود را دارند و كتابخانه‌ها مملو از كتابهاى ايشان است .\r\nتقريب بر پايهء ايده آشنايى علمى مطرح شده است و مركزى تأسيس كرده تا كسانى كه در پى كسب آگاهى - كم يا زياد - دربارهء مذاهب معروف اسلامى هستند به آن مراجعه كنند ، ولى متحجّران ، هر حكمى را بر هر يك از مذاهب صادر مىكنند و زحمت اطلاع از كتاب‌ها و نوشته‌هاى آنها را برخود هموار نمىسازند و هرگونه پيوند فرهنگى را نفى مىكنند و ارتباطات منجر به آشنايى را نفرين مىكنند و همواره ترجيح مىدهند كه در ميان توهمات و خيال‌پردازىها در برج‌هاى عاج خود باقى بمانند و به‌فراموشى مىسپارند كه آنها در دورانى هستند كه برجسته‌ترين نمودهاى آن سرعت ارتباط و تماس بخش‌هاى مختلف جهان به يكديگر است و از ياد مىبرند كه بشريت ديگر به دانستن آنچه در كرهء خاكى ما هست بسنده نمىكند و چشم به كشف موجودات سيارات و ستاره‌هاى ديگر دوخته است .\r\nآيا درست است كه در چنين دورانى ، آدمى در برابر دگرگونى و تحولات ، بىحركت و جامد بايستد و دانش خود از فرقه‌ها و مذاهب را از داستان‌هايى كه بيشتر به اوهام و خرافه شبيه است ، بگيرد ! ؟ متحجّران - كه خوشبختانه در ميان هر ملتى ، اقليتى بيش نيستند - عادت ندارند عادات خود را ترك گويند . در برابر هر آنچه نمىدانند ، مىايستند و دانسته‌هاى قديمى خود را حفظ مىكنند ، زيرا در ذهن و جانشان نفوذ كرده است ؛ آنها نمىخواهند چيزى را عوض كنند و ياراى تبديل آن‌را\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nنيز ندارند ، همچنان‌كه همواره برآنند كه در مخالفت‌هاى خود ، دست بدامان توهمات و خيال‌پردازىها شوند . مگر آنها اصرار عجيبى ندارند كه تقريب تلاشى براى ادغام يك مذهب در مذاهب ديگر يا چيرگى مذهبى بر مذهب ديگر است ، حال آنكه همهء صداها و نداهاى تقريب و تمامى فعاليت‌هاى آن گوياى چيزى جز اين‌است ؟\r\nتقريب بسيار والاتر و بزرگتر از آن‌است ؛ تقريب درست برعكس خيال‌پردازىهاى آنان و بر خلاف آنچه در پى تصورآن براى مردم هستند ، منادى لزوم بقاى مذاهب و پاسدارى مسلمانان آنهاست ؛ اين مذاهب ثروت علمى ، فكرى و فقهى است و ادغام يا كنار گذاردن آنها ، به مصلحت نيست ، ولى اين كجا و ايجاد جوى از آرامش و اعتماد و صفا ميان مسلمانان كجا ؟ از ميان برداشتن كينه‌ها و دست كشيدن از اين جدال بيهوده ، به آنها فرصت مىدهد تا به الويت‌هاى خود براى همگامى با كاروان جهانى و حتى به‌دست گرفتن زمام ورهبرى آن در صورت توان ، بپردازند .\r\nتقريب اين‌را مىخواهد : اين كاروان ، در راه است و همراه با كاروان تمدن و دانش در حركت است ؛ همراه با دگرگونى و پيشرفت به سوى حق و در واقع حركت به سوى الله ، ره مىپيمايد و خداوند نيز با ماست :  « قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي وَ سُبْحانَ اللَّهِ وَ ما أَنَا مِنَ الْمُشْرِكِينَ »  ( يوسف / 108 ) ( بگو : « اين است راه كه من و هر كس ( پيروى ام ) كرده با بينايى به سوى خدا دعوت مىكنيم ، و منزّه است خدا ، و من از مشركان نيستم » . )\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nفصل دوم : ديدگاه‌هاى گوناگون\r\nدر مورد رسالت تقريب ديدگاه‌هاى مختلفى وجود دارد ؛ برخى مىگويند : تحقّق اين امر نه تنها دشوار كه تقريباً غيرممكن است ؛ مگر نه آن‌است كه اين اختلاف‌ها قرنهاست كه ريشه دوانيده است ؟ مگر نه آن‌است كه كتاب‌هاى هر مذهب ، سرشار از اهانت و ناسزا به مذاهب ديگر است ؟ و مگر نه آن‌است كه اختلاف‌ها در احكام فقهى و دلايل آن و نيز اختلاف‌هاى مشهورى در اصول كلامى مطرح است ؟ و مگر پذيرفتنى و منطقى است كه شيعه ، سنى و يا سنى ، شيعه گردد ؟\r\nكسانى هم مىگويند : تقريب يك حقيقت است ؛ انديشه‌ها صيقل خورده و عقل‌ها بصيرت‌يافته و گروه‌هاى مختلف مردم گردهم آمده‌اند ، اديان متحد شده‌اند و روح تسامح و تساهل ميان مسلمانان و غيرمسلمانان - درميان پيروان يك دين كه جاى خود دارند - سايه افكن شده . مگر امروز شاهد جنگ و ستيز ميان سنى و شيعه هستيم ؟ و مگر از درگيرى آنها با يكديگر خبرى مىشنويم ؟ آيا كسى با شيعيان از در جنگ درآمده است يا اهل سنت به شيعيان ستم روا مىدارند ؟ و آيا اينان و آنان در اين عصر - عصر اتم - در مسائلى كه ربطى به زندگى ندارند يا در مورد مسائلى كه زمان آنها سپرى شده است - اختلاف دارند ؟ مگر مسأله‌اى مانده كه نياز به حل داشته باشد ؟\r\nاينها زبان حال دو گروه متناقض است ، گروهى براين گمان است كه كوشش‌هاى به‌عمل آمده براى تقريب كوشش محال است و ديگرى آن‌را تحصيل حاصل مىداند .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nگروه اول غالباً از كسانى تشكيل شده كه مأموريت تقريب را آنچنان‌كه حقيقتاً هست ، نمىدانند و برنامه‌هاى آن‌را از نظر نگذرانده و حتى مدلول اسلام را به‌فراموشى سپرده‌اند و تقريب را توحيد تلقى كرده‌اند ، يا كسانى هستند كه انديشهء تنگى دارند و همهء ثروت فكرى و دينى آنها پيرامون مذهب ويژه‌اى منحصر گشته و جز به آن ، نظر نمىافكنند يا كسانى هستند كه تحت تأثير عالم يا نويسنده‌اى قرار دارند و جز نوشته‌ها يا سخنان او را نمىخوانند و نمىشنوند و تا آن هنگام كه تنها خود را حق مىدانند ، از همهء مذاهب ديگر روى مىگردانند و با كمترين اختلاف نظرى ، آنها را مورد حمله قرار مىدهند .\r\nجاى شگفت هم نيست كه چنين كسانى ، تقريب را غيرممكن بدانند ؛ حتى اگر مطمئن باشند كه تقريب از آنها نمىخواهد تا مذهب ديگرى را بپذيرند يا از آنچه برايشان مسلم گشته عدول كنند ، زيرا آنچه از نظر ايشان ناروا و ناپذيرفتنى است ، نه تنها پذيرش مذهب ديگر ، بلكه حتى نزديك شدن به ديگران و نظرافكندن به داشته‌هاى ايشان و اطلاع از كتاب‌ها و گفته‌هاى آنهاست . و مگر رسالت تقريب ، چيزى جز فراخوان به همين مسائل براى ايجاد آشنايى ميان طوايف و مذاهب مختلف و آگاهى هركدام از ديگرى است ؟ آشنايى - كه آنها نيازى به آن نمىبينند - با كسانىكه از راه درست منحرف شده و از حق روى برمىتابند ، چه سود ؟\r\nگروه دوم ، كسانى هستند كه آميزشى با زندگى دينى ندارند و حقيقت اوضاع كشورهاى اسلامى را نمىشناسند و بر اين گمان‌اند كه همان انديشه‌اى كه بر آنها چيره است ، بر ديگران نيز غالب است و از اين و آن چيزى نمىشنوند و گمان دارند كه ديگر اختلافى باقى نمانده است ؛ يا كسانىاند كه از نقش دين در زندگى و از اختلاف‌هاى مذهبى ما كاملًا غافل‌اند و متأسفانه بيشتر مردان سياست و اقتصاد از اين گروه‌اند .\r\nدر اين ميان گروه سومى هم وجود دارد كه پاىبند مذهب خويش است ، ولى به مذاهبى كه در اصول به آن اتفاق نظر دارد ، احترام مىگذارد و به ديدهء انصاف به آنها\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nمىنگرد و در درك فهم آنها ، ژرف مىانديشد و هرچه را درست بيابد ، اقتباس مىكند و اشكالى هم نمىبيند كه اگر مواردى را به نظرش رسيده در كمال ادب و احترام ، - نه براى كم ارج نشان دادن نظرات ديگران ، بلكه در راستاى نشان دادن بهترين‌ها - مطرح مىسازد . از ميان اين دسته بود كه جماعة التقريب در قاهره و همفكران آن در جهان اسلام ، شكل گرفت ؛ جماعة التقريب بر ايده اصول استوار شده و با چنين روحى راه خود را در ميان مردم مىگشايد ؛ هرچه اين ايده بيشتر درك شود ، حاميان و طرفداران و فراخوانان به آن بيشتر مىشوند تا جايى كه معتقديم روزى خواهد رسيد كه همهء مسلمانان را دربرگيرد .\r\n* * * ما ديدگاه گروه نخست را نداريم ؛ منكر اختلاف هم نيستيم و معتقد نيستيم كه اين اختلاف‌ها چنان پيامدهايى دارند كه مأموريت تقريب را به تعطيل مىكشانند . منكر آن نيستيم كه اختلاف ، پس از پيامبر خدا ( صلى الله عليه و آله و سلم ) اتفاق افتاد و اگر مدعى شويم كه ميان نسل نخست اختلاف وجود نداشت ، از راه حق عدول كرده‌ايم . كسى كه كمترين آشنايى با تاريخ داشته باشد ، نمىتواند چنين ادعايى كند ، گو اينكه آن نسل اختلاف را در گسترهء منطقى منحصر ساخت و آن‌را به صورتى كه به وحدت اسلامى زيان برساند در نياورد و با اختلاف‌هاى خود فرصتى را تقديم دشمنان اسلام نكرد . اختلاف آنها ، اختلاف نظر و نه مشاجره و درگيرى بود ؛ اختلاف نظر نيز از طبيعت انسان است و محيط زندگى و دگرگونىهاى زمانه آن‌را ايجاب مىكند و هيچ نيرويى ، ياراى ممانعت از تحقّق آن‌را ندارد و در حد اختلاف ، زيانى نيز ندارد ؛ زيان به هنگامى است كه اختلاف‌ها به ناسزاگويى و درگيرى انجامد .\r\nاجازه دهيد در اين مورد از تاريخ و دقيقاً از تاريخ خود اسلام و در مورد اختلافى كه ميان اهل سنت و شيعه افتاد ، دليل بياوريم ؛ اختلاف نظر ، هرگز ميان مسلمانان كارزار خصمانه‌اى را در پى نداشته است ، ولى وقتى برخى به‌خود اجازهء تهمت‌زنى و دشنام‌گويى دادند ، مقاومت خشونت‌آميزى از سوى ديگر مطرح شد و اوضاع متشنج\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nگرديد و بعد از آن نيز روى آرامش نديد و حتى منجر به خصومت‌ها و دشمنىهاى تلخى انجاميد و جنگ‌ها به‌پاشد و ميان پيروان يك دين ، درگيرىها بالا گرفت و شمشيرهايى به روى مسلمانان بيگناه كشيده شد كه بهتر بود روى دشمنان كشيده شود . جماعة التقريب در پى از ميان برداشتن همه اختلاف‌ها نيست ، به اين موضوع هم نمىانديشد و نمىخواهد كه سنى شيعه و يا شيعه سنى شود تا بگويند رسالت غيرممكنى را در پيش گرفته است . جماعة التقريب ضمن توجه به اختلاف‌ها ، به دنبال تقريب و منادى لزوم آشنايى است .\r\nآرى ، جماعة التقريب بر اين باور كه بسيارى از اختلاف‌ها در سايهء آشنايى حل مىشوند ؛ زيرا يا ناشى از اعتقادات خطاى يكى از دو گروه است مبنى بر اينكه ديگرى به مسائلى عقيده دارد كه پس از آشنايى معلوم مىشود نسبت ناروايى بوده است و يا حاصل دليل منطقى يا اصل پذيرفته شده‌اى است و از سوى گروه اول پذيرفته مىشود يا سرانجام مستند به پايه و دليلى است كه هر چند گروه نخست آن‌را نمىپذيرد ، ولى با معتبر دانستن آن ، كسانى را كه بدان عمل مىكنند ، معذور مىدارد .\r\nو اگر اين‌را نيز بيفزاييم كه گروه‌هاى شركت كننده در جماعة التقريب در مورد اصولى كه هر مسلمانى براى مسلمان بودن بايد به آنها اعتقاد داشته باشد ، اتفاق نظر دارند ، بىپايگى اعتقاد به اينكه تقريب ميان آنها ناممكن است ، روشن مىشود .\r\nگروه دوم نيز اگر كمى دقت به‌خرج دهد متوجه مىشود كه به‌هرحال اختلاف وجود دارد و اين اختلاف تنها ميان شيعه و اهل سنت هم نيست ؛ در ميان خود اهل سنت نيز كسانى وجود دارند كه مذهب خويش را ترجيح مىدهند و ديگر مذاهب معروف اهل سنت را زير سوال مىبرند و اين را در كتاب‌هاى خود نيز مىنويسند ؛ در اندونزى - كشور اسلامى بزرگى كه اكثريت با پيروان مذهب شافعى است - ميان خود شافعىها هم اختلاف‌هايى وجود دارد ؛ برخى از آنها پيرو انديشه‌هاى پيشينيان هستند و برخى ديگر ، تابع افكار جديدتر و همگى نيز در اين ديدگاه‌ها بر همان مذهب تكيه مىكنند و اينك ، اختلاف‌هاى آنان بالا گرفته و گسترش پيدا كرده است . ما كشورهايى\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nرا سراغ داريم كه دين در آنها چندان وزنى ندارد ، ولى تعصب‌هاى مذهبى بر مردمان آن حكمفرماست و با وجود آنكه مصادره كنندگان آزادىهاى دينى خويش و كسان يا مقاماتى را كه اعتقادات ايشان را به بازيچه گرفته‌اند ، مورد حمله قرار نمىدهند ، به دليل اختلاف‌هاى فرقه‌اى ، عليه برادران هم‌كيش خود مىشورند و از هر مناسبتى براى توهين به ايشان بهره‌بردارى مىكنند .\r\nبايد اعتراف كنيم كه متأسفانه گسست موجود ميان پيروان يك دين خيلى بيش از گسست ميان آنها و همكيشان آنهاست ؛ با اين حال با گروهى كه معتقد است خوش فكرى و تعقّل بيشترين تأثير را در هموار ساختن راه تقريب دارد ، اتفاق نظر داريم .\r\nاينك بايد از گروه سومى سخن بگوييم كه راه ميانه‌اى را در پيش گرفته و ديدگاه‌هاى جماعة التقريب را داراست ؛ من مطمئنم كه تقريب آنچنان‌كه برنامه‌هاى آن در نظر گرفته شده ، به اميد خداوند تحقق خواهد پذيرفت و اين سخن نه با استناد به فراوانى شمار اين گروه - كه اكثريت قاطع را تشكيل مىدهند - و نه با تكيه بر آيين درست اين جماعت و نيروى ايمان و شكيبايى دست اندركاران - كه اينها همه اهميت خود را دارند - بلكه به اين دليل است كه اين ايده ، مبتنى بر ايجاد آشنايى و فراخوان به حصول اطمينان پيش از صدور حكم است ؛ اين منطق ، منطق بسيار نيرومندى است كه راه خود را باز مىكند و هر آنچه بر سر راهش قرار گيرد ، از ميان برمىدارد ؛ اساس و شالودهء اين آشنايى ، كنترل عواطف و عدم برانگيختگى احساس اهانت در ديگرى است ؛ اين امر در گذشته باعث گسترش اختلاف‌ها و نفرت‌ها و كين توزىهايى شده كه مسلمانان را به گسست و پشت به يكديگر كردن كشانده بود . با رعايت اين نكته ، هر گروه و فرقه‌اى ، مىتواند صداى خود را به ديگران برساند و اگر گروهى نيز در پى اثبات مذهب خود باشد يا به ديگرى پاسخ دهد ، پاى بندى به بهترين شيوه‌ها ، بيشترين تأثير و انتقاد پاك ، نيرومندترين نفوذ را برجاى خواهد گذارد .\r\nاى بسا آگاهىهايى كه در ميان انديشمندان هر گروه پديد آمده ، هر نويسنده‌اى را بر آن دارد تا در نوشته‌هاى آينده خود شيوه‌اى را برگزيند كه تأليفاتش منحصر به\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nمحيط طايفه خود نبوده و حاوى مطالب و سخنى نباشد كه به دليل افتراها و اهانت‌هاى موجود در آن ، به رويگردانى پيروان ديگر طوايف از آن منجر شود .\r\nبحمدالله مشكل حكومت‌ها و حكامى كه علت بنيادين برانگيختن عواطف خصمانه و درگيرىهاى فرقه‌اى بوده‌اند ، امروزه ديگر - البته با استثنا كردن برخى مناطق اسلامى كه هنوز هم حكام آنها به تبليغاتى مىپردازند كه مىتواند روحيهء تفرقه را گسترش دهد - مشكل آنچنانى به‌شمار نمىرود . از خداوند مسئلت داريم كه تلاش‌ها و كوشش‌هاى ما و آنان‌را قرين موفقيت سازد .\r\nعشق به آگاهى و دانستن و اعتلاى فرهنگ خلق‌ها ، به وظيفه و مأموريت جماعة التقريب خدمت مىكند ؛ مراجعهء بسيارى از نويسندگان و اساتيد به كتابخانهء دارالتقريب براى آگاهى از كتاب‌هاى طوايف مختلف و عطش مسلمانان براى دريافت ايدهء تقريب و توجه به انتشارات آن ، همه و همه را بايد به فال نيك گرفت و نشان از گرايش نيرومند در راستاى تقريب تلقى كرد .\r\nجماعة التقريب در تحقق رسالت خود نه تنها فاصلهء شيعه و اهل سنت را كاهش مىدهد ، بلكه خدمت علمى بزرگى نيز تقديم مىكند ؛ چون پرده از فرهنگ اسلامى پربارى برمىدارد كه از انديشه‌هايى پراكنده و كتاب‌هايى نهان شده و شخصيت‌هايى كه تنها به طايفه‌هاى معينى منحصر مانده بودند يارى گرفته است و بزرگترين منظومهء پربار فرهنگى - فكرى را كه بشريت چشم انتظار آن‌است تقديم جهان اسلام و جهان بشرى مىكند .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nفصل سوم : اختلاف‌هاى پسنديده ، اختلاف‌هاى ناپسند\r\nاختلاف داريم تا اختلاف ؛ اختلافى وجود دارد كه آن‌را طبيعت انديشه ايجاب و سنت‌هاى جامعه اقتضا مىكند و ما آن‌را مىپذيريم و مىپسنديم . اختلافى هم هست كه ساختگى است ؛ آن‌را رد مىكنيم و نمىپسنديم .\r\nما اختلاف‌هاى فكرى را تا وقتى در گسترهء معقول قرار دادند مىپذيريم و از اختلاف‌هاى مذهبى هم استقبال مىكنيم ، زيرا زاييدهء نظرات و ديدگاه‌هاى اجتهادى است كه مرجعيت كتاب و سنت است يا كتاب و سنّت به آنها حجيت بخشيده است . از آنچه نزد شيعه و اهل سنت است استقبال مىكنيم ، زيرا هر دو به آنچه كه يك فرد مسلمان بايد بدان ايمان داشته باشند - به رغم اختلاف در برخى مسائل فقهى - باور دارند و وجه تمايز آنها مسئله ولايت و خلافت است ؛ ما از معارف كلامى نيز استقبال مىكنيم ، زيرا از عرصه‌هايى است كه مسلمانان مىتوانند در آنها به جولان بپردازند .\r\nما از همهء اين نوع اختلاف‌ها استقبال مىكنيم و حتماً به عنوان مسلمان ، به بسيارى از آنها افتخار هم مىكنيم ، زيرا نشان از آزادى انديشه دارند و اگر خوب به آنها توجه شود امت را سعادتمند مىسازند و پيشرفت آن‌را تضمين مىكنند و سلامتش را پايدارى مىبخشند .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nاين اختلاف‌ها در جوهر خود گوياى همدلى است و در ارتباط با يك ريشه و يك اصل يعنى كتاب و سنّت هستند .\r\nالبته اين بدان معنا نيست كه در كتاب ( قرآن ) ، اختلافى مطرح است ؛ مسلمانان بحمدالله در مورد قرآن خود اتفاق نظر كامل و نسبت به آنچه در اين كتاب جاى گرفته اجماع دارند و اين افتخارى است كه بالاتر از آن افتخارى وجود ندارد و در ميان همه خلق‌ها و امت‌ها تنها منحصر به امت اسلامى است .\r\nهمچنين به معناى آن نيست كه در سنت نبوى اختلافى مطرح است و مثلًا برخى آنچه را از سوى پيامبر صادر شده مىپذيرند و برخى ديگر آن‌را نمىپذيرند ، معاذالله ! هرگز چنين نيست . مسلمانان در لزوم عمل به سنت پيامبر خدا ( صلى الله عليه و آله و سلم ) اتفاق نظر دارند ، ولى ممكن است در برداشت ، تفسير يا در اينكه آيا اين عمل يا سخن از سوى پيامبر بزرگوار صادر شده ، اختلاف نظر داشته باشند ؛ اگر كسى به فرمان پيامبر اكرم عمل نكند ، اصولًا مسلمان به‌شمار نمىرود .\r\nبنابراين همهء نظريات اجتهادى در كتاب و سنت وجود دارد و وفاقى بالاتر از اين نمىتواند مطرح باشد . گو اينكه خود اجتهاد مقيد به يك سلسله شرطهايى است ؛ از جمله اينكه جز بر كتاب خدا و سنت نبوى و اصول برگرفته از هر دو يا يكى از آنها مبتنى نباشد و اين تنها از سوى كسانى رواست كه شرايط عدالت را - آن‌هم در مواردى كه اجتهاد در آنها جايز است - در خود داشته باشند . حال اگر درصدد برآييم گناه برخى خطاهاى تاريخى را بر اجتهاد حمل كنيم در واقع در فهم معناى آن بر خطا رفته‌ايم . و اگر آن‌را در موارد نامناسبى ، تفكيك و مجزا كنيم نيز از راه صواب عدول كرده‌ايم ، و مثلًا هرگاه ظالم و مظلومى مطرح باشد نمىتوان با اعطاى عنوان اجتهاد ، ظلم را توجيه كرد كه در اين‌صورت ظالم را به‌خاطر ظلمش و مجتهد را نيز به‌خاطر اجتهادش پاداش هم داده‌ايم كه البته اين مغالطه و انحرافى بيش نيست .\r\nجدال در ارزش اجتهاد نيز به رغم تعدد ديدگاه‌هاى مجتهدان ، جايز نيست ؛ اين چندگانگى باعث افتخار شريعت اسلامى است و آن‌را توانا و شايستهء حل هر مسئله\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nجديد و هر اتفاقى در هر زمان و مكان ، مىسازد . ولى اينكه اختلاف‌هاى مذهبى - ميان سنى و سنى و يا شيعه و سنى - چگونه به‌وجود مىآيد ، گاه به تفسير يك آيه يا برداشت معنايى از آن يا درك روايتى به‌صورتى مغاير با درك ديگرى ، مربوط مىشود . گاهى نيز از نظر يك گروه ثابت شده است كه كردار يا گفتارش از سوى پيامبر صادر شده ، ولى از نظر گروه ديگر اين امر ثابت نشده است ، ولى همگان در اينكه آنچه در كتاب خدا يا از سوى پيامبر اكرم مطرح و بيان شده ، اصل ترديد ناپذيرى است ، اتفاق نظر كامل وجود دارد .\r\nو در مورد اختلاف‌هاى مربوط به معارف كلامى يا آنچه كه علم كلام ناميده مىشود ، اين اختلاف‌ها در پيرامون معارف اسلامى هستند و بسيارى از حقايق را تجلّى مىبخشند و عقل و فهم اديان را صيقل مىدهند و با برخورد انديشه‌هاى متفاوت ، رقابتى ايجاد مىكنند كه روش‌هاى بحث و شيوه‌هاى استدلال را روشنى مىبخشند .\r\nاختلاف‌هاى مسلمانان از اين قرارند و در ژرفاى خود ، نشان از وحدت و نه تفرقه دارند و گوياى اجتماع و نه پراكندگىاند ؛ تا زمانى كه هدف و مطلوب ، حق باشد رسيدن به آن هرگز دشوار نيست ، مشروط بر آنكه هر گروه نگاه آرامى به داشته‌هاى ديگرى كند و اگر ديدگاه‌هاى او ، قانعش ساخت كه چه بهتر ، و در غير اين‌صورت ، اورا معذور بدارد و نظراتش را محترم شمارد .\r\nچنين شيوهء طبيعى ، تحقق بخش خير براى امت است و سزاوار هرگونه ستايشى است ؛ بزرگترين دليل آن نيز برخورد با كتاب فقه الاماميه‌اى است كه اخيراً در مصر تجديد چاپ و منتشر شد ؛ اين كتاب با اينكه نزد بسيارى از مردم اين ديار كتاب مذهبى ناشناخته‌اى بود و با اينكه متضمن اختلاف‌هايى در برخى مسائل فقهى برخواسته از اقتضاى طبيعت خود فقه و طبيعت استنباط احكام فقهى بود ، با استقبال بسيار گرمى روبه‌رو شد ؛ استقبال از اين كتاب نشان از آن دارد كه مسلمانان به طبيعت خود ارزيابى و ارج‌گذارى شايسته‌اى دارند .\r\nاختلاف‌هايى كه از آنها استقبال نمىكنيم و آنها را نمىپذيريم و نمىپسنديم و در\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nبرابرشان مىايستيم اختلافهايى است كه با انگيزهء نفرت و خشم مطرح مىشوند و اوهام آنها را تغذيه مىكنند و باعث اضطراب و تشويش در صفوف امت مىگردند و تشتت و تفرقه مسلمانان را پى دارند .\r\nاين نوع اختلاف ها با اخلاق اسلامى همسويى ندارد و مستند به معارف اسلامى نيز نيست ، پرچم اين نوع اختلاف‌ها را مؤلفانى به‌دست دارند كه گاهى پيش از اطمينان يافتن از چيزى و بسا اوقات با انگيزهء غرض‌ورزى و خودپرستى ، دست به‌قلم برده‌اند ؛ آنها تصوير سياهى از شيعيان در نظر اهل سنت ترسيم كرده و چهرهء اهل سنت را نزد شيعيان سياه كرده‌اند ؛ برخى از ايشان اهل سنت را با ناصبىها در آميختند و بيشتر ايشان ميان شيعه و غلوكنندگان و نيز ميان آنها و فرقه‌هاى از ميان رفته تفاوتى نديده‌اندو نظرياتى را به آنان چسبانده‌اند كه هيچ ربطى به آنها ندارد و شيعيان از آن برى هستند .\r\nچه بسيار كتاب‌هايى كه تنها براى برانگيختن دشمنى ميان پيروان فرقه‌هاى گوناگون اسلامى انتشار يافتند و چه بسيار ملت‌هايى كه براى خدمت به حكام جور و ظلمى كه اساس تاج و تخت خود را برپايهء دشمنى ميان مسلمانان پىريزى كرده‌اند ، اهانت و توهين را وجهه همت خود قرار دادند ؛ اين آثار بدترين پيامدها را در خدشه‌دار ساختن وحدت امت در پى داشتند و تخم كين و نفرت در دل‌ها و ترديد و دودلى در مغزها كاشتند و گروه بزرگى از مسلمانان را از برادران دينى خود دور ساختند .\r\nآنگاه نوبت به تقريب رسيد ، تقريب هرگز در پى وحدت بخشيدن به مذاهب يا از ميان برداشتن اختلاف‌ها نبود ؛ تقريب آگاه‌سازى و روشنگرى كرد و با رساترين بيان توضيح داد كه حمله و اتهام و جريحه‌دار ساختن عواطف و احساسات ، به هيچ مذهبى خدمت نمىكند و دشنام و ناسزا گويى به كار هيچ فرقه‌اى نمىآيد و برعكس براى همه گروه‌ها ، زيانبخش است .\r\nبسيارى از اهل قلم از فراخوان تقريبى ما اثر پذيرفتند و راه برهان و منطق در پيش\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nگرفتند ، تأثير تقريب بر اينان بسيار بيش از انتظار بود ، ولى برخى قلم‌ها هنوز هم سمپاشى مىكنند ، با اين همه - بحمدالله - ديگر آن وزن و اهميت گذشته را ندارند و به‌زودى محكوم به زوال و نابودى مىشوند .\r\nاگر متحجرانى در اينجا و متعصبانى در آنجا ، سعى كردند سدّ راه ما شوند و هرآنچه مىتوانستند براى جلوگيرى از حركت ما به‌عمل آوردند ، ما موفق شديم بيشتر آنها را خاموش سازيم ؛ اسلام و مسلمانان آنها بزرگترين ياور ما عليه ايشان بودند ، زيرا عواطف دينى مانع از آن مىشود كه مسلمان به خدمت اهداف دشمنان اسلام درآيد .\r\nاى كاش مسئله تنها منحصر به متعصبان و متحجران مسلمان مىشد ؛ كسانى يافت مىشوند كه مسلمان نيستند ، ولى خود را درگير مطالعات و پژوهش اسلامى كرده‌اند ؛ منظور ما خاورشناسان‌اند . برخى از ايشان كتاب‌هايى در تاريخ اسلام و علم كلام تأليف كرده‌اند ! برخى از آنها نيز دربارهء فرقه‌گرايى در اسلام ! نوشته‌اند و به پژوهش‌هاى خود - با نام خاور شناسى - چنان جنبهء علمى داده‌اند كه مسلمانان را بر آن مىدارند تا ترديدى در نوشته‌هاى ايشان نكنند .\r\nما اگرچه مىپذيريم كه آنها به برخى علوم شرقى خدماتى تقديم كرده‌اند ، ولى در مورد مباحث اسلام ، آنان‌را مورد اتهام قرار مىدهيم ؛ در ميان آنها كمتر كسى است كه در ميان پژوهش‌هاى خود به سمپاشى نپردازد و در ميان آنها كسى نيست كه در نوشته‌هاى خود اهدافى عليه مسلمانان و يا عليه آوازهء اسلام و برانگيختن خصومت و كين‌توزى ميان پيروان اين دين ، نداشته باشد .\r\nآنها گناه همهء اقدامات و كرده‌هاى ستمگران را بر عهدهء اسلام مىگذارند و قهرمانانى خيالى همچون عبدالله بن سبأ را مىآفرينند و آنان‌را به صورت همه كاره در تاريخ اسلام تصوير مىكنند و با تمام توان از هر كار و حركتى كه مسلمانان را متفرق سازد ، حمايت و پشتيبانى به‌عمل مىآورند ، بزرگترين دليل اين ادعا نيز موضع ايشان نسبت به مذاهب جديدى چون بابيت و بهاييت و امثال آنهاست كه طى قرنهاى اخير ظاهر شده و مدعى اسلام‌اند ؛ خاورشناسان براى چنين فرقه‌هايى در بوق و كرنا\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمىكنند و آنها را در شمار فرقه‌هاى اسلامى رقم مىزنند ، حال آنكه خود مسلمان‌ها ، هرگز اسلامى بودنشان را قبول ندارند ؛ كار به‌جايى رسيده كه يكى از اين خاورشناسان بخشى از پژوهش‌هاى خود را به ادبيات بابىها ، اختصاص مىدهد و سرانجام اينكه انديشه‌هاى اصلاحى در اسلام را به‌خود نسبت مىدهند !\r\nممكن است مسئله در مورد آن دسته از متعصبان يا متحجران مسلمان قابل فهم باشد ، ولى در مورد اينان - كه مسلمان نيستند - مطلقاً مفهوم نيست كه چرا بايد به فرقه‌ها و فرقه‌گرايى بپردازند ؛ آنها كه نه شيعه هستند و نه سنى ، چرا اين‌همه به فرقه‌هاى اسلامى علاقه نشان مىدهند ؟ !\r\nآنها با تمام نيرو وارد اين كارزارشده‌اند ، تو گويى همه كارهء پيروان اين دين هستند ؛ با تبليغات سنگين و سترگ خود براى جعل و سمپاشى به‌نام پژوهش وارد شدند و تمام سعى آنها اين بوده كه مسلمانان به صورت گروه‌هاى پراكنده و درگير با يكديگر جلوه كنند ؛ حوادث مختلف را از اينجا و آنجا گردهم مىآورند و نقاط اختلافى را بزرگ و برجسته مىسازند و آنها را به سرچشمه‌هاى قديمى پيش از اسلام نسبت مىدهند و هيچ توجهى به معناى توحيد از نظر اسلام و به ايمان اهل قبله به قرآن كريم و به فرشتگان و پيامبران ، به رستاخيز و حساب و كتاب روز جزا ، به وحدت نماز و روزه و زكات و حج و ديگر اصول دين مبين اسلام ، ندارند .\r\nو اگر براى ايراد سخنرانى در دانشگاه‌ها فراخوانده شوند ، همهء همّ و غمّ آنان انگشت‌گذاردن بر مفهوم تفرقه ميان مسلمانان است و اگر به يك كنفرانس علمى مقاله ارائه دهند ، جملگى در اين وادى است كه دو گروه بزرگ اسلام را به عنوان كسانى كه نه يك دين كه داراى دو دين متفاوت هستند ، نشان دهند !\r\nو اگر كتابى كهن در اتهام و دشنام‌گويى يافتند ، تا آن‌را تجديد چاپ نكنند آرام و قرار نمىگيرند و اگر نسخه‌اى خطى يافتند كه سرشار از توهين و برچسب و بدنامى است بلافاصله اقدام به چاپ و انتشار آن در همهء دنيا مىكنند .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nاى كاش به همين مقدار بسنده مىكردند ؛ اينك اقدام به تأليف كتاب‌هايى كرده‌اند كه در آنها برخى تا حدّ افراط ، به تشيع گرايش نشان مىدهند و برخى در تسنن غوطه‌ور مىشود كه گويى از خوارج‌اند ! دليل اين‌كارها نيز جلب توجه گروهى از مسلمانان به خويش است تا در اين صورت فرصت جعل و دوبهم زنى و سمپاشى در گسترده‌ترين شكل خود را بيابند .\r\nاز اينها همه خطرناك‌تر اينكه گروهى از مؤمنان مسلمان در پژوهش‌هاى خود با توجه به حسن ظنى كه به آنها دارند ، چنان به گفته‌هاى اين خاورشناسان تكيه و اعتماد مىكنند كه گويا اصول مسلم و ترديدناپذيرى است . اين حركت چنان ساده‌لوحانه و سطحى است كه خاورشناسان را نيزبه خنده وامىدارد .\r\nمدعيان خاورشناسى كه گاهى تظاهر به تعصب نسبت به شيعه و گاهى نيز نسبت به اهل سنت مىكنند ، غالباً از متعصب‌ترين مردمان نسبت به اديان خويش هستند و در حقيقت بيش از هركسى در پى در هم شكستن مسلمانان به عنوان يك جامعه و از ميان برداشتن اسلام بمثابه يك ايده و محو عقيده اسلامى از وجود مىباشند .\r\nبه‌خاطر مىآورم وقتى مىكوشيديم تا صاحبان انتشاراتى از چاپ كتاب‌هاى قديمى چشم‌پوشى كنند ، زيرا چنان خرافاتى در آنها يافت مىشود كه ديگران را عليه ما به خنده وامىدارد و در آنها ياوه‌هايى هست كه جوانان ما را - كه اينك چشم عقلشان به فرهنگ باز شده - به ريشخند وا مىدارد و همسو با سياست حكام وقت زمان مؤلف ، متضمن جريحه‌دار ساختن احساسات گروهى از مسلمانان است ، خاورشناسى در يك مجلهء فرانسوى ما را مورد حمله قرار مىدهد و به‌طور قطع اعلام مىكند كه چاپ و انتشار اين نوع كتاب‌ها براى درك نحوه تفكر مسلمانان در قرن‌ها پيش ، كاملًا ضرورى است ؛ يعنى اينكه اين كتاب ، سند است و چه سندى كه در خدمت اهداف آنهاست و كمك مىكند كه به خواسته‌هايشان برسند . در اين صورت ما مسلمانان چه وظيفه‌اى داريم ؟\r\nمگر بر ما نيست كه آنچنان به پژوهش‌هاى خود توجه داشته باشيم و اهميت دهيم\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nكه از اين ملانقطه‌اىها و كسانى كه تنها كارى كه قادر به انجام آنند ، نبش قبر گذشته و تازه كردن كينه‌هاى ميان مسلمانان براى تفرقه و از هم پاشاندن وحدت آنهاست ، بى نياز گرديم . آيا وظيفه نداريم آنچه كه ما را همچون منحرفان و متفرقان جلوه مىدهد ، براى هميشه به‌خاك بسپاريم ؟\r\nآيا وظيفه نداريم ثابت كنيم ساكنان خانه از درون خانه باخبرترند و به‌خود زحمت دهيم و حقايق اختلاف‌هاى خود را - كه به عنوان صاحبان انديشهء آزاد و سالم به آنها افتخار هم مىكنيم - عيان سازيم ؟\r\nآيا وظيفه ما نيست كه گنج‌هاى خود را بيرون آوريم و شكوه و جلال و عظمت ميراث اسلامى خود را به جلوه درآوريم ؟\r\nما بر سر اين دو راهى قرار داريم : يا با تمام نيرو وارد صحنهء كارزار شويم و خود را از ترفندهاى تفرقه‌افكنان رهايى بخشيم و يا سر تسليم فروآوريم و دست روى دست بگذاريم تا دشمنان اسلام بر ما چيره و مسلط گردند .  H \r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nفصل چهارم : در مسير وحدت : هديه‌اى از تجربه‌ها\r\nهرگامى درجهت اتحاد ، توجه ما را به‌خود جلب مىكند و هرايده‌اى كه به‌دنبال وحدت باشد ، ما را اميدوارتر مىسازد و هر تلاشى براى تحكيم صفوف مسلمانان بهترين تأثيرها را بر ما به‌جاى مىگذارد ، بنابراين طبيعى است كه با چنين ديدى وقتى گرايشى به تحقق آشنايى ميان برادرانى را مىبينيم كه در ميراث به نزاع برخاسته و همواره در جنگ و ستيز بودند و به‌مدت طولانى يكديگر را انكار كرده و درگيرىهاى سختى با هم داشتند ، چنان‌كه سخت ايشان را تضعيف كرده بود و وجودشان را درهم شكسته و ذلت و خوارى برايشان به ارمغان آورده بود ، سخت اميدوار مىشويم و آن‌را به فال نيك مىگيريم .\r\nچهارصد ميليون مسلمان « 1 » قدرت بسيار قابل توجهى است كه از وحدت آنان جز دشمنان ، آزرده نمىشوند و جز طمع‌كاران بيمى به‌خود راه نمىدهند ، ولى تحقق كامل اين امر نيازمند انديشهء جدى و عميق و مطالعه‌اى جامع و دقيق و بررسى همه‌جانبه‌اى از نقشه جهان اسلام و توجه به اوضاع موجود در همهء بخش‌ها و ديدگاه‌هاى متداول درهمه جاى آن و گرايش‌هاى متناقض در هركشورى است ؛ حال اگر از همهء آنچه\r\n\r\n\r\n","description":"","footnote":"\r\n( 1 ) . آمار مربوط به زمان نگاشتن اين مقاله .\r\n","page_name":" 211 ","page_number":211},
  {"content":"\r\n\r\nگفته شد آگاهى پيدا كنيم ، مىتوانيم مسلمانان را بر آيينى كه هيچ گروهى از آن گريزان نباشد و هيچ فرقه‌اى آن‌را انكار ننمايد ، گرد هم آوريم .\r\nاين كار در صورتى كه ارادهء واقعى وجود داشته باشد و همگى آمادهء آن باشند ، كار دشوارى نيست ، زيرا مسلمانان در اصول ، اتفاق نظر دارند و اختلاف ميان فرقه‌ها و مذاهب آنها در نظراتى است كه ربطى به عقايدى كه هر مسلمان براى مسلمان بودن بايد به آنها باور داشته باشد ، ندارد .\r\nوقتى ما سخن از فرقه‌ها و طايفه‌هاى مذهبى به‌ميان مىآوريم ، منظور ما اهل سنت و شيعه‌اى هستند كه در اصول اتفاق نظر دارند و در اين ميان به فرقه‌هايى كه جز در كتاب‌هايى مانند « ملل و نحل » « 1 » ، وجود خارجى ندارند ، يا آنهايى كه در اصول اختلاف نظر دارند و در نظر ما پيروانشان اصولًا مسلمان به‌شمار نمىروند - و اگر در شمار غُلات [ افراطىها 
  ] باشند ، ما نخستين كسانى هستيم كه تكفيرشان مىكنيم - كارى نداريم .\r\nخداى مسلمانان يكى است ، پيامبرشان ( صلى الله عليه و آله و سلم ) يكى است ، كتابشان - بحمدالله - يكى است و ميان هيچ مسلمان شيعى ( حتى در دورترين نقاط چين ) و مسلمان سنى ( در دورترين نقاط مغرب زمين ) تفاوتى در حتى يك حرف از آن وجود ندارد ؛ همگى در نمازهاى خود رو سوى قبله مىآورند و يك كعبه را حج مىكنند ؛ زكات مىدهند و به غيب و فرشتگان و پيامبران و روز جزا - و ديگر عقايدى كه در اينجا در پى بر شمردن همهء آنها نيستيم - ايمان دارند ، ولى با اين همه ، فاصله آنها از يكديگر به عنوان صاحبان يك دين و يك عقيده گاه بيش از فاصلهء ميان پيروان دو دين متفاوت و حتى گاه بيش از فاصلهء مؤمنان و ملحدان از يكديگر است !\r\nواقعاً بدبختى عجيبى است كه چهارصدميليون مسلمان در حالى كه پيروان يك دين هستند و ساكنان سرزمين‌هاى مجاورى از اين جهان مىباشند ، پشت به يكديگر\r\n\r\n\r\n","description":"","footnote":"\r\n( 1 ) . الملل والنحل ، اثر ابو الفتح محمد بن ابو القاسم عبدالكريم شهرستانى ( 479 - 548 ه - . ق ) است .\r\n","page_name":" 212 ","page_number":212},
  {"content":"\r\n\r\nداشته و از هم بريده باشند ! ! واقعاً اين بدبختىاى است كه هر غيورى را به انديشهء جدى وامىدارد و هر توانايى را به كوشش پيگير و تلاش مستمر براى نجات اين امت از چنين وضعى و پايان بخشيدن به وضعيت گسست و خوارى و تحقير آنان ، برمىانگيزاند .\r\nچنين بود كه انديشهء تقريب مطرح شد و جماعة التقريب به‌وجود آمد ؛ ايدهء تقريب و كار جماعة التقريب براى وحدت بخشيدن به مذاهب يا منصرف‌ساختن هر مسلمانى از مذهب خويش يا بستن راه انديشه و . . . نيست . براى يادآورى موارد مشترك ميان مسلمانان كه بسيار زيادند و خوشبختانه شامل همهء اصول مىشود - به آنهاست ؛ براى ايجاد آشنايى ميان فرقه‌هاى مختلف با يكديگر است ، اگر حق را به جانب ديگرى ديدند به آن احترام بگذارند و اگر هم قانع نگرديدند ، معذورش بدارند .\r\nجماعة التقريب واقع‌بينانه عمل كرده و مىكند ؛ اختلاف‌ها را ناديده نمىگيرد و دشوارى كار را نيز از نظر دور نمىدارد و در عين حال از رويارويى با حقايق هراسى به دل راه نمىدهد و هرگز بر آن نيست كه تا با طايفه‌اى به حساب طايفهء ديگر ، تعارف داشته باشد . اين شيوه ، شيوهء كسانى است كه به خود اعتماد ندارند يا در درستى فراخوان خود ترديد دارند ؛ كه بحمدالله ما چنين نيستيم .\r\nما در رسيدگى و پرداختن به مشكلات ، صريح و صادق بوده و هستيم ؛ و چه بسيار مشكلاتى كه حل آنها نيازمند صداقت و صراحت است ؛ شعار ما ، تأمل ، شكيبايى و دقت و رعايت نهايت اعتدال در گفتار و آرامش در بحث‌هاست . ما مىدانيم كه اين وظيفه و مأموريت ، حساس‌تر از انجام جرّاحى قلب است ؛ ما هرگز فراموش نمىكنيم كسانى هستند كه احساسات را برمىانگيزند و كسانى هستند كه سد راه اين حركت مىشوند و ته‌مانده‌هاى استعمار همچنان در سرزمين‌هاى ما و به شيوهء خاص خويش عكس ما عمل مىكنند و در برابرمان مىايستند و گروهى از سردمداران تفرقه را - كه پرده از كار آنان گرفته و حقيقت آنان كاملًا شناخته شده است - به جان ما مىاندازند .\r\nما خيلى خوب درك مىكرديم كه اين مأموريت بسيار دشوار و راه ، طولانى و پر از\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nناهموارىها و ناملايمات است . گو اينكه توكل ما تنها بر خداى عزوجل است و تكيه بر يارى او داريم و از سياست هم اجتناب كرده‌ايم تا جريان‌هاى بىپرواى آن ما را با خود نبرد . از جمله عواملى كه باعث موفقيت ما شد اين بود كه اين ايده در زمانى مطرح شده كه استعمار رو به ضعف گراييده و سياست‌هاى مبتنى بر تفرقه بينداز و حكومت كن آن اندكى كم‌رنگ شده و امواجى از الحاد بسيارى از كشورهاى اسلامى را مورد تهديد قرار داده و باعث شده تا عقلاى مسلمان به انديشهء وحدت و تجمع و گردهمايى با يكديگر بيفتند . خوشبختانه گردهمايى عقلاى مسلمانان از مذاهب و ملل مختلف اسلامى ، آشكارا در تشكيل جماعة التقريب و اعضايى كه آن مذاهب را نمايندگى مىكنند ، تجلى پيدا كرد ؛ اين خردورزى و روشن‌انديشى در كنار گسترش فرهنگ ، در خدمت اين هدف قرار گرفت و درك اين ايده را آسان‌تر ساخت و به افراد كمك كرد تا به‌جاى تكيه بر شايعه‌ها و صحبت‌هاى مغرضان خود ، به كسب آگاهى و بحث و اطلاع بپردازند ، اين‌گونه بود كه جماعة التقريب از همان ابتداى كار ، راه خود را باز كرد و به شيوهء خود پاىبند ماند و دست يارى به سوى همهء كسانى كه به‌دنبال برادرى اسلامى هستند و مىخواهند وحدت مسلمانان را تحقق بخشند ، دراز كرد و دعوت هر كنفرانس يا تجمعى را پذيرا شد و اگر هم موفق به حضور در آن نشد ، ديدگاه‌هاى خود را در سال داشت .\r\nدر سالهاى اخير چند گردهمايى كه به لحاظ حجم و امكانات متفاوت بودند برگزار شد كه ما نگاه تأييدآميزى به آنها داشتيم ، زيرا به هر حال كوشش‌هايى در جهت صلاح مسلمانان به‌شمار مىروند .\r\nما وظيفه داشتيم كه بينديشيم و بررسى كنيم و به علت‌يابىهاى ديگران در مورد ناكامى نشست‌هاى گذشته - در زمانى كه گردهمايىهاى خارج از كشورمان موفق بودند - گوش فرادهيم . اين‌كار را بايد انجام مىداديم و از آن استفاده مىكرديم تا آينده‌اى چون گذشتگان نداشته باشيم .\r\nگفتند : علت ناكامى كنفرانس‌هاى ما چيست ؟ آيا شمار زياد آنهاست ؟ يا اندكى\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nشمار شركت‌كنندگان در آنهاست ؟ و يا بىدقتى در انتخاب افراد است ؛ چه بسيارى وقت‌ها شركت‌كنندگان در اين گردهمايىها با يكديگر هماهنگ نيستند و اختلاف‌هاى فكرى و تفاوت در موقعيت و چگونگى نمايندگى دارند .\r\nآيا به اين دليل بوده كه گردهمايىهاى قبلى ، بيشتر مصوبات و مقرراتى بىحساب و كتاب صادر مىكرد كه فارغ از هرگروه مطالعه يا سازمانى بوده است يا اين مصوبات غيرعملى بوده و به‌هنگام صدور ، امكان اجراى آنها درنظر گرفته نمىشد ؟\r\nما نيز به نوبهء خود يادآور شديم : همهء اين علت‌ها درست است ، ولى در آن‌سوى آنها ، علت ديگرى نيز هست كه خطرها و تأثيرهاى خود را دارد كه همانا فرقه‌گرايى است كه از خداوند متعال مسئلت داريم همهء دست‌اندركاران و فراخوانان به وحدت جهان اسلام را از شرّ آن در امان نگاه دارد .\r\nاختلاف‌هايى در انديشه و رأى وجود دارد كه دو مذهب اصلى و كهن اسلامى يعنى مذهب اهل سنت و مذهب شيعه زاييدهء آنها هستند ؛ اين دو مذهب به رغم اتفاق نظر در مورد اصول و رجوع هر دوى آنها در احكام به كتاب خدا و سنت پيامبرخدا ( صلى الله عليه و آله و سلم ) ، اختلاف‌هايى در مورد خلافت و امامت و اينكه به « نص » است يا به « انتخاب » ، و نيز اينكه در كتاب و سنت اين نكته ثابت مىشود يا خير ، دارند كه باعث پيدايش اين دو گروه شده است .\r\nالبته اين امكان وجود داشت كه در صورت نبود حكام جور و ستمگرانى كه خشونت در تأليف ، خشونت در جدل و خشونت در تعصب را بدعت‌گذارى كردند ، اختلاف‌ها در گسترهء محدودى باقى بمانند . پناه آوردن به اتهام و توهين و جنگ‌هاى خونين و فتنه‌هاى كور و نعره‌هاى تفرقه انگيزى كه اخيراً پيدا شده - كه واقعاً هرگز نيازى به آنها نداشتيم - و ميان مسلمانانى كه تاكنون وفاق برقرار بود تفرقه ايجاد كرده‌اند . تو گويى اختلاف‌هاى گذشتهء ما بسنده نبود ! مزيد بر علت شده است .\r\nاينها همه در جامعهء ما پس زمينه‌هايى به‌جاى گذارده كه باعث شد اعتماد به\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nيكديگر را از دست بدهيم و بدان انجاميد كه در همه چيز حتى در فرهنگ نيز از يكديگر بگسليم .\r\nاگر شما در جامعه‌اى كه مدعى است به همهء مسلمانان تعلق دارد بپرسيد كه از مذاهب اسلامى جز مذاهب معروف اهل سنت چه مىدانيد ؟ پاسخ‌ها همه مبتنى بر شايعه‌ها و گمانه‌زنىهاست ؛ زيرا در زمانى كه وضع يونانيان قديم و مذاهب از ميان رفته‌اى چون : لاادريه را مورد بررسى و مطالعه قرار داده‌اند ، از بررسى و پژوهش در احوال گروه بزرگى از مسلمانان ، غافل مانده و از مطالعه در فقهى چون فقه امام « جعفر بن محمد الصادق » و امام زيد بن على بن الحسين - كه هرچه نباشد پيروانشان نزديك به يك چهارم جمعيت مسلمانان را تشكيل مىدهند - خوددارى ورزيده‌اند .\r\nآيا عاقلانه است كه مسلمانان از حال و روز برادران خود بىخبر باشد و به ديگران توجه كنند ؟ آيا درست است كه به مذاهب غيراسلامى توجه كنند و برخى مذاهب صحيح اسلامى را كه خود بخشى از ميراث با شكوه اسلامى است ، ناديده گيرند ؟ و مگر فقه هم چيزى است كه مىتوان با آن جنگيد ؟\r\nتا كى بايد فرهنگ اسلامى ، گسسته و جدا از هم باشد ، حال آنكه بهترين ضامن وحدت ماست ؟ چگونه مىشود در حالى كه در دل ، رسوبات و در سينه آزردگىهايى و در سر ترديدها و توهماتى داريم ، متحد شويم و وحدت كلمه پيدا كنيم ؟\r\nچگونه انتظار داريم كه چنين گردهمايىهايى - كه غالباً كسانى دورهم جمع مىشدند كه در جسم خود به همديگر نزديك ولى در انديشه‌ها از هم دور بودند و اعتمادى ميانشان وجود نداشت - موفقيت آميز باشد ؟ چگونه مىتوانيم به تفاهم درستى دست يابيم ، حال آنكه بسيارى از ما تنها به سخنان بسيار زيبا و شيرين بسنده مىكنيم و از بيم آنكه مبادا نفرت ما از يكديگر عيان شود ، به صراحت با همديگر سخن نمىگوييم ؟\r\nدر مؤتمر العلماء الاسلامى كه در كراچى ( پاكستان ) برگزار شد ، وقتى قرار شد نوعى صراحت لهجه به‌كار رود ، آشكارا گرايش‌هاى مختلف بروز كرد و اگر درايت\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nرياست كنفرانس نبود ، اوضاع رو به وخامت مىرفت و فرجام ناخوشايندى پيدا مىكرد ! !\r\nو سرانجام چه شد ؟\r\nآنگاه به اجماع ، همهء مسائل اختلافى مطرح شده در كنفرانس را به جماعة التقريب بين المذاهب الاسلاميه در قاهره تحويل دادند تا به آن رسيدگى شود . اينك نيز اين مسائل در برابر ما و در شمار برنامه‌هاى ماست .\r\nاين‌است تجربياتى كه متأسفانه حوادث گذشته آنها را بر ما تحميل كرد و عشق ما به امت خود و اخلاصى كه براى وحدت خويش داريم ما را بر آن داشت تا آنها را تقديم برادرانى كنيم كه با اخلاص تمام سعى دارند به وحدت اسلامى برسند ؛ اينك بايد با صراحت تمام يادآور شويم كه : هر فراخوانى براى وحدت حتماً بايد مقدماتش فراهم آيد و هر كنفرانسى كه قرار است موفقيتى داشته باشد حتماً بايد كشورهاى مختلف اسلامى و ديدگاه‌هاى مطرح در بخش‌هاى مختلف آن‌را مورد بررسى و مطالعه قرار دهد و ايدهء درستى به هريك از اعضاى خود درمورد مذاهب ديگران ارائه كند و به قلم به‌دستان هشدار دهد كه حد خود نگاه دارند ، به كسى حمله نكنند ، نبش قبر گذشته نكنند ، مسائل اختلافى را كه مىتواند همهء رشته‌هاى مصلحان را پنبه كند ، برنينگيزند .\r\nاينك و با آنچه بيان كرديم ، چندان دشوار نيست كه بفهميم كسانى كه ايدهء كنفرانس‌هاى اسلامى را مىپذيرند و كسانى كه چنين كنفرانس‌هايى در كشورهايشان برگزار مىشود ، مسئوليت‌هاى سنگينى بر دوش دارند كه پيشاپيش آن ، گشودن چشم‌اندازهاى جديدى براى انديشهء اسلامى است كه ثمرات آن نيز بسى مفيدتر و بهتر از نبش قبر گذشته‌هاى دور و انگيزش كينه‌ها و دشمنىها براى مسلمانان است ؛ آنها مىتوانند قدرتمند و برخوردار از افق ديد بسيارگسترده‌ترى از تعصب‌هاى فرقه‌اى نفرت‌انگيزى باشند كه گاه در برخى كشورها به عنوان معيار و ملاكى براى تمايز كفر و ايمان تلقى مىشود ، حال آنكه در گذشته‌هاى دور چنين نبوده است . فرقه‌گرايىهايى\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n- كه كشورهاى بدون فرقه‌هاى متعدد آن‌را حس نمىكنند - در بسيارى از كشورهاى اسلامى نقش بسيار مهمى ايفا مىكند ؛ همهء كوشش‌هاى مربوط به وحدت كلمهء مسلمانان بايد از اين بيمارى مهلك اجتناب ورزد ؛ جماعة التقريب نيز وقتى اين هدف را براى خود در نظر گرفت ، انگشت بر همين نقطه حساس گذاشت و اگر موفق گردد در واقع ، مسلمانان موفق و پيروز خواهند شد .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nفصل پنجم : خدا بيامرزد آن را كه قدر خويش شناخت\r\nاز جمله سخنان حكمت آميز و معروف پيامبراكرم ( صلى الله عليه و آله و سلم ) اين است : « خدا بيامرزد آن‌كه قدر خويش شناخت . »\r\nبسيارى از مردم وقتى اين گفته پيامبر را مىشنوند ، آن‌را به معناى نهى آن حضرت از غرورى مىفهمند كه به هلاك نفس و پستى آن مىانجامد و مانع از رسيدن نفحات رحمت الهى - كه جز فروتنان سزاوارش نيستند و متكبران و برترىجويان نابحق و خودخواهان از آن بىبهره‌اند - به آن مىشود . در تأييد آن نيز از معانى و آثار بسيارى بهره مىگيرند ، از جمله :\r\nغرور ابليس به‌خود كه خطاب به خداوند متعال هنگامى كه او را به سجده در برابر آدم فرمان داد ، گفت :  « أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ »  ( اعراف / 12 ) ( . . . گفت : من از او بهترم ! مرا از آتش آفريدى و او را از گل آفريدى ) اين غرور باعث حلول غضب الهى بر اين مخلوق شد و سبب شد تا بار گمراه‌سازى و فاسد كردن آفريدگان تا روز قيامت بر دوش او افتد .\r\nيا غرور فرعونى كه خداوند عز وجل او را بر زمين زد و مثالى براى اولين و آخرينش قرار داد ؛ چون 1\r\nپيامبر راهنمايى را به سراغش فرستاد :       « فَأَراهُ الْآيَةَ الْكُبْرى فَكَذَّبَ وَ عَصى ثُمَّ أَدْبَرَ يَسْعى فَحَشَرَ فَنادى فَقالَ أَنَا رَبُّكُمُ الْأَعْلى فَأَخَذَهُ اللَّهُ نَكالَ الْآخِرَةِ وَ الْأُولى »      \r\n\r\n","description":"","footnote":"","page_name":" 219 ","page_number":219},
  {"content":"\r\n\r\n( نازعات / 25 - 20 ) ( پس معجزهء بزرگ [ خود 
  ] را بدونمود ولى فرعون تكذيب نمود و عصيان كرد سپس پشت كرد و به كوشش برجاست و گروهى را فراهم آورد و ندا در داد و گفت : پروردگار بزرگتر شما منم و خدا هم او را به كيفر دنيا و آخرت گرفتار كرد . )\r\nغرور ، فرعون را به مرزهاى فراتر از ادعاى خدايى كشاند ، چه در پى آن شد كه خداى موسى برسد تا با او بجنگد .   « وَ قالَ فِرْعَوْنُ يا هامانُ ابْنِ لِي صَرْحاً لَعَلِّي أَبْلُغُ الْأَسْبابَ أَسْبابَ السَّماواتِ فَأَطَّلِعَ إِلى إِلهِ مُوسى وَ إِنِّي لَأَظُنُّهُ كاذِباً وَ كَذلِكَ زُيِّنَ لِفِرْعَوْنَ سُوءُ عَمَلِهِ وَ صُدَّ عَنِ السَّبِيلِ وَ ما كَيْدُ فِرْعَوْنَ إِلَّا فِي تَبابٍ »   ( غافر / 37 - 36 ) ( و فرعون گفت : اى هامان ! براى من كوشكى بلند بساز ، شايد من به آن راه‌ها برسم . . . راه‌هاى [ دستيابى به 
  ] آسمان‌ها ، تا از خداى موسى اطلاع حاصل كنم و من او را سخت دروغگو مىپندارم و اين گونه براى فرعون زشتى كارش آراسته شد و از راه [ راست 
  ] بازماند و نيرنگ فرعون ، جز به تباهى نينجاميد . )\r\nغرور ، آدمى را تا به كجا كه نمىكشاند !\r\nاگر اين مثال در قرآنى وارد شده كه شب و روز بر مردم خوانده مىشود ، مثال‌هاى بسيار ديگرى نيز هست كه صفحات تاريخ اين جهان مالامال آنهاست .\r\nچه تعداد پادشاهانى كه طغيان كردند ؛ قدرتمندانى كه به‌خود غرّه شدند و اندازه و حجم خود را ندانستند و زمام كارها را از دست دادند و سائه امنيت از ايشان دريغ شد و از رحمت الهى بىنصيب ماندند و در شمار هلاك‌شدگان درآمدند .\r\nاين معنا را بيشتر مردم از اين حديث شريف برداشت مىكنند كه البته برداشت درست و پذيرفته‌اى هم هست . ولى اين تنها معنايى نيست كه بتوان از اين حديث برداشت كرد ؛ ما مىتوانيم از اين رهنمود خردمندانهء نبوى ، معناى ديگرى نيز برداشت نماييم . به اين صورت كه انسان بايد ارزش و قدر خود را بشناسد و بداند كه او آفريدهء داراى رسالتى است كه بايد بار آن‌را بر دوش كشد و به انجامش رساند .\r\nبسيارى از مردم از معناى غرور به خود معناى تحقير خود و دست‌كم‌گرفتن خويش\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nو احساس اينكه چيز قابل اهميتى نيستند را چسبيده‌اند ، از همين روست كه مىبينيم از هر كار خوبى كناره مىگيرند و در هيچ يك از كارها با مردم مشاركت نمىكنند ؛ زيرا احساس كمبود و كوتاهى در اعمال خير و بذل كوشش‌هاى مثبت مىكنند ؛ هريك از آنها ، به صورت چيزى كه هيچ ارزشى ندارد ، زندگى مىكند كه نه خود را حس مىكند و نه كسى وجود وى را احساس مىكند ، تو گويى سربار ديگران است و جامعهء خصوصى و عمومى ، او را همچون بارى اضافه كه تنها آدمى را خسته مىكند و سودى در بر ندارد ، تحمل مىكند .\r\nاين افراد قدر خويش را نمىدانند و متوجه نيستند كه خداوند متعال وقتى ايشان را آفريد و آنان‌را براى درگير شدن با دشوارىهاى زندگى مسلح به انديشه و عقل و تنى مجهز به هرآنچه نياز دارد ، ساخت آنها را براى عمل كردن - هر يك به شكل خود و با كوشش و سهم خود براى تحقق جانشينى خدا بر روى زمين - آفريد ؛ آنها را آفريد تا زمين را آباد كنند ، كشف كنند و خدايى را كه آفريد و روزى داد و عطا بخشيد و ميراند و زنده ساخت و ثروت و غنا و دارايى بخشيد و . . . ، بشناسند و او را بپرستند و فرمانش را به‌جاى آورند و رحمتى هديه شده به برادران دور و نزديك خود باشند .\r\nاينان قدر و قيمت انسان را آن‌گونه كه بايد و شايد ، نمىدانند .\r\nشايسته نيست كه انسان در شرق و غرب جهان ، در شمال و جنوب ، در قرن آغازين و قرن كنونى و در فاصلهء اين قرن‌ها ، يكسان باشند . هركس بايد صادقانه و با جديت تلاش و كوشش كند تا حضور مؤثر و سخاوتمندانه‌اى داشته باشد .\r\nوجود سخاوتمند و گشاده‌دست تنها به آن‌است كه متمايز و بىنظير در برخى جنبه‌ها ، به گونه‌اى باشد كه تا وقتى زندگى مىكند مردم به وى نياز ويژه‌اى داشته باشند و نظر خاصى به او كنند و اگر از ميان آنان رفت احساس كمبود كنند و جاى خاليش را حس نمايند ؛ همچنان‌كه اين امر در مورد افراد صدق مىكند ، شامل جوامع و ملل و خلق‌ها نيز مىشود ؛ هرجماعت يا گروهى هدفى دارد و هر ملتى داراى ويژگىها و در عين حال اهدافى است و هر امت ، رسالتى دارد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nحال اگر نسخه‌هاى تكرارى و همسان وجود داشت ، ارزش آنها كم مىشود و وزنشان كاستى مىگيرد و وجود جماعت‌ها و خلق‌ها و امت‌ها ، كم بها مىشود .\r\nما در اينجا در التقريب ، وجود ويژه و رسالت ويژهء خود را داريم و از اين بابت خداى را سپاسگزاريم .\r\nما ارزش و قدر خود و اهميت فراخوان خود را مىدانيم ؛ ما به‌دور از هرگونه غرور و تكبرى اين‌را مىدانيم و مىدانيم كه مسلمانان امت واحدى هستند خدايشان يكى ، پيامبرشان يكى ، كتابشان يكى و اصولشان نيز يكى است و اينكه كار آنها با انباشت كينه‌ها و بدخواهىها و نشخواركردن دشمنىها ، سامان نمىگيرد . اينك جهان تاب تحمل آنچنان اختلاف‌هايى را كه باعث گسست پيوندهاى برادرى - كه خداوند با ريسمان ايمان آنها را تحكيم بخشيده است - ندارد .\r\nآنچه كه روزگارى در گذشته‌هاى دور پذيرفتنى و منطقى به نظر مىرسيد و مردم دربارهء آنها به مناظره و مناقشه و مخالفت و مشاجره مىپرداختند و وقت گرانبهاى خود را صرف آنها مىكردند و كوشش‌هاى زيادى در راه آن به‌كار مىبردند ، امروزه ديگر غذاى فكرى يا دينى كه بتوان در عصر دانش و اتم و فضا و سيارات ، كار مسلمانان را ساماندهى كرد ، به‌شمار نمىرود .\r\nاينك مسلمانان وظيفه دارند جدال‌هاى گذشته را به‌فراموشى سپارند و اختلاف‌ها و درگيرىهاى خود را به كنارى نهند و به زندگى نگاه تازه‌اى براساس اينكه برادر يكديگر و صاحبان رسالت هدفمند و راهبرى آگاه و روشنى هستند ، داشته باشند .\r\nفراخوان تقريب اين است ؛ نسخه‌اى مشابه نسخه‌هاى ديگر يا نسخه‌اى كه ما را از نسخه‌هاى ديگر بىنياز سازد نيست ؛ داراى وجودى حقيقى ، يگانه و ذاتى است و اگر وجود هم نداشت مسلمانان سرانجام آن‌را به‌وجود مىآوردند .\r\nبقا و جهاد و اهتزاز پرچم آن و پژواك صداى آن و درگيرى مغزها و عقل‌ها با آن ، متضمن همه گونه خير و بركت و نيكى براى مسلمانان است .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nفصل ششم : يك امت ، يك فرهنگ\r\nميان من و علامه مشهور مرحوم مغفور امام شيخ المراغى - شيخ الازهر - « 1 » گفت‌وگويى صورت گرفت كه تو گويى همين تازگىها صورت گرفته حال آنكه دست كم مدت زمان ده سال از آن سپرى شده است .\r\nموضوع سخن ما مسئلهء بسيار مهمى بود كه مسلمانان - در صورتى كه خواهان نهضت متحدى باشند كه همهء ملل و سرزمين‌هاى ايشان را يك جا گرد آورد - حتماً بايد بدان بپردازند ؛ يعنى وحدت فرهنگى مسلمانان .\r\nسخن ما در اين گستره بود كه مسلمانان همديگر را نمىشناسند و پيوندهاى ميان ايشان گسسته است ؛ آنان‌را بايد به لحاظ فرهنگى به يكديگر نزديك ساخت تا هركدام از داشته‌هاى ديگرى آگاه شود و به‌اين ترتيب وحدت مورد نظر تحقق يابد و اختلاف‌ها و درگيرىها در همهء مسائل يا بخش اعظم آنها از ميان برداشته يا دست كم در چارچوب حقيقى خود متوقف گردد .\r\nاين سخن در آن‌روزگار مرا به ياد داستانى انداخت كه عارف الهى بزرگ « 2 » در\r\n\r\n\r\n","description":"","footnote":"\r\n( 1 ) . نفر سوم حاضر در اين جلسه ، جناب آقاى محمد خالد حسنين بيك ( پاشا ) سربازرس وقت الازهر بود .\r\n( 2 ) . او مولانا جلال الدين بلخى مشهور به رومى در كتاب عرفانى و گرانقدر خود مثنوى مولوى است .\r\n","page_name":" 223 ","page_number":223},
  {"content":"\r\n\r\nچارچوب بيان برخى نتيجه گيرىهاى والاى عرفانى - در يكى از آثار خود - ياد كرده است . اين داستان را براى ايشان بازگفتم و بىمناسب نمىدانم آن‌را براى خوانندگان نيز تكرار كنم ، زيرا بيانگر وضع كنونى و دربردارندهء راه حل‌هاى هرچه سريع‌تر براى مشكلات ماست .\r\nچهار گدا بر سر راهى نشسته بودند ؛ هركدام از كشورى : اولى رومى ، دومى فارس ، سومى عرب و چهارمى ترك بود . آدم نيكوكارى بر آنها گذشت و قطعه پولى به آنها داد كه نمىشد آن‌را خرد كرد ؛ به همين دليل اختلاف نظر ميان آنها پيش آمد ، هركدام مىخواست نظر خود را براى تصرف در اين پول بر ديگران تحميل كند ؛ رومى گفت : « بايد با آن استافيل بخريم » ؛ فارس گفت : « من فقط مىخواهم انگور خريدارى كنم » . عرب گفت : « لا والله فقط و فقط بايد با آن عنب بخريم » و ترك نيز با لحنى قاطع اظهار داشت : « تنها چيزى كه راضى به خريد آن مىشوم ، اوزوم است و با هيچ چيز ديگرى موافقت نخواهم كرد » ؛ جر و بحث اين چهارتن به درگيرى آنها انجاميد و نزديك بود كار به جاى باريكى بكشد كه مردى بر آنها گذشت كه هرچهار زبان ايشان را مىدانست و براى دخالت ، به داورى ميان آنها پرداخت ؛ او پس از آنكه سخنان همه را شنيد و قاطعيت موضع هر كدام را مشاهده كرد ، پول را از ايشان گرفت و با آن چيزى خريدارى كرد ؛ همين‌كه آن‌را بر آنها عرضه كرد ، هر كدام خواستهء خود را در آن يافتند ؛ رومى گفت : « اين همان استافيلياست كه درخواست كرده بودم » و « فارس گفت » : اين همان انگور است « و عرب گفت » : سپاس خدايى را كه مرا به خواسته‌ام رساند ! و گداى ترك گفت : « اين اوزومى است كه خواسته بودم » و به‌اين ترتيب روشن شد كه هر يك از ايشان خواهان انگور بود ، ولى نمىدانست كه ديگران نيز دقيقاً همين را مىخواستند .\r\nدر اينجا در پى بيان آنچه در اين نشست يا در نشست‌هاى بسيار جالب ديگرى كه با جناب امام المراغى داشتم ، نيستم و همچنين نمىخواهم بگويم كه در همان جلسه تصميم گرفتيم زبان‌هاى اسلامى به عنوان ابزارى براى تفاهم ميان كشورهاى\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nمختلف اسلامى مورد تدريس قرار گيرد و سرانجام اينكه در پى آن نيستيم كه بگوييم : آيا از آن زمان بدين سو ، حركت رو به جلو يا عقب گرد داشته‌ايم ؟ و به‌هرحال ما در كميته فرهنگى جماعة التقريب برنامه‌اى داريم كه هدف از آن وحدت فرهنگى بخشيدن به مسلمانان و به عبارت ديگر وحدت بخشيدن به فرهنگ اسلامى در ميان مسلمانان است ؛ اين ايدهء بسيار بزرگ و طرح عظيمى است كه به مسلمانان بمثابهء يك امت مىنگرد كه زبان‌هاى آنان نزد همگان محترم ، آداب و سنن آنها متعلق به همه و رجال و شخصيت‌هاى آنان از آن همهء مسلمانان است .\r\nهيچ كس ايرادى نمىبيند كه مسلمان ادبيات غرب را فرا گيرد ، ولى او در عين حال وظيفه دارد با ادبيات كسانى كه در اسلام پرورش يافتند و در سرزمين‌هاى اسلامى به نبوغ رسيدند نيز آشنا شود ؛ هيچ اشكالى ندارد كه مسلمان زبان‌هاى غربى را بلد باشد ولى اين ايراد بر او وارد است كه به زبان‌هاى اسلامى - كه چه بسا در ميان آنها زبان‌هايى باشد كه بيش از يكصد ميليون مسلمان سخن مىگويند - به همان اندازه توجه نمىكند از اين‌رو زبان گفت‌وگو ميان بسيارى از مسلمانان با همديگر يكى از زبان‌هاى غربى است ، زيرا هركدام از دو طرف مسلمان ، چيزى از زبان ديگرى نمىداند .\r\nهيچ ايرادى ندارد و حتى خيلى هم خوب است كه مسلمان ، اطلاعاتى دربارهء قاره اروپا و آمريكا و . . . داشته باشد ، ولى به عنوان يك مسلمان بايد خيلى بيش از آنچه اكنون مىداند ، دربارهء جهان اسلام و كشورهاى آن اطلاعات داشته باشد .\r\nوحدت فرهنگى مسلمانان هيچ منافاتى با آن ندارد كه هريك از گروه‌هاى اسلامى بر اساس اعتقاداتى - كه لطمه‌اى به اعتقادات بنيادينى كه ايمان به آنها واجب است نمىزند - عمل كند ، ولى لازم است كه هر گروه از مسلمانان با حقيقت عقايد ديگران نيز آشنا باشد ؛ چه بسا بتواند از آن استفاده كند يا دست كم اگر قرار شد پژوهشگرى از ايشان چيزى درباره آن گروه يا فرقه بنويسد يا برخى فتواهاى آنان را نقل كند ، ننويسد : « و اما آنچه دربارهء ايشان شنيده‌ايم ، آنها معتقد به فلان و به همان هستند » يا : « در\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمورد ايشان چنين و چنان گفته مىشود . » كه واقعاً ننگى بر جبين علم است كه عالمان به خود زحمت گشت و گذار در كتابى را به‌خود ندهند كه مىتوانند همهء خواست‌هاى خود را در آن بيابند و ديگر سخنان خود را به شنيده‌ها ، مستند نكنند كه البته غالباً نيز اين شنيده‌ها از سوى كسانى مىآيد كه غرض‌هاى مفسده‌جويانه و پليدى در سر مىپرورانند .\r\nآنچه كاملًا روشن است اينكه معناى توحيد فرهنگى ، وحدت بخشيدن به زبان نيست ؛ اين‌كار امكان‌پذير هم نيست و تنها كسانى به اين جنبه مىانديشند يا آن‌را به زبان مىآورند كه در پى برانگيختن تعصب‌هاى زبانى يا به‌دنبال استعمار ديگران‌اند ، ولى مهم آن‌است كه ما همديگر را بفهميم كه البته اين امر كاملًا ممكن است به شرطى كه مثلًا در كشورهاى عربى كسانى باشند كه زبان ديگران را بدانند و ديگران نيز كسانى را داشته باشند كه عربى بدانند و به اين زبان صحبت كنند ، در دوران طلايى اسلام ، چنين وضعى وجود داشت ؛ اقوامى بودند كه هرگز انگ و رنگ عربى به‌خود نگرفتند و زبان قومى خود را حفظ كردند . ولى مردانى از ايشان - يعنى عموم علماى ايشان - آثار و دانش خود را به زبان عربى نوشتند و تدوين كردند و بى هيچ تعصب يا جانبدارى ، خدمات فراوانى به زبان عربى تقديم كردند .\r\nمسئلهء ترجمه حتماً بايد مورد عنايت جدّى قرار گيرد . ما آثار بسيارى از غربىها را ترجمه مىكنيم و البته در اين ميان موارد مفيدى هست كه منكر آن هم نيستيم ، ولى برخى از اين آثار ، مايهء مفسدهء اخلاقى و گسترش بى عفتى و گاهى نيز دربردارندهء الحاد و مادّه‌گرايى است و هيچ مسلمانى در اينكه اين نوع آثار پيامدهاى ناگوارى براى دين و رفتارهاى اسلامى دارد ، ترديدى به‌خود راه نمىدهد .\r\nحال كه چنين استعداد و آمادگى براى ترجمه داريم و مانعى هم نمىبينيم كه به انديشه‌اى كه در محيطى مغاير با محيط ما پرورش‌يافته و در فضاى سنت‌هايى جز سنت‌هاى دينى و ملى ما شكل گرفته ، تصويرى مناسب يا دست كم تصويرى نه چندان بيگانه‌اى با خود دهيم ، بهتر آن نيست كه اين استعداد را تنها براى ترجمهء آن\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nبخش خوب و صحيح ادبيات غرب و انديشه‌هاى غربى و نيز آثار اسلامى از جملهء ترجمه كتاب‌ها و ديوان‌ها و مجموعه حكمت‌ها و داستان‌ها و اخبار تاريخ متداول ميان ملل اسلامى - كه گاه در ميان آنها كتاب‌هايى يافت مىشود كه تنها اثر در آن زبان به‌شمار مىرود و جز آموختن آن زبان راهى براى ترجمه آن و لذت بردن از محتواى آن وجود ندارد - به‌كار گيريم ؟\r\nدر كشورهاى اسلامى ، معادن و گنج‌هايى يافت مىشود ؛ مسلمانان شخصيت‌هاى نابغه و علماى بسيار شايسته و با كفايت و ادباى توانايى دارند ، آيا جهان اسلام آنها را مىشناسد ؟ و آيا به اندازهء يك دهم از آنچه دربارهء برخى دانشمندان ماترياليست و نويسندگان آنچنانى مىداند ، از آنها خبر دارد ؟ آيا چيزى از آثارشان شنيده است ؟ و آيا مىداند كه در ميان آنها نويسندگانى يافت مىشوند كه چندين مجلد كتاب برجاى گذاشته‌اند كه هر كدام از آنها ، در شمار يكى از مراجع و به مثابهء دليلى بر وجود ايدهء پخته‌اى نزد مسلمانان تلقى مىشود ؟\r\nمسلمانان داراى دانشگاه‌هاى علمى بزرگى در كشورهاى مختلف هستند ، برخى از اين دانشگاه‌ها دربردارندهء بيش از دوهزار دانشجوى علوم دينى است و نظام درسى آنها به صورت آزاد است ؛ آيا اكثريت مسلمانان چيزى از اين دانشگاه‌ها مىدانند ؟\r\nاگر آشنايى مسلمانان با يكديگر براساس وحدت فرهنگى از جمله مبادلهء فرهنگى و تأليف كتاب‌هايى دربارهء هر طايفه و فرقه‌اى به منظور ارائهء تصوير درستى از ايشان و آموزش زبان‌هاى اسلامى در دانشگاه‌هاى آنها و ترجمه آثار و شخصيت‌هاى ايشان ، صورت مىگرفت ، مسلمانان خود را مىشناختند و بر قدرت و توانايىهاى خويش واقف مىگشتند و مىدانستند كه پيش ازهرچيز آنها مسلمان‌اند ؛ در نوشته‌ها و تأليفاتشان مسلمان‌اند ، در داستانها و اشعارشان مسلمان‌اند و در هر آنچه مىنويسند ، امناى امين مردم‌اند .\r\nمسلمانان بايد با همديگر مراوده داشته باشند ؛ آيا كسى منكر آن‌است كه بهترين مراوده ، مراودهء فرهنگى است . فرهنگى كه سزاوار آن‌است كه به‌دور از هرگونه تعصب\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nكورى ، فرهنگ اسلامى باشد ، فرهنگى زير سايهء دين باشد ، فرهنگى باشد كه مسلمانان زير سايه آن گرد هم آيند ؛ مثال آن نيز حافظ شيرازى ايرانى متوفاى قرن هشتم ، حافظ ابراهيم مصرى متوفاى قرن كنونى ، محمد اقبال لاهورى مسلمان هندى كه به‌تازگى وفات يافته با تفاوت در زبان و مراتب خود [ همه و همه در شمار فرهنگ اسلامىاند . 
  ]\r\nاگر وضع ادبيات مسلمانان چنين باشد ، وضعيت فقه و علوم دينى ، بسى مناسب‌تر و گوياتر است ؛ علما از هر مذهب اسلامى كه باشند جملگى علوم خود را از كتاب خدا و سنت پيامبر گرفته‌اند ؛ زبان عربى زبان دين است و از آنجا كه منبع و سرچشمه دانش آنها يكى و زبانشان يكى است ، دست كم مبادلهء فرهنگى براى احترام گذراندن به داشته‌هاى هر فرقه و مذهب و براى از ريشه‌كندن بسيارى از اختلاف‌هايى كه اينك بىنياز از آنهاييم ، كافى است .\r\nاين چيزى است كه مىخواهيم و دنبال مىكنيم ؛ ما به وحدت بخشيدن به فرهنگ اسلامى كه باعث شود هركدام بدانيم ديگرانى كه همكيش ما هستند چه دارند ، اميد فراوانى بسته‌ايم تا از اين‌راه مسلمانان به شكوه و عظمت گذشته خود بازگردند و چنان شود كه استعمارگران و بيگانگان ، سخت روى آنها حساب كنند و دانش اسلامى توان ارائهء بهترين ميوه‌هاى خود را بازيابد ، و بالله التوفيق و هو ولينا و نعم النصير .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nفصل هفتم : فرهنگ اسلامى ، وحدت بخش مسلمانان\r\nبراى من مهم نيست كه اين داستان حقيقى و واقعى باشد يا خيالى و پرداختهء ذهن آدمى . آنچه برايم اهميت دارد آن‌است كه اين داستان زمينه‌اى براى نتيجه‌گيرىهايى باشد كه در اين مقاله به آنها مىپردازيم . براى من آنقدر كه ايدهء والاى آن اهميت دارد تفاوتى نمىكند كه قهرمان آن فرزانه‌اى اهل فارس باشد يا از قهرمانان روم يا از جنگجويان عرب يا از موحدان يا ديگران .\r\nفرزانه‌اى بود كه در ميان افراد قبيله خود ، سخن نافذى داشت و سخت منافع آنان‌را در نظر مىگرفت ؛ عمرى از وى گذشته بود ، بر آن شد تا تنها فرزندش را جانشين خود كند و از رياست قومش به سود وى كناره‌گيرى نمايد . پيروانش - بنابر عادت قبايل و عشاير - هداياى گرانبهايى تقديمش كردند ؛ او بر آن شد تا از اين احساس آنها براى تحكيم رياست فرزند و سپس نوادگان خود بهره‌بردارى كند ، از اين رو طى سخنانى تشكرآميز از آنها خواست تا هداياى خود را برگردانند ، ولى آنها اصرار كردند بايد چيزى از ايشان بپذيرد . به ايشان گفت : « اگر قرار است حتماً چيزى تقديم كنيد ، براى فرزندم خانه‌اى مهيا كنيد تا در آن ساكن شود مشروط بر آنكه خود در بناى آن شركت كنيد و در تهيه آن مشاركت داشته باشيد ؛ دوست دارم ببينم خشت‌هاى آن‌را\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nخود حمل مىكنيد و به دست خويش در جاى خود قرار مىدهيد . آنها نيز اقدام به كارى كردند كه رئيس قبيله را خشنود مىكرد ، وقتى بناى ساختمان به پايان رسيد ، به فرزندش سفارش كرد كه در آن اقامت گزيند و هرگز از آن جابه‌جا نشود ، زيرا او در جايى قرار مىگيرد كه بناى مشتركى است كه دل‌ها و جان‌ها را به يكديگر پيوند داده و مردم به آن علاقه دارند و تا وقتى در اين خانه‌اى كه به‌دست خويش ساخته‌اند اقامت دارد به حكمروايىاش پاىبندى نشان مىدهند . مىگويند : پيش‌بينى او به تحقق پيوست و ساكنان اين خانه از نوادگان وى جملگى اميران شايسته و حاكمان موفقى بودند .\r\nاگر اين داستان خيالى باشد ، قصه‌اى وجود دارد كه كاملًا واقعى و دربارهء كاخ بسيار باشكوهى است كه زمانه مانند آن‌را به‌خود نديده است . اين كاخ بر پايهء متين و شالودهء استوارى بنا شده و از خشت‌هاى سختى به دست بنايان سياه و سفيد ماهرى ساخته شده و در شكل‌گيرى آن مردانى از اين‌سوى شرق تا آن‌سوى غرب از بلخ و بخارا و سمرقند و توس و طبرستان و رى و عراق و شام و حجاز و مصر و اندلس و جاهايى در فاصلهء اين شهرها شركت كردند و خردها و مغزهاى خود را به كار گرفتند و زحمت دادند و به‌جاى خشت‌هاى تار و معمولى ، خشت‌هاى نورانى در آن به‌كار رفته است .\r\nاگر خشنود ساختن آن فرزانه ، انگيزهء بناى آن خانهء كوچك بود ، انگيزه بناى اين كاخ سربه فلك كشيده و پرشكوه ، جلب خشنودى خدا در هر دو دنيا و ارضاى وجدان و ايمان و عقيده است ؛ اين كاخ به نام اسلام ساخته شده و سازندگانش آن‌را تقديم اسلام كرده‌اند تا در خدمت اسلام و مسلمانان باشد . باغ‌هاى اين كاخ ، نرده‌هايى براى ممانعت از ورود مردم به آن ندارد ؛ ميان بخش‌هاى مختلف آن نيز ديوارهايى براى جداكردن قسمت‌هاى مختلف وجود ندارد . لذا خردهاى ميليون‌ها نفر رو سوى آن آورد و دل‌هاى صدها ميليون به آن بسته شد و عطر آن سرتاسر اركان جهان اسلام\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nرا درنورديد و بوى خوشش همهء جهان هستى را عطرآگين ساخت و عظمتش بر شرق و غرب جهان سايه افكند .\r\nاين كاخ ، فرهنگ اسلامى است كه خداوند مقرر داشته تا بزرگترين افتخار براى مسلمانان و برترين ثمرهء اسلام باشد ؛ فرهنگى كه ساخته و پرداختهء نه يك نفر ، بلكه احساس و ايمان و گرايش به آن‌است كه اسلام فرهنگ ويژه‌اى باشد كه مسلمانان از آن بهره‌مند شوند ؛ براى تحقق آن نيز بنايانى از تمامى ملت‌هاى مسلمان و از همهء طوايف اسلامى شركت كردند و براى اين‌كار از مليت و زبان خويش دست شستند و تنها مكتب اسلام و زبان قرآن را در نظر گرفتند . بلخى ، بلخىبودن خود را ، فارس ، فارس بودن خود را ، بخارايى بخارايى بودن خود را و عرب عربيت خود را و . . . به فراموشى سپردند و خود را در خدمت اسلام و زبان اسلام قرار دادند و فرهنگ اسلامى را آفريدند و بخش اعظم آن‌را از خود اسلام برداشت كردند و بخش‌هاى ديگر را از فرهنگ‌هاى يونانى ، ايرانى و هندى و . . . برگرفتند و در آن به همان آيينى پاىبندى نشان دادند كه بنايان پيش از آنها پاىبند بودند . بدين معنا كه به آن انگ و رنگ اسلامى زدند و در خدمت به انديشه اسلام قرارش دادند تا پيش از هر چيز ، يك فرهنگ اسلامى باشد و در اين امر ، توفيق فوق‌العاده و شگفتى به‌دست آوردند به‌گونه‌اى كه فلسفهء يونانى را - كه مؤيد عقايد بت‌پرستانه بود و بعدها كليسا در خدمت به تثليث مسيحى از آن سوءاستفاده كرد - گرفتند و به آن جنبه اسلامى دادند و توحيد و معاد را بدان ثابت كردند ؛ اينك در پى شرح اين مسئله نيستم و در آينده مقالهء ويژه‌اى به آن اختصاص خواهم داد .\r\nدر تأسيس و بناى اين كاخ ، تنها بنايان فعاليت نكردند ، درودگرها و باغبان‌ها نيز مشاركت داشتند و هر يك جنبه‌اى از كار را برعهده گرفتند و همهء هنرمندانى كه اسلام آنها را تشويق مىكرد و ميدان مىداد ، قدم پيش گذاردند ؛ از تفسير تا ادبيات ، از طب تا شيمى ، از علوم اسلامى و نبوغ در جنبه‌هاى خاص فقه و . . . و به‌اين ترتيب گنج\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nگرانبهايى به‌وجود آوردند كه شايستهء عنوان غنىترين گنج در علوم اسلامى شد . همهء اين علوم بىآنكه پيمانى با دست اندركاران آن بسته شود و بى آنكه سازمانى چون يونسكو هماهنگى آن‌را برعهده داشته باشد و بى آنكه كسى از دخالت در هر مبحثى منع شود و يا از مراجعه به هر مرجعى يا از بهره‌گيرى از هرچشمه‌اى محروم ماند ، شكوفا شد .\r\nفرهنگ اسلامى بر همهء مسلمانان عرضه مىشد ؛ هيچ خلق ، ملت يا طايفه‌اى جدا نمىماند ، هر عالمى حق دخالت در هر بحثى و مراجعه به هر كتابى و برخوردارى از هر نظرى را داشت . كسى به مخالف فكرى خود جز به نگاه ستايش و برادرى ، نمىنگريست .\r\nخليفه ، كرسى تدريس را به امامى وامىگذاشت و از دروس استاد سنى ، بسيارى از غير اهل سنت هم بهره مىگرفتند ؛ مرجعيت فتواها از آن همهء مذاهب بود و يك پژوهشگر با ديدگاه‌هاى همهء انديشمندان آشنا مىشد .\r\nفرهنگ اسلامى ، فرهنگ عمومى مشتركى بود كه همهء سرزمين‌ها به آن تعلق داشتند چون در آن شركت كرده بودند و همه جا نسبت به آن حساسيت داشتند ، زيرا سهمى از آن ادا كرده بودند ، حرمت و كرامت آن‌را هر مسلمانى گرامى مىداشت و شخصيت‌هاى آن‌را به عنوان مجموعهء به‌هم پيوسته‌اى كه مكمل يكديگر بودند و نمىشد آنها را تجزيه كرد ، احترام و ارج مىگذاشت .\r\nشايد اين پرسش مطرح شود كه پس اين كاخ كجاست ؟ آيا زمانه امانش نداد و ويرانش ساخت يا يكى از طاغوت‌ها آن‌را غصب كرد و خرابش كرد ؟ هرگز ! نه اين و نه آن . آنچه اتفاق افتاد درگيرى ورثه بر سر آن بود ؛ آنها اين ميراث را ميان خود تقسيم كردند و ميان بخش‌هاى آن ديوار قرار دادند و هرگروه سهم خود را برداشت و مانع از ورود ديگران به آن شد .\r\nبه‌اين ترتيب بود كه فرهنگ اسلامى جنبهء عمومى و جامع خود را از دست داد و\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nويژگى فرقه‌اى تنگ‌نظرانه‌اى به‌خود گرفت و از جنبهء گسترده و قومى خود فاصله گرفت و شكل فرقه‌گرايانه‌اى يافت ؛ هر عالم تنها به مراجع و منابع مذهب خود بسنده كرد و آنچه را در مذاهب ديگر بود ناديده گرفت و نسبت به آنچه درس داد تعصب ورزيد و در آنچه نمىدانست ترديد كرد . هر طايفه‌اى تحت تأثير علماى خود قرار گرفتند و پاىبند شيوهء آنان گشتند و نسبت به مخالفان خود كينه به دل گرفتند و حتى به شك در عقايد طوايف ديگر پرداختند .\r\nبسيارى از غيرمسلمانان از اين ظلمت بهره‌بردارى و به ميان ما نفوذ كردند و نام مسلمان به‌خود گرفتند و از جهل طوايف مختلف نسبت به يكديگر سوءاستفاده نمودند و در برابر هر طايفه‌اى ، ادعا مىكردند از طوايف ديگر هستند ؛ به شيعه مىگويند ما از اهل سنت هستيم و به اينان مىگويند : ما از آنها هستيم و به‌اين ترتيب توانستند طى قرن‌ها ، در فضايى از غفلت و جهل مسلمانان ، به اسلام ضربه بزنند .\r\nهمهء اينها به سبب تعصب مذهبى كه جماعة التقريب در پى ريشه‌كنى آن‌است و تحت تأثير گرايش‌هاى قومى كه مىكوشد اين ميراث را براساس نژادى تقسيم كند ، حاصل آمد .\r\nحال اگر ما دوباره دل‌هاى خود را برابر يكديگر باز كنيم و فرهنگ اسلامى را مجموعه‌اى بدانيم كه بخش‌هاى مختلف آن همديگر را كامل مىكنند و اگر بر اين اساس با يكديگر تفاهم ورزيديم و درك كرديم كه اين فرهنگ ، اسلامى است و براى اينكه پيش از هر چيز از آن اسلام و نه ملك فرد ، مذهب يا طايفه‌اى باشد ، شكل گرفته است ، همچنان‌كه شكل‌گيرى آن بر پايهء نژادى نبوده است ، خواهيم توانست اين كاخ باشكوه را از نو بنا كنيم و تهمت‌هاى ناروايى را كه نسبت به هر طايفه‌اى داده شده ، پاك كنيم و آنهايى را كه مسلمان نيستند از جمله مدعيانى كه به دروغ خود را به اسلام منتسب مىكنند - حال آنكه تيشه‌هاى ويرانى وجود اسلام هستند - بيرون كنيم .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nبه نظر من ، فرهنگ اسلامى واحدى كه مسلمانان به گرد آن جمع شوند ، مىتواند صفوف آن‌را وحدت بخشد و معلوم است كه چنين وحدتى به چه عزت و عظمت و جلالى مىانجامد .\r\nتا زمانى كه اين فرهنگ وجود دارد ، مىتوان به اين هدف دست يافت و اين كارى است كه ما انجام مىدهيم و در راه تحقق آن مىكوشيم . والله ولي التوفيق .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nفصل هشتم : فرصت طلايى\r\nفرصت‌ها به ندرت به‌دست مىآيند و زود هم مىگذرند ، خوشبخت آن‌كه از آنها بهره‌بردارى كند و سود برد ؛ همهء فتوحات چيزى جز فرصت‌هايى كه ملت آن‌را مغتنم شمردند ، نيست . قهرمانان تاريخ نيز كسانى هستند كه فرصت‌ها را از كف نداده‌اند .\r\nامروز عوامل فراوان و مؤلفه‌هاى بزرگ و نيرومندى ، فرصت‌هاى بىنظيرى را فراهم آورده‌اند كه مىتوان با بهره‌گيرى از آنها نيروى سترگى را كه در اسلام نهفته است ، تحكيم بخشيد و آن‌را به منصهء ظهور رساند .\r\nاينك در برابر جهان اسلام در دو عرصهء سياست و اخلاق ، فرصت‌هايى وجود دارد ؛ در عرصهء سياست ، جهان به دو اردوگاه « 1 » تقسيم شده كه هركدام در پى پيوستن شمار هرچه بيشترى از ملت‌ها به خويش است و هر يك از اين دو بلوك ، با وعده‌هايى كه مىدهند ، با كاستن از فشارها و اعطاى استقلال ، در صدد جلب شمار بيشترى از رأى كشورها در سازمان‌هاى بين‌المللى هستند . آنها درگير نبردى هستند كه آن‌را براى خود حياتى مىدانند و هرچه در توان دارند به‌كار مىگيرند ؛ همين امر باعث شده كه هر دو بلوك با ملت‌هاى كوچك مدارا كنند و به نرمى با آنها برخورد نمايند ، گو اينكه قلدرى و زورگويى و ستمگرى با اين ملت‌ها ، شيوه و رسم همهء اين قدرتمندان تا همين گذشتهء نزديك بوده است .\r\n\r\n\r\n","description":"","footnote":"\r\n( 1 ) . [ شرق و غرب يا سوسياليسم و سرمايه‌دارى تا پيش از فروپاشى اتحاد شوروى در 1991 م . - م 
  ]\r\n","page_name":" 235 ","page_number":235},
  {"content":"\r\n\r\nاز آن گذشته مسابقهء تسليحاتى دو اردوگاه و هزينه‌هايى كه در اين راه صرف مىكنند و نيز نيازهاى خلق‌هاى گذشته آنها و كوشش در بازسازى و اصلاح ويرانىهاى جنگ و پرداختن به ضعف مالى و نبود بازار براى توليدات آنها و بحران جارى اقتصادى و . . . همه و همه درآمد كشورهاى هر دو بلوك را كاهش داده و موقعيت آنها را متزلزل ساخته و ابهتشان را از ميان برده و آنها را در وضعى قرار داده كه در پى دوستى ما برآمده‌اند ، به ما استقلال مىدهند و اين استقلال را پاس مىدارند ، حال آنكه همين كشورها بودند كه تا پيش از اين همچون شياطينى كه بر آدم‌هاى ضعيف‌النفس چيره مىشوند ، بر ما مسلط بودند ؛ ما مدت‌هاى مديد در ترس و وحشت از آنها و نياز به جلب رضايت آنها در هر امر كوچك و بزرگى به‌سر برديم .\r\nيكى از اين دو اردوگاه امروز - هرچند در راستاى اهداف سياسى خود - جنبش‌هاى دينى را تشويق مىكند ، چيزى كه پيشتر هرگز وجود نداشت ، بنابراين چرا براى وارد كردن دين در هر مركز علمى ، و واجب دانستن آن براى هر فرد و آن‌را به صورت اساس حكومت قرار دادن در هر كشور اسلامى شتاب نورزيم تا عليه هرگونه دشمنى ، خود را بيمه كنيم و بر هر مشكلى فايق آييم و به يارى آن براى هميشه از مبلغان الحاد و تفرقه ، رهايى يابيم و نسل سالم و نيرومندى را ايجاد كنيم ؟ چرا - در چنين فرصتى - روح اسلام را در دل‌ها و كشورها وارد نكنيم تا حوادث روزگار آن‌را متزلزل نسازد و دستان نيرومند يا ديكتاتور ستمگرى - در صورت مصلحت سياست در آينده - آن‌را ناكام نسازند .\r\nاگر مسلمان به اين خشنود باشد كه در زندگى ، قدرتمندى متعرض اقامهء نمازها و شعائرش نباشد يا بالاترين خواسته‌اش بناى مسجدى در محلهء خود يا برخوردارى از آزادى در پوشاك باشد يا از اين‌گونه تعارف‌ها و چنين نوعى از استقلال خوشش آيد ، ولى خود را آمادهء به‌دوش كشيدن تكاليف آزادى و استقلال نسازد ، به صراحت مىگويم - و واقعاً بايد با برادران خود صريح باشيم - در اين صورت هيچ اتفاقى نخواهد افتاد و حتى از اين هم بالاتر ، همين آزادىهاى موقتى كه به ما داده شده نيز\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nوقتى اين دو اردوگاه حساب‌هاى خود را تسويه كنند يا جنگ آينده يكى از آنها را از ميان بردارد و ديگرى بى رقيب باقى بماند ، از دست خواهد رفت .\r\nاين - بدون هيچ ترديدى - فرصتى است طلايى كه بى هيچ كوششى نصيب ما شده و اگر از آن استفاده كنيم ، خواهيم توانست حداكثر استفاده را از آشفتگى اين دو اردوگاه به سود خود ببريم .\r\nدر عرصهء اخلاقى نيز ، در پى دو جنگ جهانى گذشته و بويژه جنگ اخير همه اصول اخلاقى فروپاشيد و فقر و هرج و مرج ، همه جا گسترش يافت و به علت فراوانى كشتار و و ويرانى كشورها و خرابى خانه‌ها و درهم ريختن اوضاع و بىخانمانى ميليون‌ها تن و آوارگى بسيارى از مردم در سرتاسر گيتى و گسست و حتى از ميان رفتن پيوندهاى خانوادگى - كه باعث شده مرد خانواده هيچ اطمينانى بر جان و ناموس خود نداشته باشد - و نيز شكنجه‌ها و تبعيدها و برخورد برده‌وار با مردم و كشتار گروهى هزاران اسير در بازداشتگاه‌ها - به‌گونه‌اى كه سازمان ملل متحد پيشنهاد انعقاد موافقتنامه‌اى در تحريم كشتار جمعى داده است - اينها همه اخلاق را از ميان برد و فضايل اخلاقى را در چشم مردم مسخ كرد و چنان كرد كه علما يعنى خردمندان و روشنفكران خود به ساخت سلاح‌هاى ويرانگر و مخرب و هلاك كننده بشريت ، افتخار نمايند ؛ اين يك افتخار مىكند كه بمبى ساخته كه در كمتر از يك ثانيه مىتواند جان ميليون‌ها نفر را بگيرد و آن ديگرى به خود مىبالد كه بمب قوىتر و مؤثرترى ساخته كه تأثير آن هزار سال بر روى زمين باقى مىماند ؛ البته اعم از اينكه اين ادعاها را باور كنيم يا نه ، نفس بيان چنين چيزهايى از سوى هر دو گروه ، بيانگر ميزان فروپاشى اخلاقى است و اشتغال دانشمندان به تهيه و ساخت ابزارهاى ويرانى و تباهى و فناى بشريت ، بزرگترين دليل بر غيبت اصول انسانى است .\r\nبه‌دنبال اين اوضاع بود كه انديشمندان شروع به جست‌وجوى راهى براى رهايى از اين وضع وحشيانه و نظامى كردند كه برخاسته از گرايش‌هاى سياسى و تمايلات حزبى نباشد و مبتنى بر اصول درستى باشد كه زندگى در صلح و آرامش و آسايش را\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nبراى بشريت تضمين نمايد و مانع از پيشرفت آن در همهء جنبه‌هاى زندگى نشود ؛ سرانجام بيشتر اين دانشمندان و روشنفكران به اين نتيجه رسيدند كه يك فراخوان روحانى - معنوى داشته باشند ؛ ايده‌اى كه روز به روز بر طرفداران و مؤيدان آن در هر كشور و سرزمينى افزوده مىشود .\r\nما مسلمانان داراى قانون الهى هستيم كه سعادت بشريت را تضمين مىكند و بر وحشيگرى و بربريت فايق مىآيد و موازين جامعه را به عدالت برقرار مىنمايد و قتل نفس را تحريم مىكند و به نيكويى و فضيلت فرامىخواند و براى جان و ناموس و مال آدمى حرمت قائل است و مستمند گرسنه را سير مىگرداند و ثروتمند پرخور را شفا مىبخشد و براى جنگ نيز در صورت نياز يا اضطرار ، قوانين انسانى وضع مىكند .\r\nچرا نور شريعت اسلام را بر اين جهان آشفته نتابانيم ، درست همان‌گونه كه مسلمانان نخستين بر جهان پيرامون خود يعنى ايرانيان و روميانى تاباندند كه در پى جنگ‌هايى كه با هم داشتند و آشفتگى اوضاعشان و تضعيف اعتقادات دينى در ميان مردمان‌شان چنين كردند و مردم دعوتشان را با جان و دل پذيرا شدند و دل‌هايشان به دين و آيين اسلام آرامش گرفت و اوضاع دنيوى آنها نيز در پى نگرانىها و اضطراب‌ها ، پايدارى و آرامش پذيرفت ؟\r\nاگر مسلمانان از اين فرصت طلايى استفاده كنند ، مىتوانند راهنمايان اين جهان آشفته و طبيبان جان‌هاى بيمار و رسول نجات و رهايى باشند و به لحاظ معنوى ، اخلاقى و تشريعى ، جهان را به تسخير خود درآورند و بشريت را پيش از آنكه سردمداران ويرانى و تباهى و خرابى ، نابود كنند ، حفظ نمايند و سعادتمند سازند .\r\nولى ما با تأسف شديد با وضع كنونى خود نمىتوانيم از اين فرصت طلايى استفاده كنيم و بناى خود را تحكيم و رسالت خويش را انتشار دهيم ، زيرا اين‌كار مستلزم همدلى و برادرى و وحدت كلمه و درك يكديگر است . همچنان‌كه بايد آموزه‌هاى صحيح اسلام را در نظرگيريم و به احكام آن عمل كنيم و از آداب آن پيروى نماييم تا دست كم ميان خودمان جنگى وجود نداشته باشد و در برابر جهانيان به صورت\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nشايستهء كسى كه در پى پاسدارى از حقوق و گسترش رسالت خويش و نجات ديگران است ، جلوه كنيم .\r\nمراد من از تجمع و وحدت اسلامى ، همان برداشت سياستمداران از آن يا آنچه ديگران بر ما تحميل مىكنند يا رؤساى دولت‌ها گرد هم جمع مىشوند و بر سر ميز به سلامتى امضاى آن جام شراب خود را به‌هم مىزنند ، نيست ؛ اين تجمع يا وحدت‌ها جز بر روى كاغذ وجود ندارد ، زيرا ملت‌ها نه تنها آن را باور ندارند ، بلكه كاملًا ترديد هم دارند ؛ مگر برادران براى برادرى خود ، نيازمند امضاى عهد و پيمان هستند ؟\r\nمنظور من همان وحدت كلمه و تجمع طبيعى است كه خداوند متعال در امتى كه پيامبرش را در آن مبعوث گردانده و به كتاب خود رهنمود ساخته و پيروانش را بر يك قبله گردآورده و نمازها و روزه و حج آنان‌را يكى گردانده و دل‌هايشان را الفت بخشيده و جان‌هايشان را هم نفس ساخته و وجدان‌شان را پاك گردانده و منافع ايشان را يكى گردانده ، ايجاد كرده است . تجمع و همدلى و وحدت كلمه مسلمانان ، امرى كاملًا طبيعى است ، البته اگر گرايش‌هاى نژادى و تعصب‌هاى مذهبى يعنى دو مشكل خطرآفرين براى تجمع و وحدت - كه بايد تأملى درمورد آنها داشته باشيم - آن‌را تحت تأثير قرار ندهند .\r\nدر مورد مشكل نخست يعنى نژادپرستى ، بايد گفت كه در طول تاريخ از گذشته‌هاى دور - و در غرب به‌تازگى - ثابت شده كه نژادپرستى مسبب بسيارى از بدبختىها بوده و جنگ جهانى دوم تنها يكى از جلوه‌هاى آن به‌شمار مىرود . به همين دليل ، مخلصان بشريت خواهان ريشه كنى آن هستند ؛ به طورى كه جهان غرب به شيوه‌هاى عملى با آن به مبارزه پرداخت و موانع موجود ميان ملل يا نژادهاى مختلف از جمله انگلوساكسون و لاتين را از ميان برداشت و ملل داراى ريشه‌هاى گوناگون را در يكديگر ادغام كرد .\r\nولى ما در شرق اسلامى ، همچنان گوش به نداى نژادپرستان مىسپاريم و در برابر مزدوران بيگانه‌اى كه نژادپرستى را خوش مىدارند و ابزارهايى براى پذيرش آن از\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nسوى ديگران اختراع مىكنند سكوت اختيار مىكنيم . حال آنكه اسلام ما را از آن برحذر داشته و راه درست و راست را نشانمان داده و مقرر داشته كه هيچ سفيدپوستى بر سياه پوستى جز به تقوا برترى ندارد و اعراب - بمثابه خويشان پيامبر - هيچ امتيازى بر ديگر مسلمانان ندارند ، مگر به كار نيك .\r\nمشكل دوم ، تعصب‌هاى مذهبى يا اختلاف‌هاى فرقه‌اى است ؛ اگر هواى نفس حكام نبود ، اين اختلاف‌ها از مرزهاى معقول آن فراتر نمىرفت و به صورت مشكل در نمىآمد . سياستمداران به بدترين وجه از آن سوءاستفاده كرده و كار را به‌جايى رسانده‌اند كه مسلمان بيش از فرار از دشمن خود ، از برادر مسلمانش مىگريزد و نسبت به برادرش چنان خصومت و كينه‌اى مىورزد كه براى دشمن خود نمىورزد ؛ چه بدبختىها و فجايعى كه اين تعصب براى مسلمانان در پى نداشته است ؛ چه خون‌ها كه به علت آن ريخته شده و چه شمشيرها كه به‌جاى كشيده شدن در برابر دشمنان ، به روى برادران كشيده نشده است ! و چه نيروهايى كه بجاى مبارزه و جنگ با مشركان ، به جنگ با اصل توحيد ، صرف نشده است !\r\nولى اگر دقت و منصفانه داورى كنيم ، خواهيم ديد كه اختلاف‌هاى مذهبى ربطى به اصول عقايد واجب الايمان ندارند و اگر اهل سنت با برادران شيعهء امامى و زيدى خود و شيعيان نيز با برادران اهل سنت خود آشنا گردند ، براى همگان روشن مىشود كه اختلاف ميان آنها بر سر اصول نيست و بيشتر شبهاتى كه در مورد افكار و نظريات هر مذهب نزد پيروان مذاهب ديگر ايجاد شده ، ساخته و پرداختهء جاعلان و مفتريان است و اختلاف ميان آنها بيشتر شبيه اختلاف فقهاى يك مذهب با يكديگر است ؛ يكى بسم‌الله را در نمازش با صداى بلند و ديگرى آن‌را زير لب مىخواند يا يكى [ به‌هنگام وضو 
  ] هر دو پا را مسح مىكشد و ديگرى آنها را مىشويد و از اين دست اختلاف‌ها كه هر گروه مىتواند ديدگاه‌ها و نظرات خود را داشته باشد و به ديدگاه و نظر ديگران احترام بگذارد ؛ اگر مسلمانان بتوانند در اين دوران نسبت به اختلاف‌هاى فقهى خود ، برخورد تسامح آميزى داشته باشند و ديگر كسى نباشد كه نسبت به مخالفان فكرى\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nخود تعدّى كند - چنان‌كه كسى انگشت دست همراهش را به اين دليل شكست كه به‌هنگام تشهّد آن‌را بلند كرده بود ! - خواهند توانست چنين كارى را در مورد ديدگاه‌هاى فكرى و معارفى كه مربوط به عقايد نمىشود و شروط ايمان در آنها مطرح نيست ، نيز اعمال كنند .\r\nاينك مىبينيم كه الازهر شريف فقه مقايسه‌اى همهء مذاهب را به‌صورت اجمالى - و اميدواريم در آينده به صورت جزئى نيز بدون تميز ميان آنها يا اكتفا به برخى از آنها - تدريس مىكند و نيز شاهد آنيم كه علماى بزرگ و شيوخ گرانقدر آن در كميته‌هاى قوانين شركت مىكنند و به جست‌وجوى گفته‌هاى همسو با مصلحت امت پيشوايان مذهبى مىگردند و در اين راستا گاه از مذهب ابوحنفيه به مذهب ديگرى عدول مىكنند و حتى رأى ارجح در مذهب ابوحنفيه را رها مىكنند و رأى مرجوح را مىپذيرند يا حتى از دايرهء مذاهب چهارگانهء اهل سنت خارج و وارد مذهب ديگرى مىشوند ؛ همچنان‌كه در مورد طلاق و وصيت و . . . انجام دادند و نظر ابن تيميه و ابن القيم و شيعهء اماميه را پذيرفتند و اينها همه در فضايى آرام و با رضايت و اقبال و فارغ از هرگونه تنگنا و ناراحتى صورت گرفته و مردم جوانب مصلحت‌آميز و آسايش و راحتى در كار خود را درك كرده‌اند . اينك چه اشكالى دارد كه همچنان‌كه اينكارها در مورد فقه صورت گرفت ، در خصوص آن‌سوى فقه نيز انجام شود ؛ مگر ميان فروع عملى و فروع علمى چه تفاوتى وجود دارد ؟ و مگر نه آن‌است كه اختلاف در هر دوى اين بخش‌ها ، اختلاف جوهرى نيست و نبايد باعث گسست و دشمنى شود ؟\r\nدر اينجا اندكى تأمل كرده مىگوييم : در پيوند با اين مشكل اخير [ يعنى تعصب‌هاى مذهبى 
  ] ، امروز - و بحمدالله - كسانى پيدا شده‌اند كه به آن پرداخته‌اند ؛ اين جماعة التقريب با درايت و تعقل و فراست در اين راه قدم برمىدارد و در اين مدت زمان اندك ، توانسته جهان اسلام را متوجه و ملتفت فراخوان خود سازد و از خداوند متعال مسئلت داريم كه در تحقق اين وظيفه ، توفيق بيشترى عنايتش سازد . شايسته است مسلمانان درك كنند كه با رهايى از اين دو مشكل [ نژادپرستى و تعصب 
  ] ، مىتوانند از\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nاين فرصت طلايى استفاده كنند و نهضت مبارك و پرشكوه امت خويش را رهبرى نمايند و در برابر هرگونه تجاوزى نسبت به سرزمينشان ، ايستادگى نمايند .\r\nاگر مسلمان آموزه‌هاى خود را پاس دارد ، امّت است ؛ اگر مسلمان اسلامش درست باشد ، دژ نيرومند است ؛ و اگر امت اسلامى با قرآن خود حكم كند ، قدرت نهفته اسلام جلوه‌گر مىشود و در اين‌صورت امت خود همچون رهنمايى است كه مىتواند تعادل در جهان را حفظ نمايد و بر هر دو اردوگاه متخاصم ، نفوذ داشته باشد و آنها را سر جاى خود بنشاند ؛ ثروت‌هاى فراوان و موقعيت ممتاز جغرافيايى و فراوانى جمعيت و اخلاص عميقى كه در دل همهء پيروان دين مقدس اسلام وجود دارد ، در اين راه دستگير آنهاست .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\nبخش دوم : ميراث و تقريب : اصالت و تجدّد\r\nمشتمل بر دو فصل :\r\nفصل اول : گرفتارى ميراث جاودان از تجددگرايان\r\nفصل دوم : ابن سينا ، ايرانى يا عرب\r\n\r\n","description":"","footnote":"","page_name":" 243 ","page_number":243},
  {"content":"\r\n . \r\n","description":"","footnote":"","page_name":" 244 ","page_number":244},
  {"content":"\r\n\r\n\r\nفصل اول : گرفتارى ميراث جاودان از تجددگرايان\r\nدقيقاً نمىدانم آيا ايدهء تجددگرايى ، علم حديث را نيز دربرمىگيرد يا به‌اصطلاح نقد و تحليل‌هايى كه ادباى غرب زده يا غربيان خاورشناس از آن داد سخن مىدهند ، گريبانگير كتاب‌هاى اساسى حديثى كه طى قرن‌هاى گذشته بر كنار از تطاول نويسندگان و ادباى تحليلى مانده بود ، شده است ؟\r\nفكر نمىكنم خواننده دراين باره خواهان توضيحات بيشترى باشد ، زيرا فرياد بجا و نابجاى منتقدان - البته متناسب با منافع نويسندگان يا ناشران - را به‌خوبى مىشنوند كه همواره از پاك‌سازى كتاب‌هايى كه پيش از اين ، آنها را صحاح ناميده‌اند با دعوى تصفيهء آنها از احاديث اسراييلى و برداشتن هرآنچه از نظر عقلى پذيرفتنى نيست و جدا ساختن آنچه با فراخوان توحيد همخوانى ندارد ، سخن به‌ميان مىآورند .\r\nگاهى نويسنده‌اى احاديثى را مورد ايراد قرار مىدهد كه مثلًا محتوى مسائلى غيربهداشتى است و نويسنده‌اى ديگر مدعى مىشود كه خوردن بيش از اندازه از آنچه در برخى احاديث مطرح شده ، باعث فلان بيمارى مىشود و يكى ديگر قاطعانه اظهارنظر مىكند كه آنچه در صحاح آمده با يافته‌هاى دانش نوين همخوانى ندارد و كسى ديگر خود را رها از زمين و مباحث زمينى يافته به كهكشان‌ها سفر مىكند و تأكيد مىكند كه آنچه در احاديث آمده است با موارد ثابت شده در ستاره‌شناسى و\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nعلوم فلكى مغايرت دارد ؛ گاهى نيز مسئله از اين مرزها فراتر مىرود و نويسنده‌اى ادعاهاى مضحكى مىكند كه اصولا در كتاب‌هاى صحيح وجود خارجى ندارد و تنها بيانگر جعل و اغراق در خيال‌پردازىهاى بيمارگونه است !\r\nبه‌خاطر مىآورم كسى در يك جلسهء خصوصى و با هيجان شديد با من از لزوم رهايى از احاديث اسراييلى سخن گفت و آفرينش آسمان‌ها و زمين در شش روز را مثال آورد . وقتى از سخنرانى طولانىاش فارغ شد و در حالى كه گمان برده بود مرا قانع كرده ، گفتم : ولى برادر ! اينكه در قرآن هم آمده است و آن‌گونه كه تصوّر مىكنى از اسراييليات نيست . مات و مبهوت ماند و سگرمه‌هايش در هم رفت .\r\nخواننده گمان نكند كه من در پى دفاع از كتاب‌هاى قديمى كه در اختيار داريم - و در نامگذارى آنها به صحاح توافق داشته يا نداشته باشيم - هستم و برآنم كه اين كتاب‌ها دربردارندهء احاديث اسراييلى يا مخالف حق ، نيست و قاطعانه مدعى شوم كه هرآنچه در صحاح آمده صحيح است و از صحيح فلان سخن به‌ميان آورم ، هرگز ! حتى احتمال هم دارد كه - به نظر من - انگيزه‌هاى فراوانى در ايجاد آنچه واقعيت ندارد نقش بازى كردند و سلطهء حاكمان و سلاطين باعث شد تا راويان همهء آنچه را كه داشتند مطرح نسازند و اينكه برخى هواپرستان سخنانى از قول پيامبراكرم ( صلى الله عليه و آله و سلم ) راندند كه آن‌حضرت ( ص ) نفرموده بود .\r\nچه كسى منكر تأثير حكام ظلم و جور و طاغوت‌ها بر ميراثى است كه بعد از قرآن ، داراى قداست است ؟\r\nمنكر آن نيستم كه در اين ميان جعل و دروغ هم وجود دارد ، ولى با اين‌حال به سختى با اينكه كتب حديث را دستكارى كنيم و به خود اجازه دخل و تصرف در آنچه آن‌را احاديث نفوذى مىدانيم بدهيم ، مخالفم .\r\nگذشتگان معيارها و ملاك‌هايى براى حكم بر احاديث داشتند كه در آنچه براى ما برجاى گذرانده‌اند ، آنها را به كار گرفته‌اند ؛ شايد نسبت به برخى راويان به دليل موقعيتى كه داشتند و پذيرش سخنان آنها به دليل پنهان ماندن برخى جنبه‌هاى زندگى\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nايشان ، [ بيش از اندازه 
  ] خوش‌گمان بودند ، ولى به هر حال آنچه ترديدى در آن نيست كسانى كه اين ميراث عظيم را گرد آوردند و نسبت به ما به زمان صدور احاديث نزديكتر بودند و رجال آن‌را بيش از ما مىشناختند ، نهايت تلاش و كوشش خود را به‌عمل آوردند و براى كنكاش و جست‌وجو ، همه‌گونه كارى كردند و پاىبند امانت و دقت بودند و از اين نظر اعتراضى بر ايشان وارد نيست . سخن برسر آن‌است كه در آنچه آنها گرد آورده‌اند ، اسراييليات و آنچه با رسالت اسلام ، عقل يا دانش امروزى مغاير است ، وجود دارد .\r\nاز خواننده اجازه مىخواهم تا در اين باره تأملى داشته باشم و بگويم : اين ميراث ، ميراث جاويد اسلامى و ملك عمومى مسلمانان است ، نه يك طايفه بخصوص ؛ است و هرچه هست ، سرچشمهء بسيارى از جنبش‌هاى فكرى و حجتى براى ديدگاه‌هاى فقهى و خاستگاه عقايد كلامى است . و حال كه ملك فرد بخصوصى نيست ، يك فرد نمىتواند در آن دخل و تصرف كند ؛ از آن گذشته ، انديشه‌ها با گذشت زمان دگرگون مىشوند و در يك زمان نيز در مورد موضوع واحدى ، متفاوت مىگردند و گاه در شمار بديهيات تلقى مىشوند . حال اگر خواسته باشيم كاستىها را به عنوان اينكه اسراييلى است ، حذف كنيم ، ولى ديگران آنها را عين اسلام بدانند يا برعكس ، كدام يك برحق خواهد بود ؟ و معيار و ملاك درست كدام است ؟\r\nكسانى كه اين ميراث را به ما رساندند ، همهء تلاش و سعى خود را در ثبت و تحقيق و تصحيح آن به‌عمل آوردند و درست نيست كه قاطعانه حكم به تخطئهء آنها بدهيم ؛ آنچه امروز با خرد ما سازگارى ندارد ، با خرد كسانى كه در دوره‌هاى پيش بودند ، همخوانى داشته است ؛ ما وظيفه داريم اين ميراث را به نسل‌هاى بعد از خود برسانيم ؛ اى بسا آيندگان در مورد آن به نتايجى برسند كه ما نرسيده‌ايم و اى بسا حامل فقهى كه آن‌را به فقيه‌تر از خود برساند .\r\nدر مورد آنچه با توحيد منافات دارد ، ترديدى نيست مسلمانانى كه به فضل فراخوان آشكار اسلام اين دين را پذيرفتند ، موحدند و مشرك نيستند .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nقرآن كريمى كه محور و هستهء مركزى مكتب اسلام را تشكيل مىدهد و هيچ دو نفرى در قداست و عمل به آن اختلاف ندارند و نسخهء واحدى است كه در حروف يا رسم‌الخط نيز در جهان اسلام هيچ اختلاف نظرى دربارهء آن وجود ندارد ، خود ضامن پرورش موحدان است ؛ چه كسى ياراى انكار دارد ؟ با اين‌حال ، مسائلى چون توسل به اصحاب قبور يا شفاعت وجود دارد كه به نظر گروهى شرك است ، اين مسائل نيز بايد بر پايهء توحيد ويژهء آن گروه يا براساس نظر بسيارى از مسلمانانى كه كمترين گزندى به ايدهء توحيد در آنها نمىبينند ، بررسى شوند ؟\r\nيك سرى مسائل كلامى هم هست كه زاييدهء امروز نيستند و ارثيه‌اى به‌شمار مىروند كه آنها را از بزرگان انديشه و بحث و عارفان هر طايفه و گروهى كه براى خود جريانات فكرى قابل افتخارى را تشكيل دادند ، به ارث برده‌ايم : به اين دسته مسائل بر چه اساس و با چه معيارى بايد پرداخت ؟\r\nمسائلى هست كه در پيوند با تعصب‌هاست ؛ از جمله : برترى بخشيدن يك صحابى بر صحابى ديگر . ممكن است نظر پژوهشگرى جز آن باشد يا نسبت به برخى اصحاب ، ايرادهايى مطرح سازد كه با نظر ديگران - كه معتقدند همهء اينها از جعل جاعلان و ساخته و پرداختهء دروغ‌پردازان است - در مورد همان صحابى ، منافات داشته باشد ؛ حال ميان اين دو گروه در مورد اينكه كدام را بگذاريم و كدام را حذف كنيم ، بر چه اساسى بايد عمل كرد ؟ و رأى كدام يك بايد ملاك واقع شود و كدام نظر را بايد به كنارى گذارد ؟ آيا بايد هم اين و هم آن‌را حذف كنيم و به علاوه آنچه را كه با نظر مذاهب كلامى ناهمخوان است يا آنچه كه با پزشكى نوين در مورد روزه يا يافته‌هاى علماى ستاره‌شناسى يا سليقهء ما ! ! منافات دارد ، كنار بگذاريم ؛ در اين صورت كه چيزى از اين ميراث برجاى نخواهد ماند !\r\nاگر ما به حديث به لحاظ قداست دينى آن و اينكه كلامى فراتر از كلام بشر است نگاه كنيم ، حق نداريم آن‌را با معيارهاى عادى مقايسه كنيم يا با عقل بشرى و محدود خود در مورد آن حكم كنيم و اگر نگاه معمولى به آن داشتيم ، حق تصرف در آن‌را\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nنداريم . هر كلام مادى مىتواند با سليقه و مزاجى همسو و با سليقه و مزاج ديگرى ناهمسو باشد .\r\nبنابراين وظيفهء ماست كه آن‌را حفظ كنيم و توجه كنيم پيشينيان آنچه را به آنها رسيده بود ، وارسى كردند و همه را حتى اگر مخالف مذهبشان بوده ، ثبت كردند تا از اين ميراث پاسدارى كنند و به قداست آن احترام بگذارند . آنها در اين زمينه تا آنجا پيش رفتند كه حتى نقل قول راويانى كه در برخى كتاب‌ها به دروغگويى شهره بودند گرد آوردند و يادآور شدند كه به چنين رواياتى توجه نمىكنند ، ولى به رغم اين ، چنين احاديثى را گرد آوردند تا از ميان نرود ؛ گاه ممكن است دروغگويى در يك حديث ، راست گويد و در نقل و روايت آن حديث راستگو باشد .\r\nدرمورد احاديث دروغ يا ناقص ، مىتوان فوايد ديگرى جز به لحاظ احكام شرعى ، سراغ كرد ، از جمله اينكه برخى پژوهشگران در بارهء گسترش ايدهء معينى در زمانى كه راوى روايت مورد نظر را نقل كرده يا در مورد اثرپذيرى اين راوى از يك فرهنگ بخصوص يا موارد ديگر ، استدلال كنند . استدلال به احاديث تنها به استنباط احكام شرعى منحصر نمىشود ، از اين رو برخى زبان‌شناسان برآنند كه در صورتى كه معلوم شود تاريخ جعل حديث مربوط به زمانى است كه مىتوان سخنان مردم آن را به گواهى گرفت ، مىتوان در لغت به متون احاديث جعلى هم استناد كرد ، زيرا اگر چه در مورد حكم شرعى دروغى است كه به پيامبر نسبت داده شده ، ولى به هر حال يك متن عربى به‌شمار مىرود .\r\nراه‌ها در برابر پژوهشگران بسته نيست ؛ آنها مىتوانند در مورد آن كتاب‌ها و راويان و احوال آنها هرگونه بحث و بررسى به‌عمل آورند و شيوه‌هاى بحث علمى آزاد را به‌كار گيرند و مطالب و محتواى آن كتاب‌ها را بپذيرند يا نپذيرند و در مورد آنچه ديگران تصحيح كرده و صحيح پنداشته‌اند اظهارنظر كنند و مثلًا بگويند به اين دليل ، قابل اعتماد نيستند . در برابر آنها كتاب خدا يعنى قرآنى در دست ماست كه خود داورى مطمئن نسبت به مخالفت‌هاى آنهاست ؛ ولى اينكه در كتاب يا اثرى ، براساس\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nسليقه و هواى خود دخل و تصرف كنند ، جايز نيست . آرى هركس مىتواند از پيش خود كتابى بنگارد ، ولى نمىتواند در مورد آنچه كه ملك او نيست ، تصرف كند ؛ اين حق در وهلهء نخست تنها متعلق به صاحب آن و از آنجا مربوط به عموم مسلمانان است و امانت علمى ايجاب مىكند كه اين ميراث را همچنان‌كه گذشتگان به ما سپرده‌اند به نسل‌هاى بعدى برسانيم .\r\nاز آن گذشته ، اگر گروه ديگرى از شيفتگان نقد و تحليل و پاكسازى آمدند و ادعا كردند كه در قرآن مواردى هست كه با علم همخوانى ندارد يا مواردى ناسازگار با سليقه يا مخالف با علم پزشكى يا خارج از دانش علماى ستاره شناسى و . . . در آن يافت مىشود ، چه بايد كرد ؟ ! آيا آنها نيز بايد به غربالگرى قرآن و منحصر ساختن آن به موارد موافق عقل خويش بپردازند ؟ !\r\nتكرار مىكنم ، احتمال دارد در كتب صحاح آنچه در اختيار داريم و از آن نقل مىكنيم يا به آن استناد مىجوييم ، چيزهايى از اسراييليات يا مواردى كه از سوى تمايلات و خواسته‌هاى حكام ديكته شده يا آنچه كه بنابر برخى گرايش‌ها مطرح شده ، وجود داشته باشد ، ولى من به سختى از اينكه حتى يك كلمه از آنچه را به ما رسيده است حذف كنيم ، مخالفم و صحبت‌هاى قبلى خود را تكرار مىكنم كه فرهنگ و ميراث اسلامى از آن همهء مسلمانان به رغم اختلاف مذاهب و فرقه‌ها و طوايف آنهاست .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nفصل دوم : ابن سينا ؛ ايرانى يا عرب\r\nبه رغم پيشرفت علوم و گسترش محدودهء پژوهش‌ها در دوران معاصر ، مىبينيم كه تسامح علمى در دوران ابن سينا خيلى جدىتر از اكنون بود . منظورم از تسامح علمى ، تجرّد علما از هرگونه تعصبى نسبت به يك سرزمين يا زبان و رويكرد دانشجويان به آثار علما بدون توجه به مذاهب يا نژاد آنهاست .\r\nآرى ، علماى گذشته نسبت به زبان اصلى خود تعصبى نداشتند و زبانى را برگزيدند كه به نظرشان براى ابراز انديشه‌هاى آنها مناسب‌تر و براى تبليغ ديدگاه‌هاى خود مؤثرتر بود ؛ بنابراين آن‌را زبان خود دانستند و بدان پاىبند گشتند .\r\nاين تسامح نسبت به زبان ، تنها محدود به محيط علما نبود و شامل همهء محيطها و مكان‌ها مىشد و برخى سلاطين رقيب و كشورهاى درگير با يكديگر را نيز در برمىگرفت . بهترين مثال آن نيز سلاطين عثمانى و پادشاهان سلسلهء صفوى است ؛ سلطان سليم و شاه اسماعيل صفوى هر دو اهل شعر و شاعرى بودند ، ولى اولى يعنى سلطان سليم ترك ، كل اشعارش به زبان فارسى بود و داراى ديوانى در شعر فارسى است و دومى يعنى شاه اسماعيل صفوى داراى اشعارى به زبان تركى بود .\r\nاين وضع با وجود دشمنى و نزاع ميان صفويه و عثمانى و بويژه ميان سلطان سليم و شاه اسماعيل و با وجود جنگ‌هاى خونين ميان ايران و عثمانى و به رغم اختلاف شديد مذهبى ميان دو دولت بود ؛ عثمانىها به اسم سنت و صفوىها به‌نام تشيع\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nحكومت مىكردند ؛ از اينجا روشن مىشود سياستى كه هر تر و خشكى را با هم مىسوزاند ، در زبان چيز دندان گيرى كه بشود بر سر آن جنگيد ، نيافت .\r\nدر پرتو چنين تسامح مطلقى ، زبان عربى توانست گسترش وسيعى داشته باشد و راه انتشار و پيشرفت آن كاملًا هموار شد و در ميان مسلمانان از سواحل آتلانتيك تا خاوردور به زبان علم و علما تبديل شد .\r\nفارابى از خطهء ماوراءالنهر و با زبان مادرى تركى است كه آثار فلسفى خود را به زبان عربى تأليف كرد ؛ على بن الطبرى از طبرستان ( مازندران ) نيز كتاب‌هاى پزشكى خود از جمله فردوس الحكمه را به زبان عربى نگاشت يا محمدبن زكرياى رازى كه از اهالى رى ( در نزديكى تهران امروزى ) بود كه آثار : الحاوى الصغير ، الحاوى الكبير و رساله‌هاى پزشكى خود را به زبان عربى به رشته تحرير درآورد ؛ ابونصر سراج طوسى نيز كتاب اللمع فى التصوف را به عربى نوشت ؛ غزالى طوسى از خراسان نيز كتاب‌هاى معتبر خود را به زبان عربى به رشته تحرير درآورد . و از آن مهم‌تر عمربن خيام نيشابورى است كه كتاب‌هاى علمى خود در رياضيات را به زبان عربى تصنيف كرد و على بن عباس اهوازى كتاب خود كامل الصناعة الطبية در طب را با اينكه آن‌را به عضدالدوله ديلمى از حكام ايران تقديم كرده بود به زبان عربى تأليف كرد .\r\nزبان عربى از نظر علماى شرق در كشورهاى اسلامى همچون زبان لاتين در ميان علماى غربى است . فرانسيس بيكن دانشمند معروف و فيلسوف مشهور انگليسى ، همهء آثار خود را به زبان لاتين نوشته است . دكارت فرانسوىالاصل نيز آثار خود را به همان زبان تأليف كردو قديس لوما داكن همهء كتاب‌هايش را به زبان لاتين نوشت و هنگامى كه پرو جراح فرانسوى كتاب خود را به زبان فرانسوى نوشت ، اعتراض خواص و تمسخر عوام را نصيب خود كرد ، زيرا از شيوهء علما عدول كرد و كتاب‌هايش را به زبان لاتينى كه تا پايان قرن هفدهم زبان علم و علما به‌شمار مىرفت ، ننوشت .\r\nاينك بايد به مهم‌ترين عواملى كه به زبان عربى امكان داد و كمك كرد تا زبان علمى سرزمين‌هاى اسلامى باشد ، اشاره كنيم : اين زبان ، هم زبان طبقهء حاكم بود و هم\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nزبان دين بود ؛ به اين زبان بود كه قرآن كريم نازل شد ، چنان‌كه واژهء عربى مرادف نام اسلام شد ، همچنان‌كه در تعبيرهاى خاورشناسان نيز مىتوان اين ترادف را مشاهده كرد . بالاخره اينكه زبان عربى داراى مزيت‌هايى است كه آن‌را در ميان مسائل علمى تواناتر مىسازد ؛ وجود صيغه‌ها ، اوزان و اشتقاق‌ها آن‌را انعطاف زيادى بخشيده و بيان هر معنا و مفهوم پيچيده‌اى به اين زبان را آسان ساخته است .\r\nعلاوه بر اين ، بسيارى از مترجمان صدر اسلام ، از جمله حنين بن اسحاق و فرزندش اسحاق بن حنين و امثال ايشان ، سريانى بودند و تأليفات را از زبان سريانى برگرداندند كه به دليل تشابه موجود ميان دو زبان سامى ( سريانى و عربى ) ، برگرداندن از زبان سريانى به عربى ، نسبتاً ساده بود .\r\nبراى زبان عربى همين افتخار بس كه بى هيچ فشار يا تبليغى و تنها به دليل طبيعت و ارزش خود همه جا انتشار پيدا كرد .\r\nابن سينا يكى از كسانى است كه بيشتر آثار خود را به زبان عربى نگاشته و تأليفات فارسى او اگر چه نسبت به آنچه به زبان عربى تأليف كرده اندك است ، ولى علاوه بر ارزش علمى به دليل وضع اصطلاح‌هاى فلسفى در زبان فارسى ، خدمت شايانى به زبان و ادبيات فارسى به‌شمار مىرود .\r\nابن سينا در ميان ايرانيان و اعراب ، چه جايگاهى دارد ؟\r\nيك‌بار در محفلى نظرم را دربارهء ابن سينا پرسيدند ، گفتم : او ايرانى نيست . سؤال كننده در كمال حيرت گفت : او را عرب مىدانيد ؟ گفتم : عرب هم نيست . گفت : پس ترك است ؟ گفتم اين هم نه . گفت : پس كجايى است ؟\r\nگفتم : ابن سينا مانند خورشيد ، از آن همهء جهان است و منحصر به سرزمين يا كشور خاصى نيست . و اگر از بخت خوش ايران بوده كه در اين سرزمين به‌دنيا آمده و در خدمت شاهان و حكامش قرار گرفته و در همين سرزمين وفات يافته و آرميده است ، ارزش او به دانش اوست ، نه جسد او . ارزش علمى او از آن اسلام و از اسلام و براى همهء جهانيان است .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nامروز ، عربيت نيز اين مردى را كه مجموعه ارزشمندى از تأليفات عربى را تقديم ادبيات و گنجينه نوشتارى عربى كرده ، ارج مىدهد ؛ جشن‌هاى هزارهء ابن سينا در كشورهاى عربى و ايران همزمان برگزار شد . در هر دو جشن عرب‌ها و ايرانيان و همهء دست اندركاران فرهنگ از جهان متمدن در اين بزرگداشت و يادواره شركت مىكنند . آفرين به چنين ستايش و ارجى . و خداى بيامرزاد ابن سينا را كه با دانش خود به جهانيان خدمت كرد و تعصب‌هاى نژادى و زبانى را نفى كرد و امروزه در راه بزرگداشت اين مرد بزرگ ، تعصب‌ها به كنارى زده مىشود . كميتهء فرهنگى اتحاديه عرب - كه افتخار عضويت در آن‌را دارم - در راستاى بزرگداشت ابن سينا از من خواسته كه دربارهء ابن سيناى ايرانى يا عرب - هرچند معتقدم ابن سينا نه ايرانى است و نه عرب - چيزى بنويسم ؛ او از آن ايرانيان و اعراب هر دو و حتى براى همهء جهان روشنفكر و فرهيخته است ؛ اين كميته با چنين درخواستى ، مثال قابل ستايشى از كنار گذاردن همهء جنبه‌هاى تعصب و مواضعى است كه در نشست‌هاى پياپى كاملًا آن‌را لمس كردم و مرا بر آن داشت تا نسبت به آيندهء فرهنگ در كشورهاى اسلامى با ديد خوشبينانه و مژده‌بخشى بنگرم .\r\nآنچه شايسته يادآورى است و حتماً بايد در اينجا از آن ياد كرد ، هم‌پيوستگى فرهنگى و از آنجا ميزان آشنايى ميان اهالى شرق - و بويژه كشورهاى اسلامى - در ميان پدران ما به رغم دشوارى سفرها و نبود ارتباطات بى سيم و با سيم يا پستى و . . . و عدم اختراع چاپ ، خيلى بيش از آن چيزى بود كه - به دلايل متعددى كه متأسفانه بر ما حاكم است و اينك در صدد برشمردن آنها نيستيم - در حال حاضر از آن برخورداريم .\r\nبه هر حال ، به نظر ما اين بزرگداشت ، گام بسيار مباركى در راه تقريب مسلمانان به يكديگر و آشنايى ايشان با همديگر است كه اميدواريم با گام‌هاى ديگرى در همين راستا و با همين روحيه بزرگ‌منشانه ، دنبال شود . ان‌شاءالله .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nبخش سوّم : برنامه هاى تقريب : گفتمان عقلى ، نه احساسى\r\n\r\n","description":"","footnote":"","page_name":" 255 ","page_number":255},
  {"content":"\r\n . \r\n","description":"","footnote":"","page_name":" 256 ","page_number":256},
  {"content":"\r\n\r\n\r\nگفتمان عقلى ، نه احساسى\r\nما در دارالتقريب طرح علمى جديدى داريم « 1 » كه عبارت است از : « گردآورى احاديثى در ابواب مختلف ايمان ، عمل ، اخبار ، اخلاق و ديگر باب‌هاى سنت مطهر كه ميان اهل سنت و شيعه متفق عليه است . »\r\nاين طرح بسيار گرانسنگ است و عنوانش نشان از عظمت آن دارد و با توجه به گستره‌اى كه در برمىگيرد ، در نوع خود نخستين طرح به‌شمار مىرود ؛ تعدد باب‌ها نيز نمايانگر ميزان اثرگذارى آن بر روند تقريب و سمت و سوى مطالعات و پژوهش‌هاى آينده و نيز تحكيم پيوندهاى علمى و فقهى ميان مذاهب مسلمانان است .\r\nاينك بر آن نيستيم كه اين برنامه را شرح و پيامدهاى آن‌را توضيح دهيم ، هدف ما در اينجا پاسخ به اين دو پرسش است : پرسش نخست : آيا ما كه چنين برنامه‌اى را در نظر گرفته‌ايم ، نيازهاى آن‌را به لحاظ افراد ، وقت و تلاش ، ارزيابى كرده‌ايم ؟\r\nو پرسش دوم : آيا موفقيت‌هاى فراخوان تقريب در اين مدت كوتاه - كه در مقايسه با عمر فراخوان‌هايى اينچنين ، چند روزى بيش تلقى نمىشود - ما را از چنين طرحى كه سال‌هاى طولانى به‌طول مىانجامد و نيازمند كوشش‌هاى بسيار سترگى است ، بىنياز نمىسازد ؟\r\nانديشيدن به افراد لازم براى تحقق برنامه ، نخستين شرط موفقيت هر طرحى است و در واقع انديشيدن به اين جنبه بايد پيش‌درآمد هرگونه تداركى براى هر طرح و\r\n\r\n\r\n","description":"","footnote":"\r\n( 1 ) . مجله رسالهء الاسلام در شماره 50 خود مقاله‌اى درباره اين طرح با عنوان : « طرح سترگ علمى شلتوت - قمى » منتشر ساخت كه در بخش پيوست‌ها ، عين آن‌را خواهيم آورد .\r\n","page_name":" 257 ","page_number":257},
  {"content":"\r\n\r\nبرنامه‌اى باشد ؛ چه بسا خدا خواسته بود كه به همين دليل ، انديشيدن به چنين طرحى در پى سپرى شدن سال‌ها از عمر تقريب باشد كه طى آن فراخوانش انتشار يافته و علما و فضلاى ارجمندى از هريك از كشورهاى اسلامى به گرد آن جمع شده و نيروهاى پرتوان و استعدادهاى ارزشمندى پيدا شده كه اين زمان عرصه‌اى براى فعاليت‌هاى خود نيافته ، بنابراين به سكوت و انزوا پناه آورده بودند و نيز شخصيت‌هايى كشف شده كه در جهان ، مقام و موقعيتى براى خود دارند و از نيروى بيان بسيار خوبى برخوردارند و توان انديشه و فرزانگى شايسته‌اى دارند و نيز بزرگانى كه داراى رهبرى و زعامت دينى والايى كه به اين فراخوان پيوستند و آن‌را رسالت اصلى خويش قرار دادند و براى رضاى خدا آن‌را بر دوش گرفته و در راستاى استوارى دين خدا به خدمت آن درآمده‌اند .\r\nاينان و آنان ، در واقع مردان تقريب حاضر در همه سرزمين‌هاى جهان اسلام هستند كه در اجراى اين طرح ، پس از خداوند متعال ، تكيهء ما بر ايشان است و نتيجهء كار نيز به يارى و تأييدات الهى تضمين شده است ، چه خداوندى كه فضاى فراخوان تقريب را فراهم آورد و به يارى اخلاص و فداكارى اين بزرگان ، آن‌را موفقيت بخشيد ، حتماً فضاى مساعدى براى اجراى اين طرح را نيز فراهم خواهد آورد و ما را يارى خواهد كرد ؛ اين طرح به يارى خدا طى چند مرحله به انجام خواهد رسيد و كارها و فعاليت‌هاى مربوط به آن در ميان علماى هر دو گروه در كشورهاى مختلف ، پخش خواهد شد . بنابراين ، سؤال كنندهء ارجمند از اين بابت مطمئن باشد .\r\nو در مورد علت نياز تقريب به چنين طرح سترگى - با وجود موفقيت خود فراخوان - بايد گفت نگاهى به مسير حركت اين فراخوان ، پرده از راز موفقيت آن مىگيرد ؛ اين فراخوان موفق بود چون بر پايه‌اى علمى استوار شده و بحث و بررسىهاى علمى را ابزارى براى اصلاح آنچه خواسته بود قرار داده و به همين دليل هدف‌هاى مشخصى براى خود ترسيم كرده و از روزمرگى و گرايش‌هاى احساسى دورى گزيده بود ؛ به نظر ما حركت بر پايهء علم و بررسى و مطالعه ، راز اين موفقيت به‌شمار مىرود . تقريبى كه روزگارى تنها آرزو و رؤيايى در سينهء مصلحان بود اينك\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nتبديل به ايدهء حساب‌شده و فراخوانى جهانى و در سطح بسيار بالا گشته و به حقيقت واقعى و ملموسى تبديل شده است .\r\nخلاصه اينكه : فراخوان تقريب براى آن‌است كه در اسلام مكتبى فكرى و علمى با قواعد و شالوده‌هاى ويژهء خود ايجاد كند ؛ براى آن‌است كه به آشفتگىها و پراكندگىهايى كه علت آنها بديهى حقيقت اختلاف‌هاى مذهبى است ، پايان بخشد ؛ براى آن‌است كه در مورد هر اختلاف ، همه چيز را سرجاى خود قرار دهد ؛ فراخوان تقريب در پى راه حل‌هاى موقتى نيست ؛ به‌دنبال بى حس كردن موضع بيمارى يا جلب رضايت و كسب محبت ديگران با سخنان شيرين نيست ؛ ميان مكتبى فكرى كه داراى بنيادهاى حساب‌شده و قواعد مشخصى است ، و سخنرانىهاى پرطمطراق و مقالات زودگذر تفاوت بزرگى وجود دارد .\r\nالبته اين بدين معنا نيست كه از ارزش تلاش‌ها و كوشش‌ها مىكاهيم ؛ تمام كوشش‌هاى فردى گذشته داراى تأثيرى البته در محيطى محدود و براى مدت زمان محدود بوده است ؛ خداوند نيز به همهء مجاهدان اسلام به اندازه آنچه كرده‌اند پاداش نيكو خواهد داد . خود ما نيز چه بسا از آن كوشش‌هاى فردى بهره‌هاى فراوان برده‌ايم و حتى در پرتو همان تلاش‌ها بوده كه متوجه شديم پىريزى اين فراخوان بر يك شالودهء علمى و مطالعه شده و گذاردن بار آن بر دوش مردانى كه ارزش و موقعيت والايى دارند ، موفقيت همه‌جانبهء آن‌را تضمين مىكند و جاودانه‌اش مىسازد زيرا درمان‌ها و راه حل‌هاى عاطفى ، خيلى زود از ميان مىروند .\r\nبرانگيختن عواطف و احساسات ، كار بسيار ساده‌اى است ؛ كافى است يك سخنرانى در شرايط مناسبى ايراد شود تا عواطف را برانگيزاند و دل‌ها را در سينه به تپش اندازد ، ولى پيامدهاى اين تأثير به همان ميزان كه ساده و سريع است ، با از ميان رفتن شرايط مناسب يا با هر اتفاق پيش‌بينى نشدهء جديدى از ميان مىرود . اگر بتوان عواطف را به سود ايدهء معينى برانگيخت ، در صورت تحريك شدن عليه همان ايده نيز به عكس خود تبديل مىشود و اگر به فرض امروز توانستيم بر يكى از افراد يا مجموعه‌اى از مردم تأثير بگذاريم ، چگونه مىتوان تضمين داد كه همين فرد يا\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nمجموعه از مردم فردا تحت تأثير مخالفان ما واقع نشوند ؟\r\nيك نفر ممكن است از چنان قدرت معنوى و منطقى برخوردار باشد كه بر شنوندگان خود تأثير بگذارد ، ولى اين نوع تأثير مسلما محدود به همان زمان و همان شنوندگان است ؛ چنين امرى براى فراخوانى كه مىخواهد به عنوان پايهء زنده و پويايى براى مراجعه به آن در هر زمان و مكان باشد ، مناسب نيست ؛ بنابراين حتماً بايد داراى قواعد مشخص و پيامدها و اثرات پابرجايى باشد تا همچون مرجعى نيرومند و ماندگار باقى بماند . شايد راز اينكه براى هريك از پيامبران مرسل ، كتابى آسمانى در نظر گرفته مىشود ، در همين نكته نهفته باشد تا اين كتاب همچون مرجع ثابت و اثر ماندگارى باشد تا با قواعدى كه در خود دارد بر مردم حكمرانى كند و مردم نيز آموزه‌هاى آن‌را به كارگيرند .\r\nمشكلى كه قرن‌ها وجود داشته و سرتاسر صفحات تاريخ را پر كرده و گاه در آن‌سوى قلم تفرقه‌افكنان و گاهى نيز لا بلاى قلم‌هاى مزدور سنگر گرفته است ؛ مشكلى كه چنان اوهامى را در ذهن مردم رسوخ داده كه آنها را حقايق مسلم پنداشته‌اند ، چگونه مىتواند براساس عواطف و احساسات ، حل شود ؟ !\r\nاين مشكل عبارت از آن‌است كه هر گروه نسبت به هر آنچه از سوى گروه ديگر صادر شود و حتى نسبت به همهء معتقدات آن ، شك مىكند ؛ مشكل كين‌توزى و نفرت از ديگرى است و وقتى چنين باشد ، هرچه دربارهء دشمن بگويى باور مىشود ؛ هرچيز بدى را مىتوان به ديگرى نسبت داد و امر بدى را در نظر گرفت و به دشمنان نسبت داد .\r\nدر اينجا به دنبال اين نيستيم كه وضع هر دو گروه را هنگام شكل‌گيرى ايدهء تقريب بيان كنيم و بگوييم اهل سنت معتقد بودند كه قرآن شيعه با قرآنى كه خود دارند ، متفاوت است و اينكه چگونه معانى عبارات را تفسير مىكردند و حتى نماز ايشان را براى خدا نمىدانستند و سجود را تنها براى تربت مىانگاشتند و حجّ ايشان را تنها به قصد چيزى كه انسان از ذكر آن شرمش مىآيد مىدانستند و حتى معتقد بودند كه اگر شيعه ، على را خدا نمىداند ، دست كم او را شايسته‌تر از ديگران به پيامبرى مىداند !\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nهمچنان‌كه نمىخواهيم از ديدگاه‌هاى شيعه نسبت به اهل سنت سخن بگوييم كه كمترين چيزى كه در مورد آنها مىگفتند ، اينكه اهل سنت ، مجسمه هستند ، ناصبىاند و با اهل بيت ( عليهم السلام ) دشمنى مىورزند !\r\nو در مورد كتاب‌هاى اينان و آنان ، رسم اطلاع از يكديگر كاملًا در ميان ايشان از ميان رفته بود ، مگر به قصد شكار برخى نكات استثنايى كه براى طعنه‌زدن و اتهام و گسترش اختلاف ميان دو گروه ، مورد سوءاستفاده قرار مىگرفت .\r\nآيا تقريب مىتوانست براساس باقى گذاشتن اين ذهنيت‌ها ، برنامه‌هاى خود را ترسيم كند و هر گروه از مسلمانان را با ديدگاه‌هاى خود رها نمايد و راه گفتمان عاطفى و احساسى و محبت‌ها و مهربانىهاى گذرا را در پيش گيرد يا بايد راه بحث و مطالعه و بررسى را در پيش مىگرفتيم و راهى براى بحث و بررسى مىگشوديم و شعار آن‌را « خواندن » و « آگاهى » قرار مىداديم تا به راه حل‌هاى پايدارى براى مشكلات مىرسيديم ؟\r\nاگر به جنبهء ساده‌تر مسئله مىپرداختيم و راه حل را براساس عواطف و احساسات در نظر مىگرفتيم ، راه خود را بسى ساده‌تر مىيافتيم ، ولى فريب‌خوردگى بود ؛ اگر چنين راه حلى را قرين موفقيت مىپنداشتيم ؛ ما با اين روش ، شايد صورت مسئله را پنهان مىساختيم ، ولى بدون ترديد از جاى ديگر و زمانى كه سياست‌هاى تفرقه‌انگيز يا غرض ورزىهاى شخصى اراده مىكرد ، همين مشكلات دوباره سربرمىآورد .\r\nما به رغم اطمينان از اينكه فراخوان‌هاى عاطفى در صورت برانگيختن احساسات مردم ، تأثير پرشتابى در ميان ايشان دارند و فراخوان‌هاى اصولى ، حركت كند و آهسته‌اى دارند ، اين روش را برگزيديم ؛ زيرا در نخستين روش ، نتايج به‌دست آمده با زوال مؤثرها از ميان مىرود و در روش دوم ، همراه با بقاى ايده ، باقى مىماند و چه تفاوت بزرگى است ميان كوشش‌هايى كه براى برانگيختن عواطف به‌عمل مىآيد و تلاش‌هاى سترگى كه براى تشويق به بحث و مطالعه و پژوهش صورت مىگيرد .\r\nبه همين دليل بود كه اين ايده بر دوش مجموعهء برجسته‌اى از شخصيت‌هاى دست اندركارى قرار داده شد كه كوشش‌هاى خود را به‌كار گرفتند و ايدهء تقريب را وجههء\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nهمت خود قرار دادند و تأثير خود را نيز بر جاى گذاشتند و علما و انديشمندان فراوانى نيز به آنها پيوستند و جملگى در حمل اين فراخوان و مسئوليت آن مشاركت كردند ؛ زيرا به صورت مكتب فكرى با پايهء علمى و مطالعه شده‌اى مطرح گشته بود . مكتب تقريب ، براى از ميان برداشتن اختلاف‌ها نيامده و تنها براى مطالعه و بررسى آمده است ؛ مطالعات نيز نشان مىدهد اختلاف‌هايى وجود دارد كه زاييدهء نفرت و كينه‌اند و دو طرف ، تنها به عشق اختلاف ، به آنها روى آورده‌اند و همين نوع اختلاف‌ها همواره سرچشمهء همهء بدبختىها و علت گسست‌ها و پشت‌به‌هم‌كردن‌ها بوده است ؛ ما اين نوع اختلاف‌ها را نمىپسنديم و ردّ مىكنيم . اختلاف‌هايى نيز در نظر و پيرامون روايات وجود دارد كه به صحت يا عدم صحت آنها مربوط مىشود ، تا زمانى كه اين گونه اختلاف‌ها زيان و گزندى به ايمان نمىرساند ، هيچ اشكالى ندارد كه پژوهشگر مسلمان در اين مورد با ديگرى اختلاف داشته باشد ؛ ما در مكتب تقريب ، اين نوع اختلاف‌ها را مىپسنديم و از آنها استقبال هم مىكنيم . مكتب تقريب وقتى مىبيند كه چنين اختلافى گشايشگر چشم‌اندازهاى علمى جديدى است ، از آنها حمايت مىكند ؛ گام‌هاى پياپى در تقريب يكى پس از ديگرى برداشته شد و بر همين اساس ، با حقايق روبه‌رو شد و از آنها نگريخت و هيچ اختلافى را لاپوشانى نكرد ؛ به مسلمانان حق مىدهيم كه به بحث بپردازند و تا زمانى كه اختلاف‌هاى ايشان برگرفته از دلايل شرعاً ثابت شده‌اى است ، اختلاف داشته باشند .\r\nدليل را بايد احترام گذارد ، گو كه از هر سويى آمده باشد .\r\nفراخوان تقريب هرگز براساس كوتاه آمدن يك گروه از بخشى از معتقدات خود براى جلب رضايت گروه ديگر يا جلب احساسات و عواطف به حساب هر يك از حقايق ، يا به حساب تشويه تاريخ ، شكل نگرفته است ؛ تقريب فراخوان صريحى است كه تنها به موارد اختلافى مىپردازد ؛ ما هرچه در اين عرصه پيشتر آمديم ايمان ما در اينكه اكثريت قاطع مسلمانان موارد مشترك فراوانى با يكديگر دارند ، افزويش يافت .\r\nمسلمانان در قرآنشان - كه نخستين پايه به‌شمار مىرود - اتفاق نظر دارند و همچنان بىآسيب و پابرجا باقى مانده و هيچ مسلمانى در مورد سوره ، آيه و حتى\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nكلمه‌اى از آن با مسلمان ديگر اختلافى ندارد :  « إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ »  ( حجر / 9 ) ( بى گمان ما خود ، قرآن را فرو فرستاديم و به يقين ما نگهبان آن خواهيم بود . ) و چنانچه اختلافى در تفسير آيه‌اى وجود داشته باشد ، اين اختلاف مربوط به اثبات يا عدم اثبات آنچه از سنت روايت شده ، مىباشد .\r\nدر مورد سنت نيز - آنچنان‌كه بارها در مقالات خود ذكر كرديم - و همچنان‌كه به‌تازگى نيز در مجلهء « رسالة الاسلام » شماره 50 صفحات : 218 تا 220 آمده است : « همهء مذاهب اسلامى به سنت مطهر نبوى بمثابهء يكى از منابع مقدس شريعت - همچون قرآن كريم - ايمان دارند ؛ هيچ مسلمانى - شيعه باشد يا سنى - نمىتواند منكر حجيت سنت گردد ؛ در ميان شيعيان يا اهل سنت نيز كسى نيست كه بگويد : « اين حديث از پيامبراكرم ( صلى الله عليه و آله و سلم ) وارد شده و صحيح است ولى من به آن عمل نمىكنم و شرعاً پاىبند آن نيستم » . ولى ممكن است كسى از اين يا آن گروه بگويد : « از نظر من اين روايت صحيح نيست ، بنابراين من به آن عمل نمىكنم . » ما چنين وضعى را در ميان خود علماى اهل سنت - با مذاهب مختلفى كه دارند - نيز مىبينيم ؛ همچنان‌كه در ميان علماى شيعه در چارچوب مذهب تشيع و نيز در چارچوب مذاهب ديگر نيز مطرح است ؛ چه بسيار احاديثى كه از نظر فقيهى صحيح هستند ، ولى در نظر فقيه ديگرى ، چنين نيست و چه بسيار احكام فقهى خلافى كه اختلاف در مورد آنها بر اساس موضع هر يك نسبت به قبول يا عدم قبول حديث معينى ، شكل گرفته است . »\r\nواقعيت آن‌است كه اين امر - تا زمانى كه همگان با خلوص نيت برخورد كرده و به سنت به عنوان يكى از اصول تشريع ايمان داشته و پذيرفته باشند كه هيچ مسلمانى حق ندارد آنچه را به درستى از پيامبر خدا ( صلى الله عليه و آله و سلم ) وارد شده نفى كند - اشكالى هم ندارد .\r\nچكيدهء اين اصل مسلم از نظر هر دو گروه آن‌است كه اختلاف‌ها واقعاً در كُبرىها نيست و گاه در صُغرىهاست . وقتى در قياس نوع اول منطق بگوييم : اين مسئله از سوى پيامبرخدا ( ص ) ثابت شده و به هرچه از پيامبرخدا ( ص ) ثابت شده بايد عمل\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nكرد ، با دو مقدمه مواجهيم كه منطقىها اولى را مقدمهء صغرى مىگويند و به دومى مقدمهء كبرى نام مىنهند ؛ اگر هر دو مقدمه درست باشد ، نتيجه‌گيرى يعنى وجوب عملى به آن هم درست است .\r\nمسلمانان در مقدمهء كبرى كه مىگويد به هر آنچه از سوى پيامبر خدا ( ص ) است بايد عمل شود ، اختلافى ندارند و حتى جملگى ايمان بدون ترديدى بدان دارند و همگى نيز اين ايمان را از اركان اصلى اسلام مىشمارند كه هركس آن‌را قبول نداشته باشد از دايرهء ايمان خارج شده است .\r\nولى اختلاف‌ها - زمانى كه مطرح شود - در مقدمه صغرى است كه مىگويد : اين امر از پيامبر ثابت و روايت شده است . برخى مىگويند : آرى آن‌را قبول داريم و برخى ديگر مىگويند : ثابت نشده ، بنابراين آن‌را نمىپذيريم .\r\nميان علماى مناظره نيز گاه اين سخن متداول است كه مىگويند : اين اختلاف صغروى است نه كبروى ، يا اختلاف در صغرى و نه كبرى است ؛ اين يك حقيقت . حقيقت ديگرى نيز وجود دارد كه ما به آن ايمان داريم و در جهت تجلى آن مىكوشيم و مردم را به ايمان به آن فرامىخوانيم و آن اينكه : شمار بيشتر روايات نقل شده از پيامبراكرم ( صلى الله عليه و آله و سلم ) در مسائل عقيدتى ، شريعت ، اخلاق و ديگر جنبه‌هايى كه گستره‌هاى مختلف سنت مطهر را دربرمىگيرد ، مورد توافق هر دو گروه است و از راه صحيحى وارد شده كه دوطرف را راضى مىكند يا از راه‌هايى كه هر كدام را جداگانه راضى مىسازد - با تطابق لفظى يا معنايى - مورد توافق قرار دارند و اختلاف تنها در شمار بسيار اندكى از احكام يا اخبار است وخوشبختانه اين شمار كم ، شامل اصولى كه هيچ مسلمانى جز به آنها مسلمان به‌شمار نمىآيد ، نمىگردد .\r\nو به رغم اين امر يعنى اينكه مسلمانان به لحاظ كبروى در مورد سنت و اينكه نخستين اصل بدون منازع احكام به‌شمار مىرود و به لحاظ صغروى بر اثبات بسيارى از روايات به اعتبار اينكه - با وجود اختلاف راويان - از سنت است ، اتفاق نظر دارند ، شكلى كه ارائه شده ، بيانگر نوعى اختلاف است .\r\nهر گروه ، صحاح - يعنى كتاب‌هاى در بردارندهء روايات صحيح از نظر آن گروه -\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nخود را دارد ؛ صحاح اين گروه نيز با صحاح گروه ديگر متفاوت است و به‌اين ترتيب ، صورت دو گروه مخالف را به خود مىگيرد و چه نمود اختلافى واضحتر از اين ؟ اگر محتواى هر دو گروه از صحاح كاملًا با هم مختلف بود ، مىگفتيم : بسيار خوب ، ما اختلاف داريم و خود را آسوده مىكرديم ، ولى با نگاهى به صحاح هر دو طرف ، ديده مىشود كه اين روايات وفاقى و توافقى است كه بيشتر حجم اين صحاح‌ها را تشكيل داده و متأسفانه آنچه كه مىتوان از جنبه‌هاى وفاقىاش استفاده كرد ، تصوير مخالفى ارائه مىدهد و تو گويى هر يك ، به‌دور از ديگرى است و كسى كه اين‌را مطالعه مىكند ، غير از آنى است كه ديگرى را از نظر گذرانده است . مگر آنكه البته در پى شكار موارد غيرمشتركى براى حمله به ديگرى باشد ، از جمله مثلًا سندى كه آن‌را ضعيف قلمداد كند ؛ براى نمونه در مورد احكام ، نماز و روزه و حج و ديگر عباداتى كه بحمدالله همه مسلمانان امروزه مىدانند كه در مورد آنها اتفاق نظر وجود دارد ؛ ما با چنين روايات وفاقى روبه‌رو هستيم ، و اگر هم اختلافى مثلًا در نماز وجود داشته باشد ، از مسئلهء جهر و اخفات بسم الله الرحمن الرحيم يا گذاردن دو دست يا رها ساختن آنها - كه در خود مذاهب اهل سنت نيز اين اختلاف‌ها وجود دارد - فراتر نمىرود و مىدانيم كه مجموعهء احكام در نماز بيش از صدها مورد است و اختلاف در اين يكى ، چندان قابل توجه نيست .\r\nمگر در قرآن كريم در مورد اين عبادات بيش از يك يا چند آيهء محدود از جمله « أقم الصلاة » يا « كتب عليكم الصيام » يا « و لله علي الناس حج البيت » ، وارد نشده و شرح و تفسير و بيان اركان و شرايط و واجبات و مستحبات ، به سنت واگذار نشده است ؟ و اگر سنت با بهره‌گيرى از روايات متفق نبود ، آيا اين شعائر به‌اين صورت وفاقى ، ادا مىشد ؟\r\nبنابراين روايات - با همهء اختلافى كه از نظر راه رسيدن به آنها وجود دارد - در اثبات موارد مهم در احكام ، اتفاق نظر دارند و اگر تقريب كار گردآورى روايات متفق عليه را آغاز كند ، اين‌كار علاوه بر اينكه با اصول تقريب همخوانى دارد ، شامل هيچ گونه حذف يا تعديل يا تحريفى در اين ميراث اسلامى نمىشود ؛ تقريب برآن‌است كه\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nبا وجود ابقاى صحاح هر گروه يا فرقه‌اى به همان صورت خود ، در صورت گردآورى موارد متفق عليه و مشترك ميان صحاح‌هاى مختلف ، نتيجهء كار آشكار مىشود ، به‌اين ترتيب كه مسلمانان با شگفتىهاى عجيبى روبه‌رو مىشوند و آنچه را كه مستند قوى اختلاف‌ها تلقى مىكردند ، بهترين دليل وفاق مىيابند و اين گونه از بسيارى از كوشش‌هاى گسست و دورى [ فرقه‌ها از يكديگر 
  ] رهايى مىيابيم و در عين حال باعث مىشود روايات اختلافى در گسترهء خاص خود - كه البته محدود خواهد بود - باقى بماند و براى پژوهشگر بسيار ساده‌تر خواهد بود كه در روايات منحصر به يك گروه تعمق و تأمل داشته باشد ؛ مشابه چنين روايات غير معمولى نزد يك گروه ، نزد گروه‌هاى ديگر نيز وجود دارد و در نظر مخالفانشان نيز غيرمعمول ، تلقى مىشوند .\r\nما منكر آن نيستيم كه تعصب‌ها كار خود را كرده و غرض‌ورزىها تأثير خود را داشته و فرقه‌گرايىها در روايت احاديث ، نقش خود را ايفا كرده‌اند و سخنان رجالى را وارد كرده‌اند كه بهتر آن بود دقت عمل بيشترى در مورد ايشان صورت مىگرفت و رجالى به دعوى افترا يا با استناد به افترايى كه پس از تحقيق شايستگى وى براى نقل روايات از او را ثابت مىكند ، بيرون از دايره قرار داده شده‌اند .\r\nما در التقريب پاىبند اصول خود هستيم و به حفظ ميراث و عدم ادغام آن در يكديگر و نيز آگاه ساختن مسلمانان از موارد وفاقى در ميان آنها و بيرون آوردن توافق‌هاى هر دو گروه ، اهتمام مىورزيم ؛ مطالعات و بررسىها داورى خواهد كرد و آنچه خير مسلمانان در آن‌است و دل‌هاى آنان‌را به يكديگر پيوند مىدهد و مذهب ايشان را به همديگر نزديك مىسازد ، بر آن مترتب خواهد شد و تاريخ آن‌را به ثبت خواهد رساند .\r\nتعصب‌ها ، بسيارى از آنچه را در اين كتاب‌هاست زندانى ساخته ، به‌گونه‌اى كه برخى از پيروان مذاهب وقتى چيزى را كه خودشان هم آن‌را دارند مىشنوند ، به نظر مىرسد با چيز عجيب و ناشنيده‌اى روبه‌رو شده‌اند ، شايد اينك خواننده همراه با ما پذيرفته باشد كه تقريب به عنوان يك مكتب فكرى اسلامى ، بايد به اين كار - به رغم نياز به حجم بالاى تلاش و كوشش و فرصت و نيروى انسانى بزرگ - و با يارى گرفتن از خدا ، اقدام مىكرد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\nبخش چهارم : كتابهايى در كفهء تقريب : پيوند و اصالت\r\nمشتمل بر سه فصل :\r\nفصل اول : پيشگفتار : مجمع البيان لعلوم القرآن\r\nفصل دوم : پيشگفتار : المختصر المنافع فى فقه الامامية\r\nفصل سوم : پيشگفتار : شرح اللمعة الدمشقية فى فقه الامامية\r\n\r\n","description":"","footnote":"","page_name":" 267 ","page_number":267},
  {"content":"\r\n . \r\n","description":"","footnote":"","page_name":" 268 ","page_number":268},
  {"content":"\r\n\r\n\r\nفصل اول : پيشگفتار : مجمع البيان لعلوم القرآن « 1 »\r\nهمهء محصول انديشهء اسلامى - و پيشاپيش آنها آنچه به قرآن كريم مربوط مىشود - از آن همهء مسلمانان است چه انديشمندان آنان از هر نژاد و سرزمينى بدان روى آوردند و نخبگان و يگانه‌ها و برجستگان ايشان با ابداعات ذهن خلاق و دستاورد خردهاى سترگ و دل‌هاى مؤمن خود ، در شكل‌گيرى اين انديشه مشاركت كردند و براى اين امت ، ميراث گرانقدر و عزيزى - كه آن‌را فرهنگ اسلامى مىناميم و در شمار بزرگ‌ترين فرهنگ‌هاى شناخته شده در تاريخ و در دوران طلايى خود پرشكوه‌ترين فرهنگ جهان بود - به ارث گذاردند .\r\nشكل‌گيرى ، رشد و شكوفايى و باردهى اين فرهنگ با چنان شتابى صورت گرفت كه بسيارى از كسانى را كه به‌دنبال رمز قدرت آن بودند و سعى داشتند سرعت شكل‌گيرى و گسترش آن‌را تحليل كنند ، كاملًا شگفت زده كرد . آنها توجه نداشتند كه اين فرهنگ وجود و رشد و گسترش خود را بيش از هرچيز مديون آن كتاب مقدسى است كه :  « لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ »  ( فصلت / 42 ) ( در حال و آيندهء آن باطل راه ندارد ، فروفرستادهء خداوند فرزانهء ستوده‌اى است . )\r\n\r\n\r\n","description":"","footnote":"\r\n( 1 ) . اين كتاب در سال 1372 . ق / 1952 م . از سوى دارالتقريب چاپ و منتشر شد .\r\n","page_name":" 269 ","page_number":269},
  {"content":"\r\n\r\nآرى خلق‌ها و ملت‌هايى اسلام آوردند و به كتاب خدا كه حق و نور مبين و حبل الله المتين و نخستين منبع تشريع است و خطاب به همهء آنهاست و تفاوتى ميان سياه و سفيدشان نمىبينيد باور كردند و ايمان آوردند ؛ بنابراين بدان چنگ زدند و با دل‌هاى خود روى آوردند و كوشيدند تا قرائت آن‌را فراگيرند و معانىاش را درك كنند و پى به رازهاى آن برند ؛ اين گونه بود كه عقل‌ها گرد آن جمع شد ، انديشه‌ها پيرامون آن تمركز يافت و دل‌ها از اصول انسانى و الا و آرمان گرايانهء گرانسنگى كه در آن‌است ، سرشار شد . تعصب‌ها در افراد زدوده شد ، نژادپرستىهاى جامعه رخت بربست و از خلق‌هاى متعدد مسلمان ، امت واحدى زاده شد كه به تابعيتى جز تابعيت عقيده باور ندارد و براى ايده‌اى جز ايدهء توحيد ، تعصب نمىورزد و به اصلى جز اصول اسلام افتخار نمىكند .\r\nاگر حوادث گوناگون بر سر اين امت نيامده بود و حكام ، مرتكب چنان جور و ستم‌هايى نشده و نعره‌هاى نژادپرستى را احيا نكرده و تعصب‌هاى مذهبى را برنيانگيخته بودند ، اگر اين حوادث و امثال آنها نبود ، چنين حال و روزى نداشتيم و فرهنگ ما پيشاپيش فرهنگ‌ها بود و به رشد و شكوفايى خود ادامه مىداد و همواره دست بشريت را مىگرفت و آن‌را به اوج معانى و الا مىرسانيد و از درافتادن به منجلاب ماده‌گرايى خشكى كه به دليل دورى از ارزش‌هاى والاى معنوى ويرانى و تباهى به دنبال دارد ، مىرهانيد .\r\nآنچه كه حكام انجام دادند براى از ميان برداشتن هر انديشهء جديدى كافى بود ، بويژه آنكه كسانى كه به اسلام گرويدند تنها به دليل وجود آرمان‌هاى و الا در آن بود ؛ پس انديشهء اسلامى را چه چيزى پاس داشت ؟ و چه چيزى دل‌هاى مسلمانان را اطمينان و آرامش بخشيد ؟ و اين چه بود كه به رغم انحرافاتى كه شاهدش بودند و تنگناهايى كه با آن روبه‌رو شدند و به رغم فتنه‌هاى بزرگ و مسخ و تشويه بسيارى از حقايق ، اعتماد ايشان را به اين دين ، دوچندان ساخت ؟\r\nتنها قرآن بود ! قرآن درست و سالم بجاى ماند و در صحنه ايستاد تا يأس و نوميدى را از دل‌ها بزدايد و رسوبات ضعف و سستى را از جان‌ها پاك كند و اصول و ارزش‌هاى\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nوالاى خود را بر انديشه‌ها و خردها بيفشاند ، ارزش‌هاى والايى كه بىتوجهى گاه به گاه به آنها زيانى به آنها نرساند و فتنه‌انگيزىها و مفسده‌جويىها بر آنها كارساز نبود و حتى بنابر حديثى از پيامبرخدا كه اميرمؤمنان على ( عليه السلام ) آن‌را روايت كرده براى برون رفت از هر فتنه‌اى ، از آن كمك گرفته مىشد ؛ آن‌حضرت ( ع ) مىگويد : « از پيامبر خدا ( صلى الله عليه و آله و سلم ) شنيدم كه مىفرمود : « فتنه‌هايى خواهد آمد » . گفتم : « در آن صورت چه بايد كرد ؟ » فرمود : « كتاب خدا كه در آن اخبار پيشينيان و بعد از شما و حكم ميان شما در آن‌است ؛ سخن فصل است و شوخى نيست ، همانى است كه هواها آن‌را منحرف نمىسازد و علما از آن سير نمىشوند و از فراوانى مراجعه مندرس نمىگردد و شگفتىهايش به پايان نمىرسد ؛ همانى است كه اگر جبارى آن‌را ترك گويد ، خداوند پوزه‌اش را به خاك مىمالد و هركس هدايت را جز در آن بجويد ، خداى او را گمراه مىسازد ؛ ريسمان محكم الهى و صراط مستقيم اوست . همانى است كه هركس بدان عمل كند پاداش يابد و هركس بدان حكم كند ، عدالت پيشه كرده و هركس بدان فراخواند ، به راه راست فراخوانده است . »\r\nكتابى با چنين ويژگىها حتماً بايد بيشترين توجه و اهتمام را از سوى مؤمنان به‌خود اختصاص دهد ، نخستين جلوهء اين توجه و اهتمام نيز ، خوب خواندن و تلاوت كردن آن بود ؛ بىسوادهاى عرب خواندن و نوشتن را فرامىگرفتند تا بتوانند آن‌را بخوانند و بنويسند ؛ مسلمانان غير عرب نيز زبان عربى آموختند تا بتوانند قرآن را بخوانند و مورد مطالعه قرار دهند و همين خود بيشترين تأثير را در روشنگرى مردم داشت . خدايى كه آن‌را قرآن و كتاب ( دو وصف برجستهء قرائت و كتابت ) ناميد اينرا بهتر مىداند .\r\nوقتى مسلمانان نياز به ضبط اعراب و كلمات آن‌را - به‌دليل ارتباط فهم معانى صحيح آيات به اين‌كار - لمس كردند ، توجهشان به صرف و نحو افزون‌تر شد ؛ آنها به معانى واژه‌هاى قرآنى و كلمات دشوار آن توجه نمودند و در زبان عرب ، تعمق و تبحر پيدا كردند و اشعار قدما را مورد مطالعه قرار دادند و اين‌كار ، به تأليف فرهنگ واژه‌ها و لغت‌نامه‌ها و مطالعه در روزها و جنگ‌هاى عرب انجاميد .\r\nآنگاه به فصاحت و اعجاز قرآن توجه كردند و علوم بلاغت و معانى بيان را وضع\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nكردند و جالب اينكه كسانى عروض را نه براى سرودن شعر ، بلكه براى اثبات اينكه قرآن شعر نيست ! فراگرفتند .\r\nدر همهء اين فعاليت‌ها و مطالعات كه مسلمانان غير عرب زبان و كسانى كه سرزمينشان شبه جزيرهء عرب نبود ، بيشترين سهم را ايفا كردند . كسانى چون زمخشرى ، سيبويه ، فيروزآبادى و ابوعلى الفارسى ، جرجانى و ديگرانى از سرزمين‌هاى مختلف اسلامى همچون سمرقند ، بخارا ، غرناطه ( گرانادا ) و قرطبه ( كردوبا ) .\r\nچرا اينان تمام عمر و نبوغ خود را در خدمت به زبانى كه زبانشان نبود ، وقف كردند ؟\r\nآنها اين‌كار را كردند ، زيرا زبان عربى زبان قرآن در زندگى مؤمنان يعنى همه چيز . و اگر اين كتاب پر ارج به زبان ديگرى جز عربى نازل مىشد ، آنها زندگى خود را وقف آن زبان مىكردند و همان خدماتى را كه براى عربى انجام دادند براى آن انجام مىدادند .\r\nتوجه فزاينده به زبان عربى آن‌را به‌صورت زبان دانش و علما در ميان مسلمانان درآورد ، درست مانند زبان لاتينى كه طى قرن‌هاى متمادى ، زبان علم نزد غربىها بود ، چنان شد كه واژه عربى مرادف با اسلام شد و خاورشناسان تا به امروز در تعبيرهاى خود همين معناى اخير را منظور مىكنند . همچنان‌كه توجه مسلمانان به واژه‌هاى قرآن به تدوين علوم زبانى انجاميد ؛ توجه آنها به معانى و مفاهيم قرآن نيز باب علوم بسيارى را گشود و اين امت را براى قرن‌ها و قرن‌ها به صورت پيشگام انديشهء بشرى و آوردگاه معارف و علوم ، درآورد .\r\nمباحث معنوى موجود در قرآن ، الهام‌بخش بسيارى از معارف كلامى و سلوك معنوى شد . همچنان‌كه مفاهيم متعلق به تأمل و تدبّر در آفريده‌هاى پروردگار ، چشم‌اندازهاى جديدى براى انديشيدن به زمين و زمينيان و آسمان و كهكشان‌ها و قدرت خداوند آفريدگار و پديدآورنده و نگارگر فراهم آورد .\r\nآنچه دربارهء قبله و اوقات نماز و هلال درآن بود ، بيشترين تأثير را در توجه به حساب و نجوم و تقويم و جغرافياى سرزمين‌ها به‌جاى گذاشت .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nو داستان‌هاى گذشتگان و اخبار پيامبران و فرستادگان نيز انگيزه‌اى براى مطالعهء تاريخ از قديم‌ترين زمان‌ها تا آن روزگار شد . و ذكر تورات و انجيل و ديگر كتاب‌هاى آسمانى در قرآن ، مسلمانان را به بحث و مطالعه در كتب پيشينيان و مطالعهء دقيق زبان‌هاى آنان سوق داد .\r\nحتى مىتوان گفت معارف كلامى و مباحث فكرى معتزله و اشاعره و ديگران ، برخاسته از آن و مبتنى بر فهم برداشت از قرآن بود و رهاورد اختلاف‌هاى گاه تند و خشن ميان اين گروه‌ها با يكديگر ، تلطيف انديشه و صيقل‌يابى آن و پيشرفت در شيوه‌هاى نظرى بود ، چه زمانى كه محدودهء انديشه‌هاى مسلمانان گسترش يافت و نيازمند مناقشه در تازه‌هاى فكرى گشتند ، در استدلال و مناظره به منطق روى آوردند ؛ منطق علمى است كه نزد آنها وجود نداشت و آنها اين علم را براى خدمت به عقايد خويش ، از ديگران گرفتند و اين كار را نه تنها در مورد منطق ، در مورد هر سلاح فكرى كه بتوانند به دين خود خدمت كنند ، انجام دادند و از هر تمدن علمى يا عقلى آنچه را كه در حمايت از انديشهء ايشان به‌كارشان مىرفت ، اقتباس كردند .\r\nدر مورد فلسفه نيز همين اتفاق افتاد ؛ و حتى برخى علما حس كردند كه فلسفه در كنار دين مىتواند به تحكيم و تقويت آن انجامد ، فلسفهء يونان را گرفتند و به آن رنگ انديشه‌هاى خود را زدند و از آن پس ، فلسفه‌اى كه به‌هنگام شكل‌گيرى اوليه در خدمت بت‌پرستى بود و بعدها كليسا آن‌را در خدمت تثليث گرفت ، نزد مسلمانان به عاملى براى خدمت به مفاهيم قرآن از جمله اثبات وحدانيت ، قِدَم ، بقا ، رسالت ، معاد و مانندانيها ، گرديد .\r\nتوجه به حديث ، ريشه در توجه مسلمانان به احكام قرآن دارد . روح اجمالى ( كلى گويى ) كه در شيوهء قرآنى بيان بسيارى از احكام حاكم است ، بحث در حديث را اقتضا كرد ، زيرا پيامبر اكرم ( صلوات الله و سلم عليه ) خود عهده‌دارتوضيح و تشريح آيات قرآنى شد :  « وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ »  ( نحل / 44 ) ( . . . و اين قرآن را سوى تو فرود آورديم تا براى مردم آنچه را بر سوى ايشان نازل شده است توضيح دهى . . . )\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nاز اينجا بود كه توجه و عنايت به آنچه از پيامبر خدا روايت شده بود ، شدّت گرفت و ثروت حديثى هنگفتى پديد آمد كه در شرايع ديگر نظير نداشت ؛ اين امر به شكل‌گيرى علم حديث روايتى و درايتى و توجه به مسائل علم جرح و تعديل انجاميد .\r\nدر زمينهء استنباط احكام از كتاب و سنت ، فقهاى نابغه‌اى بروز كردند كه توانستند به مدد اجتهاد خود ، فقه را با زمان همگام سازند و به دليل فداكارىهايى كه در خدمت به بشريت انجام دادند ، شايستگى آن‌را يافتند كه رهبرى فكرى جامعه را برعهده گيرند و صاحب‌نظر باشند و پيشوايان مذاهب فقهى گوناگونى گردند كه به يارى اجتهاد ، رشد و شكوفايى فزاينده‌اى داشت ؛ اگر اجتهاد نبود اين مذاهب فقهى - چهار تا ، شش تا يا بيشتر - وجود نداشت و آن مذاهبى كه پيروانشان نسبت به آنها تعصب ورزند ، شكل نمىگرفت و ديدگاه‌هاى مختلفى كه جامعهء اسلامى در مسائل جديد از آنها بهره‌مند گشت ، مطرح نمىشد .\r\nطبيعى است كه ميان مذاهب مختلف ، اختلاف‌هايى مطرح شود و گو اينكه اين اختلاف‌ها ريشه در فهم آيه يا عدم صحت روايتى دارد كه در مورد خود مذاهب اهل سنت و مذاهب شيعه هم مطرح است ، آنان و اينان را كتاب واحدى [ قرآن 
  ] ، گردهم مىآورد كه حتى در يك آيه از آن اختلافى با هم ندارند و آن‌را سرچشمهء اصل احكام مىدانند . همچنين پاىبند سنّت نبوى هستند و در حجيت آن اختلافى ندارند ؛ چگونه مىتوانند در اين مورد اختلاف داشته باشند ، حال آنكه قرآن كريم مىگويد :  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  ( حشر / 7 ) ( . . . و آنچه پيامبر به شما مىدهد ، بگيريد و از آنچه شما را از آن باز مىدارد ، دست بكشيد . ) همگى آنان سخت‌ترين كسان در پاىبندى به كتاب خدا هستند .\r\nنامگذارى گروه اهل سنت بدين معنا نيست كه گروه ديگر ، به سنت عمل نمىكند ، سنت نخستين اصل از اصول احكام از نظر شيعه و نيز اهل سنت است .\r\nپس اختلاف در كجاست ؟ و چه چيزى اين دو گروه را از يكديگر متمايز ساخته و از آنها در اسلام ، دو مكتب شاخص ساخته است ؟\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nاساس اختلاف ميان آن‌دو در آن‌است كه چه كسى سزاوارتر به ولايت امر مسلمانان و به‌عهده گرفتن حكومت عام دينى و دنيوى است ؟ و آيا پيامبر ( صلى الله عليه و آله و سلم ) در حالى به سوى معبود خود پرگشود كه به پيشواى پس از خود اشاره نكرده بود و كار را به مسلمانان واگذاشت و هيچ‌گونه اقدام يا حركتى در اين باره نكرد ؟ نظر قرآن در اين مورد چيست ؟ و از پيامبر خدا چه مطلبى وارد شده است ؟ به همين دليل است كه هر دو مكتب ، توجه دوچندانى به قرآن و حديث و توجه مضاعفى به تفسير و موارد تنزيل آيات به‌عمل آوردند ؛ نتيجه آن شد كه ثروت هنگفتى در علوم قرآنى و مباحث عقلى و دقّت و مهارت خارق العاده‌اى در نقد و پژوهش و دقت ، به ارث برديم .\r\nاگر سياست حكومت‌ها و حاكمان از اين اختلاف سوءاستفاده و آن‌را بزرگ كردند و خود را گاه مبلغ شيعه و گاهى ديگر مدافع اهل سنت نشان دادند و جنگ‌هايى برانگيختند و قلم‌هايى را به خدمت گرفتند و نفرت و كينه و دشمنى ميان پيروان يك دين ايجاد كردند ؛ اساس و شالودهء اين ايده [ توجه به قرآن و حديث 
  ] دينى بود . دليل آن نيز آن‌است كه شمار بزرگى از علماى دين ، فقها و متكلمان و مفسران و بزرگ بخردان هر دو گروه ، به اين ايده باور داشتند و خالصانه در خدمت آن بودند و اين خود در اينكه نتيجه گرفته شود كه اختلاف اصولًا ساخته و پرداختهء سياست بود - گو اينكه مورد استفادهء سياست قرار گرفت و به وسيلهء آن بزرگ شد يا زادهء تأثيرات ويژه يا گرايش نژادى در سرزمين‌هاى معينى بود - ترديد جدى ايجاد مىكند . مثلًا امام طبرسى و طوسى و ابوالفتوح رازى و مانند ايشان از بزرگان تفسير شيعه از همان سرزمين‌هايى هستند كه زمخشرى و فخر رازى و نيشابورى و بيضاوى و همتايانشان - يعنى بزرگان تفسير نزد اهل سنت - بودند و شهرى كه حجت الاسلام غزالى در آن زاده شده ، همان شهرى است كه شيخ الطائفه طوسى در آن متولد شد .\r\nگو اينكه اختلاف ميان علما ، در بيشتر موارد بسيار ظريف و كم‌رنگ بود تا جايى كه در مواردى ، انسان به‌سادگى نمىتواند متوجه شود كه صاحب اين يا آن نظر به كدام گروه وابسته است .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nشايد اگر كسى تفسير امام رازى ، يا تفسير امام زمخشرى را از نظر بگذراند موارد بسيارى در آنها بيابد كه در تأييد معتقدات شيعه است ، حال آنكه اين دو بزرگوار گرانقدر از ائمه اهل سنت ، به‌شمار مىروند .\r\nاز آن مهم‌تر اينكه گروهى از علما - از جمله برخى بزرگان تفسير - بودند كه در بحث‌هاى خود نهايت اعتدال را در پيش مىگرفتند ، به‌گونه‌اى كه هر گروه او را از رجال خود برمىشمرد و در سخنانشان ، تأييدى بر نظر خود مىيافت .\r\nبى ترديد اين شيوهء نگرش دليل انصاف برگرفته از ادب قرآنى است كه صالحان و شايستگان ، همواره به آن پاىبندى نشان مىدهند .\r\nآنچه برشمرده شد بيانگر ايمان همهء مسلمانان به عظمت قرآن و توجه نسل‌هاى سرزمين‌ها و مذاهب گوناگون آنان به علوم قرآنى است .\r\nاگر جماعة التقريب ميدان تفسير را برگزيد تا مسلمان مشرقى با مسلمان مغربى و شيعه با سنى در آن همنوا و همصدا شوند ، در واقع عرصه‌اى را برگزيده كه مسلمانان همواره در آن تفاهم برادرانه و همدلانه‌اى داشته‌اند .\r\nو چنانچه دقيقاً - در راستاى توجه به اين عرصه - اين كتاب را برگزيده ، از آن‌روست كه مؤلف مواضع بسيار منصفانه‌اى داشته و پاىبند شيوه و رعايت كنندهء ادب قرآنى بوده و در جدال ، هرگز به خشونت نگراييده و به ديگران كم بها نداده و برعكس فرصت برابرى براى مخالفان و موافقان خود در طرح نظر ، بيان دليل و روايت اسناد درنظر گرفته و به‌اين ترتيب به خواننده امكان داورى و برداشت مطمئنى بخشيده و كتاب خود را الگوى بسيار ارزنده‌اى در جدال به بهترين شيوه قرار داده است .\r\nجماعة التقريب با تمام توان در پى آن‌است كه چنين خوراك فكرى در بردارندهء همهء عناصر پذيرفته شده و درست را به جهان اسلام پيشكش كند ، زيرا مىداند توانايى جهان اسلام و كيان مسلمانان به چنين غذايى بسته است و به آن استوار مىگردد ؛ از خداوند متعال تقاضا داريم كه ما را از قرآن كريمش بهره‌مند سازد و به راه راست رهنمون شود و دل‌هايمان را بر كلام حق استوار گرداند .  أَنَّ اللَّهَ هُوَ الْحَقُّ الْمُبِينُ . \r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nفصل دوم : پيشگفتار كتاب : المختصر النافع فى فقه الاماميه\r\nبه‌نام خدا . كتاب المختصر المنافع را تقديم مىكنيم كه به رغم ايجاز و فشردگى ، تصوير روشنى از مذهب فقهىاى ارائه مىدهد كه شمار پيروان آن كمتر از هيچ‌كدام از ديگر مذاهب معروف نيست : مذهب شيعهء اماميه .\r\nاى بسا وقتى خواننده با اين كتاب آشنا شود تعجب كند كه چرا اين فقه تا به امروز در دسترس تودهء مسلمانان نبوده است . ولى جاى شگفتى نيست ، زيرا گذشته سرشار از غرض‌ورزىهايى بوده كه به مبارزه و خصومت با كسانى كه اين فقه به ايشان تكيه دارد ، انجاميده و خود اين فقه نيز دچارش شده است ، گو اينكه دليلى براى مبارزه با آن وجود ندارد .\r\nاصل خلافت و امامت اصل شناخته‌شده‌اى است كه دو مذهب اهل سنت و شيعه را از يكديگر متمايز مىسازد و عطف نگاه‌ها در امامت به خاندان على ( عليه السلام ) ، فقه متكى به ايشان را گرفتار همان آزار و اجحاف‌هايى كه در حق خودشان صورت گرفته بود كرد كه عمدتاً به دلايل سياسى - حكومتى بازمىگردد و اگر اين عامل نبود ، مذهب امام جعفر بن محمد صادق - كه مىدانيم پيشوايان مذهبى چه اندازه ايشان را ارج مىنهند - هرگز با چنين سركوب و بايكوتى رو به رو نمىشد و از نظر جمهور [ اهل سنت 
  ] خارج از مذاهب معروف قرار نمىگرفت ؛ در بارهء مذهب امامى چون زيد\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nبن على نيز همين سخن صادق است ، فرصت برشمردن پيامدهاى اين گسست و تحريم و محروميت‌ها و خلأ حاصل از آن و بى توجهى به بخش بزرگى از انديشهء اسلامى و نيز بدگمانىها و گسست پيوندهاى برادرى دينى و استناد به اوهام تفرقه‌انگيزى كه از اين تحريم حاصل آمد ، در اينجا وجود ندارد .\r\nثروت فقهى ما مسلمانان ، ثروت بسيار گرانبهايى است كه در هيچ يك از شريعت‌هاى ديگر ، مثل و مانندى ندارد و وجود برخى نقاط اختلاف در كنار هزار نقطه وفاق و اشتراك ، چيزى از ارزش‌هاى آن نمىكاهد . اختلاف‌ها و اشتراك‌ها هر كدام دلالت‌هاى خود را دارند ؛ اشتراك‌ها و وفاق‌ها دليل برآنند كه آنچه حاكم است اصول است و كسى آنها را ناديده يا دست كم نمىگيرد و اختلاف‌ها نيز نشان از آن دارد كه ديدگاه‌هاى متفاوت نسبت به آنچه اجتهاد در آنها صحيح است ، مورد احترام و تقديرند و فقهى كه اينك [ در اين كتاب 
  ] در اختيار شماست به ندرت متضمن ديدگاه‌هايى است كه مانند آنها در مذاهب ديگر نيز وجود ندارد .\r\n* * * اين كتاب به رغم مختصر بودن ، از عبادات - به عنوان پيوند ميان بنده و پروردگار خود - و از معاملات - به مثابهء پيوند انسان با انسان - سخن مىگويد .\r\nهمچنان‌كه از طهارت آبى و خاكى ، از وضو و انواع غسل ، از نيت و قصد قربت ، از مسح پاها برگرفته از قرائت ثابت و پذيرفتهء همگان و از منع لمس قرآن بدون داشتن طهارت ، سخن مىگويد و از آداب خلا از جمله حرمت سمت‌گيرى قبله‌اى يا پشت به قبله در هنگام قضاى حاجت نيز غافل نمىماند .\r\nبراى طهارت ، قداستى قائل است و در آن حداكثر احتياط را به‌كار مىگيرد ، زيرا پيش درآمد مهم‌ترين عبادات يعنى نماز است .\r\nدر نماز و احكام آن ، جنبه‌هاى وفاقى و اشتراكى بسيار زيادى با ديگر مذاهب مىبينيم ؛ نماز حتماً بايد همراه با تكبيرة الاحرام باشد ؛ همراه با فاتحة الكتاب [ سورهء حمد 
  ] باشد . در شمار نمازها و ركعت‌ها و سجده‌ها اختلافى مطرح نيست ؛ آنها [ شيعيان 
  ] نيز رو سوى مسجدالحرام به نماز مىايستند و قرائت به زبان عربى را شرط\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nصحت نماز مىدانند و قرائت ترجمه را جايز نمىشمارند و اگر كسى با زبان عربى آشنا نيست ، بايد به اندازه‌اى كه بتواند نمازش را بخواند ، آن‌را فرا گيرد ؛ آنها ترك نماز را به هيچ وجه جايز نمىشمارند ، به‌گونه‌اى كه حتى غريق نيز اگر به اشاره هم باشد بايد نمازش را به‌جاى آورد ؛ اختلافى كه وجود دارد از جمله آن‌است كه آنها شرط قرائت يك سورهء كامل بعد از حمد را دارند و بخشى از يك سوره را نمىخوانند . شرط جهر بسم الله الرحمن الرحيم و آزاد گذاشتن دو دست ، شرط عدالت در پيشنماز و پايان بخشيدن به نماز با تسليم را نيز دارند كه مجموعهء اين اختلاف‌ها ، از اختلاف ميان مذاهب با يكديگر ، بيشتر نيست .\r\nقبله از نظر آنها ، كعبه و در صورت دور بودن ، به سمت كعبه است .\r\nدر مورد روزه نيز مؤلف كتاب يادآور مىشود كه با رؤيت [ ماه 
  ] آغاز و با رؤيت آن پايان مىيابد و مبطلات روزه را برمىشمارد .\r\nنكتهء قابل توجه اينكه اماميه برآنند كه دروغ بستن به پيامبر اكرم ( صلى الله عليه و آله و سلم ) باطل‌كنندهء روزه و قضا و كفاره آن واجب است ؛ اگر اختلاف ديگرى در اين ميان باشد ، حداكثر شرط عدالت در شهود رؤيت ماه يا شرط زوال شفق مشرقى براى آغاز افطار و بسنده نكردن به غروب خورشيد و در واقع اندكى تأخير در زمان افطار است .\r\nدر مورد نمازهاى مستحبى ماه رمضان ، شيعه اماميه عنايت زيادى به آن دارند و در اين راستا به اين حديث صحيح عمل مىكنند كه مىگويد : « بهترين نماز ، نماز مرد در خانهء خويش است ، البته به استثناى نمازهاى واجب . »\r\nدر كتاب‌هاى اين فقه به دليل ظرافت‌هاى شعائر حج ، به حج بيش از ديگران توجه مىشود ؛ از نظر ايشان [ شيعيان 
  ] ، حج در شمار بزرگترين اصول اسلامى است و آن‌را جهاد به مال و بدن مىدانند و تارك آن‌را در حد كفر به‌خدا تلقى مىكنند و برآنند كه مكلف اگر بميرد و حج به‌جا نياورده باشد ، دينى است كه بايد به نيابت از وى صورت گيرد ؛ در اهميت اين امر همين بس كه اگر كسى مال متعلق به ميتى بيابد كه حج بر عهدهء اوست و ورثه از اداى آن خوددارى مىكنند ، مىتواند بدون اجازهء آنها هزينه حج\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nرا كسر كند و آن‌را در اختيار كسى كه به نيابت وى حج كند قراردهد ، زيرا اين دين خداست و خارج از ملك وارثان است و مىدانيم كه ديون را بايد پيش از تقسيم ارث ، ادا كرد و دين خدا نيز از هر دين ديگرى اولى است ؛ ميزان اشتراك در اركان ، مناسك و شعائر حج در اين فقه با فقه مذاهب ديگر چنان زياد است كه حج را بزرگترين و برجسته‌ترين نمود وحدت مسلمانان مىسازد كه خود ، از بركات خانهء خدا هم به شمار مىرود .\r\nبراى هر كدام از : اعتكاف ، زكات ، جهاد ، امر به معروف و نهى از منكر ، فصل ويژه‌اى اختصاص يافته است .\r\nشيعهء اماميه در پيوندهاى خود با پروردگار چنين هستند : او را مىپرستند و شريكى برايش قائل نيستند و در مورد عبادات خود به شدت جانب احتياط را مىگيرند . ببينيم در برخورد با مردم چه مىكنند ؟\r\nابواب معاملات در فقه اماميه ، همهء جوانب را مشخص مىسازند و پاىبند كتاب و سنت و قواعد برگرفته از آنها هستند ؛ آنها شرطهاى فراوانى براى اسلامىسازى معاملات خود در نظر مىگيرند ، از جمله اينكه آغاز با بسم الله الرحمن الرحيم در هر معامله‌اى را مستحب مىشمارند و صيغهء عربى در عقود را شرط مىكنند و معاملهء تارك الصلاة و لاابالى را مكروه مىشمارند و تجارت كالاهاى حرام و فساد مترتب بر آن در جامعه را تحريم مىكنند . اماميه در نكاح و طلاق ، با ديگر مذاهب ، اتفاق نظر دارند و تنها اختلافشان ، شرط دو شاهد عادل براى طلاق است كه طبق آيهء زير ، بدون چنين شاهدانى ، طلاقى صورت نمىگيرد :  « فَأَمْسِكُوهُنَّ بِمَعْرُوفٍ أَوْ فارِقُوهُنَّ بِمَعْرُوفٍ وَ أَشْهِدُوا ذَوَيْ عَدْلٍ مِنْكُمْ »  ( طلاق / 2 ) ( . . . يا به شايستگى نگاهشان داريد يا به شايستگى از آنان جدا شويد و دو تن دادگر از ميان خود گواه بگيريد . . . ) و سه طلاق را با يك لفظ يا با الفاظ متوالى در يك مجلس ، جارى نمىكنند و از نظر آنها طلاق با سوگند صورت نمىگيرد كه برخى از اين موارد به تازگى در احوال شخصى مصر نيز مورد استفاده قرار گرفته كه خود نشانگر فايدهء آگاهى و آشنايى با همهء مذاهب فقهى است .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nدر مورد ازدواج متعه [ موقت 
  ] ، اساس اختلاف در ترديد نسبت به تشريع آن از سوى پيامبراكرم ( صلى الله عليه و آله و سلم ) يا اينكه برخى صحابه در زمان وى بدان عمل كردند و يا برخى از صحابه بر بقاى مشروعيت آن پس از وفات پيامبرخدا نظر داده‌اند ، نيست ؛ اختلاف در آن‌است كه اين حكم ، نسخ شده يا خير كه از نظر گروهى ، نسخ آن ثابت شده و از نظر گروهى ديگر ، اين نسخ ثابت نشده است .\r\nخوانندهء كتاب ، خود متوجه اين تفاوت فاحش ميان آنچه دربارهء اين نوع ازدواج گفته شده و حقيقت آنچه در اين مذهب جايز دانسته شده ، خواهد شد ؛ ازدواج متعه ، ازدواج با زنى به‌دور از موانع شرعى است و پاىبندى به عقد و مهريه آن صورت مىگيرد و ميراث فرزند و عدّهء زن همزمان با انقضاى مدت يا جدايى ، بر آن مترتب مىشود .\r\nهمچنان‌كه در احكام طلاق از برخى موارد متعلق به فقه اماميه در احوال شخصى استفاده شده ، در برخى احكام اين فقه در وصايا و وقف نيز بهره‌گيرى شده است .\r\nدر مورد حدود و تعزيرات ، اين فقه در راستاى پيشگيرى از مفاسد و توبيخ هركس كه كار منكرى انجام دهد ، نسبت به آنها سخت‌گيرى مىكند ، حدّ زنا ، تازيانه يا سنگسار است ؛ حدّ لواط نيز قتل و حدّ دزدى قطع [ دست 
  ] است و مجازات مدعيان نبوت ، قتل است و هركس بگويد : نمىدانم كه آيا محمد راستگو يا دروغگوست و به‌ظاهر مسلمان باشد ، بايد به قتل رسد و هركس به پيامبر ( صلى الله عليه و آله و سلم ) اهانت روا دارد و ايشان را سبّ كند ، مستحق قتل مىشود .\r\nاين بود نگاهى گذرا به اين بخش از كتاب .\r\n\r\nسخنى دربارهء مؤلف\r\nنويسندهء اين كتاب جعفربن الحسن بن يحيى بن الحسن بن سعيد الحلى معروف به محقق و در واقع محقق حلى متوفى سال 676 . ق از بزرگان فقهاى برجسته‌اى است كه تنها براى دورهء خود آفريده نشده و سزاوار جاودانگى نام و ياد است .\r\nاو استاد مجتهدان عصر خود و صاحب بزرگترين اثرى است كه تا به امروز\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nتدريس مىشود و در مطالعاتش تنها به كتاب‌هاى مذهبى ويژه خود بسنده نكرد و بر آنچه نزد ديگران بود نيز آگاهى كامل يافت و در تأليفات مفصل خود ، نظر فقهاى ديگر مذاهب را با احترام شايستهء اهل علم مطرح مىسازد و نظر مخالف خود را در كمال آرامش ، مورد مناقشه قرار مىدهد و استدلال خويش را به‌دور از هر گونه تحميل يا ستمى ، مطرح مىسازد .\r\nاو در پژوهش‌هاى خود به ديدگاه‌هاى سهل و آسان بسنده نمىكند و براى اثبات ديدگاه‌هاى خويش ، به جست‌وجوى سند و مدرك نمىگردد ؛ او دايرهء المعارفى علمى بود كه نظرات خود را عنوان مىكرد و با اسناد متعدد و چندجانبه‌اى كه مورد حمايت قرار مىداد و خود در يكى از سفارش‌هايى كه دارد مىگويد : « بر آگاهىهاى خود از نظرات ديگران بيفزا و براى آنكه از مزيت احتمالات بيشتر برخوردار گردى . در هر مسأله‌اى در جست‌وجوى دليل و سند ، همهء تلاش خود را به‌كار گير تا آگاهانه اقدام به گزينش كنى . » « 1 »\r\nو در سفارش ديگرى مىگويد : « بگذار تا فراگيرىات براى نجات باشد تا از ريا و رياكارى در امان بمانى ، و باشد كه جست‌وجويت براى رسيدن به حق باشد تا از هواهاى نفسانى و موارد پنهان رهايى پيدا كنى . » « 2 »\r\nاز آن گذشته او در چنان مرتبه‌اى از پرهيزگارى و پارسايى است كه به‌هنگام صدور فتوا ، خويشتن را در پيشگاه خداوندى مىبيند و در يكى از سفارش‌هاى خود مىگويد : « تو در حالت صدور فتوا ، از خداى خود خبر مىدهى و زبان شرع او هستى ، چه خوشبختى اگر به جزم و قاطعيت ، نتيجه‌اى بگيرى و چه بازنده‌اى اگر بر اساس توهم ، فتوايى بدهى . بگذار برداشت تو مصداق اين آيه باشد :  « وَ أَنْ تَقُولُوا عَلَى اللَّهِ ما لا تَعْلَمُونَ »  ( بقره / 169 ) ( . . . و به اينكه چيزى را كه نمىدانيد ، دربارهء خداوند بر زبان آوريد . ) و به اين آيه توجه كن :  « قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ فَجَعَلْتُمْ مِنْهُ حَراماً وَ حَلالًا قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ »  ( يونس / 59 ) ( بگو مرا خبر دهيد : آنچه\r\n\r\n\r\n","description":"","footnote":"\r\n( 1 ) . از جمله سفارش‌هايى كه در مقدمهء كتاب خود « المعتبر » ، تدوين كرده است .\r\n( 2 ) . پشين .\r\n","page_name":" 282 ","page_number":282},
  {"content":"\r\n\r\nرا كه خداوند از روزى برايتان فرو فرستاده است ، حلال و برخى را حرام گردانيده‌ايد ؛ بگو آيا خداوند به شما اجازه داده است يا بر خداوند دروغ مىبنديد ؟ )\r\nسپس مىگويد : « دقت كن كه چگونه خداوند مستند حكم را به دو بخش تقسيم كرده است و چنانچه اجازهء او تحقق نيافته باشد ، تو بر خدا افترا بسته‌اى . » « 1 »\r\nمعناى اين سخن آن‌است كه از نظر وى ، مسئله بسيار ظريف است و كسى كه به كار فتوا مىپردازد يا از سوى خدا اجازهء چنين كارى يافته يا بر خدا دروغ بسته است . اين نهايت احتياط و دقت عمل است و بيانگر تصويرى از فقهاى اماميه به‌هنگام فتواست .\r\nمحقق حلى با توجه به سخنان خود وى ، اين‌گونه است ؛ ببينيم در كتب شرح حال علما ، درباره‌اش چه گفته‌اند ؟\r\nشاگرد ارجمند وى شيخ جليل ابن داود الحلى به‌هنگام سخن از وى در كتاب الرجال مىنويسد : « جعفربن الحسن بن يحيى بن سعيد الحلى استاد ما نجم الدين ابوالقاسم محقق مدقق امام علامه ، يگانهء روزگار خود بود و از همگنان والاتر و به لحاظ حجت قوىتر و از نظر حضور ذهن ، برتر بود ، در ماه ربيع‌الاخر سال ششصد و هفتاد و شش [ هجرى قمرى 
  ] وفات يافت و داراى تأليفات بسيار برجسته ، محققانه و سليس وروانى است از جمله : شرايع الاسلام در دو جلد ، كتاب النافع كه اختصار شرايع الاسلام است ، كتاب المعتبر فى شرح المختصر كه به پايان نرسيد و در دو جلد است . كتاب نُكت النهاية ( دو جلد ) ، كتاب المسائل الغرية ( يك جلد ) ، كتاب المسائل المصريه ( يك جلد ) ، كتاب المسالك فى اصول الدين ( يك جلد ) ، كتاب المعارج فى اصول الفقه ( يك جلد ) ، كتاب الكهنةة « 2 » در منطق ( يك جلد ) و كتاب‌هاى ديگرى كه اينجا جاى برشمردن همهء آنها نيست و كاملًا معروف وروشن‌اند . شاگردان او نيز فقيهان و فاضلان بوده‌اند ؛ خدايش بيامرزد . »\r\nدر اجازه‌هاى برخى بزرگان ، كتاب‌هاى ديگرى براى محقق حلى ذكر شده كه از\r\n\r\n\r\n","description":"","footnote":"\r\n( 1 ) . از سفارش‌هاى وى در مقدمهء كتاب خود : المعتبر .\r\n( 2 ) . از كهانهء ( كهانت ) به معناى صناعت گرفته شده است .\r\n","page_name":" 283 ","page_number":283},
  {"content":"\r\n\r\nجمله مىتوان به كتابى در اختصار مراسم سلار الديلمى « 1 » و كتاب ديگرى به نام : نهج الوصول الى معرفة الاصول اشاره كرد .\r\nرسالة فى القبلة نيز هست كه جمال الدين بن فهد الحلى در كتاب خود المهذّب فى شرح المختصر به تمامى ، آن‌را آورده و علت تأليف آن رساله را ذكر كرده است . به اين شرح كه روزى نصيرالدين طوسى « 2 » در حلقهء درس محقق در حله حاضر شد . محقق حلى در تجليل و احترام به او درس را ناتمام گذاشت و از او خواست تا درس را به پايان رساند ؛ بحث مسئلهء مستحب بودن گرايش نمازگزار در عراق به سمت چپ به‌ميان آمد . نصيرالدين گفت : اين استحباب وجهى ندارد ، زيرا گرايش به چپ اگر از سمت قبله به غير قبله باشد كه حرام است و اگر از غير قبله به قبله باشد ، واجب است . محقق حلى بى درنگ پاسخ داد : از قبله به سمت قبله است . نصيرالدين ساكت شد . محقق نيز رساله‌اى در اين معنا تأليف كرد و آن‌را براى وى فرستاد كه مورد تحسين و تقدير وى نيز قرار گرفت .\r\nمردى با چنين مقام و موقعيت ، شگفت نيست كه نخبه‌اى از علماى بزرگى كه خود از پيشوايان فقها و متكلمان شدند ، پرورش دهد . از ميان شاگردان او مىتوان به خواهرزاده‌اش جمال‌الدين علامه حلى صاحب كتاب تذكرة الفقهاء كه خود از منابع مرجع مذهب او و ديگر مذاهب به‌شمار مىرود و نيز شيخ رضى الدين على بن يوسف و ابوداود حلى و سيد عبدالكريم بن احمد بن طاووس و حسن بن ابى طالب\r\n\r\n\r\n","description":"","footnote":"\r\n( 1 ) . ابو يعلى سلار بن عبدالعزيز ديلمى صاحب كتاب‌هاى المقنع فى المذهب و التقريب فى اصول الفقه و المراسم فى الفقه ، متوفا به سال 463 . ق .\r\n( 2 ) . نصيرالدين محمدبن الحسن طوسى جهرودى از بزرگ حكماى متكلمين و صاحب تجريد الكلام ( از كتب اماميه در علم كلام كه براى آگاهى از عقايد كلامى مىتوان به آن مراجعه كرد و علمايى از اهل سنت و شيعه بر آن شرح نوشته‌اند ) علاءالدين على بن محمد مشهور به قوشجى از علماى كلام در شرح اين كتاب مىگويد : « كتابى است سرشار از علم ، گرانقدر و بسيار منظم و پذيرفته شده نزد پيشوايان گرامى كه علماى ديار مانند آن‌را نيافته‌اند . . . » تلخيص المحصل ( تأليف فخر رازى ) و شرح بخش الهيات كتاب الاشارات ابن سينا و كتب ديگر از تأليفات اوست . او در سال 672 . ق وفات يافت .\r\n","page_name":" 284 ","page_number":284},
  {"content":"\r\n\r\nيوسفى الآبى و وزير شرف‌الدين ابوالقاسم و شيخ شمس الدين محفظ بن وشّاح و بسيارى ديگر كه داراى آثار و تأليفات متعددى نيز هستند ، ياد كرد .\r\n* * * در بارهء اين كتاب - يعنى المختصر النافع - مؤلف خلاصهء كتاب شرايع الاسلام فى مسائل الحلال و الحرام را - كه خود يكى از متون زنده تا به امروز به‌شمار مىرود - در آن آورده است . اين كتاب در چهار بخش است « 1 » : عبادات ، عقود ، ايقاعات و احكام .\r\nبخش عبادات با كتاب ( فصل ) طهارت آغاز و به كتاب امر به معروف و نهى از منكر پايان مىيابد .\r\nبخش عقود با كتاب تجارت آغاز و به كتاب نكاح ختم مىشود .\r\nبخش ايقاعات با كتاب طلاق آغاز و به كتاب نذر پايان مىيابد .\r\nو سرانجام بخش احكام با صيد و ذبح ( شكار و كشتار صيد ) آغاز و به ديات ختم مىشود .\r\nشمول هر بخش بر فصل‌هاى ياد شده به همين صورت ، شكل متعارف تأليفات علماى اماميه از زمان مؤلف تا به امروز است ؛ پيش از آن‌زمان وضع كاملًا به اين صورت نبود و مثلا در باب‌هاى عبادات يحيى بن سعيد الهذلى الحلى « 2 » در مقدمه كتاب خود نزهة الناظر فى الجمع بين الاشباه و النظائر مىگويد : « استادمان ابوجعفر محمد بن الحسن الطوسى ( قدس الله روحه ) مىگويد : عبادات شرع پنج تاست : نماز و\r\n\r\n\r\n","description":"","footnote":"\r\n( 1 ) . در ميان مؤلفان فقهاى اماميه ، عادت بر آن قرار گرفته كه موضوع‌هاى فقهى را به چهار بخش : عبادات ، عقود ، ايقاعات و احكام تقسيم بندى كنند ؛ اى بسا وجه منحصر ساختن موضوعات به اين چهار بخش از اين قرار است كه موضوعات مورد بحث در فقه يا مربوط به امور اخروى ( يعنى رابطه بنده با خدا ) و يا در پيوند با امور دنيوى است . حالت اول را عبادات گويند و حالت دوم يا نيازمند صيغه‌اى هست يا خير . آنچه به صيغه‌اى نياز ندارد ، احكامى چون ديه ، ارث ، قصاص و خوراكىهاست و آنچه نيازمند صيغه‌اى است يا دو طرف دارد يا يك طرف ، آنچه شامل يك طرف مىشود ايقاعات نام دارد و همچون طلاق و آزادى برده است و آنچه دو طرف را در برمىگيرد عقود نام دارد و معاملات و نكاح شامل آن مىگردد . عبادات با كتاب طهارت به عنوان پيش درآمدى براى عبادات ، آغاز مىشود .\r\n( 2 ) . او از بزرگان علماى اماميه و صاحب كتاب‌هاى : الجامع فى الفقه و المدخل فى الاصول و نزههء الناظر فى الجمع بين الاشباه و النظائر است و به سال 689 . ق وفات يافت .\r\n","page_name":" 285 ","page_number":285},
  {"content":"\r\n\r\nزكات و روزه و حج و جهاد . و شيخ ابوجعفر محمد بن على الطوسى متأخر ( رحمة الله عليه ) « 1 » در الوسيله مىگويد : « عبادات شرع ده تاست كه علاوه بر آن پنج مورد ، غسل جنابت ، اعتكاف ، عمره و مرزنشينى است » و به‌گفتهء شيخ ابويعلى سلار : عبادات شش تاست و جهاد را از آن پنج مورد كاسته و طهارت و اعتكاف را به‌آنها افزوده است . و شيخ ابوالصلاح « 2 » مىگويد : عبادات ده تاست ، او نيز جهاد را از آن پنج مورد اول برداشته و وفاى به عهد ، عهود ، و عود ، براهين الايمان و اداى امانت و خروج از حقوق و وصايا را بدان افزوده است . »\r\nاز آنجا كه اين كتاب از متون خلاصه شده است ، توجه زيادى به شرح آن صورت گرفته و شرح‌هاى متداولى دارد كه تاكنون تدريس مىشوند و تا آنجا كه حافظه يارى كند اين شرح‌ها را يادآور مىشويم :\r\n1 - يكى متعلق به خود محقق حلى است كه شرحى بر آن نوشته و آن‌را شرح المختصر ناميده است .\r\n2 - شرح عزالدين حسن بن ابى طالب يوسفى الآبى كه بحرالعلوم از آن ياد كرده و درباره‌اش گفته است : نخستين شرح بر مختصرالنافع است كه از سوى فقيه بسيار معتبرى تحقيق شده و در سال 672 . ق در زمان محقق ، به پايان رسيده است .\r\n3 - شرح شيخ جمال‌الدين احمد بن فهد الحلى است كه المهذب البارع فى شرح المختصر النافع نام دارد .\r\n4 - شرح علامه حلى « 3 » بر المختصر .\r\n\r\n\r\n","description":"","footnote":"\r\n( 1 ) . عالم امامى از فقهاى قرن پنجم هجرى كه او را ابوحمزه مىنامند . داراى تأليفاتى در فقه است از جمله : الوسيله الى نيل الفضيلهء و الواسطهء شامل همه ابواب فقه كه هر دو از متون مشهور فقهى به‌شمار مىروند و كتاب : الرائع فى الشرائع و مسائل الفقه .\r\n( 2 ) . از مشاهير علماى حلب و از علماى بزرگ اماميه و از معاصران شيخ الطائفه طوسى است و تصنيفاتى دارد از جمله : كتاب تقريب المعارف و الكافى ( در فقه ) و البدائع ( در فقه ) و شرح الذخيرهء تأليف سيدمرتضى علم الهدى و كتاب البرهان على ثبوت الايمان .\r\n( 3 ) . الحسن بن على بن المطهر الحلى معروف به علامه متوفاى سال 726 . ق از بزرگان علماى اماميه و از شاگردان محقق حلى و گروهى از علماى ديگرى است كه برخى از ايشان از اهل سنت هستند ؛ او شاگردان فراوانى از ميان علماى هر دو گروه دارد و صاحب تأليفات فراوانى در فقه و اصول و حكمت و تفسير و حديث است از جمله : تذكرهء الفقهاء در فقه استدلالى مقايسه‌اى ، منتهى المطلب كه درباره‌اش مىگويد : « مانند آن انجام نشده و در آن از همه مذاهب فقهى مسلمانان ياد كرده‌ايم . » تلخيص المرام فى المعرفهء الاحكام ؛ تحريرالاحكام الشرعيهء ، مختلف الشيعه فى الاحكام الشريعهء كه در آن ديدگاه‌هاى مختلف فقهاى اماميه را ذكر مىكند ؛ كشف المراد فى شرح تجريد الاعتقاد ، نهايهء المرام فى علم الكلام ، تهذيب الوصول الى علم الاصول ، قواعد الاحكام فى معرفهء الحلال و الحرام ، نهج المسترشدين فى اصول الدين و بسيارى كتاب‌هاى سودمند ديگر .\r\n","page_name":" 286 ","page_number":286},
  {"content":"\r\n\r\n5 - شرح سيد محمد بن على بن الحسين الموسوى الجبعى « 1 » كه كتاب نكاح تا آخر كتاب نذر را دربرمىگيرد .\r\n6 - شرح سيد نورالدين العاملى « 2 » كه در بحث و استدلال به تفصيل سخن گفته ولى اين شرح به پايان نرسيده است .\r\n7 - الشرح الكبير يعنى : رياض المسائل فى بيان احكام الشرع بالدلائل كه بزرگترين شرح المختصر النافع به‌شمار مىرود و آن‌را المير سيد على بن السيد محمدعلى بن السيد ابوالمعالى الطباطبايى متوفّاى سال 1231 . ق تأليف كرده و در شمار بهترين كتاب‌هاى استدلالى در فقه است . همين مؤلف شرح ديگرى از المختصرالنافع به‌نام الشرح الصغير دارد .\r\nبرخى علما حاشيه‌هايى بر كتاب الرياض نوشته‌اند ، از جمله مرحوم پدر « 3 » ( قدس الله سره ) در كتاب خود تعليقات على الرياض و نيز سيد محمدبن عبدالصمد شهشهانى كه حاشيهء خود بر آن‌را انوارالرياض على الشرح الكبير نام نهاده است . شرح و حاشيه‌هاى ديگرى بر اين شرح‌ها نگاشته شده كه اگر همگى گردآورى شوند ، كتابخانه فقهى جامعى را پيرامون اين كتاب تشكيل مىدهند .\r\nاين كتاب با وجود مختصر بودن ، كاملًا روشن بيان شده و وافى به مقصود است و توضيحات ارائه شدهء ما - كه اندك هم بود - با استفاده از سخنان مؤلف از كتاب‌هاى\r\n\r\n\r\n","description":"","footnote":"\r\n( 1 ) . صاحب كتاب مدارك الاحكام فى شرح شرائع الاسلام كه عبادات آن شامل سه مجلد شده و از بهترين كتابهاى استدلالى در فقه اماميه است ؛ تأليف آن در سال 998 . ق به پايان رسيد .\r\n( 2 ) . او برادر مؤلف المدارك و المعالم است و به سال 1068 . ق وفات يافته است .\r\n( 3 ) . او [ پدر نويسنده 
  ] علامه مجتهد آقا احمد قمى متوفاى سال 1349 . ق در تهران است .\r\n","page_name":" 287 ","page_number":287},
  {"content":"\r\n\r\nديگرش و بويژه شرائع الاسلام و المعتبر يا به سخنان برخى شرح‌كنندگان كتاب‌هاى او يا سخنان شاگردش علامه حلى در تذكره الفقهاء گردآورى شده بود .\r\nهدف از اين كتاب ، ارائهء فقه استدلالى نيست ، بلكه براى نشان‌دادن تصويرى از فقه آل البيت ، آن‌را برگزيديم . كسانى كه خواهان آشنايى با دلايل فقهى هستند مىتوانند به كتاب‌هاى مفصل - كه برخى از آنها را نيز نام برديم - مراجعه كنند .\r\n\r\nمنابع احكام از نظر اماميه :\r\nمنابع احكام از نظر شيعه اماميه ، چهارتاست : قرآن ، سنت ، اجماع و عقل يا دلايل عقلى .\r\n\r\nنخست : قرآن\r\nاز جمله بزرگترين نعمت‌هاى خداوند برمسلمانان آن‌است كه در قرآن اختلافى ندارند ؛ قرآن يك مسلمان در دورترين بخش باخترى با مسلمانى در دورترين بخش خاورى اين جهان تفاوتى با هم ندارند ؛ قرآن‌ها در كشورهاى عربى كاملًا يكسان‌اند و در آيه ، خط و رسم‌الخط با يكديگر اختلافى ندارند و اگر واژهء رحمت با تاى بلند نوشته شده باشد ، در همهء نسخه‌هاى قرآنى و در هريك از سرزمين‌هاى اسلامى چنين است و ميان عرب و عجم يا سنى و شيعه از اين نظر اختلافى وجود ندارد .\r\nعلاوه بر چنين اتفاق كامل و شاملى در كتاب خدا ، مسلمانان در اينكه كتابشان ريسمان محكم الهى و يكى از دو گرانبها چيز و نخستين اصل و اساس شريعت است ، اتفاق نظر دارند . بىمناسبت نيست كه به نمونه‌اى از آنچه شيعهء اماميه از اميرمؤمنان على بن ابىطالب به نقل از رسول خدا ( صلى الله عليه و آله و سلم ) در مورد قرآن كريم نقل كرده‌اند ، اشاره كنيم ، مىفرمايد : « از رسول خدا ( صلى الله عليه و آله و سلم ) شنيدم كه مىفرمود : فتنه‌اى خواهد بود . گفتم : اى رسول خدا راه برون‌رفت از آن كدام‌است ؟ فرمود : كتاب خدا . درآن ، اخبار پيشينيان شما و آنچه به بعد از شما مربوط مىشود و حكم ميان شما در آن‌است ؛ سخن فصل است و شوخى نيست ، همانى است كه هواها آن‌را منحرف نمىسازند و علما از آن سير نمىشوند و از فراوانى مراجعه ،\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nمندرس نمىشود و شگفتىهايش به پايان نمىرسد ؛ همانى است كه اگر جبارى آن‌را ترك گويد خداوند پوزه‌اش را به خاك مىمالد و هركس هدايت را جز در آن بجويد ، خداى او را گمراه مىسازد . ريسمان محكم الهى و صراط مستقيم اوست ؛ همانى است كه هركس بدان عمل كند پاداش يابد وهركس بدان حكم كند ، عدالت پيشه كرده و هركس بدان فراخواند به راه راست فراخوانده است . » قرآن و نخستين اصل در تشريع احكام اسلامى از نظر اماميه - همچون ديگران - چنين است .\r\n\r\nدوم : سنت\r\nمسلمان شيعى در مورد پاىبندى به سنت رسول خدا ( صلى الله عليه و آله و سلم ) با مسلمان سنى اختلافى ندارد و همهء مسلمانان متفق القول‌اند كه سنت ، دومين سرچشمهء شريعت به‌شمار مىرود . ميان هيچ دو مسلمانى در اينكه قول و فعل و تقريرات پيامبر اكرم ( ص ) سنتى است كه حتماً بايد بدان پاىبند بود ، اختلافى وجود ندارد ، ولى بايد دانست كه ميان كسانى كه در دورهء رسالت به طورمستقيم از پيامبر اكرم ( ص ) شنيده و كسى كه حديث شريف نبوى به واسطه يا واسطه‌هايى به وى رسيده ، تفاوت است . مسئلهء اطمينان از صحت روايت و اعتماد به آن ، از همين نكته ناشى شده است .\r\nديدگاه‌ها نيز در اين مورد متفاوت است . اين تفاوت و اختلاف در راه‌هاى رسيدن به سنت و نه در اصل آن‌است و اين همان چيزى است كه گاهى ميان اهل سنت و شيعه ، مطرح شده است . اختلاف‌ها صغروى است و در كبرى نيست . يعنى در اينكه آنچه از پيامبراكرم وارد شده بايد مورد استفاده قرار گيرد اختلافى نيست و اختلاف در آن‌است كه آنچه روايت شده واقعاً از سوى پيامبر اكرم هست يا خير ؟\r\nوقتى از پيشوايان مذاهب مختلف در برخى مسائل با وجود نزديكى نسبى دورهء ايشان به ما ، دو روايت يا روايات متعددى نقل مىشود و اگر از امام على - كه نزد شيعيان امام منصوب و از نظر اهل سنت از پيشوايان مذهبى است - در مسائل اختلافى ، دو روايت مختلف نقل مىشود كه يكى مورد قبول اهل سنت و ديگرى پذيرفته شدهء شيعه است و اگر ما در پى اطمينان از سخنان پيشوايان و آنچه از ايشان\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nروايت مىشود هستيم ، طبيعى است كه سنت نبوى ، به دقت و جلب اعتماد و اطمينان بيشترى نياز دارد .\r\nسخن پيامبراكرم ( صلى الله عليه و آله و سلم ) قانون و شريعت است ، آن‌حضرت تنها قانونگذار براى مسلمانان به‌شمار مىرود و حلالش تا روز قيامت حلال و حرامش نيز تا روز قيامت حرام است و رسيدن به عين متن عبارت ايشان به نحوى كه بتوان مطلق يا مقيد بودن و عام يا خاص بودن آن‌را دريافت مستلزم كارآمدى و خبرگى راوى به فنون معتبر و درنظر گرفتن همهء قراين و خصوصيات مؤثر در بيان حكم است .\r\nبنابراين در اينكه سنت ، دومين اصل از اصول تشريع اسلامى است ، اختلافى ميان مسلمانان نيست ؛ اختلاف در اثبات يا عدم اثبات نقل از آن‌حضرت است كه اختصاصى به سنى و شيعه هم ندارد و ميان خود اهل سنت هم مطرح است ، چه بسيارى از رواياتى كه از نظر شافعى درست است ، ولى از نظر ديگران ، درست نيست .\r\nبا اينكه جمهور فقهاى اهل سنت ، روايت هر صحابى را مىپذيرند ، شيعه اماميه شرط مىكند كه روايت حتماً بايد از ائمه اهل بيت نقل شده باشد ، دلايل متعددى هم براى اين‌كار دارند از جمله معتقدند كه ائمه اهل بيت از همهء مردم به سنت آشناترند كه نتيجه نيز در بيشتر وقت‌ها تفاوتى ندارد ، مثلًا نماز كه هيچ يك از جزئيات آن در قرآن مطرح نشده و همهء مباحث مربوط به آن از طريق سنت و نقل اعمال پيامبر اكرم در نمازهاى خويش مطرح گشته است ، با اين‌حال ديده مىشود كه اختلاف ميان دو گروه با وجود فراوانى اركان و فروع نماز ، بسيار اندك است . حج و مانند آن نيز چنين است .\r\nاگر شيعه از اهل بيت پيروى مىكنند و به عنوان پيشوا به ايشان اقتدا مىكنند ، تنها به دليل برترى ايشان طبق آنچه در كتب هر دو گروه آمده است ، مىباشد .\r\nو اگر گروهى را سنى و گروه ديگرى را شيعه ناميده‌اند ، اين تنها يك اصطلاح است و شيعيان به سنت عمل مىكنند و اهل سنت نيز اهل بيت را دوست مىدارند و طبق آنچه در كتاب‌هاى ايشان دربارهء اهل بيت آمده ، احترام و ارج بسيارى براى آنها\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nقائل‌اند تنها با يك تفاوت و آن اينكه شيعه ، معتقد به امامت نصّى آنها هستند و به همين دليل اماميه ناميده شده‌اند كه نامگذارى مناسب‌ترى هم هست ، زيرا معتقد به امامت ائمه اهل بيت هستند .\r\n\r\nسوم : اجماع\r\nاجماع يكى از اصول تشريع از نظر اماميه همچون ديگران است و به عنوان اصل سوم پس از قرآن و سنت ، از آن ياد مىشود .\r\nاجماع علما بر حكمى ، در حقيقت بيانگر حجتى است كه به صورت نص وارد از معصوم مطرح شده و معمولًا نيز قطعيت‌آور است ، زيرا چنين شمارى از علما و با توجه به پارسايى ايشان در صدور فتوا ، در صورت نبود حجت ، هرگز به نظر واحدى اجماع نمىكردند .\r\nبنابراين حجتى مطرح است و حجيت اجماع به آن بازمىگردد و اجماع ، از آن پرده مىگيرد .\r\n\r\nچهارم : عقل يا دلايل عقلى\r\nمىدانيم كه دليل عقل برائت اصلى و استصحاب است ؛ برخى برآنند كه استصحاب در سنت ، ثابت شده است ، همچنان‌كه برخى ديگر ، ميان برائت اصلى و استصحاب ، ملازمت دو حكم را در نظر مىگيرند كه يكى شامل مقدمهء واجب و فراخوان به چيزى ، مستلزم نهى از ضدّ آن‌است و ديگرى شامل دلالت التزامى است و گروهى نيز آن‌را به لحن الخطاب ، فحوى الخطاب و دليل الخطاب و آنچه كه تنها عقل دلالت برآن دارد ، تفسير كرده‌اند كه نظر مؤلف كتاب در دليل عقل و استصحاب نيز چنين است كه آن‌را از كتاب وى المعتبر نقل مىكنيم : دليل عقل بر دو گونه است :\r\nگونهء نخست كه نياز به خطاب دارد كه خود بر سه نوع است : يكى آنچه كه لحن خطاب است همچون آيهء :  « اضْرِبْ بِعَصاكَ الْحَجَرَ فَانْفَجَرَتْ »  ( بقره / 60 ) ( . . . با چوبدست خود به سنگ فروكوب ، آنگاه [ دوازده چشمه 
  ] از آن فرا جوشيد . ) اراده كرد و زد .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nدومى ، فحوى الخطاب يعنى آنچه با يادآورى بر آن دلالت دارد ، همچون آيهء :  « فَلا تَقُلْ لَهُما أُفٍّ »  ( اسراء / 23 ) ( . . . به آنان اف مگو . . . )\r\nو سوم : دليل الخطاب يعنى تعليق حكم بر يكى از دو وصف حقيقت است ، همچون : « فى سائمة الغنم الزكات » ( باقى ماندهء گله ، زكات دارد . ) شيخ مىگويد : حجت است ولى علم الهدى انكار مىكند و حق نيز همين است . ولى تعليق حكم بر شرط از جمله « اگر آب به اندازه كر شود چيزى آن‌را نجس نمىكند » و يا آيهء :  « وَ إِنْ كُنَّ أُولاتِ حَمْلٍ فَأَنْفِقُوا عَلَيْهِنَّ حَتَّى يَضَعْنَ حَمْلَهُنَّ »  ( طلاق / 6 ) ( . . . و اگر باردارند ، به آنان نفقه دهيد تا هنگامى كه بزايند . . . ) ، به دليل تحقق معناى شرط ، حجت است كه اگر بر اسم معلق بود ، مثلًا « اضرب زيداً » ( زيد را بزن ) ، چنين نبود .\r\nو گونه دوم آنچه كه تنها عقل دلالت بر آن دارد . كه يا به صورت وجوب است ، همچون حكم به بازگرداندن سپرده يا قبح و زشتى همچون ستم و دروغ‌گويى يا نيكى همچون انصاف و راستى است كه هر كدام از اين موارد همان‌گونه كه مىتواند ضرورى باشد ، مىتواند كسبى هم باشد همچون بازگرداندن سپرده با وجود ضرورت و قبح دروغ با نفع .\r\nاستصحاب نيز بر سه نوع است :\r\nنوع اول استصحاب حال الفعل يعنى پاىبندى به برائت اصلى و از جمله اينكه فقها در حكمى اختلاف اقل و اكثرى داشته باشند و به اقلى بسنده شود .\r\nنوع دوم اينكه گفته شود عدم دليل بر امرى موجب منتفى شدن آن‌است كه البته درست است به شرط آنكه بداند اگر دليلى وجود داشته باشد آن‌را به‌دست خواهد آورد و اگر دليلى نباشد بايد تأمل كرد و اين استدلال حجت نيست . از ديگر موارد آن ، قول به اباحه به دليل عدم دليل وجوب و حرمت است .\r\nو نوع سوم استصحاب حال الشرع است ، همچون تيمم كننده‌اى كه طى نماز ، دسترسى به آب پيدا مىكند و استدلال كننده بر استمرار نماز مىگويد : نمازش پيش از وجود آب مشروع بود و بنابراين پس از آن نيز مشروع است ، ولى اين حجت نيست زيرا شرعيت آن نماز ( با تيمم ) به شرط نبود آب مستلزم شرعيت نماز با وجود آب\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nنيست . از آن گذشته ، چنين استدلالى به سادگى با استدلال مشابهى قابل رد است ، چه مىتوان گفت : « ذمه پيش از اتمام ، مشغول است ، پس ، بعد از اتمام نيز مشغول خواهد ماند . » « 1 »\r\n* * * بديهى است كسى كه مقدمه چنين فشرده‌اى مىنويسد نمىتواند ايدهء جامع و كاملى از مذهبى اسلامى كه فقه آن چنين ثروت بزرگى به‌شمار مىرود و علماى آن دستاوردهاى فراوانى در رشته‌هاى مختلف علوم دينى اعم از تفسير و حديث و اصول و رجال و مانند آن‌ها دارند و حاصل كار علمى آنان دست كمى از حاصل كار ايشان در علم فقه ندارد و از مجموعه آنها كتابخانه اسلامى بزرگى با ده‌ها هزار جلد كتاب را تشكيل مىدهد ، ارائه دهد .\r\nآنچه ما را در عدم انجام چنين كارى معذور مىدارد وجود شمار سترگى از كتاب‌ها در بخش‌هاى مختلف دينى است كه بسيارى از آنها نيز به چاپ رسيده و خود بهترين مرجع براى كسانى است كه خواهان اطلاعات بيشترى از اين مذهب هستند و شايسته است كه پژوهشگران علوم شريعت ، توجه و اهميت بيشترى به اين كتاب‌ها نشان دهند چه ايده‌هاى اسلامى در هر مذهبى از آن همهء مسلمانان است و منحصر به پيروان آن مذاهب نيست .\r\nاز آن گذشته اصل علمى مهمى وجود دارد كه همه پژوهشگران و دانش‌پژوهان بر آن اتفاق نظر دارند و آن اينكه انصاف و امانت علمى ايجاب مىكند كه پژوهشگر ، اطلاعات خود را از منابع درست برداشت كند و بجز آنها مراجعه نكند و بويژه بر\r\n\r\n\r\n","description":"","footnote":"\r\n( 1 ) . در مورد قياس ، اماميه به آن معتقد نيستند . صاحب كتاب مورد نظر ما در اين باره مىگويد : « از نظر ما قياس پذيرفته نيست ، زيرا نسبت به حاصل آن يقين وجود ندارد و بنابراين عمل به آن ظنى است كه از آن نهى شده است ؛ دعوى اجماع صحابه بر عمل به آن نيز ثابت نشده و گروهى از ايشان منكرش گشته‌اند . » ولى برخى پيروان مذاهب اهل سنت نيز قائل به قياس نيستند و از ميان علماى ايشان هستند كسانى كه توضيح داده‌اند در هر حكمى كه با قياس نتيجه‌گيرى شده به دليل نص يا اشاره يا از اين دست بوده است .\r\n","page_name":" 293 ","page_number":293},
  {"content":"\r\n\r\nآنچه كه به شايعات مستند شده يا برخاسته از تعصب‌هاست ، تكيه نكند . و چه خوب است كه اهل علم در هر مذهبى اين اصل را رعايت كنند و در اين صورت براى كسانى كه به مطالعه در مذهب اماميه مىپردازند و بر ديدگاه‌هاى علماى اين مذهب با استفاده از واقعيت‌هايى كه پيش روى او قرار دارد ، آگاهى بيابند دانش‌هاى فراوان موجود در اين مذهب بر آنان عيان مىگردد و خواهند دانست كه متعصبان و بىانصافان چه ظلمى بر آن روا داشته و باعث شده‌اند تا ميان افراطيونى كه نام شيعه بر خود نهاده‌اند و شيعيان واقعى كه از آنان برائت مىجويند و حكم به كفر ايشان مىدهند ، درآميزند .\r\nچه بسيار كتاب‌هايى كه انديشه‌هاى شيعه را با انديشه‌هاى فرقه‌هاى از ميان رفته‌اى كه جز لابه‌لاى تاريخ يا در انديشهء متعصبان جايى ندارند ، در هم آميخته‌اند .\r\nاگر ما مسلمانان در نوشته‌ها و پژوهش‌هاى خود اين اصل را رعايت كنيم ، در خدمت حقيقت قرار گرفته و كمك كرده‌ايم تا اين ميراث فرهنگى اسلامى چنان شكوفا شود كه چشم جهانيان را خيره سازد ، همچنان‌كه در گذشته نيز چشم جهان قديم را خيره ساخته بود و به‌اين ترتيب گام‌هاى بلندى در راه تحقق خير فراوان براى امت خود و در راه برقرارى وحدت در دين و برادرى در ايمان ، برخواهيم داشت :  « رَبَّنَا افْتَحْ بَيْنَنا وَ بَيْنَ قَوْمِنا بِالْحَقِّ وَ أَنْتَ خَيْرُ الْفاتِحِينَ »  ( اعراف / 89 ) ( . . . خداوندا ! ميان ما و قوم ما به حق داورى فرما و تو بهترين داورانى ) ؛  « رَبَّنَا اغْفِرْ لَنا وَ لِإِخْوانِنَا الَّذِينَ سَبَقُونا بِالْإِيمانِ وَ لا تَجْعَلْ فِي قُلُوبِنا غِلًّا لِلَّذِينَ آمَنُوا رَبَّنا إِنَّكَ رَؤُفٌ رَحِيمٌ »  ( حشر / 10 ) ( . . . پروردگارا ! ما و برادران ما را كه در ايمان از ما پيشى گرفته‌اند ، بيامرز و در دل‌هاى ما كينه‌اى نسبت به مؤمنان برجاى مگذار ، پروردگارا ! تو مهربان بخشاينده‌اى . )\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nفصل سوم : شرح اللمعة الدمشقية فى فقه الامامية\r\nاين كتاب شرح اللمعه الدمشقيه فى فقه الاماميه است كه مصنف و شارح آن دو شهيد و دو فقيه از فقهاى بزرگ و دو شخصيت بسيار برجستهء اسلامى به‌شمار مىروند .\r\nما ضمن تقديم كتاب ايشان ، آن‌را تحفهء فقهى بسيار گرانبهايى مىدانيم و معتقديم كه دو مؤلف ارجمند آن گرفتار تاريخ تعصب‌هاى مذهبى و بدبختىهاى طايفه‌گرايى گشته‌اند .\r\nكافى بود كه ما اين كتاب را به عنوان اينكه تنها و تنها فقه اسلام است ارائه كنيم ، ولى عادت بر آن قرار گرفته كه فقه را بر حسب مذاهب ، تقسيم بندى كنند ، تو گويى ملك مذاهب خاصى است ، حال آن كه در واقع از آن همهء مسلمانان است .\r\nدرست نبود كه فقه نيز گرفتار تعصب شود و ويژهء گروه خاصى باشد ، زيرا حاصل ، حكم كتاب خدا و سنت شريف نبوى است و در مورد قرآن كه هيچ دو مسلمانى در مورد آن اختلاف ندارند و متعلق به فرقه خاصى نيز نيست ؛ پيامبر اكرم نيز با سنت خود دين را براى مردم روشن ساخته و مسلمانان هرگز ترديدى در كتاب خود ( قرآن ) نداشته و در اينكه بايد از آنچه كه از سنت پيامبر اكرم ( ص ) ثابت شده پيروى كنند ، ترديدى ندارند و در اين ميان سنى و شيعه « 1 » هم با يكديگر فرقى ندارند و اگر اختلافى\r\n\r\n\r\n","description":"","footnote":"\r\n( 1 ) . نامگذارى شيعه و اهل سنت ، اى بسا گوياى آن باشد كه تفاوت اين دو مذهب درعمل به سنت نبوى است ، ولى حقيقت آن‌است كه اين نامگذارى ، اصطلاحى است و همچنان‌كه نخستين اصل نزد شيعه ، قرآن مجيد است دومين اصل را سنت نبوى مىدانند ، اهل سنت نيز چنين اعتقادى دارند .\r\n","page_name":" 295 ","page_number":295},
  {"content":"\r\n\r\nهم پيدا كنند اختلافشان زادهء اجتهاد و استنباط و طبيعت دلايل و قراين و شرايط است .\r\nاختلاف‌هاى فقهى در اصل ، برخاسته از هوا و تعصب نيست و بيشتر ناشى از اصول شريعت و دلايلى است كه مسلمانان وظيفه دارند شناخت دين خود را بر اساس آنها قرار دهند و نسبت به آنچه كه خداوند به ايشان تشريع كرده ، تعبّد داشته باشند .\r\nقرآن كريم نخستين و مهم‌ترين منبع براى مسلمانان به‌شمار مىرود و به شيوه‌اى نازل شده كه در مورد اصول عقايد كاملًا قاطع است و با تغيير زمان و احوال ، تغيير نمىپذيرد ، ولى در احكام و مسائلى فروتر از آن چنين قطعيتى وجود ندارد و اين خود نخستين علت اختلاف متناسب با اختلاف در درك و برداشت‌ها و قواعد نظر و ارزيابى علل و مصالح است .\r\nمتون سنت مطهرى كه به راه‌هاى گوناگونى نقل شده ، گاهى مطلق و گاهى نيز مقيد به قراين و شرايطى است كه به فهم آن كمك مىكنند ؛ روايات مربوطه نيز گاهى به فقيهى مىرسد و به فقيه ديگرى نمىرسد . گاهى نيز فقيهى به راوى معينى اعتماد مىكند كه از نظر فقيه ديگرى قابل وثوق نيست . گاه حديثى از نظر مجتهدى محرز است و از نظر مجتهد ديگرى محرز نيست . گاهى هم روايات در تعارض با هم قرار مىگيرند . همهء اين موارد داراى تأثير شاخصى در بروز اختلاف هستند . همچنين قواعد استنباطى علما براى فهم كتاب و سنت و دلايلى كه برخى معتقدند حكم خدا را به‌كار مىآيند و برخى ديگر برآنند كه كتاب خدا و سنت پيامبر ، ما را از آنها بىنياز مىسازند نيز متفاوت‌اند .\r\nاينها اجمالًا مواردى است كه به اختلاف علما انجاميده است . حكمت الهى نيز چنين اقتضايى داشته و اگر خداوند اراده مىكرد مىتوانست همهء احكام شريعت و تمامى مسائل آن‌را بر سياق واحدى آورد ولى او خوب مىدانست كه كار مردم بدين گونه سامان نمىگيرد و نمىتوان در مورد اصول عقايد و اصول دينى كه آدمى را در\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nصورت پاىبندى وارد گسترهء ايمان مىسازد و در حالت پاىبند نبودن به آنها از محدودهء ايمان خارج مىكند ، مسئله را به عقل و انديشه و گمان‌هاى مردم واگذار كرد . از اين رو آنها را به صورت بسيار روشنى بيان كرده و آنها را در شمار امور دين و احكام آن قرار داده كه هرگونه اختلافى در آن جايز نيست و نبايد عرصه‌اى براى تعدّد آرا و جدال جدالگران باشد ، زيرا آنها حقايقى است كه خداوند متعال ما را از آنها خبر داده و باور به آنها را بر ما واجب ساخته و با تغيير زمانه ، دگرگون نمىشوند و با اختلاف مصالح ، تغيير پيدا نمىكنند يا تحت تأثير اجتهاد مجتهدان قرار نمىگيرند ؛ يك سرى اصول و احكام و عبادات و معاملات مشابهى از نظر تأثيرناپذيرى از زمان يا فهم مجتهدان و . . . نيز به آنها پيوست شده است .\r\nاينها همه رحمت و حكمت خداوندى است ، زيرا مردمان را از شر تفرقه و تشتت در اصول و بنيادها رهايى بخشيد و براى ايشان دايرهء مشخص و روشنى قرار داد كه وارد يا خارج شدگانش كاملًا شناخته شده هستند و به آنها معاملات و عباداتى افزود كه در هر زمان و مكانى بايد مبتنى بر پايه‌هاى درستى از عدالت و اخلاق نيكو قرار داشته باشند .\r\nولى در مورد فروع - اعم از اينكه در امور عملى يا مسائل نظرى باشند - اختلاف در آنها زيانى نمىرساند ، وحدت بخشيدن به آنها و الزام به شكل معينى از آنها كار مردم را بسامان نمىكند ؛ خداوند به آدمى عقل داده و عرصه‌اى براى انديشه و نظر ، ترجيح و توازن و استقرا و پيگيرى و . . . داده است ، بنابراين بيشتر احكام فقهى گمانى ( ظنى ) هستند و اختلاف و ترجيح در آنها فراوان است و چنان شده كه در مسائل خلافى ، شاهد ديدگاه‌هاى مختلف فقها هستيم كه همگى نيز صورت‌هاى محتمل عقلى را دربرمىگيرند .\r\nمسئله ديگر اينكه تصرف‌هاى مردم و مسائلى كه پيش مىآيد ، پايان‌پذير نيست ، هر نسلى از مردم ، همراه با حوادث و اقدامات و تصرف‌ها و انواع فعاليت‌هاى خود مىآيد\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nو اگر قصد شريعت آن بود كه احكام و مسائلى كه از سوى پيامبراكرم ( صلى الله عليه و آله و سلم ) مطرح مىشود تا روز قيامت تغيير نيابد ، مردم توان به‌خاطر سپردن آنها را نداشتند بويژه كه اين احكام بر مردم بىسوادى در جزيره‌اى كوچك و با حوادث محدود و در زمانى نزديك به دوران ابتدايى و اوليه‌اى نازل شد كه علم و دانش پيشرفت‌هاى كنونى را نيز پيدا نكرده و مكتب‌هاى اجتماعى و اقتصادى گوناگون ، مطرح نشده بود . بنابراين راهى نمانده بود جز آنكه دلايل و منابع مشخص شريعت و نيز امكان بهره‌گيرى استنباطى از آنها به‌هنگام نياز وجود داشته باشد . بر اين اساس بود كه اصول كلى و اصول قابل مراجعه ، پديد آمده و برخى از آنها قطعى و دائمى است از جمله اينكه شريعت ، ساده است و دشوار نيست يا معاملات بايد مبتنى بر رعايت مصالح و دورى گزيدن از زيان باشد و نيز لزوم حفظ مال و جان و عرض و عقل و دين و ديگر كلياتى كه در فروع و احكام ديگر به آنها مراجعه مىشود .\r\nوضع حكيمانه و عطوفت‌آميزى كه شريعت اسلامى دارد چنين است و از خردمندى و رحمت الهى نبود كه بر وضع ديگرى مطرح شود .\r\nدر پى اين امر ، در ميان صحابه و تابعين و تابعين تابعين و متأخران ، فقها و مجتهدان شاخص و برجسته‌اى يافت شدند ؛ در ميان صحابه گروهى بودند كه به لحاظ فقه و دانش قرآنى و سنت مرجع به‌شمار مىآمدند و نظرشان را جويا مىشدند ؛ در ميان تابعين نيز نام شمار زيادى درخشيد كه مشهورترين و ارجمندترينشان فقهاى هفت‌گانه‌اى « 1 » بودند كه در يك زمان در مدينه زندگى مىكردند و منبع فتواى پس از خود به‌شمار مىآمدند .\r\n\r\n\r\n","description":"","footnote":"\r\n( 1 ) . آنها خارجهء بن زيدبن ثابت انصارى ، سعيدبن المسيب ، ابوايوب سليمان بن يسار ، ابوبكربن عبدالرحمن بن الحارث قرشى ، القاسم بن محمد بن ابوبكر ، عروهء بن الزبير بن العوّام و عبيدالله بن عبدالله بن عتبهء بودند .\r\n","page_name":" 298 ","page_number":298},
  {"content":"\r\n\r\nپس از آن گستره اين‌كار در نيمه قرن دوم و سوم هجرى بيشتر شد و بزرگانى در فقه به شهرت رسيدند كه از جمله ايشان پيشوايان مذاهب چهارگانه ، سفيان الثورى ، سفيان بن عُيينه ، الاوزاعى ، اسحاق بن راهويه ، داود الظاهرى ، ليث بن سعد و سعيد بن جبير را مىتوان نام برد .\r\nدر كنار اين صحابه و تابعين ، ائمه اهل بيت يعنى على اميرالمؤمنين ، حسن و حسين و زين‌العابدين على بن الحسين و فرزندان ايشان ( عليهم السلام ) نيز بودند . اينان اگرچه از نظر شيعه ، پيشوايان منصوب به امامت تلقى مىشوند ، از نظر جمهور فقها ، پيشوايان علم و دين و سرورانى با جايگاه والايى در اسلام و در ميان امت بودند .\r\nپس از آن دورهء تقليد و منحصر شدن مذاهب به چهار مذهب اهل سنت و از آنجا بسته شدن باب اجتهاد رسيد ؛ نظر خود پيشوايان مذاهب چنين نبود ؛ آنها دانش را ارج مىنهادند و از ارزش ديگران چيزى نمىكاستند و حتى اختلاف‌هاى سياسى ميان خلفاى بنى عباس و آل على ( عليه السلام ) كه اساس آن توجه همگان به ايشان در خلافت بود و باعث شده بود ، عباسىها آنان‌را تحت تعقيب و آزار و شكنجه قرار دهند و با فقه ايشان و آنچه كه به ايشان استناد مىشد مبارزه كنند ، كمترين تأثيرى در اين پيشوايان به‌جاى نگذارده بود .\r\nو مثلا ابوحنيفه مىگفت : « كسى را فقيه‌تر از جعفر بن محمد صادق نيافتم . » « 1 »\r\nو زمانى كه به توصيف ميزان دانش و احاطه‌اش به اختلاف‌هاى فقهى را توصيف مىكند ، در حق آن‌حضرت مىگويد : « داناترين مردم ، داناترين ايشان به اختلاف مردمان است . »\r\nاو ( رضى الله عنه ) همچنين حق‌شناسى زيادى نسبت به استاد خود امام زيد بن على بن الحسين داشت و همراهىاش با او نيز معروف است .\r\n\r\n\r\n","description":"","footnote":"\r\n( 1 ) . در كتاب عمدهء التحقيق و التلفيق عيناً چنين آمده است : « و اما جعفرصادق كه علم و فقه او جهان را پر كرده و گفته مىشود كه ابوحنيفه و سفيان الثورى از شاگردان اويند و همين او را بس . »\r\n","page_name":" 299 ","page_number":299},
  {"content":"\r\n\r\nامام مالك نيز مىگفت : « برتر از جعفر صادق در فضل و علم و عبادت و پارسايى ، هيچ چشمى نديد و هيچ گوشى نشنيد . » و مىگفت : « زمانى نزد جعفر بن محمد آمد و شد داشتم ، او را جز بر سه خصلت نيافتم : يا به نماز ايستاده بود يا قرآن مىخواند . . . او از علماى بسيار زاهدى بود كه از خداى مىترسيد . »\r\nاينكه مىگويد : « مدتى نزد جعفربن محمد آمد و شد داشتم » نشان از آن دارد كه او در مجلسش حضور مىيافت و از وى مىآموخت .\r\nامام مالك و امام ابوحنيفه ، از امام جعفرصادق و پدر آن‌حضرت ( عليهماالسلام ) روايت مىكردند . شافعى نيز دربارهء على بن الحسين [ امام زين العابدين 
  ] در الرساله مىگويد : « على بن الحسين را فقيه‌ترين مردم اهل مدينه يافتم . »\r\nچنانچه پيشوايان مذاهب در مورد محدود كردن مذاهب و بستن باب اجتهاد مورد رايزنى قرار مىگرفتند هرگز با اين‌كار موافقت نمىكردند .\r\nو مثلًا امام مالك از پذيرش پيشنهاد خليفهء عباسى سر باز زد . روايت شده كه وقتى منصور عباسى به حج رفت ، به مالك گفت : تصميم گرفتم فرمان دهم تا كتاب‌هايى را كه تأليف كرده‌اى نسخه‌بردارى شوند و به هركدام از شهرهاى مسلمانان نسخه‌اى بفرستم و به آنان دستور دهم كه طبق آنها عمل كنند و به كتب ديگر كارى نداشته باشند . مالك گفت : اى اميرالمؤمنين ! اين‌كار را مكن . به مردم تا اين زمان گفته‌هايى رسيده و سخنانى شنيده و رواياتى را روايت كرده‌اند و هر گروه به چيزى كه به ايشان رسيده پاىبندى نشان مىدهد و اختلاف‌هاى خود را دارد . مردم را با هرآنچه هر شهر براى خود برگزيده است ، به‌حال خود واگذار . » « 1 »\r\nمنصور عباسى شاهد اختلاف علماى زمان خود بود ؛ او حاكم ديكتاتورى بود كه\r\n\r\n\r\n","description":"","footnote":"\r\n( 1 ) . اين داستان در بسيارى از كتاب‌هاى چاپ شده در دسترس است و من آن‌را عيناً از كتاب حجه الله البالغه ( دهلوى ) ، ج 1 ، ص 45 نقل كردم .\r\n","page_name":" 300 ","page_number":300},
  {"content":"\r\n\r\nهمچون ديگر ديكتاتورها در پى متحد كردن مردم زير چتر يك قانون و راندن همگان به يك چوب بود تا در مملكت وسيع وى همگان بدان پاىبند باشند .\r\nو اى بسا از سوى ديگر سروصداهاى بحث و جدال‌هاى ايشان و اينكه هر كدام مذهبى را برگزيده بودند كه با مذاهب ديگر مخالف بود و هريك خود را برحق و شايسته و ديگران را باطل مىدانست ، او را خوش نيامده بود ؛ احتمال ديگر اين بود كه او در پى به‌دست آوردن دل اهل حجاز بود و مىخواست به اين امام بزرگوار ( امام دارالهجرهء ) نزديك شود ، بويژه كه شيفته علم و دانش برگرفته از روايات وى از پيامبراكرم ( ص ) و صحابهء بزرگوار آن‌حضرت شده بود و به‌اين ترتيب با سنت امويانى كه اهل حجاز را قابل اعتماد و اطمينان نسبت به دولت و قدرتشان نمىدانستند ، مخالفت كرد .\r\nالبته كسى كه پيگير تاريخ عباسيان و مواضع ايشان نسبت به علويان باشد ، علت ديگرى براى اين‌كار مىيابد كه همانا تمايل منصور عباسى در كاستن از نفوذ مذهبى آل على با رويگردانى مردم از فقه ايشان است ، ولى مالك منصور را از اجراى ايدهء خود منصرف مىسازد . او نيز با متوجه شدن خطاى اين‌كار ، از انجام آن چشم‌پوشى مىكند چه در برخى روايات مربوطه آمده است كه وقتى منصور سخنان مالك را شنيد ، او را بزرگ داشت و سپاسش گفت و براى توفيقش دعا كرد .\r\nمالك اين ايده را نپسنديد هرچند متضمن تأييد كامل مذهب وى بود و هرگز از اين فرصت براى قبولى پيشنهاد از سوى كسى كه با توجه به قدرتى كه داشت مىتواست آن‌را بر مردم تحميل كند ، استفاده نكرد ؛ او بزرگوارتر از آن بود كه اين وسوسه او را از حق بازدارد ؛ او بزرگوارتر از آن بود كه براى خود يا مذهب خود در اين مسئله اساسى ، تعصبى به‌خرج دهد و بزرگوارتر از آن بود كه از انجام وظيفه خويش در ارايه پند و اندرز به سلطان و مسلمانان ، خوددارى ورزد .\r\nمالك مسئله را به اصل خود بازگرداند و در اين اختلاف ميان علماى شريعت ، نگاهش نه به پايان كار كه به ابتداى كار بود .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nاو مىدانست كتابى كه تأليف كرده و گردآورده ، همه چيز [ سخن اول و آخر 
  ] در اين شريعت نيست ؛ در همهء موارد يا هريك از مسائل آن نيز كلام آخر نيست ، ديگران نيز چون او براى خود نظرى دارند ، چون او بحث‌هايى دارند ، و چون او مجموعه‌اى گردآورده‌اند و اىبسا نزد ديگران علمى باشد كه او ندارد و اگر بر آن آگاهى مىيافت ، بدان عمل مىكرد و در گزيده‌هاى خود تجديدنظر مىكرد ؛ او مىداند كه مطرح كردن نظرات وى در نقاط مختلف سرزمين اسلامى كه پيش از وى ديگران دانش خود را بدان برده و مردم آن‌را برحق داشته‌اند ، صورت خوبى نخواهد داشت ، همه اينها مالك را بر آن داشت تا در توجيه نپذيرفتن پيشنهاد وى به او بگويد : « مردم پيش از آن سخنانى را شنيده‌اند و . . . مردم را با آنچه براى خود برگزيده‌اند به‌حال خود واگذار . . . »\r\nوقتى مالك از او مىخواهد كه مردم را با آنچه براى خود برگزيده‌اند به‌حال خود واگذارد ، اين سخن را از سر بىتوجهى به امر مسلمانان يا عدم اهميت دادن به ايشان بر زبان نرانده است . او اين سخن را گفته ، چون خير تمام در آن‌است و با ارادهء خداوند - به‌هنگامى كه چنين حكيمانه و با مهربانى شريعت خود را وضع كرد - همسويى دارد ؛ معقول نيست كه بگوييم مالك با واگذاشتن مردم به آنچه برگزيده‌اند ، خواهان تعصب‌ورزى ايشان نسبت به ديدگاه‌هاى خود و نزاع بر سر آن با يكديگر و گسستن پيوندهاى برادرى ايمانى و همكارىهاى اسلامى در راه تعصب‌هاى خود ، بوده است .\r\n* * * اين تنها مالك نيست كه از پيروى از تمامى گفته‌هاى خود و كنارگذاردن سخن ديگران ، نهى كرده است ؛ تاريخ سخنان و مواضع مشابهى از ديگر پيشوايان مذهبى نيز نقل كرده است .\r\nابوحنيفه همواره مىگفت : « شايسته نيست كسى كه دليل مرا نمىداند ، براساس سخن من فتوا دهد . »\r\nو اگر فتوايى مىداد مىگفت : « اين رأى نعمان بن ثابت - يعنى خودش - است و بهترين\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nچيزى است كه بدان رسيده‌ام ، ولى اگر كسى بهتر از آن آورد ، مسلماً شايسته‌تر است . »\r\nو امام شافعى نيز مىگفت : « هر حديثى كه صحيح باشد ، مذهب من است . » و روزى به المزنى گفت : « اى ابراهيم ! در همهء آنچه مىگويم تقليدم مكن و در آن به خود نيز نگاه كن كه مسئلهء دين مطرح است . »\r\nامام احمد بن حنبل نيز مىگفت : « كسى در برابر خدا و رسول خدا ، سخنى ندارد . » و روزى به كسى گفت : « از من تقليد مكن ، از مالك و اوزاعى و نخعى و ديگران نيز تقليد مكن و احكام را از جايى بگير كه آنها گرفته‌اند ؛ يعنى از قرآن و سنت . »\r\nسيره و روش گذشتگان به لحاظ اعتماد به يكديگر و معذورداشتن همديگر در بسيارى موارد ، خود نشانه‌اى از نشانه‌هاى خداوند در اخلاص و حسن نيت و پاسداشت شايستهء برادرى اهل علم و دين بود ؛ خدا رحمت كند سعيد بن المسيب را كه اگر كسى فتوايى از وى مىطلبيد به او مىگفت : « نزد سليمان بن يسار برو كه او اعلم‌تر از همه كسانى است كه امروزه باقى مانده‌اند » ؛ برخى از آنها پشت سر يكديگر به نماز مىايستادند از جمله مثلًا ابوحنيفه و ياران او و شافعى و ديگران ( رضى الله عنهم ) پشت سر ائمه مدينه به نماز مىايستادند ، هرچند آنها بسم‌الله الرحمن الرحيم را در نماز - چه به‌صورت آهسته يا بلند - قرائت نمىكردند .\r\nالرشيد به امامت نماز ايستاد ، حال آنكه حجامت كرده بود ، امام ابويوسف پشت سر او به نماز ايستاد و نمازش را نيز تكرار نكرد . فتواى امام مالك اين بود كه بر چنين كسى وضو لازم نيست .\r\nامام احمد بن حنبل بر اين نظر بود كه پس از حجامت بايد وضو گرفت . به او گفتند : امام جماعت وقتى بيرون شد از او خون رفت و وضو نگرفت ، آيا پشت سر او نماز مىخوانى ؟ گفت : چگونه پشت سر امام مالك و سعيد بن المسيب نماز نخوانم ؟ شافعى ( رحمه الله ) نيز در نزديكى آرامگاه ابوحنيفه به نماز ايستاد و براى رعايت ادب [ طبق فتواى او 
  ] ، قنوت نكرد . ولى ايده‌اى را كه منصور عباسى در پايان قرن دوم در پى\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nتحقق آن بود و امام مالك او را منصرف كرد ، خليفهء عباسى ديگرى پيش از نيمهء قرن چهارم هجرى به مورد اجرا درآورد ؛ او مذاهب را منحصر به چهار مذهب كرد و به‌اين ترتيب مذاهبى را شاخص‌تر و مذاهب ديگرى را رها كرد ؛ او از ائمه اهل بيت مذهبى نپذيرفت ، كه احتمالًا علت آن اختلاف‌هاى معروف ميان عباسيان و خاندان على بوده است .\r\nگو اينكه منحصر ساختن مذاهب به چهار مذهب ، ديگر مذاهب را به انزوا و نابودى كشاند . انزوا در مورد شيعه‌اى صورت گرفت كه در عمل به احاديث نبوى فراوانى كه در مورد ائمه اهل بيت ( عليهم السلام ) وارد شده و در كتاب‌هاى شيعه و اهل سنت - هر دو - ذكر شده است ، پاى بند ديدگاه‌هاى ائمه اهل بيت ( عليهم السلام ) بود . اين شيعيان اعم از اماميه و زيديه بر مذهب پيشوايان خود يعنى ائمه اهل بيت ( عليهم السلام ) ماندند و باب اجتهاد نزد ايشان بسته نشد ؛ گسستى هم كه به جدايى اين گروه بزرگ از مسلمانان از ديگر برادرانشان انجاميد - اگرچه آنان‌را از پاى در نياورد - از همين جا ناشى شده بود .\r\nنابودى شامل مذاهب شمارى از فقهاى بزرگ و سرشناس اهل سنت شد . محدود ساختن مذاهب به چهار مذهب اصلى ، اين گروه از مذاهب را از ميان برد و به هستى آنها به عنوان مذهبى كه داراى پيروان و منابع خود بودند پايان بخشيد .\r\nمذهب ليث ابن سعد كجا شد ؟ مذهب سفيان ثورى چه شد ؟ مذهب به كجا رفت ؟ بر سر مذهب زهرى چه آمد ؟ و مذهب اوزاعى چه سرنوشتى پيدا كرد ؟ مذهب اسحاق بن راهويه كجاست ؟ اينان جملگى مذاهب و استنباطها و پيروان خود را داشتند و در فقه نيز ثروتى از خود به‌جاى گذاشتند كه ما به‌شدت نيازمند بهره‌بردارى از آن هستيم . پس آن مذاهب به كجا رفتند ؟ مگر از آن رو كه در شمار مذاهب چهارگانه نبودند ، ميراثشان بر باد نرفت ؟ انديشهء اسلامى از ابتداى دورهء نبوت ، زنجيرهء به‌هم پيوسته‌اى است كه نمىتوان آن‌رابه قديم و جديد يا عمل شده يا رها شده ، تقسيم بندى كرد .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nمسئله بستن باب اجتهاد ممكن است به علت احساس مسئوليت در برابر اسلام باشد كه البته جاى سپاس دارد . ممكن است كسانى كه قائل به بستن باب اجتهاد گشتند ، مىخواستند از ايجاد هرج و مرج در دين پيشگيرى كرده باشند و نگذارند كار استنباط احكام دين به دست نااهلان و نامعتمدانى افتد و براى مسلمانان مشكلاتى ايجاد شود و از مرزهاى اجتهاد صحيح فراتر روند و حرامى را حلال و حلالى را حرام كنند . شايد آنها شاهد بودند چگونه در دوره‌هايى از اجتهاد ، بدترين سوءاستفاده‌ها به‌عمل آمد و همچون سلاح ، در كف حكام ظلم و جور قرار گرفت و چگونه كوشيدند خطاهاى عمدى خود را پوشش اجتهاد دهند و به مصداق اينكه اگر مجتهدى بر صواب بود دو اجر و اگر بر خطا بود يك اجر دارد ، براى آن اجرى هم منظور كنند ؛ شايد آنها شاهد آن بودند كه مفتيان ، فتواهايى براى جلب رضايت حاكمان مىدادند و شايد آنها بيم آن داشتند كه اختلاف از آنچه بود نيز بيشتر شود .\r\nچه بسا همهء اين عوامل بوده كه ايدهء بستن باب اجتهاد را از نظر قائلان به آن مطرح كرده است ، ولى وقتى ما به گشودن باب اجتهاد فرامىخوانيم ، در واقع به اصل حق انديشه و استنباط از دلايل و اصول ثابت - كه در اسلام اصل مسلمى است - فرامىخوانيم ؛ البته مشروط بر آنكه اجتهاد در گستره‌اى كه اجتهاد در آن رواست صورت گيرد و در حدود دلايل شرعى آن باشد و اختلاف نيز در جايى كه اختلاف روا باشد ، زيانى نمىرساند و برعكس رحمت و بركت است و به رغم بسته بودن باب اجتهاد هم نه تنها ميان مذاهب متعدد بلكه در ميان پيروان يك پيشوا وجود دارد .\r\nآنهايى كه معتقد به بستن باب اجتهادند ، نبايد فراموش كنند كه ما داراى رسالتى هستيم و وظايفى داريم كه حتماً بايد آنها را انجام دهيم ؛ ما مسلمانان يك پنجم جمعيت جهان را تشكيل مىدهيم و بخواهيم يا نخواهيم ارتباطات و وسايل حمل و نقل ما را به سرتاسر جهان پيوند مىدهد ؛ ما نمىتوانيم خود را منزوى كنيم و درها را به روى خود ببنديم و آنچه را در اطرافمان مىگذرد ، ناديده بگيريم . از آن امكان نيز\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nبرخوردار نيستيم كه ما را قادر سازد زندگىاى داشته باشيم كه از هر آنچه تازه و جديد است ، بىنياز باشيم . مشكلات و مسايل جديدى ، به ما روى مىآورند ؛ مكتب‌هاى اقتصادى و اجتماعى متعددى هستند كه سعى در سلطه بر ما دارند و نظامات ويژه‌اى در حال شكل‌گيرى در جهان ما هستند ؛ جوانانى داريم كه هر چيز تازه‌اى آنان‌را شيفته خود مىسازد ، در برابر همهء اين مسائل چه موضعى داريم ؟\r\nقوانينى وجود دارد كه روابط افراد با سازمان‌ها و نهادها را ساماندهى مىكنند و براى اين نهادها شخصيت‌هاى معنوى يا اعتبارى ( حقوقى يا حقيقى ) در نظر مىگيرند و براى آنها حقوق و وظايفى قرار مىدهند ، مالكيت فضا و طبقات ساختمان‌ها و مالكيت‌هاى فكرى ( اختراعات و . . . ) را مشخص مىسازند و نظام‌هاى معاملات را مشخص مىكنند و . . . . ما در اين ميان ، چه كرده‌ايم ؟\r\nما در برابر دو راهى قرار داريم : يا بايد تسليم قوانين وضعى شويم چون فقه ما ناتوان از پرداختن به امور جديد و مسائل نوپديد است و يا بپذيريم كه اجتهادى وجود دارد و گستره آن نيز همين‌هاست .\r\nگمان ندارم هيچ مسلمانى راضى شود به‌جاى استنباط حكم خدا از شريعت پويا و جاويدان خود ، قوانينى را كه هيچ ربط و پيوندى با دين ما ندارند ، مورد بهره‌بردارى قرار دهد .\r\nالبته بايد دانست كه اجتهاد خود قيودى دارد ؛ مجتهد كسى نيست كه قواعد استنباطى را آنچنانكه شاگرد مدرسه درسهايش را حفظ مىكند ، حفظ كند ؛ او حتماً بايد داراى ملكهء استنباط باشد و از آن گذشته ، نمىتوان به نظرات و ديدگاه‌هاى همهء كسانى كه داراى ملكهء استنباط هستند عمل كرد و حتماً بايد در كنار آن [ علاوه بر ملكه استنباط 
  ] ، عدالت هم وجود داشته باشد و وقتى كسى چنان دانشى يافت كه او را قادر به استنباط احكام مىسازد و از چنان استقامت و پارسايى و پرهيزگارى برخوردار بود كه ملكه عدالت در موردش تحقق مىپذيرد ، غالباً كمتر به خطا مىرود يا گرفتار پيروى از هواهاى نفسانى خويش مىشود .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nو اگر بيان حكم اسلام در هر مسئله نوپديدى - اعم از حكم به سلب يا به ايجاب - مستلزم آشنايى كامل و درايت آن مسئله و مطالعه در آن و آگاهى از ديدگاه‌هاى مطرح پيرامون آن‌است ، فقيه نيز آن‌را مىپذيرد و فقهاى ما نيز همچون گذشتگان ، از آن استقبال مىكنند . آنها پيش از اين نيز با علم هيئت و فلك ( ستاره شناسى و نجوم ) آشنايى يافتند تا قبله و اوقات نماز را بشناسند ؛ به مطالعه در رياضيات پرداختند تا در مشخص ساختن ميزان ارث از آن استفاده كنند و در اين دو رشته ، بسيارى از ايشان ، به نبوغ چشمگيرى نيز دست يافتند .\r\nتاريخ فقه اسلامى به اجمال اين گونه است و كاملًا روشن است كه مسلمانان در عصر حاضر بايد از آن درس‌هاى لازم را بگيرند تا بتوانند پاسداران شايسته‌اى از شريعت خود همچون پيشينيان باشند . آنها مىتوانند بدين ترتيب چشم‌اندازهاى جديدى در برابر ناظران اين شريعت باز كنند و به همين دليل ناگزير بايد در فقه هر مذهب ، نظر افكنند ، زيرا علم را نه مىتوان پنهان كرد و نه مىتوان به محاصره و انزوا كشاند و فقه هر مذهبى نيز ملك همهء مسلمانان است .\r\nما ضمن تقديم اين كتاب ، در واقع فقه مذهبى را تقديم مىكنيم كه چيزى نزديك به يك پنجم مسلمانان - كه براى قرن‌هاى متمادى ناديده گرفته شدند و دليل اين ناديده گرفتن و به كنار گذاشتن نيز نه علت و ايرادى در اين فقه كه بيشتر به دليل تعصب‌هاى فرقه‌اى و پشتوانهء سياست‌هاى تفرقه‌آميز بوده است - بدان عمل مىكنند .\r\nبا اينكه كتاب در فقه مذهبى است كه باب اجتهاد را نبسته ، خواننده متوجه وجود مشتركات و موارد وفاقى بسيار زيادى با ديگر مذاهب و نيز موارد اختلافى بسيار محدودى با آنها مىشود ؛ اين وفاق و اشتراك در موارد توافقى ثابت مىكند كه اصول ، حرف اول و آخر را مىزنند و كسى آنها را ناديده يا دست كم نمىگيرد ؛ همچنان‌كه اختلاف‌ها نيز دلالت بر آن دارد كه ديدگاه‌هاى گوناگون در گستره‌اى كه اجتهاد در آنها صحيح و رواست ، از سوى همگان قابل احترام و ستايش و پذيرش است .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nدر مورد تاريخچهء زندگى دو شهيد مؤلف و شارح كتاب بايد گفت كه حضرت علامهء بزرگوار شيخ عبدالله السبيتى ( جَزاهُ الله عنا و عن المسلمين خير الجزاء ) خود با دقتى كه شايستهء قلم آن بزرگوار است ، با عبارات و بيان مؤثرى كه زندگى ايشان را به تصوير مىكشد ، اقدام به نوشتن شرح حال آن دو كرده ، و آنچه را كه بر سرشان آمده توضيح مىدهد . وى در اين راه زحمت فراوانى براى تدوين و ارائهء كتاب كشيده است .\r\nدر پايان اين مقدمه نيز دست دعا به درگاه خداوند عزوجل برمىداريم تا آن‌دسته بندگان مؤمنش را كه شامل آيهء زير مىشوند ، فراوان گرداند :  « الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ »  ( زمر / 18 ) ( كسانى كه گفتار را مىشنوند ، آنگاه از بهترين آن پيروى مىكنند ، آنان‌اند كه خداوند ، راهنمايىشان كرده است و آنان‌اند كه خردمندند . )\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nبخش پنجم : نامه هاى سرگشاده او : اخلاص و وفادارى\r\nمشتمل بر دو فصل :\r\nفصل اول : نامه سرگشاده به شيخ محمد متولى\r\nالشعراوى ( وزير اوقاف و امور الازهر )\r\nفصل دوم : نامه سرگشاده به جهان اسلام\r\n\r\n","description":"","footnote":"","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n\r\n\r\nفصل اول : نامهء سرگشاده به شيخ محمد متولى الشعراوى ( وزير اوقاف و امور الازهر )\r\nبسم الله الرحمن الرحيم\r\nحضرت مستطاب استاد شيخ محمد متولى الشعراوى\r\nوزير محترم اوقاف و امور الازهر\r\nبا بهترين درودها ، در دوره‌اى كه طى سال‌هاى گذشته در مصر گذراندم ، همواره مقيد بودم به سخنرانىهاى راديويى شما دربارهء آياتى از قرآن مجيد ، گوش فرا دهم . و چه بسيار كه به ذهنم رسيده كه اگر شما در مصر اقامت داشتيد از محضرتان استفاده مىكرديم و از بيان اجتماعى مؤثر حضرتعالى در توحيد كلمهء مسلمانان و دورساختن نفرت و كين ميان پيشوايان مذاهب مختلف اسلامى بهره مىگرفتيم و از شما درخواست مىكرديم تا به جماعت ما يعنى جماعة التقريب بين المذاهب الاسلاميه بپيونديد ؛ جماعتى كه مشوّق ايدهء تشكيل آن مرحوم امام المراغى بود و بزرگوارانى از پيشوايان اهل سنت از جمله شيخ الامام عبدالمجيد سليم و شيخ بزرگوار ما شلتوت و مدنى و ديگران - كه خدا رفتگانشان را بيامرزد و بر عمر و سلامت ماندگان بيفزايد - در بنيانگذارى آن مشاركت فرمودند تا سرانجام در ميان استقبال كنندگان از خود در فرودگاه ، نمايندهء محترمتان را ديدم ؛ بعدها نيز از تمايل شما به برگزارى نشستى با يكديگر آگاه شدم و اينها همه را به فال نيك گرفتم و خود را آماده ساختم تا مشكلات مسلمانان و تجربيات خود را با شما در ميان بگذارم و از آن مقام عالم و\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nفقيه و مفسر به عنوان وزير محترم امور دينى مصر ، براى نزديك كردن بزرگان مذاهب اسلامى - كه ديدگاه‌ها و نظراتى جداى از باورهاى واجب الاعتقاد مسلمانان آنان‌را از يكديگر دور ساخته است - استمداد طلبم .\r\nترديدى نداشتم كه شما با ره‌توشه‌هايى كه از سفرهاى فراوان خود برگرفته‌ايد ، همكارى با ما در راستاى جمع كلمهء مسلمانان را خواهيد پذيرفت .\r\nولى - با كمال تأسف - با خطبهء جمعه‌اى كه در نهم صفر سال 1397 . ق از فراز منبر ازهر شريف - الازهرى كه بايد از آن همهء مسلمانان باشد و همهء مسلمانان به آن احترام بگذارند - و در حضور آقاى رئيس جمهور و بزرگان قوم و تودهء مردم ايراد فرموديد ، يكه خوردم . شما در اين خطبه پس از ذكر مقدمه‌اى مبنى بر اينكه هر آنچه از اين منبر گفته شود همچون جزوهء درسى در كلاس‌هاى الازهر مورد تدريس قرار مىگيرد ، سخنان خود را با حمله عليه شيعيان فاطمى و اينكه خداوند به حكمت و قدرت خود الازهر را از دست مؤسسان آن - كه شيعه هستند - نجات بخشيد ! آغاز كرديد . آنچه بيش از همه دلم را به‌درد آورد اين سخن شما بود كه : « ولى خداوند اراده كرد كه آن‌را - يعنى الازهر را - نجات دهد و تنها به مذهب پاك و خالص يعنى مذهب اهل سنت و جماعت محدود گرداند . » ؛ معناى صريح اين سخن شما ، نفى پاكى و خلوص ديگر مذاهب اسلامى است .\r\nجناب آقاى وزير ! اميدوارم موقعيت مرا به عنوان كسى كه رسالتش تقريب مذاهب اسلامى است ، درك كنيد . من در پى دفاع از مذهب شيعهء فاطمى نيستم و اينكه تنها مذهب شيعه اماميه و زيديه را در كنار مذاهب اهل سنت در جماعة التقريب قبول دارم خود گوياى همين نكته است . من تنها در پى دفاع از اصلى هستم كه فراخوان تقريب مطرح كرده و آن زندگى با صلح و صفا و برادرى اسلامى و عدم گسترش شكاف و كوشش در وحدت كلمه مسلمانان و عدم حمله عليه ايشان است .\r\nموضعى كه اكنون در برابر شما گرفته‌ام ، موضعم نسبت به شيعيان و اهل سنت نيز هست . اگر خطيبى شيعى نيز در مورد اهل سنت آنچه را شما در مورد شيعيان گفتيد ،\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nذكر كند و پاكى و خلوص مذهب آنان‌را نفى نمايد ، همين موضع را در برابر وى اتخاذ مىكردم .\r\nمگر محدود كردن مذاهب به چهار مذهب به اين دليل نبود كه يكى از خلفاى عباسى در پى ناديده گرفتن مذهب اهل بيت بود ؟ اگر خصومت ميان عباسيان و اهل بيت نبود ، هرگز مذهب ائمه اهل بيت ( عليهم السلام ) را ناديده نمىگرفتند و اگر خليفهء عباسى مذهب امام بزرگوارى چون جعفر بن محمد صادق را قبول داشت آيا مذهب او به عدم خلوص و ناپاكى توصيف مىگرديد ؟\r\nحضرتعالى حتماً مىدانيد جعفر صادق كه بود و قطعاً مىدانيد كدام يك از پيشوايان مذهب ، شاگردى او كردند ؛ بسيار مايل بودم كه شما مذهب فقهى ايشان را مورد مطالعه قرار مىداديد و بر برخى از آنچه دربارهء فقه آن‌حضرت نوشته شده آگاهى مىيافتيد . در آن‌صورت مىدانستيد كه مذهب او مذهب پاك و خالصى است كه با مذاهبى كه به پاكى و خلوص توصيفشان كرديد ، همترازى دارد ؛ در مورد شيعهء زيدى نيز چنين است و شما مىدانيد كه امام زيد كه بود و كدام يك از پيشوايان مذاهب ، در محضر درس وى حضور يافتند .\r\nشما بهتر از من مىدانيد كه هيچ فقيهى نمىتواند در هر كدام از مسائل اجتهادى بگويد : « اين علم من است و هركس آن‌را نپذيرد ، از دين من خارج شده است » حال آنكه مىگويند : « علم من مرا به اين نتيجه رساند ، يا دليل من از اين قرار است ، اگر كسى دليلى بهتر و قوىتر يافت ، بايد به آن عمل كند و سخنم را به كنارى نهد . »\r\nاختلاف مذاهب اسلامى - چه شيعه و چه سنى - در مورد مسائل اجتهادى بايد اين‌گونه باشد و درست نيست كه بخشى را به پاكى و بخشى ديگر را به ناپاكى توصيف كنيم ؛ حال آنكه همگى بحمدالله در مورد اصول ، اتفاق نظر دارند .\r\nاى بسا با من هم‌عقيده باشيد كه چنين سخنى درست در اين زمان علاوه بر اينكه هيچ دليلى براى تكرار آن وجود نداشت ، جريحه‌دارشدن احساسات شيعيان را در پى داشته است ، گو اينكه مسئله ديگرى نيز هست كه حتماً بايد درنظر بگيريم و آن\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nدوستى موجود ميان پادشاه ايران و جناب رياست جمهور است . همچنان‌كه چنين برخوردى بى ترديد با حضور اينجانب كه اكنون ميهمان قاهره هستم و علماى دين و دانشمندان و ارباب مطبوعات در ستايش از فراخوانى كه در واقع درمان امت اسلامى گرفتار درد تشتت و تفرقه و تعصب‌هاى مذهبى آن‌را چندپاره كرده است ، به ديدارم مىشتابند ، سخت تعارض دارد .\r\nشما بى شك به آنچه ملت و دولت ايران نسبت به اين كشور عزيز در گرفتارىهاى آن انجام داده آگاهى كامل داريد . مگر آنچه انجام دادند برخاسته از تعصبشان نسبت به اسلام و احساسات برادرى ايمانى نبوده است ؟\r\nمن اميدوارم پيوندهاى برادرى ميان شيعيان ايران و كشورهاى ديگر با اهل سنت در پى هرآنچه بدان اقدام كرديم ، تحت تأثير منفى اين سخنان قرار نگيرد ، چه گمان مىرود سخن جنابعالى اهانتى نسبت به تمامى مذاهب شيعه است ، زيرا آنچه از عدم خلوص و ناپاكى بيان كرديد جنبهء كلى داشت و اختصاصى در آن نبود .\r\nبرادر ارجمند ! فراموش نكنيد كه ما اينك در برابر قدرت الحادى بنيان‌كنى قرار داريم و عقايد و كيان اسلامى ما در معرض تهديد قرار دارد ؛ فراموش نكنيد كه دوران تكفير مسلمان از سوى برادر مسلمانش سپرى شده و قابل بازگشت هم نيست . فراموش نكنيد كه مسلمانان جز با وحدت كلمه ، قدرت و حضورى نخواهند داشت و وحدت كلمه نيز جز با به‌دور افكندن تعصب‌ها و احترام مسلمانان نسبت به يكديگر ، حاصل نمىشود .\r\nبا اين‌همه ، ارادت و اميد من به شما همچنان باقى است و به انتظار اقدام مقتضى شما هستم ، بويژه كه اين خطبه پخش گسترده و سرتاسرى داشته است .\r\nبراى آن جناب توفيق و پايدارى مسئلت دارم . والسلام عليكم و رحمه الله و بركاته .\r\nمحمدتقى قمى - قاهره\r\nدارالتقريب بين المذاهب الاسلاميه\r\n12 صفر 1397 . ق / 31 ژانويه 1977 م\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n\r\nفصل دوم : نامهء سرگشاده به جهان اسلام « 1 »\r\nواكنش‌ها نسبت به نداى رهبر بزرگ لبنان پريزيدنت صائب سلام خطاب به اعراب براى نجات لبنان به‌شدّت ادامه دارد ؛ اين ندا را روزنامهء الشرق الاوسط منتشر كرد و در آن از نقش سازنده و قابل توجه خادم الحرمين الشريفين ملك فهد عبدالعزيز كه به‌تازگى تأكيد كرده بود نجات لبنان مسئوليت مشترك اعراب است ، ستايش به‌عمل آمده بود .\r\nالشرق الاوسط روز گذشته واكنش شيخ محمد تقى قمى بنيانگذار دارالتقريب بين المذاهب الاسلامية و دبيركل جماعة التقريب را دريافت كرد كه در آن ضمن تأييد نداى پريزيدنت صائب سلام آمده است :\r\nنداى رهبر لبنان پريزيدنت صائب سلام در مورد رنج لبنان را شنيدم . نداى قوى ، صريح و واقع‌گرايانه‌اى بود و ترديدى ندارم كه بويژه با توجه به اينكه از سوى شخصيت برجسته‌اى صادر شده كه اصول‌گرا به‌شمار مىرود ، همهء شنوندگان [ و خوانندگان 
  ] را تحت تأثير قرار داده است .\r\nهمچنان‌كه به اين ندا گوش سپرده بودم خاطراتى از اين كشورى كه دوستش مىدارم و با آن بيگانه نيستم و همواره فضاى همدلى و هميارى و همزيستى پيروان\r\n\r\n\r\n","description":"","footnote":"\r\n( 1 ) . روزنامهء الشرق الاوسط در 12 اكتبر 1988 م . شماره 3606 آن‌را منتشر ساخت .\r\n","page_name":" 315 ","page_number":315},
  {"content":"\r\n\r\nاديان آسمانى و نيز فرقه‌هاى فراوانى كه افراد آنها در كمال مهر و محبت با هم زندگى مىكنند را مورد تحسين و ستايش قرار مىدادم ، از جلوى چشمانم گذشت . روزى در خاطرات روزانه‌ام نوشتم : « اين كشور زيبا - با همهء كوچكى - دانسته كه چگونه چنين فضاى جالب و سرشار از عشق و تسامحى را براى خود برگزيند . »\r\nاين ندا هشدار در برابر خطر تفرقه و فروپاشىاى بود كه لبنان با آن دست و پنجه نرم مىكند ؛ خطر بزرگى كه وجود لبنان را تهديد مىكند و چنانچه تحقق پيدا كند ، عمق اين خطر زياد خواهد شد . اگر در اين ندا ، تنها همين مسئله مطرح شده بود ، براى برانگيختن توجه مخاطبان آن بسنده بود ؛ ولى متأسفانه در اين پيام ، به آنچه كه بدتر و زيانبارتر از فروپاشى است - يعنى رسيدن تركش‌هاى آنچه در لبنان اتفاق مىافتد به ديگر كشورهاى عربى - اشاره نشده است ؛ به‌گونه‌اى كه در آن كشورها نيز همان اتفاقى كه در لبنان افتاده ، خواهد افتاد كه واقعاً مصيبت عظمايى است !\r\nدر اينجا به عنوان يك فرد روحانى و كسى كه در خود احساس مسئوليت مىكند و به عنوان مسلمانى كه زندگى خود را در راه وحدت كلمهء مسلمانان و تقريب مذاهب ايشان صرف كرده ، يادآور مىشوم خطرى كه صاحب اين ندا آن‌را ويژهء كشورهاى عربى دانسته است ، تنها مربوط به اين كشورها نمىشود و همهء كشورهاى اسلامى را به يكسان در معرض تهديد قرار مىدهد .\r\nدر جهان كنونى و در رسانه‌هاى گروهى پيشرفته ما ، فاصله‌ها هيچ نقشى ندارند . آنچه در مشرق زمين اتفاق مىافتد پيامدهاى آن طى چند ساعت به مغرب زمين مىرسد و در همهء كشورهاى اسلامى - عربى يا غير عربى - اكثريت و اقليت دينى و فرقه گرايى و يا گروه‌هايى كه حامل ايدئولوژىهاى وارداتى افراطى هستند ، وجود دارد .\r\nاگر اين اصل - يعنى اصل فروپاشى - در كشورى بويژه در لبنان - كشور تسامح و تساهل - عملى شود ديگر كشورهاى اسلامى كه در آنها اقليت‌ها و طوايف گوناگونى\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nوجود دارد ، هرگز از پيامدهاى آن در امان نخواهد ماند . اگر اين بيمارى مسرى به حركت درآيد متوقف كردن آن هرگز آسان نيست .\r\nمن ضمن كوشش براى پايان بخشيدن به درد و رنج لبنان و تلاش براى متحد و مستقل نگاهداشتن اين كشور و در نطفه خفه كردن فتنه فروپاشى ، به خود اجازه مىدهم تا پيامى را خطاب به رهبران دينى هر دو طايفه ايراد كنم : « رسانه‌ها ، علماى بزرگوار اسلام و حضرات رهبران معنوى مسيحى ! همگى روحيهء تسامح و تساهل را ميان مردم بگسترانند و به عنوان پيام آوران صلح ، آنچه كه در چنين شرايط حساسى وظيفه به ايشان حكم مىكند ، انجام دهند و با اين‌كار در برابر جهانيان ، ارزش دين و تأثير آن در اصلاح آنچه كه سازمان‌هاى بين‌المللى از اصلاح آن عاجز ماندند و آنچه كه سياست‌هاى جهانى به بار آوردند را در راستاى تضمين امنيت و صلح به نمايش بگذارند .\r\nو خطاب به سران و رهبران بزرگوار كشورهاى اسلامى از ايشان مىخواهم تا در بازگرداندن آرامش و امنيت و صلح به لبنان در جهت پاسدارى از امنيت كشورها و مصالح كل منطقه ، مشاركت و توجّه جدى داشته باشند . تاريخ مواضع و كوشش‌هاى شايستهء شما براى اين كشور زيبا را به ثبت خواهد رساند . »\r\n\r\n","description":"","footnote":"","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n\r\n\r\nبخش ششم : برخى از مصاحبه هاى آيت الله قمى : ايمان و صلابت\r\nمشتمل بر پنج فصل :\r\nفصل اول : مصاحبهء مجله روز اليوسف با ايشان\r\nفصل دوم : مصاحبهء روزنامهء الاهرام با ايشان\r\nفصل سوم : مصاحبهء روزنامهء الاخبار با ايشان\r\nفصل چهارم : مصاحبهء ديگرى با روزنامهء الاخبار\r\nفصل پنجم : مصاحبهء ديگرى با روزنامهء الاهرام\r\n\r\n","description":"","footnote":"","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\n\r\nفصل اول : مصاحبهء مجلهء روز اليوسف با ايشان « 1 »\r\nروزنامه‌نگار مىگويد :\r\nبا عقل و قلبى سرشار از باور و با صداقت و پاكى ، احساس مىكردم كه در حضور يكى از انقلابيون مجاهدى هستم كه پيامبراكرم ( عليه السلام و الصلاة ) خبر ظهورش را پس از خود داده بود : « خداوند متعال هر يكصد سال ، كسى را مبعوث مىگرداند تا امر دين خود را تجدّد بخشد . »\r\nآرى ، فراخوان تقريب مذاهب اسلامى وى ، انقلابى بر فضاى متعارف و جارى و جهاد مستمرى براى اصالت بخشيدن به روح دين مقدس اسلام و نخستين اصول آن در وحدت كلمه و به‌دور انداختن تعصب‌ها و بستن درهاى تفرقه و اختلاف بود .\r\nصاحب اين فراخوان و مبلغ اسلامى امام محمدتقى الدين قمى است كه اينك براى يكايك مسلمانان در شرق و غرب جهان نامى آشناست و فراخوان وى در تقريب مذهبى نيز از جايگاه شايسته‌اى در ميان فراخوان‌هاى اصلاح و تجددگرايى كه تاريخ اسلامى طى چهارده قرن سرشار از آنهاست ، برخوردارست .\r\nعلى بن ابىطالب ( كرم الله وجهه ) سخن حقى دارد كه بيانگر حال و روز كنونى\r\n\r\n\r\n","description":"","footnote":"\r\n( 1 ) . به‌تاريخ هفتم مارس سال 1977 م .\r\n","page_name":" 321 ","page_number":321},
  {"content":"\r\n\r\nاسلام و مسلمانان است : « آغاز جنگ‌ها ، با سخن است » . از عمر اين فراخوان نزديك به چهل سال سرشار از كوشش و تلاش خستگىناپذير و آمد و شدها و مشقت‌هاى فراوان براى وحدت بخشيدن به مسلمانان ، مىگذرد و در اين راه به سخن پيامبر اكرم ( عليه الصلاة و السلام ) تأسى جسته و آن‌را آيين خود قرار داده كه فرمود : « فرجام اين امت اصلاح نمىگردد ، مگر به آنچه كه انجام آن اصلاح گرديد . »\r\nراستش را بگويم : من به عنوان روزنامه‌نگارى به حضور امام [ آيت الله قمى 
  ] رسيدم كه در جست‌وجوى نقاط ضعف در فراخوان تقريب بود و با وجود مسائل تودرتويى كه به آنها پرداختيم و كوشيدم به اندازه درك و فهم خود به آنها بپردازم ولى درايت و روشن‌بينى و پختگى ايشان ، همه توان مانور و جست‌وجو را از من ربود . و بدين‌گونه حضورش را در حالى ترك گفتم كه ايمان هرچه قويترى به فراخوانش براى حل مشكلات و تحكيم پيوندهاى اتفاق و تفاهم و نگاه به چشم‌اندازهاى پربار اسلامى كه اختلاف ميان مذاهب را رحمتى براى مردم و آسانى كار آنان تلقى مىكند ، پيدا كردم . نوشتن متن سخنان و عبارات و جملات و واژه‌هايى كه به‌كار گرفت براى من دشوارى نداشت ، ولى بركتى كه خدا به او داده و درخشش‌هاى وى باعث شد مأموريتم را به‌فراموشى بسپارم . تو گويى شيفته و مبهوت در برابر مرد روشنفكر و بلند همتى قرار گرفته‌ام كه در سخنان خويش روح و پرتو و ايمان و بىطرفى را به فراخوانى مىريزد كه زندگى و كوشش و ثروت خود را وقف و نذر آن كرده تا امت اسلامى به همان  « خَيْرَ أُمَّةٍ أُخْرِجَتْ لِلنَّاسِ » !  [ آل عمران / 110 
  ] بازگردد .\r\nنمىدانم چگونه سخن را آغاز كرديم ، ولى اكنون برخى ديدگاه‌ها و انديشه‌هايى را بخاطر مىآورم كه در حضور گروهى از طرفداران فراخوان خود و قدرشناسان و مريدان و شاگردانى كه از سفر وى به مصر آگاهى يافتند و سراسيمه به حضورش رسيدند تا از سرچشمه‌هاى علم و روح پرخروش و غيرتمند خود نسبت به اسلام ، سيراب گردند ، ايراد كرده بود :\r\n* آنگاه كه دنيا تيره و تار و سراسر ستم مىشود و زمانى كه مردم در زمانهء شرك و\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nعقب‌ماندگى و تفرقه به‌سر مىبرند ، هنگام ظهور پيامبران و فرستادگان فرامىرسد . آيين جديد همواره و پيوسته روح تازه و جريان سرشار و نجات بخشى را با خود به همراه دارد و همهء اوضاع كهنه و فرسوده را واژگون مىسازد و نظام و قواعد جايگزينى را مطرح مىكند كه مردم پيرامون آن گردهم مىآيند و نور حق و خير و عدالت و پيشرفت را بر فراز آن مىيابند .\r\nعالم دينى در اسلام كسى است كه اخلاق پيامبر اكرم را داشته و پاىبند اصول اعتقادى باشد . او مرد پرشورى است كه هرگز از جهاد عليه ستمگرىهاى شرك و خدايگان و دفاع از واقعيت و حقيقت بازنمىايستد ؛ زيرا دين اسلام دين شورشگران است . به همين دليل ، مردان دين طى خيزش اسلامى و فتوحات و گسترش اسلام ، پوشش پارسايان و مجتهدان را بر تن مىكردند .\r\nآيا مسجد نقش و تأثير خود را از دست داده است ؟ بيشتر كسانى كه در اين زمانه به مسجد آمد و شد مىكنند از سالمندان و پيرمردان‌اند ، پس جوانان كجايند ؟ و چرا از مسجد روى برتافته‌اند ؟ آيا به خطباى مساجد بىنياز شده‌اند ؟ مرد روحانى كه به ارشاد و راهنمايى مردم از فراز منبر مىپردازد و غالباً هم نه تنها در امور دينى بلكه در امور دنيوى حرف‌هاى تازه‌اى مىزند ، بايد همزمان با توجه به خير و فضيلت و عدالت و نيكىها ، پيگيرى رشد و نمو شر و رذايل اخلاقى و ستمگرىها نيز باشد ؛ كار پزشك درمان بدن است و كار عالم روحانى درمان روحى است كه بر بدن فرمان مىراند . 60 % بيمارىهاى امروزى بيمارىهاى روحى يا آن‌گونه كه مىگويند حالتهاى روانى است .\r\nاز نظر اسلام ملت عقب‌مانده ملتى است كه دچار خوارى و ذلت شده است ؛ اين همان توصيف قرآن از بنى اسراييل است ولى وضع بنىاسراييل امروزه تغيير يافته و دگرگون شده است ؛ زيرا آنها اسباب تمدن و قدرت و دانش را فراهم آورده‌اند حال آنكه ما در آوردگاه تمدن و دانش و ايمان و با وجود ثروت‌هاى خود و گستردگى زمين و سواحل خود و به رغم فراوانى تعداد جمعيتى كه به 700 يا 850 ميليون تن مىرسد ، مدت زمان طولانى است كه عقب مانده‌ايم ؛ حاصل كار هم اين بود كه\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nاسراييل با جمعيتى كمتر از دو ميليون نفر انواع تعصب و تجاوز و غصب و خشونت و قلدرى را بر ما تحميل مىكند !\r\n* * * اين بود برخى ديدگاه‌ها و انديشه‌هايى كه امام قمى زمانى كه به حضورش مىرسيدم مطرح مىساخت .\r\nپيدايش و شكل‌گيرى ايدهء تقريب در ايران به دست امام محمد تقى الدين قمى در جايى بود كه مذهب تشيع حاكم بوده و همچون سردمداران هر فراخوانى ، اين دعوتگر نيز با انواع رنج و فشار و حملات ترديدآميز روبه‌رو شد ، ولى اين فراخوان به دليل صداقتى كه در خود داشت و روشنى حجت و دلايلى كه مطرح مىساخت ، از عوامل پايدارى و تداوم بهره‌مند گشت و باعث شد تا علماى بزرگ و پيشاپيش ايشان آيت الله العظمى بروجردى مرجع شيعيان جهان را در كنار خود داشته باشد ؛ از آن گذشته شخصيت خود ايشان تأثير بسزايى در گسترش موفقيت اين ايده در جهان اسلام داشت . او يكى از برجستگانى است كه در صدر علماى شيعه قرار دارد و از سوى ديگر كمترين نيازى به پول ندارد و فراتر از هر ترغيب و وسوسه‌اى است و آنچه از كشاورزى و كد يمين بهره مىگيرد او را بسنده است و حتى بسيارى از آن‌را در راه اين فراخوان هزينه مىكند .\r\nظريف اندام است ولى لاغر نيست . پوشاكى ساده بر تن دارد و بسيار خوش بيان است ؛ و تو گويى 40 يا 50 ساله است . به كارها و مبارزات روزمره‌اش مىپردازد و به رغم داشتن حدود هفتاد سال سن كه از سپيدى محاسن وى پيداست و هيبت و وقارش گوياى آن‌است ، از عزم جوانان و خيزش ايشان سخن مىگويد .\r\nتا آماده گفت‌وگوى با وى شوم ، دقايقى سپرى شد ، حال آنكه آن بزرگوار ، به ميهمانش خوشامد مىگفت و برايم يك فنجان قهوه سفارش داد . آنگاه خداوند زبانم را گشود و همچنان‌كه واژه‌هاى خود را حس مىكردم ، گفتم : بسيار مايل بودم كه از نشست شما با فرزندان و مريدان خويش هم بهره مىگرفتم ، ولى مشكل آمد و شد و ترافيك قاهره ، مانع از آن گشت كه به موقع حاضر شوم .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nامام قمى گفت : برادر ، ما در مصر ، و مصرىها پيشتازى و عزم و همّت در هر كار خيرى را سراغ داريم ؛ چه تفاوت فراوانى ميان مصرىهاى پس از شكست 1967 م . و مصرىهاى پس از جنگ رمضان [ 1973 م . 
  ] وجود دارد ؛ آن‌روز ، صحبت‌هاى ايشان فاقد هرگونه اميد به آينده بود ، حال آنكه امروز به رغم مشكلات و رنج‌هاى فراوانى كه تلنبار شده است ، همه چيز تغيير يافته و احساس مىكنم كه مصرىها قدرت روحى و معنوى و ايمان خود به آينده و پافشارى بر حتمى بودن را بازيافته‌اند .\r\nلحن آرام ايشان ، روند صحبت را رقم مىزند ، مىپرسم :\r\nبه نظر حضرتعالى ، اين تغيير روحى و معنوى كه مردم مصر پس از جنگ رمضان به‌خود ديدند ، برخاسته از چيست ؟\r\nخداوند قدرتمند است . دوست دارد كه مسلمان نيز در قدرت ، نمايندگىاش كند . دوست دارد كه بندهء او در عين قدرت ، با نماز و عبادت و دعا به سويش قدم بردارد . مرد متزلزل و سست ، قدرتمندانه به خدا متوسل نمىشود . دين اسلام مىكوشد ميان قدرت و معنويت ، هماهنگى ايجاد كند ؛ قدرت و قوت نه براى طاغوت‌ها و گردنكشان كه قدرت انجام كار ، تأثيرگذارى و حادثه آفرينى است . اسلام ، وجود حجت و بيانى كه دارد ، تنها هنگامى به پيروان بيشترى دست يافت كه قدرت ، پشتيبانش شد .\r\nامام قمى همچنان‌كه مهره‌هاى تسبيح را مىگرداند ، پاسخ خود به پرسشم را دنبال مىنمايد :\r\nبا بررسىهايى كه در اوضاع مصر به‌عمل آورده‌ام ، مىتوانم بگويم : وضع رويكرد به دين پس از شكست 1967 م . ، توأم با احساس گناه بود . ولى پس از جنگ رمضان مىبينيم كه بازگشت به آغوش ايمان و عقيده و آبادانى مساجد و گسترش انديشهء دينى در ميان جوانان ، به پديده چشمگيرى تبديل شده ، زيرا جوانان سمبل قدرت جامعه و مركب راهوار حركت به آينده هستند ؛ جنگ رمضان پيروزى ارادهء امت و قدرت مادى و نيروى معنوى آن بود . به همين دليل شعار الله اكبرى كه در سينا طنين\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nافكن شد داراى معنا و مفهوم ويژه‌اى گرديد كه هر مؤمنى بايد دربارهء آن تأمل فراوانى نمايد و درس‌ها و عبرت‌هاى زيادى از آن بگيرد .\r\nبه نظر حضرتعالى آيا پيامدهاى جنگ رمضان تأثيرات مثبت خود را بر فراخوان تقريب مذاهب شما داشته است ؟\r\nمصر طى تاريخ اسلامى خود همواره منبع قدرت و حمايت و پشتيبانى از همهء جنبش‌ها و حركت‌هاى تجددگرايى در انديشه اسلامى بوده است ؛ از اوان جوانى كه احوال و اوضاع مسلمانان را با ديده و انديشه خود زير نظر داشتم ، به اين نتيجه رسيدم كه اختلاف كلمه مسلمانان ، علت العلل همهء ضعف‌ها و سلطهء دشمنان بر ايشان است ؛ زيرا دشمنان آنها با امتى كه در انديشه و كلام متحد و همبسته باشد ، روبه‌رو نبودند ؛ امت پراكنده و گروه گروه و به صورت مذاهب درگيرى بودند كه به استعمارگران اجازه و امكان داد در سرزمين حاصلخيز اين اختلاف‌ها ، خوب بچرد و به آتش افروزى بپردازد و براساس شعار : تفرقه بينداز و حكومت كن آن‌را شعله‌ورتر سازد .\r\nيكى از درس‌هاى جنگ رمضان عبارت از ميزان تأثيرگذارى و همبستگى و همدلى ميان ملل و كشورهاى اسلامى با مصر و حمايت از مواضع و مقاومت آن‌است ؛ ترديدى نيست كه فراخوان تقريب ، سهم بسزايى از جنبه‌هاى مثبت جنگ رمضان داشته است ؛ زيرا فراخوانى به وحدت كلمه و وحدت صف مسلمانان و راهى براى قدرتمندى اسلام و مسلمانان است . اين امر بهترين فضا را براى پذيرش و همدلى و حمايت از آن ، نه تنها در ميان علما و رهبران دينى در مصر كه در ميان جوانان و عامهء مردم هم فراهم آورد .\r\nاز استقبال علماى اهل سنت در مصر از فراخوان تقريب برايم بگوييد ؟\r\nمن در سال 1937 م . وارد كشور مصر شدم و در پى حمايت و درك مشترك از فراخوان تقريب از سوى علماى اين ديار برآمدم ، من براى اين‌كار نياز به تلاش چندانى نداشتم ، چه همهء دلها و انديشه‌ها را در كنار خود يافتم . و متوجه شدم كه در دل و انديشه علماى اهل سنت همانى مىگذرد كه در انديشهء من مىگذرد و اينكه\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nاتفاق و اشتراكى كه در اصول عقيده ميان شيعه و اهل سنت وجود دارد بايد عوامل اختلاف و خلاف ميان اين مذاهب را تحت الشعاع قرار دهد .\r\nهمگى برآينم كه خداى ما يكى ، پيامبر ما يكى و كتاب ما يكى است و بحمدالله شيعه و سنى حتى در مورد يك واژه از واژه‌هاى قرآن با يكديگر اختلاف ندارند و اين خود افتخار است و چه افتخارى بالاتر از اين براى اسلام ؟ !\r\nحال كه اركان پنج گانه اسلامى - كه شرط اسلام صحيح است - نزد همهء مذاهب يكسان مىباشد ، پس اختلاف در مورد چيست ؟\r\nپرسش همين است . در مراحل سياسى و رژيم‌هاى گوناگون اينجا و آنجا همواره كوشيده‌اند تا مسلمانان هر مذهب را از آشنايى با اجتهادها و دلايل برادران مسلمانشان بازدارند و اين در حالى است كه قبلهء مسلمانان با وجود اختلاف مذاهب يكى است و همانا كعبهء مقدس است ؛ نمازهاى واجب ايشان به لحاظ ركعت و سجود و قرائت هم يكى است ، گو اينكه اختلاف آنها در اين است كه آيا پس از سورهء حمد بايد بخشى از سورهء قرآن را خواند يا كل سوره را . علاوه بر اين روزهء مسلمانان نيز يكى است و اگر ميان شيعه و اهل سنت اختلافى در روزه وجود داشته باشد عبارت از آن‌است كه اهل سنت با غروب آفتاب ، افطار مىكنند ، حال آنكه شيعه ، براى افطار ، شرط زايل شدن كامل نور آفتاب يعنى حدود يك ربع ساعت بيشتر را براى احتياط ، در نظر مىگيرند .\r\nچهره‌اش لبخند رضايت‌آميزى به خود مىگيرد و مىگويد : همچنان‌كه مىبينيد اينها مثال‌هايى از اختلاف ميان مذاهب اهل سنت و دو مذهب شيعه يعنى اماميه و زيديه است كه واقعاً نسبت به اسلامى كه براى اعتلاى مسلمانان و وحدت و قوت آنان آمده ، ظلم است . اختلاف ميان شيعه و اهل سنت در مسئله امامت يا خلافت مسئلهء معروفى است كه براى آگاهى از دلايل هر گروه بايد به كتاب‌هاى ايشان مراجعه كرد !\r\nاين فراخوان چه شيوه‌ها و روش‌هايى براى تقريب مذاهب سنى و شيعه ، ارائه داده است ؟\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nآغاز اين فراخوان در واقع بمثابه روشن ساختن نوع اختلاف‌هاى فرعى ميان مذاهب ، اختلافى كه هيچ ربطى به جوهر و اصول ثابت دين ندارند بود ، زيرا بسيارى از انديشه‌ها و توهمات متقابل ميان مذاهب ، در تاريكى و ابهام رشد و پرورش يافتند . شعار ما اين بود : « برادرت را بشناس تا انديشه‌هاى او را بشناسى ؛ اگر قانع نشدى معذورش دار و نظرش را محترم شمار . »\r\n* * * \r\nامام المراغى و انديشهء شيعه\r\nداشتم آماده مىشدم تا طرح پرسش‌هايم از امام قمى را دنبال كنم كه نوارى از خاطرات اين فراخوان از جلوى ذهنم مىگذشت .\r\nده سال از عمر اين فراخوان در مصر ، زمان درازى در مقايسه با عمر فراخوان‌ها و حركت‌ها نيست ؛ زيرا فراخوان‌ها و رسالت‌ها ، واژگون ساختن اوضاع پاگرفته‌اى را كه مدت‌هاى مديدى در ذهن و انديشهء نسل‌هاى متعدد ، زندگى و رسوخ كرده‌اند ، هدف مىگيرند .\r\nوقتى امام قمى در سال 1937 م . فراخوان خود را به مصر آورد ، با امام بزرگ شيخ مصطفى المراغى ( شيخ الازهر ) كه اين فراخوان و صداقت وى را درك كرد ، ديدار كرد . او همواره حامى و پشتيبان نيرومندى از اين فراخوان بود و امام قمى را با علماى بزرگ مذاهب اهل سنت از جمله : شيخ عبدالمجيد سليم ، مصطفى عبدالرزاق ، اللبان ، الفحام و . . . آشنا ساخت . و مناقشه‌ها و گفت‌وگوهاى مفصل و ثمربخشى دربارهء ايدهء تقريب مذاهب اسلامى و تأثير آن بر وحدت كلمه اسلام و مسلمانان و . . . صورت گرفت ، به‌اين ترتيب ، بسيارى از خطرات بر طرف شد و دل‌ها و عقل‌ها گشوده شد و از اين ايده استقبال شد و صاحب ايده مورد حمايت قرار گرفت .\r\nاز آن زمان به‌اين سو ، تحولات بسيار پراهميتى در شيوه‌ها و انديشه اهل سنت به‌وقوع پيوست كه جملگى نيز به بركت وجود امام المراغى بود كه به وسيله او چشمه‌هايى كه در مغزها و كتاب‌ها و حلقه‌هاى تدريس الازهر طى ساليان و قرون\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمتمادى زندانى و بسته شده بود ، گشوده شد . او ( رحمة الله عليه ) خود شروع به تدريس تفسير با شمارى از نوشته‌ها و منابع اماميه از جمله كتاب مجمع البيان در الازهر - دژ فكرى اهل سنت - كرد كه اينها همه در جهان اسلام انعكاس بزرگ و تأثير بسزايى بر جاى گذارد .\r\nدر سال 1948 م . يعنى ده سال پس از آغاز مطرح شدن اين ايده در مصر ، امام قمى به اين نتيجه رسيد كه ايدهء وى اينك تبديل به فراخوانى شده كه ده‌ها تن از علما و اقطاب مذاهب اهل سنت و شمار بزرگى از اصحاب قلم و رهبران فكرى و اجتماعى و حقوقى در مصر آن‌را پذيرفته و خود به فراخوانان به آن تبديل شده‌اند ؛ او درك كرد بذرى كه كاشته بود اينك به بار نشسته و بار و بر داده و هنگام ميوه‌چينىاش فرا رسيده است ، به همين دليل جماعة التقريب را تأسيس كرد .\r\nنشست‌هاى پياپى ميان علماى بزرگ اهل سنت ، بزرگان انديشه و حقوق و جامعه و ميان علماى شيعه ، برگزار شد ؛ جملگى اتفاق نظر داشتند كه مذاهب شركت‌كننده در جماعة التقريب مذاهبى هستند كه در اصول عقيده اتفاق نظر دارند و اختلاف‌هاى آنها اختلاف‌هايى اجتهادى و در گسترهء قابل قبولى است .\r\nبسيارى از انديشه‌هاى خشك و جامدى كه مدت‌ها بر هر مذهب نسبت به ديگرى سايه افكنده بود از ميان رفت . شايعاتى وجود داشت كه گاه در حد جزم و يقين هم رسيده بود از جمله اينكه برخى نسخه‌هاى قرآنى كه شيعيان در اختيار دارند ، تحريف شده است ، ولى براى مذاهب اهل سنت به شكل قاطعى ثابت شد كه در ميان ميليون‌ها نسخهء قرآنى كه در اختيار شيعيان است حتى يك تحريف در واژه يا حركت‌هاى آن وجود ندارد ؛ برخى شيعيان نيز معتقد بودند كه اهل سنت در مصر ، اهل بيت را دوست ندارند . ولى آنها متوجه شدند كه آنها يعنى مردم مصر حتى بيش از خود شيعيان نسبت به اهل بيت ، هوادارى و محبت دارند .\r\nاز امام قمى مىپرسم : از زمان تأسيس جماعة التقريب اين فراخوان چه مراحلى را از سر گذرانده است ؟\r\nبه آرامى با تسبيح خود بازى مىكند و مىگويد : در ابتدا باران به صورت قطره\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nبود . اين قطره‌ها در ميان جوّى از غبار و مه فشرده‌اى كه مسير فراخوان را در بر گرفته بود ، امكان فرود آمدن نداشتند ، ولى آن قطرهء شبنمى كه پيشانى فراخوان را تر كرد ، زمانى بود كه امام شيخ محمود شلتوت فتواى مشهور خود را در ژانويه سال 1959 م . در جواز تعبد بر مذاهب اسلامى با اصول ثابت و منابع شناخته شده از جمله مذهب شيعه اماميه صادر كرد . در حقيقت اين فتوا در نشست‌هاى دارالفتوى در همان آغاز تأسيس در سال 1947 م . صادر شد و شيخ محمود شلتوت در آن‌زمان يكى از شركت كنندگان در آن بود كه دوباره با توزيع كپى اين فتوا در كشورهاى مختلف اسلامى و نيز در پاسخ‌هاى خود به پرسش‌هاى مراجعان و استفتاهاى شخصيت‌ها و محافل اسلامى مورد تأكيد و حمايت قرار گرفت .\r\nامام قمى به دوردست‌ها خيره مىشود ، گويى به دنبال چيزى يا به‌خاطر آوردن موضوعى است و مىگويد :\r\nانسان بنابر عادت متوجه نمىشود كه چگونه از كودكى به جوانى يا از جوانى به مردانگى رسيده است . فراخوان تقريب نيز چنين است ؛ اينك ديگر اسير مرحلهء معرفى خود و پاسخ به يورش‌هاى متردّدان و افتراهايى كه با آن روبه‌رو شد ، نيست . ما اكنون در مرحله كار منظم و سازمان يافته‌اى هستيم كه آيندهء مورد نظرمان براى فراخوان را رقم مىزند . اينكه جريان آن نه تنها ميان علما و مردان دين و محافل اسلامى ، بلكه در ميان سران انديشه و نظر و عموم مردم ، جارى است تا در عرصه‌هاى مختلف سياست و اقتصاد و جامعه و در وحدت بخشيدن به امت اسلامى ، به بار بنشيند .\r\nدر شيوه‌ها و انديشهء جماعة التقريب ، تازه چه خبر ؟\r\nفراخوان تقريب در حقيقت جنگ قلمى و فكرى و ديگر ابزارهاى رسانه‌اى همه‌جانبه‌اى عليه متحجران و تن‌آسايان مسلمانى است كه مانع از قرائت داشته‌هاى برادران مسلمانى كه در مجاورت يا در ميان ايشان زندگى مىكنند ، مىشوند . كسانى كه در همان حدى كه از پيشينيان شنيده‌اند بىهيچ انديشه و تأمل و بازنگرى ، متوقف و جامد شده‌اند !\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nما سعى مىكنيم به امثال اينان و آنان دست يابيم و به عقل و انديشه‌هايشان دسترسى پيدا كنيم كه سرانجام نيز شمارشان كاستى مىگيرد و خودشان را نسبت به فراخوان تقريبى كه هر روز شمار بيشترى از مؤيدان و مبلغان را به سمت خود جلب و جذب مىكند ، منزوىتر مىيابند . براى نمونه در مصر ، دارالتقريب حركت فعال در عرصهء تأليف و تحقيق داشته كه با شعار برادرت را بشناس صورت مىگيرد ؛ هم اكنون ده‌ها تن از علماى بزرگوار در حال تدوين كتاب الفقه الجامع هستند كه در آن فقه علماى اهل سنت و علماى شيعه در عبادات و معاملات تدوين و گردآورى مىشود . ده‌ها تن از علماى ديگر نيز به تحقيق در كتاب تفسير جامع البيان در ده جلد مىپردازند كه به نظر بسيارى ، دقيق‌ترين و جامع‌ترين تفسير قرآن به‌شمار مىرود .\r\nگفتم : به ياد مىآورم سخن پيامبراكرم ( صلى الله عليه و سلم ) را كه فرمود : « خداوند از راه سلطان كارهايى مىكند كه با قرآن انجام نمىشود . » آيا فراخوان تقريب از نزديك شدن به رژيم‌ها وحكومت‌هاى اسلامى با توجه به قدرت و توان تأثيرى كه در گسترش اين فراخوان دارند - خوددارى مىورزد ؟\r\nما از همان ابتدا از درگير شدن با عرصه‌هاى سياست يا وارد شدن به آن ، خوددارى كرديم . در آن زمان فضا آكنده از ابرهاى تشكيك و افتراها و كوشش‌هاى يارگيرانه بود ، ولى اكنون پس از محكم شدن جاى پاى اين فراخوان و اينكه بر همگان روشن شد كه براى رضاى خدا و خير قاطبهء مسلمانان است ، البته از هر كوشش و تلاشى براى حمايت از اين فراخوان و بازكردن عرصه براى گسترش و شكوفايى آن استقبال مىكنيم و بسيار خوشوقت‌تر خواهيم بود كه همهء ترفندهايى كه به عنوان مانع و رادعى در برابر اين فراخوان و نيرومندى و وحدت كلمه مسلمانان به‌كارمىبرند ، متوقف شوند .\r\nيك دولت اسلامى - هرچند كوچك و با شمار جمعيت اندك - كه سعى دارد نمونهء زنده‌اى از اصول اسلام در حكمروايى و عدالت و برابرى باشد ، در صورت\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nموفقيت در تحقق اجراى اسلام مىتواند الگوى برترى براى ديگر كشورها و ملل اسلامى از اسلام و مسلمانان باشد .\r\n* * * مدت زمان دو ساعت يا بيشتر مىگذرد كه امام قمى همچنان با روى گشاده و سعهء صدر فراوان به ميزبانىام مىپردازد و تو گويى اين منم كه بايد با مهربانى كنار كشم .\r\nمىتوانم بپرسم آرزوى شما براى فراخوان تقريب چيست ؟\r\nهمچنان‌كه با فشردن دست به خداحافظىام مىپردازد مىگويد : رؤياها و آرزوها را به كنار بگذاريم ، ما بايد آنچه را كه تحقق آن امكان‌پذير است ، بخواهيم . من چشم انتظار نسل تازه‌اى از مسلمانانم كه با معرفت و انديشهء باز و روحيه كنكاش‌گرى پرورش يافته باشد . چه مىشد اگر در مراكز علمى و دانشگاه‌هاى اسلامى كتاب‌هاى درسى دينى شامل همهء مذاهب و اجتهادهاى گوناگون مىشد و عين همين برنامه‌ها - اما به شكل ساده شده‌اى - در مراحل مختلف برنامه‌هاى درسى رسمى [ دبيرستانى 
  ] نيز پياده مىشد ، به‌اين ترتيب مىتوانيم آيندهء امت اسلامى را با پايه‌هاى درك و همدلى و نه تعصّب و اختلاف ، تضمين كنيم .\r\nپرسش بسيار بجايى است جناب ، ولى - متأسفانه - من پاسخى براى آن ندارم .\r\n« يوسف الشريف »\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n\r\nفصل دوم : مصاحبه روزنامه الاهرام 1 « 1 » با ايشان\r\nبه جناب امام محمد تقى القمى روحانى شيعه ايرانى و صاحب فراخوان تقريب مذاهب اسلامى گفتم : واقعاً چه مىخواهيد ؟ آيا مىخواهيد سنى ، شيعه شود يا شيعه را سنى كنيد يا مىخواهيد هركدام از ايشان برخى باورهاى خود را به كنارى نهد ؟\r\nمن نمىخواهم كه پيروان مذاهب از مذهب خود عدول كنند . آنچه از ايشان مىخواهم آن‌است كه با انديشه‌هاى مذاهب ديگر آشنا شوند ، پس از آشنايى يا مىپذيرند و با آن نقاط مشترك پيدا مىكنند و يا به ديدگاه‌هاى طرف ديگر احترام مىگذارند ؛ زيرا او نيز دلايل خود را دارد . من معتقدم در صورتى كه ثروت فقهى شيعه را به ثروت فقه اهل سنت اضافه كنيم ، بناى امت اسلامى و فرهنگ آن نيرومندتر و بزرگتر خواهد شد . شيعه در حال حاضر يك صد ميليون نفر هستند و حدود 25 هزار كتاب در فقه دارند كه جملگى به زبان عربى است ، چرا اهل سنت با اين منبع غنى آشنا نشوند ؟\r\nاين‌را نيز رك و پوست كنده بپرسم ، چرا فراخوان خود را دقيقاًبه قاهره آورديد ؟\r\nزيرا قاهره قلب جهان اسلام است و الازهر بزرگ‌ترين دانشگاه‌هاى اسلام در\r\n\r\n\r\n","description":"","footnote":"\r\n( 1 ) . صادره به تاريخ 30 ژانويه 1976 م . برابر با 29 محرم 1396 ه - . ق .\r\n","page_name":" 333 ","page_number":333},
  {"content":"\r\n\r\nآن ، جاى دارد . از اين رو خواستم حل اين مشكل را ابتدا با الازهر شروع كنم ، چون علماى بزرگ اهل سنت در آن حضور دارند .\r\nآيا در تهران نيز همچون قاهره ، شعبه‌اى از دارالتقريب وجود دارد ؟\r\nخانه‌ام در تهران مركز فراخوانى به تقريب است ؛ شمار بسيارى از شخصيت‌هاى قاهره در اين خانه با من ديدار كرده‌اند و آثار فراخوان را در آن ديده‌اند .\r\nاهل سنت و شيعه در ايمان به يك خدا ، يك قرآن و يك پيامبر ، اشتراك عقيده دارند ، ولى مىخواهم بدانم نقاط اختلاف اساسى ميان اين دو مذهب كدام است ؟\r\nاختلاف عمده پيرامون امامت و خلافت است كه از نظر اهل سنت مبتنى بر انتخاب يا گزينش است ، ولى شيعه برآنند كه پيامبر اكرم ( صلى الله عليه و آله و سلم ) بر امامت على و فرزندانش پس از او تصريح كرده است .\r\nو اختلاف‌هاى پيرامون احاديث پيامبر اكرم ( صلى الله عليه و آله ) چيست ؟\r\nاز نظر اهل سنت و شيعه ، سنت رسول خدا نخستين منبع تشريع پس از قرآن است ولى راويانى وجود دارند كه شيعه به آنها اعتماد ندارند . جمهور علما بر روايت هر يك از صحابه اعتماد مىكنند ، ولى شيعه شرط مىكنند كه روايت از طريق ائمهء اهل بيت باشد ، زيرا معتقدند كه [ اهل بيت و پيامبر 
  ] از ديگران شناخت بيشترى با سنت دارند .\r\nپس اين هراس و گسست پيروان دو مذهب از يكديگر از كجا ناشى مىشود ؟\r\nاز سوى دشمنان اسلام و در ميان ايشان شمارى از خاورشناسان هستند ؛ آنها براى هر دو گروه تصوير كفرآميزى از گروه ديگر ارائه داده‌اند . براى نمونه كار به جايى رسيده كه در وحدت قرآن نيز ايجاد شك و ترديد كرده و گفته‌اند : قرآن شيعه با قرآنى كه در اختيار ديگر مسلمانان است ، تفاوت دارد ! با اين‌حال هيچ كس زحمت ورق زدن يكى از ميليون‌ها نسخهء قرآنىرا كه در دست شيعه است به خود نمىدهد ، كه اگر چنين شده بود ، شك و ترديدها بر طرف و مشكل حل مىشد .\r\nمىدانم كه نتيجهء تلاش‌هاى شما به صدور فتوا در مصر در خصوص جواز\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nتعبّد بر مذهب شيعه اماميه انجاميد ، داستان اين فتوا چه بود ؟\r\nوقتى فراخوان تقريب را در سال 1938 آغاز كردم ، به قاهره آمدم و با علماى اينجا تماس برقرار كردم . طولى نكشيد كه شخصيت‌هاى برجسته‌اى به اين فراخوان پيوستند ، كسانى چون : شيخ مصطفى عبدالرزاق ، شيخ عبدالمجيد سليم ، علامه محمد فريد وجدى ، شيخ حسن البنا ، دكتر محمد امين ، شيخ محمد المدنى ، و سپس شيخ محمد شلتوت هم به ما پيوست ؛ او زمانى كه شيخ الازهر شد ، مورد پرسش ( استفتا ) قرار گرفت و در پاسخ ، تاريخى خود را صادر كرد كه در آن آمده است : « مذهب شيعهء اماميهء ، همچون ديگر مذاهب اسلامى است . » و گفت : « شايسته است كه مسلمانان اين‌را بدانند و از تعصب‌هاى نابحق نسبت به مذاهب معين ، رهايى يابند . دين خدا و شريعت خدا تابع مذهب معين يا منحصر به مذهب معينى نيست و همگى نزد خداوند متعال ، مجتهدند . »\r\nمىخواهيم اختلاف‌هاى ميان فقه سنى و شيعه را بدانيم ؛ بگذاريد از نماز شروع كنيم .\r\nشيعه ، جايز نمىدانند كه در هر شرايطى نماز ترك شود ، حتى شخصى كه در حال غرق شدن است هم بايد با اشاره نماز را به‌جا آورد . آنها در نماز شرط مىكنند كه پس از سورهء فاتحه ، سورهء كوتاه ولى كاملى خوانده شود و جايز نمىشمارند كه بخشى از سوره قرائت شود . آنها پس از دو سجده ، مىنشينند و از اينها كه بگذريم اركان نماز نزد هر دو مذهب يكى است .\r\nو در روزه ؟\r\nشيعهء اماميه برآنند كه دروغ بستن بر پيامبر اكرم ( صلى الله عليه و آله و سلم ) باطل كنندهء روزه است و بايد قضاى آن‌را به‌جاى آورد و كفارّه دارد ؛ آنها حدود يك ربع ساعت پس از اهل سنت افطار مىكنند ، زيرا شرط افطار از نظر ايشان زوال سرخى شفق و نه صرفاً غروب خورشيد است ؛ اختلاف‌هاى ديگرى وجود ندارد .\r\nو در مورد حج ؟\r\nحج در كتاب‌هاى شيعه ، فصل بزرگى را به خود اختصاص مىدهد ؛ آنها حج را\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nجهاد با بدن و مال تلقى مىكنند و تارك حجّ را حد كفر به خدا مىشمارند . اگر مكلّفى بىآنكه حج كرده باشد بميرد ، حج دينى براوست كه بايد به نيابت از وى انجام شود و بدون اجازهء [ ورثه 
  ] انجام مىشود و اگر كسى مالى از آن مرده‌اى كه حج بر گردن اوست در اختيار داشته باشد و بداند كه ورثه پول حج را نمىپردازند ، مىتواند [ حتى بدون اجازهء ورثه 
  ] به ميزان دستمزد حج از آن كسر كند و به كسى كه به نيابت از مرده به حج مىرود بدهد ، زيرا اين دين خدا و قضاى آن واجب است .\r\nدر خصوص ازدواج و طلاق ؟\r\nفقه آنها مانند بقيه مذاهب است ، تنها شرطشان براى طلاق وجود دو شاهد است ، زيرا خداوند متعال در قرآن مىفرمايد :  « فَأَمْسِكُوهُنَّ بِمَعْرُوفٍ أَوْ فارِقُوهُنَّ بِمَعْرُوفٍ وَ أَشْهِدُوا ذَوَيْ عَدْلٍ مِنْكُمْ »  ( طلاق / 2 ) ( . . . يا به شايستگى نگاهشان داريد يا به شايستگى از آنان جدا شويد و دو تن دادگر از ميان خود گواه بگيريد . . . ) آنها سه طلاق را با يك لفظ يا با الفاظ پياپى در يك مجلس روا نمىدارند و از نظر ايشان طلاق با سوگند نيز منعقد نمىشود .\r\nو در اجتهاد ؟\r\nنزد اهل سنت ، باب اجتهاد بسته شد ، ولى نزد شيعه باب اجتهاد همواره و تا به امروز باز است .\r\nولى شيعه كه مذاهب بسيارى هستند و تنها يك مذهب نيستند ؟\r\nدر ايران و عراق شيعهء اماميه هستند كه دربارهء ايشان با شما سخن مىگويم . و در يمن شيعهء زيدى هستند . ولى فقه ايشان تفاوتى با فقه ابوحنيفه ندارد . علاوه بر اين شيعهء اسماعيلى نيز هستند كه شامل دو طايفه مىشوند : بُهره‌ها در هند و آغاخانىها كه نخواستيم با ما وارد دارالتقريب شوند . شما در كتاب ملل و نحل ، فرقه‌هايى از شيعه را خواهيد يافت كه در حال حاضر در جهان وجود خارجى ندارند .\r\nولى همچنان برخى افراطيون شيعه كه آنها را غُلات شيعه مىناميم ، وجود دارند .\r\nما از ايشان تبّرى مىجوييم و حكم كفر بر آنها مىرانيم .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nمىدانيد كه در برخى كتب شيعه ، حملاتى عليه پيروان مذهب اهل سنت وجود دارد ؟\r\nما در ايران كميته‌اى تشكيل داديم تا كتاب‌هاى دينى را مورد بازخوانى قرار دهد و حملات مذهبى در آنها را از ميان بردارد .\r\nشما فراخوان خود را در سال 1938 در قاهره شروع كرديد و اكنون پس از حدود چهل سال ، آيا احساس مىكنيد كه اين فراخوان نتيجه‌اى هم داده است ؟\r\nاحساس مىكنم پيشرفتى را تحقق بخشيده‌ام . فراخوان‌ها نيازمند سال‌هاى درازى براى به بار نشستن هستند . اكنون شمارى از علماى اهل سنت و شيعه وجود دارند كه همديگر را درك مىكنند . وزارت اوقاف [ مصر 
  ] در زمان شيخ الباقورى كتاب المختصر النافع فى فقه الشيعة الامامية را به‌چاپ رساند ؛ دارالتقريب در قاهره نيز هشت جزء از تفسير قرآن طبرسى را به‌چاپ رساند . ما مجلهء رسالة التقريب را منتشر كرديم و مذهب شيعه در الازهر و مذهب اهل سنت در دانشگاه تهران تدريس مىشود ؛ ما آگاهى و روشنگرىهايى كرديم و برخى رسوبات قرن‌هاى متمادى را از ميان برداشتيم .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n\r\nفصل سوم : مصاحبهء روزنامهء الاخبار 1 « 1 » با ايشان\r\nكشاورز آمده از تهران به قاهره ، مىگويد :\r\n* اختلاف بين اهل سنت و شيعه . . . مسأله‌اى تاريخى است .\r\n* در شكسته ، محل ورود دزدان و چپاولگران است .\r\n* بحران ديندارى به دليل نبود الگو و سرمشق است .\r\nهمچون هر كشاورز مصرى ، او با دستانش صحبت مىكرد . او هرگز تن به اين نمىداد كه سخنانش چك‌هاى بىمحل باشند و مقصود اعراب در توصيف كسى كه با دستانش سخن مىگويد را خاطرنشانمان مىسازد و مىگويد : منظورشان اين بود كه او مرد كردار است ، نه گفتار . كشاورز آمده از تهران مىافزايد : از همان آغاز - با فروتنى تمام - مىخواستم چنين مردى باشم . .\r\nدر نهايت سادگى و روشنى و خوشرويى ، از پرسش‌هايى كه شمارهء روز جمعهء روزنامهء الاخبار با وى در ميان گذارد ، استقبال كرد و زير لب گفت : من چيزى ندارم كه پنهان كنم يا پنهانش دارم . من از همان زمان كه براى نخستين بار به قاهره آمدم ، يعنى از چهل سال پيش بدين‌سو ، همهء كارهايم كاملًا روشن و در ديد و شنيد همگان در راستاى هدف ارجمند و شايسته‌اى چون تقريب مذاهب اسلامى بوده است .\r\n\r\n\r\n","description":"","footnote":"\r\n( 1 ) . به‌تاريخ جمعه 18 ربيع الاول 1398 ه - . ق . / 19 مارس 1976 م . شماره 7411 سال 24 .\r\n","page_name":" 338 ","page_number":338},
  {"content":"\r\n\r\nو به عبارت روشن‌تر و مشخّص‌تر : هدف من نزديكى مسلمانان اهل سنت و شيعه با يكديگر و از ميان برداشتن اختلاف‌ها و نفرت‌هايى بوده و هست كه براى قرن‌هاى متمادى تداوم داشته است .\r\nجناب آقاى محمد تقى قمى از علماى بزرگ شيعه در ايران مكثى مىكند تا يك‌بار ديگر پرسشى را كه روزنامه جمعه در خصوص نظر وى راجع به گفته‌هاى برخى مردم دربارهء برخى اظهارات و سخنانش در روزنامه‌ها و مجالس و محافل مختلف پيرامون تقريب ميان اهل سنت و شيعه ، بشنود و اينكه اين اظهارات جنبه ظاهرى سخنان شيعه است ولى در باطن همانى است ، كه در كتاب‌ها و اعتقاداتى نهفته مىدارند كه آنها را مطرح نمىسازند و در تناقض كامل با اعتقادات اهل سنت و حتى مشوّق نفرت و بيزارى از آنهاست .\r\nامام قمى لبخندى حاكى از تشكر از طرح چنين پرسش و صراحتى كه اين گفت‌وگو از آن برخوردار است مىكند و مىگويد : مىخواهم بدانى كه من هرگز كارمند هيچ كس و هيچ دولتى نيستم . من از طريق اين فراخوان امرار معاش نمىكنم . من مرد كشاورزى هستم كه از دسترنج خودو زحمت ذهن و عرق جبين زندگى مىكنم ، بحمدالله و المنه هيچ كس بر من دستى ندارد . من هنوز لحظه‌اى را كه براى نخستين بار در حدود چهل سال پيش به قاهره رسيدم به‌خاطر مىآورم ؛ در آن شب تنها بودم ، رو به آسمان كردم و گفتم : پروردگارا ! به كشورى آمده‌ام كه هيچ كس را در آن نمىشناسم ، كسى هم مرا نمىشناسد . خداوندا ! تو مىدانى كه اين سفرم براى چيست و چراتحمل اين غربت را كرده‌ام و چرا به ايده‌هاى خود ايمان دارم ، پس يارىام كن و اكنون مىتوانم بگويم كه : خداوند ياريم داده است .\r\nامروزه اتفاق بزرگى افتاده است ؛ فقه مذاهب شيعه در ضمن برنامه‌هاى فقه تطبيقى يا مقايسه‌اى در الازهر تدريس مىشود ؛ ديدگاه‌هاى فقهاى شيعه در قوانين احوال شخصى در مصر مورد توجه قرار مىگيرد ، كتاب‌هاى فقه و تفسيرى كه علماى شيعه تصنيف كرده‌اند در مصر به‌چاپ مىرسد و در اختيار همگان قرار مىگيرد ؛ همهء اين\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nاتفاق‌ها ، نتيجهء تلاش‌هاى سترگ و شرافتمندانه‌اى است كه بسيارى از علمايى كه دل و انديشهء خود را براى آنچه گفتيم گشودند مبذول داشتند .\r\nما گفتيم : چيزى كه مانع از تقريب مذاهب اسلامى شود ، وجود ندارد . منظور من مذاهبى است كه در اصول ، اتفاق نظر دارند و به آنچه كه جز به آن ، اسلام هر مسلمانى كامل نمىشود ، ايمان دارند . آنچنان اختلافى وجود ندارد كه شايسته باشد مسير ما را در اين راه سّد كند ، گو اينكه اجازه دهيد صريح باشيم و اذعان كنيم كه اختلافى پيرامون خلافت و اينكه چه كسى عهده دار آن بايد باشد ، وجود دارد .\r\n\r\nگذشت آنچه گذشت\r\nشيعه برآنند كه على بن ابى طالب ، خليفه و جانشينى است كه نصّ در مورد وى وارد شده و پيامبر خدا ( صلى الله عليه و آله و سلم ) به او وصيت فرمود و خلافت هم به معناى ولايت حق او و فرزندانش پس از اوست ؛ شيعه دلايل خود را در اين باره دارند ، ولى اهل سنت معتقدند كه منصب خلافت با گزينش و انتخاب صورت مىگيرد .\r\nو شد آنچه كه شد . . . اگر شهوت حكومت و زرق و برق قدرت و فتنه انگيرىهاى دشمنان نبود ، مىشد اين اختلاف را در گسترهء معقولى باقى گذاشت . به‌هرحال اگر اختلاف در مورد امامت و خلافت ، ميان شيعه و اهل سنت جدايى افكنده ، اين امر اكنون داراى هيچ‌گونه پيامدى نيست .\r\nاينك اين موضوع در شمار تخصص علما و تاريخ‌نگاران شده است ، هدف ما اكنون رفع و زدودن ويرانه‌ها و از ميان برداشتن آثار اين درگيرىها و زمينه سازى براى ايجاد وحدت اسلامى نيرومند و مقتدرى است كه رسوبات كهنه و كينه‌ها و سوءتفاهم‌ها ، آسيبى به آن نزند .\r\nهدف ما آن نيست كه شيعى ، مذهب خود يا سنّى مذهب خود را ترك گويد ، ما مىخواهيم همگان پيرامون اصول مورد توافق متحد شوند و در موارد ديگر ، يكديگر را معذور بدارند .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nما پنهان نمىكنيم كه كسانى هستند از فرقه‌هاى باطنيه و غلات كه خود را شيعه مىنامند ، ولى ما آنها را رّد مىكنيم . شيعه‌اى كه من نمايندگى مىكنم و شيعه‌اى كه سعى دارم ميان آنها و اهل سنت تقريب ايجاد كنم ، شيعه اثنى عشرى و شيعهء زيدى هستند كه همهء عقايدشان نيز آشكار و علنى است و هر كس در هر كشورى و در هر جايى را به چالش مىگيرم ، اگر برايم كتابى آورد كه جنبه‌اى پنهان يا آن‌گونه كه دربارهء اين كتاب‌ها مىگويند ، باشد .\r\n\r\nمسائل معاصر\r\nحضرت امام ! آيا به نظر شما راه نزديكتر براى تقريب ، برداشتن گام‌هاى سازنده براى شكل دهى به افكار عمومى همهء مسلمانان و فراتر از شيعه و اهل سنت و براساس وحدت نظر در مسائل معاصرى كه سرنوشت اسلام و مسلمانان به آن گره خورده است ، از جمله مسئله فلسطين و استعمار و موضوع رويارويى با يورش‌هاى فكرى كه به صورت الحاد و هرزگى و رويارويى با رويگردانى جوانان از دين نيست ؟ !\r\nدوست ندارم مرا با القاب بزرگ و پرطمطراق خطاب كنيد . من در اينجا در قاهره ، امام نيستم ؛ تنها سربازى در كارزار تقريبم ، مبلّغى كه افتخار دعوت به وحدت صف اسلامى دارم . ما اكنون اين راه را نزديكتر به تقريب مىدانيم ؛\r\nمىگويم : اكنون اين راه را نزديكتر مىيابيم ، ولى پيش از اين و در برابر تمامى آنچه كه سال‌هاى تفرقه و اختلاف و ظلمات پديد آورده و باعث شده بود هر گروه از ديگرى بهراسد و در كمين ديگرى باشد ، ممكن نبود . استقبال از ايدهء تقريب و تأسيس جماعة التقريب و صدور مجله‌اى كه سخنگو و در خدمت اهداف آن باشد ، همه و همه ، موفقيت‌هاى بىنظيرى است كه البته پس از آن مىتوانيم راهى را كه به تقريب نرديكتر است و شما از آن سخن مىگوييد ، طى كنيم .\r\nمرجع بزرگ شيعيان آيت الله بروجردى نيز چون ما بر آن بود كه مصلحت مسلمانان ايجاب مىكند كه متحد شوند و جامعه‌اى اسلامى داراى شخصيت سياسى\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nيگانه‌اى كه دخالتى در مسائل ويژهء هر كشور نداشته ، ولى در مورد مسائل كلى و عام اتفاق نظر داشته باشد ، آنان‌را در برگيرد .\r\n\r\nدر . . . شكسته ! !\r\nاما دربارهء مسئله جريانات خصمانه فكرى و رويگردانى جوانان از دين ، به سادگى به شما مىگويم : وقتى اين در شكسته است ، در واقع ما به دزدان خوشامد مىگوييم . شايسته است كه ما ايمان كامل در اين خصوص داشته باشيم كه اين دين ما را كاملًا خودكفا مىكند و اينكه اگر ما تبديل به صادركنندگان ارزش‌هاى و الا و عدالت و آزادى و مفاهيم ارجمند به خارج از كشورهايمان نشويم ، در واقع به هر غارتگرى از شرق و غرب فرصت داده‌ايم تا در كشورهاى ما به فساد و تخريب و تباهى بپردازد !\r\n\r\nجوانان . . . و الگو\r\nمرد كشاورز آمده از تهران كه براى گرد آوردن مسلمانان و متحد ساختن آنها به قاهره آمده است ، نوشته‌ها و چمدان‌هاى خود را جمع آورى مىكند و مىبندد . چون آمادهء ترك قاهره و بازگشت به كشورش - در پى اين سفر دو ماهه - مىشود . در پى سفرى كه طى آن با شمارى از علما و مسئولان با هدف حمايت از فراخوان تقريب و فعال‌تر ساختن آن و انتقال آن به مرحله جديدتر ، پيشرفته‌تر و مؤثرتر ، ديدار و گفت‌وگو و نشست داشته است .\r\nآنگاه پيش از خداحافظى ، نگاهى به ما مىاندازد ومىگويد : و در مورد جوانان و رويگردانى آنان از دين ، من تأكيد مىكنم كه جوانان تنها به الگو نياز دارند .\r\nبگذار صادقانه بگويم : جوانان ما به دنبال الگوى شايسته‌اى مىگردند و اينك انتظارشان در اين مورد واقعاً به درازا كشيده است .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n\r\nفصل چهارم : مصاحبهء ديگرى با روزنامه الاخبار « 1 »\r\nسال 1938 بود كه شاهزاده يوسف كمال او را به ميهمانى ناهار در كاخ خود دعوت كرد و در آنجا با اين پرسش غافلگيرش ساخت : حضرت امام ! چرا شيعيان مىگويند : حضرت جبرييل رسالت پيامبرى را بر سرورمان على بن ابيطالب فرود آورد ، ولى به خطا آن‌را بر حضرت محمد ( صلى الله عليه و آله و سلم ) نازل كرد ؟\r\nتقى قمى به شاهزاده گفت : مىگويند شاهزاده‌اى بود كه به شعرا عنايت خاصى داشت به‌گونه‌اى كه دردربارش گرد مىآمدند ، ولى يكى از اين شاعران همواره بدشانسى مى آورد و توفيق حضور در محضر شاهزاده را نمىيافت .\r\nيك بار يكى از شعراى اهل مبالغه و بادمجان دورقاب چين ، سفره شاهزاده را به عنوان سفره‌اى كه به كرم خود همه افراد بشر را در خود گرد آورده است توصيف كرد . شاعر مورد بحث يادداشتى براى شاهزاده فرستاد و در آن نوشت : اگر در شمار شاعران و افراد بشر نباشم ، از كسانى هستم كه در اين جهان وجود دارند ، ولى شانس نشستن بر سر سفرهء شاهزاده را نيافته است !\r\nآنگاه امام تقى الدين قمى گفت : اگر عالم يا پژوهشگر مذاهب نباشم ، دست كم يكى از شيعيان كه هستم ! ولى هرگز نشنيده‌ام شيعيان به چنين خرافه خنده‌دارى يعنى خطاى جبرييل ! معتقد باشند .\r\nتقى الدين قمى از مشهورترين علماى اسلامى در جهان و از رهبران شيعه وقتى در\r\n\r\n\r\n","description":"","footnote":"\r\n( 1 ) . به‌تاريخ 11 محرم 1396 ه - ق / 12 ژانويه 1976 م .\r\n","page_name":" 343 ","page_number":343},
  {"content":"\r\n\r\nاتاق آرام وى در هتل شرايتون - كه همه ساله از 1937 تا كنون در سفر به قاهره در آن اتراق مىكند - با وى ديدار كردم ، از اين باب لب به سخن از فراخوان خويش گشود .\r\nاو با اينكه در دههء هفتم عمر خويش است ، مردى است كم حاشيه و سرشار از پويايى ، او در سال 1907 م . در تهران به‌دنيا آمده و زبان عربى را به همان روانى كه نياكان علماى ايرانى او ، بزرگان قرن دوم و سوم و چهارم هجرى قمرى سخن مىگفتند ، سخن مىگويد .\r\nمردى است كه از همان ابتداى جوانى مبارزه عليه تعصب ، همهء فكر و ذكرش را به‌خود مشغول داشت و تصميم گرفت تا تقريب مذاهب اسلامى را به رسالت زندگى خود مبدّل سازد و مقرّر داشت كه قاهره منبر اين رسالت باشد ، زيرا جايى است كه الازهر در آن‌است ، منارهء اسلام به‌شمار مىرود و پايتخت مصرىها ، اين مردمان آسان‌گير دنياست و اينها همه را خود ضمن تشريح فراخوان خود ، برايم بازگفت .\r\nاصل تقسيم شدن‌ها در اسلام ، جهل و نادانى هر گروه نسبت به داشته‌هاى گروه ديگر و نقص شناخت از مبدأ سرچشمه‌هاست . فراخوان من اساساً بر اين پايه است كه با عشق و محبت آغاز كنيم و با عقل و منطق آشنا شويم و همواره به‌خاطر داشته باشيم كه آزادى انديشه ، مهم‌ترين سلاح و توشه راه ما باشد . ما در عصر تسخير فضا هستيم ، ولى در عين حال در يك كشوريم و نمىدانيم كه همسايه ما چه دارد . انديشه‌هاى ثابت ما از طريق ارث ، با سنت‌ها يا با شيوه‌هاى شنيدارى و سينه به سينه ، به ما مىرسد ! كاشت تخم محبت و مهر ميان مسلمانان ، عشق من‌است ؛ بسيار دوست دارم كه مسلمانان را مهربان نسبت به يكديگر بيابيم و احساساتشان يكى ، مسائلشان يكى ، و رنج‌هاى ايشان يكى باشد .\r\nمسئله تفاوت مذاهب مسلمانان ، همواره فكر و ذهنم را به‌خود مشغول داشته ، ولى ميان اين مذاهب تفاوت‌هاى بنيادى نمىبينم ؛ آنها در ايمان به خدا و وحدانيت او اتفاق نظر دارند ، قرآن خدا كتاب آنهاست و سنى و شيعه حتى در مورد يك واژه از آن اختلاف ندارند ، پيامبرشان محمد خاتم پيامبران است و روزانه پنج بار به نماز مىايستند\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nكه در مورد ركعت‌ها يا سجده‌ها و اركان نماز هم اختلافى ندارند . روزهء آنها نيز يكى است ؛ با رؤيت ماه آغاز و با رؤيت ماه بعد پايان مىيابد ، حجّ خانه خدا نيز بر همهء آنها واجب است و پايه‌هاى استنباط احكام شرعى نيز نزد همهء آنان يكى است ؛ كتاب خدا و سنت رسول خدا .\r\nاگر هم در اين ميان اختلاف‌هايى باشد ، اختلاف‌هاى اجتهادى است كه در گستره‌هايى است كه حق اجتهاد و اظهار نظر مطرح است از جمله : جَهر به بسم الله الرحمن الرحيم يا اخفاى آن [ در نمازها 
  ] .\r\nآنچه باعث تمايز ميان اهل سنت و شيعه شده ميزان عشق به اهل بيت است كه من ديده‌ام مردم اهل سنّت مصر نيز شيفتهء اهل بيت هستند و ايمان آورده‌ام كه مسلمانان سنّى نيز جملگى نسبت به اهل بيت ، هوادارى و علاقه دارند .\r\nانكار نمىكنم كه در تاريخ ، برخى از افراطيون و برخى متعصبان بوده‌اند و اكنون نيز اقليتى وجود دارند كه در مورد على [ عليه السلام 
  ] چيزهايى مىگويند كه دربارهء خداوند متعال نمىگويند ، ولى شيعه خود ، حكم به نجاست اين افراطيون و غُلات مىدهند .\r\nصريح بگويم : اساس اختلاف بين اهل سنت و شيعه ، ولايت و خلافت است . شيعه بر آن‌است كه على و فرزندانش حق ولايت دارند و در اين سخن بر وقايع زندگى پيامبر و سخنان وى - كه برخى از آنها در كتاب‌ها به ثبت رسيده است - استناد مىجويند .\r\nاين براى دفاع نيست ، بلكه براى بيان حقيقت تنها اختلاف موجود كنونى ميان آنهاست . اينك نه خلافت پا برجا مانده و نه امام منتظر [ عج 
  ] ، ظهور كرده است . تنها اختلاف ميان ايشان همچنان‌كه مىبينيم ، هيچ اثر عملى در بر ندارد . آنچه مىماند مسئلهء عواطف و احساسات نسبت به اهل بيت و اختلاف در ارزيابى برخى مسلمانان اوليه است . بنابراين ، فراخوان ما فراخوانى واقعگراست : بدان فرانمىخوانيم كه سنى از سنى بودن خود كوتاه آيد يا شيعه از شيعه بودنش . اينها دومكتب در اسلامند و تقريب\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nمبتنى بر دو وجودى است كه در مورد اصول عقيده اختلافى با هم ندارند .\r\nمصر چگونه از فراخوان شما استقبال كرد ؟\r\nالازهر با دلى سرشار از محبت از آن استقبال كرد و پادشاه گذشته با نگرانى به آن نگاه كرد و انقلاب در همهء مراحل خود به آن خوشامد گفت . من جمال عبدالناصر را از نزديك و انورالسادات را با محبت و علماى دين مصرى را با ويژگى برادرى اسلامى شناختم .\r\nدر سال 1937 انديشه‌ام را با شيخ المراغى در ميان گذاردم ؛ او از آن استقبال كرد و مرا با شمارى از علماى دينى مصر از جمله : شيخ عبدالمجيد سليم - كه در آن‌زمان مفتى مصر بود - و شيخ مصطفى عبدالرزاق - كه وزير اوقاف بود - و شمار ديگرى از علماى برجستهء آن‌زمان آشنا ساخت . آنها جملگى از اين ايده استقبال كردند و بر آن بودند كه اين فراخوان نياز به مقدماتى دارد . تا سال آغاز جنگ جهانى دوم [ 1939 
  ] ، در مصر ماندم و سپس با پايان يافتن جنگ [ 1945 م 
  ] به مصر بازگشتم و در سال 1947 م براى اين فراخوان مركزى با عنوان دارالتقريب بين المذاهب الاسلامية را تأسيس كردم كه شمارى از علماى مذاهب معروف چهارگانه نزد اهل سنت و دو مذهب شيعه امامى و شيعهء زيدى را در برمىگرفت . با كوشش مشترك ، مقرر شد تا فقه اهل سنت در دانشگاه تهران و فقه مقايسه‌اى در الازهر تدريس شود . وزارت اوقاف مصر مرجعى براى فقه شيعه را به‌چاپ رساند و شيخ الازهر يعنى شيخ محمود شلتوت فتوايى در جواز تعبّد برمذهب شيعه اماميه صادر كرد كه خود به‌عنوان يك حادثهء تاريخى اسلامى در راستاى از ميان برداشتن بسيارى از اختلاف‌ها و پيروزى مهر و محبت بر تعصب ، به‌شمار مىرود .\r\nآيا در اين راه با مانعى هم روبه‌رو شديد ؟\r\nآرى ولى خداوند آنها را از سر راه برمىداشت .\r\n[ و نقل كرد كه 
  ] : در سال 1947 م آغاخان كه در قاهره حضور داشت ، فراخوان را شنيد . ما دوبار در جهت كوشش براى پيوستن به اين جماعت ، با هم ديدار داشتيم . به\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nاو گفتم : ما با دلهاى باز و آغوش گشاده عمل مىكنيم و شرط كردم كه مراجع مربوط به جماعت خود يعنى فرقه اسماعيلى آغاخانيه را ارائه دهد تا شركت كنندگان در دارالتقريب بتوانند پيش از تصميم‌گيرى براى پيوستن يا نپيوستن اين فرقه ، آگاهانه عمل كنند .\r\nآغاخان عذر آورد و گفت : با همين عيب ما را بپذيريد ! نپذيرفتيم . خبر دو ديدار ما از طريق ساعيان به گوش ملك فاروق رسيد ، تو گويى يك ارتباط سياسى بود . انگليسىها آن‌روزها كه در مصر قدرت و نفوذى داشتند - با طرز فكر و عقل و منطق استعمارى خود در اين انديشه بودند كه حكومت مصر را به آغاخان بسپارند ، ولى سپس نظرشان بر ملك فؤاد قرار گرفت ؛ از اينجا بود كه ساعيان و خبرچينان شروع به هراساندن ملك فاروق كردند !\r\nبه توفيق الهى ، فاروق از شيخ مصطفى عبدالرزاق - كه در آن هنگام شيخ الازهر بود - دربارهء حقيقت تماس‌ها و ديدار آغاخان با من پرسيد . شيخ نيز همين حقيقت را برايش بازگفت و اين طوفان به سلامتى از سرگذشت !\r\nدر زمان بحرانى شدن روابط قاهره و تهران در ايام انقلاب - بيش از ده سال - به سفرهاى عادى خود به قاهره - بى هيچ محدوديتى - و در چارچوب استقبال كامل ادامه دادم .\r\nو در ادامه گفت : صراحت و رك‌گويى فضاى بسيار خوبى را فراهم آورد . ايدهء كاملًا روشن و شيوهء كار ما مبتنى بر صراحت است . از ابتداى اين فراخوان هرگز به دنبال يا منادى چيرگى يك گروه بر گروه ديگر يا پيوستن يكى از شيعيان به اهل سنت يا برعكس نبوديم . ما در پى نزديكى گروه‌ها هستيم و هرگز براى اين يا آن مذهب ، يارگيرى نمىكنيم .\r\nآيا معتقديد كسانى هستند كه از تعميق اختلاف‌هاى مذهبى ميان مسلمانان سود مىبرند !\r\nكاملًا . و در رأس اين استفاده كنندگان ، استعمار است . استعمار از همبستگى\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nمسلمانان با يكديگر به لرزه درمىآيد . تفرقه‌هاى مذهبى نيز اين همبستگى را متزلزل مىسازد . من به‌طور قطع مىگويم كه حركت خاورشناسان در اساس درپى كاشت بذر تفرقه‌هاى بيشتر ميان ما بوده و اينك داستان لويى ماسينيون اين خاورشناس پرآوازه را برايت باز مىگويم . او را زمانى كه بازديدى ناگهانى از دارالتقريب از ابتداى تأسيس آن داشت و در پى پرس و جو از رسالت آن بود ، شناختم . به‌دنبال آن در محفلى با حضور دكتر حسنين هيكل ، با وى ملاقات كردم ؛ او شروع به سخن در اين باره كرد - براين گمان كه سخنانش مرا خشنود مىسازد - كه پژوهش‌هاى تازه‌اى دربارهء فاطمه زهرا [ سلام الله عليها 
  ] دارد و مقايسه‌اى ميان او و حضرت مريم به‌عمل آورده و به دنبال حق وى در وراثت از پيامبر [ صلى الله عليه و آله 
  ] بوده است . ولى وقتى با انكار صداقت وى در طرفدارى از فاطمه و حق او در ارث از پيامبر اين پرسش را از او كردم : آقا اين چه نوع طرفدارى شديد از فاطمه است ؟ موضوع را به‌خودمان واگذاريد و در سرزمين پاك مسلمانان خار و خس و خاشاك نكاريد و شما كه يك فرانسوى هستيد بهتر آن‌است كه از كشور متبوع خود بخواهيد دست از ضربه زدن به مسلمانان الجزاير بردارد ( فرانسه در آن‌زمان در جنگ تمام عيارى با الجزاير به‌سر مىبرد ) ، همهء حاضران شوكه شدند .\r\nبرخى خاورشناسان به‌دنبال بازمانده‌هاى تعصب‌ها مىگردند تا از ديوارهاى متزلزل آن با اسنادى از پژوهش‌هاى خود ، حمايت به‌عمل آورند . اينان از اين فراخوان ما ناخرسندند ، زيرا همبستگى مسلمانان را به‌دنبال دارد و همبستگى [ خلق‌ها 
  ] نيز به معناى مرگ استعمار است . با دعاى اينكه خدا تأييدم كند ، هتل را ترك گفتم . بىترديد ، صفاى صاحبان دعوت را در او مىتوان ديد ؛ و بى هيچ رياكارى حمّيتى نسبت به آزادى مسلمانان در خود دارد و در سينه به شدت بازى استعمارى : تفرقه بينداز و حكومت كن را نفى مىكند .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nفصل پنجم : مصاحبهء ديگرى با روزنامه الاهرام « 1 »\r\nدر حال حاضر حضرت امام محمد تقى قمى از علماى شيعه در ايران و بنيانگذار جنبش تقريب مذاهب اسلامى از قاهره بازديد مىكند . او در قاهره ميهمان به‌شمار نمىرود ، زيرا مدت چهل سال است كه هر ساله چند ماه را در آنجا به‌سر مىبرد و با صدها تن از رهبران فكرى و علماى الازهر و دست اندركاران دعوت اسلامى ، ديدار و گفت‌وگو دارد .\r\nدر الزمالك اعضاى جماعة التقريب بين المذاهب الاسلاميه در مقرّ خود كه امام قمى در 4 سال پيش آن‌را تأسيس كرد ، با يكديگر ديدار و گفت‌وگو مىكنند . امام قمى با شمارى از شخصيت‌ها و پيشاپيش ايشان جناب شيخ محمد المتولى الشعراوى وزير اوقاف و امور الازهر مصر ، ديدار كرد .\r\nامام قمى دربارهء جماعة التقريب بين المذاهب الاسلاميه مىگويد : هدف آن فراهم آوردن فرصت براى مسلمانان سنى و مسلمانان شيعه براى آشنا شدن با انديشه‌ها و ديدگاه‌هاى يكديگر و از ميان برداشتن فاصله‌ها و بر طرف ساختن بدگمانىهاست ؛ چه همين فاصله‌ها و بدگمانىهاست كه ساخته وپرداخته جهل و تبليغات مغرضانه‌اى\r\n\r\n\r\n","description":"","footnote":"\r\n( 1 ) . صادره در پنجم آوريل 1978 م .\r\n","page_name":" 349 ","page_number":349},
  {"content":"\r\n\r\nاست كه به هدف چندپاره كردن وحدت جهان اسلام و ايجاد درگيرىهاى توجيه ناپذير حقيقى ميان مسلمانان ، صورت مىگيرد .\r\nاين اقدام امام قمى كه چهل سال پيش آن‌را آغاز كرد داستانى دارد . او به قاهره آمد ؛ زيرا دژ اسلام به گفتهء وى ، شهر الازهر شريف است و هر فراخوانى كه از قاهره آغاز نشود نمىتواند با موفقيت قرين گردد . وى مىگويد : به قاهره آمدم ؛ در حالى كه كسى را در آنجا نمىشناختم و طبيعى بود كه برخىها تصور كنند هدف من تبديل سنىهاى مصرى به شيعه است . ولى با گذشت سال‌ها ، هدف حقيقى من روشن شد و آن اينكه مسلمانان با يكديگر آشنا شوند و بر گرد اصول اساسى كه همگان در آن اتفاق نظر دارند و هيچ مسلمانى جز به آنها مسلمان به‌شمار نمىرود ، گردهم آيند .\r\nموفقيت فراخوان تقريب مذاهب اسلامى به جايى رسيد كه بزرگترين شخصيت‌هاى دينى در مصر از جمله : مرحوم مغفور امام بزرگ شيخ محمود شلتوت ( شيخ سابق الازهر ) به آن پيوست كه دربارهء فراخوان تقريب مذاهب مىنويسد :\r\n« در فضاى حاكم در آغاز اين فراخوان سرشار از تهمت‌ها و كينه‌ها و پر از افتراها و عوامل گسست و بدگمانى هر گروه نسبت به گروه ديگر بود . به‌گونه‌اى كه شكل گيرى جماعة التقريب با اعضايى از مذاهب مختلف و چهارگانه سنى و دو مذهب شيعه امامى و زيدى خود پيروزى چشمگيرى به‌شمار مىرفت كه كينه‌توزان را كاملًا برآشفت . اين فراخوان نه از سوى يك گروه بلكه از طرف متعصبان و متحجّران هر دو گروه مورد حمله شديد قرار گرفت . تنگ‌نظران با اين ايده به مبارزه برخاستند ، همچنان‌كه ديگران با اعتراض ويژه و منفىاى كه داشتند - و در ميان هر مردمى از اين دسته افراد يافت مىشود - با آن از در مخالفت و جنگ درآمدند ؛ اينان و آنان كه قلم‌هاى خود را در اختيار سياست‌هاى تفرقه آميز قرار مىدهند و با دلايل مستقيم و غيرمستقيم در برابر هر حركت اصلاحى مىايستند و با هر كارى كه مسلمانان را متحد و همبسته سازد مخالفت مىكنند . »\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nآنگاه شيخ شلتوت سخن خود دربارهء فراخوان تقريب را اين‌گونه به پايان مىرساند : « خداى را سپاس مىگوييم كه اين ايده ، به نقطه عطفى در تاريخ انديشهء اصلاحى اسلامى در گذشته و حال تبديل شد و اينك مسلمانان مىتوانند افتخار كنند كه آنها پيش از ديگران در انديشه و عمل به تقريب مذاهب خويش و نزديك شدن به يكديگر و وحدت كلمه ، اقدام كردند . »\r\nامام قمى نيز مىگويد : اينك چهل سال از آن تاريخ گذشته و در اين مدت هرگز حتى براى يك بار هم كوشش نكرديم تا يك نفر سنى را به شيعه يا برعكس ، تبديل كنيم . اين تنها زمان بود كه حقيقت فراخوانى را كه با اين پرسش آغاز شد : آيا به مصلحت مسلمانان است كه با هم اختلاف داشته باشند ؟ روشن ساخت . فراخوان تقريب به دولت‌ها يا مقامات و گروه‌هاى رسمى تكيه ندارد و تنها به كوشش‌هاى مردمى در مصر و ايران ، پشت‌گرم است .\r\nما با همكارى وزارت اوقاف مصر كتابى دربارهء فقه شيعهء اماميه - كه با فقه اهل سنت هماهنگ است - منتشر ساختيم و برنامهء كنونى ما تهيه كتابى از فقه اسلامى براساس مذاهب اهل سنت و دو مذهب شيعهء امامى و زيدى است تا همگان در تمامى كشورهاى اسلامى بدانند كه ميان اين مذاهب اختلاف‌هاى اساسى وجود ندارد ، پس اين‌همه جفاكارى براى چيست ؟ و چه كسى از آن بهره‌بردارى مىكند ؟\r\nامام قمى همچنين مىگويد : كوشش ما در اين سال بيشتر متوجه فرقه‌هاى باطنيه در برخى كشورهاى اطراف است كه انديشه‌هاى شگفت و مسموم و خطرناكى را به كشورهاى اسلامى صادر مىكنند ؛ اين گروه‌هاى باطنى كه عقايد خود را پنهان مىسازند و به گونه‌اى نزديكتر به فعاليت‌هاى مخفيانه عمل مىكنند ، با حقيقت اسلامى كه دينى جهانى براى همه بشريت شمرده مىشود و بايد همهء حقايق آن گسترده و شناخته شده و متضمن اسرارى نباشد ، در تعارض قرار دارند . آنچه اينك و به گفتهء امام قمى بايد از سوى هر كدام از فرقه‌هاى اسلامى در جهان انجام شود ، عيان ساختن همهء انديشه‌ها و تعاليم و باورهاى خويش است .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nبرخى از اين فرقه‌ها ، دچار انحراف شده و انديشه‌هاى شگفتى را به‌طور كلى و بدون كمترين تحقيقى ، به عموم شيعه نسبت مىدهند كه اگر پرده از كارشان بگيريم خواهيم ديد كه اباطيل آنها ربطى به اسلام ندارد .\r\nو آنچنان‌كه امام قمى روشن ساخت ، ضرورت دارد جوانان خود را از جريان‌هاى فكرى كه از سوى دشمنان اسلام براى مسموم‌سازى انديشه‌هاى آنان و شوق ايشان به خشونت و جنايت و سركشى ، مطرح مىشود ، مورد حمايت قرار دهيم .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nسيد هادى خسرو شاهى\r\n\r\nپيوست ها : در راه \" تقريب \"\r\n- اسناد تاريخى\r\n- نامه هاى رد وبدل شده\r\n- ديدارها و بازديدهاى \" تقريبى \"\r\n- سمينار \" تقريب \" در \" قاهره \"\r\n- كنگره بزرگداشت آيت الله العظمى بروجردى و امام شلتوت در تهران\r\n\r\n","description":"","footnote":"","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n\r\nپيوست‌هاى كتاب\r\nدر پايان : \" سرگذشت تقريب : يك امت ، يك فرهنگ \" . بىمناسبت نيست كه در اينجا متن برخى نامه‌هاى رد و بدل شده و اخبار ديدارهاى مكرّر ميان مراجع و علماى شيعه اماميه با مشايخ \" ازهر شريف \" را نقل كنيم و برخى عكس‌ها و اسناد تاريخى - بر حسب تسلسل زمانى - را در راستاى حمايت از جنبش \" تقريب مذاهب اسلامى \" و كل جريان وحدت اسلامى ، درج كنيم .\r\nبرخى از اين اسناد و عكس‌ها متعلق به حدود نيم قرن پيش از اين و برخى ديگر حاصل سال‌هاى گذشتهء نزديك است . اميدواريم به يارى خدا ، پژوهشگران و محققان روابط مذاهب اسلامى و حكايت \" تقريب \" ، از اين مجموعه كمياب از نامه‌ها و اسناد در راستاى پشتيبانى از جنبش \" تقريبى \" در سرتاسر كشورهاى اسلامى بهره‌گيرى كنند .\r\nسيد هادى خسروشاهى\r\nقم - ايران 1427 . ق\r\n\r\n","description":"","footnote":"","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n\r\n\r\nپيوست شماره 1 : اسناد تاريخى\r\nسند اول : نخستين بيانيهء \" جماعة التقريب \"\r\nسند دوم : طرح سترگ علمى شلتوت - قمى\r\n\r\n","description":"","footnote":"","page_name":" 357 ","page_number":357},
  {"content":"\r\n . \r\n","description":"","footnote":"","page_name":" 358 ","page_number":358},
  {"content":"\r\n\r\n\r\nنخستين بيانيهء \" جماعة التقريب \" « 1 »\r\nبه‌نام خداوند بخشنده مهربان\r\nالحمدلله و الصلاة و السلام علي رسول الله و آله و صحبه و مَن والاه ، امّا بعد :\r\nدين اسلام ، دينى با اصول روشن و نشانه‌هاى آشكار و فارغ از هرگونه پيچيدگى و ابهام و دشوارى و تنگنايى است كه خداوند متعال آن‌را بر آخرين پيامبر گرامىاش حضرت محمّد ( صلى الله عليه و آله و سلم ) به‌دنبال فاصله‌اى از فرستادگان پيشين و طى دوران گمراهى مردم و اختلاف‌هاى ايشان و درگيرىها و جنگ‌هاى قدرتى كه وجود داشت ، نازل فرمود و مردم را در عقيده به كلمه‌اى مشترك ميان آنان يعنى \" الله \" - كه همهء پيامبران را فرو فرستاد و همراهشان كتاب داد و شريعت حكمت و رحمت و صلاح را برايشان عرضه كرد - مورد هدايت قرار داد .\r\nاساس و بنياد اين دين ، قرآن كريم و سنت مطهر نبوى و عقايد و اصول مقرر در آنهاست كه قواعد و احكام آن نيز از آنها استنباط شده و مسلمانان در هر مورد از مسائل دينى و دنيايى خود به آنها مراجعه مىكنند .\r\nمسلمانان اوليه ، اين دين را آن‌گونه كه خداوند متعال نازل فرمود ، دريافت كردند و به گرد آن جمع آمدند و عقيده‌اش را باور داشتند و شريعتش را فراگرفتند و بر سنت\r\n\r\n\r\n","description":"","footnote":"\r\n( 1 ) . دعوهء التقريب ، تاريخ و وثائق ، وزارهء الاوقاف المصريه / القاهرهء 1412 . ق / 1991 م . ، صفحه 77 به بعد .\r\n","page_name":" 359 ","page_number":359},
  {"content":"\r\n\r\nو شيوهء آن حركت كردند . بر گرد هر نص ظاهر و با دلالت روشن و معناى قاطعى گرد آمدند و به اتفاق ، حكم آن‌را پذيرفتند و آنچه را كه جاى تأمل و نظر داشت ، عقل خود را در آن اعمال كردند و در حدّ توان و در گسترهء اصول تشريعى و مقاصدى كه كتاب خدا و سنت رسول خدا رهنمونشان بودند ، در آن اجتهاد ورزيدند و چنانچه اختلافى ميان ايشان پديد آمد با حجّت و اقناع با آن برخورد كردند و از دايرهء علم و بررسى و بحث و دقت فراتر نرفتند و اجازه ندادند به رغم فاصلهء زياد ديدگاه‌هاى خود ، پيوندهاى ميان ايشان گسسته شود و دل‌هايى را كه خداوند به يكديگر نزديك ساخته ، دور گردد . آنها با وجود اختلاف نظرها ، مراتب اعتماد و محبت و احترام نسبت به يكديگر را حفظ مىكردند و اگر از يكديگر دليل يا مدركى در تأييد نظر وى مىخواستند و ارائه مىشد و پذيرفته بود ، آن‌را بدون هيچ نخوت و استنكافى مىپذيرفتند و بدان قانع مىشدند . امت اسلامى در آغاز چنين بود ، ولى پس از آن مسائلى پيش آمد كه آن‌را دچار تفرقه و پراكندگى ساخت و به طوايف و دسته‌جاتى تقسيم كرد ؛ اين تقسيم‌بندىها در پايان دورهء راشدين آغاز شد و طى زمان ، سياست و جنگ‌هاى داخلى بدان دامن مىزد و در آتش آن مىدميد تا سرانجام فرقه‌هاى متعدد ، كشورهاى گوناگون اسلامى را به‌دنبال آوردند و هر فرقه نيز دچار تقسيم‌بندىهاى بعدى شد و اين امر نخستين شالودهء درد و رنجى بود كه مسلمانان با تفرقه و درگيرى و نزاع و توطئه چينى و . . . تا به امروز از آن رنج مىبرند .\r\nدر گذشته ، مساجد و مجامع و مجالس محل اظهارنظر و بحث و جدال و مناقشه‌اى بود كه با آزادى فكرى و فعاليت عقلى به مرزهاى وسيع بحث و مناقشه در مسائلى دست يافتند كه از بحث در آن منع هم شده يا داراى فوايد علمى آنچنانى نبودند . درآميختگى فرهنگ‌هاى مختلف و علوم جديدى كه به‌وسيلهء ملل ديگرى كه فوج فوج از هر رنگ و نژادى وارد دين خدا مىشدند و شيوه‌هاى انديشه و روش‌هاى منطقى و جدلى خود را به همراه مىآوردند ، به گسترش دايرهء اين جدال‌ها و مباحثات يارى رساند .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nاختلاف‌ها و ديدگاه‌ها ، تنها منحصر به گسترهء معارف فكرى و كلامى نبود و فقه و احكام استنباطى شرعى را نيز شامل مىشد ، گو اينكه در بخش‌هاى اخير ، اين اختلاف‌ها جنبهء خشونت‌آميز يا جنجال‌برانگيزى به‌خود نگرفته بود و بيشتر در فضاى آرام و بى سر و صدايى صورت مىگرفت كه جز علم و حجت و برهان ، چيزى بر آن چيره نبود . و اينها همه در دورهء پيشوايان مجتهد و سپس در دورهء شاگردانى بود كه بر مشرب آنها بودند و بر سنت ايشان حركت مىكردند . هرگز شاهد آن نبوديم كه يكى از آنها ديگرى را به خروج از شريعت يا به دليل اختلاف با كسى ، او را به خروج از دين متهم كرده باشد . هيچ‌كس از آنان را نمىشناسيم كه مدعى شده باشد او به تنهايى صاحب رأى مقدس و معصوم در شريعت است يا در انديشهء تحميل نظرات خود بر مردم افتاده باشد . از همگى آنان رواياتى وارد شده كه بيان مىدارند مجتهدانى هستند كه در حد توان خود به نتايجى رسيده‌اند و احتمال دارد كه بر صواب يا بر خطا باشند و مرجع اصلى در اين صواب و خطا ، كتاب خدا و سنت رسول خدا ( عليه الصلاة و السلام ) و قواعد پذيرفته شدهء شريعت و اصول عام آن از سوى مسلمانان است ؛ اين \" مالك \" است كه \" ابوجعفر منصور \" را از تصميم خود در تحميل \" الموطأ \" بر مردم بازمىدارد و به او يادآور مىشود كه ياران رسول خدا ( صلى الله عليه و آله و سلم ) در همهء شهرها و سرزمين‌ها پراكنده شده‌اند و نزد هريك از ايشان علمى است و از حكمت و خردمندى به‌دور است كه كتابى جز كتاب خدا بر مردم تحميل شود .\r\nبدين گونه ، نسيم فقه همه جا جارى شده بود و به همين دليل رشد و توسعه پيدا كرد و به بار و بر نشست و ميوه داد و بسيارى از نيازهاى مسلمانان را - در بعد امت ، دولت و افراد - برآورده ساخت و تاريخ ، بزرگترين ميراث فكرى در احكام تشريعى و اصول اصلاحى را كه امت‌ها بر آن استوار گشته‌اند بدين شيوه پاس داشت .\r\nنيز به همين دليل بود كه فقه اسلامى توانست سربلند و گرامى و ارجمند بر فراز بايستد و به دليل درآميختگى و بهره‌گيرى مسلمانان از علوم و فرهنگ‌هاى ملل مختلف ايرانى ، رومى و يونانى و استقبال شايسته مسلمانان از بخش‌هاى مفيد اين\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nعلوم و فرهنگ‌ها ، هيچ‌گاه علوم فارسى يا رومى يا يونانى بر آن گران نيامد .\r\nپس از آن نوبت به طبقاتى از مقلدين و متعصبان نسبت به مذاهب فرا رسيد كه همزمان با دوره‌هاى ضعف سياسى و تقسيم امت اسلامى به كشورهاى كوچك جدا از هم و پراكنده ، از بدوش كشيدن چنان همت‌هاى عالى در وسعت نظر و علمى كه پيشينيان از آن برخوردار بودند ، ناتوان ماندند ؛ موقعيت ضعيف سياسى نيز چنان است كه وقتى امتى به آن دچار مىشود افراد آن احساس مىكنند كه به لحاظ قدرت و دانش و انديشه ، از ديگران در مرتبهء فروترى قرار دارند ؛ نسيم علم و بحث بر آن متوقف مىماند و نشاط و فعاليت علما ، به خاموشى مىگرايد .\r\nبيشتر دست اندركاران فقه ، تحت تأثير چنين اوضاعى قرار گرفتند و برخود و بر تمامى اهل علم زمان خود حكم كردند كه شايستگى اظهارنظر و استنباط احكام و فهم و درك كتاب خدا وسنت رسول خدا را ندارند و به‌اين ترتيب باب اجتهاد را بستند . پيامد اين وضع ، توقف و جمود فقه و تعصب ورزى هر يك نسبت به نظر يكى از پيشوايان فقه و اين ادعا بود كه او خود حق است و ديگران باطل‌اند و در اين راه چنان دور رفتند كه كسى پشت سر امامى كه به لحاظ مذهب ، مخالفش بود به نماز نمىايستاد و دخترش را به عقد فلانى درنمىآورد ، از گوشت قربانى وى نمىخورد و قضاوت به همان را نمىپذيرفت ، فقط به اين دليل كه در مذهب با او مخالف است ! سپس پيشوايانى را كه پيروى از ايشان را واجب اعلام داشتند ، به شمار معينى محدود كردند و به‌اين ترتيب ، چشم انداز پيروان و طرفداران نسبت به وسعت نظر متبوعان ، تنگ‌تر و تنگ‌تر شد و گسترهء فقه اسلامى نيز هرچه بيشتر تنگ و محدود و دچار ركود شد و پژمردگى يافت و بار وبرش كمتر شد . نتيجه آن شد كه بسيارى از كشورهاى اسلامى از اين فقه عام خارج شدند و در پى فقه و قوانين وضعى ديگرى برآمدند تا برايشان حاكم باشد و نظام قضايى و تشريعى و معاملاتى خود را براساس آن بسازند ؛ آنها فقهى مىخواستند كه اين قيد و بندها را نداشته باشد و فاقد چنين محدوديت‌هاى ساختگى باشد ؛ در اين شرايط بود كه خار در چشمان و استخوان در\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nگلو ، مىديديم كه مسلمانان و امت‌هاى اسلامى در كشورهايشان با قوانينى جز فقه اسلام و آيين اسلام ، اداره مىشوند .\r\nولى ما توانستيم در دورهء كنونى - كه اميدواريم نخستين گام در راه بازگشت به اوج و عظمت فقه تشريعىمان باشد - تا حد زيادى از پيامدهاى اين تعصب‌ها و تنگ نظرىهايى كه شريعت از آن برى است ، و پيشوايان مجتهد خود با آن بيگانه بودند ، رهايى يابيم و با يكديگر راه وفاق و همدلى در پيش گيريم و ديگر نشنويم كه اختلافى به تبادل اتهام ميان مثلًا شافعى و حنفى مىانجامد ؛ اينك اين \" ازهر شريف \" بزرگترين دانشگاه اسلامى است كه مذاهب اسلامى چهارگانه در آن تدريس مىشود و اميدواريم چيزى مانع از آن نشود كه در صورت فراهم آمدن اسباب و مقدمات كار ديگر مذاهب مسلمانان مورد مطالعه و بررسى و تدريس قرار گيرند . دانشكدهء شريعت نيز ، در حال حاضر و در كنار مطالعات مذاهب ، اقدام به مطالعات فقهى مقايسه‌اى مىكند كه منحصر به مذاهب چهارگانه نيست و آنچه نويدبخش آينده است اينكه اساتيد و دانشجويان اين دانشكده ، اين مطالعات مقايسه‌اى را با رضايت تمام و با روحيهء تسامح و نفى تعصب‌هاى مذهبى استقبال مىكنند و جز به دليل و استدلال نمىنگرند و جز حق نمىجويند .\r\nبنابر اين مشكل بر طرف شده و يا مىرود كه كاملًا بر طرف شود و ديگر ، خطر و ضررى از آن متوجه ما نيست . چه بسا در آيندهء نزديك ان‌شاءا . . . شاهد مذاهب اسلامى ديگرى باشيم كه فقه آنها همچون فقه مذاهب چهارگانه [ اهل سنت 
  ] ، در \" ازهر شريف \" تدريس بشود . در آن صورت و با تحقق اين آرزو ، حق خواهيم داشت كه از نو به دوران افتخار و عظمت آغازين فقه اسلامى در ايام شكوهمندى نخستين آن - به آن روزگارى كه به جاى قول فلان و رأى به همان ، ديدگاه‌هاى متين ، استدلال‌هاى متقابل و دلايل قوى و نظرات گوناگون ، دست‌مايهء اصلى و شالودهء آن در روشنگرى فكرى و رسيدن به حق باشد .\r\nما اينها همه را به فال نيك مىگيريم بويژه كه با اين احساس مسلمانان قرين گشته\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nكه شايسته نيست جز با شريعت خويش حكم رانند ؛ چنين نداهايى از هرسو بلندىمىگيرد و دست اندركاران فقه اسلامى و نيز ديگر مردان حقوق و قضا و تشريع نيز آن‌را سر مىدهند كه به فقه خويش باز گرديد كه عنوان مجدد عزت و شكوه شما در آن است ؛ كنفرانس بين المللى برگزار شده در \" لاهه \" در سال 1937 م . با حضور نمايندگانى از \" ازهر شريف \" و دولت مصر ، به ارزش اين فقه و شايستگىهاى سترگ آن اذعان كرد . و به‌خدا سوگند كه اينها همه تنها از اين روى نصيبمان شد كه تعصب‌ها را به كنار گذارديم و شكوه و زيبايىهاى شريعت و فقه خود و توان آن در همراهى با پيشرفته‌ترين تمدن‌ها و مدنيت‌ها ، بر ما تجلى يافت .\r\nتاريخ اختلاف در فقه و تشريع چنين بود ؛ ابتدا به صورت اختلاف‌هاى علمى و بسيار متين آغاز شد و بركت و فتح مبين به همراه داشت ، ولى پس از آن تبديل به تعصب‌هاى كور مذهبى گرديد و جمود و تحجر و ركود به ارمغان آورد و گسست بسيارى از ملل مسلمان از تشريع اسلامى را در پى داشت و سپس اندك اندك به آرامش و سنت‌هاى اوليه‌اش بازگشت و روح خيزش و تجدّد از آن به مشام رسيد و چنان شد كه مايهء افتخار و مباهات ما شد و از اينكه انديشه و شيوهء زندگى ماست ، احساس غرور و سربلندى كنيم .\r\nوضع فقه از اين قرار بود ؛ ولى وضع ما در عرصه‌هاى ديگر چگونه بود ؟ در عرصه‌هاى معارف فكرى و مسائلى كه زاييدهء اختلاف‌هاى فرقه‌اى و كلامى بود ، چه وضع و روزى داشتيم ؟\r\nهمچنان‌كه گفتيم ، اين اختلاف‌ها از همان آغاز گريبانگير مسلمانان شد و اختلاف‌هاى شديد و تندى هم بود و در عين حال و بنابر سياست‌ها و هواها ، از گوناگونى زيادى برخوردار بود و فرهنگ‌هاى مختلفى آنها را تغذيه مىكرد ؛ اين اختلاف‌ها روز به روز افزون‌تر و شديدتر مىشد و گستردگى بيشترى مىيافت و پيامدهاى ناگوار بيشترى داشت تا سرانجام مسلمانان را به گروه‌هاى پراكنده و طوايف متعدد و جدا از هم تبديل ساخت و امت واحدهء اسلامى را به فرقه‌هاى گوناگون و\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nفرقه واحد را به شعب مختلف پراكنده و دشمنى مبدل ساخت كه همديگر را همچون صاحبان اديان گوناگون مىديدند ؛ با همديگر همكارى و هميارى و مبادلهء افكار و ازدواج نداشتند ؛ هر گروه به داشته‌هاى خود بسنده مىكرد و نسبت به آنها تعصب مىورزيد و جز آن‌را نمىپذيرفت و معتقد بود كه تنها خود بر حق و ديگران باطل‌اند و چنانچه دو گروه يا بيشتر در كشورى در جوار همديگر قرار مىگرفتند ، چنان درگيرىهايى ميان آنها پيش مىآمد كه حتى به خونريزى و ويرانى خانه‌ها و دشمنىها و كين‌توزىهاى عشيره‌اى و خانوادگى مىانجاميد ؛ چيزى كه هر از گاهى مىبينيم و مىشنويم .\r\nاستعمارگرانى كه گسست اسباب مودّت و محبت و عوامل همدلى و هميارى ميان مسلمانان برايشان مهم بود تا بتوانند بر اين سرزمين چيره شوند و خود قبله و الگوى ديگران و به عنوان داور ميان دو سوى درگير درنظر گرفته شوند ، به اين اوضاع دامن مىزدند ؛ اين گونه بود كه مسلمانان به اين شيوه‌هاى استعمارى فريبنده تن دادند و بر حدّت و شدّت اختلاف‌هاى ايشان افزوده شد ؛ آنان همديگر را به كفر و زندقه و فسق و خروج از دين و امثال چنين اتهام‌هاى لجام گسيخته و بىپروايى كه كين و نفرت آنان‌را تشديد بخشيد و بدگمانى و دشمنى و كينه در دل‌هايشان كاشت ، متهم ساختند و به‌اين ترتيب دشمنان را يارى دادند و امكان كنترل خود را به آنان ارزانى داشتند .\r\nهمهء اين اتفاق‌ها در حالى افتاد و مىافتد كه اين اختلاف‌ها در ميان بسيارى از طوايف مسلمانان و فرقه‌هاى آنان ، به اصول دين و به عقايدى كه خداوند متعال ايمان به آنها را واجب دانسته ، و خروج از آنها خروج از دين تلقى مىشود ، مربوط نيست . و چنانچه كسى باشد كه آنها را به همديگر نزديك كند و عوامل و اسباب اختلاف را مورد بررسى قرار دهد ، مىتوان اين اختلاف‌ها را در محيطى آرام و بدون اثرپذيرىهاى خارجى و فارغ از هرگونه تعصبى ، مورد بحث و بررسى قرار داد و حق را از آن ميان آشكار ساخت و بدين ترتيب بسيارى از عوامل گسست و شكاف ميان پيروان دين واحد ، پيامبر واحد و كتاب واحد از ميان برداشته مىشود .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nوقتى مسلمانان بتوانند به يكديگر نزديك شوند و بدانند ميان عقيده‌اى كه بايد به آن ايمان داشت از يك سو و معارف فكرى كه بدون آسيبى به اعتقادات اصولى ، ديدگاه‌ها در آن متفاوت است ، از سوى ديگر تفاوت وجود ندارد ، مسائل بسيار ساده و آسان خواهد شد ؛ مىتوانيم گرد هم آييم و اگر اختلافى هم داشته باشيم اين اختلاف‌ها همچون اختلاف پيروان مذاهب فقهى ، بايد فارغ از هر دشمنى و اتهامى و به‌دور از بدگمانى و كين‌توزىها باشد كه به گسست معاملاتى ، ازدواجى و فرهنگى ما انجامد . در آن‌صورت مسلمانان همچون گذشته ، امت واحدى خواهند شد كه دينشان اسلام ، كتابشان قرآن و پيامبرشان محمد ( عليه الصلاة و السلام ) خواهد بود و به خدا و فرشتگان و كتاب‌هاى آسمانى و پيامبران خدا و روز جزا ايمان خواهند داشت و هر نظر و ديدگاهى فروتر از اينها را هركس مىتواند به عنوان نظراتى تلقى كند كه بدون آسيب رساندن به وحدت مسلمانان يا برداشت از آن به عنوان عامل تفرقه و ضعف ايشان مطرح سازد .\r\nاين امر امكان‌پذير بود و همچنان امكان پذير است ، بويژه پس از آنكه گسترهء خردمندى و خردورزى فزونى گرفت و پرچم علم و دانش هرچه بلندتر به اهتزاز درآمد و مسلمانان به زيان‌هاى برخاسته از تفرقه و نزاع و درگيرى ميان خود پى بردند و دانستند كه نبايد چنين اختلاف‌هايى را اختلاف‌هاى مرتبط با اصول دين و اساس عقيده برمىشمردند و باعث مىشدند كه دشمنان اسلام ، به اين نتيجه برسند كه اين دين نمىتواند خواست‌هاى امتى را كه به‌دنبال خيزش و كسب جايگاه شايسته‌اى در ميان امت‌هاست ، برآورده سازد .\r\nاز جمله پيامدهاى اين آشفتگى در انديشه‌ها و معارف دينى و تكفير هر فرقه به وسيله فرقه ديگر يا برحق شمردن ديدگاه‌هاى خود و باطل انگاشتن ديدگاه‌ها و آراى ديگران و اينكه خروج از اين آرا ، به مثابهء خارج شدن از امر مقدّس يا خروج از دين و زندقه و كفر و غلو است ، همان ركود و تحجّر فقهى بود كه در حالت چنگ زدن امت\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nاسلامى به قوانين و فقه ديگران [ غيرمسلمانان 
  ] هم حاصل آمد ، زيرا بسيارى از جوانان از محدودهء اين ميراث فكرى عام بيرون آمدند و خود را از مشقات و رنج و دشوارىهاى حضور در آن دور ساختند و از خطرات و لغزش‌ها و فرجام بحث و بررسىهاى خود در آن ، فاصله گرفتند تا مبادا در بيراهه‌هاى آن راه را گم كنند يا در معرض اتهامات تكفير و تفسيق قرار گيرند ؛ در همين راستا مىبينيم كه آنها همهء فرهنگ‌هاى فكرى اسلامى را - بدون تميز ميان خوب و بد - به يك‌سو زدند و به غذاى معنوى ديگرى براى جان و خرد خود در معارف فكرى بيگانه روى آوردند و اين غذا را از علما و انديشمندان و خاورشناسان غربى و كسانى كه از آنها اقتباس كرده بودند ، گرفتند و آن‌را علم صحيح و غذاى مفيد و ديدگاه‌هاى درست و مناسب براى زندگى تلقى كردند .\r\nديديم كه اين گرايش خطرنا بر جوانان و بسيارى از انديشمندان ما فايق آمده و در اعماق جانشان ريشه دوانيده و برانديشه و مغزآنان چيره شده و بىآنكه خود بدانند يا امت ، جوانب منفى و زيان‌هاى زهرآگين و به‌هلاكت كشاننده قربانيان را حس كند ، كار خود را مىكند ؛ چنين كسانى ، تاريخ و گذشته خود را كم بها مىدهند و فرهنگشان را و حتى دينشان را خوار مىبينند و چه بسا از آنها بگريزند و افتخار كنند كه از آنها فراتر رفته و خود را به بالاتر كشانده‌اند .\r\nاينها برخى از خطراتى است كه به مسلمانان وارد آمده و ايشان را ضعيف گردانده و باعث شده دشمنانشان چشم طمع به آنها داشته باشند . و حتى بر ايشان مسلط شوند و فرهنگ و دينشان را ناچيز شمارند و عزت و شكوه را براى جز آنان درنظر بگيرند ؛ حال آنكه عزت تنها ويژهء خدا و رسول و مؤمنان است .\r\nمىتوان از اين خطرات بر كنار ماند و مسلمانان از شرّ و زيان آنها اجتناب ورزند ؛ مشروط بر آنكه همدلى وجود داشته باشد و هميارى صورت گيرد و تعصب‌ها به‌فراموشى سپرده شود و خالصانه و مخلصانه به حق بازگرديم و تنها آن‌را بجوييم .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nحدود چهارصد ميليون مسلمان در شرق تا غرب جهان حضور دارند « 1 » ؛ شمارشان اندك نيست و به لحاظ عقلى و سرزمينى و استعداد يا ثروت‌هاى طبيعى خود ، چيزى كم ندارند ؛ تاريخ خود شاهد است زمانى كه شمارشان بسى كمتر بود و از مال و ثروت و حاصلخيزى محدودترى برخوردار بودند ، چه سان سرورى كردند و دانش و انديشه و مدنيت آنان چشم جهانيان را خيره كرد .\r\nبنابراين مسئله به همين تفرقه و گسست ، به اين فقرى كه جان‌ها و همت‌ها و اراده‌ها را فراگرفته است بازمىگردد ؛ بسيارى از علما و انديشمندان مسلمان در دوره‌هاى مختلف به اين نكته توجه كردند و هر از گاهى نيز فرياد اصلاح‌طلبى آنان گاه خيلى بلند و رسا و گاهى نيز آهسته و ضعيف شنيده شد ، كه خطاب به امت مىگفتند : اگر به اين بيمارى خطرنا توجه نكنيد و چاره‌اى نينديشيد ، هستى شما مورد تهديد قرار مىگيرد .\r\nولى با كمال تأسف ، همه اينها در چارچوب اميد و آرزوهايى كه در دل‌ها جاى دارد يا سخنانى كه بر زبان جارى مىشود ، باقى ماندند و با گام‌هاى عملى مفيد و مؤثرى همراه نگشتند ، چنان‌كه مردم تقريباً از شفاى اين امت نوميد شدند و هر دم انتظار مرگ نهايى آن‌را در پى ضعف و سستى ناشى از غلبه بيمارى ، مىكشيدند .\r\nولى خداوند متعال با حكمت و عظمتى كه دارد ، مهربان‌تر از آن‌است كه امت محمدى را - به عنوان بهترين امتى كه براى مردم ظاهر شده - با چنين سرنوشت فاجعه‌آميزى به حال خود واگذارد ؛ آرى اين امت ، به خود بد كرد و از دايرهء دين خود خارج شد و تغيير داد و تبديل كرد و روى گردان شد ، ولى به‌هرحال همچنان امت قرآن و امت بهترين پيامبران ( عليهم السلام ) است و قرآنى كه مسلمانان را نجات بخشيد و آنان‌را با اشارهء خداوندى ، از تاريكىها به نور كشاند و گردشان آورد و در\r\n\r\n\r\n","description":"","footnote":"\r\n( 1 ) . اين آمار مربوط به زمان صدور بيانيه است .\r\n","page_name":" 368 ","page_number":368},
  {"content":"\r\n\r\nحالى كه بر لبهء حفره‌اى از آتش قرار داشتند نجاتشان بخشيد و سرور و رهبر جهانشان ساخت ، به‌خوبى مىتواند بار ديگر نيز آنان‌را نجات دهد و از چاه ويل اختلاف‌ها و درگيرىها بيرونشان آورد . خود آن پيامبر امين ( عليه الصلاة و السلام ) نيز خبرمان داده كه همواره يك يا چند طايفه از امتش برحق خواهند بود و چنانچه كسانى از آنها جدا شوند ، تا روز قيامت نمىتوانند گزندى به آن طايفه‌ها برسانند . و خداوند هر از گاهى كسانى را براى اين امت گسيل مىدارد كه آن‌را تجديد كنند و راهش را استوار سازند و به فضل وى آنان‌را به راه راست و درست رهنمون شوند .\r\nاينك گويى شاهد نور سپيده‌اى هستيم كه مىرود تا بر جهان اسلام بتابد ؛ گويى در انتظار تجدّدى هستيم كه در اين دوره وعدهء آن‌را به ما داده‌اند تا غافلان را هشيار و خوابيدگان را بيدار كند ؛ گويى چشم به تابش اين خورشيد در مصر و جهان اسلامى دوخته‌ايم كه دير زمانى است از مسلمانان روى برگرفته است .\r\nبا اين سخن \" جماعة التقريب بين المذاهب الاسلاميه \" را تقديم جهان اسلام مىكنيم كه طى نسل‌هاى پياپى زير بار سنگين تفرقه و پراكندگى ، كمر خم كرد و قرن‌هاى پيايى روزگارش نامساعد بود . و مسلمانان را به رسيدن عهد تازه‌اى مژده مىدهيم و اميدواريم سرآغاز كنار رفتن ابرهاى اختلاف از فراز آنان باشد و گام‌هايى كه برداشته مىشود ان‌شاءا . . . پرشتاب و موفقيت‌آميز باشد .\r\nاين جماعت ، در مصر اين پايتخت جهان اسلام و محل تلاقى انديشه‌هاى مسلمانان و نهضت‌هاى فكرى ايشان و جلوه‌گاه خورشيد \" ازهر شريف \" - دانشگاه علمى اسلامى كه دل‌هاى مردمان سرتاسر گيتى شيفتهء آن‌است و قرار است در همهء كشورها و سرزمين‌هاى مختلف ، شعبه‌هايى داشته باشد كه راه آن‌را طى كنند و در خدمت انديشه‌هايش باشند و با تمام توان در جهت تحكيم وحدت مسلمانان بكوشند - شكل گرفت .\r\nما در همان حالى كه خبر تشكيل اين جماعت با چنين هدف والايى را اعلام مىكنيم ، از هر مسلمانى انتظار داريم كه به نيكى آن‌را پذيرا شود و كوشش‌هاى خود را\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nبه تلاش و سعى اعضاى آن بپيوندد و ايده‌هاى آن‌را گسترش دهد و در راستاى تحقق اهداف آن بكوشد ؛ ما اين درخواست را از همهء امت و هر طايفه و جماعت و گروه و فردى ، و نيز از آنهايى كه به قرآن ايمان و به رسالت محمد ( عليه الصلاة و السلام ) باور دارند به‌عمل مىآوريم و يادآور مىشويم كه خداوند يار و ياور بنده‌اى است كه به يارى برادرش شتافته است .\r\nبنابراين به يارى و توفيق الهى ، اين جماعت قدم به جهان اسلام مىگذارد و پيش از هر چيز اعلام مىكند كه - طبق اساسنامهء خود - تنها داراى هدف‌هاى دينى و اجتماعى است . اين اساسنامه مورد توافق اعضاى مؤسس قرار گرفته و همچون عهد و پيمانى است كه ميان ما و مسلمانان و در پرتو اسلام و زير پرچم قرآن بسته شده است . در وفادارى به اين عهد و دنبال كردن پيامدهاى آن ، از خداوند متعال يارى مىجوييم  : « رَبَّنا عَلَيْكَ تَوَكَّلْنا وَ إِلَيْكَ أَنَبْنا وَ إِلَيْكَ الْمَصِيرُ »  ( ممتحنه / 4 ) ( . . . پروردگار ، ! برتو اعتماد كرديم و به‌سوى تو بازگشتيم و فرجام به سوى توست . ) ؛  « رَبَّنَا افْتَحْ بَيْنَنا وَ بَيْنَ قَوْمِنا بِالْحَقِّ وَ أَنْتَ خَيْرُ الْفاتِحِينَ »  ( اعراف / 89 ) ( . . . پروردگارا ، ميان ما و قوم ما به حق داورى كن كه تو بهترين داورانى . )\r\n\" جماعة التقريب \" - قاهرهء ( مصر )\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nطرح بزرگ علمى : شلتوت - قمى\r\nاز جمله حقايق مسلمى كه \" جماعة التقريب بين المذاهب الاسلاميه \" به آن باور دارد و در راه تجلى آن براى مردم مىكوشد و در هر فرصتى بدان فراخوانده ، آن‌است كه همهء مذاهب اسلامى به سنت مطهر نبوى به عنوان يكى از منابع مقدس شريعت - هم‌تراز با قرآن كريم - ايمان دارند . هيچ مسلمانى - شيعه يا سنى - نمىتواند حجيت سنت نبوى را منكر شود . در ميان هيچ‌كدام از مسلمانان كسى وجود ندارد كه بگويد : اين حديث به درستى از سوى پيامبرخدا ( صلى الله عليه و آله و سلم ) وارد شده ، ولى با اين‌حال من به آن عمل نمىكنم و شرعاً نيز ملزم به اين عمل نيستم ، ولى ممكن است كسى در ميان اين يا آن گروه باشد كه بگويد : از نظر من اين روايت صحيح نيست بنابراين بدان عمل نمىكنم . ما اين وضع را در ميان خود علماى اهل سنت در مذاهب مختلفى كه دارند ، مىبينيم ؛ همچنان‌كه در ميان علماى شيعه هم مشاهده مىكنيم ، در ميان مذاهب ديگر هم مطرح است . چه بسيار احاديثى كه از نظر يك فقيه صحيح و از نظر فقيه ديگرى ، ناصحيح است و چه بسيار احكام فقهى خلافى كه خلاف در آن مبتنى بر موضع هر گروه نسبت به پذيرفتن يا نپذيرفتن حديث معينى است .\r\nواقعيت آن‌است كه مادام خلوص نيت ، راهبر همگان است و مادام كه جملگى به سنت به عنوان اصلى از اصول تشريع و اينكه بر هيچ مسلمانى جايز نيست كه احاديث\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nصحيح پيامبر ( صلى الله عليه و آله و سلم ) را رد كند ، اشكالى هم در اين امر وجود ندارد . اين اصل مسلم از نظر هر دو گروه به اين صورت خلاصه مىشود كه اختلاف ، نه در كبراهاى قياس ، بلكه در صغراهاى آن واقع شده است . وقتى در منطق در قياس نوع اول مىگوييم : اين امر از پيامبر خدا ( صلى الله عليه و آله و سلم ) ثابت شده و به هرچه از پيامبراكرم ( صلى الله عليه و آله و سلم ) ثابت شده باشد بايد عمل كرد . در اينجا با دو مقدمه روبه‌روييم ، يكى آنچه منطقيان آن‌را مقدمهء صغرى مىنامند و ديگرى آنچه كه آن‌را مقدمهء كبرى مىگويند ؛ اگر اين دو مقدمه درست باشد نتيجه‌اى كه مىگيريم يعنى : « بايد به امرعمل كرد » درست درمىآيد .\r\nمسلمانان در مقدمهء كبرايى كه مىگويد : به هر آنچه از سوى پيامبر ( صلى الله عليه و آله و سلم ) آمده بايد عمل كرد ، اتفاق نظر دارند و حتى همگى آنان ايمان بدون كمترين ترديدى به اين نكته دارند و جملگى اين ايمان را از اركان اصلى اسلام مىدانند و خروج از آن‌را ، خروج از ايمان تلقى مىكنند .\r\nولى اختلاف - اگر وجود داشته باشد - در مقدمهء صغرايى است كه مىگويد : « اين امر ثابت شده كه از پيامبراكرم است » كه برخى مىگويند : آرى ثابت شده و من هم آن‌را مىپذيرم و برخى ديگر مىگويند : از نظر من ثابت نشده ، پس آن‌را نمىپذيرم .\r\nاز اين روى اين سخن ميان علماى مناظره شهرت يافته كه مىگويد : اين اختلاف صغروى است نه كبروى ، يا خلاف در صغرى است و نه در كبرى ؛ اين يك حقيقت است .\r\nحقيقت ديگرى هم وجود دارد كه به آن ايمان داريم و در تجلى آن مىكوشيم و مردم را به ايمان به آن فرامىخوانيم و آن اينكه بخش اعظم روايات نقل شده از پيامبرخدا ( صلى الله عليه و آله و سلم ) در مسائل مربوط به عقيده و امور اخلاقى و ديگر جنبه‌هايى است كه سنت مطهر نبوى در آن گستره‌ها رقم خورده است و هر دو گروه [ سنى و شيعه 
  ] در آنها و از راه مورد پذيرش هر كدام از آن‌دو ، يا از دو راه مختلفى كه هر كدام را راضى كند و تطابق لفظى يا معنايى دارند ، بر آنها اتفاق نظر\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nدارند و اختلاف تنها در شمار اندكى از احاديث مربوط به احكام و اخبار است كه خوشبختانه اين دسته در اصول ضرورى دين - كه هر مسلمانى جز به آنها مسلمان به‌شمار نمىرود - نيست و در امورى است كه اختلاف در آنها ، زيانى به دين نمىرساند و نيز در شمار مسائلى است كه يك مسلمان به عنوان مسلمان مىتواند بىهيچ منازعه يا اختلافى در مورد آنها آزاد باشد .\r\nدر پرتو اين دو حقيقت مسلم ، \" دارالتقريب بين المذاهب الاسلاميه \" تصميم به آن گرفت كه پروژهء علمى - اسلامى سترگى را به مورد اجرا بگذارد .\r\nاين پروژه عبارت از گردآورى احاديث مورد اتفاق هر دو گروه در باب‌هاى گوناگون ايمان و عمل و اخبار و اخلاق و ديگر باب‌هاى سنت مطهر نبوى است به‌اين ترتيب كه احاديث متفق عليه در هر باب جمع‌آورى شود و منابع هر حديث از ميان كتب اهل سنت و كتب شيعه و ميزان پذيرش آن نزد هر دو گروه روشن شود .\r\nمىتوان نتايج به‌دست‌آمده را به تدريج و به صورت اجزاء پياپى منتشر ساخت تا سرانجام كل اين پروژه به پايان رسد كه در آن هنگام مسلمانان با مرجع مورد اتفاقى روبه‌رو خواهند بود كه مىتوان به آن استناد و استدلال كرد و آن‌را به داورى طلبيد .\r\nبراى بررسى و مطالعهء اين طرح كوشش‌هاى فراوانى از سوى شخصيت‌هاى \" تقريب \" در مصر و جاهاى ديگر صورت گرفت و فرصت زيادى به‌كار گرفته شد و اين‌كار به‌طور آزمايشى در مورد باب‌ها و موضوع‌هاى گوناگون ، انجام شد و نتايج بسيار مثبتى به‌دنبال داشت كه مژده بخش موفقيت چنين طرحى است .\r\nسپس در همين ماه دو تن از قطب‌هاى \" تقريب \" يعنى دو سيد بزرگوار \" استاد بزرگ شيخ محمود شلتوت \" ( شيخ الجامع الازهر ) و \" علامه حجت الاسلام استاد محمدتقى قمى \" دبيركل \" جماعة التقريب \" نشستى در اين باره با هم داشتند و اين ايده و بررسىها و مطالعات انجام شده و نتايج به‌دست آمده را مورد بحث و بررسى قرار دادند و شيوه‌هاى تحقق آن‌را از نظر گذراندند و سرانجام بحمدالله متفقاً به اين نتيجه رسيدند كه اين طرح شايسته پيگيرى است و \" دارالتقريب \" بايد گام‌هاى عملى اجرايى\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nرا به يارى خداوند متعال آغاز كند و شمارى از شخصيت‌هاى برجسته از علماى \" تقريب \" در كشورهاى مختلف اسلامى اقدام به آن كنند و باب‌هاى سنت نبوى را تقسيم‌بندى نمايند تا هر باب را گروهى از علما عهده‌دار شوند و سپس كارهاى انجام گرفته در مرحلهء نخست در \" دارالتقريب \" قاهره مورد بازخوانى و بازبينى قرار گيرد و كار انتشار بخش‌هاى چاپ شده آنها به طور مرتب و منظم - ان‌شاء الله - آغاز شود .\r\nما تصويب و اجرايى شدن چنين طرح علمى و مفيدى را كه معتقديم به حق ، نخستين در نوع خود در تاريخ اسلام و تاريخ علم حديث خواهد بود را به دوستداران \" تقريب \" يعنى تمامى مسلمانان آگاه در همهء كشورها و در ميان هر طايفه و مذهبى مژده مىدهيم و از خداوند متعال مسئلت داريم كه ما را در تحقق كامل آن يارى رساند . انّهُ نِعمَ الموفّق وَ المُعين .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n\r\nپيوست شماره 2 : نامه هاى : رد و بدل شده\r\n\r\n","description":"","footnote":"","page_name":" 375 ","page_number":375},
  {"content":"\r\n . \r\n","description":"","footnote":"","page_name":" 376 ","page_number":376},
  {"content":"\r\n\r\nنامهء شيخ الازهر به حضرت آيت الله سيد حاج آقا حسين بروجردى ( قدس سره )\r\nدفتر \" شيخ الجامع الازهر \"\r\nبه‌نام خداوند بخشنده مهربان\r\nحضرت مستطاب برادر بزرگوار امام بروجردى / قم - ايران\r\nسلام الله عليكم و رحمته ، اما بعد .\r\nابتدا از سلامتى آن برادر ارجمند و گرامى آغاز مىكنم و دعا مىكنم تا آن جناب سراسر منبع بركت‌هاى فراوان براى مسلمانان و وحدت كلمه ايشان باشيد و خداوند بر عمر شما بيفزايد و با كارهاى نيك بر يارىهايش افزون كند . از فرصت پيش آمده سفر برادر ارجمندم علامه بزرگوار استاد قمى ( ايده الله تعالى ) استفاده كرده و اين نوشته را به حضور شما مىنگارم و كوشش‌هاى شما را ارج مىنهم و از خداوند متعال مسئلت مىنمايم هر آنچه خير و بركت براى مسلمانان آرزو داريد ، تحقق يابد و كوشش‌هاى حكيمانه شما را در جمع كلمه مسلمانان و همدلى آنان موفق بدارد ؛ به آن جناب مژده مىدهم گام‌هايى كه مىدانم شما با تمام وجود آنها را تأييد مىكنيد و بيشترين توجه و عنايت را به آنها مبذول مىفرماييد ، با يارى خداوند متعال و به يمن دعاهاى حضرتعالى ، روند موفقى دارند و شمارى از برجسته‌ترين علماى ما در \" الازهر \" و برادرانى كه در امر \" تقريب \" به كمال ، حق جهاد را به‌جاى مىآوردند ، با\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nايمان صادقانه ما را همراهى مىكنند و به وظايفى كه دين آنها بر دوششان گذارده و براى رسالت انسانى والايى كه بدان باور داشته و ايمان آورده‌اند ، عمل مىكنند .\r\nاميدوارم برادر ارجمند و گرامى ما جناب استاد قمى هرچه زودتر نزد ما بازگردد تا سعادت آگاهى از اخبار شادىبخش شما نصيبمان شود و ما با ديدگاه‌ها و نظرات داهيانهء شما در تحقق آرزوهاى مشتركمان آشنا شويم ؛ من مسائل بسيارى را براى ايشان توضيح دادم و از آن گرامى تقاضا كردم جزئيات آنها را براى شما بازگويد .\r\nخداوند ما را در كارى كه رضاى اوست با شما همقدم دارد و پيوندهاى قلبى ما را در عمل براى او و در راه او مستدام و پاى برجا بدارد .\r\nوالسلام عليكم و رحمة الله و بركاته .\r\n24 ذى القعده 1379 . ق\r\n19 ماه مه 1960 م .\r\n\" شيخ جامع الازهر \"\r\n[ 30 ارديبهشت 1339 . ش 
  ]\r\nمحمد شلتوت\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nنمايش تصوير\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n\r\nنامه‌هاى رد و بدل شده ميان دو شخصيت بزرگوار « 1 »\r\nحضرت مستطاب استاد بزرگوار \" شيخ عبدالمجيد سليم \" ( \" شيخ جامع الازهر \" ) باخبر شد كه حضرت اجل علامه بزرگوار \" حاج آقا حسين بروجردى \" از بزرگان علماى شيعه در ايران ، گرفتار عارضه بيمارى شده‌اند و از انجام بسيارى از فعاليت‌هاى گرانسنگ خود در خدمت به اسلام و مسلمانان بازمانده‌اند . اتفاقاً حضرت استاد بزرگ \" شيخ عبدالمجيد سليم \" نيز در همين دورهء زمانى ، مدتى را در بستر بيمارى بودند كه بلافاصله پس از شفا يافتن و از سرگيرى فعاليت‌هاى خويش ، دستور ارسال اين نامهء دوستانه و برادرانه را به \" حضرت آيت الله العظمى \" صادر كردند كه متن آن از اين قرار است :\r\nحضرت مستطاب \" آيت الله حاج آقا حسين بروجردى \"\r\nسلام الله عليكم و رحمته ، امّا بعد :\r\nما از طريق راديو مطلع شديم كه سلامتى گرانقدر شما با كسالتى كه عارض شده آسيب ديده است ، از اين بابت و به دليل مراتب علم و فضل و اخلاصى كه از آن برخورداريد ، به‌شدّت متأسف شديم ؛ از خداوند متعال شفاى عاجل شما را مسئلت كرده اميدواريم هرچه زودتر لباس عافيت بپوشيد تا به فعاليت‌هاى معهود خود در خدمت به اسلام و مسلمانان بازآييد . ارادهء خداوندى چنين مقدر كرده بود كه در اين دوره من نيز در بستر بيمارى قرار داشته باشم و گرفتار خود و هم‌كيشان خود باشم و در تنهايى خويش به انديشه حال امت گرانقدر خود فرو روم و از وضع و روزى كه دارند ، دستخوش نگرانى و اندوه فراوان گردم ؛ از شما مىخواهيم براى سلامتى ما به درگاه خداوند دعا فرماييد ، همچنان‌كه من نيز همين دعا را به درگاه احديت براى شما دارم و مطمئن هستم كه خداوند همگى ما را در كنف حمايت و عنايت خويش قرار مىدهد .\r\n\r\n\r\n","description":"","footnote":"\r\n( 1 ) . به نقل از مجله \" رسالهء الاسلام \" ، سال 3 ، شمارهء 3 ، رمضان سال 1370 . ق ، صفحات : 230 - 228 .\r\n","page_name":" 380 ","page_number":380},
  {"content":"\r\n\r\nامت اسلامى امروزه بيش از هر زمان ديگرى نيازمند مردانى با عزمى صادق ، استوار و مجاهد حقيقى راه خداست تا شعله‌هاى فتنه را از پيرامونش خاموش سازند و محنت‌ها و رنج‌هايش را بر طرف كنند ؛ چه نيروهاى شيطانى دست به‌دست هم داده و عناصر فساد يك جا گرد آمده‌اند و مؤمنان در همه كشورهاى اسلامى دچار اضطراب شديد گشته‌اند ، تو گويى آن زمانه‌اى فرارسيده كه پيامبر گرامى اسلام ( صلوات الله و سلامه عليه و على آله و صحبه ) پيش بينى فرموده بود كه « نگاهدارندهء دين خود ، همچون كسى است كه پاره‌اى آتش نگاه دارد . » مثال مؤمنان صادق اهل علم همچون ستون‌هاى استوار و دژهاى مستحكمى است كه خداوند در ميان مردم قرار داده تا زمين را در برابر فتنه‌ها و جهالت‌ها ، پاس دارند يا همچون ستارگان درخشان در شب ديجورى است كه رهروان را راهنمايى و گم‌گشتگان را به سرمنزل مقصود مىرسانند .\r\nپس همراه با من به‌درگاه خداوند دعا كنيد تا اينان را حفظ كند و امثال ايشان را در ميان امت فراوان گرداند و رحمت خود را بر آنها بگستراند و آرامش و اطمينانش را بر ايشان فرود آورد و حق و دين را به‌آنها تأييد كند و باطلان و ملحدان و مفسدان را به‌دست آنان به شكست و ورشكستگى كشاند ؛ كه او بر هرچه بخواهد توانا و به پاسخ به اين دعاى ما سزاوار است .\r\nوالسلام عليكم و رحمة الله و بركاته .\r\nعبدالمجيد سليم\r\n( شيخ جامع الازهر )\r\n14 شعبان سال 1370 . ق\r\nحضرت \" آيت الله بروجردى \" تحت تأثير اين نامهء مؤثر قرار گرفت كه خود بيانگر عواطف پاك و بى شائبه‌اى است كه حضرت استاد بزرگ شيخ جامع الازهر و از برجسته‌ترين علماى اهل سنت در دل نسبت به ايشان و ديگر برادران مؤمنشان و نيز نسبت به خيزش امت اسلامى و بازيابى مجد و عظمت و عزت گذشتهء خود دارد . از اين روى پاسخى اين گونه نگاشتند :\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nحضرت مستطاب بزرگوار \" شيخ عبدالمجيد سليم \" ، شيخ جامع الازهر دامت افاضاته\r\nالسلام عليكم و رحمة الله و بركاته اما بعد :\r\nنامهء پرمهر شما متضمن محبت‌هاى والاى اسلامى و تأسف از دريافت خبر راديويى بيمارى اين بنده را كه در آن براى شفا و سلامتم دعا فرموده بوديد ، دريافت كردم .\r\nاز اين بابت سپاسگزارم و از خداوند متعال مسئلت دارم كه اين همدلى و همنوايى را ميان مسلمانان جايگزين گسست و ناآشنايى و جدايى سازد كه او به همه كارى تواناست . در نامهء شما همچنين آمده بود كه سلامتى گرانقدر شما نيز با شائبه بيمارى خدشه‌دار شده و به همين دليل ، چندى خانه‌نشين گشته‌ايد و درد خود و همكيشان خود را داريد و در خلوت خويش با نگرانى و تشويش به حال و روز امت اسلامى مىانديشيد . در زمانه‌اى كه مسلمانان را فتنه‌ها احاطه كرده و رنج‌ها و بدبختىها دربرگرفته است ، مردان علم و رجال اسلام بايد كه چنين باشند ، از خداوند عزوجل مسئلت دارم كه شما را لباس عافيت بپوشاند و براى خدمت به اسلام و مسلمانان و هر آنچه در چنين دوره‌اى از كسانى چون شما - كه خود را وقف خدمت به اين امت و دور ساختن دشمنىهاى مفسدان و ملحدان از آن كرده‌اند - برمىآيد موفق و پيروز گرداند .\r\nمسائل بسيارى وجود دارد كه مايل بودم با شما در ميان بگذارم ، ولى حالم اجازهء اين‌كار را نمىدهد .\r\nدرودها بر شما و بر مؤمنان صادقى كه شما را دربرگرفته‌اند و رحمة الله و بركاته .\r\n\" حسين بروجردى \" قم / ايران\r\n17 رمضان سال 1370 . ق\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n\r\nدربارهء تفسير \" مجمع البيان \"\r\nبسم الله الرحمن الرحيم\r\nالحمدلله رب العالمين و الصلاة و السلام علي سيدنا محمد و علي آله و صحبه الهداة الراشدين اما بعد : كتاب \" مجمع البيان لعلوم القرآن \" كه شيخ علامه ثقة الاسلام \" ابوعلى الفضل بن الحسن بن الفضل طبرسى \" از علماى قرن ششم هجرى قمرى آن‌را تأليف كرده است ، كتاب ارجمند و ارزشمند و سرشار از دانش و بسيار مفيد و مرتب است كه اگر بگويم در صدر كتب تفسيرى قرار دارد كه در شمار مرجع علوم و مباحث قرآنىاند ، سخنى به گزاف نگفته‌ام .\r\nمن در اين كتاب مطالب فراوانى خوانده‌ام و در موارد متعددى به آن مراجعه كرده‌ام و آن‌را حلال مشكلات و كشاف مبهمات يافته و مؤلفش ( رحمه الله ) را با انديشه‌اى ژرف و تدبير سترگ و توانا در دانش و نيرومند در روش و بيان و در پى روشن ساختن بسيارى از مسائل مفيد براى مردم ، ديده‌ام .\r\nاگر امروز \" جماعة التقريب بين المذاهب الاسلاميه \" - كه من افتخار شركت در تأسيس و فعاليت‌هاى آن‌را دارم - اقدام به احياى اين تفسير گرانسنگ مىكند ، در واقع در شمار باقيات صالحاتى است كه اميدواريم خداوند آن‌را در صحيفهء اعمالمان ثبت كند و براى تمام كسانى كه در اين كار سهيم مىشوند ، ثواب نيكو و باقيات صالحاتى كه از هر ثوابى نزد خداوند برتر است ، درنظر گيرد .\r\nعبدالمجيد سليم - قاهره\r\n4 ذى القعده سال 1371 . ق 26 ژوييه 1952 م . / 5 مرداد\r\n1331 . ش\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n\r\nرابطهء دو رهبر سنى و شيعه « 1 »\r\nوقتى حضرت استاد بزرگوار دبيركل \" جماعة التقريب بين المذاهب الاسلاميه \" از ايران به قاهره بازگشت ، حامل نامه‌اى شفاهى از حضرت مستطاب \" آيت الله بروجردى \" براى حضرت مستطاب \" شيخ عبدالمجيد سليم \" ( شيخ جامع الازهر ) بود ؛ در پاسخ ، حضرت \" شيخ عبدالمجيد سليم \" ، نامهء زير را براى معظم له ارسال داشت :\r\nبه‌نام خداوند بخشنده مهربان\r\nحضرت مستطاب \" آيت الله سيد بزرگوار حاج آقا حسين بروجردى \" ( حفظه الله )\r\nسلام الله عليكم و رحمته . اما بعد :\r\nجناب مستطاب \" استاد شيخ محمدتقى قمى \" دبيركل \" جماعة التقريب بين المذاهب الاسلاميه \" نامهء شفاهى حضرتعالى را كه شما مىخواستيد به من ابلاغ شود ، منتقل فرمود .\r\nمحبت كرده در اين نامهء پر مهر ، از تقدير و ستايش خود نسبت به كوشش‌هايى كه در خدمت به اسلام و مسلمانان به‌عمل مىآورم و نيز از كوشش‌هاي \" جماعة التقريب بين المذاهب الاسلاميه \" و تأثيرى كه در وحدت كلمه مسلمانان دارد و آنچه مىتواند انجام دهد و مفسده‌جويىهاى مغرضان و دشمنان را اصلاح نمايد ، سخن به‌ميان آورديد .\r\nخداوند متعال خود گواه است كه اينها همه بهترين و عزيزترين آرزوهايى است كه در طول زندگى خود سخت در راه آنها قدم برداشته‌ام و از خداوند متعال مسئلت دارم آنها را تحقق بخشد و همهء كوشندگان اين راه را مورد تأييد و عنايت خود قرار دهد . من از اين اعتمادى كه به شخص من ابراز فرموده‌ايد و توجهى كه به كوشش‌هايم داشته‌ايد از جنابعالى تشكر مىكنم و همراهى شما در اين جهاد فى سبيل الله را\r\n\r\n\r\n","description":"","footnote":"\r\n( 1 ) . به نقل از مجلهء \" رسالهء الاسلام \" سال چهارم شماره دوم ، رجب سال 1371 . ق ، صفحات 220 - 218 .\r\n","page_name":" 384 ","page_number":384},
  {"content":"\r\n\r\nستايش مىكنم ؛ شما براى اصلاح امور امت ، با بهره‌گيرى از دانش و مقام و نفوذ و موقعيتى كه در ايران و جز ايران داريد ، تلاش خستگى ناپذيرى مبذول مىفرماييد و ايدهء \" تقريب \" مذاهب اسلامى از عنايت و توجه و تأييد ويژهء حضرتعالى و حمايت همه جانبه شما در همهء مواضع و مناسبت‌ها برخوردار بود ، زيرا شما - همچنان‌كه از كسى چون شما با علم و تقوا و وجاهت عقل ، انتظارى جز اين نيست - تأثير آن‌را در اعتلاى شأن مسلمانان و تحكيم و تقويت شوكت آنان و قرارگرفتنشان در جايگاه مناسب و عزت و كرامت شايسته ، درك فرموده‌ايد : « و لله العزة و لرسوله و للمؤمنين » . اهل علم حاملان امانت اسلام‌اند و به شهادت قرآن مجيد ، خود برپادارندگان قسط و عدل همراه با خدا و فرشتگانش مىباشند و اين وظيفهء بزرگى بر دوش ايشان‌است كه بايد براى اداى آن همكارى و هميارى كنند و به مشاوره و رايزنى در آن - با وجود گستردگى سرزمين اسلام و گوناگونى خلق‌هاى مسلمان - بپردازند ؛ اينك زمانه‌اىاست كه مسلمانان آماج بسيارى از توطئه‌هاى فكرىدر جهت تزلزل آنها از حق و جذبشان به باطل و رويگردانى از فراخوانى به سوى خدا و جهاد در راه او و سرگرمى ايشان با اختلاف‌ها و جدال‌هايى كه به نابودى همه آنها مىانجامد ، قرار دارند .\r\nهنوز هم پيامدهاى اين توطئه‌ها و دسيسه چينىها ، انديشه‌ها را غبارآلود و دل‌ها را به‌خود مشغول ساخته و مانع از آن شده كه مردم - آنچنان كه بايد و شايد - فهم و درك درستى از دين و اسرار آن داشته باشند و در راه اعتلاى كلمهء حق ، جانفشانى كنند . بنابراين مهمترين وظيفهء ما علما - تفاوتىنمىكند سنى باشيم يا شيعه - است كه آنچه را در فكر و ذهن مردم از اين توطئه‌ها باقى مانده ، زايل كنيم و بر جاى آن ، صفحات تابناك اسلام و اصولى ارزشمند و شريعت پاك و بىآلايش و آسان آن‌را بگسترانيم تا همگان هدايت و راهنمايىهاى آن‌را دريابند و قدرت و زيبايىهاى آن‌را به‌درستى درك كنند و چنان شود كه از روى عشق و درك و نه با تقليد و وراثت ، بدان بگروند ؛ چه آدمى وقتى فهميد ، دوست مىدارد و وقتىدوست داشت ايمانى مىآورد كه فداكارى در راه آن بسى آسان مىگردد و هيچ چيز از متاع اين دنياى فانى مانع از اين فداكارىها نمىشود .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nاخيراً خبر ارتحال عالم جليل‌القدر \" سيدمحسن امين عاملى \" را دريافت كردم و با توجه به آنچه از علم و اخلاص اين مرد و جهاد وى در راه دين و امت اسلام ، دانستم ، سخت از اين ارتحال ، متأسف گشتم . بدين‌وسيله و از طريق شخص حضرتعالى صميمانه‌ترين مراتب تسليت و تعزيت خود را به برادران شيعهء اماميه تقديم مىدارم و از خداوند بزرگ مسئلت دارم كه او را غرق رحمت و رضوان خود بفرمايد و ما و شما را به خاطر اين سوگ ، پاداش صابران عنايت كند .\r\nوالسلام عليكم و رحمة الله و بركاته .\r\nعبدالمجيد سليم\r\nشيخ جامع الازهر\r\nنامهء علامه \" شيخ محمود شلتوت \" ( شيخ الازهر )\r\nبه حضرت \" آيت‌الله سيد محسن حكيم \" .\r\nبسم الله الرحمن الرحيم\r\nبرادر ارجمندم حضرت مستطاب علامه \" استاد سيد محسن حكيم \" - نجف / عراق\r\nسلام و رحمت خداوندى بر شما و بر همهء برادران علماى كشور برادر عراق و همهء آنهايى كه در دفاع از حق كوشيده و وحدت و همدلى مسلمانان را پاس مىدارند . اما بعد : حضرتعالى و همهء برادران گرامى شما در جريان خبر ناگوار و دردناكى كه اين روزها اتفاق افتاد ، يعنى به رسميت شناختن اسراييل و دار و دستهء صهيونيستى كه فلسطين را مورد تجاوز قرار داده و مردمانش را آواره ساخته و حقوق ايشان را غصب نموده ، از سوى اعليحضرت همايونى شاهنشاه ايران ، قرار گرفته‌ايد .\r\nاين شناسايى ، همهء ما و نيز هر مسلمانى در شرق و غرب اين كرهء خاكى را به شدت نگران ساخت ؛ چگونه مىشود كه پادشاه ملت مسلمانى ، اقدام به تأييد و حمايت دشمنان مسلمانان كند ؟ ! ما در اين باره دوبار به اعليحضرت شاهنشاه تلگرام زديم و به حضرت \" آقاى بروجردى \" در قم نيز طى تلگرامى خطر اين اقدام شاه را خاطرنشان ساختيم ؛ چه او از برادران شيعهء اماميه ماست و با اين‌كار بهانه به‌دست\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nكسانى مىدهد كه در پى ماهى گرفتن در آب گل آلودند و مىكوشند روابطى را كه در راستاى تحكيم و تقويت آنها كوشيده‌ايم ، خدشه‌دار سازند ، گو اينكه اين عمل منافات آشكارى با خود دين دارد و در اين ميان هيچ توجيهى نيز پذيرفته نيست .\r\nترديدى نيست كه شما نيز همچنان‌كه خاطرنشان ساختيم از اين بابت متأسف هستيد و به‌اتفاق ديگر برادران بزرگوار علماى عراق ، از هر اقدامى براى اظهار انزجار از اين عمل و كوشش براىعدول شاه از اين تصميم - آن‌گونه كه دولت \" دكتر مصدق \" در ايران از تصميم مشابهى عدول كرد - فروگذار نخواهيد كرد . و در عين حال چنين عملى تأثير بسيار شايسته‌اى در اينجا خواهد داشت و همدلى و همراهى ما و شما و كوشش مشترك ما در جهت برافراشتن پرچم اسلام و تثبيت وحدت مسلمانان ، براى همهء مردم روشن خواهد گشت ؛ ما به انتظار قرار گرفتن در جريان هرگونه اقدامى هستيم كه در اين زمينه مبذول مىفرماييد . خداوند شما را در كنف حمايت خويش قرار دهد و مسلمانان را از بركات شما و كوشش‌هاى نيكويتان بهره‌مند سازد . والسلام عليكم و رحمة الله و بركاته .\r\nبرادر شما : \" شيخ محمود شلتوت \" - شيخ جامع الازهر\r\nقاهره - 1380 . ق\r\nپاسخ آيت الله سيد محسن حكيم ( قدس سرّه )\r\nبسم الله و له الحمد\r\nحضرت مستطاب علامه بزرگوار \" شيخ محمود شلتوت \" شيخ جامع الازهر - قاهره\r\nالسلام عليكم و رحمة الله و بركاته ؛ اما بعد :\r\nتلگرام شريف شما را دريافت كردم كه طى آن از شناسايى اسراييل از سوى ايران ابراز انزجار كرده‌ايد . از توجه حضرتعالى به امور مسلمانان و تلاش براى تحكيم پيوندهاى اسلامى ميان ايشان ، سپاسگزارى مىكنيم . از همان ابتدا كه خبر اين شناسايى به اطلاع ما رسيد از طريق برخى برادران علماى خود در تهران مراتب انزجار خود را به مقامات ايران اعلام كرديم و اهميت اين موضوع و انزجار امت اسلامى را براى ايشان توضيح داديم و آنان‌را اندرز داديم كه وظايف اسلامى خود را درك كرده و\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nاحساسات مسلمانان را رعايت نمايند ، پاسخى كه شنيديم بسيار روشن بود : عدم صدور هرگونه شناسايى اسراييل از سوى ايران و اينكه دولت هرگز چنين قصدى - نه در حال حاضر و نه در آينده - ندارد و با مسائل مسلمانان در هر جا ، اظهار همدردى و همراهى مىكند .\r\nما ضمن محكوم ساختن هر گامى كه از سوى هر طرف در راستاى تحكيم رژيم اسراييل برداشته شود ، توجه همه مسلمانان را به شرايط پيچيده و استوارى كه در آن قرار دارند جلب مىكنيم و همگان را به وحدت كلمه و صف براى ايستادگى در جبههء واحدى در برابر جريان‌هاى سهمگينى كه از سوى قدرت‌هاى ظلم و كفر و طغيانى كه مهم‌ترين وظيفه و هم و غم خود را مبارزه با اسلام و دور ساختن اين آيين از زندگى واقعى مسلمانان ساخته‌اند ، فرامىخوانيم ؛ تشكيل اسراييل در سرزمين فلسطين نيز تنها يكى از مثال‌هاى فراوان در كوشش براى ضربه زدن به اسلام و قرار گرفتن بر سر راه آن‌است .\r\nدر اينجاست كه همهء مسلمانان به‌طور عام و دولت‌هاى موجود در كشورهاى اسلامى به‌طور خاص وظيفه دارند به دامان اسلام بازگردند و پيرامون پرچم ظفر نمونى كه مظهر عزت و پيروزى آنهاست ، گردهم آيند و قوانين خود را از سرچشمه‌هاى پربار آن و زلال نابش برگيرند تا مجد و عظمت خويش را بازيابند ؛ آنها بايد آنچه را اسلام حلال شناخته حلال و آنچه را تحريم كرده ، تحريم نمايند .\r\nاين‌همه مصيبت و رنجى كه زندگى مسلمانان را در بر گرفته ، تنها يكى از پيامدهاى بىتوجهى ايشان به اسلام و دورساختن آن از ادارهء امور خويش است كه اينك زنگ‌هاى خطر را به صدا درآورده و آنان‌را به خوارى و زبونى بيشتر هشدار مىدهد .\r\nدر پايان دست دعا به درگاه خداى توانا بلند كرده از وى مىخواهيم تا مسلمانان را بر تقوى و هدايت ، متحد گرداند و آنان‌را در آنچه صلاح و موفقيت آنهاست ، رهنمود كند : انّهُ سَميعٌ مجيب . والسلام عليكم و رحمة الله و بركاته .\r\nمحسن طباطبايى حكيم\r\nنجف اشرف - عراق 1380 . ق .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nنمايش تصوير\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nنامهء آيت الله \" سيد محمدهادى ميلانى \" به شيخ ازهر شريف\r\nبسم الله الرحمن الرحيم\r\nقاهره - حضرت مستطاب و محترم علامه \" شيخ محمود شلتوت \" ، ايدَه الله و أبقاه لنفع العلم و الاسلام - آمين\r\nالسلام عليكم و رحمة الله و بركاته و تحياته . از طريق راديو قاهره مطلع گشتم شما به‌مناسبت حوادث خونينى كه در ايران در اين ماه حرام اتفاق افتاد ، برايم تلگرام تسليت و تعزيتى ارسال داشته‌ايد ، ولى طبق معمول ، طرف‌هاى مربوطه ، تلگرام ارزشمند حضرتعالى را به من نرسانده‌اند ، همچنان‌كه بسيارى از موارد مشابه را نيز نمىرسانند و حال كه بر اين موضوع وقوف يافتم تنها كارى كه مىتوانم انجام دهم قدردانى از احساسات پاك و عواطف والاى شما و ستايش از لبيك گويى حضرتعالى به نداى يارى طلبيدن از مسلمانان و فرياد مؤمنان و تأثر و تألمتان به‌خاطر مصيبت‌هاى وارده بر برادران شماست . پيامبراكرم ( صلى الله عليه و آله و سلم ) نيز فرموده است : « مثال مؤمنان در محبت و همدلى و مهربانى با يكديگر همچون پيكر واحدى است كه چو عضوى به درد آورد روزگار ، دگر عضوها را نماند قرار . » از شما نيز جز اين انتظار نمىرفت . شيوه و منش حاميان شريعت و بزرگان فضيلت و پاسداران اصول اسلام و بويژه در شرايط حساسى چون اوضاع پيچيده كنونى نيز همين است .\r\nآرى ، دستان فتنه‌انگيز و طغيانگرى كه به همراه دستان صهيونيستى و مزدوران آن - كه ملت ايران از آنها بيزارند - به چنان جنايتى دست زدند كه هيچ وحشيگرى و بربريتى بدان اقدام نمىكرد ، چه آنها خانه‌هاى علماى بزرگ را مورد يورش وحشيانه قرار دادند و آنان‌را به زندان افكندند و مردمان بيگناهى را كه براى احقاق حق خود و در حمايت از علماى خويش دست به تظاهرات زده بودند ، به خاك و خون كشيدند و فجايع بسيار ديگرى ببار آوردند كه سخن گفتن از آنها به‌درازا مىكشد ؛ ما به خدا شكايت مىبريم و جز او نيز پناه و مأوايى نداريم .\r\nاز آن گذشته ، كسانى هستند كه به دروغ و نفاق لباس اسلام بر تن كرده و تهمت‌هاى ناروا و ناجوانمردانه‌اى را نثار علماى دين مىكنند ؛ هدف آنها كاشت تخم\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nتفرقه و اهانت به علماى دين است كه كار بس زشتى است ؛ از درگاه احديت مسئلت داريم اين ترفند را نيز به خودشان بازگرداند چه او خود فرموده است  : « قَدْ مَكَرَ الَّذِينَ مِنْ قَبْلِهِمْ فَأَتَى اللَّهُ بُنْيانَهُمْ مِنَ الْقَواعِدِ فَخَرَّ عَلَيْهِمُ السَّقْفُ مِنْ فَوْقِهِمْ وَ أَتاهُمُ الْعَذابُ مِنْ حَيْثُ لا يَشْعُرُونَ »  ( نحل / 26 ) ( به راستى ، كسانى پيش از ايشان ، نيرنگ باختند و خداوند سراغ بنيان آنان رفت و آن را از پايه بركند و بام از فراز سرشان بر آنها فرود آمد و عذاب از جايى كه درنمىيافتند ، به آنان فرارسيد . )\r\nاى كاش جهان اسلام اين حقايق را مىشناخت و بر رسوايى اين فتنه‌انگيزىهاى ستمگرانه‌اى كه حقوق ملت‌ها و آزادىهاى دينى و اجتماعى آنها را سدّ كرده‌اند ، واقف مىگشت . در پايان از درگاه خداوند متعال مسئلت دارم تا درد و رنج‌هاى اين امت را پايان بخشد . براى شما نيز دعا مىكنم و بهترين ستايش‌ها را نثارتان مىسازم ، والسلام عليكم .\r\n25 محرم الحرام 1383 . ق / سيد محمدهادى ميلانى\r\nبسم الله الرحمن الرحيم\r\nدكتر محمد محمد الفحّام\r\nشيخ الازهر\r\nجناب \" شيخ حسن سعيد \" از بزرگ علماى تهران . به‌اتفاق علامه بزرگوار و دوست ارجمند \" آقاى طالب الرفاعى \" با حضور درمنزلم ( شماره 5 ، خيابان على بن ابىطالب )\r\nمرا مفتخر ساختند ؛ اين ديدار ، خاطرات زيبايى را در دلم برانگيخت . خاطرات روزهايى كه در سال 1970 م . در تهران گذراندم و با گروه بزرگى از علماى شيعه اماميه آشنا شدم و وفادارى و بزرگوارى بىنظيرى را در ايشان يافتم .\r\nديدار امروز نيز چيزى جز مظهر وفادارى ايشان نيست ؛ خداوند به آنان پاداش نيكو دهد و كوشش‌هاى نيكوى ايشان در آشنايى با مذاهب اسلامى - كه در واقع و حقيقت در اصول عقيدهء اسلامى كه همه را برگرد اخوت اسلامى و به مصداق آيهء قرآنى  « إِنَّمَا \r\n\r\n","description":"","footnote":"","page_name":" 391 ","page_number":391},
  {"content":"\r\n\r\n الْمُؤْمِنُونَ إِخْوَةٌ »  گرد آورده است ، يكى هستند - مورد رضاى خود قرار دهد . از وظايف علماى امت - با تمام اختلاف در گرايش‌هاى مذهبى كه دارند - است كه اين برادرى اسلامى را غنيمت شمارند و هر آنچه را كه آسيبى به آن رساند و فضاى آن‌را مكدّر سازد و عوامل تفرقه‌اى كه به آن خدشه وارد آورد ، به مصداق آيهء شريفه « و لاتنازعوا فتفشلوا و تذهب ريحكم » ، از آن دور سازند .\r\nخداى رحمت كند \" شيخ محمود شلتوت \" را كه به اين معناى پر ارج توجه كرد و با فتواى صريح و شجاعانهء خود جاودانه شد ؛ فتواى او گوياى جواز عمل به مذهب شيعه اماميه به مثابهء مذهب فقهى اسلامى مبتنى بر كتاب و سنت و دليل مستحكم بود .\r\nاز خداوند متعال مسئلت دارم دست اندركاران اين فتح پرارج در نزديك ساختن برادران عقيدتى اسلامى را بيش از پيش موفق و مؤيد بدارد :  « وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ » .  و آخر دعونا ان الحمدلله رب العالمين .\r\nدكتر محمد محمد الفحام\r\n21 ذى القعده 1397 - 21 ذى القعده . ق ( شيخ سابق الازهر )\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nنمايش تصوير\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nفتواى \" دكتر فريد و اصل نصر \"\r\nمفتى مسلمانان مبنى بر جواز تعبد بر مذهب شيعه\r\nبسم الله الرحمن الرحيم\r\nجناب استاد \" دكتر فريد و اصل نصر \" مفتى جمهورى عربى مصر\r\nسلام عليكم و رحمة الله و بركاته . لطفا نظر شريف خود را در خصوص اقتداى پيروان مذهب اهل سنت به شيعه اماميه اثنى عشريه پيروان اهل بيت ( عليهم السلام ) ، بفرماييد . آيا اين كار درست است يا خير ؟ لطفا فتواى خود را در اين باره مرقوم فرماييد .\r\n16 شوال المكرم 1421 . ق\r\nمتن فتوا\r\nبسم الله الرحمن الرحيم\r\nهر مسلمانى كه به پروردگار يكتا ايمان داشته باشد و به يگانگى او و رسالت حضرت محمد ( ص ) شهادت دهد و منكر هيچ‌كدام از احكام ضرورى دين نباشد و از اركان دين اسلام و نماز آگاه بوده و از شرايط آن علم و اطلاع كافى داشته باشد ، امامت نماز براى ديگران و امامت ديگران براى وى - در صورتى كه شرايط مزبور را دارا باشد - صحيح است هرچند امام و مأموم به لحاظ مذهب فقهى ، مختلف باشند .\r\nشيعهء اهل بيت از مذاهب اسلامى است كه ما نيز به همراه ايشان راه خدا ، پيامبر و اهل بيت و اصحاب را مىپوييم ، از اين رو ميان ما و آنان در اصول شريعت اسلامى و ضروريات دين هيچ اختلافى وجود ندارد . ما به امامت آنان - و پشت سر آنان - و آنان به امامت ما در تهران و قم - در ايامى كه توفيق الهى حضور در جمهورى اسلامى ايران را نصيبمان كرده بود - به نماز ايستاديم .\r\nاز پروردگار متعال مسئلت داريم كه وحدت امت اسلامى را تحقق بخشد و هرگونه جدايى و نزاع و اختلافى را كه در برخى مسائل فرعى فقهى ميان ايشان وجود دارد ، بر طرف نمايد .\r\nدكتر فريد و اصل نصر : مفتى جمهورى عربى مصر\r\n16 شوال 1421 . ق 12 / 1 / 2001 م .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nنمايش تصوير\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n\" دارالتقريب بين المذاهب الاسلاميه \" 18 جمادىالاخر 1375 . ق\r\n31 ژانويه 1956 م\r\nبسم الله الرحمن الرحيم\r\nحضرت علامه بزرگ و جليل‌القدر \" جناب سيد عبدالحسين شرف‌الدين \" .\r\nأبقاه الله ذخرا للاسلام والمسلمين\r\nالسلام عليكم و رحمة الله و بركاته .\r\nگرامى نامه شما را دريافت كردم و چه بسيار به چنين تفقد محبت‌آميزى نياز داشتم از خداوند متعال مسئلت دارم كه هرگز مرا از محبت و دعاها و راهنمايىهاى حضرتعالى محروم نسازد .\r\nهمراه با نامه ، مقالهء \" صلح حديبيه \" شما نيز دريافت شد ، هرگز نمىتوانم احساساتم را به‌هنگام مطالعه آن توصيف كنم . اين مقاله جالب‌ترين مطلبى بود كه تاكنون خوانده‌ام . آن‌را به هيئت تحريريهء مجله سپردم كه همگى تحت تأثير فضل و دانش حضرتعالى قرار گرفتند و موقعيت و مقام والاىشما را ارج نهادند ؛ و اميدوارم همواره از قلم پرفيض شما و مقالات ارجمندتان برخوردار باشيم . مقاله را در كمال ستايش دريافت كردند ، گو اينكه نكته‌اى را مطرح ساختند كه پيش از هر چيز مربوط به سنت‌هاى مورد عمل در مجلهء \" رسالة الاسلام \" است و آن اينكه مطلبى كه پيش از اين منتشر شده باشد ، در آن منتشر نگردد ، حال آنكه اين مقاله پيش از اين عيناً در يكى از مجلات گرانسنگ ، منتشر شده است بنابراين ترجيح دادند آن‌را نگاه دارند تا ضمن مجموعه پژوهش‌هايى كه جماعة التقريب قصد انتشار آنها را دارد ، منتشر شود .\r\nحال كه اين موضوع را با حضرتعالى در ميان گذاشتم از شما استدعا دارم مرحمت فرموده مقالهء ديگرى دربارهء مسائل فقهى يا موضوع اجتهاد و مرزهاى آن يا هر آنچه\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nكه با همين ايده‌ها همسويى داشته باشد - و بحمدالله همهء نوشته‌هاى شما چنين است - مرقوم فرماييد .\r\nپيش از اين مجله \" رسالة الاسلام \" مقالات ارزشمندى از جنابعالى منتشر ساخته كه آخرين آنها : \" جمع بين دو نماز \" بود كه تأثير بسيار نيكو و ستايش‌آميزى در ميان اهل علم و بويژه علماى الازهر در مصر ، بر جاى گذاشت .\r\nيك بار ديگر از تشويق‌هاى شما كه با بيانات مؤثر و بسيار جذابى ايراد شده است ، سپاسگزارى مىكنم و به انتظار پاسخ شما و اثرى از آثار گرانسنگ شما مىنشينم . بهترين درودهاى من و احترام و درودهاى حضرات آقايان حاضر در \" دارالتقريب \" را پذيرا باشيد . والسلام عليكم و رحمة الله و بركاته .\r\nارادتمند :\r\n\" محمدتقى قمى \"\r\nدبيركل \" جماعة التقريب بين المذاهب الاسلاميه \"\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nنمايش تصوير\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n\" دارالتقريب بين المذاهب الاسلاميه \" 25 / 5 / 1947 م .\r\nبسم الله الرحمن الرحيم\r\nحضرت علامه بزرگ حجت الاسلام \" سيد عبدالحسين شرف‌الدين موسوى \"\r\nالسلام عليكم و رحمة الله و بركاته . اما بعد :\r\nشهرت جهانى و مقام والايى كه حضرتعالى در ميان علماى دين از آن برخورداريد و انعطاف‌پذيرى و بلندنظرى و غيرت دينى و جهاد در راه خداوندى كه در شما سراغ داريم و كوشش مداوم حضرتعالى در نزديك ساختن مذاهب اسلامى ، همه و همه ما را بر آن مىدارد تا از شما استدعا كنيم از \" جماعة التقريب بين المذاهب الاسلاميه \" اى كه روز گذشته اساسنامه آن‌را براى شما ارسال داشتيم ، و هدف آن رفع اختلاف‌هاى فرقه‌اى و تدارك برگزارى كنگره‌هاى عمومى اسلامى و گسترانيدن اسلام در كشورهاى غير اسلامى است ، حمايت و پشتيبانى به‌عمل آوريد .\r\nترديدى نيست كه شما با توجه به اساسنامه مزبور ، دانستيد كه \" جماعة التقريب \" جماعتى جهانى است كه در اجراى برنامه‌هاى خود برتمامى علماى دين تكيه دارد . آن‌كس كه شرايط اجازه‌اش داده در نشست‌هاى آن در قاهره حضور به‌هم رساند ، عضو ادارى آن به‌شمار مىرود و كسى كه شرايطش اجازهء حضور در جلسات را نمىدهد ، عضو مكاتبه‌اى آن تلقى مىشود و به‌هرحال هر دو نوع عضويت يكسان است و هيچ‌كدام تفاوتى با يكديگر ندارند و جملگى شامل اين درخواست مىشوند كه خدماتى كه يارىرسان تحقق اهداف \" جماعة التقريب \" - كه از پيوستن همهء اعضا به خود بسيار خوشوقت خواهد شد - ارائه دهند و همكارى و فعاليت با آن‌را بپذيرند . اميد فراوان داريم كه از تجربيات حضرتعالى بهره‌مند و از ياورىهاى شما برخوردار\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nشويم . براى من به عنوان عضوى كه نمايندگى شيعه را در اين هيئت برعهده دارم ، بسيار مهم است كه شما اين وظيفه را بر عهده گيريد و مرا از انديشه‌ها و ديدگاه‌هاى صائب و رهنمودهاى حكيمانه خويش برخوردار گردانيد تا ما شيعيان بتوانيم حقيقت مذهب خود را بر اهل سنت روشن سازيم و افتراهاى ساخته و پرداختهء برخى مغرضان و كين توزان را كه در اذهان مردم جاى گرفته ، پاسخ گوييم .\r\nبسيار سپاسگزار خواهم شد برخى آثار چاپى خود را به كتابخانه \" دارالتقريب \" اهدا فرماييد . خداى خيرتان دهد و اسلام و مسلمانان را همواره از بركت وجودتان برخوردار گرداند . والسلام عليكم و رحمة الله و بركاته .\r\nارادتمند :\r\n\" محمدتقى قمى \"\r\nدبيركل \" جماعة التقريب بين المذاهب الاسلاميه \"\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nنمايش تصوير\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nنمايش تصوير\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nبسم الله الرحمن الرحيم\r\n1362\r\n10 / 4 / 1948\r\nحضرت مستطاب فاضل گرامى و علامه بزرگ\r\n\" سيد عبدالحسين شرف‌الدين موسوى \"\r\nصور - لبنان\r\nالسلام عليكم و رحمة الله و بركاته .\r\nبسيار خوشوقتيم تصويرى از آنچه در روزنامه‌هاى مصر در خصوص آخرين شماره مجلهء \" رسالة الاسلام \" متعلق به \" جماعة التقريب \" آمده و در آن نظر حضرت مستطاب دانشمند بزرگ \" شيخ محمود شلتوت \" عضو جماعت بزرگ علماى الازهر و عضو \" جماعة التقريب \" قيد شده كه طى آن خواهان از ميان برداشتن واژهء \" طوائف \" شده است ، خدمت شما ارسال داريم .\r\nاى بسا اين خود شما را به سمت و سوى دست‌اندركاران تقريب و تمايل صادقانهء ايشان در كوشش براى تحقق اهداف خود يعنى از ميان برداشتن تفرقه و تعصب به هر شكل و صورت و تلقى مسلمانان شيعه نه بمثابه طايفه‌هايى بيگانه با اسلام ، بلكه به عنوان پيروان مذاهبى كه تنها در فروع با ديگران اختلاف دارند ، سوق دهد .\r\nگمان مىكنم بجا باشد اگر طى نوشته‌اى به اين عالم فاضل و ارجمند ، از اين حسن فهم اسلام وى ستايش و تقدير به‌عمل آوريد .\r\nصادقانه‌ترين درودهاى مرا پذيرا باشيد .\r\nارادتمند :\r\nمحمدتقى قمى\r\nدبيركل \" جماعة التقريب بين المذاهب الاسلاميه \"\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nنمايش تصوير\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nنامه‌اى از \" علامه شرف‌الدين \" به \" دارالتقريب \"\r\nبرادر ايمانىام\r\nهمواره پرهيزگار و قدرتمند در ذات پروردگار و عالم عامل و مجاهدى نستوه و دعوتگر خردورزانه‌اى به حق باشيد .\r\nپرشكوه باد مبارك‌جنبشى كه سودش عايد امت مىگردد و پرشكوه باد بر هم‌پيمانان شما در \" جماعة التقريب بين المذاهب الاسلاميه \" كه مصداق\r\n« و عسي ان تكونوا خير امة اخرجت للناس تدعون الي الخير و تأمرون بالمعروف و تنهون عن المنكر »\r\nباشيد .\r\nالسلام عليكم و رحمة الله و بركاته .\r\nنامه و اساسنامهء پر ارزش شما در برابرم قرار دارند ؛ ديدگان به ديدنشان روشن مىدارم و رؤياهايم را در آنها مىيابم و هرچه به ژرفاى آنها خيره مىشوم نور ديده‌ام را در آنها مىيابم و خنكاى جگرم را حس مىكنم و شادى سراپاى وجودم را فرا مىگيرد و در ستايش از حركتى كه آن‌را آغاز كرده‌ايد سرمست شور و شعف زايدالوصفى مىگردم .\r\nاين كار والاترين خواستهء مخلصان است و هدف‌هاى والايى را دنبال مىكند كه خشنودى خداوند عزوجل و پيامبر گرامىاش ( صلى الله عليه و آله و سلم ) و مصلحت دين و دنياى امت اسلام در آن‌است .\r\nما مدت‌ها بود كه خار در چشم و استخوان در گلو ، چشم به راه چنين حركتى بوديم آن‌زمان كه جنگ هفتاد و دو ملت يكديگر را بدون دليل گمراه مىپنداشتند و بىهيچ دليلى ، يكديگر را تبرئه مىكردند ، حال آنكه آنان به اجماع برآنند كه خداوند متعال لا شريك له پروردگار ايشان ، اسلام دين آنها و قرآن مجيد كتاب آنها و سرور پيامبران و آخرين فرستادهء خدا ، حضرت محمد بن عبدالله ( صلى الله عليه و آله و سلم ) پيامبر ايشان و كردار و رفتار و تقريرات وى سنت آنها و كعبه قبله و محل طواف آنها و\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nنمازهاى پنج‌گانه و روزهء ماه رمضان و زكات واجب و حج خانهء خدا ، اركان دين آنهاست و آنچه كه خدا و رسول حلال كرده‌اند حلال آنها و آنچه حرام كرده‌اند حرام آنهاست ، حق هم آن‌است كه خدا و رسول حق دانسته‌اند و باطل نيز آن‌است كه آنها باطل انگاشته‌اند و روز قيامت نيز بى هيچ ترديدى آمدنى است و خداوند آنهايى را كه در قبرها خفته‌اند مبعوث مىگرداند :  « لِيَجْزِيَ الَّذِينَ أَساؤُا بِما عَمِلُوا وَ يَجْزِيَ الَّذِينَ أَحْسَنُوا بِالْحُسْنَى »  ( النجم / 31 ) ( تا كسانى را كه بد كرده‌اند ، به [ سزاى 
  ] آنچه انجام داده‌اند كيفر دهد ، و آنان را كه نيكى كرده‌اند ، به نيكى پاداش دهد . )\r\nمگر شيعيان و اهل سنت ، شرعاً در همهء اينها برابر نيستند ؟  « كُلٌّ آمَنَ بِاللَّهِ وَ مَلائِكَتِهِ وَ كُتُبِهِ وَ رُسُلِهِ لا نُفَرِّقُ بَيْنَ أَحَدٍ مِنْ رُسُلِهِ وَ قالُوا سَمِعْنا وَ أَطَعْنا غُفْرانَكَ رَبَّنا وَ إِلَيْكَ الْمَصِيرُ »  ( بقره / 285 ) ( . . . مؤمنان همگى به خدا و فرشتگان و كتاب‌ها و فرستادگانش ، ايمان آورده‌اند [ وگفتند : 
  ] « ميان هيچ يك از فرستادگانش فرق نمىگذاريم » و گفتند : « شنيديم و گردن نهاديم ، پروردگارا آمرزش تورا [ خواستاريم 
  ] و فرجام به سوى توست . )\r\nو نزاع ميان آنها در مسائل اختلافى نيز همگى \" صغروى \" است و هرگز نزاع كبروى ميان ايشان وجود ندارد ؟ مگر نديده‌ايد كه آنها وقتى در وجوب يا حرمت يا استحباب يا كراهت يا مباح بودن چيزى اختلاف نظر پيدا كردند يا اگر در صحت و بطلان آن يا در جزئيت يا شرطيت يا مانعيت يا چيز ديگرى اختلاف داشته باشند و يا اگر در عدالت ، ايمان يا موالات يا معادات كسى اختلاف رأى داشته باشند به‌دنبال دلايل شرعى مىگردند و حكم آن‌را مىپذيرند و اگر براى جملگى ايشان چيزى در دين اسلام ثابت شود يا عدم ثبوت آن دانسته شود يا همگى در آن شك پيدا كنند ، هرگز دو نفرشان با هم اختلاف نخواهند داشت ؟\r\nعلماى امت اتفاق نظر دارند كه چنانچه مسلمان به جست‌وجوى دلايل شرعى برآمد و حكمى عملى از آنها استنباط كرد ، عمل به آن بر وى واجب مىشود كه اگر بر صواب بود دو اجر و چنانچه بر خطا بود ، يك اجر دارد . اين هم متن حديث از پيامبر اكرم ( صلى الله عليه و آله و سلم ) كه فرمود : « چنانچه حاكمى اجتهاد كند و بر صواب\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nباشد دو پاداش دارد و اگر با اجتهاد خود حكمى كرد و بر خطا بود ، يك پاداش دارد . » « 1 »\r\nشما در اساسنامهء خود يادآور شده‌ايد كه ديدگاه‌ها و اختلاف‌ها در عهد پيشوايان مجتهد و پس از ايشان در زمان شاگردانشان مطرح بود و جز علم و حجّت ، چيزى بر آنها چيره نبود . هرگز كسى از ايشان را نمىشناسيم كه ديگرى را به خروج از دين متهم كرده باشد و كسى از آنان را سراغ نداريم كه مدعى شده باشد ، تنها كسى است كه رأى مقدس شريعت را همراه دارد يا به انديشه تحميل ديدگاه‌هاى خود بر ديگران برآمده باشد ، بلكه از همگى سخنانى نقل شده كه اذعان دارند مجتهدى هستند كه تمام كوشش خود را به كار برده و . . . تا پايان آنچه شما به ذكر آن پرداخته‌ايد . شما مجتهدان امت را فرامىخوانيد كه اين‌گونه باشند و جز علم و حجت از كتاب خدا يا سنت يا اجماع يا عقل مستدل يا قياس صحيح ، بر آنها چيره نباشد . بسيار كار نيكويى كرديد آفرين بر شما . ما نيز در اين امر با شما همراهيم ان‌شاءالله تعالى .\r\nعبدالحسين شرف‌الدين موسوى\r\n13 رجب سال 1366 . ق\r\nنامه‌اى از علامه قمى\r\nبسم الله الرحمن الرحيم\r\n\" دارالتقريب بين المذاهب الاسلامية \" شماره ثبت 228\r\n29 رجب 1366 . ق 18 / 6 / 1947 م .\r\nحضرت علامه بزرگ حجت الاسلام \" سيد عبدالحسين شرف‌الدين موسوى \"\r\nخداى را سپاس مىگوييم كه ما را بر والاترين هدف گردهم آورد و دل‌هاى همهء\r\n\r\n\r\n","description":"","footnote":"\r\n( 1 ) . در شمار روايات نقل شده در صحيح بخارى جلد 4 صفحهء 177 در باب \" اجر الحاكم اذا اجتهد فأصاب او اخطأ \" كه در آخر بخش \" الاعتصام بالكتاب و السنهء \" 6 : 2676 حديث : 6919 آمده است .\r\n","page_name":" 407 ","page_number":407},
  {"content":"\r\n\r\nما را متوجه بهترين آماج‌ها نمود و بر حضرت ختمى مرتب محمد مصطفى - كه درود خدا بر او و همه ياران و رهروانش باد - درود و سلام مىفرستيم . اما بعد ،\r\nاينك كار توزيع اساسنامه و بيانيهء \" جماعة التقريب بين المذاهب الاسلاميه \" براى جهان اسلام را به پايان رسانديم و در پى برداشتن گام‌هاى عملى در راستاى تحقق برخى هدف‌هاى خود در نزديك ساختن بزرگان و سران مذاهب اسلامى و چيره شده بر هر آن چيزهايى هستيم كه دشمنى و كينه را ميان مردم برمىانگيزد ؛ حضرتعالى در ميان اعضاى \" جماعة التقريب \" از هركسى شناخت بيشترى نسبت به آنچه اين اختلاف‌ها را از ميان برمىدارد و دل‌ها را به‌هم نزديك مىسازد و گروه‌هاى پراكنده را گردهم مىآورد ، داريد ؛ زيرا از تجربيات بسيار خوبى برخورداريد و در گذشته نيز در پى تحقق اين ايده برآمده‌ايد .\r\n\" جماعة التقريب \" بيش از هر زمان نيازمند بهره‌مندى از تجربيات شماست . استدعا داريم آنچه را براى \" تقريب \" مناسب مىدانيد و هر آنچه را كه براى چيره شدن بر تفرقه‌ها لازم مىبينيد و اينكه \" جماعة التقريب \" بايد از كدام مسائل آغاز كند و چه راهى را در اين راستا - در چارچوب اساسنامه‌اى كه براى خود در نظر گرفته - بپيمايد تا به نتيجهء مطلوبى برسد ، برايمان بنويسيد . زيرا \" جماعة التقريب \" ترجيح مىدهد كه در مسائل عمومى به شما مراجعه كند و در مسائل مربوط به محيط و كشور خود از ديدگاه‌هاى حضرتعالى استفاده نمايد .\r\nمايليم بدانيم كه آيا محبت مىكنيد پژوهش‌ها و مقالاتى را براى چاپ در نشريات \" جماعة التقريب \" - آنچنان‌كه در ماده دوم اساسنامه قيد شده است - ارسال فرماييد و چه موضوعاتى را ترجيح مىدهيد كه به آنها بپردازيد ؟ و آيا در پيرامون خود علما و انديشمندانى را مىشناسيد كه توصيه مىفرماييد با آنها تماس بگيريم و در اين راه از ايشان نيز يارى جوييم ؟\r\nوالسلام عليكم و رحمة الله و بركاته .\r\n\" محمدتقى قمى \"\r\nدبيركل \" جماعة التقريب بين المذاهب الاسلاميه \"\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nكتاب ارزشمند شما \" المراجعات \" به كتابخانهء \" دارالتقريب \" رسيد و زينت‌بخش اين كتابخانه شد ؛ من خود نسخه‌اى از آن داشتم كه آن‌را از ايران با خود آورده بودم و از مهم‌ترين منابعى بود كه از آن استفاده مىكردم . به‌نام \" دارالتقريب \" ، مراتب سپاس و قدردانى خود را به خاطر اين هديه ارزشمند و گرامى تقديم مىدارم ؛ چه خوب مىشد اگر محبت مىكرديد ديگر تأليفات گرانسنگ خود را نيز هديه مىكرديد . الطاف و محبت‌هاى حضرتعالى همواره مستدام باد .\r\nنامهء سردبير مجلهء \" رسالة الاسلام \"\r\nبسم الله الرحمن الرحيم\r\n\" رسالة الاسلام \" شماره ثبت : 112 / 628\r\nتاريخ : 6 محرم 1368 . ق 7 اكتبر 1948 م .\r\nحضرت مستطاب علامه بزرگ \" سيد عبدالحسين شرف‌الدين موسوى \"\r\nالسلام عليكم و رحمة الله و بركاته ؛ اما بعد :\r\nآنچه كه مدت‌هاى مديد مخلصان ايدهء \" تقريب \" در انتظارش بودند ، در شرف تحقق است و ما در حال آماده شدن براى انتشار نخستين شمارهء مجلهء \" رسالة الاسلام \" هستيم ؛ مجله‌اى كه پرتو دعوت محمدى اسلام را تابان و درخشان و پرنور ، به سرتاسر كرهء خاكى بيفشاند تا منبرى براى تمامى اهل علم نافع و انديشهء ثاقب باشد و امت اسلام را به‌كار آيد و كلمه را وحدت بخشد و به راه راست و درست رهنمون باشد و تجلىبخش محاسن اسلام باشد و مفسدت‌ها را اصلاح كند و رشك‌بران را بيازارد .\r\nدر اين ميان حضرتعالى - كه خداوند عمر پربركت به شما عطا فرمايد - بهترين كسى هستيد كه دلش براى اين مژده پر مىكشد و قلمش به لرزه درمىآيد و از هر سو مطالب ارزشمند به ذهنش خطور مىكند و به نثار آنها مىپردازد ؛ آيا اجازه مىفرماييد\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nمطالبى از شما را به صورت بحث دينى يا مقاله‌اى علمى يا تحقيقى تاريخى يا اندرزى به مسلمانان ( كه براى ما ارسال مىفرماييد ) يا مسأله‌اى كه به آن مىپردازيد يا موضوع پنهانى كه آن‌را تجلى مىبخشيد يا هر چيز ديگرى كه شما خوب از عهده برمىآييد و همواره پيشتاز آن بوده‌ايد ، منتشر سازيم ؟ اميد كه وقت آن بزرگوار اجازه دهد آنچه در پاسخ ما ارسال مىفرماييد همزمان با نيمهء اول ماه صفر - ان‌شاء الله - به دست ما برسد كه بسيار سپاسگزار خواهيم بود .\r\nسردبير مجلهء \" رسالة الاسلام \"\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nنمايش تصوير\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nنمايش تصوير\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n\r\nپيوست شماره 3 : ديدارهاى برادرانه ميان : علماى شريف ازهر شريف وعلماى ايران\r\n\r\n","description":"","footnote":"","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n\r\n\r\nزيارت و ضيافت\r\nدر راستاى \" تقريب بين مذاهب اسلامى \" در سال 1385 ه - . ق . يعنى حدود پنجاه سال پيش هيئتى از \" دارالتقريب بين المذاهب الاسلاميه \" به ايران آمد و در تهران با هم ديدار كرديم ؛ در رأس اين هيئت \" استاد ابوالمجد \" قرار داشت .\r\n\" استاد ابوالمجد \" در مراسمى كه در منطقه شميران تهران در منزل مرحوم \" سيد محمد باقر حجازى \" برگزار شد ، سخنان ارزشمندى ايراد كرد .\r\nدر اين مراسم آقايان : \" آيت الله شيخ خليل كمره‌اى \" - كه او نيز طى سخنرانى از \" تقريب و جنبش تقريب \" ستايش به‌عمل آورد . - \" آيت الله سيد محمود طالقانى \" ، \" آيت الله صفايى قزوينى \" و \" استاد سيد غلامرضا سعيدى \" و نويسندهء اين سطور به‌اتفاق گروهى از مؤمنان ايرانى حضور داشتند و طى آن راه‌هاى تحقق اهداف مقدس \" تقريب \" و چگونگى گسترش آن مورد بحث و بررسى قرار گرفت .\r\nياد آور مىشود كه اين مراسم اثر بسيار مثبت و گسترده‌اى در محافل حوزهء علميه قم و \" دارالتقريب \" قاهره برجاى گذاشت .\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nنمايش تصوير\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nنمايش تصوير\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nنمايش تصوير\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n\r\nشيخ الازهر شريف : از حوزهء علميهء قم بازديد مىكند\r\nبراى نخستين بار در تاريخ معاصر ، شيخ بزرگ الازهر ، از حوزهء علميهء مقدس قم بازديد مىكند ؛ بازديد پرشكوه حضرت \" دكتر شيخ محمد محمد الفحّام \" و هيئت همراه تأثير بسيار زيادى در تحكيم صفوف امت اسلامى و حمايت از نيروهاى آن - كه مىرفت تا به دليل تفرقه و پراكندگى از هم فروپاشد - برجاى گذاشت .\r\nديدار رهبران دينى - شيعه و سنى - و پيشگامان علم و بزرگان اسلام با يكديگر گام نخست و بذر پرخير و بركت و مژده‌بخش ميوه پربارى است كه عموم مسلمانانى كه براى موفقيت در مسائل و فيروزىهاى خود نيازمند وحدت كلمه و كار مشترك در خدمت اسلام و مسلمانان هستند بايد منتظر آن باشيد . مسلمانان در ايران و پيشاپيش ايشان مراجع بزرگ دينى و علماى حوزه علميه در قم و سپس مشهد رضوى و اعضاى حوزهء علميهء قم با نهايت احترام و بزرگداشت ، از اين ديدار در چنين شرايطى به گرمى استقبال مىكنند و اطمينان دارند كه در آن‌سوى بازديدها ، مژده‌هاى اميدبخشى در يارى حق و گستراندن روح برادرى ميان فرزندان امت محمد ( ص ) درسايه وحدت مورد نظر مسلمانان وجود دارد .\r\nخداوند سبحان با لطف سرشار خود ، ضعف موجود در ميان صفوف مسلمانان را - در صورت وجود نيت‌هاى خير - مىپوشاند .\r\nو چه زيباست كه بزرگان قوم در اسلام گردهم آيند تا به دور خوان برادرى و برپايهء اخلاص در دعوت به سوى پروردگار خويش ، با يكديگر آشنا شوند و با همديگر براى ايجاد برترين و مؤثرترين راه حل مشكلات مسلمانان ، همفكرى و هميارى داشته باشند تا به‌اين ترتيب ، شرك و الحاد و سركوب و كلمهء حق و توحيد ، اعتلا يابد .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n\r\nسخنرانى استاد بزرگ \" شيخ محمد جواد مغنيه \"\r\nبسم الله الرحمن الرحيم\r\nبرادران مجاهد ! خوش آمديد . حاميان مرزهاى اسلام و مسلمانان ! خوش آمديد . حضرت امام بزرگوار \" جناب دكتر فحّام \" كه جايگاه ادبى و علمى وى او را شايسته چنين مقام پراهميتى چون رهبرى \" ازهر شريف \" ساخته ، خود و دوستان و همراهان ارجمندش خوش آمديد ! درود خدا بر برادران مصرى كه نسل اندر نسل صفحات زرين تاريخ را رقم زدند .\r\nمژده باد براى رسول خدا بدين ديدار تاريخى بزرگ ميان دو قطب بزرگ امّت و دو رهبر بزرگوار از رهبران اين امت .\r\nمبارك بادت اى سرور جهانيان كه چنين سنبل سترگى در همبستگى و پاىبندى مؤمنان به رسالت تو و همكارى ايشان در كسب خشنودى خدا و پيامبر ، تحقّق پيدا كرد .\r\nو به شما مسلمانان نيز مژده باد كه آرزويى كه از ديرباز در سر داشتيد تحقق پيدا كرد و روياى شما به واقعيت پيوست ، خداى را سپاس .\r\nاين ديدار تاريخى بزرگى است كه ممكن است تكرار شود يا تكرار نشودو به‌هرحال ضربه بزرگى به دشمنان اسلام و انسانيت و خنجر تيزى در قلب آنها و خار در چشمانشان به‌شمار مىرود ، آنها چنين امرى را محال و بيشتر شبيه به معجزه مىپنداشتند و همواره مانع از تحقق آن مىگشتند ، ولى اين معجزه با حسن نيت مشترك ميان اين دو پيشوا تحقق پيدا كرد ؛ خداى را شكر .\r\nدشمنان ما مسلمانان ، از دشمنىهاى ما و پراكندگى و تفرقهء ما به وجد مىآيند ؛ آنها خوب مىدانند و يقين دارند كه شكست و ناكامى ما در متفرق بودن و گسست وحدت ما و نه در اشغال بخشى از سرزمين‌هاى ماست . به بيان درست‌تر ، ناكامى ما در احساس ناتوانى و نوميدى ما در تحقّق اتحاد و وحدت كلمهء ماست . به همين منظور\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nهر كارى كردند و از هر تلاشى براى رسيدن به اين هدف ، فروگذار نكردند ، ولى اين ديدار پرشگون همهء اميدهاى آنان را نقش بر آب كرد و بى ترديد از اين پس و هنگامى كه اخبار اين ديدار را در روزنامه‌ها بخوانند و از رسانه‌ها بشنوند ، دچار نگرانى وبىتابى خواهند شد ، ولى اخبار اين نشست و ديدار به دل مؤمنان اطمينان و آرامش به ارمغان خواهد آورد . الحمدلله .\r\nبه نظر مىرسد كه اين ديدار از نظر برخىها پيامد عاطفى جنگ ژوئن 1967 م . [ شكست اعراب 
  ] است ، ولى در واقع تجسم اخلاصى در دين اسلام و انسجام با اصولى است كه منادى وحدت فرزندان امت و همكارى و هميارى و همدلى در هر آنچه خير دنيا و اخرت همگان است .\r\nجناب آقاى رئيس ! ما در اينجا همراه شماييم ، دست خود را به‌سوى شما و بسوى تمامى كسانى كه براى مسلمانان و همهء مردم خير و نيكى مىخواهند ، دراز مىكنيم و با خدا عهد مىبنديم كه حاميان صادق دين او و دشمنان سرسخت دشمنان او و پاسداران بيدار هر آن تصميمى باشيم كه هدف از آن برقرارى عدالت اسلامى و رّد متجاوزان و پاسخ به گمراهان باقى بمانيم .\r\nما در اينجا سربازان شجاعى هستيم كه رو در روى صهيونيست‌ها - اين دشمنان خدا و انسان - مىايستيم . ما در اينجا در كنار و همراه با برادران مصرى خود ايستاده‌ايم ؛ برادرانى كه تمام توان انسانى و مادى خود را عليه استعمار و صهيونيسم بسيج كردند و به‌جاى هر عرب و مسلمانى ، ضربهء دشمنان را به‌جان خريدند ، ولى شجاعت و صداقت خود در پيگيرى جهاد را از دست ندادند و تا واپسين دم مرگ ، مدافعان شريف حق و عدالت باقى ماندند و موانع راه و دشوارىهاى آن ايشان را از ادامهء راه باز نداشت و هنگامى كه بزرگترين قدرت جهان كوشيد آنان‌را به عجز و تسليم وادارد با ناكامى روبه‌رو شد و تيرش به‌خطا رفت .\r\nمصرىها با شكيبايى و فداكارىهاى خود ، ثابت كردند كه جنگ ژوئن نه شكست كه تنها يك تكان بود ؛ تكانى كه عبارت از انتقاد از خود و بازبينى اوضاع براى آنهايى\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nبود كه در پى انتقاد از خويش هستند و مىخواهند درون خود را از پلشتىها و شهوت‌ها برهانند .\r\nهمچنين مصريان با پذيرش آتش بس مدت‌دار و ديگر ابزارهاى خردمندانه به همهء جهانيان ثابت كردند كه كارزار اعراب و اسرائيل نه بر سرزمين و مرزها كه بر سر توطئه‌ها و نقشه‌هاى استعمارى - صهيونيستى براى تضعيف اعراب و مسلمانان و از آنجا برسر تهديد كل جهان از يك رو نيروى انسانى - انقلابى - كه در برابر اين توطئه‌هاى خصمانه ايستاده است - مىباشد . شرايط يا روزگار چنين رقم زد كه صهيونيسم استعمارى ، پايگاه جنگى خصمانه‌اى در سرزمين اعراب و مسلمانان ايجاد كند و جديدترين نوع اسلحه و كارآمدترين انها را در اختيار آن قرار دهد .\r\nهمچنان‌كه تقدير چنان شد كه مصر ، قدرت مقاوم و مدافع اين كارزار باشد و اين وظيفهء خود را به بهترين شكل به انجام رساند و ميوهء تجاوز و دستاوردهاى آن‌را به كام دشمنان تلخ سازد . پيروز كسى است كه شرايط خود را بر طرف شكست خورده ديكته كند . آيا اسراييل شرايط خود را بر اعراب ديكته كرد ؟ و آيا اسراييل در سرزمين اعراب از امنيت برخوردار است ؟\r\nهرگز و هزار بار هرگز ! اسراييل در حالت جنگ دائمى است ، اسراييلىها در پناهگاه‌ها و مخفىگاهى مىخوابند و نوجوانان 15 ساله تا مردان 55 سالهء خود را به خدمت سربازى فرامىخوانند و اسلحه را از هر جايى گدايى مىكنند و روزانه سه ميليون دلار براى جنگ هزينه مىكنند ! علت اين هم فضل الهى و پايدارى مصريان و كسانى است كه با جان و مال در اين راه به جهاد پرداختند .\r\nايرانيان نيز از اين جهاد بهره‌اى داشتند ، چه كميته‌هايى براى گردآورى كمك تشكيل دادند و مراجع دينى ، شماره حساب ويژه‌اى به همين منظور در برخى بانك‌ها گشودند و كمك‌ها از هرجا سرازير شد و مبلغ هنگفتى از اين اموال براى آوارگان جنگى فرستاده شد و بيانيه‌اى خطاب به جهان اسلام به زبان عربى قرائت شد كه در آن مسلمانان از تفرقه و شكست و ذلت برحذر شدند و از آنان خواسته شد تا\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nفداكارى بيشتر و ايستادگى متحد و در يك صف به‌هم پيوسته در برابر دشمن مشترك ، داشته باشند و توضيح داده شد كه مصيبت‌هاى آنان يكى و اميدهاى ايشان نيز يكى است . اين بيانيه در مطبوعات پخش شد و از برخى ايستگاه‌هاى راديويى نيز قرائت گرديد . اين‌گونه بود كه تفاوت‌هاى مذهبى و قومى در برابر تجاوزگران استعمارى - صهيونيستى و در پرتو برادرى دينى و امت اسلامى ، رخت بربست ؛ اميد همهء مسلمانان در شرق و غرب جهان نيز جز اين نيست .\r\nتكرار مىكنيم : الحمدلله ، سپاس خداى عز وجل را كه حق و اهل حق را يارى رساند و پيروز گرداند و صلح را در سراسر جهان و براساس حق و عدالت ، فراگسترد .\r\n\r\nسخنان مختصر \" دكتر شرباصى \"\r\nپس از پايان سخنان \" استاد مغنيه \" ، كه با تشويق حاضران روبه‌رو شد \" دكتر احمدالشرباصى \" استاد مطالعات عربى در دانشگاه الازهر جملهء كوتاهى بيان كرده گفت : بهترين و زيباترين جمله‌اى كه شنيدم جمله \" الحمدلله \" بود ، اين گام‌هايى كه با افتخار همراه با امام بزرگ به ديدار شما برداشته‌ايم براى آشنا شدن ما به عنوان علماى دين و ديدار با يكديگر در جهت نشر اسلام به نام اسلام است .\r\n\r\nگفت‌وگوى دوستانه\r\nآنگاه حضرت آيت الله شريعتمدارى در قم رو به جناب \" امام دكتر فحام \" كرده ، گفتند : خوش آمديد . اميدواريم كه اين ديدار نتايج مباركى در پى داشته باشد . خيلى مشتاق و منتظر اين ديدار بوديم ، زيرا تأثير بسيار خوبى برجاى مىگذاردكه به مصلحت مسلمانان است .\r\nجناب شيخ \" الازهر \" گفت : ما مشتاق‌تر بوديم و خيلى متأسفيم كه اوضاع چنان بود كه اين سفر اين‌همه به تأخير افتاد .\r\nجناب مرجع دينى گفت : مايلم از باب يادآورى ، خاطرنشان سازم كه مسئله عمده\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nامروزى ما ، الحاد بمثابه مسئله مهم جهانى است كه تمامى محافل جهان اسلامى و غير اسلامى را درنورديده بگونه‌اى كه بسيارى از جوانان با توجه به خلأ دينى برخواسته از اوضاع جارى در مدارس و مراكز آموزشى خود و در محافل مختلف و مطالبى كه در روزنامه‌ها و مجلات مىخوانندو با توجه به آنچه از راديوها مىشنوند ، كاملًا با مفاهيم دينى فاصله گرفته‌اند و با اصول و ارزش‌هاى و الا بيگانه گشته‌اند و ايمان خويش را از دست داده‌اند . اسلام اگرچه خود به لحاظ اصول و بنيادهاى خود قوى است ، ولى اوضاع و شرايط كنونى مسلمانان و مبلغان ايشان و با توجه به فقدان ابزارها و امكانات لازم ، آنان‌را از نظر تبليغى در موضع ضعف قرار داده است ؛ آيا حضرتعالى برنامه يا شيوه‌اى براى رويارويى با اين مسئله در نظر داريد تا به اتفاق در اين راستا عمل كنيم ؟ از سوى ديگر جوانان - اعم از اينكه در كشورهاى اسلامى مىباشند يا خارج از اين كشورها - به سادگى دعوت به دين اسلام را نمىپذيرند و مبلّغان و راهنمايان ما همچنان‌كه در ايران اسلامى خويش شاهد هستيم ، و آن‌گونه كه نمايندگان ما در خارج برايمان باز گفته‌اند ، تأثيرى برايشان ندارند ؛ اين مسئله نيازمند درمان است كه به نظر من بايد كتاب‌هاى درسى مناسبى همسو با اصول اسلامى در نظر گرفته و تدريس آنها در مدارس الزامى شود . آيا در اين باره و درخصوص شيوه‌هاى مؤثرتر براى مقابله با جريانات الحادى و تلاش براى نشان دادن چهرهء حقيقى اسلامى كه مغرضان آن‌را مشوه ساخته‌اند ، نظر خاصى داريد ؟\r\n\r\nپاسخ مقام رياست الازهر\r\nدر خصوص مسئله جوانان ، آنچه گفتيد كاملًا درست است ، ولى مسئله منحصر به جوانان مسلمان نيست . اين بلايى همگانى است ؛ خود آمريكا نيز از فساد جوانانش شكوه دارد . در مورد مسئله الحاد نيز به نظر من تنها راه آن‌است كه مسلمانان خود پيش از هر چيز مفاهيم دين خويش را بمورد اجرا بگذارند تا بتوانند ديگران را به فضايل آن فراخوانند .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nجناب شيخ الازهر در اين سخنان حادثهء زير را شاهد مثال آورد :\r\nمن از يكى از خاورشناسان فرانسوى متخصص در زبان عربى و مطالعات اسلامى خواستم تا از برخى مساجد ما ديدار داشته باشد . وقتى به قاهره آمد و او را به مسجدالرفاعى در \" القلعه \" بردم و عظمت نمازگزاران را مشاهده كرد ، چنان دچار لرزه و رعشه شد كه بيم داشتم قالب تهى كند . . . او تحت تأثير معنويت مسجد قرار گرفته بود و هنگامى كه علت آن را جويا شدم گفت : من به كليساهاى زيادى وارد شده‌ام ، ولى هرگز چون حالا - كه شاهد روحانيت عبادت نزد شما گشتم - لرزه بر اندامم نيفتاده بود ؛ او گفت : من همه چيز دربارهء اسلام خوانده‌ام ، ولى همان‌گونه كه مىگويند ميهمان چيزهايى از عيب‌هاى خانه را مىبيند كه ميزبان نمىبيند . پرسيدم : چه عيب‌هايى ديدى ؟ گفت : واقعيت آن‌است كه نظام اسلام از بهترين نظام‌هاى زندگى است . دينى است اجتماعى ، اقتصادى ، سياسى و . . . ولى عيب در خود مسلمانان است ؛ آنها تصوير گذرايى از اسلام نشان مىدهند ، ولى اصول اساسى را نشان نمىدهند ! !\r\nگفتم : با شناختى كه از اسلام پيدا كرده‌اى چرا مسلمان نمىشوى ؟ گفت : من مسيحى هستم ، ولى هرگز در عمرم در كليسا نماز نخوانده‌ام و مطمئن باشيد همه كسانى كه در [ دانشگاه 
  ] \" سوربون \" هستند ، اعتقادى به مسيحيت ندارند !\r\nغربىها بدليل پختگى عقلى كه دارند وقتى مسئله تعدد زوجات [ چند همسرى 
  ] با ايشان در ميان گذارده مىشود مىپذيرند و بسيارى از آنها به‌دست ما اسلام آورده‌اند و خود مىگويند : ما همه چيز را دربارهء اسلام مىدانستيم .\r\nآنگاه جناب \" دكتر شيخ احمد الشرباصى \" شروع به سخن كرد و گفت :\r\nآمدن جناب شيخ الازهر به اينجا براى همين معنا و براى تبادل نظر در حل اين مشكلات و مسائل است .\r\n\r\nدر مركز اسلامى\r\nمدتى بعد هيئت به بازديد از مركز اسلامى ( قم ) پرداخت ؛ سالن اين مركز پر از\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nحاضرانى از علما و روحانيون و فضلاى حوزه علميه قم بود كه براى استقبال از هيئت آمده بودند . جناب شيخ ازهر و هيئت همراه از نقاط مختلف مركز و بخش‌هاى آن بويژه كتابخانه بزرگى كه قسمت‌هايى از آن‌را مورد تفقد قرار دادند ، بازديد كردند . سپس به سالن پر از استقبال‌كنندگان آمدند و در آنجا جناب شيخ الازهر از \" شيخ خليل الحصرى \" بزرگ قاريان مصرى خواست كه محفل را با تلاوت آياتى از كلام الله مجيد ، عطرآگين سازد .\r\nهمين‌كه تلاوت قرآن - كه تأثير عميقى بر دل مؤمنان حاضر به‌جاى گذاشت و به مصداق \" الا بذكر الله تطمئن القلوب \" دل‌هاى آنان‌را آرامش بخشيد - به پايان رسيد ، جناب \" استاد شيخ خاقانى \" استاد ادبيات عرب در حوزهء علميه قم پشت تريبون قرار گرفت و به خوشامدگويى ميهمانان پرداخت كه فشرده‌اى از سخنان وى را از نوار ضبط شده نقل مىكنيم :\r\nبسم الله الرحمن الرحيم\r\nالحمدلله رب العالمين و الصلاة و السلام علي محمد و آله الطاهرين و صحبه الغرّ الميانين\r\nسرور ارجمندم جناب امام بزرگوار \" دكتر محمد الفحّام \" . . .\r\nسرور گرامىام مرجع عاليمقام شيعيان . . .\r\nحضرات آقايان اعضاى هيئت همراه جناب شيخ بزرگوار الازهر ،\r\nبرادران روحانى و علما و فضلاى مكرّم ! السلام عليكم جميعاً و رحمة الله و بركاته\r\nاينك اين افتخار نصيبم شده كه به نام دانشگاه اسلامى قم [ حوزهء علميه 
  ] و به نيابت از سوى اساتيد و طلاب حوزهء علميهء قم احساسات ايشان را به اين مناسبت پرشكوه و اين برههء زمانى مباركى كه خداوند متعال شرايط تحقق آن‌را فراهم آورد و باعث شد نيروهاى ايمان و عناصر آن ، مژده بخش خير و بركت باشند و با حكمت و اندرز نيكو به راه پروردگارشان فراخوانند ، بازگويم :\r\nميهمانان گرانقدر ! آقايان علما !\r\nتمام حوزه علميه قم - اساتيد و طلاب آن - اين سفر پرشكوه و ديدار مبارك دو\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nقطب بزرگ و دو رهبر بزرگوار اسلامى را خوشامد مىگويند ؛ ديدارى است كه هر مسلمان غيرتمندى نسبت به مسائل اسلامى و هر مؤمنى كه يارى دين برايش اهميت دارد ، در آرزوى آن بود . ديدارى كه دل‌هاى مومن و جان‌هاى مطمئن به خدا آن‌را آرزو مىكردند ، آن‌هم در زمانى كه بايد همه نيروهاى مسلمانان گردهم آيند ، آنچنان‌كه اسلام خواسته و آموزه‌هاى دينيشان رقم زده است ، متحد و يكصدا و يكدل شوند .\r\nتفاهم و اتحّاد ، تنها بذرى است كه به شرط تعهد همهء اطراف ، رشد و نمو مىكند و به بار مىنشيند و صاحب قدرت و شكوه عظمت مىشود . در آن هنگام پرچم‌هاى پيروزى به اهتراز درمىآيند . پيروزى و موفقيت جز با اتحاد مسلمانان و آنهايى كه از حريم دين دفاع مىكنند ، امكان‌پذير نيست . تا همگى به اتفاق در جهت برافراشتن پرچم اسلام و حمايت از حريم و بيضهء آن در پى تاريكى و تيرگى ناشى از سلطهء غرب بر جوامع اسلامى و آتش‌هاى الحاد برآمده از شرق و خارهاى شّر و بدبختى قرار گرفته بر سر راهش ، بكوشند . امروز روز تفاهم و همدلى ميان رهبران و بزرگان گرامى است .\r\nميهمانان ارجمند ! آقايان علما و فضلا !\r\nبرادران مسلمان شما در ايران و بويژه وابستگان حوزهء علميهء شهر مقدس قم تأكيد مىكنند كه با شما هستند ، همراه شما هستند و در طول خط حركت شما عليه دشمنان دين و عليه صهيونيسم و اسراييل و پديدآورندگان و حاميان آن و عليه الحاد و كفرى كه جوامع جهانى را در ميان گرفته و عليه جريانان انحرافى ، با شما و در كنار شما هستند .\r\nما آنچنان‌كه احكام اسلامى و مفاهيم دينى بر ما حكم مىكنند ، با شما هستيم ، مسلمان به مصداق \" انما المؤمنون اخوة \" برادر مسلمان است و شما اين‌را از نزديك هم لمس كرديد و برايتان ثابت گشت كه ملّت مسلمان ايران چه سان شيفتهء\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nهمبستگى و هميارى و همدلى در راه حق و يارى دين جاويدان الهى در طول تاريخ است .\r\nاى امام بزرگوار !\r\nمركز اسلامى كه امروز افتخار استقبال از شما را دارد ، از مؤسسات وابسته به دانشگاه اسلامى ( حوزهء علميهء ) قم ، و يكى از مراكز عالى آموزشى متنوع آن مطابق با نيازهاى جديد است . اين مركز راه خود را در راه دعوت به دين اسلام و گسترش اين دين گشوده و اين رسالت را به بهترين وجه بر دوش كشيده و برنامه‌هاى بسيار متين و كتب درسى شايسته‌اى ارائه داده است .\r\nدر اين ميان و به عنوان مثال در مورد برنامه‌هاى درسى اين مركز يادآور مىشويم كه علاوه برعلوم كلاسيك دينى و معارف اسلامى ، تدريس زبان انگليسى ، ادبيات عرب ، زبان اردو ، علوم طبيعى و نجوم و جغرافياى كشورهاى اسلامى ، فن خطابه و فقه مذاهب چهارگانه و ديگر علوم پايه‌اى كه يك مبلغ براى انجام وظايف تبليغى خود براساس زمان به آنها نيازدارد ، الزامى است .\r\nعلاوه بر اين ، در اين مركز نشريات و مجلاتى به زبان‌هاى مختلف از جمله فارسى ، عربى ، انگليسى و اردو منتشر مىشود و نشريات انگليسى زبان در بيشتر كشورهاى اروپايى و آمريكايى ، به رايگان توزيع مىگردد . در شيوه‌هاى برخورد اين مركز ، آنچه قابل توجه است بويژه رعايت نزديكى مذاهب اسلامى يعنى گام مباركى است كه موفقيت‌هاى ما براساس آن رقم خورده و در پرتو آن مىتوان به پيروزى نهايى دست يافت !\r\nآنچه طى هشت سالى كه از تأسيس اين مركز سپرى شده قابل توجه است ، اينكه اين مركز رسالت خود را با استفاده از كمك‌هاى مادى گروهى از مؤمنان كه سخاوتمندانه از اموال شخصى خود هزينه مىكنند يا از وجوهات شرعى و حقوق و كمكها و فريضه‌هاى واجب الهى كه بر دوش مؤمنان است و بدون ارتباط مقامات رسمى ، به انجام مىرساند .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nاستاد بزرگوار !\r\nدانشگاه اسلامى قم ( حوزهء علميه ) داراى افزون بر هفت هزار طلبه از كشورهاى مختلف از جمله : هند ، پاكستان ، آفريقا ، افغانستان و عراق و سوريه و لبنان و حجاز و ژاپن و از ديگر شهرهاى ايران است گو اينكه متأسفانه اين سفر شما مصادف با تعطيلات تابستانى است ، و گرنه همگان در استقبال و خوش‌آمدگويى به شما فرصت را مغتنم مىشمردند . ما به نام همهء انها - حاضر يا غايب - استاد و دانشجو به شما و هيئت همراهتان خوشامد مىگوييم ؛ دروردهاى قلبى ما نثار شما باد . از خداوند متعال مسئلت داريم كه اين سفر شما را در آينده خيلى نزديك ان‌شاءالله منشأ بركت و خير فراوان براى مسلمانان گرداند . استدعا داريم برنامه‌هاى درسى موجود در \" دانشگاه شريف الازهر \" را برايمان ارسال فرماييد تا در تكميل برنامه‌هاى درسى اين مؤسسه از آن استفاده كنيم . والسلام عليكم و رحمة الله و بركاته .\r\n\r\nسخنرانى \" استاد دكتر احمد الشرباصى \"\r\nآنگاه امام بزرگوار \" شيخ محمد محمد الفحام \" به \" جناب دكترشيخ احمد الشرباصى \" فرمود تا سخنرانى خوشامدگويى را پاسخ گويد كه او نيز سخنرانى جالبش را آغاز كرد :\r\nبسم الله الرحمن الرحيم\r\nبعد الحمد و الصلاة :\r\nحضرت آيت الله . . . مرجع اعلاى شيعيان . . . .\r\nبرادران ارجمند . . .\r\nبا مأموريتى كه از سوى حضرت مستطاب امام بزرگوار \" دكتر محمد محمد الفحام \" \" شيخ ازهر شريف \" بر عهده‌ام گذارده شد ، بسيار مفتخرم كه اينك در اينجا حضور يابم و سخنان كوتاه و فشرده‌اى ادا كنم . در اين سخنان با توجه به اينكه در برابر گروهى از علماى بزرگوار و فضلاى ارجمندى ايستاده‌ام كه به كار دعوت به آيين\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nخداوند با پند و اندرز نيكو مشغول‌اند و به بهترين شيوه‌ها مجادله مىكنند ، هرگز در پى اظهار فضل نيستم و تنها وظيفهء سپاس و قدردانى از تمامى آن‌چيزهايى را كه ديديم و طى سفر خود به اين سرزمين مقدس اسلامى شاهدش بوديم ، به جاى مىآورم . اميدوارم اين سفرها تكرار گردد تا حق خويشاوندى و صلهء رحم در اسلام را ادا كرده باشيم ؛ چه علم و برادرى دينى همانند خويشى عالمان و برادران با يكديگر است .\r\nمايلم در اين وظيفه كه بر دوش گرفته‌ام ، ابتدا شما را با برادران اعضاى هيئتى كه از سرزمين ازهر شريف سرزمين آل بيت مطهر پيامبر ( عليهم الاف التحية و الف سلام ) به اينجا آمده‌اند ، آشنا سازم . چون معتقدم و اميدوارم كه شما نيز با من هم عقيده باشيد كه آشنايىهاى شخصى ما با همديگر ازجمله گام‌هاى مهمى است كه حتماً بايد برداشته شود تا بيشتر همديگر را بشناسيم .\r\nهيئتى كه از سرزمين \" ازهر شريف \" ، سرزمين كنانة الله فى ارضه به اينجا آمده ، به رياست امام بزرگوار \" دكتر محمد محمد الفحام \" ( شيخ ازهر شريف ) است و هيئت همراه ايشان متشكل از اين چهار شخصيت است :\r\n1 - جناب استاد \" شيخ عطيه صقر \" مدير وعظ در \" ازهر شريف \" .\r\n2 - جناب \" شيخ محمود خليل حصرى \" شيخ قاريان در جمهورى عربى مصر .\r\n3 - آقاى \" سيد محمد محمد الفحّام \" فرزند امام بزرگ و رئيس دفتر ايشان در اداره الازهر .\r\n4 - و آخرين ايشان مفتخر به سخن با شما ، دكتر الشرباصى استاد دانشگاه الازهر .\r\nبرادران گرامى !\r\nهدف ما از اين سفر ؛ كمترين چيزى كه در اين مرحله مىتوان گفت اداى وظيفهء برادرى ايمانى است . خداوند عزوجل خود فرموده است : « انما المؤمنون اخوة » ، نخستين وظيفهء چنين برادرى ، شناخت برادران از يك ديگر و ديدار اين برادران ايمانى با همديگر است .\r\nاگر شرايط روزگار و زندگى مانع از ديدارهاى ما با همديگر شده ، مسلمان بايد از هر\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nفرصتى براى اقدام به كار نيك بهره‌گيرى كند تا راه خود را براى چيدن ميوه‌هاى پر بركت اين راه خير ، هموار سازد .\r\nهمين‌كه اين باب براى ازهر شريف باز شد ، قدم به اين سرزمين مقدس اسلامى گذاشت تا روابط ميان دانشگاه اسلامى در مصر و دانشگاه اسلامى در ايران اسلامى ، برقرار گردد . اين سخن منسوب به پيامبر اكرم ( صلى الله عليه و إله و سلم ) را به‌خاطر دارم كه فرمود : « علما وارثان پيامبران‌اند » آنها دين را با اصول و آموزه‌هاى آن به ارث برده‌اند ، فقه و علم فقه را به ارث برده‌اند ، پس آنها پاسداران آنند بايد همچنين باشند . آنها مبلغان و دعوت‌گران آنند و دعوتشان پيش از هر چيز با الگوسازىهاى شايسته است ؛ پيشواى ايشان در اين امر نيز پيامبر خدا ( صلوات الله و سلامه عليه ) است :  « لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ »  ( احزاب / 21 ) ( بىگمان براى شما در فرستادهء خدا سرمشقى نيكوست . . . ) و هنگامى كه پيامبر خدا ( صلى إله عليه و آله و سلم ) خود مىفرمايد : « مثال مؤمنان در دوستىها و محبت‌ها و همدلىها همچون پيكر واحدى است كه چو عضوى به‌درد آورد روزگار ، دگر عضوها را نماند قرار . » شايسته‌ترين مردم به چنين روابطى و برادرى و ديد و بازديد آنهايى هستند كه فقه و علم و برادرى پيامبرى را به ارث برده‌اند .\r\nپيامبران خدا و فرستادگان او ( صلوات الله عليهم ) خود بهترين مثال‌هاى همدلى و محبت و دوستى بوده‌اند ؛ هر پيامبرى كه رسالتى از سوى خدا بر دوش داشت گام الهى ديگرى براين زمين برداشته و بر گام‌هاى پيامبران پيشين افزوده است و آنگاه خاتم پيامبران و جامع كل ايشان به عنوان رحمة للعالمين :  « وَ ما أَرْسَلْناكَ إِلَّا رَحْمَةً لِلْعالَمِينَ »  ، مبعوث شد و او نيز اين همكارى و هميارى را تأييد مىكند ؛ اين همدلى و محبت را تأكيد مىكند و مىفرمايد : « مثال من و پيامبران پيش از من ، مثال كسى است كه خانه‌اى ساخته و تكميل كرده و آن‌را به‌خوبى به پايان رسانده مگر خشتى را كه هنوز در جاى خود قرار نداده است . مردم وقتى به اين خانه نگاه مىكنند مىگويند چه خانهء زيبايى است ! اى كاش اين خشت هم در جاى خود فرو گذارده مىشد ؛ آن خشت\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nآخرى منم ، من خاتم پيامبرانم . » من دربارهء اين سخن شريف نبوى ، نياز به بيان جرئيات بيشترى نيستم ، شما خود بهتر از من مىدانيد و در اين زمينه ، آگاه‌تريد ، ولى بر يك معنا تأكيد مىكنم و آن اينكه : خاتم پيامبران و سرور فرستادگان ، در پى آن بوده كه معنا و مفهوم همدلى و همبستگى و هميارى و همنوايى را مورد تأكيد قرار دهد . بنابراين خود را از روى فروتنى به بخش كوچكى از يك بناى بزرگ تشبيه كرد ؛ حال آنكه او كسى است كه خداوند او را برترى بخشيد ، او سرور اولين و آخرين است و خداوند نام و يادش را برفراز اولين و آخرين قرار داد .\r\nكسانى كه از همه سزاوارترند كه اين رهنمون الهى يعنى همدلى و همبستگى و ديدار با يكديگر را سرمشق خود قرار دهند ، همان وارثان پيامبران‌اند ، شما اى روشنايى بخشان راه و اى پيشگامان انسانيت سرگردان كنونى !\r\nهمين معناى اساسى است كه امام بزرگوار جناب \" شيخ ازهر \" شريف را بدان واداشت تا با برادران و فرزندان خود در ايران اسلامى ديدار داشته باشد .\r\nو چه زيباست كه دو تن از بزرگان اسلام و انديشمندان مسلمانان با هم ديدار داشته باشند و ميان خود به رايزنى بپردازند ؛ خداوند متعال نيز مىفرمايد :  « وَ أَمْرُهُمْ شُورى بَيْنَهُمْ » . \r\nما در پى ديدارى كه اكنون نخستين ثمرات آن‌را مىبينيم ، اميدواريم كه خيرات و بركات فراوانى عايد گردد و اين ديدارها و آن سفرها در اينجا در اين مركز اسلامى و در آنجا در \" ازهر شريف \" و در ديگر مناطق علوم دينى و دعوت اسلامى تكرار شود تا مسلمانان همچنان‌كه خداوند اراده فرموده است امّت واحدى گردند  : « إِنَّ هذِهِ أُمَّتُكُمْ أُمَّةً واحِدَةً وَ أَنَا رَبُّكُمْ فَاتَّقُونِ » . \r\nبرادران !\r\nما امروزه در حال جنگ تمام عيار هستيم ، ما در همه جنبه‌هاى زندگى مورد يورش قرار داريم . . .\r\nبا گسترش اين الحاد جنايتكارانه ، عقيده ما مورد يورش و تجاوز قرار گرفته است . . .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nبا اين استعمار صليبى و صهيونيستى ، سرزمين‌هاى ما مورد يورش و تجاوز قرار گرفته است . . .\r\nوجود ما با تفرقه‌اى كه در صفوف ما وجود دارد مورد يورش قرار گرفته و پاره پاره شده‌ايم . اينك بيش از هر زمان ديگرى نياز به آن داريم كه اولًا به عنوان علماى اسلامى و ثانياً به عنوان مسلمان و ثالثاً به عنوان مبلغان و دعوتگران به خير ، گردهم آييم . پس بياييد خود را به عنوان علما ، پرورش دهيم تا الگو و سرمشق ديگران باشيم و سپس فرزندان خود را بر همين منوال پرورش دهيم تا صفوف پشت جبههء ما را تشكيل دهند و سپس فراخوان خود را در ميان فرزندان دختر و پسر خود ببريم تا جمع مسلمانان را نجات دهيم ، زيرا ما اينك از اين رنج مىبريم كه فرزندان و نسل‌هاى ما بنا بر تأثيرپذيرى از اصول تربيت مادّى و تمدن غرب ، بر اساس اصول اسلامى و ارزشهاى آن پرورش نمىيابند بايد بر همين اساس اسلام را به جهانيان تبليغ كنيم :  « ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ »  ( نحل / 125 ) ( با حكمت و اندرز نيكو به راه پروردگارت دعوت كن و با آنان به [ شيوه‌اى 
  ] كه نيكوتراست مجادله نماى )\r\nمن وقتى از آن برادر گرامى مىشنوم كه در اينجا هفت هزار نفر طلبهء مسلمان علوم اسلامى و ديگر علوم مرتبط را فرا مىگيرند ، سرشار از شادى و شعف مىشوم و احساسات امام بزرگوار \" شيخ الازهر \" را باز مىگويم كه : اين خبر مرا سرشار از خير و اميد و اميدوارى مىسازد . يادآور مىشويم كه اين دانشگاه در آنجايى كه هستيم ، خواهر خوانده‌اى دارد كه همانا \" دانشگاه ازهرشريف \" است كه در آنجا نيز هزاران نفر از فرزندان مسلمانان از سرتاسر جهان مشغول به تحصيل هستند . اگر آن برادر درخواست برنامه‌هاى درسى دانشگاه الازهر را دارد ، بايد بگويم كه دانشگاه الازهر برنامه‌هاى درسى متعددى دارد : برنامه‌اى براى معارف دينى اسلامى در \" الازهر \" ، برنامه‌اى براى پژوهش‌هاى اسلامى در \" الازهر \" ، برنامه‌اى براى مراكز آموزشى در \" الازهر \" ، برنامه‌اى براى \" مجمع پژوهش‌هاى اسلامى \" در \" الازهر \" . من معتقدم اين\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nوظيفهء \" الازهر \" بوده كه اين برنامه‌ها را براى شما نيز ارسال دارد و نمىدانم چرا چنين برنامه‌اى به مركزى چون مركز شما كه انسان وقتى چنين مثال‌هاى شايسته‌اى را از آن و علماى آن و فرزندان و طلبه‌هاى آن مىشنود بسى خوشوقت مىشود ، ارسال نشده است . ما اميدواريم كه دشمنان مؤمن در شرق و غرب تنها براى يك هدف يعنى اعتلاى كلمهء الله و فرود آوردن كلمهء شرك در همديگر فشرده شود :   « وَ يَوْمَئِذٍ يَفْرَحُ الْمُؤْمِنُونَ * بِنَصْرِ اللَّهِ يَنْصُرُ مَنْ يَشاءُ وَ هُوَ الْعَزِيزُ الرَّحِيمُ »   ( روم / 4 و 5 ) ( . . . و در آن‌روز است كه مؤمنان از يارى خدا شاد مىگردند * هر كه را بخواهد يارى مىكند و اوست شكست ناپذير مهربان . )\r\nبرادران غريز !\r\nمن نمىدانستم كه بايد براى شما سخن گويم ، ولى دستور امام بزرگوار \" شيخ الازهر \" ، مرا در چنين جايگاهى قرار داد ، اميدوارم اين ديدار ، سرآغاز ديدارهاى بعدى باشد و خيرات و بركات فراوانى براى اسلام و مسلمانان ، دربر داشته باشد .\r\nخداوند شما را توفيق دهد و گام‌هايتان را در راه حق استوار بدارد و شما و مارا همواره كلمهء الله عزّوجلّ ، با يكديگر هم آوا بدارد . و السلام عليكم و رحمة الله و بركاته .\r\n* * * \r\nهدف از بازديد امام بزرگ \" شيخ الازهر \" از حوزهء علميهء قم\r\nهدف بازديد امام بزرگوار الازهر از دانشگاه شهر مقدس قم ( حوزهء علميه ) و سفر به مشهد رضوى و حوزهء علميهء خراسان و ديدار با مرجع دينى \" آيت الله سيد محمد هادى ميلانى \" و شمار بزرگى از علماى شيعه در آنجا و سپس ديدار با جمعى از علماى پايتخت ( تهران ) و مراكز دينى آن ، بسى فراتر از تعارف‌هاى متداول و تبادل احساسات برادرانه در سطح فردى و شخصى بود ، چه بيانگر مفاهيم فراوانى است كه جملگى در راستاى مصلحت مسلمانان و حفظ حريم اسلام ، دور مىزند . اين سفر ،\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nبر كنار از امور اساسى مرتبط با مسائل اسلامى نبوده است . توجه هوشمندانه‌اى است كه جناب مستطاب \" دكتر شيخ محمد محمد الفحّام \" و علماى همراه ايشان براى تحكيم روابط برادرانه در سطح عموم اسلام و تقويت پيوندهاى اسلامى ميان مسلمانان بوده است و همسويى كامل ميان ميهمان گرامى از يك سو و نمايندگان حوزه علميه قم و علماى آن ، مژده بخش نتايج بسيار شكوهمندى است . ديدار امام بزرگوار به معناى ديدار دانشگاه اسلامى بزرگى در مصر با عناصر دست اندركار به منظور تجلّى حق و ابطال باطل است ؛ گامى مبارك در راه اتحاد و اتفاق و همبستگى و صلاح و مصلحت مسلمانان و ايجاد وفاق بيشتر ميان آنهاست . اين مصلحت دينى منحصر به مذهب خاصى هم نيست ؛ بركت‌هاى آن يكسان شامل همهء مذاهب اسلامى مىشود . اين موضوع با توجه به اينكه بنيادهاى اوليهء همهء اين مذاهب و فرقه‌ها يكى است ، روشن مىشود . وظيفهء ماست كه مصلحت عام اسلام را بر جزئيات و فروعى كه طوايف مختلف اسلامى را از هم جدا مىسازد ، ترجيح دهيم و به‌اين ترتيب هرگز نبايد عامل تفرقه يا ابزارى براى پراكندگى باشد ، چه اينك كاملًا روشن گشته كه بيشترين بلايى كه بر سر مسلمانان آمده از پراكندگى و تفرقه و تشتت آنها بوده است .\r\nما در اين نگاه گذرا كه گوشه‌هايى از ديدار امام بزرگوار دكتر فحام را از مهم‌ترين دانشگاه اسلامى طايفه شيعه اماميه در ايران و ديدارهاى ايشان با مراجع دينى و علما و تفقد از برخى آثار و اماكن دينى را گزارش مىكنيم ، اميدواريم اين امر داراى تأثير بسزايى بر وحدت كلمه و خدمت به اسلامى باشد كه اينك مردمانش با مفاهيم اخلاقى بيگانه گشته و از قوانين الهى فاصله گرفته و بدعت‌هاى دروغين پيدا شده ، و كاملًا غريب مانده است . اين امر ، علما و پيشگامان فضايل اخلاقى را برآن مىدارد تا همسويى و همدلى بيشترى با يكديگر داشته باشند و پيشاپيشِ اين جهاد مقدس قرار گيرند .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nنمايش تصوير\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nنمايش تصوير\r\n\r\n","description":"","footnote":"","page_name":" 437 ","page_number":437},
  {"content":"\r\n\r\n\r\nهيئتى از علماى تهران از \" قاهره \" و با علماى الازهر شريف ديدار مىكند\r\nدر سال 1392 ه - . ق . يعنى تقريباً دو سال پس از آن ، هيئتى از علماى تهران اقدام به ديدارى از قاهره و علماى ازهر شريف نمود . در رأس اين هيئت برخى علماى تهران از جمله : \" آيت الله خسروشاهى \" ، \" آيت الله محمد واعظ زاده خراسانى \" و حجت الاسلام و المسلمين \" شيخ محمد على چرندابى \" قرار داشتند ، آنها ابتدا با \" علامه شيخ عبدالعزيزعيسى \" نايب رئيس وقت دانشگاه الازهر و اعضاى بر جسته \" دارالتقريب بين المذاهب الاسلاميه \" و سپس با دكتر \" شيخ محمد محمد الفحّام \" ( شيخ ازهر شريف ) ، ديدار و گفت‌وگو كردند .\r\nديدار اين هيئت با \" دكتر فحّام \" داراى پيامدهاى سازنده و مفيدى بود . شيخ الازهرخطاب به نايب خود شيخ عبدالعزيز عيسى عيناً چنين فرمود : هربار كه با برادران علماى شيعه ديدار مىكنم ، در دل چنان احساس شادى مىكنم كه گوئى آنها در قلب من جاى دارند ؛ چون در چهرهء آنان نورى مىبينم كه مرا به ياد اين آيهء كريمه مىاندازد :  « سِيماهُمْ فِي وُجُوهِهِمْ مِنْ أَثَرِ السُّجُودِ »  ( فتح / 29 ) ( نشان ايمان آنان در چهره‌هايشان از اثر سجود نمايان است . ) كه اگر نشانگر چيزى باشد ، نشان‌دهندهء علم و تقوا و نور ايمان در دل‌هايشان است .\r\nو اضافه مىكند : من از ايران ديدار كردم و با مراجع دينى در قم و خراسان و تهران ملاقات نمودم ؛ آنها را علمايى بزرگ و فقهايى ارجمند يافتم كه به مسائل مسلمانان نه تنها در ايران بلكه در تمامى جهان اسلام توجه دارند و اين خود تأكيدى بر آن‌است كه اقدام به تحكيم و تقويت اصول تقريب مذاهب اسلامى نماييم .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nآنگاه \" آيت الله سيد هادى خسروشاهى \" به سخنرانى پرداخت و ضمن تأييد تمام اظهارات معظم له تأكيد نمود كه علماى شيعه ايران و عراق آمادگى كامل دارند تا به نوبه خود به تحكيم و تقويت پايه‌هاى تقريب و هميارى با همهء مذاهب اسلامى بپردازند . در اين ديدارها ، بحث‌هاى آرام و مؤثرى دربارهء برخى مسائل فرعى - فقهى از جمله سجده بر تربت و جمع نمازها [ ظهر و عصر يا مغرب و عشا 
  ] و غيره صورت گرفت كه داراى تأثير بسزايى در تبيين و توجيه دلايل فقهى بود . « 1 »\r\n\r\n\r\n","description":"","footnote":"\r\n( 1 ) . نگاه كنيد به : \" ديدارى از الازهر ، گفت‌وگوى آيت الله خسروشاهى با علماى الازهر \" از انتشارات مدرسهء شيخ عبدالحسين در تهران .\r\n","page_name":" 439 ","page_number":439},
  {"content":"\r\n\r\nنمايش تصوير\r\n\r\n","description":"","footnote":"","page_name":" 440 ","page_number":440},
  {"content":"\r\n\r\n\r\nپيوست شماره 4 : گزارشى از نخستين سمينار \" تقريب مذاهب اسلامى \" در قاهره\r\n\r\n","description":"","footnote":"","page_name":" 441 ","page_number":441},
  {"content":"\r\n . \r\n","description":"","footnote":"","page_name":" 442 ","page_number":442},
  {"content":"\r\n\r\n\r\nگزارشى از نخستين سمينار \" تقريب اسلامى \"\r\nقاهره - ربيع الاول 1422 ه - . ق / ژوئن 2001 م . / خرداد ماه 1380 ه - . ش\r\n\" دارالتقريب بين المذاهب الاسلامية \" از ابتداى پيدايش در سال 1937 م و تأسيس در پايان دههء چهل قرن گذشته « 1 » به انجام رسالت خويش ادامه داد . شخصيت‌هاى شركت كننده در آن همواره بر وقف خويشتن در كار بىسر و صدا در راستاى اعتلاى شأن مسلمانان و گرايش روح مودت و همدلى ميان مذاهب اسلامى و جمع و توحيد كلمهء ايشان و از ميان برداشتن نزاعهاى موجود ميان آنها در جهت عمل به اين آيهء شريفه ، تأكيد داشتند :  « إِنَّ هذِهِ أُمَّتُكُمْ أُمَّةً واحِدَةً وَ أَنَا رَبُّكُمْ فَاعْبُدُونِ »  ( انبيا / 92 ) ( اين است امت شما كه ، امتى يگانه ؛ است و منم پروردگار شما ، پس مرا بپرستيد . ) صدق الله العظيم .\r\nمسلمانان حق دارند افتخار كنند كه در انديشه و عمل در نزديك ساختن مذاهب خويش و جمع كلمه و اتحاّد خود ، گوى سبقت از ديگران ربوده‌اند . ترديدى نيست كه كار امت اسلامى در حال حاضر با حفظ تعصب‌ها و اختلاف‌ها و احياى كين‌ها و دشمنىهاى گذشته در اعماق تاريخ ، سامان نمىپذيرد .\r\n\r\n\r\n","description":"","footnote":"\r\n( 1 ) . در ميان بنيانگذاران مىتوان از : امام بزرگوار \" عبدالمجيد سليم \" ، و امام بزرگوار \" شيخ محمود شلتوت \" - كه هر دو به مقام رياست الازهر رسيدند - و شهيد \" شيخ حسن البنّا \" حضور داشتند ، همچنان‌كه در ميان ايشان : \" شيخ محمد حسين آل كاشف الغطاء \" ( از عراق ) و \" شيخ عبدالحسين شرف الدين موسوى \" ( از لبنان ) و \" جناب حاج امين الحسينى \" مفتى فلسطين هم بودند ؛ نخستين كسى كه به اين ايده و تشكيل اين جماعت فراخوند جناب \" شيخ محمد تقى قمى \" بود .\r\n","page_name":" 443 ","page_number":443},
  {"content":"\r\n\r\nبديهى است كه اختلاف فقهى ميان مكاتب و مذاهب اسلامى ، چيزى نيست كه مورد توجه و عنايت عامه مردم باشد البته مراد ما از عامه ، عوام النّاس نيست ! منظور كسانى است كه به‌دنبال شناخت فقه مذاهب نيستند كه شامل اغلب با سوادان خواندن و نوشتن و در زمان ما مشتمل بر بخش اعظم روشنفكران و تحصيل كرده‌ها مىشود . اختلاف‌هاى مذهبى جز از طريق تبليغ و مبلغان ، امكان دستيابى به مردم را ندارند . و زمانى چنين مىشود كه اين مبلغان نه انديشه و فقه كه مدعيات ساده‌لوحانه و تهمت‌هاى زشتى را مطرح سازند .\r\nانديشهء اسلامى همچون هر انديشه‌اى ، درهاى گشاده‌اى دارد كه افراد پاك طينت و نيك ، آن‌را در كمال پاكدامنى ، حسن نيت و احتياط و جست‌وجوى صداقت در حدّ توان از آن بهره‌گيرى كردند ، همچنان‌كه مفسدان و سوء استفاده كنندگان و هواپرستان نيز از آن بهره‌بردارى نمودند .\r\nمكتب فكرى اسلام از گذشته‌هاى دور و در بسيارى از كشورهاى اسلامى گرفتار تعصّب‌هايى شد كه به گرد هر كدام نيز گروه‌هايى از مردم گردهم آمدند و در پناه وابستگى به اين مكتب‌ها و مذاهب ، درگير مسائل مادّى و مقام و نيز نفوذ سياسى و اجتماعى گشتند و از آن پس ، اختلاف‌هاى موجود ميان اين تعصب‌ها ، اختلاف‌هاى فكرى يا فقهى نبود ؛ درگيرى برسر نفوذ و قدرت و مصالح و منافع سياسى ، اقتصادى و اجتماعى بود . براى آنها اسلام و مصلحت اسلام ، اهميتى نداشت و در آن‌سوى آن ، دشمنىهاى جاهلانه‌اى سنگر مىگرفت كه آتش آن‌را ميان همگان ( وابستگان به اين يا آن مذهب ) ، شعله‌ورتر مىساخت !\r\nمردم در سرزمين‌هاى اسلامى نيز اين ادّعاها و تهمت‌هاى باطل و دروغ را از طايفه‌هاى خود نسل به نسل و طى قرن‌ها و دوران‌ها سينه به سينه بازگو كردند و چنان شد كه با عواطف و انديشهء آنان در آميخت و بخشى از عقل و رفتار ايشان گرديد و از سوى غرض‌ورزان مورد سوء استفاده قرار گرفت و دشمنان اسلام از آن براى مبارزه با اسلام استفاده كردند . اين عادت قديمى در دشمنىهاى متقابل كه در\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nگذشته مسلمانان را دچار گرفتارىها و بدبختىهاى بزرگى ساخت ، در شرايط دشوار كنونى نيز كه جهان اسلام در حال گذار از آن‌است مىتواند فاجعه ساز باشد و با توجه به خطرات خارجى پيرامون ما ، مزيد بر علت گردد . سياست دولت‌ها و ملت‌ها در جهان امروز مبتنى بر پيمان‌ها و اتحاديه‌ها و گرد آمدن در مجموعه‌هاى همكارىها و هميارىهايى است كه همديگر را حمايت مىكنند بنابراين به مصلحت و خير ماست كه همبسته و متفق و متحد شويم .\r\n\" دارالتقريب \" نيز پيگيرانه مىكوشد تا با اين عادت‌هاى فريب كارانه مبارزه كند و با عادت دادن عموم پيروان مذاهب گوناگون اسلامى به خوددارى از آزار و اذيت يكديگر در نهان و آشكار ، خوشرفتارى و همكارى و هميارى با همديگر و اينكه ميان آنها هيچ اختلافى در اصول و بنيادهاى دينى وجود ندارد ، يعنى خدايشان يكى ، كتابشان يكى ، پيامبرشان يكى و قبلهء ايشان يكى است و در مورد هيچ‌كدام از اركان اسلام اختلافى ندارند و با فهماندن اين نكته كه همين ميزان مشتركات ميان آنها عبارت از \" جوهر اسلام \" و سرمايهء اصلى هر مسلمان با هر مذهبى است ، اين عادات شوم و ناپسند را از ميان بردارد .\r\nخداى بيامرزد مرحوم \" شيخ محمود شلتوت \" شيخ سابق الازهر را كه در فتواى تاريخى خويش « 1 » در مورد مذاهب اسلامى ، مسلمانان را خاطر نشان ساخت كه از تعصب‌هاى نابحق در مورد مذاهب معين دست بردارند ؛ چون دين خدا و شريعت او هرگز وابسته يا منحصر به يك مذهب نيست ؛ جملگى اجتهاد كرده‌اند و نزد خداوند متعال پذيرفته شده هستند .\r\nآن فتوا بحمدالله تأثير بسيار مثبتى در ميان علماى مسلمانان در شرق و غرب جهان بر جاى گذارده و مىگذارد .\r\nبا چنين درك درستى از دين ، \" دارالتقريب \" وظيفهء خود دانسته ، آن‌را با مذاهب\r\n\r\n\r\n","description":"","footnote":"\r\n( 1 ) . نگاه كنيد به تصويرى از فتواى ايشان در بخش پيوست‌هاى همين كتاب .\r\n","page_name":" 445 ","page_number":445},
  {"content":"\r\n\r\nگوناگونى كه دارند ، از طريق ميزگردها و گفت‌وگوها ، ميان مردم گسترش و تعميم دهد . در اين راستا ابتدا با \" شوراى عالى امور اسلامى \" [ در مصر 
  ] و سپس با مؤسسهء \" الاهرام \" براى برگزارى سمينارى دربارهء \" تقريب مذاهب اسلامى \" تماس گرفته شد . آنها از اين ايده استقبال كردند و كار اداره سمينار را به استاد بزرگ \" محمود مراد \" سپردند . در سالگرد ميلاد پيامبر اكرم ( صلى الله عليه و آله و سلم ) و با حضور شمارى از علماى بزرگ اسلامى اهل سنت و شيعه ، اين ميزگرد روز دوازهم ربيع الاول سال هزار چهارصد و بيست و دو هجرى قمرى ( 12 / 3 / 1422 ه - . ق . ) برابر با چهارم ژوئيه سال دوهزارو يك ميلادى ( 4 / 5 / 2001 م . ) [ برابر با 14 تيرماه 1380 ه - . ش . 
  ] پس از پايان يافتن سيزدهمين كنفرانس اسلامى با عنوان تجددگرايى در انديشه اسلامى در قاهره برگزار شد . اينك بخش‌هايى از آنچه در اين سمينار بيان شد ، نقل مىگردد :\r\n\" جناب دكتر شيخ محمد سيد طنطاوى \" \" شيخ الازهر \" : نزديكى مذاهب اسلامى به يكديگر از مسائلى است كه تحقق يافته ، زيرا اختلاف‌ها در اركان دين يا اصول آن نيست . حتى در ميان پيروان و علماى يك مذهب نيز ممكن است اختلاف نظرهايى وجود داشته باشد ؛ اين اختلاف‌ها در امور فرعى و اجتهادى است .\r\n\" حضرت آيت الله شيخ محمد على تسخيرى \" : ما در پى ذوب‌شدن مذاهب در يكديگر نيستيم ، فقه اين مذاهب بيانگر پربارى انديشهء اسلامى است . ما نمىخواهيم مذهبى بر مذهب ديگر چيره شود . بنابراين نه چيرگى و نه ذوب شدن مطرح است ؛ تنها نزديكى براى تحقق تفاهم بيشتر است . فراخوان به وحدت نيز در واقع فراخوانى براى اتحاد مواضع عملى واحد به رغم انديشه هاى گوناگون است كه امرى طبيعى است .\r\nايشان در مورد انتقال شخصى از يك مذهب به مذهب ديگر نكته‌اى را خاطر نشان ساختند و آن اينكه \" تقريب \" مشوق چنين انتقالى نيست ، ولى به نظر ايشان مشكل در\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nنگاه منفى پيروان اين مذهب به چنين شخصى است ، زيرا او را خارج شده از دين تلقى مىكنند ! ! فرهنگ \" تقريب \" بايد به ميان توده‌ها رود ، يعنى به پيروان همهء مذاهب يعنى توده‌هاى مسلمان تسرّى يابد .\r\nجناب \" دكتر محمد حمدى زقزوق \" ( وزير اوقاف مصر ) : ايشان برآن‌است كه ضرورت دارد گفت‌وگوى اسلامى - اسلامى ، برقرار شود و اينكه مسئله ، مسئلهء اختلاف ميان مذاهب فقهى نيست ، چيزى وجود دارد كه فرزندان امت را از يكديگر دور مىسازد . درگيرىها و نزاع‌هاى تاريخى كه در گذشته اتفاق افتاد ، هيچ ربطى به نسل‌هاى كنونى ندارد . اين مسئله بسيار جدى است . جهان در حال اتحاد و همبستگى و وحدت است ، ولى مسلمانان همچنان متفرق و پراكنده‌اندو به اهميت مسئله در عصر حاضر يعنى دوران جهانى شدن ، واقف نيستند . اختلاف در ديدگاه‌ها ، باعث پربارى انديشه اسلامى و نه درگيرى و نزاع است و چنين اختلاف‌هايى مطلوب هم هست ولى در كنار آن بايد تسامح و تساهل هم باشد . . .\r\nاو خاطرنشان ساخت كه \" تقريب \" مسئوليت علماى دين و انديشمندان مسلمان است و آنها بايد وظيفه خود به منظور روشن ساختن اذهان و آگاهانيدن مردم و روشنگرى و تثبيت تسامح عمل كنند و اينكه هيچ‌گونه اختلافى برسر هيچ‌كدام از اصول قطعى اسلام ميان اهل سنت و شيعه وجود ندارد ، پس چرا اين اختلاف‌ها بايد ادامه داشته و تعميق يابد ؟ ؟\r\nجناب \" شيخ احمد بن سعود السيابى \" : 90 % از پيروان اين مذاهب اسلام ، در شمارعوام هستند ! و وابستگى مذهبى آنها عاطفى و احساسى است به‌گونه‌اى كه نظر ديگران را نمىپذيرند ، بنابراين به زشتى از يكديگر ياد مىكنند ! به همين دليل كنار گذاردن لقب‌هاى مذهبى از جمله اولويت‌هاى وحدت اسلامى است .\r\nجناب سفير ايران در قاهره \" آيت الله سيد هادى خسروشاهى \" گفتند : در واقع اختلاف‌ها نه در اصول ، بلكه در فروع است كه امرى اجتهادى است و باعث غناى انديشهء اسلامى مىشود ؛ ايشان خواستار آن شدند كه اين سمينار ، سرآغاز سمينارها و\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nگردهمايىهاى ديگرى دربارهء \" تقريب اسلامى \" باشد و نقش ويژهء مجلهء \" رسالة الاسلام \" را در حمايت و تقويت روابط ميان تمامى كشورهاى اسلامى در پرتو چالش‌هايى كه جهان اسلام با آنها روبه‌روست ، مورد ستايش قرار دادند .\r\nجناب مفتى جمهورى عربى مصر \" آقاى دكتر نصر فريد و اصل \" : \" تقريب \" مورد نظر ، تقريب ميان پيروانى است كه به اين مذاهب اسلامى وابسته هستند ؛ ايشان نقش علما را ستودند و يادآور شدند پيروان اين مذاهب بودند كه ميان شريعت و عقيده و ميان مذهب بمثابه مذهب مستقل ، جدايى افكندند و خواهان \" تقريب \" ميان پيروان اين مذاهب و بويژه علماى آنان شد و فرمود : « علما بايد با گفته‌هاى خود و نه با احساسات ، عمل كنند ! »\r\n\" جناب شيخ محمود فرحات \" ( از لبنان ) : اختلاف‌هاى مذهبى در اسلام ، به صورت سياسى آغاز شد و به همين لحاظ مورد سوء استفاده قرار گرفت و بهره‌بردارى شد و بزرگ گرديد .\r\n\" آيت الله شيخ محمّد واعظ زاده خراسانى \" : وحدت امّت اسلامى از مهم‌ترين واجبات الهى برعهده ماست ؛ اين وحدت است كه امت را در موقعيت مناسبى در ميان امت‌ها قرار مىدهد ، بنابراين ضرورى است به‌دنبال تحكيم و تقويت عزّت اين امت باشيم ؛ زيرا از اختلاف و تفرقهء امت ، چيزى جز زيان و ناكامى ، عايد نمىشود .\r\n\" استاد دكتر احمد عمر هاشم \" ( رئيس دانشگاه الازهر ) : اين گردهمايى از مهم‌ترين گردهمايىهاست ؛ زيرا در اين مرحلهء حساسى كه امت ما در آن به‌سر مىبرد ، نياز مبرمى به \" تقريب \" و حتى \" توحيد \" دارد . در خصوص منابع شريعت ميان شيعه و سنى اختلافى وجود ندارد . \" تقريب \" نيازمند حسن‌نيت ، و خوش‌گمانى ، رهايى از جمود ، و تحجّر و تعصب است كه خداى را شكر اينها همه وجود دارد ؛ او از مسلمانان خواست كه به صورت قلب يك تن باشند .\r\nشيخ الازهر نيز با اين سخن ، ميزگرد را به پايان رساند : ما جملگى مسلمانان ،\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nنزديك به يكديگريم زيرا \" تقريب \" و نزديكى ، اصل است و ميان ما مطلقاً هيچ دورى و فاصله‌اى وجود ندارد .\r\n* * * به‌اين ترتيب نخستين سمينار \" تقريب مذاهب اسلامى \" به پايان رسيد ان‌شاءالله در پى آن سمينارهاى ديگرى در برخى كشورهاى اسلامى يا در كشورهايى كه شامل اقليت‌هاى اسلامى بزرگى هستند و از وزن و اعتبار ويژه‌اى برخوردارند ، برگزار خواهد شد .\r\nحاضران جملگى اتفاق نظر داشتند كه در ميان مذاهب اسلامى كه در اين سمينار نماينده داشتند ، در اصول ، اختلافى وجود ندارد . اين اختلاف‌ها در مسائل فرعى يا در برخى مسائل نظرى است و هرگز در شمار اصول دين يا از اركان ثابت در ايمان مؤمنان ، نيستند و اين مسؤليت بر دوش روحانيون و علماى دينى است كه بايد نسبت به روشنگرى در ميان امت اسلامى و ملل و طوايف گوناكون آن بپردازند و هشدارشان دهند كه پيامدهاى تفرقه و پراكندگى ، بسيار وخيم است . آنها وظيفه دارند مسلمانان را نسبت به دين خويش آگاه سازند و عوامل اختلاف و تفرقه در ميان آنها را از ميان بردارند .\r\nبا سپاس فراوان از تمامى كسانى كه در برگزارى موفقيت آميز اين سمينار سهيم گشتند از جمله علما و فضلاى مسلمانى كه فراخوان \" دارالتقريب \" را پاسخ گفتند و در اين سمينار شركت كردند .\r\n « رَبَّنا آمَنَّا بِما أَنْزَلْتَ وَ اتَّبَعْنَا الرَّسُولَ فَاكْتُبْنا مَعَ الشَّاهِدِينَ »  ( آل عمران / 53 ) ( پروردگارا ! به آنچه نازل كردى گرويديم و فرستاده [ ات 
  ] را پيروى كرديم ؛ پس ما را در زمرهء گواهان بنويس \" صدق الله العظيم \"\r\nعبدالله محمد تقى قمى\r\nدبيركل \" دارالتقريب بين المذاهب الاسلامية \"\r\nرجب - سال 1422 ه - . ق . - قاهره .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nنمايش تصوير\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nنمايش تصوير\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n\r\nديدارهاى پياپى در \" قاهره \"\r\nناگزير خاطر نشان مىسازيم ديدارهاى پى در پى كه ميان من - به عنوان رئيس هيئت ديپلماسى جمهورى اسلامى ايران در مصر و به مدت سه سال پياپى - از يك سو و شيوخ ازهر شريف و پيشاپيش ايشان امام بزرگوار \" دكتر سيد محمد طنطاوى \" شيخ \" ازهر شريف \" و مفتى \" دكتر فريد و اصل نصر \" و سپس مفتى \" دكتر شيخ احمد الطيب \" و سپس مفتى \" دكتر شيخ على جمعة \" و \" دكتر حمدى زقزوق \" وزير اوقاف مصر و . . . از سوى ديگر صورت گرفت و حضور در نشست‌هاى رمضانى ايشان - كنفرانس انديشهء اسلامى - شبستان مسجد سيدنا الحسين ( عليه السلام ) و نشست‌هاى خاصى كه براى شركت در آنها دعوت مىشديم - از جمله جلسات رؤيت هلال ماه مبارك رمضان - كه علماى بزرگ و مقامات مصرى و سفراى كشورهاى اسلامى در آن شركت مىكردند يا جلسات اهداى جوايز قرآنى و . . . همه و همه ، آثار بسيار خوبى بر گسترش فراخوان \" تقريب \" داشت . و اين به رغم تمامى تلاش‌هاى خصمانه از سوى دشمنان اسلام و مسلمين و انتشار ياوه‌هايى از قول شيعه عليه اهل سنت يا از قول اهل سنت عليه شيعه از جمله كتاب : \" الجذور اليهودية للشيعة \" ( ريشه‌هاى يهودى تشيع ) نوشتهء \" شيخ عبدالمنعم البرى \" و كتاب‌هاى خصمانه و بىارزش ديگرى است كه شيعه آنها را نمىپذيرد و از سوى گروه سلفى مصر منتشر مىشوند !\r\nگو اينكه ديدارهاى برادرانه و علمايى كه ميان اينجانب و علماى بزرگ و بويژه امام بزرگ شيخ الازهر صورت مىگرفت همهء اين كوشش‌ها و توطئه‌هاى خصمانه را نقش برآب مىكرد ، به‌گونه‌اى كه يك بار در آخرين ديدارى كه با معظّم له داشتم به من فرمود : ما قبول داريم كه \" سيدهادى خسروشاهى \" نمايندهء شيعيان در مصر است و اى كاش مدت مأموريت ايشان بجاى سه سال ، سى سال مىبود !\r\nما نيز به نوبهء خود مواضع \" شيخ الازهر \" در مورد شيعيان را گرامى مىداريم و تلاش‌هاى گسترده وكوشش‌هاى ايشان در احياى ايدهء \" تقريب مذاهب اسلامى \" را ارج مىنهيم .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nدر اينجا سندى را نقل مىكنيم كه در روزنامهء \" صوت الازهر \" « 1 » اركان رسمى \" ازهرشريف \" از زبان شيخ بزرگ و نيز سند ديگرى از زبان مفتى مصر كه در روزنامهء مصرى \" الدستور \" منتشر شده است : متن هر دو به اين شرح است :\r\nدر گفت‌وگوى ويژه با صوت \" الازهر \" :\r\nامام بزرگ : فرقى ميان سنى و شيعه نيست و كسانى كه درپى تفرقه ميان آنها هستند ، مزدورند .\r\n\" شيخ محمود عاشور \" : استعمار خود را براى از هم پاشيدن وحدت امت اسلامى ، ساماندهى مىكند . در گفت‌وگويى ويژه با \" صوت الازهر \" حضرت امام بزرگ \" دكتر محمد سيد طنطاوى \" \" شيخ الازهر \" تصريح كرد : فرقى ميان سنى و شيعه وجود ندارد و هركس كه شهادت \" لااله الّا الله \" گويد مسلمان است و اختلاف اگر هم وجود داشته باشد در فروع است و در اصول و اركان نيست . اين نوع اختلاف‌ها در ميان خود سنىها و نيز خود شيعيان هم وجود دارد .\r\nاو خاطر نشان ساخت : هركس به گسترش اختلاف ميان اهل سنت و شيعه بپردازد ، مزدور است و ما وظيفه داريم با يورش وحشيانه عليه دين اسلام مقابله كنيم ؛ ايشان تأكيد كردند كه اگر ما به‌خاطر دين خود گردهم نمىآييم و متحد نمىشويم ، بگذار به‌خاطر دنياى خويش چنين كنيم .\r\n\" شيخ محمود عاشور \" \" نايب رئيس الازهر \" نيز گفت : جهان اسلام با استعمار نيرومندى روبه‌روست كه خود را براى متفرق كردن و از هم پاشيدن وحدت امت اسلامى ، سازماندهى مىكند و مىكوشد ميان سنى و شيعه اختلاف افكنى نمايد تا آنها به مسائل اصلى و عمده خود نپردازند ؛ او ياد آور شد كه استعمار فرهنگى اينك قوىتر و خطرناك‌تر از گذشته شده و شايسته است ما با قدرت و قاطعيت با آن رويارو شويم .\r\n* * * همچنين برخى از آخرين عكس‌هاى مربوط به ديدارهاى ما با علماى بزرگ و در راستاى تداوم فراخوان به \" تقريب \" و ايجاد راه‌هاى تازه‌اى براى تحقق وحدت اسلامى در تمامى جهان را در معرض ديد قرار مىدهيم .\r\n\r\n\r\n","description":"","footnote":"\r\n( 1 ) . صادره در روز جمعه 11 محرم سال 1424 ه - . ق . / 14 مارس 2003 م .\r\n","page_name":" 453 ","page_number":453},
  {"content":"\r\n\r\nنمايش تصوير\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nنمايش تصوير\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nنمايش تصوير\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nنمايش تصوير\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nنمايش تصوير\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\nپيوست شماره 5 : گزارشى از كنگره بزرگداشت \" حضرت آيت الله العظمى بروجردى \" و \" علامه شيخ محمود شلتوت \" با شركت علماى ازهر شريف و علماى ايران\r\nدر سال 1421 ه - . ق . در تهران\r\n\r\n","description":"","footnote":"","page_name":" 459 ","page_number":459},
  {"content":"\r\n . \r\n","description":"","footnote":"","page_name":" 460 ","page_number":460},
  {"content":"\r\n\r\nنمايش تصوير\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nنمايش تصوير\r\n\r\n","description":"","footnote":"","page_name":" 462 ","page_number":462},
  {"content":"\r\n\r\n\r\nپيشگفتار\r\nحوزهء علميهء قم و جامع الازهر در قاهره در دو سوى عالم اسلام جايگاه ويژه‌اى در تبيين و شكل دهى انديشه اسلامى در ابعاد مختلف آن ( فقه ، اصول ، كلام و تغيير و . . . ) و رهبرى توده‌هاى مسلمانان به سوى جامعهء آرمانى اسلام دارند .\r\nهرگونه تحول و پيشرفت در افكار و انديشه‌هاى حاكم بر اين دو حوزهء بزرگ مستقيم بر كل جهان اسلام اثرگذار بوده و منشأ تحولات خواهد شد . همچنان‌كه تحولات عظيم فكرى حوزهء علميهء قم عامل اصلى ظهور انقلاب شكوهمند اسلامى ايران در آغاز قرن پانزدهم هجرى است .\r\nدر اين ميان ، نقش رهبران فكرى و اساتيد بزرگ در ايجاد اين تحولات بر كسى پوشيده نيست . تاريخ پرفراز و نشيب جوامع اسلامى و نقش علما و مراجع بزرگ در ايجاد نهضت‌ها و حركت‌ها و تحولات بزرگ سياسى و اجتماعى نشان گويايى از اين واقعيت است .\r\nدر دوران معاصر و در يكى از حساسترين مقاطع تاريخ ، بعد ار جنگ جهانى دوم و تفرقه تشتت در جهان اسلام ، سقوط دولت عثمانى ، اشغال ايران ، ايجاد دولت نامشروع اسراييل و . . . ) ظهور دو مصلح بزرگ در ميان امت اسلامى و در اين دو حوزه بزرگ و طرح ديدگاه‌هاى مصلحانه و مترقى از جانب آنان مخصوصاً توجه جدّى آنان به اصل قرآنى ، « وحدت امت اسلامى » و تبيين مبانى علمى آن براساس كتاب و سنت انظار مسلمانان را متوجه آنان ساخت .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n\" آيت الله العظمى بروجردى \" مرجع عاليقدر و بلا منازع جهان تشيع و علامه \" شيخ محمود شلتوت \" ، ( شيخ جامع الازهر ) با اقدامات اصلاح‌گرانه و وحدت‌بخش خويش در جهان اسلام به گونه‌اى كه تا آن زمان سابقه نداشت تأثير تعيين‌كننده‌اى در توجه مسلمانان به هدايت مشترك اسلامى خويش و لزوم كنار گذاشتن اختلافات فرقه‌اى ناشى از جهل و تعصب با دسيسه‌هاى حكام و استعمارگران برجاى گذاشتند .\r\nفتواى معروف \" شيخ شلتوت \" در صحت تعبد و عمل به فقه شيعه به عنوان يك مذهب رسمى اسلامى و تاسيس \" دارالتقريب بين المذاهب الاسلاميه \" به دبيركلى \" شيخ محمد تقى قمى \" در قاهره و عضويت علماى بزرگ فريقين در آن و حمايت مرحوم \" آيت الله العظمى بروجردى \" از آن از آثار اين تحول بزرگ فكرى در انديشه‌هاى رهبران دينى مسلمانان است .\r\n\" دارالتقريب بين المذاهب الاسلاميه \" در حيات پربار خود منشأ بسيار پربركتى در شناخت متقابل علماى شيعه و سنى از يكديگر شد . انتشار شصت شماره مجلهء \" رسالة الاسلام \" ، انتشار تفسير كبير \" مجمع البيان \" ، \" مختصر النافع \" ، \" حديث الثقلين \" و . . . از آن جمله است .\r\n\" مجمع جهانى تقريب مذاهب اسلامى \" كه پس از 45 سال از تاسيس دارالتقريب \" به دستور رهبر معظم انقلاب اسلامى حضرت \" آيت الله خامنه‌اى \" مدظله العالى در سال 1369 به دبيركلى \" آيت الله واعظ زاده خراسانى \" در ايران تأسيس شد ، فلسفهء وجودى خود را استمرار راه آن بزرگوار دانسته و خود را ادامه وجودى دارالتقريب مصر مىداند .\r\nاين مجمع در چهلمين سالگرد رحلت \" آيت الله بروجردى \" اقدام به برگزارى \" كنگره بزرگداشت آيت الله العظمى بروجردى \" و \" شيخ محمود شلتوت \" نمود و به مدت 3 روز از تاريخ 19 تا 21 ديماه 1379 در تهران و قم علما و انديشمندان و مراجع بزرگ تقليد را از ايران و شيوخ و اساتيد بزرگ الازهر را از مصر فراخواند تا در يك همايش بزرگ و بىسابقه ياد اين دو بزرگور را گرامى داشته و با تبيين مبانى\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nعلمى انديشه‌هاى مصلحانه آنان گامى تازه در راه وحدت اسلامى و تقريب مذاهب بردارد . حضور يك هيئت بزرگ علمى 20 نفره از علماى بزرگ الازهر در ايران كه \" شيخ محمود عبدالغنى عاشور \" قائم شيخ الازهر ، \" شيخ نصر فريد و اصل \" مفتى وقت مصر و رؤساى دانشكده‌هاى الازهر و اساتيد بزرگ مصرى از جمله آنان بودند ، جلوه خاصى به اين اجتماع بخشيده بود اين هيأت مصرى با مقام معظم رهبرى و رئيس جمهور ديدار كردند . در نماز جمعه تهران حضور يافته و قائم مقام شيخ الازهر سخنرانى بسيار مهمى در آن ايراد كرد . همچنين در شهر مقدس قم - ضمن بازديد از مراكز مهم - با برخى از مراجع بزرگوار تقليد و فضلا و اساتيد بزرگ ديدار و گفت‌وگو كردند .\r\nدر اهميت اين كنگره همين بس كه يكى از روزنامه‌هاى مهم مصرى نوشت در طول تاريخ پس از وقايع تأسف بار در صدراسلام هيچ‌گاه چنين اجتماع با شكوه مهمى از رهبران جهان تشيع و تسنن در يك جا تشكيل نشده بود . اين كنفرانس در مطبوعات مصر ، ايران و منطقه عربى نيز بازتاب گسترده و قابل توجهى داشت . « 1 »\r\nنامهء دبير كل \" مجمع جهانى تقريب مذاهب اسلامى \"\r\nبه استاد \" سيد هادى خسروشاهى \"\r\n26 / 11 / 79\r\nحضرت حجت الاسلام و المسلمين جناب آقاى حاج سيد هادى خسروشاهى دام ظله العالى ، سفير محترم جمهورى اسلامى ايران در كشور مصر .\r\nبا عرض سلام ، صحت و سلامتى و مزيد توفيقات شما را از خداوند متعال مسئلت دارم . با يك دنيا سپاس و تشكر از زحمات و ابتكارات جنابعالى در اعزام هيئت بلند پايهء \" ازهرى \" به ايران جهت شركت در كنفرانس تكريم \" آيت الله بروجردى \" و \" علامه\r\n\r\n\r\n","description":"","footnote":"\r\n( 1 ) . \" آيت الله العظمى بروجردى \" و \" شيخ محمود شلتوت \" : پيشگامان تقريب : پيشگفتار استاد \" سيد جلال الدين ميرآقايى \" .\r\n","page_name":" 465 ","page_number":465},
  {"content":"\r\n\r\nشيخ محمودشلتوت \" ، لازم است به اطلاع برساند كه اين كنفرانس دو روز در تهران و يك روز در قم به بهترين وجه برگزار شد و فضلا و مدرسين بزرگ قم از اين كار بسيار تقدير كردند . \" آيت الله مكارم \" و \" آقاى سبحانى \" نيز همراه مفتى مصر و ديگران در قم صحبت كردند . \" آيت الله مكارم \" طى نامه‌اى از اين‌كار تقدير نموده است . گاهى به ما مىگفتند همهء كنفرانس‌هاى شما يك طرف و اين كنفرانس يك طرف . پس از كنفرانس در مهرجان الوطنى عربستان در رياض شركت كردم ، معلوم شد غالب حاضران خبر كنفرانس ما را شنيده‌اند و در آنجا نيز پوشش خبرى خوبى داشته است .\r\nمن توسط آقاى \" دكتر عاشور \" نامهء تشكرى همراه هديه‌اى براى شيخ ازهر \" آقاى دكتر سيد طنطاوى \" فرستادم كه فوراً پاسخ داد و من هر دو را براى شما مىفرستم تا در پرونده‌هاى سفارت در رابطه با ايران باقى بماند .\r\n\" آقاى رفاعه \" كاردار مصر نيز ميهمانى آبرومندى به افتخار اين هيئت داد كه عده‌اى از بزرگان ايرانى هم در آن شركت داشتند . و من طى نامه‌اى مىخواهم از وى تشكر كنم . چند كتاب هم به اين مناسبت به عربى و فارسى چاپ شد كه براى شما مىفرستيم .\r\nديروز \" آقاى دكتر تبرائيان \" با تلفن اجمالًا انعكاس اخبار كنفرانس را در مطبوعات مصر خبر دادند ، قبلًا هم خود حضرتعالى به \" آقاى ميرآقايى \" گفته بوديد انتظار دارد كليهء آن مطبوعات را براى مابفرستيد . نامهء جناب آقاى مفتى را به اطلاع رهبرى معظم خواهم رسانيد ، يك بار براى \" آقاى اخترى \" فرستادم كه گويا ايشان پيش از آن عازم حج شده بودند .\r\nسلام و تشكر اينجانب را به آقاى شيخ ازهر و اعضاى هيئت و نيز به \" آقاى دكتر كمال ابوالمجد \" ابلاغ نماييد .\r\nوالسلام عليكم و رحمة الله و بركاته .\r\nمحمد واعظ زاده خراسانى\r\nدبير مجمع جهانى تقريب مذاهب اسلامى\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nنمايش تصوير\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nنامه دبيركل مجمع جهانى تقريب مذاهب اسلامى به شيخ ازهر شريف\r\nالحمدلله و الصلاة و السلام على سيدنا رسول الله و على آله و اصحابه و من والاه .\r\nحضرت مستطاب امام بزرگ آقاى \" دكتر محمد سيد طنطاوى \" شيخ جامع الازهر شريف . مدالله فى عمره و ايده فى مهمّته .\r\nالسلام عليكم و رحمة الله و بركاته . اما بعد :\r\nبا كمال خوشوقتى و احترام از هيئت گرانقدرى كه به نيابت از سوى حضرتعالى در كنگرهء بين المللى بزرگداشت دو امام بزرگ : \" امام بروجردى \" و \" علامه شيخ محمود شلتوت \" ( رحمة الله عليهما ) شركت كرد ، استقبال كرديم . اين هيئت بزرگ و آن نخبه از علماى الازهر به رياست نايب شما علامه \" محمود عبدالغنى عاشور \" و جناب مفتى \" دكتر فريد نصر و اصل \" به ما و به جمهورى اسلامى ايران بعنوان پيام آوران وحدت و فراخوانان تقريب مذاهب اسلامى ، بسى افتخار دادند و ديدارهاى بسيار پربارى داشتند و خاطرات پنجاه سال پيش را در ذهنمان زنده كردند و درهاى تازه‌اى در روابط بردرانه حوزهء علميه در اينجا و ازهر شريف گشودند كه جملگى به بركت فضل جنابعالى بود كه آن هم « ذلك فضل الله يؤتيه من يشاء و الله ذو الفضل العظيم »\r\nمن واژه‌اى كه بيانگر احساسات و سپاسم از اين‌همه محبت جنابعالى باشد نمىيابم و به ناتوانى خويش اعتراف مىكنم .\r\nاز خداوند متعال براى شما كمال صحت و سلامت و سعادت و براى \" ازهر شريف \" شكوفايى و موفقيت روزافزون در رسالت جاودان خود را مسئلت دارم ؛ ياد و خاطره اين نشست همچنان باقى خواهد ماند تا ان‌شاءالله شاهد ثمرات پربار آن باشيم . و السلام عليكم و رحمة الله و بركاته .\r\nمحمد واعظ زاده خراسانى\r\nدبيركل مجمع جهانى تقريب مذاهب اسلامى\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nنمايش تصوير\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nنامهء جوابيه \" شيخ الازهر \" به دبيركل مجمع جهانى تقريب مذاهب اسلامى :\r\nبرادر فاضل \" جناب شيخ محمد واعظ زاده خراسانى \"\r\nدبير كل مجمع جهانى تقريب مذاهب اسلامى .\r\nالسلام عليكم و رحمة الله و بركاته . و بعد :\r\nبا نهايت تشكر و امتنان ، گرامى نامه شما را كه حامل همه گونه ستايش از \" ازهر شريف \" و هيئت شركت كننده در كنگره بين المللى به رياست جناب \" شيخ محمود عبدالغنى عاشور \" وكيل ازهر شريف و عضو مجمع \" البحوث الاسلامية \" به منظور بزرگداشت دو رهبر بزرگوار \" امام بروجردى \" و \" امام شيخ محمود شلتوت \" ( شيخ جامع ازهر شريف ) ( رحمة الله عليهما ) بود دريافت شد .\r\nاين هيئت از سوى شما و گنگره و رئيس دولت و ملت كشور برادر جمهورى اسلامى ايران حامل همه گونه احترام و بزرگداشت و ارجى براى رئيس ، دولت و ملت كشور دوّم شما ( مصر ) بود .\r\nاين خود نشان از عمق برادرى و دوستى صادقانه وپيوندهاى نيرومند و استوار ميان كشورهاى ما و نيز \" ازهر شريف \" و حوزه‌هاى علميه‌اى است كه پاسداران ميراث اسلام با همهء مذاهب گوناگون آن هستند و هر ناظر منصف و انديشمند آگاهى اين ميراث را شايستهء پياده شدن در هر زمان و مكانى مىيابد . از خداوند عزوجل مسئلت داريم كه ما را همواره در راه خير و در خدمت به دين و كشورهاى خود و در خدمت به دو امت اسلامى و عربى و همهء مسلمانان در هر كجاى اين كرهء خاكى ، گرد آورد . پاينده و استوار باشيد . والسلام عليكم و رحمة الله و بركاته .\r\nشيخ الازهر\r\nدكتر محمد سيد طنطاوى\r\n29 شوال 1421 ه - . ق . / 24 ژانويه 2001 م .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nنمايش تصوير\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n\r\nپيام رهبر معظم انقلاب اسلامى به كنگره بزرگداشت حضرت آيت الله العظمى بروجردى وعلامه شيخ محمود شلتوت\r\nبسم الله الرحمن الرحيم\r\nخداى بزرگ را سپاسگزارم كه به شما دست‌اندر كاران محترم اين اجلاس توفيق تجليل از دو بزرگمردى را عنايت كرد ، كه سهم آنان در آرزوى تقريب ميان مذاهب اسلامى بسى بزرگ و فراموش‌نشدنى است .\r\nاين دو شخصيت برجسته و ممتاز يكى فقيه بزرگ دوران و مرجع اعلاى همهء شيعيان جهان در زمان خود و شخصيت كم نظير روحانى در دوران‌هاى اخيرحضرت \" آيت الله العظمى بروجردى \" و ديگر فقيه و مفتى بزرگ اهل سنت و رئيس شجاع و نوانديش الازهر شريف \" علامه محمود شلتوت \" مىباشند .\r\nتجليل از اين دو شخصيت بلند آوازه دنياى اسلام تنها تجليل از دو انسان بزرگ نيست ، بلكه خدمت با عظمتى كه اين دو به امت اسلامى كرده‌اند ، هدف اصلى اين بزرگداشت است . امروزه دنياى اسلامى كه در جهت ذخاير مادى و انسانى و فكرى و تاريخى ، يكى ازبزرگترين مجموعه‌هاى جهان است ، بيش از هميشه نيازمند وحدت و تقريب است . اگر متمركز و هم‌جهت ساختن تلاش‌ها و توان‌ها ، و به جريان انداختن آن ، در سمت و سوى نجات امت اسلامى ، هدف و آرزوى هر مسلمان خيرخواه و دلسوز است ، بايد دانست كه اين هدف جز در سايهء نزديك كردن دل‌ها و فكرها و ايمان‌ها دست يافتنى نيست . اين دو مرد بزرگ نزديك به نيم قرن پيش اين حقيقت روشن را دريافتند و براى آن تلاش كردند و اگر مردان علم و سياست ، اين تلاش را با جديت دنبال مى كردند ، شايد دنياى اسلام امروز شاهد نتايج غم انگيز اختلاف مسلمانان نمىشد و شايد مصيبت فلسطين ، و ديگر اوضاع رقت بار دنياى اسلام ،\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nاينچنين هولناك و دلخراش گريبان جهان اسلام را نمىگرفت .\r\nدر آن روز همت و عزم مرجع اعلاى شيعه و شجاعت و حريت مفتى بزرگ مصر ، گامى بلند و در خور نياز زمان بود . امروز نيز بزرگان و انديشوران ، عالمان دين و روشنفكران ، مفتيان و سياستمداران ، هر يك وظايف بزرگى در اين راه بر دوش دارند .\r\n\" مجمع التقريب مذاهب اسلامى \" در تهران ، مىبايد همانند \" دارالتقريب مذاهب اسلامى \" در قاهره ، به كارى بزرگ و ماندگار همت گمارد . امواج تخريب روابط مذاهب و ملت‌ها ، از كانون‌هاى فتنه در درون دنياى اسلام و بيرون آن ، تشتت روزافزون ملت‌ها و مذاهب اسلامى را نشانه گرفته است ، با تمسك به قرآن و سنت قطعى نبوى ( ص ) مانند حديث ثقلين و تبعيت از اهل بيت عليهم السلام ، راه روشنى در برابر ما قرار مىگيرد .\r\nاز خداوند متعال توفيق پيمودن اين راه را براى خود و شما و همهء علما و امت اسلامى مسئلت داريم .\r\nدر پايان لازم مىدانم از زحمات دست‌اندركاران اين اجلاس تشكر كنم و براى روح مرحوم \" علامه شيخ محمد تقى قمى \" موسس \" دارالتقريب \" طلب رحمت و مغفرت نمايم .\r\nالسلام عليكم و رحمة الله\r\nسيد على خامنه‌اى\r\n18 دى ماه 1379 / 12 شوال 1421 قمرى\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n\r\nبرجسته‌ترين هيئت \" الازهر \" در ايران « 1 »\r\nنشست‌هاى مهمترين كنگره در پايتخت جمهورى اسلامى ايران كه مىتواند سرآغاز تصحيح فضاى موجود در روابط مصر و ايران باشد ، به كار خود پايان داد .\r\nاين كنگره ايده‌هاى تازه‌اى را در افق روابط دو كشور به ارمغان آورد ، بويژه كه تحت شعار اسلام برگزار شد و موضوع \" تقريب مذاهب اسلامى \" و وحدت بخشيدن به صف مسلمانان را هدف خود قرار داده بود .\r\nاگر ايالات متحدهء امريكا براى نخستين بار در تاريخ ، از بازى پينگ پنگ جهت آغاز گفت و گو با چين بهره گرفت ، طبيعتاً اسلام مىتواند براى نزديكى و همسوسازى دو طرف مصر و ايران ، از ابزار مناسب‌ترى استفاده كند . بويژه آنكه ايدهء \" تقريب \" داراى پيشينهء عميقى در دو كشور از دهه‌هاى سى ( قرن گذشته ) است و طى اين مدت علماى \" ازهر شريف \" كوشش‌هاى فقهى سترگى به‌عمل آوردند كه پرچمدار آنها نيز بزرگان شيوخ \" ازهر شريف \" و پيشاپيش ايشان : \" شيخ محمود شلتوت \" ، \" شيخ عبدالمجيد سليم \" و \" شيخ عبدالعزيز عيسى \" و ديگران از كشور مصر و \" آيت الله العظمى بروجردى \" و \" آيت الله قمى \" از علماى بزرگ شيعه از ايران بودند .\r\nمصر سرزمينى بود كه در آن ، ايدهء \" تقريب مذاهب اسلامى \" در راستاى زدودن اختلاف‌ها و وحدت كلمهء مسلمانان و همدلى ايشان تولد يافت ؛ همين كشور بود كه اين ايده را در دامان خود پرورش داد و \" ازهر \" و علماى آن از آن حمايت كردند و\r\n\r\n\r\n","description":"","footnote":"\r\n( 1 ) . مقاله‌اى از \" دكتر كرم شبلى \" سردبير مجلهء : \" صوت الازهر \" قاهره .\r\n","page_name":" 474 ","page_number":474},
  {"content":"\r\n\r\nپس از آن بود كه هيئت‌ها شكل گرفت و مجله‌هايى منتشر و كنفرانس‌ها و گردهمايىهايى برگزار شد و بزرگترين خدمت‌ها را به امت اسلامى تقديم داشت و اختلاف هاى موجود در آن‌را كاهش بخشيد و دشوارىها را به ممكن تبديل ساخت ؛ چون تمام كوشش‌هاى خود را روى گسترهء مشترك ميان مذاهب كه گسترهء وسيعى شامل 95 % آن‌را تشكيل مىدهد ، متمركز ساخت ؛ و از سخن گفتن از مسائل اختلافى كه بيانگر تنها 5 % بقيه است ، خوددارى ورزيد و آن‌را به اجتهادهاى بيشتر و طرح دلايلى كه هر طرف را نسبت به درستى اعتقاداتش اطمينان بخشد ، واگذار نمود .\r\nاگر ايدهء \" تقريب \" نخستين بار در پى پايان يافتن جنگ جهانى دوم مطرح شد و مانند واكنشى در برابر آن و بيانگر نياز مسلمانان در آن برهه براى كنارگذاردن اختلاف‌هاى خويش و مطرح شدن به عنوان قدرت برجسته‌اى در جهان پس از جنگ بود ، دعوت به اين كنگره از سوى ايران ( كه داراى مجمعى جهانى براى \" تقريب مذاهب اسلامى \" است ) در هنگامى مطرح شد كه نياز مبرمى به نزديكى و همدلى مسلمانان و وحدت صفوف ايشان احساس مىشود . وحدتى كه قدرت‌هاى غربى با آن مبارزه مىكنند و تمام تلاش خود را به‌كار مىگيرند تا تحقق نپذيرد . از آن گذشته طبيعى بود كه نگاه‌ها از ايران به \" ازهر شريف \" دوخته شود ، به تنها مؤسسه‌اى در جهان اسلام كه قادر به اتحّاد مسلمانان است و زمانى كه مقرر داشت تمامى مذاهب فقهى را در برنامه‌هاى آموزشى مراكز و دانشگاه ازهر با بىطرفى كامل و صرفاً علمى بگنجاند ، نزديكى مذاهب اسلامى به يكديگر را تحقق بخشيد .\r\nزمانى كه \" دكتر محمد سيد طنطاوى \" شيخ الازهر شريف ، دعوت ايران براى شركت در كنگرهء تقريب در تهران را به وسيلهء جناب \" آقاى سيد هادى خسروشاهى \" سفير جمهورى اسلامى ايران در مصر دريافت كرد ، بر اهميت مشاركت خود و گروهى از علماى \" مجتمع پژوهش‌هاى اسلامى \" در ازهر در اين كنگره آگاهى كامل داشت ؛ بويژه كه برگزارى آن نيز در زمانه‌اى است كه امت اسلامى بيش از هر وقت ديگر نيازمند وحدت كلمه و رويارويى با يورش‌هاى وحشيانه‌اى است كه عليه اسلام\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nو مسلمانان صورت مىگيرد . تدارك براى شركت در اين كنگره با فراخوان شمارى از اعضاى \" مجمع پژوهش‌هاى اسلامى \" ( الازهر ) به تهيه پژوهش‌ها در موضوعات مورد بحث آغاز شد . اين هيئت به رياست نايب رئيس الازهر \" شيخ محمود عبدالغنى عاشور \" به عنوان نمايندهء حضرت امام بزرگ شيخ ازهر تشكيل شد و شمارى از اعضاى \" مجمع پژوهش‌هاى اسلامى \" و رئيس اين مجمع را در برگرفت ، اين برجسته‌ترين هيئت از سوى الازهر و حتى برجسته‌ترين هيئتى بود كه طى بيست سال گذشته از جمهورى اسلامى ايران بازديد مىكرد .\r\n\r\nايران . . . متفاوت\r\nايران را كاملًا متفاوت از آنچه در ذهن خود داشتم يافتم ؛ از همان آغاز روشن بود كه همه چيز از اهميت فوق العاده زياد اين كنگره حكايت مىكرد . اولًا پيامى از سوى رهبر انقلاب خطاب به شركت‌كنندگان به كنفرانس قرائت شد ؛ \" آيت الله هاشمى رفسنجانى \" نيز كنگره را با چيزى شبيه يك سخنرانى دينى و سياسى مشتمل بر مسائل بسيار پراهميتى افتتاح كرد ؛ او از ايدهء \" تقريب \" و اهميت آن از احوال و اوضاع امت اسلامى و واقعيت‌هاى آن سخن گفت و به آنچه در فلسطين مىگذرد اشاره كرد و تأكيد نمود كه اگر رابطهء مصر و ايران متفاوت از اكنون بود و در ميان دو كشور رابطه به شكل مطلوبى برقرار بود ، مسلماً اوضاع فلسطين بسى بهتر از اين بود ، زيرا مصر - همچنان‌كه ايشان گفتند - قلب امت اسلامى و يكى از اركان‌هاى اسلام است و \" ازهر شريف \" آن ، پيشتاز \" تقريب \" مسلمانان و پرچمدار آن‌است .\r\nشمار ديگرى از علماى ايران كه جملگى از شخصيت‌هاى پرورش يافته در حوزهء علميهء قم هستند و جايگاه و موقعيت ويژه‌اى در نظام اسلامى پيدا كرده‌اند ، نيز به سخن پرداختند ، از جمله ايشان ، \" آيت الله سيد باقر حكيم \" [ قدس سره الشريف 
  ] رئيس شورايعالى تقريب مذاهب اسلامى ، \" آيت الله واعظ زاده خراسانى \" دبيركل [ وقت 
  ] مجمع جهانى تقريب مذاهب اسلامى ، \" آيت الله محمد على تسخيرى \" رئيس [ وقت 
  ]\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n\" سازمان فرهنگ و ارتباطات اسلامى \" و \" دكتر عبدالكريم بىآزار شيرازى \" رئيس دانشگاه مذاهب اسلامى و . . . ديگران .\r\nاز سوى مصر نيز \" شيخ محمود عبدالغنى عاشور \" نايب رئيس الازهر به سخنرانى پرداخت و سخنرانى وى بويژه آنگاه كه يادآور شد \" ازهر شريف \" در شمار نخستين طرف‌هايى بود كه در صورت شكست گفت‌وگوهاى صلحى كه فلسطينىها براى حصول آن با طرف‌هاى ديگر به عمل مىآوردند ، به جهاد در فلسطين فراخواند ، انعكاس بسيار نيرومندى داشت . آنگاه مقالهء ارائه شده از سوى \" دكتر فريد نصر و اصل \" مفتى مصر و \" دكتر محمدرأفت عثمان \" رئيس دانشكده شريعت و \" دكتر عبدالمعطى بيومى \" رئيس دانشكده اصول الدين و \" دكتر محمد عماره \" عضو \" مجمع پژوهش‌هاى اسلامى \" ( مصر ) و دكتر \" محمد ابراهيم الفيومى \" عضو شورا و \" شيخ على فتح الله \" رئيس بخش انستيتوهاى \" ازهر \" و پس از آن مقالهء ارائه شده از سوى نويسنده \" دكتر هويدى \" كه در آن تاريخچه‌اى از ايدهء تقريب مذاهب اسلامى ، شكل‌گيرى و نهادهاى مربوط به آن و شرايطى كه در آن فعاليت كردند مطرح گرديد كه اين يك ، به‌طور گسترده در نشست‌هاى كنگره و بحث‌هاى آن مورد مناقشه و تحليل قرار گرفت .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n\r\n\" تقريب مذاهب اسلامى \" : يك حركت اصلاحى « 1 »\r\nاخيراً هيئتى از بزرگ علما و انديشمندان اسلامى مصر دعوت مبارك جمهورى اسلامى ايران براى مشاركت در مراسم تجليل از پيشگامان تقريب يعنى : حضرت امام بزرگوار \" شيخ محمود شلتوت \" ( از مصر ) و \" آيت الله العظمى بروجردى \" از ايران را لبيك گفتند و جناب \" شيخ محمود عاشور \" نايب رئيس الازهر به نيابت از سوى امام بزرگ ( رئيس الازهر ) ، هيئت مصرى را نمايندگى كرد .\r\nاين ديدار نخستين در نوع خود در پى دورهء دورى و گسستگى است كه بيش از سه دهه به‌درازا كشيدو گام مباركى در راستاى وصل و نزديك‌سازى ديدگاه‌ها در مسائل دينى دو كشور برادر جمهورى اسلامى ايران و كشور عربى مصر است .\r\n\r\nلبيك به فراخوان\r\nدر آغاز اين ديدار ، طبيعى بود كه از جناب \" شيخ محمود عبدالغنى عاشور \" رئيس هيئت اعزامى مصرى كه از جمهورى اسلامى ايران بازديد كرد و با رهبران دينى آنجا ديدار نمود ، در بارهء طرفى كه اين گام مبارك را در پى دورهء دورى بيش از يك ربع قرنى دو كشور برداشته است ، جويا شويم .\r\nايشان پاسخ دادند : اين گام ارجمند از سوى \" مجمع جهانى تقريب مذاهب اسلامى \" در ايران برداشته شد و دبير كل اين مجمع ، دعوتى از حضرت مستطاب امام بزرگ \" دكتر سيد محمد طنطاوى \" و مجموعه‌اى از علمايى كه اين دعوت را لبيك گفتند و آن‌را اجابت كردند از سوى جمهورى اسلامى ايران و رهبران دينى آن به منظور تجليل\r\n\r\n\r\n","description":"","footnote":"\r\n( 1 ) . گزارشى از كنگره بزرگداشت دو بزرگوار برجسته : \" آيت الله بروجردى \" و \" شيخ محمد شلتوت \" كه در تهران برگزار شد ؛ اين گزارش از سوى ماهنامه \" منبرالاسلام \" قاهره به عنوان نشريه شورايعالى امور اسلامى ( مصر ) شماره 11 سال نهم ذى القعده 1421 ه - . ق . تهيه شده است .\r\n","page_name":" 478 ","page_number":478},
  {"content":"\r\n\r\nاز دو پيشگام بزرگ تقريب يعنى : حضرت امام بزرگ و راحل \" شيخ محمود شلتوت \" ( از مصر ) و \" آيت الله العظمى بروجردى \" ( از ايران ) به‌عمل آورد . اعضاى هيئت از ميان علماى \" مجمع پژوهش‌هاى اسلامى \" ( مصر ) برگزيده شدند و مقالات و مباحث ارزشمندى براى ايراد در كنگره آماده شد كه به همين مناسبت شكوهمند مطرح خواهد شد ، ولى از آنجا كه شرايط مانع از سفر جناب امام بزرگ رئيس جامع الازهر بود ، افتخار نيابت ايشان و رياست هيئت مصرى را به من سپردند .\r\n\r\nتقريب مذاهب\r\nدربارهء مهمترين محورهاى مورد بحث در نشست‌هاى كنگره و برجسته‌ترين مطالب ارائه شده در آن جناب \" شيخ محمود عبدالغنى عاشور \" گفتند : « صحبت‌ها جملگى پيرامون مسئله تقريب مذاهب دينى و به‌طور مشخص ميان مصر و ايران و به‌طور ويژه ميان شيعه و اهل سنت بود ؛ اين مسئله محور سخنان اصلى كنگره از سوى همه سخنرانان از جمله : رياست جمهورى اسلامى ايران بود كه سخنرانى خود را در مراسم افتتاحيه كنگره به معناى تقريب مذاهب در اسلام اختصاص داده بود .\r\nبرخى مباحث ديگر ايراد شده در اين كنگره بويژه به شخصيت هر يك از \" امام بزرگ بروجردى \" و \" امام بزرگ شيخ محمود شلتوت \" و نقش هريك از ايشان در مسئلهء تقريب بمثابه پيشگامان تقريب و نزديكى مذاهب ، مىپرداخت و اينكه چگونه مسئلهء \" تقريب \" در واقع سنگ بناى روابط مستحكم و خوب ميان \" الازهر \" در مصر حوزه‌هاى علميه دينى در جمهورى اسلامى ايران است .\r\nاين ديدار ميان رهبران دينى در مصر با رهبران دينى درايران ، در پى يك دوره گسست و دورى كه به مدت بيش از سه دهه ادامه يافت ، گام جديدى به‌شمار مىرود و نخستين ديدار در نوع خود به منظور وصل گسست‌ها براى نزديك سازى ديدگاه‌ها در مسائل دينى موجود ميان دو كشور برادر اسلامى است .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\n\r\nوصل آنچه گسسته بود\r\nو در مورد جنبش \" تقريب \" بايد گفت كه در نيم قرن گذشته ميلادى آغاز شد ، در آن زمان به نام \" دارالتقريب \" شكل گرفته بود كه رياست آن‌را \" علوبة پاشا \" و دبير كلى آن‌را \" شيخ عبدالمجيد سليم \" بر عهده داشتند ، همچنان‌كه جناب امام بزرگوار \" مرحوم شيخ محمود شلتوت \" نيز يكى از اعضاى اين تجمع بودند ؛ همهء اينان كوشش‌هاى زيادى مبذول داشتند و براى نزديك سازى مذهب اهل سنت در مصر با ديگر مذاهب ، مجاهدت‌هاى فراوان به‌عمل آوردند ؛ حاصل اين كار پيگير و مستمر نيز تا آغاز دههء هفتاد قرن گذشته ، نتايج فرخنده‌اى بود . برادران در ايران نيز اقدام به تشكيل جمعيت دوستى ايران و مصر با عضويت شخصيت‌هاى مؤمن به \" تقريب \" و نزديكى با مصر به رياست جناب سفير \" سيد هادى خسروشاهى \" نمودند . همچنان‌كه در حال حاضر نيز كارهايى براى شكل‌دهى به جمعيت دوستى مصر - ايران شامل گروهى از علماى برجسته صورت مىگيرد كه \" استاد دكتر كمال ابوالمجد \" از كانديداهاى رياست آن‌است ؛ ترديدى نيست كه اين گام غير رسمى از سوى هر يك از دو كشور مىتواند گام‌هاى صحيح نزديكى دوكشور برادر و اسلامى را شتاب بيشترى بخشد .\r\nهمچنان‌كه \" الازهر \" نيز احياى \" دارالتقريب \" را براى يك بار ديگر مورد مطالعه قرار داده است كه البته مستلزم شالوده‌ريزى و در نظر گرفتن شيوه‌ها و قواعد كار براى آغاز چنين عملى است .\r\nپيش از اين نيزاقدامات فرخنده‌اى از سوى شورايعالى امور اسلامى و جناب وزير اوقاف صورت گرفته بود ؛ چه ايشان از تنى چند از شخصيت‌هاى دينى در ايران براى حضور در نشست‌هاى كنفرانس سالانهء بزرگى كه همه ساله از سوى شوراى ياد شده آن وزارتخانه به اتفاق برگزار مىشود ، دعوت به عمل آورد . و براى نمونه ، تا پيش از اين \" آيت الله محمد واعظ زاده خراسانى \" و \" آيت الله شيخ محمود سعيد نعمانى \" به مصر آمده و در نشست‌هاى كنفرانس شركت يافته‌اند كه تاكنون خاطرات خوشى\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nاز استقبال شايسته و گرمى كه از سوى همگان در حين حضور در مصر ديده‌اند به ياد مىآورند و در عين حال از نزديك عشق و محبّت مردم مصر نسبت به خاندان پيامبر اكرم ( صلى الله عليه و آله و سلم ) را - كه گفته مىشود از عشق پيروان مذهب تشيع در ايران هم فراتر رفته است - لمس كردند .\r\n\r\nهيئتى درخور مصر\r\nدر مورد اعضاى هيئت مصرى عزامى به ايران بايد گفت طبق اظهارات \" جناب شيخ محمود عبدالغنى عاشور \" ، عبارت بودند از : \" مفتى جمهورى عربى مصر جناب \" دكتر نصر فريد و اصل \" ، جناب دبير كل \" ممجمع پژوهش‌هاى اسلامى \" مصر ، جناب دبير كل شورايعالى ازهر ، جناب نايب رئيس سابق الازهر و رئيس بخش مراكز آموزشى الازهر ، جناب \" استاد عمر البسطوسى \" مدير ادارهء رسانه‌ها و روابط عمومى در الازهر و جناب ناظر كل بعثه‌هاى اسلامى ازهر ، همچنان‌كه اين هيئت ، آقايان : \" استاد دكتر رأفت عثمان \" رئيس دانشكده شريعت ، \" استاد دكتر عبدالمعطى بيومى \" رئيس دانشكدهء اصول دين و \" استاد دكتر عبدالله النّجار \" از دانشكده شريعت و \" استاد دكتر رجب البيومى \" از دانشكدهء زبان عربى و \" استاد دكتر محمد الفيومى \" عضو مجمع پژوهش‌هاى اسلامى و نيز \" دكتر محمد عماره \" عضو مجمع پژوهش‌هاى اسلامى را نيز در برگرفت . اين هيئت مشتمل بر شمارى از علما و فضلاى بزرگوار و در سطح بسيار بالا و شايستهء مصر و الازهر و از جمله بهترين شخصيت‌هايى بودند كه تسامح دينى ميانه‌گرايى در اسلام را نمايندگى مىكردند .\r\n\r\nنتايج مثبت قريب الوقوع\r\nدربارهء پيامدهاى سازندهء اين گام در آينده ، \" جناب شيخ محمود عبدالغنى عاشور \" تأكيد كرد : ما تا زمانى كه در مورد اصول و شالوده‌ها توافق داريم ، \" لااله الّاالله \" را داريم ، \" محمداً رسول الله \" را داريم و قرآن و سنت را باور داريم ، در اصول متفق القول هستيم\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nو در مورد فروع نيز بايد گفت همهء علما با يكديگر اختلاف نظر دارند . پيشوايان چهارگانه [ مذاهب اهل سنت 
  ] نيز در فروع اختلاف دارند ، ولى تا وقتى قاعده‌اى هست كه مىتوان از آن خاستگاه حركت كرد ، حتماً بايد به همديگر نزديك شويم . ما در نود و پنج درصد از فقه اسلام با هم اتفاق نظر داريم و بقيه كه تنها پنج درصد است مورد اختلاف است و مىتوان در مورد آنها گفت‌وگو كرد .\r\nو دربارهء استقبال برادران در ايران از هيئت علمايى مصر كه براى نخستين بار پس از پيروزى انقلاب اسلامى در ايران در سال 1979 م . اقدام به اين ديدار تاريخى كرده بود ، شيخ محمود عاشور مىگويد : « ما از همان لحظهء نخست با فرود هواپيما شگفت زده شديم ؛ زيرا ديديم كه همهء علما و روحانيون برجستهء ايران به استقبالمان آمده بودند . در حقيقت ، من از اين استقبال و خوشامدگويى و اين عشق سرشار ، احساس كردم كه اين مردم ، به حق براى مصر احترام قائل هستند و اين چيزى بود كه آن‌را به شيوه‌هاى مختلف براى هيئت مصرى و اعضاى آن بازگفتند .\r\nهمهء رهبران دينى برجسته در جمهورى اسلامى ايران مىكوشيدند تا مراتب خشنودى خود را از هيئت نمايندگى مصر و علماى بزرگوار آن از همان نخستين لحظهء وصول و طى حضور ما در ميان ايشان و تا هنگامى كه به سلامت قدم به سرزمين وطن [ مصر 
  ] گذارديم ، بيان كنند و افزون براينها ما شاهد استقبال گرم مقامات رهبرى سياسى كشور و پيشاپيش ايشان رياست جمهورى ايران \" دكتر محمد خاتمى \" هم بوديم . مردم عادى ايران نيز از طريق رهبران مردمى خود مراتب خوشامدگويى و محبت خود را نسبت به اعضاى هيئت ابراز مىداشتند .\r\n\r\nصراحت ، صداقت و گفت‌وگوى منطقى\r\nهمهء مسائل به صراحت و صداقت مورد بحث و بررسى قرار گرفت ، به‌گونه‌اى كه در پايان به اين نتيجه رسيدم كه ما و آنها به محبت به تفاهم بسيار بيشترى نسبت همديگر رسيده‌ايم . مقامات ايرانى ، همهء رسانه‌ها و وسايل ارتباط جمعى اعم از\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nمطبوعات و راديو تلوزيون را براى اين‌كار بسيج كرده و بخش اعظم نشست‌هاى اين كنگره و بحث‌ها و سخنرانىهاى مطرح شده در آن ضبط و پخش مىگرديد . از آنجا كه برخى از علماى دينى اردنى به خطا چنين برداشتى داشتند كه اهل سنت پيروان مذهب تشيع را تكفير مىكنند ، ما در جهت رفع اين برداشت غلط و سوءتفاهم كوشيديم و با گفت‌وگوى آرام و منطقى بدين كار اقدام كرديم و موفق شديم ديدگاه صحيح اهل سنت نسبت به ايشان را بيان كنيم ؛ و كار به‌جايى رسيد كه در پايان اين كنگره ، با چشمان گريان ما را بدرقه كردند .\r\nما متوجه شديم كه آنها فقه مذهب حنفى را در حوزه‌هاى دينى خود تدريس مىكنند ، همچنان‌كه دانشگاهى نيز به نام \" دانشگاه مذاهب اسلامى \" در ايران وجود دارد كه از ابتداى سال آينده فقه مذاهب چهارگانه اهل سنت در آن تدريس مىشود و سرانجام اينكه افراطيون و متحجّرانى كه در گذشته حضور داشتند اينك ديگر چندان جايگاهى ندارند .\r\n\r\nديدار تاريخى و ديدگاه مشترك\r\nترديدى نيست كه اين ديدار تاريخى علماى دينى دو كشور در آينده نقش بسزايى در نزديك ساختن دو كشور به يكديگر پس از ديدار \" الازهر \" ( در مصر ) و حوزه‌هاى علميه دينى در ايران خواهد داشت بويژه آنكه آنها \" الازهر \" را پيشگام انديشهء اسلام معتدل مىدانند .\r\nهمچنين در اين ديدار ، ما متوجه همسويى دو رهبرى دينى و سياسى [ در جمهورى اسلامى ايران 
  ] در ديدگاه مشتركى نسبت به روابط دو كشور و اينكه مصر و ايران دو قدرت بزرگ و مؤثرى هستند كه داراى امكانات فراوانى مىباشند كه مىتواند در خدمت و پشتيبان امت اسلامى باشد شديم ؛ جهان ، اينك در راستاى تشكيل پيمان‌ها و اتحاديه‌هاى مختلف است و كشورهاى كوچك و تنها ، ديگر چندان ارزشى ندارند و بر هر دو كشور است كه هماهنگىهاى گوناگون درابعاد اقتصادى ، اجتماعى ، سياسى و\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nدينى را با همديگر به‌عمل آورند تا بركت‌هاى آن شامل ملت‌هاى هر دو كشور شود ؛ زيرا ايران كشورى داراى تمدن است و مصر نيز كشورى با پشتوانهء تمدن كهن است و اگر اين دو تمدن ، دست همكارى به يكديگر بدهند ، چه معجزه‌ها كه تحقق نخواهند يافت .\r\nدر سخنرانىاى كه به نيابت از سوى امام بزرگ شيخ الازهر ايراد شد ، \" شيخ محمود عبدالغنى عاشور \" نايب رئيس الازهر و رئيس هيئت مصرى گفت : اگر بپذيريم كه فراخوان‌ها متناسب با والايى اهدافشان سنجيده مىشوند و ارجمندى آرمان‌هايى كه براى خود قائل‌اند ، آنها را ارجمندى مىبخشند ، فراخوان \" تقريب \" داراى بالاترين جايگاه در تاريخ اصلاحات اسلامى در گذشته و حال است ؛ زيرا فراخوانى الهى است ، و خداوند عزوجل خود ، اساس آن‌را وضع و آيين آن‌را ترسيم نموده و منزلت دعوتگران به آن‌را اعتلا بخشيده و همگان را بدان فراخوانده تا از ثمرات آن بهره‌مند شوند . و اينها همه تنها در يك آيه از كلام الله مجيد آمده است كه مىگويد  : « إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ وَ اتَّقُوا اللَّهَ لَعَلَّكُمْ تُرْحَمُونَ »  ( حجرات / 10 ) ( در حقيقت مؤمنان باهم برادرند ، پس ميان برادرانتان را سازش دهيد و از خدا پروا بداريد ، اميد كه مورد رحمت قرار گيريد )\r\nجملهء نخست اين آيهء تقرير يكى از حقايق ثابت است : ( مؤمنان برادرند ) ، يعنى كه بايد چنين باشند ، حقيقت كارشان چنين است . مسلمانان از اين پس نبايد در راستاى هدفى جز اين هدف حركت كنند و به هيچ وجه و به هيچ دليلى ، نبايد از مقتضيات اين برادرى خارج گردند . جمله دوم نيز فرمان به اصلاح مىدهد ، يعنى اينكه مسلمانان هرآنچه كه رابطهء برادرى مقرّر از سوى خداوند در ميان ايشان را خدشه‌دار سازد ، از ميان بردارند به همين دليل است كه پيامبر خدا ( صلى الله عليه و آله و سلم ) هشدار مىدهد و مىفرمايد : « عدم اصلاح ميان مردم ، هلاك‌كننده است . » ؛ جمله سوم در اين آيه جامع ، به ما فرمان مىدهد كه اصلاح ميان مسلمانان بايد در پرتو تقواى الهى باشد و بدين ترتيب ، ما را از پيروى هواهاى نفسانى و نيت‌هاى ناپاك و اينكه گروهى مدعى\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nشود كه جز اصلاح نمىخواهد ، حال آنكه تنها به دنبال پيچيدگى و لجاجت و پافشارى بر باطل است ، برحذر مىدارد . خداوند همه چيز را مىداند و هيچ چيزى - در زمين باشد يا آسمان‌ها - بر وى پنهان نمىماند ؛ جمله چهارم ، جمله پايانى است كه خداوند ميوه اين فراخوان را فرارويمان قرار داده ، مىفرمايد : « باشد كه با شما بخشايش آورند . » بخشايش نيز چيزى جز هموار ساختن راه براى رهروان چنين راه مطلوب و شايسته‌اى است .\r\nفراخوان \" تقريب \" نيز در اساس ، شيوه و ثمرات آن ، چنين است . ايدهء \" تقريب مذاهب اسلامى \" ، به معناى وحدت بخشيدن به مذاهب اسلامى نيست به اين معنا هم نيست كه هر مسلمانى از مذهب خود رويگردان شود . ايدهء وحدت بخشيدن به مذاهب يا ادغام آنها در يكديگر ، ايدهء نابخردانه و بر خلاف عقل و ضد طبيعت بشرى است ، همچنان‌كه رويگردان ساختن مسلمانان از مذهب خود تحت شعار \" تقريب \" نيز گمراهسازى است .\r\nايدهء \" تقريب \" آنچنان‌كه پيشگامان آن توضيح داده‌اند و آن‌گونه كه بايد باشد ، يادآورى نقاط فراوان اشتراك مسلمانان است كه اتفاقاً همگى در اصول دين و شالوده‌هاى آن‌است . حال آنكه نقاط اختلافى ، فرعى هستند و هرگز نبايد باعث دورى يا پراكندگى مسلمانان شوند . بنابراين گرد آمدن بر ايدهء \" تقريب \" بايد بر پايهء بحث و قانع كردن و قانع شدن باشد تا بتوان با سلاح علم و بحث و دليل ، با انديشه‌هاى خرافاتى و طفيلى كه جز در پرتو ابهام و رمزآلودگى و فضاهاى تيره و تار امكان حيات ندارند ، به جنگ و مبارزه پرداخت .\r\n\" تقريب \" - آنچنان‌كه ما مىفهميم - فراخوانى به آشنايى با وجوه اشتراك و گردآمدن پيرامون موارد اتحّاد ، نزديكى و نشانه‌هاى پيوند برادرى مسلمانان با يكديگر است و اينكه علماى مذاهب اقدام به مبادلهء معارف ، مطالعات و پژوهش‌هاى خود كنند تا با آرامش علماى روشن بين و دورانديش - كه تنها چيزى كه دنبالش هستند ، ديدن و شناختن و گفتن و تأليف است - همديگر را بشناسند . ايدهء \" تقريب \" مذاهب در پرتو\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nانديشهء روشن و مستقيم و درستى كه شما به گرد آن با يكديگر جمع شده‌ايد ، ايده‌اى مبتنى بر گفت‌وگوى علمى و براساس اجتهاد و حجّت و بدورافكندن تعصّب و انزوا و پراكندگى و استقبال از ديدگاه‌ها مبتنى بر منطق و دليل است .\r\nاين ايده پشتيبان وحدت اسلامى است شگفت هم نيست كه طرح اختلاف‌هاى مذهبى مىتواند عاملى در حمايت از وحدت مسلمانان باشد ، زيرا اين امر با شيوه و منش پيشوايان مذاهب مختلف در ستايش متقابل از يكديگر و مذمّت تعصّب نسبت به رأى خود همخوانى دارد و گفته‌هاى ايشان در اين بارهء كاملًا مشهود است .\r\nبه نظر ما احاديث بسيار زيادى كه در اين باب وارد شده هر مجتهدى را بدان مىخواند تا بكوشد و اجتهاد كند و از خداوند پاداش گيرد ؛ چون مجتهد اگر اجتهاد درستى داشته باشد دو پاداش و اگر بر خطا باشد [ به دليل اجتهادى كه به‌عمل آورده 
  ] داراى يك پاداش است ؛ اين قاعده ، ما را به گفت‌وگو ، نفى تفرقه و پذيرش يكديگر سوق مىدهد و اجتهاد و بهره‌مندى از يكديگر را تشويق مىكند و بدان فرامىخواند . اصل اجتهاد به معناى احتمال خطاست و تا زمانى كه احتمال خطا مطرح باشد ، احتمال صواب مخالف به همان اندازه وارد است .\r\nشرط همهء اينها - همچنان‌كه مىدانيد - توافق بر اصول ثابتى است كه اجتهادپذير نبوده و غير قابل مخالفت مىباشند ، يعنى اصول شناخته شدهء نزد مسلمانان . وحال كه چنين است - كه واقعاً همچنين است - شايسته نيست تعصّب‌هاى مذهبى بر مسلمانان چيره شود ، بلكه آنها وظيفه دارند به آنچه كه برهان و دليل ، صواب آن‌را روشن ساخته عمل كنند و پاى بند باشند و رغبت صادقانه و همه جانبه‌اى براى وصول به حق داشته باشند .\r\nبه‌نظر من بايد مطالعات مقايسه‌اى ميان مذاهب چهارگانه و گوناگون اهل سنت و مذاهب جعفرى ، زيدى و ظاهرى و حتى ميان آراى برخى مجتهدان كه به مذهب معينى به‌نام خود شهره نيستند ، انجام شود .\r\nدر پرتو آنچه گفته شد و در چارچوب روشن و مستقيم آن ، اختلاف‌هاى فقهى\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nمذهبى ، خود تبديل به ابزارى از ابزارهاى قدرت علمى و تسامح نگرى و همسو با طبيعت جهان شمول اسلام و فراخوانى كه همهء بشريت را به‌طور كامل در برمىگيرد ، تبديل مىشود و مسلمانان از آن پس ، تنها به آنچه كه شايسته است به عنوان ابزارهاى يارى دين و اصلاح حال و وضع مسلمانان فراگيرند ، مىانديشند .\r\nمن امروزه دو تن از پيشگامان و بزرگان \" تقريب \" را ، دو آزاد انديش و شجاع و دو پرچمدار نستوه اين كارزار را به ياد مىآورم كه يكى از آنها حضرت امام \" شيخ محمود شلتوت \" بود كه در شهر مَنبّهء بنىمنصور مركز ايتاى البارود البحير ( جمهورى عربى مصر ) به تاريخ 22 / 4 / 1893 م . به دنيا آمد و درحالى كه دوازده سال بيش نداشت ، قرآن را حفظ كرد و در خانواده‌اى مذهبى پرورش يافت ؛ چه پدر و جّد وى هر دو از فارغ التحصيلان الازهر بودند و در خانواده‌اش كسى جز عالم دينى يا حافظ قرآن وجود نداشت .\r\nاو در سال 1918 م . از دانشگاه الازهر فارغ التحصيل شد و در آنجا به تدريس پرداخت ، و در سال 1927 م . به بخش آموزش‌هاى عالى در قاهره انتقال يافت . او مبلّغ اصلاح‌گر و روشن‌انديش و خوش‌فكرى بود كه در اصلاح الازهر هم كوشيد . به همين دليل ، خود و همراهانش كنار گذاشته شدند . او سپس به عنوان وكيل دادگسترى مشغول به‌كار گرديد ، ولى مدتى بعد به الازهر بازگردانده شد و به عنوان نايب رئيس دانشكدهء شريعت منصوب گرديد ؛ او از اعضاى \" هيئت كبار العلماء \" بود و در خطابه و سخنرانى مهارتى تمام داشت . وى داراى بيست و شش تأليف در تفسير و شاخه‌هاى مختلف فرهنگ اسلامى است . از او اجتهادهاى بىسابقه‌اى داريم ؛ از جمله فتواى مشهورى كه وقتى \" شيخ جامع الازهر \" بود ، در جواز تعبّد بر هر يك از مذاهب اسلامى كه داراى اصول شناخته شده‌اى هستند و به درستى نقل شده‌اند ، صادر كرد . اين فتوا يكى از ثمرات پربار \" تقريب \" و از سوى كسى صادر شد كه داراى موقعيت و مقام بس مهم در اسلام بود و از همان روز نخست ، ايدهء \" تقريب \" را پذيرفت .\r\nشخصيت دوم \" آيت الله العظمى حاج آقا حسين طباطبايى بروجردى \" بود كه در\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nشهر بروجرد در غرب ايران و در خانواده‌اى كه در معارف و شريعت اسلامى شهرت فراوانى داشت به دنيا آمد . اصولًا همه خاندان طباطبايى از نوادگان \" امام جعفر صادق \" [ عليه السلام 
  ] پيشواى نخست مذهب جعفرى و امام ششم شيعه اماميه اثنى عشرى هستند و مذهب ايشان ( جعفرى اماميه ) از همه به اهل سنت نزديكتر است و مذهبشان ضمن مذاهب ديگر در ازهر شريف تدريس مىشود .\r\n\" آيت الله العظمى بروجردى \" دروس خود را ابتدا در بروجرد و سپس در اصفهان و قم فراگرفت و سپس به نجف اشرف رفت و در آنجا توانست سطوح مختلف و مراتب اجتهاد نزد علماى شيعه را فراگيرد و به مقام اجتهاد نايل آيد ، مقامى كه به او اجازه مىدهد مرجع تقليد پيروان مذهب باشد . آنگاه به زادگاه خود ( بروجرد ) بازگشت و در آنجا به علم و تدريس اشتغال يافت تا سرانجام تقدير بر آن قرار گرفت كه به مقام مرجعيت تقليد شيعيان برسد و آنگاه به شهر قم انتقال يافت و زعامت مذهب شيعه اثنى عشرى را برعهده گرفت .\r\nمجلهء \" رسالة الاسلام \" ارگان \" جماعة التقريب بين المذاهب الاسلاميه \" خاطر نشان مىسازد : \" آيت الله العظمى سيد حسين طباطبايى بروجردى \" - كه از برجسته‌ترين علماى منادى وحدت كلمهء مسلمانان به‌شمارمىرود - كوشش‌هاى فراوانى در راستاى \" تقريب \" به‌عمل آورد . او تنها رهبر يك مذهب يا صاحب مذهب معين يا زعيم معنوى ملتى نبود ، مرد دين و دنيا و براى همهء مردم و اسلام بود و در 30 مارس 1961 م . وفات يافت .\r\n\r\nتوصيه‌هاى پايانى كنگره\r\nدر پايان نشست‌هاى اين كنگره ، شركت‌كنندگان بيانيه‌اى مشتمل بر شمارى از توصيه‌ها و نكات را مورد تصويب قرار دادند كه قسمت‌هايى از آن به قرار زير است :\r\n1 - تاكيد بر آنچه كه مقام معظم رهبرى \" حضرت آيت الله خامنه‌اى \" مبنى بر اينكه هدف از بزرگداشت اين روحانى بزرگوار ، ستايش از خدمت شايان توجهى است كه\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nبه امت اسلامى تقديم داشته است ؛ با امتى كه امروزه بيش از هر وقت ديگرى به وحدت و تقريب نياز دارد .\r\n2 - ضرورت غنا بخشيدن به فرهنگ و انديشه و فقه اسلامى و تعميق ايدهء \" تقريب مذاهب اسلامى \" و مبادلهء تجربيات در عرصه‌هاى مختلف فكرى ، اجتماعى و اقتصادى در راستاى تحقق وحدت مسلمانان .\r\n3 - شركت كنندگان مراتب ستايش خود را از كوشش‌هاى دو روحانى بزرگوار : \" حضرت آيت الله العظمى بروجردى \" و \" امام شيخ محمود شلتوت \" به خاطر تلاش‌هاى سترگ ايشان در راستاى وحدت مسلمانان ، ابراز داشتند و آنان‌را سرمشق‌هاى نيكويى در اين راه تلقى كردند و خواهان نشر انديشه‌ها و تأليفات ايشان شدند .\r\n4 - شركت‌كنندگان درودهاى خود را نثار انتفاضه پرشكوه فلسطين كردند و خواهان حمايت و پشتيبانى از آن گشتند و پايمال‌سازى حقوق مردم فلسطين و زير پاگذاردن حق آنان در آزادسازى كامل خاك مقدس خود بويژه قدس شريف را محكوم ساختند .\r\n5 - شركت كنندگان در اين كنگره كوشش‌هاى \" مجمع جهانى تقريب مذاهب اسلامى \" را مورد ستايش قرار دادند و تأسيس دانشگاه \" تقريب مذاهب اسلامى \" در تهران را تبريك گفتند .\r\n6 - همچنان‌كه شركت كنندگان كوشش‌هاى \" مجمع پژوهش‌هاى اسلامى \" ( در قاهره ) در عرصهء تقريب و حمايت از وحدت اسلامى را مورد ستايش قرار دادند .\r\n7 - شركت‌كنندگان توصيه كردند تا كارهاى مشترك بيشترى در راستاى تأليف طرح علمى مقايسه‌اى شامل عرصه‌هاى : تفسير ، فقه و مانند اينها انجام شود و بر ضرورت مبادلهء استاد و دانشجو و كتاب و برنامه هاى آموزشى ميان دانشگاه و مؤسسه‌هاى آموزشى انگشت گذارند .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\n8 - شركت‌كنندگان خواهان برگزارى كنگرهء مشابهى در الازهر ( قاهره ) در سال 1423 ه - . ق . به مناسبت سپرى شدن چهل سال از وفات مرحوم \" امام محمود شلتوت \" گشتند .\r\n9 - شركت‌كنندگان در اين كنگره ، مراتب تقدير و ستايش خود را از جناب مستطاب \" دكتر محمود سيد طنطاوى \" ( شيخ الازهر ) به خاطر توجه فوق العاده‌اى كه به موضوع وحدت و \" تقريب \" و پيگيرى مشكلات و مسائل مسلمانان مبذول مىدارند ، بيان داشتند .\r\n10 - هيئت نمايندگى الازهر ، مراتب تشكر و ستايش خود را تقديم مقام معظم رهبرى \" حضرت آيت الله خامنه‌اى \" به خاطر عنايت و حمايت معظم له از اين كنگره و ارائهء پيام ارزشمند در نشست افتتاحى ، تقديم داشت .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\n\r\nاختلاف‌هاى سنى و شيعه تنها در فرعيات است « 1 »\r\nطى سفر هيئت مصرى به ايران ، شيعيان نماز ظهر و عصر را به امامت \" شيخ محمود عاشور \" به‌جاى آوردند و در نماز مغرب نيز امامت بر عهدهء يك روحانى شيعه بود كه هيئت مصرى پشت سر وى به نماز ايستاد . گو اينكه شيعيان مُهرى گِلى براى سجده بر روى آن در نظر مىگيرند . ايشان هر كدام از دو نمازهاى ظهر و عصر و مغرب و عشا را يك جا مىخوانند ؛ هدف از نمازگزاردن به امامت شيعه و سنى تأكيد بر امكان تقريب اين دو مذهب است . به گفتهء \" شيخ محمود عاشور \" نايب رئيس الازهر و رئيس هيئت مصرى اعزامى به ايران كه بر اين نكته انگشت گذارد ، اختلاف‌هاى دو مذهب بيش از 5 % نيست كه جملگى نيز در فرعيات است و شامل اصول عقيده نمىشود . او خاطرنشان ساخت كه حتى اختلاف‌هاى موجود در ميان محافظه‌كاران به رهبرى \" حضرت آيت الله خامنه‌اى \" و ميانه روها به رهبرى رئيس جمهور \" خاتمى \" نيز تأثيرى بر امكان \" تقريب \" ندارد ، زيرا همهء ايرانيان با شور و شعف فراوان در انتظار تحّقق آنند .\r\n\" شيخ محمود عاشور \" افزود : نخستين گام‌هاى \" تقريب \" ، سفر هيئت مصرى به ايران و سپس حضور سى تن از اساتيد دانشگاههاى ايران به منظور مطالعهء زبان و ادبيات عربى در دانشگاه الازهر بود .\r\nدر مورد نقاط اختلاف نيز هيئت علما و \" مجمع پژوهش‌ها \" نشستى خواهند داشت تا نحوهء \" تقريب \" در خصوص آنها را مورد بحث و بررسى قرار دهند بويژه كه در سفر به ايران ، توافق دو هيئت به مرز وحدت نزديك شد و ديگر نيازى به برگزارى\r\n\r\n\r\n","description":"","footnote":"\r\n( 1 ) . مصاحبهء نمايندهء ماهنامهء \" التصوف الاسلامى \" با \" شيخ محمود عاشور \" ، قاهره ، شماره 264 ، ذى الحجهء سال 1421 ه - . ق . مجرى مصاحبه : \" احمد ايوب \" .\r\n","page_name":" 491 ","page_number":491},
  {"content":"\r\n\r\nكنگره‌هاى مشترك وجود ندارد ؛ چون هيئت مصرى متوجه شد كه اختلاف بين اهل سنت و شيعه ، تنها خيالى است كه طرفين را فرا گرفته ، حال آنكه قرآنشان يكى و كتابشان يكى است تا جايى كه حتى قاريان ايرانى از صداى \" عبدالباسط \" و \" مصطفى اسماعيل \" تقليد مىكنند و زنان مصرى حجاب دربرمىكنند وپوشش زنان ايران نيز چادر است .\r\n* به چه منظور در رأس يك هيئت مصرى به ايران سفر كرديد !\r\nدعوت براى اين سفر از سوى \" مجمع جهانى تقريب مذاهب اسلامى \" براى حضور در كنگرهء بزرگداشت پيشگامان تقريب يعنى : \" آيت الله العظمى بروجردى \" و حضرت \" شيخ محمود شلتوت \" صورت گرفت . اين دعوت خطابه \" دكتر محمد سيد طنطاوى \" ( شيخ الازهر ) و دو تن همراه او بود . ايشان به دوازده انديشمند مصرى مأموريت دادند مقالاتى دربارهء \" شيخ محمود شلتوت \" بنويسند و اين دعوت با \" مجمع پژوهش‌هاى اسلامى \" هم در ميان گذاشته شد . \" شيخ الازهر \" خود دوازده انديشمند نويسنده مقالات را برگزيد و از آنجا كه شرايط خاص ايشان به گونه‌اى است كه از سفر منع شده‌اند ، ازمن خواستند ايشان را در رياست هيئت ، نمايندگى كنم .\r\n* آيا اين نخستين سفر از اين نوع به ايران است ؟\r\nآرى .\r\n* طى اين سفر ، ايدهء تقريب دو مذهب اهل سنت و شيعه مورد بحث و بررسى قرار گرفت ، به نظر حضرتعالى اين \" تقريب \" چگونه محقّق مىشود ؟\r\nاهل سنت مىگويند : لااله الّا الله . آنها [ شيعه 
  ] هم همين را مىگويند . به همين دليل فاصلهء دو مذهب از يكديگر بسيار اندك است و مطلقاً دور نيست . پيامبر اكرم ( عليه الصلاة و السلام ) مىفرمايد : هركس بگويد \" لااله الّاالله \" وارد بهشت مىشود . \" ابوذر \" از ايشان مىپرسد : حتى اگر زنا كرده باشد اى رسول خدا ؟ پيامبر فرمود : حتى اگر زنا كرده باشد . . . مسئله ، مسئلهء ايمان است و تا هنگامى كه كفر نباشد ، \" تقريب \" جايز است .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nعلاوه بر اين ، ما با شيعه در مورد اصول و ثوابت عقيدتى اتفاق نظر داريم ؛ آنها نيز همچون ما اين اصول را از قرآن و سنت مىگيرند .\r\nما در فقه در خصوص 95 % احكام اتفاق نظر داريم و وجه اختلاف‌هاى ما تنها 5 % است كه مىتوان در اين موارد نيز \" تقريب \" داشت . اسلام به ما فرمان داده تا با كسانى كه در عقيده اتفاق نظر نداريم ، گفت‌وگو كنيم ؛ آنهايى كه در عقيده با ايشان اتفاق نظر داريم كه جاى خود دارند !\r\n* اختلاف‌هاى اين دو مذهب در چيست ؟\r\nما اكنون در مورد وجود اتفاق صحبت مىكنيم و نه اختلاف ؛ زيرا اختلاف‌ها در فرعيات است و پيشوايان اهل سنت : \" ابوحنيفه \" ، \" ابن حنبل \" و \" شافعى \" نيز با هم اختلاف داشتند و حتى \" ابوحنيفه \" با اين سخن به اختلاف‌ها پايان بخشيد : « نظر من صواب است ، ولى احتمال خطا در آن مىرود و نظر ديگرى ، خطاست ولى احتمال صواب در آن هست . . » بنابراين اختلاف حتى ميان پيشوايان هم وجود داشته است ، ولى هرگز به مرحله‌اى كه همديگر را تكفير كنند يا مجرم بدانند ، نرسيد .\r\nوقتى ما به ايران رفتيم ، همراه با آنها به نماز ايستاديم و آنها نيز با ما نماز خواندند و هيچ اختلاف عمده‌اى در نماز آنها نديدم .\r\n* چگونه مىگوييد اختلافى نديديد ، حال آنكه مىدانيم شيعيان اعمال خاصى را در نماز انجام مىدهند ؟\r\nتنها اختلاف آنها در آن‌است كه \" مهرى \" از جنس خاك برزمين مىگذارند تا بر آن سجده كنند .\r\n* پيشنماز چه كسى بود ؟\r\nپيشنمازها از هر دوطرف بودند ؛ در نماز ظهر شيعيان به امامت يك مصرى نماز خواندند و در نماز مغرب ، ما به پيشنمازى يك شيعه ، به نماز ايستاديم ؛ شايد يكى از ويژگى نماز در آنجا ، جمع ميان نمازهاى ظهر و عصر و نيز نمازهاى مغرب و عشاست كه روايت آن وارد شده و شرعاً هم جايز است .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\n* آيا اگر \" تقريب \" صورت گرفت ممكن است ما هم در مصر نماز ظهر و عصر را يك جا بخوانيم ؟\r\nاين دشوار است ، زيرا ما عادت كرده‌ايم كه هر نمازى را آنچنانكه از پيامبر اكرم ( عليه الصلاة و السلام ) نقل شده ، جداگانه بخوانيم ، ولى البته اين بدان معنانيست كه شيعيان ، مؤمن نيستند ؛ زيرا اختلاف‌هاى اساسى ميان ما در عقيده نيست و به سادگى مىتوان حلّش كرد .\r\n* حال كه از \" تقريب \" دو مذهب سخن مىگوييد ، حتماً بايد نزديكىهايى ميان جامعهء مصرى و جامعهء ايرانى وجود داشته باشد ؛ آيا شما در اين سفر چيزى را كه مشوق نزديكى و تشابه اين دو جامعه به يكديگر باشد ، ملاحظه فرموديد ؟\r\nمن هرگز احساس بيگانگى نكردم ؛ آنها به گرمى از ما استقبال كردند ، در فرودگاه همه علما در انتظار ما بودند ؛ حتى جناب \" آيت الله تسخيرى \" كه به لحاظ حركت مشكل دارند ، زحمت اين‌كار را بر خود هموار كردند و براى استقبال از ما به فرودگاه آمده بودند .\r\nحوزه‌هاى علميه و طلبه‌هاى قم نيز با عشق فراوان و به گرمى به استقبالمان آمدند .\r\n* در مورد مردم چه مىگوييد ؟ آيا ميان مردم و دولت پيرامون ضرورت نزديك شدن با مصر ، اختلافى يافتيد ؟\r\nمردم ايران ، مصر را دوست دارند . آنها و دولتشان با شور و شوق فراوان به انتظار از سرگيرى روابط هستند .\r\n* اگر انتقادى كه از زنان دنيا مىشود بىحجابى آنهاست ، نظر زن ايرانى در اين باره چيست ؟\r\nزنان ايران پاىبند پوشش چادر هستند كه بىشباهت به حجاب زنان مصرى نيست .\r\n* آيا مىتوان گفت كه تعهد دينى در ايران بيش از مصر است ؟\r\nتنها با يك هفته‌اى كه در آنجا گذراندم نمىتوانم با قاطعيت در اين باره اظهار\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nنظر كنم . براى اين كار حتماً بايد به ميان مردم رفت و با همه طايفه‌ها از نزديك برخورد داشت ، ولى نكتهء اساسى قابل ذكر در اين ميان آن‌است كه به هنگام نماز مساجد پر مىشود و مردم در كارهاى خود همواره خدا را در نظر مىگيرند .\r\n* شما طى اين سفر خواهان از سرگيرى فعاليت‌هاى \" دارالتقريب \" شديد . پس از سى و پنج سال تعطيلى ، اين مركز چه خاصيتى مىتواند داشته باشد ! ؟\r\n\" دارالتقريب \" بسيار مفيد است ، زيرا ما از شيعيان دور نيستيم ؛ آنها برادران دينى ما هستند ، \" دارالتقريب \" بسيار فعّال بود و مجله‌اى با نام \" رسالة الاسلام \" را منتشر مىكرد كه سرشار از مطالب مربوط به \" تقريب \" بود .\r\n* آيا بهتر نيست كنفرانسى برگزار شود كه در آن همهء علما و پيشوايان دو مذهب گردهم آيند و به گفت‌وگو و بحث در مسائل بپردازند ؟\r\nما ديدار كرديم و به بحث پرداختيم و به \" تقريب \" زيادى در حدّ وحدت هم رسيديم . ولى كنفرانس‌ها برگزار مىشوند و به پايان مىرسند و كارى از پيش نمىبرند . سفر ما به ايران خيلى مؤثرتر از كنفرانس‌ها بود و بازتاب‌هاى بسيار خوبى داشت .\r\n* شما در چه مواردى توافق كرديد كه به مرحلهء وحدت هم رسيده است ؟\r\nتوافق كرديم كه در هيچ موردى اختلاف نداشته باشيم ، زيرا ديد ما نسبت به شيعه قبلًا از اين قرار بود كه آنها قرآن‌هاى خاص خود و عبادات ويژه خود را دارند ؛ به همين دليل هر يك از اعضاى هيئت مصرى ، قرآن ويژه خود را همراه داشت ! ولى يكباره متوجه شديم كه قرآن آنها عين قرآن ماست . همراه نشست‌ها و ميزگردهايى كه طى اين سفر برگزار شد نيز با تلاوت قرانى آغاز مىشد و از آن مهم‌تر كه قاريان ايرانى سعى مىكردند از شيوه تلاوت قاريان مصرى تقليد كنند . مثلًا در جلسهء گشايش كنگره ، قارى ايرانى از \" شيخ عبدالباسط عبدالصمد \" و ديگرى از \" شيخ مصطفى اسماعيل \" تقليد مىكردند ؛ در اين سفر ، آن سوءتفاهم‌هايى كه در ذهن ما بود جملگى از ميان رفت .\r\n* ديدارها و گفت‌وگوهايى كه در اين سفر صورت گرفت ، جملگى به موضوعات\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nسياسى كشانده شد . چيزى كه باعث شد برخى تأكيد كنند كه هدف از سفر هيئت اعزامى الازهر ، نه دينى كه سياسى بود !\r\nهرگز . . . ما جز براى شركت در كنگره بزرگداشت \" آيت الله العظمى بروجردى \" و \" امام شيخ محمود شلتوت \" به ايران رفتيم . سخنرانى اولى من هم دربارهء \" تقريب مذاهب اسلامى \" بود .\r\n* پس چه چيزى گفت‌وگوها را به سياست كشاند ؟\r\nاين مسئله تنها طى ديدارى بود كه ما با مقام معظم رهبرى ايران \" آيت الله خامنه‌اى \" و سپس ديدار با رياست جمهورى ايران ، اتفاق افتاد . ولى حقيقت مسلم آن‌است‌كه آنها به \" ازهر شريف \" به مثابه مرجعيت دينى خود مىنگرند .\r\n* آيا صحبت‌هاى سياسى به سخن از موضع در برابر آمريكا يا اسراييل هم كشانده شد ، بويژه كه آنها از كمپ ديويد صحبت كردند ؟\r\nكمپ ديويد تنها نكته‌اى بود كه مقام معظم رهبرى ايران \" آيت الله خامنه‌اى \" به آن اشاره كرد كه پاسخ آن را داديم . من شخصاً پاسخ گفتم و از طرف هيچ كسى هم چيزى به ما گفته نشده بود و حتى پس از بازگشت ما هم كسى با من تماس نگرفت و كارم را سرزنش يا از آن تشكر نكرد . و حتى وقتى پيش از سفر ، خواهان رهنمودهاى حضرت شيخ ازهر شدم ، فرمودند : رهنمودى ندارم .\r\n* پس از بازگشت از ايران ، آيا به نظر شما \" تقريب \" بين دو مذهب سنى و شيعى ، به جنبه‌هاى سياسى روابط ميان مصر و ايران كمك مىكند ؟\r\nدست كم در مورد وحدت ايران و مصر كمك مىكند . كشورها ، قدرت‌هاى سترگى هستند و زمانى كه به هم نزديك شوند معجزه‌ها اتفاق مىافتد ؛ از آن گذشته ، چرا اين \" تقريب \" گامى به جلو نباشد ؟\r\n\r\n","description":"","footnote":"","page_name":" 496 ","page_number":496},
  {"content":"\r\n\r\n\r\nرابطهء مصر و ايران « 1 »\r\nجناب \" دكتر فريد نصر و اصل \" مفتى جمهورى عربى مصر از سفر مهمّ و فوق‌العاده‌اى كه به ايران داشت ، با خبرهاى خوش فراوانى به كشور بازگشت . هر دو طرف اصرار داشتند كه مشكلاتى را كه مانع از ازسرگيرى مجدّد روابط سياسى ميان دو كشور مىشود ، به يك سو نهند . جناب مفتى طى ديدارهاى خود با رهبران بلند پايه از مقام معظم رهبرى ايران \" آيت الله خامنه‌اى \" گرفته تا جناب \" دكتر محمد خاتمى \" رئيس جمهور ايران - به علاقهء همگى آنان به از سر گيرى روابط با مصر پى بردند و هر دو طرف توافق كردند كه يك بار ديگر كوشش‌ها براى \" تقريب \" مذاهب بويژه دو مذهب سنى و شيعه از سر گرفته شود . هفته نامه \" آخرالساعه \" مصاحبه‌اى با جناب مفتى داشت و پيرامون نتايج و علل سفر ايشان به ايران ، پرسش‌هايى را با ايشان در ميان گذاشت :\r\n* هدف از اين سفر به ايران چه بود ؟ و در اين سفر چه كارى صورت گرفت و آيا هدفى كه داشتيد ، تحقق پيدا كرد ؟\r\nسفر به ايران ، سفر بسيار موفقيت‌آميز و مهمى بود و براى ذوب كردن يخ‌هايى كه در روابط دو كشور برادر مصر و ايران همچنان باقى است ، بسيار ضرورى بود ، زيرا مسلمان در هر كجاى جهان باشد برادر مسلمان است . عقيده‌اى كه ما را به گردهم جمع مىكند اسلام است ؛ اسلام عقيده‌اى است كه براى تمامى بشريت در همه جا و هر زمانى - به رغم تفاوت‌هاى نژادى ، رنگى و زبانى و . . . آمده است .\r\n* هدف از اين سفر ، شركت در كنگره‌اى بود كه براى نخستين بار براى بزرگداشت\r\n\r\n\r\n","description":"","footnote":"\r\n( 1 ) . مصاحبهء نمايندهء هفته نامه \" آخر ساعهء الأسبوعيهء \" قاهره ( آقاى الفت الخشاب ) با جناب \" دكتر شيخ فريد نصر و اصل \" ( مفتى جمهورى عربى مصر ) ؛ شماره 3457 مورخ 24 ژانويه 2001 م .\r\n","page_name":" 497 ","page_number":497},
  {"content":"\r\n\r\nدو عالم جليل القدر يعنى \" جناب امام شيخ محمود شلتوت \" ( شيخ سابق الازهر ) و نيز نخستين كسى كه مكتب \" تقريب مذاهب اسلامى \" را در سطح جهان عرب و اسلام در دوران كنونى گشود ، يعنى \" حضرت آيت الله بروجردى \" برگزار مىشد ، \" آيت الله العظمى بروجردى \" مهم‌ترين شخصيتى بود كه در اين راه همكارى كردند و اين مكتب را پس از \" آيت الله قمى \" كه در آن‌زمان در مصر بود و با \" شيخ محمود شلتوت \" همكارى مىكرد ، در ايران تأسيس كرد . هدف از اين كنگره ، تقريب مذاهب اسلامى بود . اين كنگرهء دينى شاهد حضور گستردهء همهء علما و متخصصان مذهبى ايران و جهان اسلام بود .\r\n* آيا اين كنگره نخستين ديدار رسمى ، در اين سطح بود كه به موضوع تقريب مذاهب اسلامى پرداخت ؟\r\nآرى . درست است . نخستين كنگره‌اى بود كه به اين منظور برگزار مىشد ، چه پس از تأسيس \" دارالتقريب بين المذاهب الاسلاميه \" در مصر ، در ايران نيز \" شورايعالى تقريب مذاهب اسلامى \" تشكيل شد و نقش و فعاليت خود را با ديدارهايى كه در سطح جهان اسلام ميان علما ، صورت مىگرفت ، ايفا مىكرد ، گواينكه تنها در اين كنگره بود كه جنبهء رسمى به خود گرفت .\r\nحقيقت آن‌است كه اين كنگره ، شكل جهانى به‌خود گرفته بود ، زيرا دربردارندهء همهء شخصيت‌هاى اسلامى مهم در مصر و ايران - بويژه با مشاركت علماى \" مجمع پژوهش‌هاى اسلامى \" ( مصر ) يعنى بزرگترين هيئت علمى برگزيده از سوى جناب شيخ الازهر آقاى \" دكتر سيد محمد طنطاوى \" بود و همچنان‌كه مىدانيد مشتمل بر علماى بزرگ و دربردارنده تمامى تخصص‌هاى علمى ، دينى و عملى است .\r\n* منظور از \" تقريب مذاهب \" چيست ؟\r\nدر واقع ، كوششى است براى از ميان برداشتن توهماتى كه استعمار در ميان مسلمانان ايجاد كرده است ؛ استعمار به وسايل مختلف تفاوت‌ها و اختلاف‌هايى را ميان شيعه و اهل سنت به هدف فتنه‌انگيزى و مفسده‌جويى گسترش داده و نقش\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nاصلى را به‌هنگام اشغال كشورهاى اسلامى ايفا كرد . او در پى آن بود كه با يورش فكرى و فرهنگى به همهء گروه‌هاى مسلمان بويژه شيعه و اهل سنت - چنين القا كند كه تفاوت‌هاى زيادى ميان آنها وجود دارد . تأثير اين كارها و فعاليت‌هاى خصمانهء استعمارى چنان بود كه شيعه و سنى يكديگر را دشمنان يكديگر تلقى مىكردند ؛ به طورى كه گويى يك دين نداشتند . آنها همه را قانع كردند كه شيعه از اسلام منحرف گشته است ! به‌طورىكه شيعيان را در نظر مسلمانان اهل سنت ، گروهى خارج از اسلام نشان دادند كه البته اين حقيقت ندارد .\r\n* آيا اين در مورد هيچ‌كدام از فرقه‌هاى شيعى ، صادق نيست ؟\r\nخير . براى اغلب فرقه‌ها ، غير حقيقى است . البته فرقه‌هاى منحرفى وجود دارند ، ولى اين فرقه‌ها را خود ايران نيز انكار مىكند و به رسميت نمىشناسد و در ايران هم وجود ندارند ، ولى شيعيان موجود در ايران ، شيعه اماميه‌اى هستند كه پذيرفته شده هستند و فقه ايشان در \" دانشگاه الازهر \" تدريس مىشود و ما در همهء مباحث خود از آن يارى مىجوييم و همچنان‌كه جناب \" شيخ محمود شلتوت \" هم تأكيد كرده ، از جمله مذاهبى است كه مىتوان به آنها گرويد و ما در اينجا ( دارالفتوى ) نيز وقتى فتوايى صادر مىكنيم به همهء مذاهب از جمله مذهب شيعه امامى و شيعه زيدى و مذاهب همهء صحابه و تابعين ، مراجعه مىكنيم و جملگى اين مذاهب را در خصوص دليلى براى ترجيح حكم و فتوا در نظر مىگيريم . همه در يك سطح قرار دارند . ما در بسيارى از قوانين احوال شخصى نيز از مذاهب شيعى از جمله اماميه و زيديه استفاده كرده و مىكنيم .\r\n* برداشت شما پس از اين سفر چيست ؟\r\nدر اين سفر متوجه شديم كه فقه اسلامى و مذاهب اسلامى از سوى آنها در سطح بسيار بالا و شايسته‌اى تدريس مىشود ؛ آنها فقه مذهب شافعى و حنفى را به عنوان دروس تخصصى ، تدريس مىكنند و به مطالعات مقايسه‌اى نيز اهميت مىدهند . براى ما مسجّل گشت كه تمامى آنچه تصوّر مىكرديم و براى خود در ذهن داشتيم ،\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nاصولًا حقيقت نداشت و توهمى بيش نبود و حقيقت آن‌است كه مردم ايران ، مصرىها و مصر را دوست دارند و آن‌را پشتيبان خوبى براى خود مىشمارند ، همچنان‌كه ما نيز چنين مىانديشيم ، زيرا قدرت مسلمان در كنار برادر مسلمانش است . قدرت ايران را نمىتوان دست كم گرفت ؛ ايران كشورى است با تمدن بسيار قدرتمند از جنبه اسلامى ، اجتماعى ، اقتصادى و فرهنگى .\r\nهمچنان‌كه براى آنها نيز روشن شد كه ما در مصر ، بسى بيش از آنها به اهل بيت [ ع 
  ] علاقه داريم . ما اهل بيت پيامبر اكرم ( صلى الله عليه و إله و سلم ) و [ امام 
  ] حسين [ ع 
  ] و بانو زينب و بانو نفيسه و امام زين العابدين [ ع 
  ] را در دل خود جاى مىدهيم ، همچنان‌كه براى ما نيز روشن شد كه آنها نسبت به اسلام به عنوان يك عقيده و شريعت ، تشيع ( هوادارى ) دارند و اختلاف ميان ما و آنها تنها در برخى فروع فقهى است كه به‌هرحال تأثيرى بر روابط ما ندارد . اختلاف در فرعيات فقهى ميان مذهب شافعى ، مذهب حنفى ، مذهب مالكى و مذهب ظاهرى هم وجود دارد ، حتى در فرعيات يك مذهب هم اختلاف نظر هست كه البته موجب غناى فقه اسلامى مىگردد ، اين اختلاف‌ها ، ويژگىهايى است كه منجر به غناى فقه اسلامى مىگردد زيرا ما وقتى در مورد مسأله‌اى در صدد برداشت حكم از فقه اسلامى برمىآييم خواهيم ديد كه راه‌حل‌هايى در هر كدام از اين مذاهب وجود دارد و ديگر ناگزير نمىشويم از غرب چيزى بگيريم .\r\n* حجم اختلاف ميان دو مذهب شيعه و اهل سنت ، چه مقدار است ؟\r\nبراى ما و با توجه به ميراث اسلامى كه در عرصه شريعت و فقه اسلامى داريم ، روشن شده كه ما در 95 % اتفاق نظر داريم و اختلاف‌هاى ما از 5 % فراتر نمىرود ؛ كه آنها نيز بيشتر پيرامون مسائل فرعى است و جنبهء اساسى ندارد . حقيقت آن‌است كه اينك ضرورى شده كه پيروان و فرزندان امت اسلامى با همديگر ارتباط و همدلى داشته باشند ، بويژه در پرتو چالش‌ها و اتحاديه‌هاى جهانى كه عليه مسلمانان شكل گرفته و نيز قلدرمآبىهاى صهيونيسم جهانى كه مىكوشد بر سرنوشت و مقدسات ما در فلسطين مسلط شود .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\n* آيا \" تقريب \" دينى ميان مصر و ايران به عنوان انعكاسى از مواضع سياسى نزديك ميان دو كشور در اين روزهاست ؟\r\nمن معتقدم كه نزديكى سياسى فعلًا هم وجود دارد و ما آنچه در رهبران سياسى ايران لمس كرديم رغبت شديد نسبت به برقرارى روابط نزديك ميان دو كشور است . همچنان‌كه مىدانيم نزديكى اصلى ، نزد يكى ميان ملت‌هايى است كه مبتنى بر نزديكى دينى و عقيدتى است كه كار را براى حاكمان و رهبران سياسى در جهت نزديكى در همهء عرصه‌هاى ديگر ساده‌تر مىسازد ، زيرا اگر اين همدلى و پيوند از عقايد و فرهنگ و ميراث اجتماعى ميان ملت‌ها سرچشمه نگرفته باشد ، به دشوارى مىتوان به توافق سياسى دست يافت ، بزرگ‌ترين دليل آن نيز وضع اسراييل است . ما روابط سياسى و ديپلماسى با اسراييل داريم ، ولى اين روابط كاملًا منجمد است و از نظر ملت‌ها كمترين ارزشى ندارد ، چون موانع بسيار جدّى ميان دو ملت وجود دارد ؛ بنابراين مهم نزديكى و ديدار سياسى نيست ، بلكه مهم روابط مردمى ، فرهنگى و دينى متين واصيلى است كه همهء تفاوت‌ها را از ميان برمىدارد .\r\n* توصيه‌هاى كنگره تقريب مذاهب اسلامى چه بود ؟\r\nجملگى در رابطه با هدف اين كنگره بود . ما سعى مىكنيم اين نزديكى را در راستاى تحقق هدف مورد نظر همهء ما در تداوم روابط ميان ملل اسلامى در عرصه‌هاى فرهنگى و اجتماعى و اقتصادى و سياسى كه وحدت امت اسلامى را تحقق بخشد و به تشكيل بازار مشترك اسلامى بينجامد ، . روزبه روز افزون‌تر سازيم .\r\n* با توجه به اينكه براى نخستين بار است كه چنين هيئت بزرگى از \" الازهر \" و \" مجمع پژوهش‌هاى اسلامى \" ( مصر ) به ايران سفر مىكند ، چه توضيحى داريد ؟\r\nزمينه در آنجا بسيار مهيا شده است و در عين حال شرايطى كه امت اسلامى در آن وجود دارد ايجاب مىكرد كه هيئت مصرى در اين سطح علمى بسيار بالا حضور يابند . هدف از اين امر مهم تحقق يافت و به بسيارى از توهماتى كه وجود داشت ، پايان بخشيد . اين‌كار با مقالات و گفت‌وگوها و ديدارها و بحث‌ها و گردهمايىهايى\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nكه در سطوح مختلف صورت گرفت ، تحقق يافت و براى همگان روشن شد كه استعمارگرانى كه اختلاف و تفرقه را وارد انديشه‌هاى ما كرده‌اند چه نقش وحشتناكى را بازى كرده بودند ، مىتوان گفت : اين تصور كاملًا روشن شد و از نظر ملت ايران در همهء سطوح مردمى و سياسى و نزد علماى دينى و روحانيونى كه مردم را رهبرى مىكنند و نفوذ بسزايى درميان آنهادارند ، به ميزان 180 درجه تغيير پيدا كرد . و بر همگان مسلّم گشت كه مصر نيز - خداى را شكر - همه گونه خيرى با خود دارد و هيچ طرف بيگانه‌اى بر آن تأثيرى ندارد و سخنش در اختيار خودش و رهبران سياسى و دينى آن‌است و هيچ كس جز خداوند متعال بر آن دستى ندارد . حقيقت آن‌است كه اين ديدار نتايجى را تحقق بخشيد كه طى ده‌ها سال گذشته ، به‌دست نيامده بود .\r\n* آيا در اين كنگره مسئله وحدت بخشيدن به آغاز ماه‌هاى قمرى در جهان اسلام نيز مطرح شد ؟\r\nآرى ! در حاشيه كنگره مطرح شد و ما متوجه شديم كه آنها در هر چيزى كه به تقريب بينجامد با ما كاملًا هم‌عقيده‌اند ، آنها گزارش‌ها وداده‌هاى بيشترى در اين باره مىخواستند . آنچه مايلم بر آن انگشت بگذارم اينكه بايد همهء قدرت‌هاى مادى و معنوى [ در كشورهاى ما 
  ] در جهت تحقق اين هدف و از ميان برداشتن عوامل بازدارنده اين نزديكى و نيز تلاش به هر وسيله و از هر راه براى تحقق نزديكى سياسى و از سرگيرى كامل روابط در اسرع وقت هم در اينجا و هم در آنجا و در هر نقطه جهان ، به‌كار گرفته شود ، زيرا اين نزديكى و همدلى است كه بر همهء اختلاف‌هاى فرعى چيره مىشود و آنها را زايل مىسازد .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\n\r\nآيات عظام و شيوخ \" الازهر \" « 1 »\r\nايرانيان ديدارى را كه در يك طرف ، علماى \" ازهر شريف \" و در سوى ديگر ، آيات عظام و علماى برجستهء حوزه‌هاى علميهء شيعى و مراجع عاليهء آن قرار دارند ، طى چهارده قرن پيش كه فتنهء بزرگ ، جهان اسلام را به گروه‌ها و مذاهب متعدد تقسيم كرد و شكاف زيادى ميان مسلمانان ايجاد نمود و از سوى دشمنان اسلام براى متفرق كردن مسلمانان و ضربه زدن به وحدت جهان اسلام مورد بهره‌بردارى قرار گرفت ، مهم‌ترين حادثه در تاريخ اسلام تلقى مىكنند .\r\nبه ميزان خوشامدگويىهاى بسيار سنگينى كه از علماى \" ازهر \" طى شش روزى كه نشست‌هاى دو طرف در تهران و قم جريان داشت به عمل آمد ، اميد حوزهء علميه و علماى برجستهء شيعه به اينكه اين ديدارها آغاز كاهش اختلاف‌هاى مزمنى باشد كه جهان اسلام را چند پاره كرده ، بيش از پيش مىنمايد ؛ زيرا ديدار \" الازهر \" با توجه به جايگاه برجسته‌اى كه در جهان اسلام دارد و مرجعيتى كه طى هزاران سال از آن برخوردار است و همچون دژ اهل سنت تلقى مىگردد ، با علماى ايرانى كه مرجعيت دينى بيش از 300 ميليون شيعه در ايران و افغانستان و چين و برخى كشورهاى خليج فارس را بر عهده دارند ، درهاى تفرقهء مذهبى را به‌خطر انداخته ، و موجب گرايش‌هاى مفسده‌جويانه‌اى شده كه به رغم اينكه اختلاف سنى و شيعه هرگز مربوط به اصول نيست ، ولى تعصب‌هاى موجود مانع از آن شده تا اختلاف‌هاى ميان فقه سنى و شيعه به جاى آنكه تبديل به سرچشمه‌اى براى غناى عقيدتى و شريعتى اسلام گردد\r\n\r\n\r\n","description":"","footnote":"\r\n( 1 ) . مقاله‌اى از استاد \" مكرم محمد احمد \" سردبير هفته نامه مصرى \" المصور \" كه در شماره 3980 به‌تاريخ شوال 1421 ه - . ق . اين مجله انتشار يافت .\r\n","page_name":" 503 ","page_number":503},
  {"content":"\r\n\r\nو تسامح انديشه و آزادى اجتهاد را تقويت نمايد و جايگاه عقل را در انديشهء اسلامى ارتقا بخشد ، به ابزارى براى ويران سازى جهان اسلام بدل شده است .\r\nاين ديدار از سوى همهء ايرانيان ، مورد استقبال قرار گرفت ؛ از محافظه‌كارانى كه اين ديدار را پشتيبان نيرومندى براى شكستن انزواى شيعه در جهان اسلام و پيش درآمد مهمّى براى تحكيم روابط فرهنگى قاهره و تهران تلقى كردند تا اصلاح‌طلبانى كه آن‌را حامى جريان اعتدالى كه خشونت را نفى مىكند و به گفت‌وگوى تمدن‌ها و اديان فرا مىخواند و مىكوشد روابط ايران با جهان خارج را بهبود بخشد تا مردم كوچه و بازار ايران با آن احساسات بسيار پرشور نسبت به مصركه در ديدار تهران و قاهره در هر سطحى ، نشانى از ثبات و اعتدال و خردگرايى را سراغ مىكنند و هر توجيهى براى به تعويق انداختن روابط ميان دو مركز مهم فرهنگى اسلامى را كه همكارىهاى آنان مىتواند سهم بسزايى در تصحيح چهره اسلام داشته باشد ، ردّ مىكنند .\r\nهرگز اتفاقى نبود كه \" حضرت آيت الله خامنه‌اى \" رهبر معظم انقلاب ، اصرار داشتند كنگره را با پيامى آغاز كنند كه در آن نقش مهمى كه حوزه‌هاى علميهء دينى در تهران با \" ازهر شريف \" در قاهره مىتوانند در تحكيم و تقويت روابط جهان اسلام ايفا كنند و خطرات تهديد كنندهء مسلمانان را از ايشان دور سازند و از وحدت جهان اسلامى - كه اگر پيش از آن تحقق يافته بود مىتوانست مانع از بروز فاجعهء فلسطين گردد - حمايت به‌عمل آورند ، مورد تأكيد قرار داده بود . همچنان‌كه شگفت نبود كه در نشست‌هاى اين كنگره ، شمارى از حضرات علماى بزرگ و مراجع عظامى كه مراجع بزرگ جريان محافظه كار را تشكيل مىدهند از جمله : \" آيت الله ناصر مكارم شيرازى \" كه از روحانيان جريان محافظه كار به‌شمار مىرود و \" آيت الله مهدوى كنى \" رئيس \" جامعهء روحانيت مبارز \" و در واقع نبض جناح محافظه‌كار تا \" آيت الله احمد جنتى \" دبير شوراى نگهبان ، \" آيت الله مشكينى \" رئيس مجلس خبرگانى كه رهبر انقلاب را تعيين مىكند ، تا \" آيت الله محمد واعظ زاده خراسانى \" دبير كل \" مجمع جهانى تقريب مذاهب\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nاسلامى \" همه و همه حضور داشتند . و همچون جريان محافظه كارى كه در اين ديدارها و نشست‌ها شركت داشت و از آنها حمايت مىكرد ، \" رئيس جمهور خاتمى \" رهبر جريان اصلاح طلب نيز اصرار داشت كه با هر دو سوى هيئت نمايندگى الازهر يعنى \" شيخ محمود عبدالغنى عاشور \" ( نايب رئيس الازهر ) و \" دكتر نصر فريد و اصل \" ( مفتى جمهورى عربى مصر ) ديدار و گفت‌وگو داشته باشد تا به هر دو تأكيد كرده باشد كه به نظر وى اين ديدار تقويت كنندهء تسامح و اعتدال اسلامى است و پشتوانهء بسيار خوبى براى گفت‌وگوى تمدن‌ها و اديان به شمار مىرود ؛ زيرا از خاستگاه وفاق ميان اهل سنت و شيعه برمىخيزد . همچنان‌كه \" آيت الله هاشمى رفسنجانى \" رئيس جمهور سابق ايران نيز با سخنرانى مهمى در نشست‌هاى كنگره شركت كرد . او در اين سخنرانى ، بر نقش \" ازهر شريف \" كه شصت سال پيش كوشش‌هاى خالصانه‌اى براى \" تقريب مذاهب اسلامى \" به‌عمل آورد ، انگشت گذارد . نقشى كه از سوى شمارى از شيوخ بزرگ الازهر از جمله و پيشاپيش همه \" شيخ عبدالمجيد سليم \" ، \" شيخ المراغى \" و \" شيخ محمود شلتوت \" و روابط و گفت‌وگوهاى وى با \" آيت الله العظمى حضرت آقاى بروجردى \" بزرگ‌ترين مرجع شيعهء در زمان خود ادامه يافت و سرانجام به صدور فتواى تاريخى \" شيخ محمود شلتوت \" در سال 1961 براى تأكيد نخستين باره بر جواز تعبّد مسلمانان بر مذهب شيعهء اماميه انجاميد ؛ فتواى شجاعانه‌اى كه ديوارهاى انزواى شيعه را فروريخت و عهد جديدى را ميان اهل سنت و شيعه گشود و \" الازهر \" را در نگاه رهبران شيعه نماد تسامح و تساهل اسلامى تصوير كرد .\r\nخلاصه اينكه همهء جريانات سياسى در ايران ، از نقش دوبارهء \" الازهر \" براى پيگيرى تلاش‌هاى ناتمام و كوشش‌هاى مجدّد براى \" تقريب مذاهب اسلامى \" در پيوند با كوشش‌هاى تاريخى كه در شصت سال پيش آنها را آغاز كرد ، استقبال كردند ؛ زيرا مسلمانان بنا به سخنان \" آيت الله خامنه‌اى \" بيش از هر زمان ديگرى نيازمند وحدت بخشيدن به صفوف خود در زمانه‌اى هستند كه پيمان‌ها و اتحاديه‌هاى بزرگ و بين‌المللى حافظ منافع قدرت‌هاى بزرگ است ، حال آنكه منافع مسلمانان باتوجه به\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nاختلاف‌هاى مذهبى و سياسىشان و تقسيم بندى به گروهاى متنازع و پراكنده ، پايمال مىشود .\r\nاگر چه اين گردهمايى از يك نقطه نظر به صورت بزرگداشت اين دو عالم بزرگوار يعنى \" آيت الله العظمى بروجردى \" بزرگ‌ترين مرجع شيعه در عصر خود و \" امام بزرگ شيخ محمود شلتوت \" ( رئيس وقت الازهر ) - كه با وقوف بر اينكه اختلاف ميان شيعه و اهل سنت ، مدخلى براى دشمنىهاى مسلمانان و تشتت و تفرقه آنها به رغم اختلاف هاى فرعى و نه اصولى ايشان گشته است - به ايدهء تقريب مذاهب اسلامى ايمان آورد ؛ ولى در عين حال ، نقش برجسته و درخشان و سترگى را كه در \" الازهر \" براى رسيدن به اين هدف در زمانه‌اى كه دشمنىهاى شيعه و سنى به اوج خود رسيده و هر يك ديگرى را نفى مىكرد و كتاب‌هايى سرشار از طعنه و استهزا و ناسزا گويى به نظريات ديگران - كه دشمنان مسلمانان براى ايجاد تفرقه ميان ايشان مشوق بوده و فهم نادرستى در هر دو سو به لحاظ دشوارى \" تقريب \" ميان آنها ايجاد كرده است ، زيرا هر كدام چنين تصور مىكرد كه \" تقريب \" به حساب عقايد وى خواهد بود - ايفا كرده مورد ستايش و تقدير قرار دادند . گمان نمىكنم شخصيت برجستهء ديگرى جز \" شيخ محمود شلتوت \" مىتوانست چنين فتواى شجاعانه‌اى را صادر كند كه مذهب شيعهء جعفرى امامى اثنى عشرى را مذهبى شرعى همچون ساير مذاهب اسلامى كه مىتوان بر آنها تعبّد كرد ، برشمرد . اين فتوا راه را بر آشتى اهل سنت با شيعه گشود . درست است كه دو شيخ بزرگوار يعنى \" عبدالمجيد سليم \" و \" مصطفى المراغى \" با اظهار شوق نسبت به كوشش‌هاى \" تقريب مذاهب اسلامى \" راه صدور چنين فتوايى را هموار ساختند ، و اين هم درست كه روحانى ايرانى فاضلى چون \" شيخ محمد تقى الدين قمى \" در سال 1937 م از تهران به مصر آمد و در قاهره سكونت گزيد و خود را وقف مأموريت \" تقريب \" ميان شيعه و اهل سنت نمود و كوشش كرد تا شيوخ \" الازهر \" را نسبت به اهميت \" تقريب \" متقاعد سازد ، ولى اين تنها \" شيخ محمود شلتوت \" بود كه شجاعت صدور اين فتواى تاريخى را در سال 1961 م پيدا كرد . شايد\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nدليل آن پرورش يافتنش با انديشه‌هاى روشنگرانهء \" شيخ محمد عبده \" بود ؛ او يكى از شيوخ مجتهدى بود كه ارزش عقل را بالا مىبرند و اعتماد به نفس فوق العاده‌اى دارند و دانش سرشار آنان مانع از آن مىشود كه اسير انديشه‌هاى ديدگاه‌هاى گذشتگان بمانند و به خوبى مىدانند كه ديدگاهى متناسب با زمان و جامعه را برگزينند و ايمان دارند كه شايسته نيست اختلاف در فرعيات باعث تفرقه و پراكندگى شود ؛ چون همگان به يك خدا و به يك كتاب ايمان دارند و رو به‌سوى يك قبله به نماز مىايستند و اركان اساسى اسلام را به‌جاى مىآورند .\r\n\" شيخ محمود شلتوت \" هنگامى كه اين فتواى تاريخى را اعلام كرد ، در اظهار نظر خود شجاع بود . او زمانى نيز كه براى نخستين بار و در ميان هاله‌اى از مناقشه‌هاى داغ دربارهء مسئلهء ربا در اسلام اعلام كرد كه سود صندوق‌هاى پس‌انداز حرام نيست ، زيرا بهرهء قرض نيست تا ربا تلقى شود و منفعتى هم نيست كه از قرض ناشى شده باشد تا حرام باشد ، بسيار شجاع بود . هيچ كس پيش از \" شيخ محمود شلتوت \" شهامت صدور چنين فتوايى را در مقابله با جريان نيرومندى از فقهاى محافظ كارى كه به تحريم صندوق‌هاى پس‌انداز فرامىخوانند ، نداشت .\r\nبه يمن شجاعت \" شيخ محمود شلتوت \" ، \" الازهر \" سمبل دانش‌گرايى و نماد تسامح و نيز \" تقريب مذاهب \" گرديد و فقه شيعى راه خود را به \" الازهر \" باز كرد و يكى از مذاهب به رسميت شناخته‌اى شد كه در عرصهء فقه مقايسه‌اى ، مورد تدريس قرار گرفتند و ديگر هيچ دانشجو يا پژوهشگرى نمىتوانست بدون مراجعه به فقه و كتب مذهب شيعه ، مطالعات و پژوهش‌هاى خود را به نحو شايسته‌اى به انجام رساند و رأيى را بر رأى ديگرى ترجيح دهد .\r\nنمىدانم چه عللى تهران را بر آن داشت تا نقش \" آيت الله محمد تقى قمى \" را در \" تقريب شيعه و اهل سنت \" كمرنگ و نقش \" آيت الله العظمى بروجردى \" را - به رغم اهميت نقش وى پررنگ‌ترجلوه نمايد ؛ آن هم با وجود نقشى كه \" آيت الله قمى \" در اقناع \" شيوخ الازهر \" داشت . تأسيس \" دارالتقريب بين المذاهب الاسلاميه \" در قاهره به\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nدست او [ \" آيت الله قمى \" 
  ] و با كمك شمارى از شيوخ الازهر و نيز صدور ماهنامه‌اى كه در آن شمارى از علماى شيعه و سنى قلم مىزدند و . . . به وسيله او صورت گرفت و همو بود كه به كوشش‌هاى خود ادامه داد تا سرانجام با صدور فتواى تاريخى \" شيخ محمود شلتوت \" در سال 1961 م . نه ( 9 ) سال پس از پايان حكمرانى ملك فاروق ، به بار نشست .\r\nبه‌هر حال ، روشن است كه كوشش‌هاى \" تقريب \" در صورت هم داستان نبودن علماى شيعه و اهل سنت در آن زمان مبنى بر اينكه \" تقريب \" دو مذهب به معناى ادغام آنها در يكديگر يا ذوب مذهبى در مذهب ديگر نيست ، با موفقيت قرين نمىشد . اين \" تقريب \" به معناى گسترش بخشيدن به گسترهء مورد اتفاق شيعه و اهل سنّت است كه 95 % از كل مسائل اساسى و فرعى اسلام را شامل مىشود و نيز پذيرش گسترهء اختلافى باقى مانده‌اى است كه به‌عنوان اجتهاد پيشوايان هر مذهبى تلقى مىگردد و بايد متناسب با شرايط اجتماعى پيروان هر مذهب و با توجه به ويژگىهاى هر كدام ، بدان پرداخته شود . با اين‌حال ، فتواى \" شيخ محمود شلتوت \" راه را براى هر مسلمان جهت پيروى از هر مذهبى كه اصول صحيحى دارد ، گشود كه به معناى جواز انتقال از هر مذهب به مذهب ديگر است . در شهر مقدس \" قم \" مراجع بزرگ شيعه كه در حوزه‌ها و مدارس علميه‌اى كه پيرامون بارگاه حضرت معصومه فاطمه ، نوهء امام جعفر صادق « 1 » [ ع 
  ] ساخته شده‌اند ، زندگى مىكنند . و شمار بزرگى از طلبه‌ها كه از چهل هزار نفر بالغ مىشوند ، از ايشان تقليد مىكنند . در اين شهر ، كتابخانه‌هاى قديمى با داشتن شمار بزرگى از نسخه‌هاى كم ياب خطى و نيز بازارهاى پر از طلبه‌هاى حوزهء علميه و آرامگاه و بارگاه شمارى از آيات عظام و مراجع و هزاران تن از مجتهدان در يك چارچوب تشكيلاتى از هر كدام از دستگاه‌هاى مراجعى كه براى خود مؤسسات\r\n\r\n\r\n","description":"","footnote":"\r\n( 1 ) . بانو فاطمه معصومه ( سلام الله عليها ) كه به دليل پرهيزگارى و پارسايى شديد بدين نام ناميده شده است ، دختر امام موسى الكاظم و فرزند امام جعفر صادق ( ع ) است .\r\n","page_name":" 508 ","page_number":508},
  {"content":"\r\n\r\nويژه‌اى را تشكيل مى دهند ، از ايشان پيروى مىكنند . ماليات‌هايى از عموم مردم به سوى دستگاههاى مراجع سرازير مىشود و در راه فعاليت‌هاى علمى و خيريه‌اى هزينه مىشود .\r\nنشست پايانى اين كنگره تاريخى - كه براى نخستين بار علماى الازهر و علماى حوزهء علميهء دينى شيعه را گردهم آورد - در شهر قم برگزار شد و روح وفاق و همدلى و تفاهم مشتركى كه بر آن چيره بود ، گسترهء اختلاف را به حداقل رساند ؛ بويژه كه اختلاف اساسى ميان شيعه و اهل سنت در مورد امامت ، تبديل به اختلاف تاريخى شده و ربطى به جريانات زندگى كنونى ندارد و دليلى براى تجديد آن اختلاف نيز وجود ندارد . امام منتظر همچنان غائب است و ولايت او نيز از آن نايب وى يعنى \" فقيهى \" است كه طبق ضوابط و شروط خود ، شامل بهترين‌ها و كسى است كه از علم و پارسايى بيشترى برخوردار است . و سنّت نيز در نگاه به نظام حكومتى به صورت بيعتى در مىآيد كه خود نوعى انتخاب تلقى مىشود .\r\nاين ديدار با توافق بر ضرورت احياى تلاش‌هاى \" تقريب مذاهب اسلامى \" و كوشش در راستاى وحدت بخشيدن به امت اسلامى و تداوم ديدارها ميان \" الازهر \" و حوزه‌هاى علميهء شيعه در چارچوب تلاش‌هاى صرفاً علمى از سوى شيعه و اهل سنت با هدف \" تقريب \" مذاهب مختلف به يكديگر و به‌دور از فشارهاى سياسى و منافع لحظه‌اى ( بدين معنا كه تنها هدف سياسى از اين ديدارها وحدت و اتفاق نظر امت اسلامى و از ميان برداشتن عوامل و ابزارهاى اختلاف مذاهب و تحكيم وحدت جهانى اسلام باشد ) به پايان رسيد .\r\nهيئت نمايندگى \" الازهر \" در اين كنگره به لحاظ شايستگى ، دانش ، تيزهوشى و برازندگى ، به حق در حدّ مأموريت بزرگ خويش بود . در ديدار با رهبر انقلاب اسلامى \" حضرت آيت الله سيد على خامنه‌اى \" ، ايشان از موافقتنامه \" كمپ ديويد \" به\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nعنوان يكى از موانع بر سر راه ازسرگرفتن روابط در سطح سفرا سخن گفتند ، پاسخ رئيس هيئت \" آقاى شيخ محمود عبدالغنى عاشور \" بسيار دقيق و قاطع بود ؛ چون به ايشان گفت : « كمپ ديويد از اقدامات رئيس جمهور انورالسادات بود كه اينك رخت از اين جهان بسته است . » يا آنچنان كه \" دكتر فريد نصر و اصل \" مفتى مصر اظهار داشت ، « اين توافقنامه مرده است . » و زمانى كه حضرت \" آيت الله خامنه‌اى \" خواهان اقدام از سوى مصر شد ، \" شيخ محمود عبدالغنى عاشور \" نايب رئيس الازهر ، حديث شريف نبوى را تكرار كرد : « هيچ مسلمانى نبايد بيش از سه روز از برادر مسلمانش دورى جويد ، اين يا آن ، يكى بايد پيش قدم شود و بهترين ايشان كسى است كه در سلام پيشى گيرد . » مقام معظم رهبرى نيز به رسم موافقت سرى تكان دادند و زير لب گفتند : ان‌شاءالله .\r\nحقيقت آن‌است‌كه اين گزارش بدون ستايش از نقش سفير مصر \" آقاى محمد رفاعه الطهطاوى \" نوادهء \" رفاعة الطهطاوى \" كه از احترام همهء جريان‌هاى گوناگون سياسى در تهران برخوردار است و درهاى سفارت مصر را براى ايرانيان گشوده و آن‌را جايى براى ديدار و آشنايى قرار داده و حتى يك لحظه هيئت \" ازهر شريف \" را تنها نگذاشت و بهترين ياور اين هيئت در مأموريت بزرگش در ايران بود ، كامل نمىگردد .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\n\r\nبيانيهء پايانى كنگرهء بزرگداشت\r\nبه‌نام خداوند بخشندهء مهريان\r\nالحمدلله و الصلاة و السلام على رسول الله و على آله و صحبه و من والاه\r\nبا فراخوان مبارك \" مجمع جهانى تقريب مذاهب اسلامى \" هيئت بلند مرتبه‌اى از \" ازهر شريف \" ( كشور عربى برادر مصر ) به نمايندگى \" مجمع پژوهش‌هاى اسلامى \" و با گزينش از سوى \" امام شيخ محمد سيد طنطاوى \" ( شيخ ازهر شريف ) سفرى به تهران داشت . اين هيئت مشتمل بر نايب رئيس ازهر شريف و مفتى جمهورى عربى مصر و شمارى از اعضاى مجمع پژوهش‌هاى اسلامى بود كه به مناسبت برگزارى كنگرهء جهانى بزرگداشت دو عالم بزرگوار : \" حضرت آيت الله العظمى بروجردى \" و \" علامه امام شيخ محمود شلتوت \" ( رضوان الله عليهما ) به مدت سه روز از 13 شوال المكرم تا پايان 15 شوال المكرم سال 1421 ه - . ق . در تهران و قم برگزار شد .\r\nكنگره با پيام مهم رهبر انقلاب اسلامى ايران \" حضرت آيت الله خامنه‌اى \" ( حفظه الله ) افتتاح شد . در اين پيام تأكيد شده بود كه هدف از اين بزرگداشت ، ارج نهادن به خدمت عظيم اين دو بزرگوار يعنى \" آيت الله العظمى بروجردى \" و \" امام شيخ محمود شلتوت \" به‌امت اسلامى است كه امروزه بيش از هر زمان ديگرى نيازمند وحدت و \" تقريب \" هستند ؛ و چنانچه بزرگان علم و سياست به‌طور جدى به آن كوشش‌ها ادامه داده بودند ، هرگزامروز شاهد اختلاف‌هاى دردناك ميان مسلمانان نبوديم و فاجعهء فلسطين به اين صورت وحشتناك اتفاق نمىافتاد . معظم له به كوشش در برابر امواج فتنه‌ها با تمسك به قرآن كريم و سنت قطعى پيامبر اكرم ( صلى الله عليه و آله و سلم ) فراخواندند و شركت‌كنندگان در كنگره ، اين پيام را يكى از اسناد كنگره تلقى كردند .\r\nدر اين كنگره علاوه بر نمايندهء جناب رئيس جمهور ، جمعى از علماى بزرگ و\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nشخصيت‌هاى فرهنگى و اساتيد دانشگاه‌هاى ايران نيز حضور داشتند و مجموعه‌اى از سخنرانىهاى فشرده و مطالعات و بررسىها ايراد شد و دو ميزگرد در آن برگزار گرديد كه اولى دربارهء \" تقريب \" و وحدت بود و دومى پيرامون انتفاضهء مبارك فلسطين . طى نشست‌هاى كنگره ، بحث‌ها و مناقشات در فضايى علمى و سرشار از برادرى اسلامى صورت گرفت كه حاصل آن را مىتوان اين‌گونه خلاصه كرد : شركت‌كنندگان در كنگره ، ديدار مهم و تاريخى ميان \" ازهر شريف \" و علماى حوزهء علميه قم و تهران را ارج نهادند و آن‌را ضرورتى اجتناب ناپذير براى هرچه غنىتر ساختن فرهنگ و انديشه و فقه اسلامى و تعميق ايدهء \" تقريب مذاهب اسلامى \" و مبادلهء دانش و تخصص در عرصه‌هاى گوناگون فكرى و اجتماعى و اقتصادى در راستاى تحقق وحدت و كرامت مسلمانان و به‌دست آوردن جايگاه تمدنى مطلوب و شايستهء خود تلقى كردند .\r\nهمچنانكه از كوشش‌هاى سترگ دو شخصيت برجسته و مرجع بزرگ : \" آيت الله العظمى بروجردى \" و \" شيخ محمود شلتوت \" در راستاى وحدت مسلمانان ، ستايش و تقدير به‌عمل آوردند و آنان‌را نمونه و سرمشقى براى همگان دانستند و خواستار نشر انديشه‌ها و تأليفات آن دو بزرگوار در كنار توشهء پيشين متعلق به علما و انديشمندان مسلمان در زمينهء ايده‌هاى \" تقريبى \" شدند .\r\nآنها همچنين به انتفاضهء مبارك فلسطين درود فرستادند و خواهان حمايت و تأييد آن به هر وسيلهء ممكن شدند و تمامى كوشش‌هاى پايمال‌سازى حق ملت فلسطين در آزادسازى كامل سرزمين خود و بويژه قدس شريف را محكوم ساختند و خواستار تحريم كالاهاى حاميان اصلى رژيم غاصب صهيونيستى و نيز روشنگرى امت اسلامى نسبت به روح مقاومت و ارادهء نيرومند براى رويارويى با اشغالگران و ايستادگى در برابر توهين به مقدسات اسلامى در فلسطين شدند .\r\nآنان كوشش‌هاى \" مجمع جهانى تقريب مذاهب اسلامى \" در ايران و فعاليت‌هاى گوناگون آن در عرصه‌هاى علمى و فرهنگى و در جهت تحكيم پيوندهاى برادرى ميان مسلمانان را مورد ستايش و تمجيد قرار دادند و تأسيس \" دانشگاه تقريب مذاهب\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nاسلامى \" در تهران را به اين مجمع شادباش گفتند و اظهار اميدوارى كردند كه اين امر گسترش يابد و دانشگاه‌هاى مشابهى در ديگر مراكز علمى براى آشنايى مسلمانان با ميراث مشترك علمى تأسيس شود . همچنان‌كه همراهى همدلانهء \" مجمع پژوهش‌هاى اسلامى \" ( مصر ) با كوشش‌هاى \" تقريب \" و حمايت از وحدت اسلامى را مورد ستايش قرار دادند و از تلاش‌هاى مراجع دينى و علماى پيشگام و معاصر در عرصهء وحدت اسلامى استقبال نمودند و به نشر انديشه‌هاى ايشان و گسترش فرهنگ \" تقريب \" و روح برادرى و تفاهم در ميان مسلمانان فراخواندند . و در زمينهء علمى نيز به انجام كارهاى مشترك هرچه بيشتر براى تأليف دانشنامه‌هاى علمى مقايسه‌اى شامل عرصه‌هاى تفسير و فقه و مانند اينها فراخواندند .\r\nشركت‌كنندگان در كنگره همچنين اظهار اميدوارى كردند كه برگزارى اين گردهمايى در سال 1423 ه - . ق . به مناسبت گذشت چهل سال از وفات مرحوم \" امام شلتوت \" و با مشاركت \" مجمع جهانى تقريب مذاهب اسلامى \" و \" ازهر شريف \" و با هدف تجليل از اين شخصيت برجسته و بزرگداشت نسل اوّل اين حركت تقريبى و كسانى چون : \" شيخ عبدالمجيد سليم \" ، \" شيخ عبدالعزير عيسى \" ، \" شيخ محمد المدنى \" ، \" شيخ عبدالحسين آل كاشف الغطاء \" و \" سيد عبدالحسين شرف الدين موسوى \" در قاهره تكرار شود . آنها بر ضرورت مبادلهء استاد و دانشجو و كتاب و برنامه‌هاى درسى و كتب آموزشى ميان دانشگاه‌ها و مؤسسه‌هاى آموزشى دو طرف انگشت گذارند .\r\nو سرانجام اينكه مراتب سپاس و قدردانى خود را از \" جناب امام شيخ محمد طنطاوى \" به‌خاطر توجه فوق العادهء ايشان به مسئلهء وحدت و \" تقريب \" و پيگيرىهاى جدى معظم له نسبت به مشكلات و مسائل مسلمانان تقديم داشتند ؛ هيئت اعزامى \" ازهر شريف \" نيز مراتب سپاس و تقدير خود را از مقام معظم رهبرى \" حضرت آيت الله سيد على خامنه‌اى \" به‌خاطر توجه به اين كنگره و پيام بسيار مهمى كه در نشست گشايشى اين كنگره ايراد شد و نيز مراتب تشكر خود را از \" مجمع\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nجهانى تقريب مذاهب اسلامى \" و دبيركل آن \" حضرت آيت الله شيخ محمد واعظ زادهء خراسانى \" و نيز شورايعالى مجمع و مسئولان و مقامات جمهورى اسلامى ايران به‌خاطر ميزبانى و استقبال گرم برادرانه تقديم داشته و از خداوند متعال مسئلت داشتند كه مسلمانان را توفيق برخوردارى از عزّت و كرامت فزاينده و پيروى از كتاب خود و سنت پيامبرش عنايت فرمايد و رحمت و رضوان خود را نثار همهء علماى گذشته بويژه \" حضرت امام خمينى \" كبير كه پيشگام بزرگ وحدت اسلامى در اين عرصه بود ، نمايد .\r\nوالسلام عليكم و رحمةالله و بركاته .\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nنمايش تصوير\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nنمايش تصوير\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nنمايش تصوير\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nنمايش تصوير\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nنمايش تصوير\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nنمايش تصوير\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nنمايش تصوير\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nنمايش تصوير\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nنمايش تصوير\r\n\r\n","description":"","footnote":"","page_name":" 523 ","page_number":523},
  {"content":"\r\n . \r\n","description":"","footnote":"","page_name":" 524 ","page_number":524},
  {"content":"\r\n\r\n\r\nپيوست شماره 6 : ساير عكس ها و اسناد\r\n\r\n","description":"","footnote":"","page_name":" 525 ","page_number":525},
  {"content":"\r\n . \r\n","description":"","footnote":"","page_name":" 526 ","page_number":526},
  {"content":"\r\n\r\nنمايش تصوير\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nنمايش تصوير\r\nنمايش تصوير\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nنمايش تصوير\r\nنمايش تصوير\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nنمايش تصوير\r\nنمايش تصوير\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nنمايش تصوير\r\nنمايش تصوير\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nنمايش تصوير\r\nنمايش تصوير\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nنمايش تصوير\r\nنمايش تصوير\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nنمايش تصوير\r\nنمايش تصوير\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nنمايش تصوير\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nنمايش تصوير\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nنمايش تصوير\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nنمايش تصوير\r\n\r\n","description":"","footnote":"","page_name":" 538 ","page_number":538},
  {"content":"\r\n\r\n\r\nنگارنده در يك نگاه\r\nاستاد سيد هادى خسروشاهى در سال 1317 هجرى شمسى ( 1938 م . ) در شهر تبريز ( آذربايجان ) به‌دنيا آمد و در همان‌جا در محضر پدر ارجمندش - كه از علماى بزرگ زمان خود بود - تحصيل كرد و سپس به حوزهء علميه در شهر مقدس قم پيوست و به‌دست زبدگانى از جمله \" امام روح الله خمينى \" \" علامه سيد محمد حسين طباطبايى \" فارغ‌التحصيل شد و آنگاه به مدت چند ماه در جلسات دروس خارج برخى مراجع دينى در نجف اشرف حضور يافت و سپس براى چندين سال به تدريس در حوزه‌هاى علميه پرداخت .\r\nاو \" مركز پژوهش‌هاى اسلامى \" را در حوزهء علميه قم تأسيس كرد و همچنان رياست اين مؤسسهء اسلامى علمى را برعهده دارد . اين مركز داراى انتشارات فراوان و متنوعى به زبان‌هاى گوناگون از جمله عربى ، انگليسى ، آلمانى و فارسى است .\r\nاستاد خسروشاهى از جمله روحانيون برجسته ومعروف ايران به‌شمار مىرود و داراى تأليفات متعددى در همهء عرصه‌هاى علمى اسلامى است كه تاكنون بيش از پنجاه جلد از آنها در ايران و برخى كشورهاى عربى براى چندين بار به چاپ رسيده است . ايشان به چندين زبان از جمله : تركى ، فارسى ، عربى ، انگليسى و ايتاليايى آشنايى دارند و نقش ويژه‌اى در عرصهء \" تقريب \" و گسترش ايدهء \" تقريب \" در محافل حوزهء علميه از نيم قرن پيش بدين‌سو ايفا كرده ( در بخش نخست اين كتاب نيز بدان اشاره شده است ) همچنان‌كه استاد خسروشاهى نقش ويژه‌اى در مبارزه عليه رژيم شاهنشاهى داشته و بر اثر آن بارها دستگير و زندانى و تبعيد شده ، ولى با همهء اين فشارها ، به مبارزات ضد استبدادى و استعمارى خود ادامه داده است . وى پس از پيروزى انقلاب اسلامى ، به عنوان نمايندهء \" امام خمينى \" در وزارت فرهنگ و ارشاد اسلامى در تهران برگزيده شد و دو سال در اين سمت باقى ماند . آنگاه به عنوان سفير جمهورى اسلامى ايران در واتيكان انتخاب شد و پنج سال در اين سمت خدمت نمود و در \" رم \" مركز فرهنگ اسلامى در اروپا را راه‌اندازى كرد . اين مركز تاكنون بيش از 160 جلد كتاب به زبان‌هاى مختلف در تبيين عقيدهء اسلامى و مسائل سياسى منتشر كرده كه در كشورهاى اروپايى توزيع شده است .\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nپس از بازگشت به تهران ، به عنوان مشاور وزير خارجه ( ابتدا دكتر ولايتى و سپس دكتر كمال خرازى ) و سپس به عنوان استاد در دانشكدهء وزارت خارجه ، دانشكدهء روابط بين الملل و دانشكدهء حقوق و علوم سياسى دانشگاه تهران به فعاليت‌هاى خود ادامه داد .\r\nايشان همچنين در مركز \" مطالعات سياسى و بين المللى \" وابسته به وزارت امور خارجه و نيز در \" مجمع جهانى تقريب مذاهب اسلامى \" عضويت دارد .\r\nافزون براينها ، در بسيارى از كنفرانس‌هاى جهانى اسلامى - پيش و پس از انقلاب - در كشورهاى مختلفى چون : عربستان سعودى ، مصر ، لبنان ، قطر ، الجزاير ، سوريه ، پاكستان ، تركيه ، آلمان ، انگليس و ايتاليا از جمله كنفرانس وزراى خارجهء كشورهاى اسلامى در قاهره به نيابت از سوى وزير خارجه و كنفرانس‌هاى اسلامى فراوانى شركت نمود .\r\nاستاد خسروشاهى چند سال پيش با همكارى چهل تن از انديشمندان اسلامى و علما و نويسندگان ايرانى ، « جمعيت دوستى مصر و ايران » را در تهران تأسيس كرد و تا پيش از سفر به مصر ، رياست اين جمعيت را برعهده داشت .\r\nايشان در قاهره به مدت سه سال به عنوان رئيس هيئت نمايندگى جمهورى اسلامى ايران در جمهورى عربى مصر فعاليت داشت و از هنگام بازگشت تا كنون همچنان در عرصه‌هاى علمى و فرهنگى و نيز سياسى در تهران و قم مشغول فعاليت است .\r\nمركز بررسىهاى اسلامى - قم\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n\r\nنمايه ها\r\n1 - نمايهء آيات\r\n2 - نمايهء احاديث\r\n3 - جمله هاى دعايى و . . .\r\n4 - نمايهء اقوام ، قبيله ها ، مذاهب ، اديان ، نحله ها و . . .\r\n5 - نمايهء اماكن\r\n6 - نمايهء كتاب ها ، نشريات و مقالات\r\n7 - نمايهء نام ها\r\n\r\n","description":"","footnote":"","page_name":" 541 ","page_number":541},
  {"content":"\r\n . \r\n","description":"","footnote":"","page_name":" 542 ","page_number":542},
  {"content":"\r\n\r\n\r\nنمايهء آيات\r\nادع الى سبيل ربك . . . ( نحل / 125 ) 433\r\nان هذه امتكم امةً واحدةً . . . ( انبياء / 92 ) 20 ، 174 ، 443\r\nانا خير منه . . . ( اعراف / 12 ) 219\r\nانما المؤمنون اخوة . . . ( حجرات / 18 ) 144 ، 484\r\nانما المؤمنون اخوة . . . ( حجرات / 10 ) 430\r\nبسم الله الرحمن الرحيم\r\nالذين يستمعون القول . . . ( زمر / 18 ) 152 ، 308\r\nربنا اغفر لنا . . . ( حشر / 10 ) 294\r\nربنا افتح بيننا . . . ( اعراف / 89 ) 164 ، 294 ، 370\r\nربنا آمنا بما انزلت . . . ( آل عمران / 53 ) 449\r\nربنا عليكم توكّلنا . . . ( ممتحنة / 4 ) 164 ، 370\r\nرجال صدقوا ( احزاب / 23 ) 121 ، 181\r\nسنريهم آياتنا في الآفاق وفي انفسهم . . . ( فصلت / 53 ) 108\r\nسيماهم في وجوهيهم من اثر السجود ( فتح / 29 ) 438\r\nفارأه الآية الكبرى . . . ( نازعات / 25 - 20 ) 219\r\nفاماسكوهن بمعروف . . . ( طلاق / 2 ) 280 ، 336\r\nفإن تنازعتم في شيء . . . ( نساء / 59 ) 141\r\nقد مكر الذين من قبلهم . . . ( نحل / 26 ) 391\r\nقل ارأيتم ما انزل الله . . . ( يونس / 59 ) 282\r\nقل هذه سبيلي ادعوا الى الله . . . ( يوسف / 108 ) 196\r\nكان الناس أمةً واحدةً . . . ( بقرة / 213 ) 19\r\nكل آمن بالله وملائكته . . . ( حجرات / 10 ) 406\r\nلتجري الذين أساؤوا . . . ( نجم / 31 ) 406\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nلقد كان لكم من رسول الله أسوة حسنة ( احزاب / 21 ) 431\r\nواذ يرفع ابراهيم القواعد من البيت . . . ( بقرة / 127 ) 115\r\nواذكروا نعمة الله عليكم . . . ( آل عمران / 103 ) 135\r\nواطيعوا الله ورسوله . . . ( انفال / 46 ) 20\r\nواعتصموا بحبل الله جميعا ولا تفرقوا ( آل عمران / 103 ) 20\r\nواعدوا لهم ما استطعتم من قوة . . . ( انفال / 60 ) 25\r\nوان تقولوا على الله . . . ( بقرة / 169 ) 282\r\nوان كنّ اولات حمل . . . ( طلاق / 6 )\r\nوانزلنا اليك الذكر . . . ( نحل / 44 ) 273\r\nوقال فرعون يا هامان . . . ( غافر / 36 37 ) 220\r\nوقالوا قلوبنا في اكنّة . . . ( فصّلت / 5 ) 135\r\nو قل اعملوا فسيرى الله . . . ( توبه / 105 ) 392\r\nولا تنازعوا فتفشوا وتذهب ريحكم ( انفال / 46 ) 392\r\nو لله العزّة ولرسوله وللمؤمنين . . . ( منافقون / 8 ) 385\r\nولن تجد لسنة الله تبديلا ( احزاب / 62 ) 116\r\nولو شاء ربك لجعل الناس . . . ( هود / 118 119 ) 19\r\nو ما آتاكم الرسول . . . ( حشر / 7 ) 274\r\nو من يشاقق الرسول . . . ( نساء / 115 ) 141\r\nويومئذ يفرح المؤمنون . . . ( روم / 4 و 5 ) 434\r\nيأتيه الباطل من بين يديه . . . ( فصلت / 42 ) 269 ، 265 ، 279 ، 280 ، 303 ، 345\r\n\r\n","description":"","footnote":"","page_name":" 544 ","page_number":544},
  {"content":"\r\n\r\n\r\nنمايهء احاديث و روايات\r\nاى مردم : پاى بند جماعت باشيد و مبادا پراكنده شويد ( پيامبر اكرم « ص » ) 20\r\nزمان چنان به هم نزديك مىشود كه يك سال همچون يك ماه مىگردد ( حضرت حجت « عج » ) 21\r\nشريعت پرگذشت ( پيامبر اكرم « ص » ) 22\r\nعلما وارثان پيامبران‌اند ( پيامبر اكرم « ص » ) 431\r\nمثال مؤمنان در درستىها و محبت‌ها و همدلىها همچون پيكر واحدى است كه [ چو عضوى به در آورد روزگار ، دگر عضوها را نماند قرار 
  ] 431\r\nمثال مؤمنان در دوستى و مهربانى . . . ( پيامبر اكرم « ص » ) 20\r\nمثال من و پيامبران پيش از من ، مثال كسى است كه خانه‌اى ساخته و تكميل كرده و آن را به خوبى به پايان رسانده ، مگر خشتى را كه هنوز در جاى خود قرار نداده است مردم وقتى به اين خانه نگاه مىكنند مىگويند . . . 431\r\nهر كس در صف نخست با ايشان نماز بگذارد . . . ( پيامبر اكرم « ص » ) 27\r\nهركس به من به اندازهء يك وجب تقرب جويد . . . ( قدسى ) 21\r\n\r\n","description":"","footnote":"","page_name":" 545 ","page_number":545},
  {"content":"\r\n\r\n\r\nجمله‌هاى دعايى و . . .\r\nانه نعم الموفق والمعين 374\r\nتقرب الله تقريباً وتقراباً واقترب وقاربه 21\r\nجزاه الله عنا وعن المسلمين خير الجزاء 308\r\nالحمد لله رب العالمين والصلوة والسلام على سيدنا محمد وعلى آله وصحبه الهداة والراشدين 383\r\nالحمد لله على ما هدانا واولانا وهو سبحانه ربّنا ومولانا 170\r\nعليهم آلاف التحية والف سلام 430\r\nقرب الشىء يقرب قربا وقربانا 21\r\nاللهم صل على محمد وآل محمد وبارك على محمد وآله محمد 133\r\nمعاذ الله 204\r\nوالله ولى التوفيق 234\r\nو بالله التوفيق وهو لينا ونعم النصير 228\r\n\r\n","description":"","footnote":"","page_name":" 546 ","page_number":546},
  {"content":"\r\n\r\n\r\nاقوام ، قبيله‌ها ، مذاهب و . . .\r\nائمه ( ع ) 26 ، 27\r\nاسماعيلى آغاخانيه 347\r\nاشاعره 191\r\nاصحاب حلول 133\r\nآغا خانىها 336\r\nامامىها / اماميه : 27 ، 130 ، 152 ، 303 ، 312 ، 166 ، 168 ، 169 ، 173 ، 185 ، 193 ، 288 ، 355 ، 394 ، 435 ، 399\r\nامويان 301\r\nانصار 118\r\nاهل بيت ( ع ) 13 ، 28 ، 133 ، 140 ، 261 ، 288 ، 304 ، 500\r\nاوس 118\r\nباطنيه 174 ، 195 ، 341\r\nبنى عباس 299\r\nبها بيت 207\r\nبهره‌ها 336\r\nترك 224\r\nجماعة التقريب در سرار متن\r\nحنفى 157 ، 499\r\nخاورشناسان 161 ، 169 ، 170 ، 207 ، 208 ، 209 ، 348 ، 368 ، 425\r\nخزرج 118\r\nخطابيه 169\r\nراشدين 163\r\nرومى 224\r\nسنى / اهل سنت : 30 ، 32 ، 33 ، 38 ، 73 ، 130 ، 133 ، 142 ، 312 ، 313 ، 173 ، 181 ، 197 ، 199 ، 200 ، 212 ، 263 ، 287 ، 288 ، 326 ، 394 ، 446 ، 491 ، 492 ، 508 . . .\r\nسوسياليسم 235\r\nشافعى 157 ، 200 ، 499\r\nشيعهء امامى اثنى عشرى : 34 ، 73 ، 74 ، 143 ، 193 ، 341 . . .\r\nشيعه / شيعيان : 30 ، 31 ، 33 ، 36 ، 45 ، 127 ، 130 ، 131 ، 133 ، 138 ، 142 ، 168 ، 173 ، 174 ، 194 ، 197 ، 199 ، 200 ، 260 ، 263 ، 277 ، 278 ، 345 ، 446 ، 491 ، 492 ، 508 . . .\r\nشيعيان فاطمى / فاطمى 40 ، 41 ، 312\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nصفويه / سلسلهء صفوى : 251\r\nصهيونيسم 421 ، 422 ، 427 ، 500\r\nظاهرى 486\r\nعباسيان 301 ، 304\r\nعرب 223\r\nعرفا / عارفان : 115 ، 191\r\nعلويان 301\r\nغرابيه 169\r\nغلات / غلوكنندگان 181 ، 206 ، 212 ، 336 ، 341 ، 345\r\nفارس 224\r\nفلاسفه : 115\r\nقرامطه 195\r\nكاهنان : 96 ، 97\r\nكشيش : 112\r\nلا ادريه 216\r\nمؤمنان : 101 ، 141 ، 144\r\nماديون / طبيعيون : 115 ، 116 ، 191\r\nماركسيسم 177\r\nمتصوفان 191\r\nمجتهدان 142 ، 155 ، 157\r\nمجسيمه 181\r\nمخطئه 169\r\nمذهب جعفرى : 73 ، 486\r\nمسيحى / مسيحيت 32 ، 99 ، 231\r\nمغزله 191\r\nمفتيان 305\r\nملحدان : 101\r\nمهاجرين 118\r\nموبدان : 96 ، 97\r\nناسيوناليسم 118\r\nناصبى 133 ، 181 ، 206\r\nيا بيت 207\r\nيهوديان 120\r\nيونانيان قديم 216\r\n\r\n","description":"","footnote":"","page_name":" 548 ","page_number":548},
  {"content":"\r\n\r\n\r\nنمايهء اماكن\r\nآذربايجان : 525\r\nاروپا : 28 ، 526\r\nارودگاه : 99\r\nالازهر : 33\r\nآستان قدس رضوى : 80\r\nاسراييل : 387 ، 388 ، 422 ، 427 ، 463 ، 500 ، 501 ، 512\r\nآلمان : 526\r\nآمريكا : 52\r\nاندونزى : 200\r\nانگليس : 526\r\nايتاليا : 52 ، 61 ، 526\r\nايران : 50 ، 51 ، 52 ، 67 ، 252 ، 377 ، 382 ، 387 ، 390 ، 464 ، 475 ، 476 ، 492 ، 497\r\nبابل : 96 ، 97\r\nبروجرد : 488\r\nبلژيك : 97\r\nبيت الله الحرام 31 ، 129 ، 166\r\nپاريس : 51 ، 52 ، 63 ، 64\r\nپاكستان : 56 ، 176 ، 178\r\nتبريز : 525\r\nتركيه : 526\r\nتهران : 51 ، 53 ، 334 ، 347 ، 415 ، 434 ، 364\r\nجامع الازهر 31\r\nالجزاير : 41 ، 348 ، 526\r\nحجاز : 146 ، 301\r\nخراسان : 252\r\nدانشكدهء حقوق وعلوم سياسى دانشگاه تهران : 526\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nدانشكدهء روابط بين الملل : 526\r\nدانشكدهء شريعت : 157\r\nدانشكدهء وزارت خارجه : 526\r\nدانشكدهءشريعت دانشگاه الازهر : 38\r\nدانشگاه تهران : 526\r\nرى : 252\r\nسازمان ملل متحد : 237\r\nسمرقند : 272\r\nسوربون : 425\r\nسينا : 325\r\nشبه جزيرهء عربستان : 272\r\nشبه قارهء هند : 176\r\nشرايتون ( هتل ) : 344\r\nصور : 403\r\nطبرستان : 252\r\nعراق : 387\r\nعربستان سعودى 526\r\nغرناطه ( گرانادا ) : 272\r\nفرانسه 30 ، 41 ، 99\r\nفلسطين : 99 ، 388 ، 476 ، 500 ، 512\r\nقاهره : 35 ، 44 ، 53 ، 66 ، 314 ، 187 ، 199 ، 334 ، 344 ، 347 ، 374 ، 383 ، 387 ، 497 ، 526\r\nقرطبه ( كردوبا ) 272\r\nقسطنطينه : 96\r\nقطر : 526\r\nالقلعه : 425\r\nقم 29 ، 67 ، 355 ، 377 ، 382 ، 386 ، 394 ، 419 ، 425 ، 426 ، 434 ، 464 ، 476 ، 525 ، 526\r\nكانادا : 99\r\nكراچى ( پاكستان ) : 216\r\nكربلا 31\r\nكعبه 30 ، 115 ، 119\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nكليسا 32 ، 98 ، 99 ، 102 ، 112 ، 231 ، 425\r\nلبنان 32 ، 315 ، 316 ، 403 ، 526\r\nمؤتمر العلماء الاسلامى : 216\r\nما وراء النهر : 252\r\nمازندران : 252\r\nمدارس / مدرسه : 99 ، 100 ، 109 ، 114\r\nمركز مطالعات سياسى : 526\r\nمسجد الحرام 30 ، 278\r\nمسجد الرفاعى : 425\r\nمسجد / مساجد 32 ، 100 ، 102 ، 109 ، 114\r\nمشهد : 37 ، 419\r\nمصر : 32 ، 35 ، 52 ، 63 ، 96 ، 172 ، 174 ، 184 ، 205 ، 322 ، 325 ، 329 ، 397 ، 475 ، 481 ، 497 ، 524\r\nمعابد / معبد : 98 ، 100 ، 102\r\nمكتب خانه / مكتب : 99 ، 100\r\nمكه 115 ، 118\r\nمنبّه : 487\r\nناهد : 158 ، 364\r\nنجف 31 ، 388\r\nنوروى : 235\r\nواتيكان : 50 ، 61\r\nوزارت اوقاف مصر : 133\r\n\r\n","description":"","footnote":"","page_name":" 551 ","page_number":551},
  {"content":"\r\n\r\n\r\nنمايهء كتاب‌ها ، نشريات و مقالات\r\nالاخبار : 47 ، 63 ، 338 ، 342\r\nآخر الساعة : 497\r\nآخر ساعة الاسبوعية : 497\r\nالاشارات والتنبيهات : 284\r\nاطلاعات : 48\r\nالاهرام : 63 ، 333 ، 349\r\nاهل بيت در مصر : 15\r\nالبدائع : 286\r\nالبرهان على ثبوت الايمان : 286\r\nتاريخ ووثائق : 359\r\nتجريد الكلام : 284\r\nتذكرة الفقهاء : 284 ، 287\r\nالتصوف الاسلامى : 491\r\nالتقريب فى اصول الفقه المراسم الفقه : 284\r\nتلخيص المحصل : 284\r\nتهذيب الاحكام : 27\r\nالجامع فى الفقه والمدخل فى الاصول : 285\r\nالجذور اليهودية للشيعة : 452\r\nالحادى الكبير : 252\r\nالحاوى الصغير : 252\r\nحجة الله البالغه : 145 ، 300\r\nحديث الثقلين : 464\r\nحكايت تقريب : 46\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nالدستور : 453\r\nالرائع فى الشرائع و مسائل الفقه : 286\r\nالرجال : 283\r\nرسالة الاسلام : 36 ، 175 ، 42 ، 49 ، 54 ، 133 ، 153 ، 168 ، 175 ، 185 ، 257\r\nرسالة التقريب : 337\r\nرسالة فى القبله : 284\r\nروز اليوسف : 41 ، 321 ،\r\nالرياض : 287\r\nشرايع الاسلام : 283 ، 285\r\nشرح الذخيرة : 286\r\nالشرح الكبير : 287\r\nشرح اللمعة الدمشقية فى فقه الامامية : 267 ، 295\r\nالشرق الاوسط : 415\r\nالصناعة الطبية : 252\r\nصوت الازهر : 474\r\nعمدة التحقيق والتلفيق : 399\r\nفردوس الحكمة : 252\r\nالفقه الجامع : 331\r\nقرآن كريم : 30 ، 126 ، 147\r\nقرآن : در سراسر متن\r\nقصة التقريب : 46\r\nكافى 27\r\nالكافى : 286\r\nالكهنه : 283\r\nاللمع فى التصوف : 252\r\nالمبسوط فى فقه الاماميه : 36\r\nمثنوي معنوي : 223\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nالمجلة : 50 ، 60 ، 495 ، 488 ، 410 ، 409 ، 403 ، 397 ، 380 ، 263\r\nمجمع البيان : 185 ، 267 ، 269 ، 329 ، 383 ، 464\r\nمحنة التراث الخالد على ايدى اهل الجديد : 45\r\nالمختصر النافع فى فقه الامامية : 267 ، 277 ، 285 ، 337 ، 464\r\nالمسائل الغربه : 283\r\nالمسائل المصرية : 283\r\nالمسالك فى اصول الدين : 283\r\nمصحف ( قرآن ) : 126\r\nالمصور : 503\r\nالمعارج فى اصول الفقه : 283\r\nالمعتبر : 282 ، 283\r\nالمقنع فى المذهب : 284\r\nمكتب اسلام : 49\r\nالملل والنحل : 125 ، 169 ، 212\r\nمنبر الاسلام : 478\r\nالمهدى والمهدوية : 42\r\nالمهذب فى شرح المختصر : 284\r\nالنافع : 283\r\nنزهة الناظر فى الجمع بين الاشباه والنظائر : 285\r\nنكت النهاية : 283\r\nنهج الوصول الى معرفة الاصول : 284\r\nنوردانش : 49\r\nالواسطة : 286\r\nالوسيلة الى نيل الفضيله : 286\r\nوظيفه : 49\r\n\r\n","description":"","footnote":"","page_name":" 554 ","page_number":554},
  {"content":"\r\n\r\n\r\nنمايهء نام ها\r\nابراهيم ( ع ) : 115 ، 303\r\nابليس 219\r\nابن الحسين ، حاج محمد : 174\r\nابن زيد : 22\r\nابن سعود السيابى ، احمد : 447\r\nابن سعيد الهذلى الحلى ، يحيى : 285\r\nابن سينا : 243 ، 251 ، 253 ، 254\r\nابن طاووس ، سيد عبدالكريم بن احمد : 284\r\nابن فهد حلى ، جمال الدين : 284\r\nابن وشّاح ، شمس الدين محفظ بن : 284\r\nابن يسار ، سليمان : 303\r\nابو الصلاح : 286\r\nابو الفتوح رازى : 275\r\nابو ايوب سليمان بن يسار : 298\r\nابو بكر بن عبدالرحمن بن الحارث قرشى : 298\r\nابو بكر : 36\r\nابو حنيفه : 151 ، 303 ، 299 ، 300 ، 493\r\nابو داود حلى : 284\r\nابو على الفارسى : 272\r\nابو نصر سراج طوسى : 252\r\nابو يوسف : 303\r\nابوالمجد ، كمال : 466 ، 415 ، 480\r\nاخترى : 466\r\nاسحاق بن حُنين : 253\r\nاسحاق بن عماد : 27\r\nاسدآبادى ، سيد جمال الدين : 28\r\nاسماعيل ( ع ) : 115\r\nاصمعى : 22\r\nآغاخان : 346 ، 347\r\nاقبال لاهورى ، محمد : 228\r\nآل كاشف الغطاء ، محمد حسين : 34 ، 443 ، 513\r\nامام جعفر صادق ( ع ) : 27 ، 313 ، 216 ، 299 ، 300 ، 488 ، 508\r\nامام رضا ، على بن موسى : 80\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nامام منتظر [ عج 
  ] : 345\r\nامام موسى كاظم ( ع ) : 508\r\nامين الحسينى : 443\r\nامين ، محمد : 335\r\nانور السادات : 346 ، 510\r\nاوزاعى : 151 ، 303 ، 299\r\nايوب ، احمد : 491\r\nباقورى ، احمد حسن : 34 ، 337\r\nبحر العلوم : 286\r\nبروجردى : سيد محمد حسين : 33 ، 45 ، 60 ، 341 ، 377 ، 380 ، 381 ، 382 ، 383 ، 384 ، 464 ، 465 ، 506 ، 505 ، 492 ، 488 ، 478 ، 468\r\nالبرى ، عبدالمنعم : 452\r\nالبسطوسى ، عمر : 481\r\nبليفون : 106\r\nالبنا ، حسن : 34 ، 174 ، 335 ، 443\r\nبىآزارشيرازى ، عبدالكريم : 477\r\nبيكن ، فرانسيس : 252\r\nبيومى ، رجب : 481\r\nبيومى ، عبدالمعطى : 477 ، 481\r\nپرو : 252\r\nتبرائيان : 466\r\nتسخيرى ، شيخ محمد على : 446 ، 476 ، 494\r\nجبرييل : 342\r\nجبعى ، سيد محمد بن على بن الحسين الموسوى : 287\r\nجرجانى : 272\r\nجمعه ، على : 452\r\nجنتى ، احمد : 504\r\nحافظ ابراهيم مصرى : 228\r\nحافظ شيرازى : 227\r\nحجازى ، سيد محمد باقر : 415\r\nحجّت [ حضرت 
  ] : 21\r\nحسن ( ع ) : 299\r\nحسين ( ع ) : 299 ، 452 ، 500\r\nالحصرى ، محمود خليل : 426\r\nحكيم ، سيد محسن : 386 ، 387 ، 388\r\nحكيم ، سيد محمد باقر : 476\r\nالحلبى : 27\r\nحلى ( شاگرد محقق ) ابن داود : 283\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nحلى ( محقق ) : 281 ، 283 ، 284\r\nحلى ، حسن بن على بن المطهر : 286\r\nحمدى زقزوق ، محمد : 447 ، 452\r\nحنبل ، احمد بن : 151 ، 303\r\nحُنين بن اسحاق : 253\r\nخاتمى ، سيد محمد : 482 ، 497\r\nخارجة بن زيد بن ثابت انصارى : 298\r\nخاقانى : 426\r\nخامنه‌اى ، سيد على : 15 ، 48 ، 51 ، 52 ، 446 ، 473 ، 488 ، 490 ، 496 ، 497 ، 504 ، 509 ، 510 ، 511\r\nخرازى ، كمال : 526\r\nخزعلى ، على : 16\r\nخسروشاهى ، سيد هادى : 15 ، 28 ، 67 ، 353 ، 355 ، 439 ، 447 ، 465 ، 525\r\nخمينى ، احمد : 51 ، 61\r\nخمينى ، روح الله : 15 ، 48 ، 51 ، 52 ، 525\r\nخيام ، عمر بن 252\r\nداكن ، لوما 252\r\nدكارت : 252\r\nدهلوى : 151 ، 300\r\nدوانى ، على : 58\r\nرازى ، فخرالدين : 275 ، 276\r\nرشيد : 151 ، 303\r\nرفاعة الطهطاوى : 499 ، 510\r\nرفاعى ، طالب : 77\r\nرفسنجانى ، على اكبر : 476 ، 505\r\nزكرياى رازى ، محمد بن : 252\r\nزمخشرى : 272 ، 275 ، 276\r\nزهرى : 304\r\nزيد بن على بن حسين ( ع ) : 216 ، 277 ، 299\r\nزين العابدين ، على بن الحسين ( ع ) : 299 ، 500\r\nزينب ( س ) : 500\r\nسبحانى : 466\r\nالسبيتى ، عبيدالله : 308\r\nسعيد بن جبير : 299\r\nسعيدى ، سيد غلامرضا : 415\r\nسفيان ثورى : 304 ، 299\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nسلّار الديلمى : 284 ، 286\r\nسلام ، صائب : 315\r\nسلطان سليم : 251\r\nسليم ، عبدالمجيد : 33 ، 35 ، 173 ، 182 ، 183 ، 184 ، 186 ، 311 ، 328 ، 335 ، 346 ، 380 ، 381 ، 382 ، 383 ، 384 ، 443 ، 474 ، 505\r\nسيبويه : 272\r\nشافعى : 151 ، 152 ، 303 ، 300 ، 493\r\nشاه اسماعيل صفوى : 251\r\nشاه ايران : 37 ، 384\r\nشبلى ، كرم : 474\r\nشرباصى ، احمد : 423 ، 429\r\nشرف الدين ابو القاسم : 284\r\nشرف الدين موسوى سيد عبدالحسين : 34 ، 396 ، 399 ، 403 ، 409 ، 443 ، 513\r\nالشريف ، يوسف : 332\r\nشلتوت ، محمود : 33 ، 36 ، 37 ، 60 ، 73 ، 74 ، 77 ، 80 ، 134 ، 173 ، 176 ، 182 ، 185 ، 186 ، 257 ، 320 ، 335 ، 351 ، 371 ، 373 ، 378 ، 385 ، 403 ، 443 ، 445 ، 464 ، 465 ، 468 ، 474 ، 477 ، 487 ، 492 ، 505 ، 517 ، 512 ، 506\r\nشهرستانى ، عبدالكريم : 212\r\nشوقى ، محمد : 16\r\nصادق الامين ( ع ) : 117\r\nصفايى قزوينى : 415\r\nصقر ، عطيه : 430\r\nطالقانى ، سيد محمود : 415\r\nطباطبايى ، سيد محمد حسين : 525\r\nطبرسى ، ابو على . . 275 ، 337 ، 383\r\nطبرى ، على : 252\r\nطنطاوى ، شيخ محمد سيد : 446 ، 452 ، 453 ، 470 ، 475 ، 478 ، 511\r\nطوسى : 27 ، 36\r\nطوسى ، ابو جعفر محمد بن الحسن : 285 ، 286\r\nطوسى ، خواجه نصير الدين : 275 ، 284\r\nالظاهرى ، داود : 299\r\nعاشور ، محمود عبدالغنى : 465 ، 466 ، 453 ، 468 ، 476 ، 477 ، 478 ، 481 ، 482 ، 484 ، 505\r\nعاملى ، سيد نور الدين : 287\r\nعبد العزيز ، فهد : 316\r\nعبدالباسط عبدالصمد : 492\r\nعبدالرزاق ، مصطفى : 33 ، 173 ، 174 ، 182 ، 183 ، 184 ، 328 ، 335 ، 346 ، 380\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nعبدالله بن سبأ : 207\r\nعبدالناصر ، جمال : 63 ، 346\r\nعبده ، محمد : 507\r\nعبيد الله بن عبدالله بن عتبه : 298\r\nعثمان ، محمد رأفت : 477 ، 481\r\nعروة بن زبير بن عوام : 298\r\nعضد الدوله ديلمى : 252\r\nعلم الهدى ، سيد مرتضى : 286 ، 282\r\nعلوان ، ياسين : 16\r\nعلوبه پاشا ، محمد على : 34 ، 174\r\nعلى ، على بن ابى طالب / امير المؤمنين : 26 ، 77 ، 304 ، 271 ، 277 ، 133 ، 127 ، 287 ، 321 ، 340 ، 342 ، 345\r\nعماره ، محمد : 477 ، 481\r\nعمر هاشم ، احمد : 448\r\nعمر : 36\r\nعيسى پاشا ، حليمى : 174\r\nعيسى ، عبدالعزيز : 34 ، 175 ، 178 ، 374 ، 513\r\nغزالى طوسى : 252 ، 275\r\nغزالى ، محمد : 34\r\nفاطمة زهرا ( س ) : 41 ، 348\r\nفتح الله ، على : 477\r\nفحّام ، محمد : 38 ، 77 ، 328 ، 391 ، 392 ، 419 ، 420 ، 430 ، 423 ، 426 ، 430 ، 435\r\nفرعون : 219 ، 220\r\nفريد و اصل ، نصر : 394 ، 465 ، 395 ، 452 ، 477 ، 481 ، 505\r\nفقيد : 58\r\nفولادوند ، محمد مهدى : 19\r\nفيروزآبادى : 272\r\nالفيومى ، محمد ابراهيم : 477 ، 481\r\nالقاسم بن محمد بن ابو بكر : 298\r\nقمى ، احمد : 29\r\nقمى ، عبدالله محمد تقى : 53\r\nقمى ، محمد تقى : 13 ، 14 ، 28 ، 29 ، 43 ، 51 ، 66 ، 314 ، 415 ، 257 ، 321 ، 322 ، 327 ، 373 ، 384 ، 397 ، 400 ، 449 ، 497 ، 506\r\nكره‌اى ، خليل : 415\r\nكنستانتين : 96\r\nاللّبان : 328\r\nليث بن سعد : 304 ، 299\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nماسينيون ، لويى 348 ، 41\r\nمالك : 145 ، 146 ، 151 ، 301 ، 302 ، 299 ، 300 ، 361\r\nمتولى الشعراوى ، محمد : 40 ، 311\r\nمحمد خالد حسنين بيك ( پاشا ) : 223\r\nمحمد / پيامبر اكرم ( ص ) : 13 ، 20 ، 25 ، 35 ، 118 ، 119 ، 140 ، 146 ، 149 ، 152 ، 154 ، 160 ، 163 ، 175 ، 199 ، 204 ، 263 ، 264 ، 310 ، 349 ، 405 ، 511 ، 139 ، 164 ، 194\r\nمحمود مراد : 446\r\nمدنى : 311\r\nالمدنى ، محمد : 38 ، 39 ، 349\r\nمراغى ، محمد مصطفى : 32 ، 39 ، 173 ، 175 ، 182 ، 183 ، 184 ، 223 ، 224 ، 328 ، 346 ، 505\r\nمريم [ س 
  ] : 41 ، 348\r\nالمسيب ، سعيد بن 298 ، 303 ، 152\r\nمشكين ، على : 504\r\nمصطفاى امين ( ص ) : 13\r\nمصطفى اسماعيل : 492\r\nمعصومه ( س ) : 508\r\nمغنيه : 423\r\nمكارم شيرازى ، ناصر : 466 ، 504\r\nمكرم محمد احمد : 503\r\nملك فؤاد : 347\r\nملك فاروق : 347 ، 508\r\nمنصور عباسى : 145 ، 146 ، 300 ، 299 ، 361\r\nمهدوى كنى : 504\r\nمولانا جلال الدين بلخى : 223\r\nميرآقايى ، سيد جلال الدين : 466\r\nميلانى ، سيد محمد هادى : 37 ، 389 ، 390 ، 391 ، 439\r\nنجار ، عبدالله : 481\r\nنخعى : 151 ، 303\r\nنعمان بن ثابت : 151 ، 302\r\nنعمانى ، محمد سعيد : 480\r\nنفيسه ( س ) : 500\r\nهامان : 220\r\nهيكل ، حسنين : 41 ، 348\r\nواعظ زادهء خراسانى ، محمد : 466 ، 448 ، 464 ، 468 ، 476 ، 504\r\nولايتى ، على اكبر : 526\r\n\r\n\r\n","description":"","footnote":"","page_name":" 560 ","page_number":560}
  ]