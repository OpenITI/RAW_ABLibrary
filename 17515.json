[
  {"content":"\r\n\r\nسفرنامهء فردريچاردز\r\n\r\n","description":"","footnote":"","page_name":" مقدمهء مترجم 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" مقدمهء مترجم 2 ","page_number":2},
  {"content":"\r\n\r\nفردريچاردز\r\nسفرنامهء فردريچاردز\r\nترجمهء\r\nمهين دخت صبا\r\nتهران 1379\r\n\r\n","description":"","footnote":"","page_name":" مقدمهء مترجم 3 ","page_number":3},
  {"content":"\r\n\r\nريچاردز ، فردريك چارلز 1878 - 1932 .\r\nRichards , Frederick Charles\r\nسفرنامه فرد ريچاردز / ترجمه مهين دخت صبا . - تهران : شركت انتشارات علمى و فرهنگى ، 1379 .\r\nشانزده 354 ص . : مصور .\r\nISBN 964 - 445 - 239 - 9\r\nفهرستنويسى بر اساس اطلاعات فيپا\r\nعنوان اصلى :\r\nچاپ قبلى : بنگاه ترجمه و نشر كتاب ، 1343 .\r\nچاپ دوم .\r\n1 . ايران - سير و سياحت - قرن 14 . 2 . شهرها و شهرستانها - 3 . ايران - آثار تاريخى . 4 . سفرنامه ها . 5 . ايران - آداب و رسوم . الف . بزرگمهر ، مهين دخت ( صبا ) ، 1298 - ، مترجم . ب . شركت انتشارات علمى و فرهنگى . ج . عنوان .\r\n7 س 95 ر / 1481 DSR\r\n50822042 / 915\r\n1379\r\n24868 - 78 م\r\nسفرنامهء فردريچاردز\r\nنويسنده : فردريچاردز\r\nمترجم : مهين دخت صبا\r\nچاپ اول : 1343\r\nچاپ دوم : 1379 ؛ شمار : 2000 نسخه\r\nآماده سازى و چاپ : شركت انتشارات علمى و فرهنگى\r\nحق چاپ محفوظ است .\r\nشركت انتشارات علمى و فرهنگى\r\nاداره فروش و فروشگاه مركزى : خيابان افريقا ، چهار راه حقانى ( جهان كودك ) ، كوچهء كمان ، پلاك 4 ،\r\nكد پستى 15178 ؛ صندوق پستى 366 - 15175 ؛ تلفن : 71 - 8774569 ؛ فاكس : 8774572\r\nفروشگاه يك : خيابان انقلاب - روبروى در اصلى دانشگاه تهران ؛ تلفن : 6400786\r\nفروشگاه دو : خيابان انقلاب - نبش خيابان 16 آذر ؛ تلفن : 6498467\r\nفروشگاه سه : خيابان جمهورى - نبش آقا شيخ هادى ؛ تلفن : 6704300\r\nفروشگاه چهار : خيابان افريقا - كوچهء گلفام ، پلاك 1 ، تلفن : 2050326\r\nچاپخانه : خيابان آزادى - نبش زنجان جنوبى - محوطه سازمان ميراث فرهنگى كشور ؛\r\nتلفن : 6013521 - 6014283\r\n\r\n","description":"","footnote":"","page_name":" مقدمهء مترجم 4 ","page_number":4},
  {"content":"\r\n\r\n\r\nفهرست مطالب\r\nمقدمهء مترجم 9\r\nمقدمهء مؤلف 13\r\nبه سوى ايران 1\r\nمناظر و آهنگهاى اصفهان 9\r\nميدان شاه و بازى گوى و چوگان 15\r\nعالىقاپو - باب عالى 23\r\nترياك 31\r\nدروازه‌هاى بازار اصفهان 41\r\nبازارهاى ايران 51\r\nچهل ستون 69\r\nمدرسهء شاه حسين 74\r\nپلها ، جويهاى روان و نغمات 79\r\nنوروز 95\r\nملخ 105\r\nكبوترخانه‌هاى اصفهان 109\r\nجلفا 113\r\nخريد 123\r\nدرشكه 127\r\nتلگراف 131\r\n\r\n","description":"","footnote":"","page_name":" مقدمهء مترجم 5 ","page_number":5},
  {"content":"\r\n\r\nشاه عباس و خاندان او 135\r\nدر راه شيراز 143\r\nيزد خواست ، ايزد خواست 147\r\nچايخانه در جادهء صحرايى 153\r\nتخت جمشيد 159\r\nزمان سنگدل 165\r\nتنگ يا معبر اللّه اكبر 167\r\nشيراز 171\r\nشيراز ، حافظ و سعدى 177\r\nباغهاى ايران 195\r\nقنات : مجارى آب در صحرا كه به دست بشر ساخته شده 205\r\nشهرهاى واقع در بيابان ، يزد و كرمان 211\r\nدخمه : برج خاموشان 219\r\nده بالا 229\r\nماه محرم 235\r\nكرمان 245\r\nنغمهء بافنده 253\r\nماهان 259\r\nمشهد 263\r\nآستان قدس رضوى 273\r\nبست 279\r\nگورستانهاى ايران 285\r\nداستانى از فرزند پارساى هارون الرشيد 289\r\nعمر خيام و نيشابور 291\r\nقزوين و تبريز 305\r\nتبريز 319\r\nرشت و انزلى 327\r\nصفحه‌اى از تاريخ ايران 331\r\nديدار مجدد از تهران 341\r\nپايان مسافرت 353\r\n\r\n","description":"","footnote":"","page_name":" مقدمهء مترجم 6 ","page_number":6},
  {"content":"\r\n\r\n\r\nفهرست تصاوير\r\nشيراز - دروازهء قرآن هفده\r\nبغداد - دروازهء غربى به سوى ايران 3\r\nمنظرهء همدان از تپهء مصلّا 7\r\nهمدان - آرامگاه استر 11\r\nميدان شاه اصفهان ، نخستين زمين بازى گوى و چوگان 17\r\nتالار عالىقاپو ، جايگاه تماشاى بازى گوى و چوگان 21\r\nمنظرهء مسجد شاه اصفهان از عالىقاپو 25\r\nعالىقاپو از منظر يكى از ساختمانهاى مجاور 29\r\nباغ و قصور سلطنتى قديمى اصفهان از منظر ايوانهاى عالىقاپو 33\r\nاصفهان - بازار مسگرها 47\r\nصرافها در بازار اصفهان 55\r\nبازار شيراز 59\r\nشيراز - بازار وكيل 63\r\nاصفهان - نماى داخلى كاخهاى سلطنتى شاه عباس 71\r\nمدرسهء شاه حسين واقع در « چهار باغ » اصفهان 75\r\nمنظرهء پل اله‌وردى خان واقع در چهار باغ اصفهان از يك ايوان مجاور 83\r\nاصفهان - چهارسوق نقاشى 87\r\nاصفهان - پل خواجو 91\r\nاصفهان - پل شهرستان 101\r\n\r\n","description":"","footnote":"","page_name":" مقدمهء مترجم 7 ","page_number":7},
  {"content":"\r\n\r\nيزد خواست - شهر جزيره مانند در صحرا 149\r\nشيراز - تنگ اللّه اكبر 169\r\nبام بازار شيراز 173\r\nشيراز از منظر مشرف به تنگ اللّه اكبر 179\r\nشيراز - قهوه‌خانه‌اى نزديك « آرامگاه حافظ » 183\r\nآرامگاه سعدى در شيراز 193\r\nشيراز 197\r\nكرمان - روستايى كه از قناتها به وجود آمده 203\r\nمنظرهء شهر يزد با بادگيرها و قناتهاى آن از بام يك ساختمان مجاور 207\r\nمناره‌هاى بازار يزد از منظر كاروانسرا 213\r\nيزد - برج خاموشان 217\r\nشهر يزد از بالاى برج خاموشان 221\r\nاستخر بزرگ يزد 225\r\nقهوه‌خانهء يك منزلى يزد 231\r\nنخل در ميدان شهر يزد 237\r\nمنظرهء بادگيرهاى شهر كرمان 247\r\nيخچالهاى شهر كرمان 251\r\nدروازهء كرمان 255\r\nمنظرهء حرم مطهر حضرت رضا ( ع ) از بالاى ديوار مجاور 269\r\nجادهء زرين سمرقند 277\r\nمنظره‌اى از حرم مطهر حضرت رضا از محوطهء خارج بست 283\r\nنيشابور - بالاخانهء عمر خيام ، باغ شيرين 295\r\nمنظره‌اى از بيرون شهر نيشابور 301\r\nتبريز - پل مسجد 313\r\nتبريز - بازار روى پل 321\r\nرشت - آرامگاه خواهر امام 329\r\nمنظرهء شمس العماره از باغ سلطنتى 339\r\nمنظرهء بازار تهران از يكى از ايوانهاى مجاور 345\r\nمنظره‌اى از كرمانشاه از بالاى يك طاق بستان 349\r\n\r\n","description":"","footnote":"","page_name":" مقدمهء مترجم 8 ","page_number":8},
  {"content":"\r\n\r\n\r\nمقدمهء مترجم\r\nتاكنون مستشرقين و سياحان بسيارى به كشور ما مسافرت كرده‌اند و كتابهاى متعددى راجع به زيباييهاى اين كشور و عادات و سنن مردم آن به رشتهء تحرير درآورده‌اند كه معدودى از آنها به زبان فارسى برگردانيده شده است . فردريك چارلز ريچاردز « 1 » در شمار سياحانى است كه با داشتن مهارت و تسلط فراوان در فن نقاشى و حكاكى ، توانسته است 48 تابلوى زيبا از شهرهاى مختلف ايران تهيه كند و علاوه بر اين ، چون از ذوق نويسندگى و شاعرى نيز بىبهره نبوده ، موفق گرديده مشاهدات خود را با بيانى لطيف و دقيق و شاعرانه در كتابى تحت عنوان يك مسافرت ايرانى « 2 » شرح دهد .\r\nنكتهء ديگرى كه اين سفرنامه را ، براى خوانندگان ايرانى ، جالب توجه مىسازد ، تاريخ مسافرت او به ايران است . وى در حدود چهل سال قبل ، يعنى در اوايل سلطنت رضا شاه پهلوى ، به كشور ما مسافرت كرده .\r\nفردريك چارلز ريچاردز ، عضو انجمن سلطنتى نقاشان و حكاكان انگلستان ، به سال 1878 م در نيوپورت ، « 3 » واقع در مونماوث شاير ، « 4 » متولد گرديد و در 27 مارس 1932 م در سن پنجاه و چهار سالگى درگذشت . فردريك ريچاردز داراى عنوان نقاش و حكاك سلطنتى بود و در كالج سلطنتى هنرهاى زيبا عضويت داشت . در سال 1921 م به عضويت انجمن نقاشان و حكاكان برگزيده شد . در سالهاى 1922 - 1927 م در كالج\r\n\r\n\r\n","description":"","footnote":"\r\n( 1 ) .  Frederick Charles Richards \r\n( 2 ) . چون عنوان « يك مسافرت ايرانى » (  A Persian Journey  ) به نظر خوانندگان فارسى زبان نامأنوس است صلاح در آن ديده شد كه نام كتاب به سفرنامهء فردريچاردز تبديل گردد . - م .\r\n( 3 ) .  NewPort \r\n( 4 ) .  Monmouth Shire \r\n","page_name":" مقدمهء مترجم 9 ","page_number":9},
  {"content":"\r\n\r\nعضويت انجمن نقاشان و حكاكان برگزيده شد . در سالهاى 1922 - 1927 م در كالج سلطنتى هنرهاى زيبا تدريس مىكرد . وى آثار خود را در كالج سلطنتى و انجمن سلطنتى نقاشان و حكاكان و انجمن هنرهاى گرافيك و همچنين در كشورهاى خارج به معرض نمايش گذاشت ؛ مناظرى از شهرهاى اكسفرد ، رم ، و نيز ، فلورانس ، و ويندسورواتون نقاشى كرد و آنها را در كتابى چاپ و منتشر ساخت . اكنون آثار هنرى او در موزهء ويكتوريا و آلبرت « 1 » ، واقع در كنسينگتون « 2 » ، و تالار هنرهاى زيباى نيوپورت و چندين موزهء ديگر نگاهدارى مىشود . وى نويسنده و شاعرى با ذوق بوده و در شرح حال او نوشته‌اند : چنانچه فقط به نقاشى نمىپرداخت در نويسندگى بسيار مشهور مىشد .\r\nاهميت و محبوبيت او را در ميان هم‌ميهنانش از آنجا مىتوان استنباط كرد كه پس از مرگش شرح حال او را در يك كتاب 200 صفحه‌اى با نمونه‌هايى از آثارش تحت عنوان زندگى و آثار فردريچاردز « 3 » چاپ و منتشر كردند اين كتاب در سلسلهء انتشارات  Artist's Venturer  به طبع رسيد .\r\nسفرنامهء فردريچاردز در انگلستان با استقبال فراوان روبرو شد و مجلات و روزنامه‌هاى آن زمان يكى پس از ديگرى آن را مورد تحسين قرار دادند .\r\nمجلهء ساوت ويلز آرگوس « 4 » مىنويسد : « فصل نيشابور و عمر خيام در اين كتاب از ساير فصول جالب توجه‌تر است » و قسمتى از اين فصل را چنين نقل مىكند :\r\n« اساسا وجود شهر نيشابور تا به امروز دليل زنده‌اى حاكى از روح شكست‌ناپذير و نيروى زندگى مردم آن است ، چه اين شهر مكرر در معرض محاصره و تاخت و تاز و زلزله واقع شده . امروز نيشابور انعكاس غم‌انگيزى از گذشتهء درخشان آن مىباشد .\r\nاكنون ديگر اولين اشعهء خورشيد بر كنگرهء قصر سلطان نمىتابد ، منارهء باريك و ظريف آنجا مدتى است كه سرنگون شده و كاروانسراهاى آن فرو ريخته و مبدل به توده‌هاى خاك گرديده . ديگر گل سرخ بر لب رودخانه نمىرويد ، چه بستر رودخانه خشك شده و باغهاى آن از بين رفته و در قهوه‌خانه‌ها بسته شده است . امروز فلسفهء شاعر نه فقط دربارهء مردم آن صدق مىكند بلكه اگر عمر خيام امروز مىزيست مىتوانست ابيات ذيل را بدون اينكه از حقيقت منحرف شود دربارهء خود نيشابور نيز بسرايد :\r\n\r\n\r\n","description":"","footnote":"\r\n( 1 ) .  Victoria and Albert Museum \r\n( 2 ) .  Kensington \r\n( 3 ) .\r\n The Life and Letters Of Frederick Charles Richards \r\n( 4 ) .  South Wales Argus \r\n","page_name":" مقدمهء مترجم 10 ","page_number":10},
  {"content":"\r\n\r\n مگذار كه غصه در كنارت گيرد * و اندوه مجال روزگارت گيرد \r\n مگذار كتاب و لب و جوى و لب كشت * زان پيش كه خاك در كنارت گيرد \r\nسردبير مجلهء ولش اوت لوك « 1 » دربارهء كتاب حاضر چنين اظهار عقيده كرده است :\r\n« بعضى از اسامى شرقى صوت و آهنگى خوش دارند ؛ آن سان كه گويى از سرزمين رؤياها و الهام و نقاط دوردست سخن مىگويند . نامهايى كه تنها شنيدن آنها ، آرزوهاى تحقق نيافته را در شخص بيدار مىكند ؛ نامهايى مانند : اصفهان ، بخارا ، مرو ، كرمانشاه و سمرقند . ديدن تصاوير دلپذير و ظريف و دقيق اين كتاب آنچنان مرا تحت تأثير قرارداد كه خواستم همان دم اسباب سفر مهيا كنم و به سوى ايران بشتابم ؛ ولى در عوض به خواندن ادامه دادم و كتاب را به پايان رسانيدم و اكنون مىتوانم بگويم كه همراه فردريچاردز به سرزمين آرزوها و رؤياهاى خود ، يعنى ايران ، سفر كرده‌ام . »\r\nمجلهء ناونددن « 2 » در يكى از شماره‌هاى خود در طى مقالهء مبسوطى اين سفرنامه را چنين توصيف مىكند : « فردريك ريچاردز با چنان مهارت و استادى زيباييهاى ايران را به قلم آورده كه به حقيقت شگفت‌انگيز است . در واقع ، با همان سهولتى كه مداد نقاشى را به كار مىبرد از كلمات و عبارات نيز استفاده مىنمايد . نيرومندى و سختى و خشكى صحارى ايران ، شكوه و عظمت سلسلهء كوههاى آن ، آرامش و زيبايى باغها و جنبش بازارهاى آن را چنان توصيف مىكند كه خواننده خود را در مقابل آنها حس مىكند .\r\nاز خلال سطور اين كتاب مىتوان استنباط كرد كه نويسنده در طى اقامت پنجسالهء خود در خاور نزديك و خاور دور ، بازارهاى ايران را زيباترين جنبهء زندگى شرقى يافته است . »\r\nمجلهء بررسى و انتقاد كتاب چاپ نيويورك ، در طى مقاله‌اى تحت عنوان « نقاشى كه زيباييهاى ايران را تسخير كرده » اين طور اظهار عقيده مىكند : « اين سفرنامه با تابلوهايش كتابى است كه طى ساليان دراز تنها يكى دوبار نظير آن چاپ و منتشر مىشود . شكى نيست كه لااقل قسمتى از ايران ، تمدن جديد را كسب كرده و به سبك مغرب زمين درمىآيد چنان كه به زودى ايران قديم وجود نخواهد داشت به اين جهت با گذشت زمان ارزش كتاب فردريك ريچاردز زيادتر خواهد شد . »\r\n\r\n\r\n","description":"","footnote":"\r\n( 1 ) .  Welsh Out look \r\n( 2 ) .  Now and Then \r\n","page_name":" مقدمهء مترجم 11 ","page_number":11},
  {"content":"\r\n\r\nسر آرنولد ويلسن « 1 » ، ايرانشناس مشهور كه رياست نمايشگاه ايران در لندن را به عهده داشت ، راجع به اين سفرنامه در مجلهء سنترال ايشيا « 2 » مىنويسد :\r\n« تصاوير اين كتاب به حدى جالب توجه و دلپذير است كه به اشكال مىتوان يكى را بر ديگرى ترجيح داد . ولى از نظر استادان فن نقاشى و حكاكى تابلوى يزد ، بيننده را زياد تحت تأثير قرار مىدهد و تابلوى نخل در ميدان يزد ، نيز از لحاظ نشان دادن رسوم مذهبى منحصر به فرد است . تابلوهاى آرامگاه خيام و نيشابور و تابلوهاى رشت و تبريز نيز بسيار زيباست و مناظر ايران را از هر دوربين عكاسى بهتر و روشنتر نشان مىدهد . » « 3 »\r\nهمان‌طور كه منقدين خارجى راجع به اين كتاب اظهار نظر كرده‌اند تصنيف فردريچاردز هم از لحاظ بيان و ظرافتى كه در اداى مطلب به كار برده شده و هم از حيث نقاشيهاى زيبايى كه نويسندهء زبردست آن ، به آن افزوده است كتابى كم‌نظير است .\r\nفردريچاردز با چشم تيزبين يك نقاش ، سراسر ايران را پيموده و چنان با قلم تواناى خود آنچه را ديده است شرح مىدهد كه نوشته‌هاى او پرده‌هاى حقيقى زندگانى نيم قرن پيش ايران را در برابر چشم تصوير مىنمايد . آنچه واقعا در اين سفرنامه مايهء تعجب و تقدير است حوصلهء فراوان اين جهانگرد است كه در مقابل هر گونه مشقتى روى ترش نمىنمايد و براى تهيهء يك پردهء نقاشى در زير آفتاب سوزان مدتها وقت صرف مىكند تا بالاخره موفق مىشود كار خود را به پايان رساند و سپس شرح آن را با چنان جذبه و شوقى در كتابش به رشتهء تحرير درمىآورد كه انسان را به تمجيد و تحسين وادار مىكند .\r\nنويسنده در اين كتاب در چند مورد دچار اشتباه شده و آنچه را از راهنمايان خود شنيده است مستند مىداند . اين وضع براى كسى كه آشنايى به زبان فارسى و تاريخ گذشتهء ايران ندارد اجتناب‌ناپذير است ولى خوانندگان به سهولت به اين سهل‌انگاريها پى خواهند برد .\r\nمهين‌دخت صبا ( بزرگمهر )\r\n\r\n\r\n","description":"","footnote":"\r\n( 1 ) .  Sir Arnold Wilson \r\n( 2 ) .  Central Asia \r\n( 3 ) . نقل از كتاب زندگى و نامه‌هاى فردريچاردز .\r\n","page_name":" مقدمهء مترجم 12 ","page_number":12},
  {"content":"\r\n\r\n\r\nمقدمهء مؤلف\r\nايران جزو معدودى از كشورهاى جهان است كه در آنها مسافر با پول نمىتواند از هر جهت بىنياز باشد . براى مسافرت به اين مملكت و يا اقامت مدتى نسبتا طولانى در يكى از نقاط آن ، آنچه به دست آوردنش بيش از هر چيز ارزش دارد « توصيه‌نامه » است . در كشورى كه راه‌آهن وجود ندارد و در واقع نمىتوان مهمانخانه‌اى در آن پيدا كرد ، داشتن سفارش‌نامه از ضروريات است . از اين حيث خوشبخت بودم ، چه سفارش‌نامه‌اى از دوستم تام جونز « 1 » در دست داشتم و او نامه را با همان حس تميز و تشخيصى كه خاص او بود چنان مؤثر نوشته بود كه درهاى خاورميانه را به روى من گشود .\r\nهنگامى كه آن را به جناب لرد لويد « 2 » ، كه در آن زمان كميسر عالى مصر بود ، ارائه دادم ، لرد وسيله‌اى فراهم ساخت تا شهرهاى اندرومان و خارطوم را سياحت كنم و در شهر ديدنى و قديمى و متروك سوكيانى اقامت گزينم . از شهر اخير تا درياى احمر و جده كه بندر مكه مىباشد چند قدمى بيش فاصله نيست . در اين مسافرتها موضوع گفت‌وگوى من با ديگر مسافران ، عموما دربارهء تغييرات و تحولات مشرق زمين بود و يكى از آنها عقيده داشت كه بايد شتاب كرد و تا دير نشده از ايران بازديد كرد چه آن دژ زندگى شرقى ، به واسطهء حملات تمدن و ترقى جديد ، بسرعت رو به ويرانى نهاده است .\r\nدر بازگشت به قاهره سر پرسى لورن « 3 » كه داراى نشان  K . C . M . G .  است و بعد از لرد لويد به عنوان كميسر عالى مصر و سودان برگزيده شده بود در ضمن گفت‌وگو ابراز\r\n\r\n\r\n","description":"","footnote":"\r\n( 1 ) .  Tom Jones \r\n( 2 ) .  Lord Loyd \r\n( 3 ) .  Sir Percy Loraine \r\n","page_name":" مقدمهء مترجم 13 ","page_number":13},
  {"content":"\r\n\r\nتأسف كرد كه هنوز تصاويرى از شهرهاى ايران در دست نيست و بايد بدانيم كه سرپرسى لورن در ايران به عنوان وزير مختار انجام وظيفه مىكرده است . وى دربارهء زيبايى دل‌انگيز بغداد و اصفهان و شيراز سخنها گفت . گويى شهرهاى مزبور در فاصله‌اى واقع شده است كه مىتوان با اتوبوس خط 19 لندن در عرض چند دقيقه از آنجاها ديدن كرد . گفتار او عامل مسافرت بعدى من شد . چه ، در وجود هر شخصى آنقدر شوق و ذوق جوانى و كودكى نهفته است كه ممكن است با شنيدن داستانهايى از هزار و يكشب برانگيخته شود . سر پرسى لورن ، كه همان شب بنا بود از قاهره به لندن برود ، با كمال سخاوت دو توصيه‌نامهء ديگر به سفارش‌نامه اولى افزود . اين دو توصيه‌نامه يكى خطاب به سر رابرت كلايو « 1 » بود ، كه تا اين اواخر وزير مختارى انگلستان را در ايران به عهده داشت ، و ديگرى خطاب به آقاى ج - ت - هاروارد « 2 » دبير شرقى سفارت انگلستان در تهران نوشته شده بود . به واسطهء اقدامات محبت‌آميز اين دو بود كه وزير داخلهء ايران كيف مرا با نامه‌هايى كه با خط بسيار زيبايى نوشته شده و خطاب به حكام شهرهاى مختلف ايران بود پر كرد . حكام شهرها نيز به نوبهء خود نگهبانى در اختيار من گذاشتند تا بتوانم از اماكن غير عادى پردهء نقاشى تهيه كنم . اين نگهبانان در ضمن مرا از ورود به محلهايى كه براى خارجيان ممنوع بود باز مىداشتند .\r\nاينك فرصت را مغتنم شمرده مراتب سپاسگزارى خود را به كليهء اشخاص سابق الذكر و ساير دوستانى كه با ميهمان‌نوازى خود ، مرا خشنود ساختند ابراز مىدارم .\r\nاز جمله كنسولهاى سفارت و رؤساى بانكها و تلگرافخانه‌ها و آقاى م . ب . هيكز « 3 » ساكن اصفهان و نمايندهء شركت زيگلر « 4 » . مخصوصا دكتر شافتر « 5 » كه با گشاده‌رويى و چابك‌دستى مرا در اصفهان مايه‌كوبى كرد و به اين ترتيب توانستم پس از اتمام پردهء نقاشى خود به انگلستان مراجعت كنم .\r\nچنين احساس مىكنم كه چون اين كتاب خالى از تصوير حجاريهاى طاق بستان است بايد پوزش بطلبم ؛ ولى در ماه مارس كه به آن صفحات مسافرت كردم هوا به قدرى منقلب بود كه هواپيما نتوانست به زمين بنشيند . عجب آنكه در مسافرت بعدى كه در ماه دسامبر از راه زمين صورت گرفت ، زمستان كرمانشاه ناگهان فرارسيد و هوا چنان سرد\r\n\r\n\r\n","description":"","footnote":"\r\n( 1 ) .  Sir Robert Clive \r\n( 2 ) .  G . T . Harvard \r\n( 3 ) .  M . B . Hiks \r\n( 4 ) .  Zeigler \r\n( 5 ) .  Dr . Schafter \r\n","page_name":" مقدمهء مترجم 14 ","page_number":14},
  {"content":"\r\n\r\nشد كه نگاه داشتن مداد در دست امكان‌ناپذير نبود . اما شايد اين نقص چندان مهم نباشد ؛ چون اين حجاريها ممكن است هزاران سال ديگر با زمان پيكار كنند ، در حالى كه اغلب بناهايى كه طرحهاى آنها در اين كتاب ديده مىشود ممكن است ويران شوند . چه ، آنها تاب مقاومت با پيشرفت تمدن جديد را ندارند .\r\n\r\n","description":"","footnote":"","page_name":" مقدمهء مترجم 15 ","page_number":15},
  {"content":"\r\n . \r\n","description":"","footnote":"","page_name":" مقدمهء مترجم 16 ","page_number":16},
  {"content":"\r\n\r\nشيراز - دروازهء قرآن\r\n\r\n","description":"","footnote":"","page_name":" مقدمهء مترجم 17 ","page_number":17},
  {"content":"\r\n . \r\n","description":"","footnote":"","page_name":" مقدمهء مترجم 18 ","page_number":18},
  {"content":"\r\n\r\n\r\nبه سوى ايران\r\nورود به ايران ، يعنى سرزمينى كه مردم كشورهاى بيگانه امروز بسيار مشتاق مسافرت به آن هستند ، از راه زمينى دمشق - بغداد ميسر است . پس از يك مسافرت كوتاه از بغداد به خانقين ، مرز ايران در قصر شيرين قطع مىگردد . از اينجا مسافر ، دشتهاى عراق را پشت سر مىگذارد و وارد فلات ايران مىشود و تا هنگامى كه از اين كشور خارج نشده است در ارتفاعات زياد سير مىكند ؛ مگر اينكه خواسته باشد به رشت و بندر انزلى و سواحل خليج فارس سفر كند . اين ارتفاعات معمولا 000 3 تا 000 5 پا « 1 » مىباشد ، و در بعضى از جاها به 000 12 تا 000 19 پا مىرسد . از زمانى كه مسافرت به وسيلهء هواپيما ميسر گرديد اغلب مسافران فاصلهء بغداد تا تهران ، پايتخت ايران ، را مستقيما به وسيلهء هواپيما طى مىكنند و به اين ترتيب از مسافرت خسته كننده در جاده‌هاى زمينى احتراز مىجويند . لكن مسافرت با هواپيما مانع از اين مىشود كه مسافر بعضى از چيزهاى جالب توجه را ، از جمله حجاريهاى زمان داريوش كه بين راه كرمانشاه و همدان قرار دارد و از آن مهمتر و جالب توجه‌تر كتيبه‌هاى بزرگى كه به سه زبان مختلف نوشته شده ، مشاهده كند . اينها همان كتيبه‌هايى است كه سر هنرى رالينسن « 2 » از روى آنها قسمت زيادى از اسرار مربوط به ادوار اوليهء تمدن دنيا را كشف كرد .\r\nهمان‌طور كه كشف سنگ روزتا « 3 » ، كه اكنون در محفظهء محقر خود در برتيش ميوزيوم « 4 »\r\n\r\n\r\n","description":"","footnote":"\r\n( 1 ) . يك پا مساوى است با 609 خ 1 متر . - م .\r\n( 2 ) .  Sir Henry Rawlinson \r\n( 3 ) .  Rosetta \r\n( 4 ) .  British Museum \r\n","page_name":" 1 ","page_number":19},
  {"content":"\r\n\r\nقرار دارد ، اسرار شهرهاى نيل را آشكار ساخت .\r\nهمدان و كرمانشاه هر دو به اندازه‌اى جالب توجه است و چيزهاى قابل مشاهده آنقدر در آنها يافت مىشود كه نبايد تنها به اشاره كردن به اسامى آنها اكتفا ورزيد . شهر همدان در ارتفاع 000 6 پا در دامنهء كوه الوند واقع شده و از اين رو ، در ايران بهترين موقعها را دارا مىباشد . همدان همان « اكباتان » است كه در ازمنهء قديم خزانهء كشور محسوب مىشده و اسكندر مقدونى هنگام بازگشت از مشرق زمين آنجا را تاراج كرد .\r\nتپهء مصلّا ، كه دژ قديمى شهر بر روى آن بنا شده بود ، اگر زبان مىداشت ، از اين خطه ، كه زمانى شهر ييلاقى سلاطين هخامنشى بود ، داستانها مىگفت . آرامگاه « استر » و عموى وى « مردخاى » در همدان است و از اين رو يهوديان به اين شهر قلبا مهر مىورزند .\r\nجادهء همدان به تهران يادگار اشغال اين خاك توسط انگليسىها در زمان جنگ مىباشد . بعضى از قسمتهاى اين جاده قدرى شبيه به نردبان است ولى ساختمان آن در همه جا خوب مىباشد و با آن قسمت از جاده كه توسط روس‌ها بين تهران و قزوين ساخته شده از بهترين جاده‌هاى ايران محسوب مىشود . مناظرى كه در اين مسافرت به چشم مىخورد مناظرى است كه معمولا در فلاتها ديده مىشود . هر جا كه زمين قابل كشت باشد زراعت با نيروى عضلانى صورت مىگيرد . با بيل و خيش و گاو آهن ، زمين را آمادهء كشت مىكنند و همه جا براى حمل بار از وجود رعاياى آرام و بيكار استفاده مىشود . غير از تهران و تبريز ، راهها را به وسيلهء سطلهاى دستى آب‌پاشى مىكنند و براى تنظيف آنها جاروبهاى دستى به كار مىبرند و بعضى اوقات جارويها چندان متلاشى مىشود كه زمين را با دست جارو مىكنند . حتى پر كردن گاله‌هاى الاغ از شن و سنگ و تخليهء آن نيز به وسيلهء دست انجام مىگيرد . اين حيوان بردبار اغلب مورد خشم و غضب صاحب خود واقع مىشود . اكنون در جادهء همدان وسائط نقليهء موتورى با نيروى انسانى سخت رقابت مىكند . تقريبا در طى ده سال اخير در جاده‌هاى اين فلات اتومبيل‌هايى به چشم مىخورد كه مانند عقاب ، زوار آرام و خونسرد را برمىدارد و آنان را در آستانهء زيارتگاههاى مورد علاقهء خودشان بر زمين مىگذارد .\r\nهنگامى كه به قزوين مىرسيم از آنجا تا تهران ، پايتخت ايران ، در حدود 150 كيلومتر راه است . تهران در آن سوى دشت واقع شده است و سلسلهء جبال البرز ، باشكوه تمام ، در پشت آن قرار گرفته و در ميان هواى صاف و روشن اين شهر بر پاى ايستاده ، گويى آن را بيش از 80 كيلومتر به طرف جلو رانده‌اند . بر فراز آن قلهء پربرف دماوند با 400 19 پا\r\n\r\n","description":"","footnote":"","page_name":" 2 ","page_number":20},
  {"content":"\r\n\r\nبغداد - دروازهء غربى به سوى ايران\r\n\r\n","description":"","footnote":"","page_name":" 3 ","page_number":21},
  {"content":"\r\n . \r\n","description":"","footnote":"","page_name":" 4 ","page_number":22},
  {"content":"\r\n\r\nارتفاع در ميان آسمان فيروزه‌اى رنگ ايران با ابهت خاصى سر به فلك كشيده و از افشاى اسرار قدرت خود ، در اينكه چگونه بوقلمون‌وار در يك روز رنگش از آبى لاجوردى يا سفيد درخشان به بنفش كمرنگ يا قرمز پررنگ مبدل مىگردد ، لب فرو بسته است .\r\nموقع تهران از لحاظ پايتخت بودن خوب است . يعنى در مركز واقع شده ، گرچه تا صد و سى سال قبل پايتخت ايران محسوب نمىگرديد . بهتر است با توجه به مسافتى كه بين تهران و ديگر شهرهاى ايران به چشم مىخورد مسافرت خود را به ساير نقاط ايران از اين شهر آغاز كنيم .\r\nفاصلهء تهران تا اصفهان  t  467 ، تا شيراز  t  950 ، تا كرمان  t  917 ، تا مشهد  t  900 ، تا كرمانشاه  t  660 ، تا تبريز  t  580 ، تا يزد  t  580 و تا همدان  t  370 كيلومتر است ، ولى بين اين شهرها حتى يك خط راه‌آهن كشيده نشده است .\r\nاقامت در تهران براى مدت كوتاهى ضرورى است تا معرفىنامه‌ها ارائه شود و ديدار دوستان ، كه بدون آنها مسافرت به ايران تا اندازه‌اى نامطبوع و در بعضى از مواقع تقريبا غير ممكن است ، ميسر گردد . در تهران بايد مقدمات مسافرت به فلات را كاملا آماده كرد . كسب اجازه براى ورود به شهرى و خروج از آن ، امر مهمى است كه اقدامات مقتضى را بايد دربارهء آن انجام داد . چه ، هيچ فرد خارجى بدون در دست داشتن چنين اجازه‌اى نمىتواند وارد شهرى شود يا از آن خارج گردد . ممكن است اين امر ، ابتدا در نظر يك نفر تازه‌وارد ناچيز و پيش‌پاافتاده جلوه نمايد و اين تشريفات را مايهء دردسر بداند ، ولى به زودى به اهميت آن پى مىبرد و به قيمت تجربهء خود درمىيابد كه صبر و شكيبايى در ايران نه فقط نعمتى است بلكه از ضروريات به شمار مىرود . در پايان سال گذشته ، در طى يك آگهى رسمى ، لغو اين پروانه‌ها به اطلاع عامه رسيد . با اينهمه ، يك نفر اسكاتلندى را كه مدتها مقيم تهران بود از دروازه‌اى كه بر سر راه تبريز قرار دارد به شهربانى كل بازگرداندند تا پروانهء خروج از تهران و ورود به تبريز را از آنجا بگيرد و علت رفت و آمد خود را توضيح دهد . همين كار موجب شد كه مسافرت وى يك ساعت به تأخير افتد ؛ ولى مرد اسكاتلندى خود را سرزنش كرد و اظهار داشت كه وى مىبايستى قبلا اين نكته را درك كرده باشد كه نگهبانان مأمور دروازه تا آن موقع از اجراى قانون جديد اطلاع حاصل نكرده‌اند .\r\nبه طور كلى هر گاه اين پروانه‌ها خوب تنظيم شود همهء كارها به خوبى انجام مىگيرد .\r\nمواردى پيش مىآيد كه اگر سفير انگلستان دليلى را قابل قبول و منطقى تشخيص دهد\r\n\r\n","description":"","footnote":"","page_name":" 5 ","page_number":23},
  {"content":"\r\n\r\nپروانهء مخصوصى از وزير كشور دريافت مىكند و اگر مسافرى با اين سلاح مجهز باشد و آن را به فرماندار هر يك از شهرها ارائه دهد نگهبانان وى را با شتاب از دروازه عبور مىدهند و توجهات مخصوص ديگرى كه بسيار سودمند است در حق او مبذول مىدارند . چون مسافر كم‌وبيش ناگزير است براى ديدن شهرهاى ايران پنج شش بار به تهران بازگردد ، براى ديدن نقاط مختلف پايتخت ، فرصت زيادى دارد و اگر به ديدن ايران واقعى علاقه‌مند باشد به زودى به جانب شهر اصفهان رهسپار مىشود .\r\n\r\n","description":"","footnote":"","page_name":" 6 ","page_number":24},
  {"content":"\r\n\r\nمنظرهء همدان از تپهء مصلّا\r\n\r\n","description":"","footnote":"","page_name":" 7 ","page_number":25},
  {"content":"\r\n . \r\n","description":"","footnote":"","page_name":" 8 ","page_number":26},
  {"content":"\r\n\r\n\r\nمناظر و آهنگهاى اصفهان\r\nاصفهان به عكس ساير شهرهاى ايران ، هنوز آثارى از شكوه و جلال گذشتهء خود را حفظ كرده است كه مىتواند آنها را به مسافران عرضه دارد . به علاوه ، اين آثار شواهد و مدارك محسوس و زنده‌اى است از تاريخ و عظمت گذشتهء اين شهر كه مسافر مىتواند آنها را از نزديك بازديد و مطالعه نمايد . در اغلب شهرهاى ايران ابنيهء مقدس با ديوارهاى خراب و لغزانى ، كه خاك از هم پاشيده و تجزيه شدهء قرنها مانند حايلى آنها را بر پا نگاهداشته ، يافت مىشود ؛ ولى هيچ يك از اين ابنيه ، جذبهء آثار تاريخى اصفهان را ندارد و تا آن اندازه جالب توجه نمىباشد . تهران ، پايتخت ايران ، گذشتهء درخشانى كه بتواند به آن افتخار كند ندارد و اگر قلهء باشكوه و پربرف دماوند از عقب ، و شهر رى از جلو آن برداشته شود يك شهر ملال‌آور مركزى خواهد شد كه فاقد مناظر زيبا و آثار تاريخى است . مشهد ، شهر مقدس ايران ، به مسافر غير مسلمان اجازه مىدهد كه فقط از منظرهء خارجى ديدنيهاى آن لذت ببرد . يعنى بايد در مسافتى بسيار دور و در محلى كه تا قوزك پا در خاك فرو مىرود يا در جايى كه بوى تعفن مشام را آزرده مىسازد بايستد و گنبدهاى طلايى اين زيارتگاه مقدس و مناره‌هاى آن را كه با كاشيهايى به رنگ زمرد و فيروزه پوشيده شده تماشا كند . اين تنها منظرهء اين زيارتگاه است كه غير مسلمانان مىتوانند آن را مشاهده نمايند . همدان نيز غير از كوه پوشيده از برف الوند و « آرامگاه استر » ، پيرايه و زينتى ندارد . سوابق تاريخى آن ، كه مربوط به داريوش و اسكندر و بخت النصر است ، براى آن بزرگترين افتخار محسوب مىشود . كرمانشاه در بين راهى كه به بيستون منتهى مىشود واقع گرديده است . خرابه‌هاى كرمان نيز فقط يادگارى از حملهء\r\n\r\n","description":"","footnote":"","page_name":" 9 ","page_number":27},
  {"content":"\r\n\r\nافغانها است . حتى شيراز خندان غير از « تنگ اللّه اكبر » و « بازار وكيل » و « باغهاى سرو » چيز جالب توجه ديگرى ندارد . اين شهر در پرتو تجلى آرامگاههاى شعراى خود به سر مىبرد . در حالى كه نيشابور بدون كوچكترين اعتنايى به مسافر او را به بيرون شهر مىراند تا آرامگاه بىنام و نشان و فراموش شدهء عمرخيام را براى خود جست‌وجو كند و آن را كشف نمايد .\r\nاصفهان امّا چنين نيست . اصفهان داراى پلهايى است كه شهرت جهانى دارد . از « ميدان شاه » و « عالى قاپو » و « گنبدهاى مساجد » و « مدرسهء چهار باغ » و بازارهاى بزرگ اصفهان به آسانى مىتوان بازديد كرد و در هر يك از اين محلها از ميهمان با گرمى استقبال مىشود . تنها خارجيان نجس را در مساجد آن راهى نيست .\r\nايرانيان راجع به اصفهان ، كه زمانى پايتخت ايران و مركز امپراتورى شاه عباس بوده است ، امثالى از اين قبيل دارند : « اصفهان نصف جهان است . » ، يا « جهان را اگر اصفهانى نبود - جهان آفرين را جهانى نبود » . امروز با اينكه اصفهان يا ملكهء شهرهاى ايران ، رو به ويرانى مىرود و به آن توجهى نمىشود ، هنوز مىتواند شواهد و مدارك كافى ، كه حاكى از عظمت گذشتهء آن است ، نشان دهد . عظمتى كه به سازندگان اين مثلها كه نمونه‌اى از خودنمايىهاى شرقى است ، الهام بخشيده است .\r\nطرح عالى « ميدان شاه » كه درازاى آن تقريبا 536 متر و پهناى آن 160 متر است در اولين نظر نشان مىدهد كه شالوده‌اى كه نقشهء شهر بر آن تنظيم گرديده تا چه حد وسيع بوده است . « مسجد شاه » و « عالىقاپو » و مدخل بازار بزرگ و « مسجد شيخ لطف اللّه » با گنبد زيباى آن ، زينت‌بخش اين ميدان باشكوه مىباشد . تمام اين ساختمانها كه در اطراف ميدان واقع شده است به وسيلهء طاق‌نماهايى ، كه نماى خارجى بازار را تشكيل مىدهد ، به يكديگر متصل شده و آن را به صورت يكى از باعظمت‌ترين ميدانهاى جهان درآورده است . گرچه از لحاظ توجه و مراقبتى كه نسبت به آن مبذول مىگردد نسبت به ساير ميدانها در مرتبهء آخر قرار دارد .\r\nبلندنظرى و سعهءصدر و بىتعصبى شاه عباس باعث شد كه كشورهاى بزرگ آن زمان به تأسيس سفارتخانه در ايران تشويق و ترغيب شوند . ما امروز با زندگانى و تاريخ دورهء سلطنت اين پادشاه آشنايى كامل داريم . نمايندگان انگلستان و فرانسه و ايتاليا و آلمان و هلند ادبيات دنيا را با سوابق و تاريخچهء عظمت دربار ايران و آداب و سنن مردم آن سامان توانگر ساخته‌اند .\r\n\r\n","description":"","footnote":"","page_name":" 10 ","page_number":28},
  {"content":"\r\n\r\nهمدان - آرامگاه استر\r\n\r\n","description":"","footnote":"","page_name":" 11 ","page_number":29},
  {"content":"\r\n . \r\n","description":"","footnote":"","page_name":" 12 ","page_number":30},
  {"content":"\r\n\r\nدر آن عصر طلايى ، يعنى زمانى كه اكتشاف و حادثه‌جويى با هنر سخت مربوط بود و هنگامى كه ملكهء اليزابت زمام امور كشور انگلستان را به دست گرفته بود ، شاه عباس مشغول آرايش شهر و بناهاى زيباى خود بود . افسوس كه اغلب اين بناها بر اثر عدم مواظبت و مراقبت رو به خرابى و ويرانى گذاشته يا به كلى از بين رفته است .\r\nيكى از امثال فارسى كه دربارهء اين پادشاه پركار و فعال گفته شده چنين است : « پس از مرگ اين شاهزادهء بزرگ ، ايران نيز رو به زوال رفت » . در حقيقت هنگامى كه ما امروز به اطراف و جوانب اين كشور نظر مىافكنيم در مىيابيم اغلب چيزهايى كه مورد تحسين ما واقع شده است با نام وى بستگى دارد . مساجد ، مناره‌ها ، پلها ، ميدانها ، و كاروانسراها يادگارهايى از دوران سلطنت شاه عباس است .\r\n« عالىقاپو » كه با عظمت و شكوه در طرف راست ميدان بر پاى ايستاده دروازهء بزرگ قوسى شكلى است و بر فراز آن ايوانى بنا شده كه آن را « تالار » مىنامند . پادشاهان صفوى سفراى خارجى را در اين ايوان مىپذيرفتند و شاه عباس در عيد نوروز در اين تالار بار عام مىداد . در وسط اين ايوان بزرگ ، كه هميشه حتى در روزهاى گرم تابستان نسيم خنك در آن جريان دارد ، حوض بزرگى از سنگ مرمر تعبيه شده كه در زمان شاه عباس و دوران فراخى و آبادانى او پر از آب بود . سقف بنا بر ستونهايى از تيرهاى چوبى قرار دارد كه هر يك ، از تنهء يك درخت چنار است . داخل سقف را تخته‌كوبى كرده و روى قابها را رنگ زده‌اند . در اين محل شاه و درباريان و ميهمانان در مقابل گنبد فيروزه‌اى رنگ « مسجد شيخ لطف اللّه » مىنشستند و بازيها و جنگ حيوانات وحشى و كارهاى شعبده‌بازان و بندبازان و مسابقات گوى و چوگان و عمليات سواركاران را تماشا مىكردند . بايد دانست كه اسبهاى ايران و سواركاران آن مشهور مىباشند . در حضور اين پادشاه زنده‌دل بود كه نخستين بار ، در اين ميدان چوگان بازى كردند و طرح اين ميدان به اندازه‌اى در طرز اجراى اين بازى مؤثر واقع گرديد كه زمينهاى ورزشى هارلينگام « 1 » و ساير زمينهاى ورزشى كم و بيش از روى اين ميدان ساخته شدند .\r\n\r\n\r\n","description":"","footnote":"\r\n( 1 ) .  Hurlingham \r\n","page_name":" 13 ","page_number":31},
  {"content":"\r\n . \r\n","description":"","footnote":"","page_name":" 14 ","page_number":32},
  {"content":"\r\n\r\n\r\nميدان شاه و بازى گوى و چوگان\r\nنام قديمى بازى « پولو » به زبان فارسى « گوى و چوگان » است . گرچه « گويى » كه در اين بازى به كار مىرود هميشه به يك شكل و اندازه بوده اندازهء چوگان تغيير يافته است .\r\nزمانى چوگان شبيه قاشق خردل‌خورى بوده كه به يك دسته خيلى دراز منتهى مىشده است . چنان كه از بعضى از تصاوير كتب خطى برمىآيد بازىكنندگان به جاى اينكه گوى را با آن بزنند بلند مىكردند . در مورد قدمت اين بازى جاى هيچ‌گونه شك و ترديد نيست . مىگويند هنگامى كه اسكندر كبير هنوز به سن رشد نرسيده بود شاهنشاه ايران براى او گوى و چوگانى فرستاد و اين اشاره‌اى به اين موضوع بود كه اسكندر هنوز كودكى بيش نيست و بايد با بازيهاى كودكانه خود را سرگرم نمايد . اسكندر پاسخ داد كه در مورد وى ، گوى نمايندهء زمين و چوگان خود او مىباشد . ايرانيان چندى بعد با ديدن زيانهاى فراوان به اين نتيجه رسيدند كه گفته‌هاى اسكندر تا اندازه‌اى به حقيقت مقرون بوده است . بازى گوى و چوگان در زندگى مردم ايران نقش مهمى ايفا مىكرده است ؛ به طورى كه بهرام گور ، پادشاه ايران ، كه به شكار علاقهء فراوان داشته خواندن و فن شكار كردن و بازى گوى و چوگان و طرز به كار بردن سلاحها را زير نظر سه استاد آموخت .\r\nهارون الرشيد كه نام وى جاودانى است گوى و چوگان بازى مىكرده است و مىگويند چنان كوتاه قامت بوده كه هنگامى كه بر پشت اسب جاى مىگرفت به زحمت مىتوانست گوى را با چوگان بزند . موضوع ديگرى كه قدمت اين بازى را مىرساند كتابى است راجع به قواعد و قوانين بازى گوى و چوگان كه در زمان ويليام فاتح « 1 » نوشته شده است . تيمور\r\n\r\n\r\n","description":"","footnote":"\r\n( 1 ) .  William the Conqueror \r\n","page_name":" 15 ","page_number":33},
  {"content":"\r\n\r\nدر قرن چهاردهم با آن سنگدلى و بيرحمى كه در مشرق زمين معمول است و به آن جنبهء نمايشى مىدهند در دمشق ، مادر شهرها ، به بازى گوى و چوگان پرداخت ، اما اين بار به جاى گوى از سرهاى مردم شهر استفاده كرد . سعدى و حافظ و عمر خيام شعراى ايرانى هر سه در آثار خود به بازى « گوى و چوگان » اشاره كرده‌اند . اشعار عمر خيام در اين زمينه شهرت بيشترى دارد . وى مىگويد :\r\n اى رفته به چوگان قضا همچون گو * چپ مىخور و راست مىرو و هيچ مگو \r\n كه آن كس كه تو را فكنده اندر تك و پو * او داند و او داند و او داند و او \r\nستونهاى دروازه در زمين بازى ميدان شاه از سنگ سخت ساخته شده و هنوز باقى است . درازاى اين زمين بازى 560 يا رد « 1 » و پهناى آن 170 يا رد و فاصله بين ستونها 24 پا است . پهناى زمين بازيهاى هارلينگام نيز همين اندازه است ولى مساحت زمينهاى بازى گوى و چوگان اكنون 300 يا رد در 200 يا رد مىباشد .\r\nالبته نمىتوان گفت كه آداب و سنن زيباى اين بازى در اين ميدان از نسلى به نسل بعد انتقال يافته و همچنين نمىتوان گفت كه پادشاهان ايران در حالى كه تاج شاهى به سر داشته‌اند بر پشت اسب مىنشستند و غلامان چتر به دست پياده پشت سر آنها مىدويدند تا آنها را از گزند آفتاب مصون دارند . اگر به معنى و مضمون تصاويرى كه در كتب قديم خطى فارسى رقم زده‌اند اعتقاد داشته باشيم شايد بتوان گفت در زمانى كه تازه اين بازى معمول و مرسوم شده بود پادشاهان ايران در آن شركت مىكردند .\r\nاز ايوان « عالىقاپو » مناظر جالبى را مىتوان تماشا كرد . در حال حاضر ورزشى كه در اين ميدان معمول مىباشد دوچرخه‌سوارى است . هنگام عصر ميدان شاه از صداى زنگ و بوق دوچرخه‌سواران ، كه اغلب آنها شاگردان دكانهاى بازار بزرگ اصفهان هستند ، پر مىشود . آنها نمىدانند دوچرخه‌هايى كه تازه به كشور آنها وارد شده مانند بازى گوى و چوگان قديمى شده است . آنها با روپوش‌هايى شبيه به جامهء خواب كه انتهاى آن را به مچ پاى خود بسته‌اند يا آن را لاى دندانهاى خود گذاشته‌اند در گوشه و كنار ميدان به دوچرخه‌سوارى مشغولند و از اين كار لذت مىبرند . متأسفانه اين منظره به هيچ وجه با جامه‌هاى رنگارنگ و زيباى جوانانى كه در بازى گوى و چوگان\r\n\r\n\r\n","description":"","footnote":"\r\n( 1 ) . يك يا رد مساوى 914 / 0 متر است . - م .\r\n","page_name":" 16 ","page_number":34},
  {"content":"\r\n\r\nميدان شاه اصفهان ، نخستين زمين بازى گوى و چوگان\r\n\r\n","description":"","footnote":"","page_name":" 17 ","page_number":35},
  {"content":"\r\n . \r\n","description":"","footnote":"","page_name":" 18 ","page_number":36},
  {"content":"\r\n\r\nشركت مىكردند و اسبهايى كه در اين بازى از آنها استفاده مىشد شباهتى ندارد .\r\nاز اين گذشته ، عدهء دوچرخه‌سواران نسبت به مساحت ميدان بسيار ناچيز است . به طورى كه به زمين بازى دبستانى مىماند كه در ساعات تعطيل كودكان آن را ترك گفته و فقط چند كودك نگون‌بخت كه از ديگران عقب مانده‌اند با يكديگر مشغول بازى هستند .\r\nهم اكنون يك اصفهانى متجدد از علاقهء جوانان به اين تفريح جديد استفاده كرده و راه جديدى براى تجارت يافته است . وى تعدادى دوچرخهء كهنه را جمع‌آورى كرده و با كرايه دادن هر يك از آنها در مقابل مبلغى كمتر از نصف پنى « 1 » براى خود ثروتى گرد آورده است .\r\nدر جلو مسجد « اياصوفيه » در استانبول نيز يك چنين فضاى باز وجود دارد . در اينجاست كه بايد گفت جوانان استانبول با جوانان اصفهانى رقابت مىكنند . سال گذشته ، روزى هنگام غروب ، مردى كه كارش كرايه دادن دوچرخه در ميدان « اياصوفيه » بود سر و كارش با گزمه افتاد . از اين قرار كه بدون هيچ گونه اطلاع قبلى دو كاميون بزرگ ، كه در آنها پنج شش نفر پليس ترك جاى گرفته بودند ، سررسيدند و پس از معاينه پنجاه يا شصت عدد دوچرخه‌اى كه وسيلهء كسب آن مرد بود ، آنهايى را كه گمان مىرفت از دوچرخه‌هاى مفقود شده يا بىصاحب است در كاميونها ريختند و بردند و تنها هفت دوچرخه براى آن مرد باقى گذاشتند تا كسب خود را ادامه دهد .\r\nاز ايوان خنك « عالىقاپو » مىتوان صفحه‌اى از زندگانى روزانهء مردم اصفهان را مطالعه كرد . صفحه‌اى از دفتر خاطرات من كه سال گذشته آن را تهيه كرده‌ام مناظرى را كه از صبح تا ظهر مىتوان از ايوان « عالىقاپو » مشاهده كرد نشان مىدهد .\r\nساعت نه و پانزده دقيقه دهم ماه مه 1930 ، درويش محترم و سالخورده‌اى با محاسن فراوان و سر و روى ناشسته در مدخل عالىقاپو نشسته و براى دريافت پول روزانهء خود سلام مىكند و در مقابل پشيزى كه به او داده مىشود براى بخشش‌كنندگان طلب آرامش و صلح و صفا مىنمايد .\r\nساعت نه و نيم ، قاطرى كه در زير اشعهء گرم آفتاب به زحمت طى طريق مىكند در ميدان شاه ديده مىشود ، در حالى كه مرد مسنى با ريش و سبيل حنا بسته با كمك يك پسربچه جعبهء ناصاف و بدساختى از چوب سفيد را بر روى آن نگاه داشته است .\r\n\r\n\r\n","description":"","footnote":"\r\n( 1 ) .  Penny  هر پنى تقريبا معادل يك ريال است . - م .\r\n","page_name":" 19 ","page_number":37},
  {"content":"\r\n\r\nهنگامى كه از فاصلهء نزديكتر به اين منظره نظر افكنيم مشاهده مىكنيم اين جعبه تابوتى است كه با كمال بىدقتى ساخته شده و درون آن جسدى جاى دارد كه با پارچهء سفيد چركى پوشيده شده . با هر حركت قاطر جسد نيز تكان مىخورد .\r\nساعت ده صبح ، كارگران در بيرون اصطبل مخصوص بازى گوى و چوگان آخورهايى از سنگ خارا را ، كه شايد از زمان شاه عباس باقى مانده باشد ، به وسيلهء چكش و اسكنه به دو نيم مىكنند .\r\nساعت ده و نيم ، يك نگهبان مؤدب دو استكان چاى ايرانى و دوازده حبه قند و دو سيگار ايرانى را در يك سينى ساخت چكسلواكى نهاده مىآورد .\r\nساعت يازده ، پروفسور كادمن « 1 » كه از شيراز آمده است و قصد رفتن به تهران را دارد در ايوان « عالىقاپو » حضور مىيابد و راجع به كاشيهاى « مسجد شيخ لطف اللّه » بحث مىكند .\r\nساعت يازده و پانزده دقيقه ، يك گاوميش پشت سياه ، كه يك بند چرمى به پشت و سينهء او بسته و سپس آن را به يك چرخ چاه متصل كرده‌اند ، در قطعه زمين سراشيبى ، كه پشت زندان واقع شده ، شروع به راه رفتن مىكند و از چاه آب مىكشد . دو نفر مرد به ترتيب آب دلوهاى چرمين را در باغ خالى مىكنند . اين حيوان بسيار اهلى بىآنكه نيازى به راندن و هدايت شدن داشته باشد كار خود را انجام مىدهد .\r\nساعت يازده و چهل و پنج دقيقه ، نگهبان به ساعت خود نگاه مىكند و شروع به خميازه كشيدن مىكند در حالى كه دهان خود را تا سر حد امكان مىگشايد و صدايى از حلقوم خود خارج مىنمايد . وى اين كار را تا ساعت دوازده همچنان ادامه مىدهد .\r\nساعت دوازده ، مؤذن شروع به گفتن اذان ظهر مىكند و صداى گرفتهء صدها تن از شاگردان دكانهاى بازار بزرگ در اين كار با صداى او رقابت مىكنند .\r\nموقع ناهار ، سنگتراش دستها و پاهاى خود را در جوى مىشويد و سپس نانى را به طول يك چهارم يا رد كه در داخل آن دو پياز و مقدار كمى پنير محلى و چند برگ نعناى تازه گذاشته شده باز مىكند و مشغول خوردن مىشود .\r\nساعت دوازده و پانزده دقيقه ، سنگتراش روى دو آخور سنگى دراز مىكشد و پس از زدن چند آروغ به خواب مىرود .\r\n\r\n\r\n","description":"","footnote":"\r\n( 1 ) .  Cadman \r\n","page_name":" 20 ","page_number":38},
  {"content":"\r\n\r\nتالار عالىقاپو ، جايگاه تماشاى بازى گوى و چوگان\r\n\r\n","description":"","footnote":"","page_name":" 21 ","page_number":39},
  {"content":"\r\n . \r\n","description":"","footnote":"","page_name":" 22 ","page_number":40},
  {"content":"\r\n\r\n\r\nعالىقاپو - باب عالى\r\nپس از مدت كوتاهى ، « عالىقاپو » آشناترين ابنيهء شهر اصفهان مىشود . قسمت زيادى از داخل بناهاى زيباى طبقه فوقانى آن از زمان شاه عباس تاكنون به واسطهء دستكارى نسلهاى مختلفى ، كه با صنعت و هنر دشمنى داشته‌اند ، رنگ اصلى خود را از دست داده است و در عوض رنگ قرمزى را جايگزين آن ساخته‌اند . بعضى از اتاقها و پلكان مرموز و اسرارآميز آن هنوز زيبايى خود را به عنوان نمونه‌اى از طرحهاى ايرانى حفظ كرده است و نشان مىدهد كه طراحان و تزيين‌كنندگان ايرانى تا چه در كار خود مهارت و استادى داشته‌اند . با كمال تعجب مشاهده مىشود كه طرح بعضى از قسمتهاى اين ساختمان با طرحهاى ويليام موريس « 1 » و پروفسور لتابى « 2 » شباهت تام دارد . در طبقهء فوقانى اين بنا ، كه چشم‌انداز آن را ميدان تشكيل مىدهد ، اتاق اسرارآميزى وجود دارد كه هيچ كس نمىتواند در مورد نوع استفاده‌اى كه از آن مىشده اطلاعات قانع‌كننده‌اى بدهد . عده‌اى معتقدند كه اين اتاق قسمتى از حرمسرا بوده و بانوان حرم مىتوانستند بىآنكه ديده شوند مسابقات گوى و چوگان را تماشا كنند . اين امر امكان دارد ولى طرحهاى تزيينى آن اسرارآميز است . ديوارها و سقف اين اتاق داراى تورفتگيهاى كوچكى به اشكال مختلف است كه امروز به آلات موسيقى شباهت دارد . اين تورفتگيها مانند قطعات مختلف الگوى بازى معما « 3 » با تناسب خاصى پهلوى يكديگر قرار گرفته‌اند .\r\n\r\n\r\n","description":"","footnote":"\r\n( 1 ) .  William Morris \r\n( 2 ) .  Lethaby \r\n( 3 ) .  Jigsaw Pattern  يك نوع بازى است كه عكسى را به قطعات مختلف مىبرند و بازىكننده بايد آنها را پهلوى يكديگر قرار دهد تا عكسى كامل درست گردد ؛ شبيه پازل . - م .\r\n","page_name":" 23 ","page_number":41},
  {"content":"\r\n\r\nولى اينكه اساسا براى چه منظور و مقصودى آنها را تعبيه كرده‌اند خود معمايى است .\r\nطبقهء فوقانى عالىقاپو داراى پيچ و خمهاى حيرت‌انگيزى است . چندين راهرو بدون روزنه در اين طبقه وجود دارد كه براى فرارهاى اسرارآميز بسيار مناسب است . مىتوان به بلندترين طبقهء عالىقاپو رفت ، و ساختمان عجيب سقف آن را از نزديك مشاهده كرد .\r\nچون اين بنا فقط چند صد يا رد با مسجد معروف شاه فاصله دارد مىتوان از آنجا ساختمان مسجد و اطراف آن را به خوبى از زير نظر گذرانيد . روش ماهرانه‌اى كه معماران مذهبى در زاويه‌بندى اين ساختمان به كار برده و ديوارهاى حايلى كه اينجا و آنجا ساخته‌اند تماشا كردن و حتى دزدانه نگاه كردن به قسمت‌هايى كه قصد داشتند از انظار رهگذران مخفى بماند غير ممكن مىسازد . اين نكته دربارهء كليهء مساجد ايران از شمال به جنوب و از شرق تا غرب صدق مىكند . صحن مسجد يعنى محلى كه مسلمانان قبل از اداى فريضه در آنجا وضو مىگيرند تنها قسمتى است كه از خارج مسجد ديده مىشود .\r\nاين منظره را فقط هنگام عبور از خيابانها يا بازارها مىتوان مشاهده كرد و اروپاييان تنها هنگام عبور مىتوانند نظرى تند بر آن بيفكنند ؛ زيرا همين كه زنجير بست را ، كه در مقابل مساجد قرار دارد ، ديدند از آنجا دور مىشوند .\r\nحضرت محمد ( ص ) در جوانى شبانى مىكرد و از گله و رمه مواظبت مىنمود .\r\nبنابراين ، هنگامى كه در مدينه « كلمه‌اى را كه به وى الهام » شده بود اعلام كرد راجع به فن معمارى اطلاعات زيادى نداشت و معلومات اصحاب وى نيز راجع به شمشير بيش از هنر بود . وى اولين خطبه و موعظه‌هاى خود را در كاروانسراهايى ، كه قوافل شترسوار به آنجا فرود مىآمدند ، ايراد كرد . اين محوطه‌هاى مستطيل شكل در طرح مساجدى كه بعدها بنا شد الهام‌بخش معماران گشت . ابتدا براى پوشاندن رنگ تيرهء اين ساختمان گلى به تعمير و تزيين قسمتهايى از آن مسجد مبادرت ورزيدند تا جايى كه به صورت ساختمانهايى كه به طرز زيبايى كاشىكارى شده و داراى گنبدهايى طلايى رنگ است ؛ يعنى به صورت مساجد امروزى درآمد . چون مؤذن بايد بر بلندى برود و از آنجا مسلمانان را به اداى فريضه بخواند از اين جهت در مساجد به ساختن مناره مبادرت مىورزند . مردم هميشه به اين مناره‌ها روى خوش نشان نمىدادند چون قسمتى از زندگانى خصوصى مسلمين ، يعنى بيش از آنچه يك شوهر دقيق مايل است اشخاص خارجى از داخل منزلش ببيند ، از بالاى اين مناره‌ها ديده مىشود . بنابراين ، اغلب مؤذنان را از ميان كوران انتخاب مىكردند . « مسجد شاه » اصفهان چهار مناره دارد كه مشرف به\r\n\r\n","description":"","footnote":"","page_name":" 24 ","page_number":42},
  {"content":"\r\n\r\nمنظرهء مسجد شاه اصفهان از عالىقاپو\r\n\r\n","description":"","footnote":"","page_name":" 25 ","page_number":43},
  {"content":"\r\n . \r\n","description":"","footnote":"","page_name":" 26 ","page_number":44},
  {"content":"\r\n\r\nميدان شاه مىباشد . ولى شاه عباس كه به هيچ وجه ميل نداشت باغهاى سلطنتى چشم‌انداز اشخاص خارجى باشد ، امر كرد سكويى ساختند تا اگر مؤذنى هنگام اداى اين وظيفه مقدس به جانب عالىقاپو يا باغهاى سلطنتى رو كند داخل باغها را نبيند و حواسش پريشان نشود . اين قفس مستطيل شكل عجيب با سقف هرمى شكل آن ، كه در جلو گنبد بزرگ ساخته شده ، هنوز برپاست و مىتوان آن را ديد .\r\nاين مدخل [ يعنى عالىقاپو 
  ] چندين نام داشته . يكى از آنها « عالىقاپو » به معنى « باب عالى » است . ولى بناى همنام « عالىقاپو » واقع در قسطنطنيه عين اين وظايف را انجام نمىداد . در دو طرف در بنايى كه در تركيه واقع شده شاه‌نشين‌هايى وجود دارد كه براى نشان دادن صورت دو وزير بزرگ ، كه بر روى دو لوح سيمين حكاكى شده ، بسيار مناسب تعبير كرده‌اند . بنابراين ، بين اين دو باب ، گذشته از تشابه اسمى شباهت ديگرى وجود ندارد . « عالىقاپو » در زمان شاه عباس جايگاهى مقدس به شمار مىرفت . در بزرگ آن هنوز نشانه‌هايى از تقدس و حرمت پيشين خود را حفظ كرده است . تكه‌هاى پارچه‌اى كه مردم به عنوان نذر و نياز به آن بسته‌اند هنوز باقى است . ولى اين در بزرگ امروز زيبايى و ابهت خود را از دست داده و فقط مورد تحسين و احترام مسافرانى واقع مىشود كه از راه بسيار دور به اصفهان مىآيند . تعدادى از اتاقهاى طبقهء فوقانى « عالىقاپو » مورد استفادهء رؤساى ادارات دولتى است . اين اتاقها از نظر لوازم و اثاث عينا مانند جايگاههاى موقتى است كه در انگلستان براى اخذ آراء مجهز مىشود .\r\nدر طبقهء تحتانى داخل اتاق بزرگ ، سرايدار عمارت ناگزير به خواب مىرود و با اين اميد از خواب بر مىخيزد كه شايد يك نفر اروپايى كه براى استفاده از مرخصى از جنوب به شمال مىرود يا مسافرانى كه از تهران به قصد جنوب حركت كرده‌اند بخواهند از اين بناى تاريخى ، كه وى حفاظت آن را به عهده دارد ، بازديد نمايند يا از ايوان اين بنا ميدان گوى و چوگان را تماشا كنند . درويشى سالخورده و فقير نيز به همين اميد چهار زانو در آنجا نشسته است . وى بس متواضع و فروتن مىباشد . تبرزين وى پنهان است و در مقابل پشيزى كه دريافت مىكند دعاى خير خود را على السويه بدرقهء راه مسلمان و غير مسلمان مىكند . اگر شخصى همراه پليس داخل « عالىقاپو » شود اميد او بيشتر مىشود و انتظار دارد انعام شاهانه‌اى از آن شخص دريافت كند . ديگر از كسانى كه در اين محل ديده مىشوند يك قهوه‌چى است كه اغلب اوقات با آستينهاى بالا زده در انتظار مشترى راهگذار است . وسيلهء كسب او عبارت است از يك سماور ، يك يا دو سينى حلبى و چند\r\n\r\n","description":"","footnote":"","page_name":" 27 ","page_number":45},
  {"content":"\r\n\r\nاستكان و نعلبكى ارزان قيمت كه با نقوش تغييركنندهء مختلفى مانند نقش يك دختر قفقازى يا چكسلواكى با موهاى پريشان و چشمان آتشين تزيين شده است . بر حسب اتفاق اشخاصى در آنجا توقف مىكنند و به گفت‌وگو مشغول مىشوند . مثلا يكى از اين اشخاص پيرزن رفتگرى است كه با دست ، زبالهء كوچه‌ها را مىروبد و در ضمن كار ، براى رفع خستگى چند دقيقه‌اى در اين محل توقف مىكند . پيرزن با مشاهدهء يك نفر فرنگى فورا با يك دست چهرهء خود را به وسيلهء چادر ژنده و كثيف خويش مىپوشاند و دست ديگرش را براى تكدى دراز مىكند . يك پسر بچهء فقير و بيمار و يك سگ كيك گزيده منظرهء صبح بار خواهان « عالىقاپو » را تكميل مىكند . آستانى كه در زمان صفويه ، شاهزادگان و فرستادگان كشورهاى خارجى با خدم و حشمى كه جامه‌هاى فاخر دربرداشتند در ميدان شاه انتظار مىكشيدند تا شاه عباس بزرگ از آن خارج شود و نظر لطفى به آنان بيفكند .\r\n\r\n","description":"","footnote":"","page_name":" 28 ","page_number":46},
  {"content":"\r\n\r\nعالىقاپو از منظر يكى از ساختمانهاى مجاور\r\n\r\n","description":"","footnote":"","page_name":" 29 ","page_number":47},
  {"content":"\r\n . \r\n","description":"","footnote":"","page_name":" 30 ","page_number":48},
  {"content":"\r\n\r\n\r\nترياك\r\n« عالىقاپو » شهرت خود را تنها از راه ارتباط با فعاليتهاى ورزشى به دست نياورده ، چه علاوه بر اينكه يكى از مشهورترين ابنيهء دنياست ، مدخل كاخى بوده است كه مساحت آن با باغهايى كه آن را احاطه كرده بود نزديك به 7 كيلومتر مربع بوده است .\r\nاكنون قسمت زيادى از باغهاى سلطنتى جزو شهر شده ولى هنوز مناظرى كه از پنجره‌هاى ايوانها و از « عالىقاپو » مىتوان مشاهده كرد عظمت و بزرگى اين كاخ را نشان مىدهد . در حال حاضر ، بناى زندان مشرف به باغهاى سلطنتى مىباشد و پس از آن مقر فرماندار كه يك ساختمان هشت ضلعى است و سپس « چهل ستون » و « گنبد مدرسهء چهار باغ » كه از كاشى پوشيده شده و در خيابان چهار باغ واقع مىباشد ديده مىشود .\r\nارتفاع كليهء اين ابنيه به اندازه‌اى است كه مىتوان آنها را از بين درختان بىشمارى كه شهر اصفهان به حق به آنها مىبالد ، مشاهده كرد . از ايوان كوچك ديگرى كه مقابل « مسجد شاه » واقع شده شخص مىتواند گنبدها و مناره‌ها و خود بنا را مشاهده كند . دو منارهء نزديك گنبد براى اذان گفتن ساخته شده است . اصطبلهاى كره اسبهايى كه در بازى گوى و چوگان از آنها استفاده مىشد بين مسجد و « عالىقاپو » قرار داشته است . در اين محل بقاياى سقفهاى گنبددارى ديده مىشود كه اين اسبها و مهترانشان در آنها سكونت داشتند . بعضى از اين آخورهاى سنگى هنوز در اطراف اين محل وجود دارد كه با زمان مقاومت و مبارزه مىكنند ، در حالى كه نمىتوانند با پيشرفت و ترقى مقاومت كنند ، چه ، از سال گذشته شروع كرده‌اند تا بعضى از آنها را براى مصارف ديگر به اشكال جديدى درآورند . در اين محل است كه امروز جوانان اصفهانى شروع به آموختن بازى فوتبال\r\n\r\n","description":"","footnote":"","page_name":" 31 ","page_number":49},
  {"content":"\r\n\r\nكرده‌اند . آنها اين بازى را از شاگردان كالج اصفهان ، كه اولياى آن را مبلغان مسيحى تشكيل مىدهند ، فرا گرفته‌اند . تا چند سال قبل جوانان ايرانى براى تفريح تنها به لميدن در لب جويبار آب روان اكتفا مىكردند .\r\nهر ساختمانى در اصفهان براى خود داستانى دارد . در ميدانى كه مشرف به « عالىقاپو » است ساختمانهايى وجود دارد كه مراكز تجارت ترياك اصفهان است . نماى خارجى اين ابنيه به يك قصر ساختگى شباهت دارد . صدور اين دارو كه خواص مختلفى دارد اكنون تحت نظارت مقامات دولت ايران است و يكى از مسائلى است كه دولت تصميم به حل آن گرفته است . در خارج شهرهاى اصفهان و شيراز و كرمان و يزد مزارع وسيعى از خشخاشهاى سفيد و درخشان ديده مىشود كه با نسيم به اهتزاز در مىآيند و مانند فوجى از زنان تارك دنيا در يكى از جشنهاى مذهبى بىگناه و معصوم به نظر مىرسند ؛ ولى نه براى مدت زيادى . چه اين منظره باشكوه در زير آفتاب شرق بيش از يك هفته دوام نمىآورد . گلبرگهاى آنها به زودى معصوميت و بىگناهى خود را از دست مىدهند و با شرمندگى به زمين مىافتند . گويى خود مىدانند كه حاوى مخدرترين عصاره‌هاى دنيا هستند .\r\nدر اين موقع ، بوتهء خشخاش در حدود 3 پا طول دارد و رشد آن هنوز كامل نيست .\r\nحقه‌هاى خشخاش اكنون با سر زيبايى كه مىتواند الهام‌بخش مجسمه‌سازها و سفالگران قرار گيرد بدون شرم و خجالت بر پاى ايستاده است . در حالى كه رعاياى ايرانى اين مزارع را محاصره مىكنند و با جديت تمام هر يك از اين حقه‌ها را با آلت مخصوصى تيغ مىزنند . اين آلت از نزديك شبيه چوب قلم ولى قدرى ضخيم‌تر از آن است و دو سر آن تيز است و بيشتر شبيه سوزن غلطكهايى است كه در جعبه‌هاى آواز كه اكنون ديگر مرسوم نيست ديده‌ايم . اين تيغهاى خشخاش را به طرق مختلف توصيف كرده‌اند .\r\nمىگويند بعضى از آنها داراى سه يا چهار تيغ و برخى ديگر داراى هفت تيغ كوچك مىباشند . شاردن در سال 1666 چنين مىنويسد : « در ساير كشورها نيز خشخاش به مقدار زياد يافت مىشود ولى در هيچ يك از آنها شيرهء آن مانند شيرهء خشخاشهاى ايران زياد و پرمايه نيست . اين گياه چهار پا طول دارد و برگهاى آن خيلى سفيد است و در ماه ژوئن مىرسد . در اين موقع سر آن را تيغ مىزنند و شيرهء آن را بيرون مىآورند . ايرانيان به نيّت دوازده امام آن را دوازده بار ، با فاصله از انداختن ميان هر سه نوبت ، به وسيلهء مته‌اى كه سه لبه دارد و شبيه دندانه‌هاى شانه است تيغ مىزنند . »\r\n\r\n","description":"","footnote":"","page_name":" 32 ","page_number":50},
  {"content":"\r\n\r\nباغ و قصور سلطنتى قديمى اصفهان از منظر ايوانهاى عالىقاپو\r\n\r\n","description":"","footnote":"","page_name":" 33 ","page_number":51},
  {"content":"\r\n . \r\n","description":"","footnote":"","page_name":" 34 ","page_number":52},
  {"content":"\r\n\r\nاين شكافها باعث مىشود كه داروى مهلك بيرون بيايد تا پس از لخته شدن ، آن را جمع كنند . هنگام شب اين شيره تا اندازه‌اى خشك مىشود و بامداد روز بعد قبل از اينكه گرماى آفتاب آن را بگدازد آن را مىتراشند و جمع مىكنند . اين شكافها را بايد با مهارت ايجاد كرد چون اگر عميق باشند و جدار تخمدان يا حقه را بخراشند شيرهء خشخاش به داخل نفوذ مىكند و از بين مىرود . اين كار را سه روز تكرار مىكنند و شيرهء خشخاش را در ظروف مسين جمع مىكنند و سرانجام آن را به وسيلهء چمچه‌اى روى تخته مىريزند و مدت 20 دقيقه به جلو و عقب مىبرند . سپس آن را به قطعاتى شبيه به آجر كه درازاى آن پنج تا شش اينچ « 1 » است و در حدود يك پوند « 2 » وزن دارد در مىآورند . اين ترياك تجارتى است كه محصول ساليانه آن در ايران 613 تن مىباشد .\r\nعدهء مردمانى كه از راه كشت ترياك گذران مىكنند بسيار زياد است . گفته مىشود كه تنها در اصفهان يك چهارم مردم ، به طور مستقيم يا غير مستقيم ، از راه تجارت ترياك امرار معاش مىكنند . تقريبا دو سوم اين محصول به انبار دولت مىرود و يك سوم بقيه به وسيلهء اشخاصى كه محصول را برداشت مىكنند پنهان مىشود . قسمتى از اين مقدار به طور قاچاق از كشور خارج مىشود . روش قاچاق بين خليج فارس و خاور دور به صورت يك هنر زيبا در آمده است . مخصوصا كشتىهايى با هيئت مبدل در اين تجارت ، كه سازمان وسيعى دارد ، شريك و سهيم هستند . اين نكته به ثبوت رسيده است كه بعضى از بازرگانان حيله‌گر زيركى را به آنجا رسانيده‌اند كه براى مخفى كردن اعمال غير قانونى خود ، يعنى صدور ترياك به طور قاچاق ، به تجارت فرعى ناچيزى كه كاملا قانونى است دست مىزنند . اين قبيل بازرگانان خود مشكلى ايجاد كرده بودند ؛ چه ، با زيان رساندن به شركتهايى كه از راه قانون معامله مىكردند و ترياك را به عنوان دارو به كارخانه‌هاى داروسازى و بيمارستانهاى اروپا مىفروختند ثروتمند شده بودند . اين مسئله مشكلات و بىنظميهايى به وجود آورده بود . هر سال كشتيهاى حامل ترياك بدون رعايت پيمان جامعهء ملل از ايران خارج مىگرديد . سود تجارت غير قانونى ترياك بسيار زياد بود و كشتيهاى حامل آن در حدود 000 250 ليره ارزش داشت . آنهايى كه در اين كار دست داشتند بدون اعتنا به شركتهايى كه قراردادهاى قانونى براى فروش مقدار محدودى\r\n\r\n\r\n","description":"","footnote":"\r\n( 1 ) .  Inch  يك اينچ مساوى است با 54 / 2 سانتيمتر . - م .\r\n( 2 ) .  Pound  يك پوند معادل 24 / 373 گرم است . - م .\r\n","page_name":" 35 ","page_number":53},
  {"content":"\r\n\r\nترياك بسته بودند براى خود ثروتى گرد مىآوردند . ولى در عين حال همين قراردادهاى قانونى كوچك بود كه قاچاق ترياك را به مقدار زياد ممكن مىساخت . علاوه بر اين بازرگانانى كه در كار تجارت قاچاق دست داشتند براى عقد قراردادهاى قانونى وجوه بسيار كمترى مطالبه مىكردند . چه ، موضوع سود براى آنها اهميت چندانى نداشت .\r\nميزان صحت اين مطلب را در ايران و چين و خاور نزديك و خاورميانه بهتر مىدانند .\r\nشش سال قبل دولت انگلستان شركت كشتيهاى انگليسى را در اين كار غير قانونى ممنوع كرد ، ولى كشتيهاى ديگر اين كار را به عهده گرفتند . با اينهمه ، قسمت عمدهء اين « يك سوم » محصول ترياك را كه قاچاقچيها پنهان مىكنند در خود ايران به عنوان دارو و يا براى خوردن و كشيدن به مصرف مىرسد . در سال 1914 تنها در شهر تهران شهردارى عدهء معتادان به ترياك را 000 خ 25 تن تعيين كرد در حالى كه كل جمعيت تهران در حدود 000 خ 250 تن بود . ولى از زمان جنگ تاكنون شهر تهران از لحاظ وسعت و جمعيت و وضع تغيير بسيار كرده و اگرچه هنوز اين آمار را نقل مىكنند ، در سال 1931 به زحمت مىتوان آن را معتبر دانست .\r\nمىگويند در شهر كرمان در كنار صحرايى كه بين ايران و افغانستان واقع شده و 000 خ 60 تن جمعيت دارد تعداد 000 خ 25 تن به ترياك معتاد مىباشند . با اينهمه ، آمار در ايران هميشه مورد اختلاف نظر است . در ايران به طور شوخى و مزاح مىگويند كه در كرمان « از هر سه تن چهار تن معتاد به ترياك هستند » . تمايل طبيعى مردم ايران به اينكه حتىالامكان موضوعى را زيبا توصيف كنند و آن را برجسته نشان دهند گاه‌گاه گفتهء آنان را باورنكردنى مىسازد . اگر خارج از شهر تهران شما دربارهء مساحت و تعداد جمعيت سؤال كنيد ده پاسخ مختلف دريافت مىداريد . ولى هر يك از پاسخ‌دهندگان با چنان ادب و تواضعى سخن مىگويد كه دربارهء صدق گفته‌اش نمىتوانيد ترديد به خود راه دهيد .\r\nهرگاه جمعيت ايران را 000 خ 000 خ 12 تن فرض كنيم ( ممكن است 000 خ 000 خ 10 تن باشد ) اين طور تخمين زده‌اند كه در سال 1923 - 1924 هر 000 خ 10 تن مقدار 459 پاوند ترياك مصرف كرده‌اند . با در نظر گرفتن اين نكته كه مجمع اتفاق ملل براى 000 خ 10 تن مصرف 12 پاوند ترياك خام را جايز دانسته است مىبينيم كه مصرف آن در ايران 38 برابر ميزانى است كه مجمع مزبور قانونا مجاز دانسته . اين موضوع را كه چه مقدار آن به طور قاچاق از كشور خارج مىشود هيچ كس نمىداند . صاحبان مقام از اهميت و\r\n\r\n","description":"","footnote":"","page_name":" 36 ","page_number":54},
  {"content":"\r\n\r\nجدى بودن اين موضوع كاملا آگاهند و عدهء زيادى از كارمندان دولت و ايرانيان روشنفكر امروز به اين نكته اذعان دارند كه اعتياد به ترياك ، خود يك بدبختى و مصيبت ملى است . به موجب قوانين كشورى ، كارمندان دولت بايد از كشيدن يا خوردن ترياك خوددارى نمايند . بيست سال قبل مجلس شوراى ملى ايران روشى براى نظارت در اين امر اتخاذ كرد ؛ ولى منافع قطعى و بدون شرط و قيد اين كار هنگفت است و اين موضوع كه دولت بر اين امر نظارت مىكند به حل اين مسئله كمك نكرده ؛ زيرا اين مسئلهء مهمى است . بايد به خاطر داشت كه در ايران موضوع ترياك را به عنوان پيشه و كسب مورد توجه قرار مىدهند نه نوعى اعتياد . طرز عجيب كشت اين محصول و فاصله‌هاى زياد بين شهرها و مسئلهء جمع‌آورى و حمل ترياك به انبارهاى دولتى ، نظارت بر اين كار را دشوار و قاچاق آن را آسان مىسازد . مخصوصا در كشورى كه براى حمل و نقل از حيوانات باركش استفاده مىشود . ترياك در مقابل زيانهايى كه دارد داراى خواصى طبى نيز مىباشد . در اين نواحى وسيع مخصوصا در قصبات و دهات كوهستانى و پربرف ، كه سرمازدگى شيوع فراوان دارد ، ترياك داروى شفابخش سهل الوصولى است . بايد به خاطر داشت ايران كشورى است كه در آن پزشك در شهرهايى پيدا مىشود كه صدها كيلومتر صحارى متروك بين آنها فاصله است .\r\nكشت ترياك بيش از ساير محصولات سودآور است . اين موضوع در سال 1870 فاش گرديد . كشاورزان ايرانى فورا زمينهاى زراعتى خود را به كشت خشخاش اختصاص دادند . در نتيجه در سال 1871 - 1872 قحطى سختى بروز كرد . توليد و حمل و نقل ترياك بسيار سهل است . در كشورى كه تجارت ترياك از لحاظ ارزش بين صادرات هنوز مقام سوم را داراست نظارت بر آن و جلوگيرى از نفوذ اين داروى سمى و مهلك و همچنين جلوگيرى از تأثير سوئى كه در مردم دارد بسيار مشكل است و گفتن آن از عمل كردن خيلى سهلتر مىباشد ؛ از اين گذشته ايران به پول احتياج دارد .\r\nسوءاستفاده از ترياك بلايى بر ايران وارد آورده كه رفع آن به آسانى ميسر نيست . اگر اين موضوع صحت داشته باشد كه ترك عادات و رسوم ديرينه مدت زيادى وقت مىخواهد ايران بايد مدت زيادى با اين رسم و عادت مبارزه نمايد . از زمان سومريها ، يعنى پنج تا شش هزار سال قبل از ميلاد مسيح ، خشخاش را مىشناختند و در حدود هفتصد تا هشتصد سال قبل از ميلاد از آن به عنوان دارو استفاده مىكردند . تقريبا در صد\r\n\r\n","description":"","footnote":"","page_name":" 37 ","page_number":55},
  {"content":"\r\n\r\nسال قبل از ميلاد ، مخدر بودن اين دارو بر هيچ كس پوشيده نبود . ويرژيل « 1 » از آن به عنوان « خشخاش خواب‌آور » ياد مىكند . در اين موقع ، تأثير و نيروى اين دارو شهرت يافت و از آن به بعد پزشكان آن را با داروهاى عجيب و غريب براى مرضاى دربارى تجويز مىكردند . يكى از تركيبات اين دارو به نام « معجون مهرداد » شهرت فراوانى يافت . نوع ديگر آن مركب از هفتاد قلم داروى مختلف بود . به تركيب ديگرى از آن گوشت يك نوع مار به نام ( تيروس ) اضافه كرده بودند . اين داروها را « تيرياكا » يا « ترياق » مىناميدند و بسيار عجيب است كه اين نام در طى قرون و اعصار همچنين باقى مانده و امروز اين دارو را در ايران به همين نام يعنى « ترياك » مىخوانند و معتادان به آن را « ترياكى » مىگويند .\r\nمورخان از « تيرياكا » ( ترياق ) و هديه كردن آن به پادشاهان و متنفذين سخن مىگويند .\r\nدر تاريخ ضبط است كه اسقف بزرگ اورشليم مقدارى از آن را به آلفرد « 2 » بزرگ پيشكش كرد . در زمان سلطنت شاه عباس ، ترياك در ايران دشمنان و مخالفانى پيدا كرد . چون در تاريخ به اين موضوع برمىخوريم كه دارو فروش دربار ملكهء اليزابت « 3 » بر ضد ورود بلامانع دارويى كه به قول او نوع تقلبى و زيان‌آور معجون مهرداد ترياكل « 4 » است اعتراض كرد . هيچ كس به طور يقين از تاريخ كشت اين محصول در ايران مطلع نيست . ولى اغلب شعراى قديم ايران در تحسين يا تقبيح اين دارو اشعارى سروده‌اند . حافظ با لحنى مخلوط از مزاح و مسخره مىگويد :\r\nاگر ترياك جسم تو را ضعيف و نحيف مىكند غم مخور * چه بعد از مرگ سهم كمترى نصيب مار و مور مىشود . « 5 » در اواخر قرن هفدهم اين دارو را به عنوان دارويى كه داراى خواص مختلفى است مىشناختند . هنگامى كه سياحى بنام كمپلر « 6 » در ايران بود كشت آن را تعريف و توصيف كرد و دربارهء آلتى كه داراى پنج تيغ است و به وسيلهء آن شيرهء خشخاش را به دست مىآورند سخن راند . وى مىگويد : « ترياكى كه اگر اروپاييان زيادتر از يك گندم آن را بخورند به طور شرم‌آورى مىميرند به قدرى مورد استفاده ايرانيان است كه مىتوانند\r\n\r\n\r\n","description":"","footnote":"\r\n( 1 ) .  Virgil  شاعر رومى ( 19 - 70 ق . م . ) سرايندهء منظومهء انه‌ئيد (  Aeneid  ) . - م .\r\n( 2 ) .  Alfred  پادشاه انگلستان ( 871 - 901 ميلادى ) . - م .\r\n( 3 ) .  Elizabeth  ملكهء معروف انگلستان ( 1533 - 1603 م ) . - م .\r\n( 4 ) .  Threacle \r\n( 5 ) . اين مضمون از حافظ نيست . - م .\r\n( 6 ) .  Kaampler \r\n","page_name":" 38 ","page_number":56},
  {"content":"\r\n\r\nچندين حب آن را استعمال كنند و هيچ‌گونه صدمه‌اى نبينند . اين سوء استفاده ، زيانهاى فراوانى دارد و از وزن بدن مىكاهد . معتاد روحا غمگين مىشود و قواى عقلانى او رو به ضعف مىگذارد ، شما مىتوانيد معتادان به ترياك را در جشنها و مجالس بزم و سرور بشناسيد . اين قبيل اشخاص خواب‌آلود هستند ، بندرت سخن مىگويند و به كندهء هيزم بيشتر شباهت دارند » . امروز بعد از بيست سال كه از نوشتن اين سطور مىگذرد تقريبا در هر قسمتى از ايران ، بخصوص خراسان و مشهد كه زوار در آنجا جمع مىشوند و همچنين در كرمان و كليهء شهرهاى كوچك و دهات و قصبات جنوب تهران قربانيانى يافت مىشود كه كليهء علايم مذكور در آنها مشاهده مىشود . در اغلب اين نواحى افراد مخبطى يافت مىشوند كه خود را به ابلهى مىزنند يا اين طور مىنمايند كه گرفتار يكى از ارواح خبيث شده‌اند و برخى ديگر از آنها را در توقفگاههاى بين جاده‌ها مىتوان ديد .\r\nاينها نمونه‌هاى وحشتناكى از متكديان معتاد هستند كه تن بيمار خود را در جامه‌هاى ژنده و كثيف پوشانيده‌اند و با قيافه‌هاى نفرت‌انگيز و نااميد به اتفاق كودكانى كه نسخهء اصل پدران خود هستند خود را به مسافران نشان مىدهند . اگر گفتهء پزشكان معاصر را قبول داشته باشيم كه توراث يكى از عوامل مهم زندگى است ؛ بنابراين تنها اشخاص خوشبينند كه از آيندهء كودكان ايرانى با پدران معتاد و مادران نادان ترسى ندارند .\r\nمىگويند هم اكنون هزاران كودك ايرانى را با دميدن دود ترياك به صورت آنها مىخوابانند يا براى همين منظور مادر ، قطعهء بسيار كوچكى از ترياك را زير ناخن خود جاى مىدهد و كودك را وادار به مكيدن آن مىكند . پس از بيرون آوردن شيرهء خشخاش پوست آن را با قدرى آب و شكر مىجوشانند و از آن شربتى تهيه مىكنند كه پس از صاف كردن مادران آن را به كودكان خود مىدهند تا آنها را بخوابانند . اين شربت را « شربت بچه » مىنامند . به اين ترتيب مىبينيم پس از اينكه اين دارو مراحل مختلف را طى مىكند چيز زيادى از آن به هدر نمىرود .\r\n\r\n","description":"","footnote":"","page_name":" 39 ","page_number":57},
  {"content":"\r\n . \r\n","description":"","footnote":"","page_name":" 40 ","page_number":58},
  {"content":"\r\n\r\n\r\nدروازه‌هاى بازار اصفهان\r\nدروازه‌هاى بازار اصلى اصفهان در طرف ديگر « ميدان شاه » درست روبروى « مسجد شاه » واقع شده است . اين دروازه‌ها كه مستقيما در پشت دروازه‌هاى ميدان گوى و چوگان ( ميدان مسابقه ) قرار گرفته در روزگار قديم قسمتى از نقاره‌خانه را تشكيل مىداده . نقاره‌خانه در اصفهان و ساير شهرهاى ايران محلى را مىگويند كه در آنجا طلوع و غروب آفتاب را به وسيله نواختن طبل و شيپور اعلام مىكنند . اكنون فقط در شهر مشهد است كه هنگام غروب آفتاب اين مراسم را معمول مىدارند و بدين طريق مرگ روز را توأم با نوعى اندوه پرشكوه اعلام مىكنند . صداى آن به صداى طبلى مىماند كه در مراسم تشييع جنازه قبل از شيپور وداع واپسين مىزنند . آواز اين طبل هنگامى كه گوى آتشين آسمان با وضوح در پشت كرانهء افق از نظر محو مىشود نفسها را در سينه حبس مىكند . آخرين ضربات طبل بىشباهت به آن سه ضربه‌اى نيست كه در قرون وسطا قبل از بالا رفتن پرده نمايش مىكوفتند . در شهر مشهد چون شب فرا مىرسد پردهء اين نمايش را بالا مىبرند و بامدادان نقاره نمىزنند .\r\nاكنون در اصفهان ديگر اين رسم معمول نيست و گرچه از اين دروازه تنها به عنوان مدخل بازار استفاده مىشود ولى اين محل يكى از جالب توجه‌ترين قسمتهاى شهرهاى ايران محسوب مىشود . براى آشنايى با طرز زندگانى مردم ايران بايد حتىالمقدور در اين بازارها گردش كرد ؛ زيرا خارجيان به هيچ وجه به داخل خانه‌هاى ايرانيان راه ندارند .\r\nهرگاه اين خوشبختى نصيب يك نفر از آنها شود قبل از رسيدن وى به خانه ، صاحبخانه زنها و كودكان را در اتاقهاى مخصوص خودشان ، كه اغلب در طرف ديگر باغ واقع شده ،\r\n\r\n","description":"","footnote":"","page_name":" 41 ","page_number":59},
  {"content":"\r\n\r\nجاى مىدهد . به طور كلى پزشكان انگليسى و امريكايى بيشتر از ساير افراد خارجى با وضع داخلى خانه‌هاى ايرانى آشنايى دارند و اگر بخواهند مىتوانند داستانهاى جالب توجهى در اين زمينه نقل كنند . ولى در بازارهاى ايران مىتوان گوشه‌اى از زندگانى و روابط پدر و پسر ، دكاندار و مشترى و ارباب و مستخدم را آزادانه مشاهده كرد .\r\nبازديد از ايران بدون آشنايى با بازارهاى آن مانند آن است كه كودكى از سوراخ خيمه ، سيركى را تماشا كند . بازارهاى اصفهان در اطراف شهر پراكنده شده و چندين كيلومتر مسافت را اشغال كرده است . چه كسى مىتواند عدهء اين بازارها را به طور دقيق معين كند ؟ طبق برآورد ايرانيان مؤدب عدهء آنها از سه تا بيست و هشت فرق مىكند . به جاى پرسش سهلتر است يكباره بگوييد كه به نظر شما مساحت بازارهاى اصفهان چند كيلومتر است . پس از عبور از درهاى بازار بلافاصله قدم به صحن وسيع و جادار آن مىگذاريد و در اين موقع است كه خود را لابلاى كتاب كوچك و جذاب حاجى بابا مىيابيد . چه اين همان نقطه‌اى است كه موريه « 1 » آن را در كتاب جاودانى و كلاسيك خود به عنوان مبدأ مسافرتهاى خويش انتخاب كرد . تا زمانى كه ايران باقى است و تكلم به زبان انگليسى متداول است اين دو از يكديگر تفكيك ناپذيرند .\r\nاكنون مركز بانك روسها در اصفهان است و در حال حاضر اين ميهمانان محبوبيتى ندارند . اينجا بود كه پدر حاجى بابا دكان سلمانى خود را داير كرده بود . اين موضوع كه حاجى بابا توانسته بود آنقدر ثروتمند شود كه بتواند زن دومى اختيار كند نشان مىدهد كه وى در ميان همكاران خود داراى نبوغ بوده ، چه عدهء دكانهاى سلمانى در اصفهان از عدهء مشتريهاى اين دكانها زيادتر است . زيرا مؤمنان و اشخاص مذهبى همه ريش مىگذارند . اين تصور ممكن است براى انسان پيش بيايد كه به نسبت ، عدهء سلمانيهايى كه در هر يك از شهرهاى ايران يافت مىشود بيش از عده شيرفروشان لندن است . اغلب اين كسبه نيز مانند شيرفروشان براى جلب مشترى در نقاط مختلف شهر گردش مىكنند .\r\nاروپاييان جرئت ندارند به دكان آنها مراجعه كنند ؛ ولى اخيرا در تهران يك تن سلمانى متخصص سالنى داير كرده و در پشت ديوارهاى مغازه وسايلى فراهم آورده تا طرز صابون زدن و شست‌وشو و ساير امور مربوط به سلمانى را به طريقهء جديد معمول دارد .\r\nسلمانيها معمولا در كوچه و خيابان به اصلاح سر و صورت مشتريان مىپردازند . ولى در\r\n\r\n\r\n","description":"","footnote":"\r\n( 1 ) .  Morier \r\n","page_name":" 42 ","page_number":60},
  {"content":"\r\n\r\nبازار هنوز دكانهاى كوچك سلمانى يافت مىشود كه هنگام عبور مىتوانيد چهرهء خود را در غم‌افزاترين آيينه‌هاى دنيا ، آيينه‌هايى كه نيمى از جيوه‌هاى آن ريخته و آيينه‌هاى مقعر و محدب ببينيد . هنگامى كه استاد سلمانى سرگرم تراشيدن صورت مشترى است شاگرد وى كه پنج شش ساله است ظرف آب گرم را در دست مىگيرد و با وقار و متانت خادمان كليسا هنگام گردانيدن ظرف كندر ، مشترى را باد مىزند . در همان موقع ، ممكن است درويشى مجمرى پر از آتش به دكان بياورد و براى معطر ساختن آن پستوى كوچك از گياهان معطرى كه همراه دارد در آتش بريزد . درويش در برابر آن خدمت انتظار دارد كه پول مختصرى در كشكول گداييش بريزند و معمولا براى تسريع خروج او از دكان اين پول را به وى مىدهند .\r\nسلمانيهاى دوره‌گرد در شارع عام و خيابانها و جاده‌هاى دورافتاده سر و صورت مشتريان خود را صفا مىدهند و مشتريها نيز از اين حيث احساس ناراحتى نمىكنند .\r\nحتى بىميل نيستند كه يكى دو ستايشگر ممتاز و برگزيده در اطراف خود ببينند . منظرهء يك چنين مشترى در حالى كه در اثناى مراحل مهم اصلاح يعنى هنگام آرايش ريش و ابروان و بر طرف كردن موهاى گوش و بينى ، آيينهء ترك‌دارى را به دست مىگيرد ، براى مسافران خارجى بسيار جالب توجه است . معمولا شاگرد پنج شش ساله سلمانى ، آيينه را براى آخرين معاينه و بازرسى به دست مشترى مىدهد . ( وى اكنون شروع كرده تا به نقاط ضعف مشتريان استاد خود پىبرد ) . اين كار مستلزم دقت و توجه كامل و سكوت توأم با احترام است . طبيعى است كه هر يك از مشتريان استاد سلمانى طرز فكر و طبيعت خاصى دارد ولى به طور كلى ديدن كسانى كه ريش حنايى دارند ؛ كارگردان صحنه‌اى را به خاطر مىآورد كه براى ياد دادن طرز ايفاى نقش نرون « 1 » يا يكى از نجبا و اشراف رومى به يك هنرپيشه تازه‌كار حوله‌اى را كه در كنار اوست به عاريه مىگيرد .\r\nاروپايىها معمولا طرفدار سلمانيهاى ارمنى هستند كه در سايهء درختان چنار باغهاى مشتريان خود به اصلاح سر و صورت آنها مىپردازند . اروپاييان تازه‌وارد خيلى ميل دارند به استادان سلمانى كه قبلا به اروپاييان خدمت كرده‌اند و بيش از رقباى ايرانى خود بهداشت را رعايت مىكنند ، معرفى شوند . مسافرى كه به مشهد مىرود بايد خيلى دقت كند كه هنگام اصلاح سر و صورت مخصوصا در فصل تابستان به خواب نرود چه در غير\r\n\r\n\r\n","description":"","footnote":"\r\n( 1 ) .  Neron  امپراتور شرير و سنگدل روم ( 37 - 68 م ) . - م .\r\n","page_name":" 43 ","page_number":61},
  {"content":"\r\n\r\nاين صورت هنگامى كه از خواب بيدار شود خواهد ديد كه استاد سلمانى موهاى وى را به شكل زوار و حاجيان اصلاح كرده است ؛ يعنى قسمت جلو و بالاى سر او را به كلى تراشيده است .\r\nقبل از اينكه پاى انگليسىهاى مشكل‌پسند به زاينده‌رود باز شود پدر حاجى بابا به شغل سلمانى اشتغال داشته است . دكان وى در نزديكى كاروانسراى شاهى بود . به طورى كه حاجى بابا اظهار مىدارد مهارت پدرش در استفاده از تيغ سلمانى به اندازه‌اى بود كه توانست شهرت زياد و مشتريان متعددى ، مخصوصا در بين طبقه بازرگانان ، پيدا كند . به طورى كه پس از بيست سال كار ، زن دومى اختيار كرد . اين زن دختر صراف ثروتمندى بود كه پدر حاجى بابا سر وى را چنان با مهارت اصلاح كرده بود كه او به آسانى به ازدواج دختر خود با او رضا داد . پدر حاجى بابا براى اينكه بتواند مدت كوتاهى از دست سماجت و حسادتهاى زن اول خود رهايى يابد و در ضمن موجبات رضامندى خاطر پدر زن خود را ، كه گرچه در سوهان كردن سكه‌هاى طلا مهارت فراوان داشت و آدم متدينى به شمار مىرفت ، فراهم آورد ، به كربلا مسافرتى كرد تا مرقد مطهر امام حسين ( ع ) را زيارت كند . در همين مسافرت بود كه ديدگان حاجى كوچك به روشنايى روز باز شد . پدر براى راضى ساختن مادر احساساتى او ، كه مانند تمام مادران ايرانى كودك خود را نازپرورده بار آورده بود و براى اينكه شادمانى خود را از تولد فرزند ذكور خود نشان دهد ، او را « حاجى » نام نهاد . حال چون نام حاجى مفهوم زائر را دارد و اين لقب محترم فقط به اشخاصى اطلاق مىشود كه مرقد پيغمبر را در مكه زيارت كرده باشند « 1 » حاجى اين نكته را دريافت كه نامى كه براى تمام عمر به روى او گذارده‌اند براى وى با نوعى احترام توأم است . پدر وى نيز هنگامى كه مانند ساير زوار با شهرت تقدس از زيارت كربلا بازگشت « لقب كربلايى » را به نام خود افزود . اين موضوع نيز باعث شد كه مشتريهاى زيادترى پيدا كند ؛ زيرا شهرت وى به عنوان يك سلمانى متعصب پاى روحانيان را نيز به دكان او باز كرد . در اين موقع موريه ، قهرمان كوچك خود ، يعنى پسر رذل و حقه‌باز و در عين حال دوست‌داشتنى استاد سلمانى اصفهانى را ، به بازار مىآورد تا از بازرگانان نكاتى دربارهء طبيعت آدمى يعنى ادب و ميهمان‌نوازى و غيره بياموزد .\r\n\r\n\r\n","description":"","footnote":"\r\n( 1 ) . مرقد حضرت پيغمبر ( ص ) در مدينه است نه در مكه . مكه خانهء خداست كه حاجيان با تشريفات خاصى اعمال حج را در آنجا انجام مىدهند . - م .\r\n","page_name":" 44 ","page_number":62},
  {"content":"\r\n\r\nچون در بازار است كه مردان دو درس مهم دربارهء امانت و خيانت و به عبارت ديگر ، روش « دوگانه بازرگانان » را مىآموزند . پدر حاجى بابا با فرستادن پسرش به بازار اطمينان داشت كه وى نبض عادات و سنن ايرانى را به دست گرفته است .\r\nوى مدت شانزده سال در بازار به سر برد . بىشك حاجى بابا قسمتى از اين اوقات را در دروازه‌هاى بازار پايين نقاره‌خانه و قسمت ديگر را در اطراف دروازه‌هاى بازى گوى و چوگان به بطالت گذرانيده است . پهناى اين دروازه‌ها به اندازه‌اى است كه يك شاگرد دكان لاغراندام مىتواند خود را در پشت آن پنهان سازد . در عين حال گردى آن به حدى است كه مىتواند سوءظن يك استاد مراقب را هنگامى كه متهم گريزپا در اطراف و جوانب به گردش و طفره زدن مشغول است جلب نمايد . ولى اگر خوشبختى نصيب وى شود و در آن موقع كسى از آنجا عبور كند ، شاگرد مزبور مىتواند خود را پشت عابر مخفى كند و سلامت به در رود . پس از اينكه حاجى بابا فنون بىشمارى را ، كه لازمهء كار يك شاگرد دكان بازار است ، آموخت تصميم گرفت تا از يك مرد روحانى ، كه هفته‌اى يك بار براى اصلاح به دكان پدرش مراجعه مىكرد ، قرائت قرآن و نوشتن بياموزد . در اين موقع وى مىتوانست بدون اينكه دستش بلرزد ، سر و صورت بعضى از مشتريان فقير پدر خود از قبيل ساربانان و قاطرچيها را اصلاح كند . علاوه بر اين ، طرز اجراى انواع غسلها را ، كه در ايران قبل اداى فرايض مذهبى بايد انجام داد ، ياد گرفت . توأم با اين خصايص آواز خوشى نيز داشت و مىتوانست اشعارى از شعراى شيراز را ، يعنى حافظ و سعدى ، با صداى خوش بخواند . هنرى كه در آن زمان درهاى محافل و مجالس بزم و سرور جوانان متجدد اصفهانى را به روى او مىگشود . بنابراين ، حاجى مجهز به كليهء اين سلاحها براى آغاز قسمت دوم مسافرت خود در ايران ، كه در ضمن آن با بدبختى و نيك‌بختى مواجه شد و با مردم و طبقات مختلف از جمله تركمنها و روسها و شعراى دربارى و سفرا و بازرگانان و سقايان و درويشان و پزشكان و سربازان و جلادان و آخوندها و زنهاى بيوه سروكار پيدا كرد ، آمادگى داشت . دقت و موشكافى موريه هنگام تجسم اين صحنه‌ها به قدرى است كه مورد تأييد ايرانيان روشنفكر و تحصيل‌كرده نيز واقع شده است . به طورى كه وقتى اين كتاب به فارسى برگردانده شد آنها اصرار داشتند كه متن اصلى اين كتاب به فارسى بوده و بعد به زبان انگليسى ترجمه شده است .\r\nاگر موريه فردا به بازارهاى اصفهان باز گردد ، تغييرات چندانى در وضع آنجا نخواهد ديد ؛ به جز اينكه عمامه تبديل به كلاه پهلوى شده و وضع ظاهر بازرگانان نيز به فرنگيها\r\n\r\n","description":"","footnote":"","page_name":" 45 ","page_number":63},
  {"content":"\r\n\r\nشباهت پيدا كرده است . شايد اين نكته را نيز دريابد كه بازارها اندكى بيشتر رو به ويرانى گذاشته و كثيف‌تر شده . ممكن است سر در بازار نيز مانند كليهء چيزهاى ديگر كه جنبهء ايرانى دارد به نظر وى ويران و خراب بيايد . چه ، از سردر بازار ، مانند مدخل مساجد ، استفادهء ديگرى جز به عنوان « نماى ساختمان » نمىشود . هنگام بازديد بام بازار اين نكته ثابت مىشود كه اغلب اين بامهاى بازارهاى كوچك داراى دريچه‌اى است كه به بام بازار باز مىشود و معمولا شاگردهاى دكانهاى بازار نيمى از زبالهء بازار را به آنجا مىريزند و در نتيجه اين بام به قدرى كثيف مىشود كه براى رفت و روب آنها كارگران مخصوص استخدام مىكنند . چنين به نظر مىرسد كه ساير طاقهاى بازار فقط در جشنها به عنوان ايوان مورد استفاده قرار مىگيرد . با وجود اين سردر يا مدخل اصلى بازار هنوز يكى از مشغول‌كننده‌ترين قسمتهاى اصفهان است . اولين چيزى كه موجب تعجب مىشود ، وجود درشكه‌چيهايى است كه در بيرون بازار به انتظار مشترى يعنى بازرگانان ثروتمند يا كارمندان ادارى ايستاده‌اند . آنها مانند ارابه‌رانان رومى در مسابقاتى كه در كليزئوم « 1 » انجام مىگرفت ناگهان به سوى فرنگى بيچاره هجوم مىبرند و خيال مىكنند هر كس زودتر به او رسيد « كرايه » درشكه حق مسلم اوست و اين مطلب را درك نمىكنند كه هر فردى ، ولو به قدر افراد انگليسى و امريكايى ثروتمند باشد ، شايد بخواهد پياده‌روى كند و از اين كار لذت برد .\r\nاينجا محل اصلى تجمع گدايان است . اگر چارلز لم « 2 » به اصفهان مسافرت كرده بود احتياج پيدا نمىكرد كه مقالهء خود را تحت عنوان « تأسف از زوال دوران گدايان در پايتخت » به رشتهء تحرير درآورد . تحسين وى از ملبوس گدايان در حقيقت تشريحى از جامهء گدايان اصفهان است . وى مىگويد جامهء ژنده كه زبان ملامت‌بار فقر و تنگدستى است همان جامهء گدايان و نشانه موقرى است از حرفهء آنان . جامه‌اى است كه از گدايان انتظار مىرود با آن در انظار ظاهر شوند . اين جامه هيچ وقت از رسم نمىافتد و هرگز كسى از گدا چشم ندارد كه جامهء عزا دربر كند . او از هر رنگ كه بخواهد مىپوشد و از كسى بيم ندارد . در دنيا تنها فردى است كه مجبور نيست وضع ظاهر را مورد مطالعه قرار\r\n\r\n\r\n","description":"","footnote":"\r\n( 1 ) .  Coliseum  يا  Colosseum  آمفى تئاتر باستانى روم كه مدتى پس از مرگ آگوست ساخته شد و به قدر بزرگترين ميدان ورزشى امروز ايالات متحد امريكا گنجايش داشت . جنگ شمشيربازان با يكديگر يا با حيوانات نيز در اين ميدان انجام مىگرفت . - م .\r\n( 2 ) .  Charles Lamb  نويسندهء معروف انگليسى ( 1775 - 1834 م ) .\r\n","page_name":" 46 ","page_number":64},
  {"content":"\r\n\r\nاصفهان - بازار مسگرها\r\n\r\n","description":"","footnote":"","page_name":" 47 ","page_number":65},
  {"content":"\r\n . \r\n","description":"","footnote":"","page_name":" 48 ","page_number":66},
  {"content":"\r\n\r\nدهد ؛ هيچ كس دربارهء مذهب يا سياست از او چيزى نمىپرسد . او تنها آزاده‌اى است كه در دنيا وجود دارد .\r\nدر اصفهان انسان متعجب مىشود كه جامه‌هايى بدان ژندگى چگونه بر پيكر گدايان مىچسبد . بعضى از كودكان متكدى به كلى از پوشيدن لباس خوددارى مىكنند . ولى شگفت اينجا است كه هر چند منظرهء اين مردودين اجتماع با همهء نقايص جسمانى و زخمها و بيماريهاى وحشت‌انگيز كه دارند بسيار رقت‌انگيز و نامطبوع است ؛ باز فقر و بدبختى در كشورهاى پرآفتاب كمتر وحشت‌زا مىباشد . شايد تأثير نور خورشيد وضع رقت‌بار آنها را كمتر مىنمايد يا اينكه قلوب مردم كشورهاى مغرب زمين را سخت مىسازد . ولى چنانچه يك روز در اصفهان باران ببارد ( بندرت چنين اتفاقى رخ مىدهد ) انسان هنگام مواجه شدن با گدايان بايد صورت خود را بپوشاند چه در اين گونه موارد وضع اسف‌آور و رقت‌بارى دارند . گدايان ايران در فصل زمستان وضع بسيار بدى پيدا مىكنند . تقريبا سه سال قبل در اصفهان سرماى زمستان به قدرى شدت يافت كه درهاى مساجد را هنگام شب باز مىگذاشتند تا آنها مكانى براى خفتن داشته باشند . گذشته از گدايان ، رفتارى كه با سگان ولگرد مىشود موجب رقت و تأثر مغرب زمينيها مىگردد .\r\nاين سگها هم چوب اين و آن را مىخورند و هم زمين را از كثافت مىروبند و تنها سپاسگزارى كه از آنها مىشود و مزد دستى كه اين حيوان مىگيرد لگد است .\r\nولى كليهء مناظرى كه خارج از بازار به چشم مىخورد ملال‌آور و غم‌انگيز نيست . در طول جاده‌هايى كه پشت دروازه‌هاى گوى و چوگان واقع شده و چشم‌انداز آن را « ميدان شاه » تشكيل مىدهد ، نيمكت‌هاى چوبى كوتاه كه روى آنها با قاليچه‌هاى كار ميانه پوشانيده شده ، قرار دارد . بايد گفت كه قالى ميانه در ايران معروف است . در اين محل مردم نادار اما خندانى كه طرفدار هواى آزاد ، فراغت ، چاى ، تنباكو ، ترياك و شيفتهء قصه شنيدنند مىنشينند . اين طور به نظر مىرسد كه عده‌اى از اين فلاسفه بيكار و آسوده خيال تصور مىكنند كه انتهاى ميدان شاه ساحل رودخانه ليت « 1 » است و برخى ديگر از ديدن يك اروپايى نمىتوانند از استهزا كردن وى خوددارى كنند ( حتى اگر آنقدر مؤدب باشند كه نخواهند آن را نشان بدهند ) . اروپاييها نيز به نوبهء خود خيلى ميل دارند از آنها\r\n\r\n\r\n","description":"","footnote":"\r\n( 1 ) .  Lethe  در اساطير يونان نام رودخانه‌اى است در هادس (  Hades  ) يا جهان زيرين . ارواح مردگان ناچار بودند كه از آب اين رود بنوشند تا گذشته را به كلى فراموش كنند . - م .\r\n","page_name":" 49 ","page_number":67},
  {"content":"\r\n\r\nجويا شوند كه از كى مدل نقاشى رامبراند « 1 » يا ولاسكز « 2 » قرار گرفته‌اند ! « 3 » ولى از نظر رعايت ادب از چنين پرسشى خوددارى مىكنند . هنگامى كه قليان را به يكديگر تعارف مىكنند و چاى را در استكانهاى شستى با وقار و متانت و آرامش شاهزاده‌وار مىنوشند ، انسان مىخواهد از آنها سؤال كند كه در آن موقع در دربار چه مىگذرد !\r\nولى در پايان ماه تابستان در يك روز بارانى تمام اين پيرايه‌ها و زرق و برقها يكباره از بين مىرود و در آن روز است كه ملخ دست نياز به سوى مورچه دراز مىكند .\r\n\r\n\r\n","description":"","footnote":"\r\n( 1 ) .  Rembrandt  نقاش هلندى ( 1606 - 1669 م ) . - م .\r\n( 2 ) .  Velasquez  نقاش اسپانيولى ( 1599 - 1660 م ) . - م .\r\n( 3 ) . كنايه به هيئت نشستن بىحركت و موقر آنهاست كه گويى در برابر نقاشى مدل شده‌اند . - م .\r\n","page_name":" 50 ","page_number":68},
  {"content":"\r\n\r\n\r\nبازارهاى ايران\r\nبازارهاى ايران هنوز مقدار زيادى از جذابيت و فريبندگى خود را حفظ كرده و هنوز زيباترين گوشهء زندگى مردم اين كشور را تشكيل مىدهد . كسانى كه به شهرهاى مشرق زمين مسافرت مىكنند اگر از مشاهدهء بازارها خوددارى كنند نسبت به جالب توجه‌ترين جنبهء زندگانى مردمى ، كه به كشور آنها مسافرت مىكنند ، بىاعتنايى نشان داده‌اند . اين بازارها ممكن است شلوغ باشد ولى هيچ وقت كسل‌كننده نيست و صرف‌نظر از انداختن اخلاط سينه و خارج ساختن صداهايى پس از نوشيدن چاى زياد كه آن پسربچه در مجلهء پانچ « 1 » از آن به عنوان احساس پوزش‌خواهى ياد كرد مىتوان آن را يكى از مطبوع‌ترين و وسيع‌ترين باشگاههاى جهان خواند . هيچ چيز ملال‌آور در اين بازارها يافت نمىشود و اخبار در اندك مدتى در آن پخش مىگردد . مذاكرات بازار مانند گفت‌وگوهايى كه راجع به اسعار و بورس مىشود تازه و دست اول است .\r\nدر بازارهاى ايران دكانداران مزاحم رهگذران نمىشوند . ايرانيان مؤدب فقط به انداختن يك نگاه پنهانى به خارجيان اكتفا مىكنند . اگر شخص خارجى به پيشخوان آنها نگاه كند و به محتويات آن توجه نشان دهد ، امر ديگرى است . در آن موقع دكاندار و يا صاحب بساط ، فورا به خود مىآيد و مانند يكى از نمايندگان مجلس هنگام تقاضاى رأى از يك رأىدهندهء جديد تبسم مىكند و سلام مىدهد ، ولى هرگز مانند فروشندگان قاهره و استانبول ، كه سياحان آنها را بد عادت كرده‌اند ، آستين كت شما را نمىچسبد . به همان\r\n\r\n\r\n","description":"","footnote":"\r\n( 1 ) .  Punch  مجلهء فكاهى هفتگى كه در انگلستان منتشر مىشود و در سال 1842 تأسيس يافته است . - م .\r\n","page_name":" 51 ","page_number":69},
  {"content":"\r\n\r\nاندازه كه ادب و تواضع ايرانيان معروف است گستاخى و خودنمايى فروشندگان قاهره و استانبول شهرت دارد . دكاندار ايرانى ، مانند كليهء فروشندگان مشرق زمين ، مشترى را با يك نگاه برانداز مىكند و مىفهمد كه چگونه بايد توپ پارچهء ابريشمى يزد ، كه چشم را خيره مىكند ، يا قطعهء كميابى از زردوزى عهد شاه عباس يا كاشى يكى از مساجد قديمى را به وى نشان دهد . ولى فروشندگان ايرانى كالاى خود را در خارج از بازار براى جلب مشتريهاى اروپايى يا امريكايى به معرض نمايش نمىگذارند ؛ زيرا در حال حاضر چنين مشتريانى يافت نمىشوند . براى كسى كه در ايران مسافرت مىكند صحارى ، موانعى بزرگتر از اقيانوس اطلس يا درياى مديترانه و درياى مانش است . فقط عدهء معدودى از ايرانيان تحصيل كرده و آشنا با تمدن و آداب و رسوم مغرب زمين هستند كه تأسيس مغازه‌هاى جديد را در خيابانهاى وسيع تشويق مىكنند . در بازار ، خريد و فروش بين خود مردم صورت مىگيرد . اروپاييانى كه در شهرها ساكن‌اند به استثناى مبلغان مذهبى بندرت داخل بازارها مىشوند ، مگر اينكه محل كار يا ادارهء آنها در يكى از كاروانسراهايى باشد كه در دو طرف بازار اصلى واقع شده است . همسران مأموران اروپايى اساسا بازار را نمىبينند . اگر زنان مقتصدى باشند از شوهرانشان تقاضا مىكنند كالاى مورد لزوم را براى آنها خريدارى كنند ، ولى اگر در تهران اقامت داشته باشند مىتوانند از مغازه‌ها خريد كنند . در اصفهان براى اين مقصود به جلفا و در مشهد يا تبريز به خيابان نو مىروند ، و در شهرهايى مانند يزد اجناس مورد نياز خود را از ساربانان خريدارى مىنمايند . تقريبا مراكز يا شعبات كليهء بانكها ، به استثناى بانكهاى تهران ، در بازار قرار دارد و تقريبا هر روز همه مىبينند كه مدير يكى از بانكهاى مهم انگلستان يا معاون وى با يك دست لباس سفيد بدون لكه از يك در هلالى تاريك خارج مىشود و به طرف گذرگاه اسرارآميزى پيش مىرود . اشخاص مطلع مىدانند كه وى به محل كارش مىرود و تجار بازار از ديدن وى احساس اطمينان و خوشوقتى مىنمايند . در اغلب شهرهاى ايران رؤساى بانكها اهميت زيادى دارند و در مجالس جشن بعد از كنسول ، كه او نيز بعد از حاكم شهر قرار دارد ، مىنشينند . در انگلستان اخبار مربوط به بانكها از مجلات ماهيانه تجاوز نمىكند . در حالى كه روايات و داستانهاى بانكهاى بازار ايران بعضى از اوقات در كتب كلاسيك درج مىشود . سسيل ادواردز « 1 » در كتاب خود موسوم\r\n\r\n\r\n","description":"","footnote":"\r\n( 1 ) .  Cecil Edwards \r\n","page_name":" 52 ","page_number":70},
  {"content":"\r\n\r\nبه يك كاروان ايرانى « 1 » گوشه‌اى از زندگانى مردم ايران را در بازار و خارج از آن در طى سى چهل سال اخير مجسم مىنمايد .\r\nبازار ، روى هم رفته ، يك شهر مسقف بدون نقشه را تشكيل مىدهد . پيچ و خمهاى آن نظريهء نويسندگان و معماران تازه‌جويى را در نظر مجسم مىكند كه ساختمان خيابانهاى مسقفى را براى آينده پيشنهاد مىكنند . به استثناى متكديانى كه دايما ناله مىكنند و مىتوان آنها را « زنبورهاى بازار » ناميد ، كمتر كسى در بازار يافت مىشود كه حتى به نظر ، غمگين بيايد . بازرگانان كه تيزهوشى را به زيركى و حيله‌گرى رسانيده‌اند ، از چانه زدن ، كه آن را به صورت يك هنر ظريف درآورده‌اند ، لذت مىبرند . به طورى كه اين تصور براى شخص پيش مىآيد كه اگر بهايى را كه كاسب بار اول براى كالايى مطالبه مىكنند به او داده شود او بتدريج پژمرده مىشود و از بين مىرود ؛ زيرا هيچ وقت خود را از اينكه بار اول بهاى گزافترى براى كالاى خود مطالبه نكرده نخواهد بخشيد . در فاصلهء معاملات ، هنوز مانند دوران فراغت يعنى دويست و پنجاه سال قبل كه شاردن « 2 » از بازارهاى ايران ديدن كرده ، قليان پرآتشى بين كسبه دست به دست مىگردد . شاردن در اين باره مىگويد : « اين طرز استعمال تنباكو براى ما ناشناخته است و تازگى دارد اين روش عجيبى است كه خاص مردم ايران و هندوستان مىباشد . چون هواى كشورهاى مذكور از كشورهاى اروپايى و عثمانى گرمتر و خشكتر است و نفس ناميهء مردم اين نقاط لطيف‌تر مىباشد اگر تنباكو را آن طور كه ما مصرف مىكنيم مصرف نمايند براى آنها خيلى تند و پرنشئه است ؛ چون آنها آن را دائما مصرف مىنمايند . آنها تنباكو را به وسيلهء شيشه‌هاى پر از آبى به يكديگر تعارف مىكنند كه انتهاى آن شبيه به انتهاى بعضى از انواع شمعدان است و نى كه به وسيلهء آن دود را فرو مىبرند به آن مجرا متصل مىباشد .\r\nهنگامى كه مىخواهند قليان بكشند ، تنباكو را كه درون كاسه‌اى قرار دارد خيس مىكنند آن را به قطعات كوچكى خرد مىكنند ، تا دوام آن بيشتر شود و زود نسوزد ، سپس دو يا سه قطعه زغال مشتعل روى آن مىگذارند و شروع به كشيدن مىكنند . به اين ترتيب دود ابتدا در آب جريان پيدا مىكند و سپس به دهان منتقل مىشود و به اين جهت نه تنها خنك و تازه مىشود بلكه تمام مواد چربى و جرم تنباكو از بين مىرود و تصفيه مىشود . اشخاصى كه داراى معده‌هاى سالم هستند هنگام كشيدن قليان حباب\r\n\r\n\r\n","description":"","footnote":"\r\n( 1 ) .  A Persian Caravan \r\n( 2 ) .  Chardin \r\n","page_name":" 53 ","page_number":71},
  {"content":"\r\n\r\nبزرگى به وجود مىآورند و به وسيلهء جذب هوا صدايى مخصوص از آن برمىخيزد » .\r\nروى هم رفته پيشه‌وران هستند كه قسمت عمدهء كارها را انجام مىدهند و آنها آنقدر استطاعت ندارند كه بتوانند دائما قليان بكشند . اينجاست كه وجود شاگرد پنج شش سالهء دكان لازم مىشود . او در حالى كه قليان را در دست گرفته با دقتى كه يك كدبانوى خانه پيه‌سوزى را در اتاقهاى خانه مىگرداند ، قليان را بين پيشه‌وران و دوستان ارباب يا دوستان پدر خود مىگرداند . آنها نيز پس از اينكه با متانت يك كشيش و وقار يك شاهزاده سلام و تعارف مىكنند و از روى ادب و تواضع سينه و پيشانى خود را با دست لمس مىنمايند آن را مىگيرند و پس از يكى دو بار كشيدن به ملازم كوچك پس مىدهند . دوباره بين ميهمان و ميزبان سلام و تعارف رد و بدل مىشود و هر يك به كار خود مشغول مىشود . به طور كلى بلافاصله پس از طلوع آفتاب ، هنگامى كه بازار به اندازه‌اى كه مىتوان در آن كار كرد روشن مىشود ، كار شروع مىگردد و تا هنگامى كه روشنايى روز مبدل به تاريكى مىشود و كسبه و پيشه‌وران براى صرف شام و استراحت به خانه‌هاى خود مىروند ، اغلب آنها مانند زنبوران عسل به كار اشتغال دارند . چنين به نظر مىرسد كه صدها پسربچه‌اى كه همه جا در بازار ديده مىشوند عبارت زير را شعار خود ساخته‌اند . « من نيز كارى خواهم كرد و از آن كار لذت خواهم برد » .\r\nپس از صرف چندين ماه در بازار و بعد از يك سال راه رفتن و گردش كردن در آن ، شخص به اين نكته پى مىبرد كه زندگى بازاريها زياد هم قابل ترحم نيست .\r\nدر فصل زمستان هواى بازار به نسبت گرم و در تابستان سرد مىباشد ؛ چنان كه اگر بيش از اين رعايت اصول بهداشت بشود و ميزان دستمزد بالاتر رود و از روشنايى و نور خورشيد بيشتر استفاده شود و ساعات فراغت كسبه نيز افزايش يابد . اين تصور براى انسان پيش مىآيد كه پيشه‌وران بازار از كارگران كارگاههاى مغرب زمين كه با ماشين كار مىكنند ( با وجود كليهء روشهاى جديد و استعداد آنها و ماشينهايى كه بر طبق آخرين اسلوب ساخته شده ) با نشاطتر و خوشحال‌تراند . در بازار ، پيشه‌وران و كارگران مىتوانند با شوق و ذوق بيشترى كار خود را انجام دهند . چه ، مراحل مختلف كار را خود انجام مىدهند . در حالى كه كارگرانى كه با ماشين كار مىكنند بايد به طور يكنواخت همان كار را مكرر در مكرر انجام دهند و هميشه يك قسمت از يك شيئى را بسازند و اغلب اين قسمت به قدرى كوچك است كه كارگر نمىتواند در مغز خود ، بين آن قسمت و كار تمام شده رابطه‌اى ايجاد كند . در اينجا اين موضوع كه آيا بهتر است مرد از كارى كه\r\n\r\n","description":"","footnote":"","page_name":" 54 ","page_number":72},
  {"content":"\r\n\r\nصرافها در بازار اصفهان\r\n\r\n","description":"","footnote":"","page_name":" 55 ","page_number":73},
  {"content":"\r\n . \r\n","description":"","footnote":"","page_name":" 56 ","page_number":74},
  {"content":"\r\n\r\nبه آن اشتغال دارد راضى باشد و از لذت خلق كردن احساس خشنودى نمايد يا اينكه عدم رضامندى خاطر وى را مضطرب و مشوش سازد مورد بحث ما نمىباشد .\r\nبازارهاى ايران بعضى از خصوصيات و كيفيات اصناف و پيشه‌وران اروپا را در دوران قرون وسطا ، توأم با نشاط و شادمانى طبقه كارگران فنى امروز كه خوب رهبرى مىشوند ، داراست . وجود پسربچه‌هاى كوچك به ايجاد يك چنين تصورى در ذهن كمك مىنمايد . موضوع وجود كودكان كارگر را در بازارهاى ايران مىتوان از نظرها و جوانب مختلف مورد مطالعه قرار داد . ولى در حال حاضر تا هنگامى كه مدارس مجهزترى تأسيس نشده ؛ شخص بايد اذعان كند كه اگر كودكان اوقات خود را با كارفرماى خود در دكانهاى بازار به سر برند بهتر از اين است كه روز خود را در كوچه و خيابان به شب آورند . بخصوص با در نظر گرفتن اين نكته كه در حال حاضر كوچه‌ها و خيابانها مملو از گداست . سماجت گدايان ايرانى خارق‌العاده و ضجه و ناله‌هاى آنها بسيار نامطبوع و ناخوش‌آيند است و اغلب آنان از بيمارى و نقص عضو رنج مىبرند . در ايران ، گدايان در هر گوشه و كنار به انتظار گرفتن خرده‌هاى نان ايستاده و قيافه بيمار و پر از جراحت آنها را در پشت هر درى مىتوان مشاهده كرد . اينها حتى از همقطار مشهور خود ايلعازر « 1 » نگون‌بخت‌تراند ، به اين جهت كه چون سگ در مذهب اسلام حيوان نجسى است نمىتواند جراحتهاى آنها را بليسد .\r\nاز اينها گذشته شخص مىتواند روزها را يكى پس از ديگرى در بازار اصلى يا در بازارچه‌هاى تنگ ، كه بازارها را به يكديگر متصل مىكند ، به سر برد بدون اينكه صداى گريهء كودكى را بشنود . پسربچه‌ها داراى ريه‌هاى قوى مىباشند . هنگام ظهر موقعى كه صداى اذان از مناره‌هاى مساجد نزديك بلند مىشود ، مىتوان به اين اصل پى برد . چه ، در اين هنگام پسر بچه‌هاى پنج شش ساله در آستانهء دكان پدر يا كارفرماى خود مىايستند و در حالى كه دست خود را نزديك دهان قرار داده‌اند ، با آن صداى زير و جيغ مانند ، مثل آوازه‌خوانهاى كنار زاينده‌رود ، اذان ظهر را مىگويند ( يا به قول كفاره براى نوبت غذاى ظهر خود آواز مىخوانند ) اين صدا آميخته با صدها صداى ديگر از قبيل صداى سندان آهنگران ، چكش مسگران ، صدايى كه از صيقلى كردن اشياء برنجى\r\n\r\n\r\n","description":"","footnote":"\r\n( 1 ) . اشاره است به داستان مرد ثروتمند گدايى كه نامش ايلعازر ( به زبانهاى اروپايى لازار  Lazar  ) بود و سگان زخمهاى او را مىليسيدند : نگاه كنيد : به انجيل لوقا ، باب شانزدهم . - م .\r\n","page_name":" 57 ","page_number":75},
  {"content":"\r\n\r\nبرمىخيزد ، صداى چكش نقره‌سازان ، نالهء گدايان ، عرعر خران و غرش اعتراض‌آميز شتران كه از زيادى بار مىنالند ، صداى گفت‌وگوى هزاران تن و صداى پاى هزاران تن ديگر ، آهنگ مطبوع و موزونى به وجود مىآورد كه بيان آن به وسيلهء كلمات و عبارات بسيار مشكل است . شگفت آنكه اين صداهاى ضد و نقيض و اين نغمه‌هاى مخالف ، كه در بازار شنيده مىشود ، مانند صداى ماشينها گوشخراش و نامطبوع نيست ، بلكه صداى گوشخراش بوق اتومبيلها ، غرش موتور هواپيماها و صداى استارت موتورسيكلت و صداى اصطكاك قطعات ماشين‌آلات است كه غوغا و آشوبى به پا مىكند و اعصاب را تكان مىدهد و مرتعش مىسازد .\r\nدر بازارهاى شيراز صدايى شنيده مىشود كه بسيار عجيب است . اين صدايى است كه از كوبيدن ادويه ( زردچوبه ) ايجاد مىگردد . زردچوبه‌كوب در حالى كه تا كمر برهنه است يك دسته هاون بزرگ فولادى را در دست گرفته آن را در هوا بلند مىكند و بر هاونى مملو از ادويه خوشبو فرود مىآورد و آنها را به صورت آرد نرمى در مىآورد .\r\nصدايى كه از اصطكاك دسته هاون فولادى با هاونى كه از سنگ مرمر ساخته شده و محتويات آن برمىخيزد با صداى دم‌زدن و نفسهاى بريده كه ناشى از فشار اين كار خسته‌كننده است توأم با سرود يكنواختى كه شاگردها همراه آن مىافزايند و به عبارت ديگر دم‌گرفتن آنها ، آهنگ خارق‌العاده‌اى به وجود مىآورد . صداى منظم و يكنواخت دسته هاون مانند چكشهايى است كه پهلوانى از روى يأس و نااميدى بر در برنجى و سخت و تسليم‌ناپذير زندانى فرود بياورد . اين يك صداى فراموش نشدنى است كه شيون غم‌انگيز راهبه‌ها را در كتاب معجزه « 1 » اثر رينهارت « 2 » هنگامى كه به از دست رفتن مريم دوشيزه ( حضرت مريم ) وقوف يافتند يا صداى گوش‌خراش بوق را در نمايشنامهء كاپك « 3 » به نام آر . يو . آر « 4 » هنگامى كه اعتصاب كارگران را به جهانيان اعلام كرد ، به خاطر انسان مىآورد .\r\nقسمت جالب و شعف‌انگيز زندگانى بازار نمايش سرگرم‌كننده كسب و كار و صنعت\r\n\r\n\r\n","description":"","footnote":"\r\n( 1 ) .  Miracle  نمايشنامه‌اى كه توسط رينهارت نمايش‌نامه‌نويس اتريشى نوشته شده . - م .\r\n( 2 ) .  Reinhardt  نمايشنامه‌نويس اتريشى ( 1873 - 1963 م ) . - م .\r\n( 3 ) .  Capek  نمايشنامه‌نويس و داستان‌نويس چك ( 1890 - 1938 م ) . - م .\r\n( 4 ) .  R . U . R .  نمايشنامه‌اى از كاپك كه ضمن آن نويسنده از تمدن جديد و استفاده از انسانهاى مكانيكى يا كارگران انتقاد مىكند . - م .\r\n","page_name":" 58 ","page_number":76},
  {"content":"\r\n\r\nبازار شيراز\r\n\r\n","description":"","footnote":"","page_name":" 59 ","page_number":77},
  {"content":"\r\n . \r\n","description":"","footnote":"","page_name":" 60 ","page_number":78},
  {"content":"\r\n\r\nو پيشه است . در شهرهاى جديد غير از تعميركارانى كه بساط خود را كنار خيابان مىگسترنند ساير كارها دور از انظار مردم صورت مىگيرد . در حالى كه در بازار با چشم خود مشاهده مىكنيد كه چرخ‌كارها چگونه مىچرخد و مراحل تهيه و تعمير را در كارگاههاى روباز تماشا مىكنيد . چينىبندزن ، خياط ، كلاهدوز ، نخ‌ريس ، قناد ، درودگر ، جواهرساز ، پشم‌ريس و ساير اصناف در بازار ديده مىشوند . يك پسربچه اگر بخواهد مىتواند راجع به تعيين حرفه آيندهء خود در يك روز چندين مرتبه تصميم خود را تغيير دهد . يك جوان ايرانى قبل از اينكه راجع به حرفه و پيشه‌اى اطلاعاتى به دست نياورد و آن را ياد نگيرد نمىتواند شغل خود را تعيين كند . پسران معمولا از چهار سالگى به بعد به پدران خود در كارها كمك مىكنند .\r\nچند سال قبل ، هنگامى كه برحسب فرمان شاه ، لباس قديمى ايران مبدل به جامه اروپايى گرديد و عمامه جاى خود را به كلاه پهلوى داد و آن را « كلاه ملى » اعلام كردند به زيبايى بازار تا اندازه زيادى لطمه وارد آمد . اين كلاه پهلوى كه اكنون علامت مشخص ايرانيان است ( همان‌طور كه فينه كلاه مخصوص مصريها است . ) از كلاه قديمى افسران دون رتبه نيروى دريايى انگلستان و كلاه جديد صاحب منصبان فرانسوى تركيب شده است . گرچه كلاه پهلوى در خيابانها بيش از هر نوع كلاه ديگرى ديده مىشود و علامت مشخص كارمندان كشورى ايران است ، هنوز در بين بازاريها افرادى از طبقهء پايين مشاهده مىشوند كه به جاى كلاه ، پارچهء ابريشمى دور سر خود مىپيچند و عبا دوش مىكنند و هنوز جامهء معمول روز براى عده‌اى از افراد قبايل مخصوصا افراد قبايل يزد و كرمان و رعاياى كليهء نقاط ايران مفهومى ندارد و خيلى طول مىكشد تا شكل و فرم لباسهاى جديد در آن قبايل نفوذ كند و برخى از آنان توانايى آن را ندارند كه جامهء خود را بر طبق معمول روز تغيير دهند . در اغلب نقاط ايران البسهء مردم تابع جلفى و سبكى رسم روز نيست ، بلكه اين طور به نظر مىرسد كه البسهء آنها جزو تركه موروثى خانوادگى شده كه براى مبارزهء جاودانى با فقر تعمير و وصله مىشود .\r\nتمام اين چيزها به زيبايى منظرهء زندگانى روزانه كه بازارهاى ايران را با در نظر گرفتن بازارهاى قاهره و قسطنطنيه و دمشق و بغداد و اسوان و آندورمان ( بازارهاى هند را بايد بعدا ديد ) جالب توجه‌ترين بازارهاى دنيا مىسازد كمك مىكند . دربارهء بازارهاى ايران مىتوان اين جملهء مبتذل را ، كه هر يا رد آن مملو از چيزهاى جالب توجه است ، به كار برد ؛ زيرا قسمت جلو هر يك از دكانها معمولا 3 فوت مىباشد . از لحاظ معمارى بعضى از\r\n\r\n","description":"","footnote":"","page_name":" 61 ","page_number":79},
  {"content":"\r\n\r\nدكانها از برخى ديگر زيباتر است ولى كليهء آنها مملو از مناظر تماشايى است . مثل تمام چيزهاى ديگر ، نظرى كه انسان در نگاه اول دربارهء بازارهاى ايران حاصل مىكند اهميت زيادى دارد . عده‌اى از انگليسيهاى مقيم ايران بازار را به هيچ وجه دوست ندارند و از آن بدگويى مىكنند ، در حالى كه مسافرانى كه ممكن است فقط چند هفته در هر يك از نقاط ايران توقف نمايند آن را جذاب و جالب توجه يابند . به طور كلى ، هم آنهايى كه مقيم ايران هستند و هم مسافران در اين باره متفق القولند كه بازارهاى شيراز از لحاظ معمارى از ساير بازارهاى ايران زيباتر است . در قسمت اعظم بازارهاى ايران دكانهاى جديدى ديده مىشود كه مملو از اشياء فلزى و ماشينى ارزان قيمت ، ساخت كارخانه‌هاى چكسلواكى و روسيه است كه جنس آنها پست و طرحشان نازيباست و مانند خوره ، بازارهاى ايران را مىخورند . مسافر خارجى بايد با سرعت از مقابل اين قبيل دكانها عبور نمايد .\r\nبا اينهمه ، شما مىتوانيد مشاهده كنيد كه چگونه نانوا قطعات بزرگى از خمير را بر سقف دود زدهء تنور مىچسباند ؛ همانطور كه پسربچه‌اى قطعه گلى را به ديوار مىزند .\r\nپس از دو دقيقه قطعات خمير به صورت نان محلى از تنور خارج مىشود . هر يك از قطعات نان به اندازهء يك پيش‌بند و ضخامت آن به اندازهء يك پان كيك « 1 » است و اين همان اندازه‌اى است كه مىتوان به جاى يك ورق كاغذ براى پيچيدن اجناسى كه صبح از بازار خريده شده ، مانند گوشت و سبزيجات و پنير از آن استفاده كرد . در مجاورت دكان نانوايى رستوران محقرى است كه شما مىتوانيد تهيه كردن كباب بره را تماشا كنيد و رايحهء مطبوع آن را استشمام نماييد ؛ زيرا همان قدر كه در بازار صداهاى مختلف به گوش مىرسد بوهاى مختلف نيز به مشام مىخورد . در مجاورت اين دكان يا مطبخ كوچك ، درويشى ديده مىشود كه با تبرزين و كشكول گدايى خود ، و كلاه مخصوص ، در آستانه مسجدى نشسته است . مردم موهوم‌پرست هزاران شيئى كوچك مانند تكه‌هاى پارچه و روبان و قفل به عنوان دخيل به در مسجد بسته‌اند . در همان نزديكى ، بازرگانى فرش فروش چند خرجين خوشرنگ و فريبنده و قاليهاى شرابى رنگ را در گوشه و كنار به معرض نمايش گذاشته است . در دكانهاى قنادى شيرينيهاى فراوان و تازه را روى هم انباشته‌اند ؛ اين شيرينيهايى است كه ابتدا در پاتيلهاى بزرگ جوشانده و سپس با گلاب\r\n\r\n\r\n","description":"","footnote":"\r\n( 1 ) .  Pancake  نوعى كيك پهن و نازك است . - م .\r\n","page_name":" 62 ","page_number":80},
  {"content":"\r\n\r\nشيراز - بازار وكيل\r\n\r\n","description":"","footnote":"","page_name":" 63 ","page_number":81},
  {"content":"\r\n . \r\n","description":"","footnote":"","page_name":" 64 ","page_number":82},
  {"content":"\r\n\r\nمعطر كرده و همين ديروز پخته‌اند . شيرينيهايى مانند گلوله‌هاى بلورين ، مانند قطعاتى از سنگ يشم ، مانند كثير الاضلاعى از ياقوت ، شيرينيهايى به درخشندگى الماسهاى تاج خليفه ، شيرينيهايى نظير آنچه حسن براى ياسمين در كوچهء سعادت نزديك چشمه دو كبوتر ساخت . « 1 »\r\nيك نامه‌نويس حرفه‌اى در حالى كه روى يك قاليچهء نماز كه دو پا عرض و سه پا طول دارد نشسته و ميزى به بلندى سه اينچ در جلو خود قرار داده حاضر است كه نامه‌هايى به مضمون تهنيت مولود جديد يا تسليت فقدان كسى ، براى بيسوادان بنويسد .\r\nدر گوشه‌هاى اسرارآميز دخمه‌اى تاريك كه به حقيقت در شخص توليد رعب و وحشت مىكند ، شترى عظيم الجثه چشم بسته سنگهاى آسيايى را ، كه روغن را از دانه جدا مىكند ، مىگرداند . نور بسيار ضعيفى بر اين گوشهء دورافتاده و اسرارآميز مىتابد ولى آنقدر هست كه غبار سبز ، سفيد يا زرد رنگى را بر كليهء اشيايى ، كه در آن دخمه هست ، بيفكند و به اين ترتيب شتر و شترسوار را يك رنگ و يك طرح سازد . از اينجا كه گذشتيم بساط ميوه‌فروش به چشم مىخورد كه مثل تخته رنگ نقاشى مملو از رنگهاى اصلى است و در جلو آن بلبلى در قفس گردى كه از نى ساخته شده ديده مىشود اين قفس را با پرهاى رنگين و مهره‌هاى آبى زينت داده‌اند ؛ بلبل غمگين در آرزوى گل سرخ و شاخسار ، ماتم‌زده است .\r\nهر گاه در گوشه و كنار سر بكشيد قربانيان محزونتر و غمزده‌تر شاگردان مكتب دى كوين‌سى « 2 » را مشاهده خواهيد كرد . ولى براى بازيافتن نشاط و خوشدلى مىتوان به دكانهاى سراجى با آن يراقها و منگوله‌هاى مخصوص قاطر و شتر يا به دكه پينه‌دوز با آن گيوه‌هاى سفيدش يا به كوزه‌گرى كه بر گل مرطوب مشت مىزند يا فروشنده حنا و سرمه نظر انداخت . اينها با كالاهايى كه بر روى پيشخوان دارند به انتظار مورخان نشسته‌اند تا راجع به آنها صدها كتاب دويست صفحه‌اى به رشتهء تحرير درآورند . در اين محل ، موضوع براى نگارش داستانهايى از زندگى مشرق زمين فراوان است . طرز زندگى مشرق زمين از ديرباز تاكنون تغييرى نيافته . به عبارت ديگر ، به همان اندازه كه كرهء ماه از زمان حاجى بابا يا هارون الرشيد با ماه امروزى\r\n\r\n\r\n","description":"","footnote":"\r\n( 1 ) . اين جملات را مؤلف از هزار و يك شب نقل كرده است . - م .\r\n( 2 ) .  De Quincy  ( 1785 - 1859 م ) نويسندهء بزرگ انگليسى كه به خوردن ترياك معتاد بود و كتابى به عنوان اعترافات يك ترياكى نوشته است . مقصود مؤلف از شاگردان مكتب دى كوين‌سى مردم ترياكى است . - م .\r\n","page_name":" 65 ","page_number":83},
  {"content":"\r\n\r\nتفاوت پيدا كرده زندگى كنونى مشرق زمين نيز با سابق ، تفاوت يافته است .\r\nبا وجود اين و با همهء كيفيات و خصوصيات عالى كه مىتوان در مردم بازارى سراغ كرد . يعنى مهمان‌نوازى ، مهارت فنى ، صبر و شكيبايى ، هنر چانه‌زدن ، زندگى اجتماعى ، شوخى و ظرافت و از اينها گذشته زيبايى و آزادى محيط بازار . افسوس كه امروز نمىتوان كار خوب و نمونه‌هاى اصيل و عالى هنر ايران را در اين محل مشاهده كرد . حتى در خانه‌هاى مردم ايران نيز چنين نمونه‌هايى يافت نمىشود .\r\nردايى كه بر دوش استادكاران قديم ايران افتاده بود ناگزير ساييده و نخ‌نما شده است . در اصفهان بالاى سردر بزرگ « ميدان شاه » ، در نزديكى محلى كه پدر حاجى بابا با قلم‌موى خود مشغول كار بود ، عده‌اى كه كارشان ساختن جلد كتاب است به كار اشتغال دارند . ولى به استثناى يكى دو مورد جلدهايى كه توسط اين اشخاص ساخته مىشود از نوع درجهء دوم و درجهء سوم است . تهيه‌كنندگان آنها اغلب مردان جوانى هستند كه داراى استعداد فنى شگفت‌آورى مىباشند . در واقع ، به همان اندازه كه مغز كارفرمايان متجدد آنها از ذوق و استعداد تجارتى سرشار است اين كارگران جوان از استعداد فنى برخوردار مىباشند . در بازار جواهرسازان ، عده‌اى جواهرساز به كار اشتغال دارند و از هر يك از وسايل زينت صدها نظير آن مىسازند .\r\nيعنى مهارت آنها به همين اندازه است . در واقع ، با استفاده از شهرت تاريخى اجداد خود كسب مىكنند و نان مىخورند . طرز كار نقره‌كاران نيز چنان است كه اگر مشترى آنها را راهنمايى نكند ، در تزيين كار خود به قدرى افراط مىكنند كه مايه بيزارى مىگردد . اما تفاوت يك كار آنها با كار ديگر از لحاظ طرح و نوع نظير همان احساس را در شخص به وجود مىآورد كه يك پسربچه را وادار به افزودن يك تمبر پست جديد به مجموعهء تمبرهاى پيشين خود مىكند .\r\nعدهء ديگر به تهيه آلات و ادوات برنجى اشتغال دارند و سينى و ظروف مخصوص روى ميز مىسازند . اين نوع كار تقليد كوركورانه‌اى است از گذشته با يك نوع سرعت ماشينى . طرحهاى اين سينيها و جعبه‌ها و آلات ديگر با چنان مهارتى تهيه شده و دواير بزرگ و كوچك آن از لحاظ هندسى چنان عالى و پسنديده است كه شخص ميل دارد آنها را بيشتر از لحاظ رياضى مورد ملاحظه قرار دهد تا از نظر صنعت و هنر ايران . صرف‌نظر از قاليها و قاليچه‌هايى كه ايلات و عشاير مىبافند ؛ در حال حاضر ، مسگران كه ظروف آشپزخانه و ادوات مورد نياز روزانه مردم را مىسازد و كفاش و يراق‌ساز و كارگرانى كه\r\n\r\n","description":"","footnote":"","page_name":" 66 ","page_number":84},
  {"content":"\r\n\r\nآلات و ادوات مورد احتياج را با دست تهيه مىكنند ، صنعتگران و پيشه‌وران واقعى به شمار مىروند .\r\nبراى مشاهدهء نمونه‌هايى از نفايس هنر ايران لازم نيست كه به ايران سفر كنيم و مقدارى از آنها را در مساجدى كه بدان دسترسى نيست تماشا كنيم ؛ چه ، اين قبيل اشيا را در قفسه‌هاى صاحبان مجموعه‌ها و موزه‌ها و دكانهاى عتيقه‌فروشى كشورهاى مغرب زمين آسانتر مىتوان يافت . به صراحت بايد گفت كه پيشه‌وران كنونى ايران براى اينكه خود را از حيث مهارت به پاى پيشه‌وران گذشته برسانند بايد راهى دراز طى كنند .\r\nحتى كوزه‌گر مهارت خود را از دست داده . راه و رسم كهن دگرگون شده عصر « قوطى حلبى » و « سرعت » فرا رسيده است .\r\n\r\n","description":"","footnote":"","page_name":" 67 ","page_number":85},
  {"content":"\r\n . \r\n","description":"","footnote":"","page_name":" 68 ","page_number":86},
  {"content":"\r\n\r\n\r\nچهل ستون\r\nدر اصفهان « تالار » يا « بارگاه سلطنتى » ديگرى وجود دارد كه حتى از « عالىقاپو » بزرگتر است . اين تالار كه در قسمت عقب ، در باغهاى قديمى كاخ واقع شده « چهل ستون » نام دارد . سكويى كه چهل ستون بر روى آن بنا شده فقط چند پا ارتفاع دارد در حالى كه عالىقاپو بر روى طاق بزرگ دروازه بنا شده است . گرچه اين تالار « چهل ستون » ناميده مىشود ، در حقيقت داراى بيست ستون است ، عدد چهل نزد مشرق زمينيها محبوبيت خاصى دارد . در ادبيات خاور نزديك اغلب اصطلاحات از قبيل چهل روز ، چهل دزد ، چهل برج و چهل شب به كار برده مىشود . ولى در مورد چهل ستون عدد چهل ، از جمع بيست ستون ايوان و انعكاس آنها در آب استخرى كه در جلو ساختمان احداث شده ، به وجود مىآيد . اين خود نمونهء زيبايى است از اينكه زبان فارسى فارغ از قيد است . سقف ايوان نمونهء جالبى از كار درودگران و بناهاى آن دوره است . در ساختمان اين بنا از درختهاى بزرگ چنار استفاده شده و سقف آن را با تنه‌هاى كامل درخت ، كه با دقت فراوان برگزيده شده است ، استوار گردانيده‌اند . وضع اين تيرها هنوز بسيار خوب است و بسيار خوب حفظ شده‌اند . ساختمانهاى اصفهان ، در مقايسه با ساير ساختمانهاى ايران ، جديد به شمار مىرود . بناهاى زمان شاه عباس در سيصد سال قبل احداث گرديده . در حالى كه خرابه‌هاى « تخت جمشيد » متعلق به سه هزار سال پيش است . در مورد سقف ايوان چهل ستون كتيبه‌ها يا افريزها « 1 » در فواصل بين ستونهاى چوبى بزرگ داراى\r\n\r\n\r\n","description":"","footnote":"\r\n( 1 ) . افريز ، كه در فارسى و عربى به كار مىرود و همان  Frieze  انگليسى است ، نام آنچه از ديوار برآمده باشد ؛ مانند سنگى كه در جرزهاى كوچه كار مىگذارند تا از صدمه محفوظ باشد . طاق . نك : لغت‌نامهء دهخدا . - م .\r\n","page_name":" 69 ","page_number":87},
  {"content":"\r\n\r\nحفره‌هاى كوچكى است . در پشت ايوان ، بارگاه سلطنتى و يك تالار پذيرايى وجود دارد .\r\nاين دو تالار داراى تزييناتى مىباشد كه بعضى از آنها بسيار خوب مانده و برخى ديگر در دست مرمت‌كنندگان لطمه ديده است . ولى هنوز اين تزيينات و تزيينات پلكان « عالىقاپو » نمونه‌هاى اصيل اين نوع تزيين در آن دوره به شمار مىآيد . در نقاشيهاى ظريف و زيباى ديوارى مىتوان البسه و آداب و سنن آن زمان را مشاهده كرد . در سقف تالار پذيرايى يك طرح مركزى وجود دارد كه قطعهء دل‌انگيز و زيبايى از تذهيب ايرانى است . خطوط برجستهء طلايى كه يكديگر را قطع كرده‌اند از حيث ظرافت شبيه تار عنكبوت است . اين نوعى از تزيين است كه ايرانيان در آن مهارت دارند .\r\nتزيينات تصاوير چنان است كه به اشكال مىتوان به تقدس شاه كه پاى پياده به زيارت مشهد مقدس مىرفت باور داشت . سبك ديگرى از تزيين وجود دارد كه شخص نمىتواند آن را نتيجهء نفوذ و تأثير يا پسند خاطر پادشاهى بداند كه در زمينهء طرح‌ريزى شهرها چنين صاحب‌نظر بوده است . اين سبك تزيين ، آيينه‌كارى است كه نمونه‌هايى از آن را مىتوان در اينجا مشاهده كرد . هنوز در شهرهاى مختلف در اغلب خانه‌هاى قديمىساز ثروتمندان ايرانى ، نمونه‌هايى از اين سبك تزيين ديده مىشود . عده‌اى جلا و درخشندگى آن را مىپسندند . آيينه‌كارى از قطعات شيشه‌هاى رنگى و تكه‌هاى كوچكى از آيينه تشكيل مىشود . يك اتاق كامل را با اين نوع تزيين زينت مىدهند . حاشيه ، تنكه‌هاى در ، كتيبه‌ها و حتى ستونها را آيينه‌كارى مىكنند . ستونهاى پيچ و خم‌دار يا حلقه‌اى شكل را با مهارت آيينه‌كارى مىكنند . آيينه وسط ديوار ممكن است به بزرگى آيينه قفسه لباس باشد . حاشيهء اين آيينه با تكه‌هاى كوچكترى از شيشه زينت مىشود و اين قطعات رفته‌رفته به قدرى كوچك مىگردد كه اندازهء آنها به قدر يك پشت ناخن مىرسد . طرحهاى آيينه‌كارى شامل كليه رنگهاى طيفى است . هيچ كس نمىتواند مهارت و زبردستى را كه در ساختن اين قطعات منعكس‌كننده يا تنظيم طرحهاى نامحدود و محاسبهء رياضى لمحات هفتگانهء منشور را ، كه در آن به كار مىرود ، انكار كند . ولى در تاريخ معمارى ناراحت‌كننده‌ترين سبك تزيينى به شمار مىرود . مىتوان يك گام از اين حد فراتر رفت و گفت كه اين سبك تزيين بىشباهت به طرحهاى متحرك يا انوار تغييركننده رنگى مانند اعلانات خيابانها نيست . در انگلستان مناسب‌ترين چيزى كه مىتوان آيينه‌كارى را با آن مقايسه كرد گردونه‌هاى بازار مكاره دهات است . اينها در جاى خود نشاطآور و با روح به نظر مىرسد ولى اگر براى زينت اتاقهاى خود از آن\r\n\r\n","description":"","footnote":"","page_name":" 70 ","page_number":88},
  {"content":"\r\n\r\nاصفهان - نماى داخلى كاخهاى سلطنتى شاه عباس\r\n\r\n","description":"","footnote":"","page_name":" 71 ","page_number":89},
  {"content":"\r\n . \r\n","description":"","footnote":"","page_name":" 72 ","page_number":90},
  {"content":"\r\n\r\nاستفاده كنيم همان تأثير را دربرخواهد داشت كه از خواندن داستان گودال و آونگ « 1 » اثر ادگار آلن پو « 2 » احساس مىكنيم . با اين حال ، عده‌اى آن را مىپسندند .\r\nلرد كرزن دربارهء چهل ستون مىنويسد : « درخشندگى ديوارهاى اين تالار زيبا موجب شد كه كرپورتر « 3 » با بيان جذاب خود آن را اين طور مورد ستايش قرار دهد : مصالح عالى زياده از حد آن نه تنها انوار طلايى و بلورين يكديگر را منعكس مىنمايد بلكه كليهء رنگهاى مختلف باغ را منعكس مىسازد آن سان كه گويى تمام سطح آن از نقره صيقلى شده و از صدف مرواريد تشكيل يافته است » .\r\nاز نظر اروپاييان يك چنين اتاقى پس از توصيفى كه از تزيينات آن شده است از انواع ديگر عيبجويى و انتقاد بىنياز مىباشد .\r\nآيينه‌كارى هيچ شباهتى با آثار يك دورهء با عظمت ، كه در آن قاليهاى زيبا و بديع به وجود آمده و مساجد آن با كاشيهايى همرنگ فيروزه تزيين شده و مينياتورهايى كه نبوغ سلسلهء صفويه را منعكس مىكند و تاكنون بهتر از آن تهيه نشده ، ندارد . باغهاى كاخ بر اثر عدم مراقبت سرسبزى خود را از دست داده و فقط درختان و استخر باقى مانده است . استخر مزبور يكى از بزرگترين استخرهاى ايران به شمار مىآيد و اطراف آن ، كه از قطعات بزرگ سنگ ساخته شده ، اكنون محل آمد و رفت هزاران قورباغه پر سر و صداست .\r\nپس از عبور از باغهاى چهل ستون انسان تقريبا وارد « چهار باغ » مىشود . اين خيابان بزرگ هنوز به چهار رديف درخت چنار خود ، كه به آن وقار و شكوه مىدهد ، مباهات مىكند . اين خيابان كم‌نظير است و يكى از خيابانهاى بزرگ جهان به شمار مىرود . با در نظر گرفتن ساير شهرهاى ايران ، اين خيابان و ميدان شاه ، خيابانها و ميدانهاى شهرهاى ديگر اين كشور را تحت الشعاع قرار مىدهد . براى آنها حتى در پايتخت ، يعنى تهران ، نيز نمىتوان رقيبى يافت . خيابان چهار باغ از نزديكى چهل ستون محلى كه حرم قديمى در آن واقع شده بود شروع شده تا پل مشهور « اللّه وردى خان » « 4 » ، كه به جلفا منتهى مىشود ، ادامه مىيابد . در گذشته وسايط نقليه‌اى كه با اسب حركت مىكردند از خيابان وسط\r\n\r\n\r\n","description":"","footnote":"\r\n( 1 ) .  The Pit and the Pendulum \r\n( 2 ) .  Edgar Allan Poe  نويسندهء معروف امريكايى در قرن نوزدهم . - م .\r\n( 3 ) .  Sir Robert Ker Porter  سياح معروف انگليسى در قرن نوزدهم كه سفرنامهء معروفى دربارهء ايران دارد . - م .\r\n( 4 ) . « پل اللّه وردى خان » همان « سى و سه پل » است . - م .\r\n","page_name":" 73 ","page_number":91},
  {"content":"\r\n\r\nعبور مىكردند و خيابانهاى دو طرف يكى به عبور مردان و ديگرى براى عبور زنان اختصاص داشت . لكن سال گذشته مقررات جديدى به مورد اجرا گذاشته شد و به زنان و مردان اجازه دادند كه با هم از خيابان وسط عبور كنند و در ضمن حركت وسايط نقليه يك طرفه شد ؛ يعنى خيابانهاى دو طرف را به اين منظور اختصاص دادند . بايد به خاطر داشت كه در چند سال اخير به زنان اجازه داده شده كه در خيابان در كنار شوهران خود راه بروند . از معبرهاى دو طرف خيابان ، نزديك ديوارهاى باغ ، هنوز خوب نگهدارى نمىشود و گاهگاه به بريدن درختها مبادرت مىورزند و در اين كار فقط لزوم آنها را براى منظور و مقصودى كه دارند در نظر مىگيرند . مقامات مسئول براى پر كردن جاى آنها و كاشتن درختهاى جديد كوشش مىكنند . بين درختها چهار نهر در طول خيابان در جريان است . اينها بقاياى نهرهايى است كه در گذشته كف آنها با كاشى پوشيده شده بود و امروز مورد استفاده مردانى است كه به وسيلهء سطل خيابانها را آب‌پاشى مىكنند .\r\n\r\nمدرسهء شاه حسين « 1 »\r\n« مدرسهء شاه حسين » تقريبا در اواسط خيابان چهار باغ در سمت چپ خيابانى كه به « پل اللّه وردى خان » منتهى مىگردد واقع شده است . اين بنا در سال 1710 م به عنوان يك صومعه يا مدرسه مخصوص ملاها و روحانيان ساخته شد و داراى يك صد و شصت حجره بود كه طلاب تقريبا به حالت انزوا در آنها زندگى مىكردند . حياط اين مدرسه با استخر بزرگ آن يكى از آثار بسيار زيبا است . در حالى كه مناره‌ها و كتيبهء آن مورد توجه مخصوص ايرانيان است . درهاى آن از نقره است . شگفت آنكه افغانها آن را باقى گذاشته‌اند . اين درها گرچه شگفت‌انگيز است ، برجستگى تزييناتى كه در آنها به كار رفته خيلى زياد است و حواشى آن ، كه با طرحهاى گل و بتونه زينت يافته ، بيش از اندازه پر نقش و نگار و مطابق با واقع است . با اينهمه ، يكى از آثار ديدنى شهر به شمار مىرود و بهاى آنها گرچه بيش از آنچه هست برآورد شده شايد وزن نقره‌اى كه به كار رفته اين ارزش را داشته باشد . در سمت راست اين در ، يك دكان ميوه‌فروشى و يك نوع دكان قنادى است كه طلبه‌هاى جوان و معمم پول جيبى مختصر خود را در آن خرج مىكنند .\r\n\r\n\r\n","description":"","footnote":"\r\n( 1 ) . مقصود « مدرسهء چهار باغ » است كه چون به امر شاه سلطان حسين ساخته شده به نام « مدرسهء شاه حسين » نيز معروف است . - م .\r\n","page_name":" 74 ","page_number":92},
  {"content":"\r\n\r\nمدرسهء شاه حسين واقع در « چهار باغ » اصفهان\r\n\r\n","description":"","footnote":"","page_name":" 75 ","page_number":93},
  {"content":"\r\n . \r\n","description":"","footnote":"","page_name":" 76 ","page_number":94},
  {"content":"\r\n\r\nگوشه‌اى از زندگانى مذهبى ايرانيان را مىتوان در نزديك استخر و حياط پر درختى كه آن را احاطه كرده مشاهده نمود . در حال حاضر ، كاشيهاى گنبد در دست تعمير است . چوب بستهايى كه براى تعمير به كار مىرود از ده تا پانزده سال قبل همچنان برپاست و كار تعمير به طور متناوب با مسامحه و تعلل شرقى در طى اين مدت انجام گرفته . ولى اين طور به نظر مىرسد كه اين بار قصد دارند آن را به پايان رسانند . بايد گفت كه روش كار گذاشتن كاشيهاى پرنقش و نگار گنبد خيلى ماهرانه است . ابتدا قالب گچى از يك قسمت تهيه مىنمايند و طرح را بر روى آن نقش مىكنند سپس كاشيها را وارونه در قسمت مقعر قرار مىدهند و به اين ترتيب يك قسمت از طرح تشكيل مىشود ، هنگامى كه به اندازهء كافى اين كار را ادامه دادند روى آن را با گچ مىپوشانند و آنگاه اجزاى يك قسمت بزرگ را به گنبد مىبرند و با قطعات مجاور جفت مىكنند . متأسفانه محلى يافت نمىشود كه از آنجا بتوان تابلويى از اين ساختمان ، كه شامل در اصلى و گنبد هر دو باشد ، تهيه كرد .\r\n\r\n","description":"","footnote":"","page_name":" 77 ","page_number":95},
  {"content":"\r\n . \r\n","description":"","footnote":"","page_name":" 78 ","page_number":96},
  {"content":"\r\n\r\n\r\nپلها ، جويهاى روان و نغمات\r\nبا اينكه ايران از حيث بزرگى يك پنجم كشور ايالات متحدهء امريكاست و در سطح زمين مساحتى را برابر با مجموع مساحت آلمان و ايتاليا و فرانسه اشغال كرده است رودخانه‌هاى آن انگشت‌شمار است و اغلب آنها در كوير فرو مىرود و هرگز به دريا نمىرسد . در سراسر اين فلات بزرگ رودخانه‌اى به عظمت ميسى سيپى يا شكوه رن ، به زيبايى لوار يا رود تاريخى فرات يافت نمىشود .\r\nحتى زاينده‌رود كه مردم اصفهان با شعف آن را رودى كه هرگز نمىميرد « 1 » نام نهاده‌اند چندان كوچك است كه نقشه‌برداران به يك چشم برهم زدن آن را رسم مىكنند . با اينهمه ، شايد رودخانهء مزبور مشهورترين رودخانهء ايران باشد و در برانگيختن شاه عباس به اينكه پايتخت خود را در ساحل آن بنا كند سهم بزرگى داشته است . اغلب رودخانه‌هاى ايران نمىدانند به كجا مىروند و حتى از بستر خود نيز ظنين مىباشند .\r\nركناباد رودخانهء كوچكى كه حافظ آن را از آب شاعرانه و نيم‌شفاف مملو گردانيده و در بيرون « دروازهء قرآن » شيراز واقع شده فقط جوى كوچك بازيگوشى است كه كودكان دبستانى براى جستن از روى آن با يكديگر شرطبندى مىكنند . در خود شهر شيراز ، بستر رودخانه‌اى كه در شهر جريان دارد خشك است و خرك‌چيها و بزچرانان از پل كوچك و دوست‌داشتنى آن به عنوان ميان‌بر استفاده مىكنند و حيواناتى را ، كه حفظ آنها به عهدهء آنان واگذار شده است ، هنگام شب از زير آن عبور مىدهند و به طرف آغل\r\n\r\n\r\n","description":"","footnote":"\r\n( 1 ) . مقصود مؤلف « زنده‌رود » است و زنده و زاينده در اينجا به معنايى نيست كه مؤلف پنداشته است . - م .\r\n","page_name":" 79 ","page_number":97},
  {"content":"\r\n\r\nمىبرند . برحسب اتفاق انسان به جويبارهاى بدون نام و بدون پلى مىرسد كه خدا مىداند از كجا آمده و به كجا مىروند . چه ، محلى كه اين جويها در آنجا از نظر ناپديد مىشوند مانند سرچشمه‌شان اسرارآميز است . اغلب آنها از روى سنگهاى جاى پا ، كه شخصى در گذشتهء نامعلومى آنجا قرار داده و هنوز در آن محل باقيمانده ، مىگذرند .\r\nامروز از اين تخته سنگها براى همان مقصود اصلى و ابتدايى استفاده مىشود . اين پلها مانند غارهايى كه نسخه بدل كنام شغالان و شيران است قديمى و بدوى مىباشند و با كلبهء گلى فقيرترين ده‌نشينان امروز تفاوت زيادى ندارد و كوچكترين نشانه‌اى حاكى از اينكه در هوش غريزى و كوشش پيشه‌وران بدوى ، پيشرفت و بهبود حاصل شده است مشاهده نمىشود .\r\nدر يزد خواست ، يعنى شگفت‌انگيزترين شهرى كه در صحرا واقع شده ، تنها پلى كه اين شهر جزيره مانند را به صحراى اصلى مربوط مىسازد ، از چند تير به اضافهء مقدارى سنگ و گل ساخته شده ، اين پل ساختمان سست و لغزنده‌اى است كه تنها تحمل دارد يك گاو و چند تن از سكنهء شهر از آن بگذرند . با همان سهولت كه كرجىبان مىتواند مهار كرجى را بگسلد اين پل را نيز مىتوان منهدم كرد و شهر را بر روى صخره مرتفع در وسط كوير بدون آب رها ساخت .\r\nدر آن سامان جويبار كوچكى است كه نمىتوان آن را ناگفته گذاشت . تقريبا در 161 كيلومترى يزد رودخانهء كوچكى به نام « شمش » وجود دارد كه تا چند سال قبل شهرت داشت و محل ملاقات راهزنان بود . در اين محل ، زوار تشنه‌لب و مسافران خسته با قدردانى ، از آب آن مىآشامند و خستگى راه را از تن به در مىكنند . عرض اين رودخانه دو اينچ يعنى كمتر از يك وجب و طول آن 50 يا رد است . ولى هيچ يك از مسافران صحرا ، رود مزبور را به واسطهء عرض اندكش تحقير نمىكنند بلكه در مقابل خيرى كه از آن بدانها مىرسد برايش طلب بركت مىكنند .\r\nپل بازار در تبريز بر بستر رودخانه‌اى بنا شده است كه در فصل بهار سيلاب خروشانى را به داخل شهر هدايت مىكند . براى زلال نگاهداشتن اين آب از خرك‌چيهايى كه از كوهپايه‌هايى مجاور ميوه و سبزيجات به شهر حمل مىكردند هنگام ورود و خروج هيچ‌گونه ماليات و عوارضى دريافت نمىشد به شرطى كه خرجينهاى خود را از گل و لاى و لجن ، كه در بستر رودخانه جمع شده بود ، مملو كنند . در حدود يك سال قبل ، تبريزيهاى ترقىخواه به ساختن خيابان بزرگ جديدى مبادرت ورزيدند ولى\r\n\r\n","description":"","footnote":"","page_name":" 80 ","page_number":98},
  {"content":"\r\n\r\nراه و رسم قديمى خود يعنى پاكيزه نگاهداشتن بستر رودخانه را به طريق مذكور رها كردند و در نتيجه سال بعد سيل مصيبت‌بارى به شهر حمله كرد و خانه‌هاى زيادى را خراب كرد و عده‌اى بر اثر آن به هلاكت رسيدند .\r\nدر سواحل درياى خزر فلات مرتفع با تنگ‌نظرى مراقب رودخانه‌هاست و نمىگذارد از آب آنها بيش از اندكى به دريا بريزد . لكن رودخانه كارون و رودخانه‌هايى كه به سوى خليج فارس روانند هر يك داستان ديگرى دارند .\r\nرودخانه‌هاى ايران هر چند معدود است بسترهاى رود بسيار است . بندرت اتفاق مىافتد كه در فلات ايران به نقطه‌اى سفر كنيد بدون اينكه شكافها و بريدگيهايى در سطح آن مشاهده كنيد . اينها بسترهاى سنگى و شنى رودخانه‌هايى هستند كه در اوايل بهار ، هنگامى كه آبها از قلل پربرف كوهها سرازير مىشود و اگر بلافاصله بسترهاى قديمى خود را پيدا نكنند ، بسترهاى جديدى مىسازند و مسير خود را بدون احساس پشيمانى تغيير مىدهند . تمام آنها نوميدانه شتابانند و اين طور به نظر مىرسد كه از سرنوشت خويش بىاطلاعند . بقيهء فصول سال از اين بسترهاى رودخانه به عنوان رد پا و جاده استفاده مىشود ولى چون سيلها بىقرار و بىثبات هستند در بعضى از قسمتها بايد هميشه پلها را حفظ كرد . اغلب پلهاى ايران ساختمانهايى قابل تحسين است . زاينده‌رود اصفهان داراى پنج پل است كه مردم اين شهر به آنها مباهات مىكنند .\r\nبا مشاهدهء دو پل ، از پلهاى اصفهان ، سيلى از خاطرات تمام پلهاى بزرگى كه شخص ديده و همچنين خاطرهء پلهاى ديگرى كه طاقهاى آنها مدت مديدى است پايه‌هاى اصلى خود را از دست داده است در ذهن بيدار مىشود ؛ از قبيل آبراهه‌هاى بزرگى كه به سان فاتحان در امپراتورى روم مىخراميدند . طاق دورافتاده پونت روتو « 1 » كه در رود تيبر « 2 » بر پاى ايستاده و مانند آخرين روميان قديم ، كه از نخستين مردم روم جديد « 3 » دورى گرفته باشد ، خود را از پل جديد كنار كشيده است . پل مشهور لندن كه مايهء افتخار بازرگانان آن شهر است و براى بهره‌مند شدن از امتياز سكونت در يكى از خانه‌هاى چوبى كه در مجاورت آن پراكنده شده است حاضر به پرداخت اجارهء بيشترى بودند . ريالتو « 4 » در ونيز\r\n\r\n\r\n","description":"","footnote":"\r\n( 1 ) .  Ponte Rotto \r\n( 2 ) .  Tiber \r\n( 3 ) . مقصود مردم امروز ايتالياست . - م .\r\n( 4 ) .  Rialto  پل بزرگ و زيبايى از سنگ مرمر است كه در قرن شانزدهم بر روى ترعهء بزرگ ونيز بنا شد .\r\n","page_name":" 81 ","page_number":99},
  {"content":"\r\n\r\nبا سه خيابان كوچك آن كه از ميان يك طاق بيرون جسته و مانند سنت كريستوفر « 1 » دكانهاى هلالى شكل را كه اشياء نادر و طرفه آن موجب خوشوقتى و سرور ثروتمندان بيكار دورهء جمهورى بزرگ را فراهم مىساخت بر پاى نگاهداشته است . يا پونت وچيو « 2 » پل محبوب مردم فلورانس با آن مغازه‌هاى جواهرفروشى كه مانند بارناكل ( جانورى كه به كشتى مىچسبد ) به يك طرف كشتى قديمى چسبيده و نسل اندر نسل پيشه‌وران نوآموز را در خود جاى داده است . شب هنگام كه شخصى از روى پل اخير الذكر مىگذرد تصور مىكند كه صداى پاى تمام افراد خانواده مديچى « 3 » و خود لئوناردو « 4 » بزرگ را مىشنود .\r\nاما پلهاى اصفهان پلهاى سلطنتى است كه از عوالم ديگر يعنى شهرهاى اسرارآميز ، شاهان ، سفرا ، مردان مقتدر ، شيخهايى كه سوار بر شترهاى بزرگ با آن تزيينات و زنگها به حج مىرفتند و از شهر كربلا يا مكه بازمىگشتند خبر مىدهد . چه ، در اصفهان دو پل سراغ داريم كه ساخته و پرداختهء دو تن از استادان اين فن است كه چون از علم اشباع نشده بودند ميزان اتكا و مقاومت آنها را چنان دقيق و استادانه حساب كرده‌اند كه تناسب و زيبايى قدم پيش نهاده و بر صحيفهء هنر ايشان صحه نهاده است . امروز اين آثار مورد تحسين كليهء پل‌سازان و طراحان مىباشد و جاى خود را در ميان زيباترين پلهاى دنيا اشغال كرده است . مسافرى كه از شيراز به اصفهان مىآيد در نظر اول از اين پلها الهام مىگيرد و بلافاصله درمىيابد كه كويرها و دشتهاى بدويان را پشت سرگذاشته و قدم به دنياى متمدن نهاده است .\r\nاز اين دو پل مشهور پلى كه شهرت بيشترى دارد و نيز مورد استفاده است « پل اللّه وردى خان » مىباشد كه اصفهان را به كوى ارامنه ، يعنى جلفا ، متصل مىسازد . اين پل به فرمان شاه عباس توسط اللّه وردى خان سپهسالار مشهور او ، كه با زره و شمشير مىجنگيد ، ساخته شده است . پل ديگر كه در حدود 300 يا رد دور تر واقع شده\r\n\r\n\r\n","description":"","footnote":"\r\n( 1 ) .  St . Christopher  سنت كريستوفر يكى از شهداى مسيحى قرن سوم . مشهور است كه در سوريه مىزيست و مردى فوق‌العاده درشت‌اندام بود كه براى جبران گناهان خويش مردم را از يك طرف رودخانه به جانب ديگر حمل مىكرد . روزى حضرت مسيح به شكل كودكى بر وى ظاهر مىشود و از او مىخواهد كه وى را به طرف ديگر رودخانه ببرد ولى در بين راه بدن او چنان سنگين مىشود كه كريستوفر از حمل آن عاجز مىماند . - م .\r\n( 2 ) .  Ponte Vecchio  پلى در فلورانس كه بر روى رودخانهء آرنو زده شده . - م .\r\n( 3 ) .  Medicis  مديسيها خانواده‌اى كه در قرن 14 و 15 و 16 م در فلورانس مىزيستند . - م .\r\n( 4 ) . مقصود لئوناردو داوينچى نقاش و معمار بزرگ ايتاليايى است . - م .\r\n","page_name":" 82 ","page_number":100},
  {"content":"\r\n\r\nمنظرهء پل إله وردى خان واقع در چهار باغ اصفهان از يك ايوان مجاور\r\n\r\n","description":"","footnote":"","page_name":" 83 ","page_number":101},
  {"content":"\r\n . \r\n","description":"","footnote":"","page_name":" 84 ","page_number":102},
  {"content":"\r\n\r\n« پل خواجو » نام دارد كه معلوم نيست معمار آن چه كسى بوده است . هر دو پل مزبور را مىتوان سدهاى قوسى شكل ناميد كه به افزايش آب زاينده‌رود براى آبيارى كمك مىكند . همانطور كه نوع ديگر سد هلالى شكل ، يعنى پل قديمى لندن به افزايش آب قسمت شرقى رودخانهء تايمز به منظور كشتيرانى كمك مىكند . پل اللّه وردى خان و پل خواجو هر يك داراى سه طبقه است كه طبقهء اول آنها همسطح آب مىباشد و طبقهء سوم مهتابى يا گردشگاهى است كه بين دو طبقهء ديگر واقع شده است . در هر يك از پلها يك جادهء اصلى مركزى وجود دارد كه در دو طرف آنها سرپوشيده‌هايى احداث كرده‌اند . هر كدام از جاده‌ها به چند كلاه فرنگى و شاه‌نشين ، مانند رديف لژهاى اپرا ، منتهى مىگردد كه پنجره‌هاى آنها به رودخانه باز مىشود . تعداد اين اتاقهاى كوچك ، كه به اندازه‌هاى مختلف در دو طرف پل اللّه وردى خان ، يا آن طور كه بعضى از اوقات ناميده مىشود پل جلفا قرار گرفته است ، هفتاد تا هشتاد است . تعداد كلاه فرنگيهاى پل خواجو ، كه پايين رودخانه بنا شده ، كمتر است ولى از حيث اندازه بزرگتر مىباشد و نوع آنها قدرى تفاوت دارد .\r\nاغلب پلهاى جديد در دوران ما فقط به صورت مسير خط آهن يا وسيلهء آزمايش وسائط حمل و نقل درآمده است و مهمترين نكته‌اى كه در ساختن پلها مورد توجه قرار مىگيرد عبور از سمتى به سمت ديگر در حداقل مدت است . اما اين دو پل اصفهان گويى شخص را دعوت به توقف مىكنند . از هر يك از سرپوشيده‌هاى دو طرف آن مىتوان صد منظرهء مختلف و متنوع را تماشا كرد . از يك سو ، آبشارهاى كوچك و بزرگ نمايان است و از سوى ديگر استخرهاى كم‌عمق ، كه ساحل شنى و پست آنها بعضى از اوقات داراى حاشيه‌اى است كه مشتمل بر صدها نمونهء رنگارنگ از پارچه‌هايى است كه حكايت از مهارت و فنون نساجان و صباغان مىكنند . گازران اين پارچه‌ها را مىآورند تا در كنار رود بشويند و در آفتاب خشك كنند . كار اين پلها دور نگاهداشتن شخص از آب نيست ، بلكه بر عكس ، پلكان كوتاهى است كه يك طبقه را به طبقهء ديگر متصل مىسازد و شما را به مهتابى بالا ، در زير نور خورشيد و يا سايه خنك و مطبوع طبقهء پايين دعوت مىكند . در پايين ، پل سرپوشيدهء ديگرى به مركز پايه‌هاى پل منتهى مىشود كه معبر مسقفى با سنگهاى جاى پا به آن راه دارد . اين گذرگاه ، در تمام طول پل ، همسطح با آب زاينده‌رود كشيده شده است . اين دو پل بسيار دلربا و دلفريبند . اشخاص خوشگذران در اين مكان مىتوانستند با رضامندى خاطر به سر برند . هنگام عصر سرپوشيده‌ها مبدل به\r\n\r\n","description":"","footnote":"","page_name":" 85 ","page_number":103},
  {"content":"\r\n\r\nپنجره‌هاى سحرآميز مىشود . از هر يك از اين پنجره‌هاى قوسى شكل ، تركيبى از اشكال جديد و مناظر و چشم‌اندازهاى ديگرى را مىتوان مشاهده كرد . در حالى كه آبگيرهاى كم‌عمق و ساكن به مثابه آيينه‌اى ، آسمان ايران را منعكس مىسازد :\r\n « در حاشيه فيروزه‌اى رنگ غروب آفتاب * ماه مانند كرجى مرواريدگون فرود مىآيد » . \r\nدر عرض سيصد سال اخير چه داستانهايى در اين كلاه فرنگيها گفته شده ! افسانه‌هايى كه داراى رنگ مشرق زمين ، خيال‌انگيز ، و بوى خوش شربتهاى شفاف دارچين بوده است .\r\nمىگويند كه « سى و سه پل » پرشكوه‌ترين پلهاى جهان است و از نظر اينكه در مدخل شهر قرار گرفته است برايش رقيبى نمىتوان يافت . مسافر هنگام مشاهدهء اين پل يقين حاصل مىكند كه به زودى وارد شهرى بزرگ مىشود . چنان كه اين تصور براى مسافرانى كه به كانال بزرگ ونيز مىرسند يا از درياى مرمره به استانبول قدم مىنهند حاصل مىشود . اين پل از لحاظ اينكه در مدخل شهر واقع شده عينا مانند جسرهايى است كه در برابر دروازهء دژهاى كهن قرار داشت . لرد كرزن در كتاب مشهور خود اين نكته را خاطرنشان ساخته كه مسافرت به ايران اگر فقط براى مشاهدهء « پل اللّه وردى خان » هم باشد ارزش دارد . اندكى در پايين رودخانه ، پل كوچك ديگرى وجود دارد كه زمانى از آن به عنوان آبراهه استفاده مىشود . عرض اين پل به اندازه‌اى است كه يك مرد با الاغش مىتواند از روى آن عبور كند . نام اين پل « جوبى » است . جوب « 1 » يعنى نهر و نامى است كه بر آبروهاى كوچك ، كه آب را براى آبيارى به باغات و مزارع انتقال مىدهند ، اطلاق مىشود . پل جوبى نهرى بود كه باغهاى « هفت دست » را مشروب مىكرد . « هفت دست » نام كاخ و باغى است كه توسط شاه عباس دوم احداث گرديد و « سعادت آباد » خوانده مىشد . اين كاخ حرم او بود و در ضمن از مأموران خارجى كه به دربار اصفهان مىآمدند در آنجا پذيرايى مىكرد . شاه عباس دوم از « پل خواجو » بر رودخانه سد بسته بود و به اين ترتيب بستر آن را ، كه در اين محل عريض بود ، به درياچه‌اى مبدل كرده بود كه محل تفريح او و زنهاى حرمش بود .\r\nچند تن از سياحان ، اخيرا از كاخ « هفت دست » ذكرى به ميان آورده‌اند ، ولى اكنون\r\n\r\n\r\n","description":"","footnote":"\r\n( 1 ) . « جو » يا « جوى » به زبان عاميانه . - م .\r\n","page_name":" 86 ","page_number":104},
  {"content":"\r\n\r\nاصفهان - چهار سوق نقاشى\r\n\r\n","description":"","footnote":"","page_name":" 87 ","page_number":105},
  {"content":"\r\n . \r\n","description":"","footnote":"","page_name":" 88 ","page_number":106},
  {"content":"\r\n\r\nبه كلى از بين رفته است . يكى از ساختمانهاى قديمى اين باغ را چند سال قبل براى ارضاى هوس يكى از وزراى ظل السلطان ، كه مىخواست در آن محل براى خود خانهء جديدى بنا كند ، خراب كردند . در ايران هيچ چيز مانند عدم توجه به بناهاى قديم يا آثار تاريخى تأسف‌آور نيست . اغلب پادشاهان و فاتحان ، ابنيه و آثار قديم را هر چه بوده است خراب كردند . پس از فتح شهرى ، اولين اقدام آنان از بين بردن اغلب چيزهايى بود كه باعث آبرو و اعتبار بود يا از زمانى حكايت مىكرد كه ممكن بود به نحوى از انحاء دورهء خود آنها را تحت‌الشعاع قرار دهد . حتى در زندگى روزمره ايرانيان پسر ، خانهء پدرى را با نظم و ترتيب حفظ نمىكند يا آن را مطبوعتر نمىسازد بلكه ترجيح مىدهد بر اثر عدم توجه و مراقبت ، بناى مزبور رو به ويرانى نهد و سپس در گوشهء ديگر باغ خانهء جديدى بنا كند كه معمولا داخل و خارجش از بناى قديمى پست‌تر است .\r\nدر ايران ، فقط از مساجد و ابنيهء مقدس و پلها خوب نگاهدارى مىكنند . ولى به طور كلى اين ابنيه نيز در بعضى از قسمتهاى ايران كهنه و خراب است . در همه جا غير از تهران خيابانهاى قديمى را مبدل به خيابانهاى جديد مىكنند . به سختى مىتوان از برخورد با ديوارهاى فرو ريخته ، ساختمانهاى ترك‌خورده و مساجد و زيارتگاههايى كه كاشيهاى آن افتاده و يا مشاهدهء انبوه زباله در پشت يا داخل باغها و مناره‌هاى شكسته و عظمت و شكوه منهدم شده احتراز جست . با يكى دو مورد استثناء علامت و نشانه‌اى كه حاكى از مراقبت و محافظت و تعمير ابنيه باشد نمىتوان مشاهده كرد .\r\nپل خواجو ، مانند پل جلفا ، زمانى دو خيابان بزرگ را كه شبيه چهار باغ بود به يكديگر متصل مىساخته ، ولى وضع كنونى آنها طورى است كه هيچ‌گونه نشانه‌اى ، كه حاكى از عظمت گذشتهء آنها باشد ، نمىتوان يافت . اما هنوز آثارى باقى است كه نشان مىدهد آنها در ايجاد پايتخت سلطنتى سهمى داشته‌اند . آن قسمت از خيابان كه در امتداد شهر قرار گرفته به بازار نقاشان كه اكنون ويران شده است منتهى مىگرديد و به « ميدان شاه » يعنى پشت « مسجد شاه » و روبروى سردر بازار اصفهان مىرسيد . انتهاى ديگر پل به گورستان اصفهان منتهى مىگرديد . در اين گورستان گورهاى خوش طرحى يافت مىشود كه گنبد آنها با نمونه‌هاى خوبى از كاشى ايران پوشيده شده است . مرده‌شوىخانه ، در آن نقطهء شهر كه رودخانه پايان مىيابد و آب هميشه جريان دارد واقع گرديده است . در بازار شايع است كه يك روز عصر عده‌اى از جوانان خودآراى ايرانى كه ضمن گردش از اين محل مىگذشتند ، همان‌طور كه معمول اين نوع مردان جوان است ، شرط بستند كه\r\n\r\n","description":"","footnote":"","page_name":" 89 ","page_number":107},
  {"content":"\r\n\r\nهيچ يك از آنان آن جسارت را ندارد كه به درون مرده‌شوىخانه برود و شيئى از آنجا با خود بياورد تا ثابت كند وى تا تخته سنگى كه محل شستن اجساد است پيش رفته است .\r\nيكى از آنها متعهد شد كه اين كار را انجام دهد و ادعا كرد كه از اين كار بيمى به دل راه نخواهد داد و گفت كه تكه‌اى از كفن مردگان را با خود خواهد آورد . هنگامى كه دوستانش در يكى از كلاه فرنگيهاى پل ، مشغول كشيدن سيگار بودند ، وى به طرف مرده‌شوىخانه رفت مدتى گذشت و از او خبرى نشد سرانجام دوستانش يقين حاصل كردند كه وى آنها را فريب داده و از راه ديگرى به خانه برگشته است و به اين ترتيب با آنها مزاح كرده . ولى بامداد روز بعد جسد جوان را در كف مرده‌شوىخانه نزديك در ورودى يافتند در حالى كه تكه‌اى از كفن را در دست داشت و گوشهء كتش پاره شده بود .\r\nكت او به ميخ كوچكى كه در پايين نيمكت كوبيده شده بود گير كرده بود . روى تخته سنگ هم جسدى ديده نمىشد ولى تصور مىرود كه بعد از به دست آوردن كفن از روى نيمكت ، وى خيال كرده كه دستى دراز شده و او را از رفتن بازداشته است و در دم از ترس جان سپرده است .\r\nانتهاى ديگر پل كه در نزديكى گورستان واقع شده از مزارع ترياك مىگذرد و به صحرا يعنى طرف ديگر رودخانه مىرسد . مىتوان به وسيلهء جادهء متروكى از اين طرف رودخانه عبور كرد . در گوشه‌اى از اين زمين يك فرودگاه هواپيما ، كه با حسن نيت بنا شده ، ولى براى فرود آمدن هواپيما مناسب نيست ، احداث گرديده و در مجاورت آن نمونهء جالبى از كبوترخانه را مىتوان مشاهده كرد . خرابى و فروريختگى خيانت كرده و آن را براى دانشجويان رشتهء معمارى به حالت تجزيه باقى گذاشته است .\r\nپل خواجو حتى اگر نظير وضعى را كه هم اكنون شرح داده شده داشته باشد باز هم رقيب پل جلفا محسوب مىگردد . كلاه فرنگيهاى كوچك آن قبل از ويران شدن بسيار دلگشا و باصفا بوده . زمانى بامهاى مقوس و گنبددار آن با رنگها و نقاشيها و كتيبه‌هاى زيبا زينت يافته بود . اكنون اين تزيينات خراب شده و كاشيهايى كه از لحاظ صنعت درجهء دوم محسوب مىشود جايگزين آنها شده است . دلاوران عصر طلايى اصفهان در مهتابى بالاى اين پل قدم مىزدند يا در طاقنماهاى كوچك آن مىنشستند . اكنون اين پل فقط در مواقع عيد نوروز است كه وضع بهترى پيدا مىكند . نوروز ايرانيان از يك لحاظ بر سال نو مردم مغرب زمين برترى دارد و آن اين است كه با فصل بهار و با اعتدال ربيعى مصادف مىشود نه با زمستان . در اين فصل ايران زيباتر از ساير فصول است و هر جا گلى برويد با\r\n\r\n","description":"","footnote":"","page_name":" 90 ","page_number":108},
  {"content":"\r\n\r\nاصفهان - پل خواجو\r\n\r\n","description":"","footnote":"","page_name":" 91 ","page_number":109},
  {"content":"\r\n . \r\n","description":"","footnote":"","page_name":" 92 ","page_number":110},
  {"content":"\r\n\r\nصداى بلند فرا رسيدن بهار را نويد مىدهد ، حتى سقفهاى گلى بازارها نيز در اين كار شركت مىكنند . در اصفهان در فصل تابستان و پاييز طوفان ريگ ، رسوباتى از خاك زراعتى و تخم گياهان بر جاى مىگذارد و اين تخمها تا فصل بهار در حال خواب هستند و با از بين رفتن برف يا باران يا هر دو ، به سبزهء لطيفى مبدل مىشوند كه هنگامى كه از دور بدان بنگريم گويى شبنم سبز رنگى روى سقف بازار موج مىزند . در اين موقع ، گردش در بين مزارع سرسبز بالاى شهر بسيار مطبوع و لذت‌بخش است . ولى اين زيبايى مانند ساير زيباييهاى طبيعت در مشرق زمين چندان دوام ندارد . چه ، آفتاب به زودى آنها را مىسوزاند و در يك لحظه پژمرده مىكند و از بين مىبرد .\r\nدر نزديكى انتهاى پل اللّه وردى خان در قسمتى كه متصل به شهر اصفهان است باغ و خانه‌اى است كه مسافرانى كه به اين شهر سفر كرده‌اند آن را خوب به خاطر دارند . هنگام غروب آفتاب در اين باغ صداهايى از جانب زاينده‌رود به گوش مىرسد و آواز بلبل براى گل سرخهاى آن ناشناخته نيست . از ايوان ساختمان آن ، كه مشرف به « چهار باغ » است ، كاروانهاى شتر را كه هر بامداد هنگام طلوع آفتاب وارد اصفهان مىشوند مىتوان ديد . در مدخل اين ساختمان ، ميزبان خوش‌مشرب خانه ، هنگام غروب آفتاب به عدهء زيادى از ميهمانان خوش‌آمد گفته و در طلوع آفتاب آنها را بدرقه كرده و با اين پذيرايى سخاوتمندانه نام نيك تجارتخانه قديمى زيگلر « 1 » را حفظ كرده است . در سالهاى اخير بندرت كتابى راجع به ايران نوشته شده كه در آن به نمايندگان اين تجارتخانه و مهربانيهايى كه نسبت به مسافران نشان داده‌اند اشاره نشده باشد .\r\n\r\n\r\n","description":"","footnote":"\r\n( 1 ) .  Zeigler \r\n","page_name":" 93 ","page_number":111},
  {"content":"\r\n . \r\n","description":"","footnote":"","page_name":" 94 ","page_number":112},
  {"content":"\r\n\r\n\r\nنوروز\r\nجشن نوروزى يا استقبال از بهار ، يكى از قديمىترين اعياد ايرانيان است كه مراسم آن پس از پايان زمستان و نزديك شدن فصل تابستان انجام مىگيرد . مسلمانان و زرتشتيان هر دو ، نوروز را جشن مىگيرند . مىگويند به جاى آوردن اين مراسم از زمان جمشيد بزرگ ( سليمان ايران ) كه هزاران سال قبل از طوفان نوح سلطنت مىكرده ، معمول بوده است .\r\nجشن نوروزى دو هفته به طول مىانجامد . در طى اين مدت ، ديد و بازديدهاى خانوادگى انجام مىگيرد و شيرينى و نقل در خانه‌هاى ايرانيان فراوان است . چه ، مگر جمشيد بزرگ نبود كه به خواص نيشكر پى برد و دستور داد كه از شيرهء آن قند تهيه كنند ؟\r\nمىگويند جمشيد هفتصد سال عمر كرد و تصور مىكنند اگر بعضى از ضعفهايى ، را كه اغلب پادشاهان ايران از خود نشان داده‌اند ، بروز نداده بود ، سيصد سال ديگر مىزيست . در ششصد و نود و نهمين سال زندگى ، جمشيد خود را چنان مقتدر مىپنداشت كه تصور كرد به مقام خدايى رسيده و مجسمهء خويش را به اطراف و اكناف كشور فرستاد تا رعايايش او را عبادت كنند . دربارهء تاريخ زندگانى او داستانهاى زيادى نقل كرده‌اند كه باور كردن اغلب آنها از داستانى كه ذكر آن رفت نيز مشكلتر است .\r\nبنابراين جاى تعجب نيست كه كودكان ايرانى تا اين اندازه به نوروز و متعلقات آن علاقه‌مند باشند . ايرانيان به اين سنت قديمى اعتقاد دارند كه « هر كس در بامداد نوروز قبل از سخن گفتن ، دهان خود را شيرين كند و بدن خود را به روغن بيالايد ، در آن سال اتفاقات ناگوار برايش پيش نخواهد آمد » . تقريبا همهء مردم به حمام مىروند و جامهء نو در\r\n\r\n","description":"","footnote":"","page_name":" 95 ","page_number":113},
  {"content":"\r\n\r\nبر مىكنند . پسربچه‌ها در دهات پيراهن نو مىپوشند ولى هنوز آن را در شلوار خود جاى نمىدهند . پسر كوچكى در يكى از دهات نزديك اصفهان بود كه هر وقت مشاهده مىكرد يك نفر اروپايى مىآيد فورى به گوشه‌اى مىرفت و پيراهن خود را در شلوارش مىكرد ولى همين كه او دور مىشد دوباره آن را بيرون مىآورد . پيراهن بازاريها اغلب آنقدر بلند است كه تا قوزك پاهايشان مىرسد و به جامهء خواب ، كه در دورهء ويكتوريا معمول بوده ، شباهت دارد . دختران خردسال در پيراهنهاى خود ، كه اغلب آنها از رنگهاى اصلى تشكيل يافته ، خيلى با نشاط به نظر مىآيند . آفتاب سوزان به زودى رنگ سبز پسته‌اى را به زمردى و فيروزه‌اى و رنگهاى آبى و بنفش را به رنگ شبهاى تيره و قرمز درخشان را به رنگ گل سرخ ايران مبدل مىسازد .\r\nهنگامى كه مراسم بامداد نوروز پايان مىيابد آن عده از مردم اصفهان كه مىتوانند ، با شتاب به سوى زاينده‌رود مىروند تا بعدازظهر و عصر را در كنار رود بگذرانند . در اين روز بخصوص از دو پل مقوس ، « پل خواجو » محبوبيت بيشترى دارد و عدهء زيادى به آنجا مىروند . در اغلب موارد حتى به كره‌خرها يك روز مرخصى مىدهند و به آنها اجازه مىدهند كه در تفريح و گردش در هواى آزاد شركت كنند . ممكن است در اين روز چندين خرمهره ديگر به مهره‌هاى پيشين كه بر گردن دارد اضافه كنند تا از چشم بد مصون ماند و يك يا دو رديف حاشيه به پالان او بيفزايند . اين پالانها بسيار بزرگ مىباشند و قدرى به زين اسبهايى كه زنان در سيرك سوار آنها مىشوند شباهت دارد .\r\nهنگامى كه كره‌خر را بدين‌سان آراستند يك قاليچه ، كه تركهء خانوادگى است ، بر روى پالان قرار مىدهند و مادر خانواده كه زن چاقى است بر آن سوار مىشود . پس از اينكه او نقاب و چادر خود را مرتب كرد همسرش كودك را به او مىدهد و آنگاه دو كودك ديگر را در پشت او مىنشانند . با اينكه اين كودكان هيچ چيزى را نمىتوانند ببينند ولى خيلى خوشحال هستند . پدر و پسرهاى خانواده در حالى كه يكى از آنها سماورى را در بغل مىگيرد پياده به دنبال الاغ حركت مىكنند .\r\nاگر هنگام رسيدن به پل ، كليهء غرفه‌ها اشغال شده باشد اهميتى نمىدهند . همين قدر كه مىتوانند رودخانه را ببينند راضى هستند و برايشان تفاوت نمىكند كه در چه محلى بنشينند . هرگاه مكان سايه‌دارى پيدا نكنند الاغ را طورى قرار مىدهند كه سايهء او بر روى قاليچه بيفتد . و چون بعدازظهر است و بتدريج بر طول سايه‌ها افزوده مىشود اين ترتيب بسيار مناسب است . ( هنگام ظهر اين كار اشكال بيشترى دارد چه خورشيد در آسمان\r\n\r\n","description":"","footnote":"","page_name":" 96 ","page_number":114},
  {"content":"\r\n\r\nبالا آمده و در زير بدن الاغ فقط آنقدر جا هست كه خرك‌چى مىتواند بعدازظهر آنجا به خواب رود ) . آنگاه متوجه سماور مىشوند و كوچكترين پسر خانواده را مىفرستند تا قطعه‌اى زغال مشتعل به بزرگى يك گردو ، از خانواده‌اى كه توانگر به نظر مىرسد ، به وام بستاند . در اين موقع همه خوشحالند . جويبارهايى كه به وسيلهء بندهاى كمانى سيل‌گير پل وارد رودخانه مىشوند اعلام مىكنند كه در كوهستان زد و خوردى بين برف و آفتاب روى داده و آنها به پيروزى آفتاب تبسم مىكنند .\r\nتفريحات بعدازظهر ساده و عارى از گناه است . نگاه كردن به ابرهاى بهارى كه بر حسب اتفاق ظاهر مىشوند و خنديدن به گردابهاى فراوان رودخانه و به آب انداختن اولين شكوفه‌هاى بهارى قسمتى از اين تفريحات را تشكيل مىدهد . هنگامى كه يكى از پسربچه‌ها با يك ميمون كوچك مقدس يا آن طور كه ايرانيان آن را نام نهاده‌اند « خر خاكى » باز مىگردد شعف و هيجان آنها به منتها درجه مىرسد . چه ، معتقدند كه اين حيوان كه فقط در اين موقع سال ظاهر مىشود خوش‌يمن است و پيك نيكبختى سال نو مىباشد . همين قدردانى و استفاده از ايام فراغت در مشرق زمين است كه آنها را قادر مىسازد كه با هيچ و پوچ منتهاى شادى و لذت را حاصل كنند ، و از اين حيث ، امتياز عجيبى بر مغرب زمينيها دارند . در اين جشن نوروزى بخصوص كه وصف كرديم تنها يك نقص ، گردش و تفريح كامل و لذت‌بخش آن خانواده را بر هم زد . ياسمن دختر پانزده ساله و آهو چشم از روى بىاحتياطى و با جسارت و بىشرمى اجازه داد كه نسيم ملايم زاينده‌رود گوشهء چادر او را عقب بزند و مژگان سياه چشم او را به يك تن فرنگى رهگذر بنماياند . اين موضوع كه شلوار كوچك سياه وى كه به سبك معمول در تهران در ناحيهء قوزك و زانوا آن را كش انداخته بودند كاملا نمايان بود هيچ اهميتى نداشت .\r\nكلاه فرنگيهاى پل در غروب آفتاب روز عيد به لژهاى تئاتر ، هنگام اجراى يك نمايشنامهء بزرگ شباهت دارد . با اين تفاوت كه هر يك از اين كلاه فرنگيها براى خود نمايش جداگانه‌اى دارد . در اين اتاقهاى هلالى شكل ، مردان جوان دربارهء زنهاى آيندهء خود ، كه زيباييهاى آنها در پشت نقابهاى ضخيم و چادر پنهان است ، مىانديشند . چه فقط در شب عروسى است كه پدر و مادر به شوهر اجازه مىدهند تا همسر خود را براى اولين بار ببيند و سليقهء پدر و مادر خود را بستايد . در بعضى از موارد داماد از حيرت ، شاخ در مىآورد . اين روزها بين پيرمردهاى ريش حنايى بازار افسانه‌هاى عجيبى شايع است و مىگويند كه پسرهايى كه به مدرسه مىروند و در كلاسهاى بالا تحصيل مىكنند\r\n\r\n","description":"","footnote":"","page_name":" 97 ","page_number":115},
  {"content":"\r\n\r\nمانند سابق مطيع و حرف‌شنو نيستند . در مدرسه‌ها باشگاههايى تشكيل داده‌اند و اعضاى اين جمعيتهاى مخفى سوگند ياد كرده‌اند كه قبل از ديدن زن خود ، او را به همسرى قبول نكنند . پيرمردان در حالى كه انگشتان خود را در ميان ريشهاى مسى رنگ خود فرو مىبرند سر را تكان مىدهند و متحيرند كه كار دنيا به كجا خواهد كشيد .\r\nدر نوروز شب زود فرا مىرسد و ته سيگارهاى مشتعل و سرخى آتش قليان ، كلاه فرنگيها را به غارهاى اسرارآميز مبدل مىكند . در اين موقع همه به نقال گوش فرا مىدهند . بايد داستان « رستم و سهراب » و رخش را براى پسران جوان نقل كرد ، چه ايرانيان هرگز از شنيدن داستان قهرمانان افسانه‌اى خود ملول نمىشوند .\r\nاكنون موقع تماشا كردن ستاره‌ها و شنيدن موسيقى است . صداى موسيقى در تاريكى اتاقهاى قوسى شكل مانند صداى « خارج » پسر بچه‌اى است در دسته سرودخوانانى كه مشغول تمرين هستند . صدا اوج مىگيرد اما آهنگ چندان فرق نمىكند يك نوع « دلى دلى كردنى » است كه فوق‌العاده مورد پسند ايرانيان است . اين موسيقى به دلايلى از جويهاى روان الهام مىگيرد . شايد نغمه‌اى است كه در ستايش پربهاترين هداياى طبيعت به ايران ، يعنى آب ، سروده مىشود . دلى دلى كردن ايرانى ، چون نام بهترى براى آن نمىتوان يافت ، داراى هيچ يك از خصوصيات كوهستانى سويس يعنى سلامت و بشاشت و خوشى و نشاط نيست و هيچ يك از آثار اكسلسيور « 1 » را دارا نمىباشد بلكه صداى آن شبيه آواز روح گمشدهء آوازخوانى است كه در معابر كوهستانى سرگردان است و قدرت از دست رفتهء خود را براى ساختن آهنگهاى موسيقى جست و جو مىكند . اين طور به نظر مىرسد كه هواى صحرايى ايران ، آهنگ را آن طورى كه ما مىشناسيم خاموش كرده است . در بيابان با نظم و ترتيب راه رفتن يعنى در يك قطار يا رديف راه نورديدن ( شترها فقط هنگامى با هم راه مىروند كه اتفاق سوئى رخ دهد . ) و ساربانان با قطار پايان‌ناپذير شترها نغمهء مضاعف صد زنگ شتر را با تك‌خوانى يكنواخت خود همراه مىسازند . در درون هر يك از اين زنگها زنگ كوچك ديگرى است كه براى زنگ بزرگتر عمل زبانه را انجام مىدهد . زنگ كوچكتر يك « اكتاو » بالاترست و اختلاف بين دو « گام » موجب مىشود كه با نيروى تصور هشت پرده ديگر را تكميل نماييم . شتربانان زنگى را كه زبانهء آهن داشته باشد پست مىشمرند و اين يكى از\r\n\r\n\r\n","description":"","footnote":"\r\n( 1 ) .  Excelsior  نام آهنگى است . - م .\r\n","page_name":" 98 ","page_number":116},
  {"content":"\r\n\r\nدلايلى است كه آمد و رفت كاروانهاى بزرگ شتر را اين قدر پرشكوه و پرصدا مىسازد .\r\nهنگامى كه براى نخستين بار اين صداى دلنگ و دلنگ از « چهار باغ » نزديك زاينده‌رود شنيده شود بخصوص اگر بدر باشد تا حدى هيجان‌آور و تا حدى بيم‌انگيزست . ولى اين نمايش شبانه پس از چندى براى مردم مغرب زمين يكنواخت و ملال‌آور مىگردد . در حالى كه براى ايرانيان هميشه زيباست .\r\nگرچه ايران كم و بيش در ميان مصر و چين ، يعنى مراكز موسيقى باستانى جهان ، قرار گرفته آثارى از آلات موسيقى نظير آنها كه بر روى پاپيروسهاى مصرى بيرون معبد نيل يا بر سنگ مرمرهاى يونان يا ديوارهاى نقاشى شدهء پمپئى ، مىتوان ديد ، يافت نمىشود .\r\nدر مجسمه‌هاى « تخت جمشيد » با عظمت ، و حجاريهاى « بيستون » يا غارهاى مقوس « طاق بستان » هيچ نوع آلات موسيقى نمىتوان ديد . حتى زنگ شتر ، كه صداى آن در سراسر فلات به گوش مىرسد ، از معابد چينى سرچشمه گرفته . چه ، چينيها بودند كه براى اولين بار به ساختن زنگ مبادرت ورزيدند . شايد محبوبيت زنگ در نزد شتربانان كه طبقهء خوبى را تشكيل مىدهند بيشتر به واسطهء نفرت و يا ترس از جن مىباشد تا علاقهء به موسيقى . چه ، كاروانهاى ايرانى داستانهايى مبنى بر تأثير زنگ در دور كردن اژدها از چين با خود آوردند ، همچنانكه جرنگ جرنگ شيشه‌هايى كه عشاق ايرانى در باغها به صدا در مىآوردند نغمه‌اى نيست كه نتيجه الهامات هنرى موسيقىدانان ايرانى باشد بلكه نغمه‌اى است كه از همان كشور چين به ايران آمده است .\r\nهر گاه ساكنان كشور گل و بلبل دوستدار گل باشند ، آن وقت علاقه و توجهشان نسبت به تصانيف و آوازهايى كه با شور و حرارت دوست مىدارند بيشتر مىشود . مردها از غروب آفتاب تا نيمه‌شب در كرياسهاى پلها مىنشينند و به اين صداى عجيب و غيرطبيعى « دلينگ و دلينگ » گوش فرا مىدهند . اين نوعى از موسيقى است كه اغلب مردم مغرب زمين از شنيدن آن لذت نمىبرند و به نظر آنها هم‌آهنگى نغمات شيرين محسوب نمىشود . عجيب است كه مغرب زمينيها مجموعهء آهنگهايى را كه مدت چندين قرن بدين‌سان مورد علاقهء ايرانيان بوده معيوب و ناقص مىدانند . شايد روزى يكى از نوابغ مغرب زمين بتواند زيبايى كشف نشده‌اى در عمق كاوش نشدهء آواز ايرانى بيابد . همان گونه كه طرفداران جاز ادعا مىكنند چيزى وصف‌ناشدنى در قلب سياه پوست بدوى يافته‌اند كه به روزهاى ماقبل تمدن بر مىگردد .\r\nاز پنج پل اصفهان دو پل ديگر ، زاينده‌رود را در بر مىگيرد . يكى در بالا كه بعد از « سى\r\n\r\n","description":"","footnote":"","page_name":" 99 ","page_number":117},
  {"content":"\r\n\r\nو سه پل » قرار گرفته و ديگرى در جنوب « پل خواجو » واقع شده است . اين پل دوم بر اثر عدم مراقبت خراب و ويران شده ؛ به طورى كه هنگام شب عبور از آن خطرناك مىباشد .\r\nدر روز شتر و الاغ و اشخاص پياده مىتوانند با احتياط از آن بگذرند . در مركز جاده ، مقابل دروازهء قديمى ، حفرهء بزرگى است كه از آنجا مىتوان ديد آيا در زير پل آب موجود است يا نه . بدون اينكه مجبور باشيد براى اين منظور به اطراف پل برويد . شترها با نظرى تحقيرآميز به اين حفره مىنگرند . اين منظره بر مغز و افكار يك پل‌ساز غربى چنان فشار مىآورد كه ممكن است با انداختن خود در آن حفره انتحار نمايد . از طرف ديگر اگر وجدان يا روحى براى او باقى مانده باشد تنها براى مشاهدهء عبور كاروان شتر از روى آن هم شده به تجديد ساختمان آن قسمت مبادرت مىورزد . اين پل قديمى نوعى از پلهاى جنگى و يا دروازه‌هاى مستحكم دوران قبل از اختراع بمب است كه ساختمان و حفظ پلها تنها جنبهء شاعرانه نداشت . طاقهاى پل مزبور مانند آب رودى كه از زير آنها مىگذرد نااستوار و بىتناسب است . اكنون تعداد اين قبيل پلها در دنيا زياد نيست ؛ گرچه هنوز معدودى از اين ساختمانهاى قرون وسطا در اروپا وجود دارد . در انگلستان نمونهء زيبايى از چنين برج و باروى دروازه را مىتوان ديد و اين همان پل مونو « 1 » واقع در مان‌موث « 2 » است كه آنقدر خوشبخت بوده كه دست زمان و چرخهاى ترقى ، لطمهء چندانى به وى وارد نياورده است .\r\nدر استحكامات سد قديمى اين پل كه موسوم به « پل شهرستان » است چيزى كه حاكى از مقاومت آن در روزگار گذشته باشد نمىتوان مشاهده كرد ، ولى هنوز خيلى جالب توجه است . امروز در اين محل يك چايخانه كثيف و بدترين نوع خوابگاه ، كه متكديان آن را اشغال كرده‌اند ، ديده مىشود . قصبهء شهرستان كه در دوران عظمت اصفهان زمانى محل سكونت اغنيا بوده است اكنون قصبه‌اى است كه اثرى از بهداشت در آن نيست و خانه‌هاى آن را كلبه‌هاى گلى تشكيل مىدهند . در فاصلهء كمى از اين پل زاينده‌رود در ضمن يكى از تغييرات متعدد خود استخر زيبايى تشكيل داده كه اروپاييان مقيم اصفهان براى شنا به آنجا مىآيند . بستر اين قسمت از رودخانه شنى است و در نزديكى اين استخر جاده‌اى كه تا به آنجا تقريبا به موازات رودخانه كشيده شده است منشعب مىشود و به نايين و يزد و كرمان منتهى مىگردد .\r\n\r\n\r\n","description":"","footnote":"\r\n( 1 ) .  Monnow Bridge \r\n( 2 ) .  Monmouth \r\n","page_name":" 100 ","page_number":118},
  {"content":"\r\n\r\nاصفهان - پل شهرستان\r\n\r\n","description":"","footnote":"","page_name":" 101 ","page_number":119},
  {"content":"\r\n . \r\n","description":"","footnote":"","page_name":" 102 ","page_number":120},
  {"content":"\r\n\r\nروزى كه تصوير قلمى « پل شهرستان » تهيه شد هوا بسيار گرم بود . تهيهء مقدمات مسافرت به يزد و كرمان سبب گرديد كه اين كار در ماه اوت . كه در جلگه ماه بسيار گرمى است ، انجام بگيرد . در اين موقع سال ، در اطراف پل حتى يك برگ سبز ، كه سايه‌افكن باشد ، وجود ندارد . بنابراين ، قاليچه‌اى را بر روى چند تير انداخته و از كليهء فنون و مهارت پاسدارى پيشاهنگى استفاده كردم تا سايه‌اى فراهم شد . ولى حتى لشگرى از پيشاهنگان قادر نبودند كه گرماى فوق‌العاده هوا را تخفيف دهند . با اينكه كلاه آفتاب گردان بر سر داشتم و زير سايبان قاليچه بودم ، گرما همچنان تحمل‌ناپذير بود و همهء اين وسايل حكم بخارى برقى را داشت . عرق مانند جوى در جريان بود ناچار لباسها را بجز يك شلوار كوتاه نخى در آوردم . هجوم مگس و پشه و ريزش قطرات عرق بر روى كاغذ مانع كار مىشد . سرانجام طبيعت پيروز گشت و تابلو پاره شد . چاره‌اى نبود جز اينكه صبر كنم تا هوا قدرى خنكتر شود . چه ، پل مذكور تنها نمونه‌اى از پلهاى جنگى قديم بود كه در اين مسافرت مىتوانستم آن را مشاهده نمايم . يك ساعت قبل از غروب آفتاب از طرف ديگر پل كار را از نو آغاز كردم . مگسها هر چند دقيقه يك بار ما را غافلگير مىكردند و وارد نزديكترين طاق‌نماى خنك مىشدند . بازگشت به هواى گرم خارج خود را به آتش افكندن به قصد آزمودن بود . چه ، سنگها و صخره‌هاى بستر رودخانه گرماى روز ماه اوت را در خود جذب كرده بودند . هوا بتدريج رو به خنكى گذاشت و بازگشت دهقانان از مزارع نشان مىداد كه آفتاب در شرف غروب كردن است كه بعد از آن تاريكى بسرعت همه جا را فرا مىگيرد .\r\nسرهنگ استوارت « 1 » ، كه پنجاه سال قبل با لباس مبدل به ايران مسافرت كرد و در تاريخ نهم اكتبر 1880 م از نزديكى اين محل يعنى بين شهرستان و نايين گذشته است ، دربارهء اين محل چنين مىنويسد : « هنگام عبور از دشت خشك و لم‌يزرع ، گرما طاقت‌فرسا بود . در هندوستان كه آفتاب سوزانى دارد به من مىگفتند كه تحمل زيادى دارم ولى گرماى اين محل از گرماى هندوستان بمراتب بيشتر بود ؛ به طورى كه مجبور شدم حولهء مرطوبى بر سر خود بگذارم ، چه كلاه ايرانى من به قدر كافى سرم را حفظ نمىكرد » . كلنل استوارت در حدود هفده سال در ارتش هند خدمت كرده است و اظهارات وى راجع به گرماى اين محل مربوط به ماه اكتبر است نه ماه اوت .\r\n\r\n\r\n","description":"","footnote":"\r\n( 1 ) .  Stewart \r\n","page_name":" 103 ","page_number":121},
  {"content":"\r\n\r\nمنظور از ذكر اين مطالب عذر و بهانه نبود ، بلكه توصيف وضع هواى ايران بود . ولى نبايد تصور كرد كه هميشه حال بدين منوال است . در ماه دسامبر در شمال اين كشور در ارتفاعات تبريز يا همدان بايد از هر لباسى دو دست در بر كرد و دو پوستين پوشيد تا بتوان سرما را تحمل كرد .\r\n\r\n","description":"","footnote":"","page_name":" 104 ","page_number":122},
  {"content":"\r\n\r\n\r\nملخ\r\nچنين به نظر مىرسد كه ناحيهء متروك واقع بين دو پل محل مناسبى براى توقف پيش‌قراولان دسته‌هاى ملخ است . شايد به اين منظور ، كه تصميم بگيرند كه آيا باغهاى اصفهان را تاراج كنند ، يا به طرف شمال به پرواز درآيند . در ضمن آشنايى بيشتر با آن حشرهء گرسنه ، عقيدهء شخص راجع به آن تغيير مىكند . نخستين منظرهء انبوهى از بالهاى براق و درخشان ملخها كه در پرتو نور آفتاب مىدرخشند منظره‌اى بس زيبا دارد . برق بال ملخها بالاى سطح اين گروه چنان در آفتاب موج مىزند كه گويى باد بر گندمزار مىوزد .\r\nدانشمند طبيعىدان با ميكرسكوپ خود هر يك از آنها را زيبا مىبيند . در مغرب زمين چيزى شبيه به آن وجود ندارد مگر اينكه كسى بتواند منظرهء پرواز ميليونها بالون كوچك را كه بازيچه كودكان است ، با بالهاى ابريشمى و به رنگ مغز پسته‌اى كمرنگ در نظر مجسم كند كه بر يك شهر عظيم فرود مىآيند . هنگامى كه نزديك مىرسند خش‌خش عجيب بالهاى آنها شنيده مىشود . اين صدا بىشباهت به صداى لاستيك هزاران تير و كمان كودكان نيست ؛ يا اگر بتوان در ذهن تصور كرد بهترست بگوييم كه صداى بال ملخها به صداى ريزش ميليونها برگ در جنگل مىماند كه به وسيلهء ميكروفون شنيده شود . در اين حال شخص تا اندازه‌اى مىتواند احساس كند كه صداى پرواز دسته‌هاى ملخ چگونه است . هنگامى كه آنها در دشت مأوا مىگزينند و مانند لشكر انبوهى از اجسام نرم نيم شفاف به رنگ زرد پريده آرام‌آرام به جلو مىروند وحشتناك به نظر مىرسند . هنگامى كه شخص در ضمن پرواز آنها سوار درشكه است و چند تاى آنها بدن نرم خود را به صورت انسان مىمالند بسيار نفرت‌انگيز هستند . در اين گونه مواقع اشاره‌اى به سنگ\r\n\r\n","description":"","footnote":"","page_name":" 105 ","page_number":123},
  {"content":"\r\n\r\nزيباى « عين الشمس » « 1 » نمىشود . نشستن در ميان آنها در صحرا و كوشش براى تمركز حواس به كارى كه شخص انجام مىدهد دشوارتر است تا نشستن بر بالاى برج خاموشان هنگامى كه كركسها در اطراف مشغول پرواز هستند . هنگام بازگشت به وسيلهء درشكه ، اسبها و چرخها قدرى به جانب انتهاى صف اين آفت متمايل مىشود . وقتى كه مقدارى از آنها به اين گونه پايمال شدند ، صفوف عقب بلافاصله به سوى آنها حمله‌ور مىشوند ، البته نه براى كمك به همراهان خود بلكه براى خوردن آنها . طى پنج سال اخير براى غلبه بر اين آفت مخرب در فلسطين كوشش جدى به عمل آمد و هيئتى ، كه اغلب آنها يهودى بودند ، براى بحث و مذاكره در اين زمينه مأموريت يافتند . در شيراز ممكن است پسر كوچكى را مشاهده كنيد كه يكى از اين حيوانات را تعقيب مىكند ، همانطور كه درصدد تعقيب پروانه‌اى بر مىآيد و هنگامى كه به گرفتن آن موفق شد ، سر و پاهاى او را جدا مىكند سپس يا آن را مانند ميگو مىخورد يا به خانه مىبرد و به پدرش هديه مىكند . وقتى به خاطر آوريم كه ياگو « 2 » در نمايشنامه شكسپير موسوم به اتللو مىگويد :\r\n« غذايى كه براى من اكنون مانند ملخ لذيذ است » . شايد اين امر شگفت‌انگيز به نظر نرسد .\r\nبهترين توصيف از آفت ملخ را در خلال صفحات تورات مىتوان يافت . خاطره يوئيل از هجوم ملخ به باغ او نمونهء واقعى از اشتهاى اين حيوان است كه به نظم در آمده :\r\n« شرابهاى مرا ضايع كرد و پوست درختان انجير مرا كند و آنها را كاملا عريان ساخت .\r\nشاخه‌هاى آنها همه سفيد شده‌اند » . در سال 1915 م هنگام حملهء دسته‌هاى ملخ به اورشليم شرح كامل اين واقعه را براى گروهى از مردم عرب خواندند . شيخ قبيله پس از شنيدن آن گفت كه اين شرحى كه از ملخ در يك روزنامهء فرنگى درج شده بسيار دقيق و صحيح و از اين نظر حيرت‌انگيز است . سپس گفت به خاطر دارد كه نوزده سال قبل طوفان دسته‌هاى ملخ را از روى اريحا « 3 » به سوى دريا راند و آنها مانند جزيره‌هايى در درياى ميت روى هم انباشته شدند .\r\nهيچ كس نمىتواند بگويد كه از نظر ملخ يك قانون براى اغنيا و قانون ديگرى براى\r\n\r\n\r\n","description":"","footnote":"\r\n( 1 ) .  Opal  از سنگ‌هاى قيمتى كه به آن « عين‌الهر » نيز گويند . ظاهرا مراد نامناسب بودن تشبيه تودهء انبوه ملخ است به اين سنگ در عين وجود وجهى از مشابهت . - م .\r\n( 2 ) .  Yogo  يكى از اشخاص نمايشنامهء اتللوى شكسپير مىباشد . - م .\r\n( 3 ) . به انگليسى  Jericho  شهرى است در وادى اردن واقع در شمال اورشليم . - م .\r\n","page_name":" 106 ","page_number":124},
  {"content":"\r\n\r\nفقرا وجود دارد . باغ شخصى توانگر بيش از مزرعهء مرد رعيت مورد احترام اين حيوان واقع نمىشود و ملخها تا اين هر دو را برهنه و عريان نسازند دست‌بردار نيستند . در سال 1868 در نزديكى بيت اللحم 000 100 درخت زيتون در عرض يك روز عريان شد و فقط تنه‌هاى آنها بر جاى ماند . ملخهاى ماده صدها تخم از خود به جاى مىگذارند و پرواز مىكنند . مىگويند تنها راه حل اين مسئله از بين بردن اين تخمهاست . ولى تا مردم مشرق زمين به يك چنين اقدامات منظم و مرتبى دست بزنند خيلى مانده است . ايرانيان تنها كارى كه در اين گونه مواقع مىكنند به صدا درآوردن سينيها و داد و قال راه انداختن و آتش افروختن است ، به اين اميد كه بقيه كار را « اللّه » انجام دهد و دسته‌هاى ملخ را از باغ آنها به باغ ديگرى بفرستد .\r\n\r\n","description":"","footnote":"","page_name":" 107 ","page_number":125},
  {"content":"\r\n . \r\n","description":"","footnote":"","page_name":" 108 ","page_number":126},
  {"content":"\r\n\r\n\r\nكبوترخانه‌هاى اصفهان\r\nيكى از برجسته‌ترين و شگفت‌انگيزترين چيزها ، در حول و حوش اصفهان برجهاى گرد و بلندى است كه قسمت فوقانى آنها داراى طرحهاى زيبا و دل‌انگيزى مىباشد . اينها شبيه برجهاى گرد قصور قرون وسطا در انگلستان است . با اين تفاوت كه در بالاى آنها اغلب دو يا سه برج يا مناره مشابه ديده مىشود كه به ترتيب هر يك از ديگرى كوچكتر مىگردد تا هنگامى كه اندازهء مرتفع‌ترين آنها به 60 يا 70 پا مىرسد . در نظر اول ، اين تصور براى شخص پيش مىآيد كه اينها دژهاى قديمى هستند . ولى هنگامى كه از نزديك به بررسى آنها مىپردازيم بطلان اين نظريه ثابت مىشود . خربزه‌هاى عالى اصفهان مشهور است و اين كبوترخانه‌ها براى نگاهدارى كبوتران به منظور استفاده از كود حيوانى ساخته شده است . در زمان شاه عباس پرورش‌دهندگان خربزه‌هاى مرغوب براى اين كار متحمل مخارج زيادى مىشدند .\r\nداخل اين برجها مركب از حجره‌هاى كوچكى است كه كبوتران آشيانه‌هاى خود را در آنجا مىسازند و در حدود پنج تا شش هزار حجره در اين برجها موجود است كه در هر يك از آنها يك جفت كبوتر جفت‌گيرى مىكنند و تشكيل خانواده مىدهند . اين برجها اكنون مورد استفاده نيست و ويران شده است . ولى در عين حال ارزش اين را دارد كه از لحاظ معمارى مورد ملاحظه و معاينه واقع شود . بعضى از آنها طورى ويران شده است كه قسمتى از تمام ساختمان برج را مىتوان مشاهده كرد و دانست كه معماران آنها تا چه اندازه براى صرفه‌جويى از زمين ، استادى و مهارت به خرج داده‌اند . در مركز ساختمان دو ديوار يكديگر را به شكل زاويهء قائمه قطع كرده و يك صليب تشكيل\r\n\r\n","description":"","footnote":"","page_name":" 109 ","page_number":127},
  {"content":"\r\n\r\nداده‌اند . هر دو ديوار مزبور و همچنين قسمت داخلى ديوارهاى خارج داراى حجره است . از هر اينچ زمين استفاده شده ؛ به طورى كه اين قسمت از برج عينا شبيه سطح كندوى زنبور عسل است . در اين برج ، كه در نيمهء ارتفاع آن واقع شده ، فقط سالى يك بار باز مىشده و آن هم براى خارج كردن كود بوده است . در غير اين موقع ، آن را مانند خود برج با آجر پوشانيده روى آن گچ مىماليدند . طرز آجركارى پيشامدگى لبهء بام و مناره‌ها كه سالم مانده است خيلى مزين است و در ساختن آنها تنها مفيد بودن را مورد توجه قرار نداده‌اند . بعضى از اين آجرها را مانند رديف دندان و برخى ديگر را طورى ترتيب داده‌اند كه مثلثى شكل درآمده است . دريچه‌هايى كه در بالا به عنوان مدخل تعبيه شده و همچنين محل خروج كبوترها ، شبيه طرح شطرنجى است .\r\nقبل از اقدام به ساختن اين برجها ، كبوترها آشيانه‌هاى خود را در قناتها مىساختند ولى شغالها و روباهها براى سير كردن شكم خود به آسانى به اين محل دسترسى پيدا مىكردند و از اين جهت اصفهانيان مقتصد تصميم گرفتند كه براى آنها خانه‌هاى محفوظى بسازند تا اينكه كبوترها پس از جمع كردن دانه در مزارع ، به اين خانه‌ها بازگردند . هنگام مسافرت شاردن به ايران در حدود سه هزار كبوترخانه در خارج شهر اصفهان بوده كه در بعضى از آنها 000 14 كبوتر لانه كرده بودند . براى درك اين نكته كه اصفهانيها مالك عده زيادى از آنها بودند محاسبهء رياضى دشوارى ضرورت ندارد .\r\nاكنون اصفهان پايتخت نيست و ميزان تقاضا براى خربزه‌هاى مرغوب چندان نمىباشد و در نتيجه كبوترخانه‌ها رو به ويرانى گذاشته است .\r\nلكن خربزهء اصفهان هنوز شهرت فراوان دارد . يك خربزه بزرگ از نوع زرد آن خيلى سنگين است و بعضى از اوقات وزن آن به بيش از 70 پوند مىرسد . گرچه نوع كوچكتر آن كه « گرمك » ناميده مىشود از خربزه‌هاى انگلستان خيلى بهتر است و انواع متعدد دارد كه همه خوش طعم و لذيذ مىباشد ولى خوردن آن زياد متداول نيست و با بهاى بسيار نازل مىتوان آن را خريد . هندوانه بر سه نوع است قرمز و زرد و سفيد كه وزن آنها از 3 تا 28 پوند در تغيير است و پوست آن هم بين سبز خيلى كمرنگ تا سبز پررنگ ، همرنگ سروهاى ايتاليا است . اين هندوانه‌ها زينت‌بخش دكانهاى ميوه‌فروشى است و نوع كوچكتر آنها را مانند پنير هلندى بر روى اسكله ادام « 1 » روى هم انباشته مىكنند .\r\n\r\n\r\n","description":"","footnote":"\r\n( 1 ) .  Edam \r\n","page_name":" 110 ","page_number":128},
  {"content":"\r\n\r\nدر خانه‌هاى ايرانيان اصيل هنگام چاى عصر ، خربزه از انواع مختلف آماده است . اين خربزه‌ها را مىبرند و جلو ميهمانها مىگذارند ولى ميهمان حتما نبايد تمام آن را بخورد .\r\nخدمتكاران ايرانى هميشه براى خوردن خربزه آماده هستند . با اينكه بعضى از انواع خربزه‌هاى ايران واقعا عالى است ، هر گاه مسافران خود را به خوردن غذاهاى عجيب عادت نداده باشند بايد در خوردن آنها مانند آشاميدن آب جانب احتياط را رعايت كنند .\r\nهر قدر يك خربزه در يك روز گرم هنگام مسافرت در صحرا در نظر مسافر خنك و مطبوع جلوه‌گر شود بايد بداند كه با خوردن آن به يك اسهال شديد مبتلا خواهد شد .\r\nدر اصفهان غير از ميوه‌هاى معمولى از قبيل انگور و انار و هلو و شليل و زردآلو و گوجه و گلابى و گيلاس و خيار ( كه از نظر ايرانيان ميوه محسوب مىشود ) نوعى خوراكى لذيذ ديگر هست كه مىتوان آن را با بهاى نازلى خريدارى كرد . در ساحل زاينده‌رود در گودالهايى كه جلفا را احاطه كرده مارچوبه وحشى فراوان است . اين مارچوبه از مارچوبه‌هايى كه در مغرب زمين مىرويد باريكتر و سبزتر است و چون ايرانيان به خوردن آن علاقهء زيادى ندارند خيلى ارزان مىباشد . در فصل مارچوبه اروپاييان روزى دو بار از آن صرف مىكنند .\r\n\r\n","description":"","footnote":"","page_name":" 111 ","page_number":129},
  {"content":"\r\n . \r\n","description":"","footnote":"","page_name":" 112 ","page_number":130},
  {"content":"\r\n\r\n\r\nجلفا\r\nجلفا دوتاست : يكى در شمال ، نزديك رودخانه ارس واقع شده كه مرز بين روسيه شوروى و ايران به شمار مىرود . هنگامى كه مردم تبريز ، در ايالت آذربايجان از جلفا سخن مىگويند مقصودشان همين جلفاست . در اين شهر شمالى بود كه در گذشته ، مسافران قبل از دريافت اجازه براى عبور از رودخانه و ورود به ايران مدتى در انتظار اجراى مقررات گمركى و گذرنامه ، بيهوده وقت مىگذرانيدند . از طرف ديگر وقتى مردم ديگر نقاط ايران راجع به جلفا گفت‌وگو مىكنند مقصودشان شهر ديگرى است كه در ساحل زاينده‌رود ، درست مقابل ساحل اصفهان ، واقع شده است . نه تنها شهر ثانى نام خود را از شهر اول اقتباس كرده است بلكه در حدود سيصد سال قبل شاه عباس كبير جمعيتى مركب از چندين هزار خانوادهء ارمنى را كه روى هم رفته 000 5 تن بودند از اين شهر ، كه در روسيه شوروى واقع شده ، به اصفهان انتقال داد . ولى از اين مهاجرت ، يا چنان كه امروز مىتوانيم بناميم انتقال اجبارى دو هدف مورد نظر بود : يكى آوردن يك عده پيشه‌ور ماهر و استاد در ميان گروهى از مردم خوشگذران و تن‌آسان پايتخت و ديگر محروم گردانيدن تركها از يك مستعمرهء ارمنىنشين ، چه آذوقه تركها هر گاه تمام مىشد لشكر به آن ناحيه مىكشيدند .\r\nشاه عباس دورانديش ، اتباع جديد خود را زير نظر خويش ، يعنى در حومهء پايتخت ، محلى كه در تاريخ قديم جابا « 1 » يا جى « 1 » ناميده مىشد مستقر ساخت . در اين محل نزديك\r\n\r\n\r\n","description":"","footnote":"\r\n( 1 ) .  Gabae / Jei \r\n","page_name":" 113 ","page_number":131},
  {"content":"\r\n\r\nكوه صفه كه چشم‌انداز آن را شهر و دره تشكيل مىداد ، آنها را تشويق كرد كه براى خود تشكيلاتى بدهند ، و به آنها اجازه داد كه براى خود كدخدايى تعيين كنند و شهر خود را « جلفا » بنامند . او مقدارى پول بدون ربح ، به آنها به وام داد و آنها را از اسارت معاف داشت . با اين طرز رفتار ، كه ناشى از آزاديخواهى و وسعت‌نظر بود ، اين شهر روز به روز آبادتر شد و جمعيت آن فزونى يافت . در سال 1627 كه شاردن از جلفا ديدن كرد دريافت كه جمعيت آن به 000 30 تن رسيده است و مشاهده كرد كه چندين كليسا در آنجا ساخته شده و ديرى تأسيس گرديده است كه در آن 30 تن از زنان بيوه و دختران بينوا كه همه چهره‌هايى زشت و بدشكل داشتند به سر مىبردند .\r\nلكن پس از مرگ شاه عباس ورق آبادى و كاميابى شهر برگشت و ساكنان آن به زودى دريافتند كه وارثان تخت و تاج ، بر خلاف شاه عباس ، نسبت به اين شهر با نظرى مهربان نمىنگرند . به جاى حمايت و پشتيبانى اذيت و آزار برنامهء روز شد و سرانجام نسبت به آنها طورى بدرفتارى و سختگيرى شد كه تعداد ساكنان آن در اندك مدتى تقليل يافت .\r\nدر آن موقع آنها شكار و قربانى مردم اصفهان و قبايلى محسوب مىشدند كه گاه‌گاه از كوهستان بر آنها وارد مىشدند و در نظر مردم شهر اصفهان چنان حقير بودند كه اگر يك نفر اصفهانى يك تن ارمنى را به قتل مىرسانيد كافى بود كه قاتل در مقابل جنايتى كه مرتكب شده است يك بار غله به عنوان خون‌بها به خانواده داغديده بپردازد . از آن به بعد ، همه چيز بر خلاف ميل آنان انجام گرفت ، سختگيرى نسبت به آنها در سال 1747 ، يعنى موقعى كه نادر شاه آنها را به يارى افغانان در محاصره پايتخت متهم ساخت ، به منتها درجه رسيد . گرچه اين اتهام ناروا بود مجازاتى كه دربارهء اين ناحيه ارمنىنشين اجرا گرديد چنان وحشيانه بود كه عدهء زيادى از آنها داوطلبانه جلاى وطن كردند و به گرجستان و بغداد و هندوستان رفتند و اغلب آنها هرگز بازنگشتند . هنگامى كه موريه يكصد و اندى سال قبل ، به اين شهر مسافرت كرد ( وى در سال 1815 همزمان با جنگ واترلو ايران را ترك گفت ) عدهء ساكنان آن از 000 30 هزار به 300 يا 400 تن تقليل يافته بود .\r\nدر عرض سى يا چهل سال اخير كه بيش از ادوار گذشته براى آنها قابل تحمل بوده است ، جمعيت جلفا بار ديگر زياد شد و به 2 يا 3 هزار تن رسيده است . ارامنه از موقعى كه به ياد دارند هميشه وضع ايجاب مىكرده كه خود آنها مراقبت و مواظبت خويش را عهده‌دار شوند و شهر را در مقابل دزدان و وقايع ناگوار حفظ و حراست نمايند . شب\r\n\r\n","description":"","footnote":"","page_name":" 114 ","page_number":132},
  {"content":"\r\n\r\nهنگام نگهبانان به دسته‌هاى هفت نفرى تقسيم مىشدند و در شهر به راه مىافتادند . به منظور تسهيل حركت نگهبانان در خيابانهاى تنگ ، شهر را نيز به هفت بخش تقسيم كرده بودند . هنگامى كه نگهبانان با دسته‌اى از دزدان مصادف مىشدند اين فرياد در شهر به گوش مىرسيد : « بيدار باشيد » . اين جمله علامتى بود كه به پدران و پسرهاى بزرگتر مىفهمانيد كه بايد مسلح شوند و با شتاب خود را به محل صدور اخطار برسانند . امروز صلح بر جلفا حكمفرماست ، گرچه نمىتوانيم كلمهء آبادى را هم به اين عبارت بيفزاييم ، ديگر از تهاجم و ظلمهاى گذشته خبرى نيست .\r\nجلفا مملو از آثار و يادگارهاى متنوع گذشته است . خيابانهاى جلفا ، مانند خيابانهاى كرمان ، پرپيچ و خم و داراى دو راهيهاى پيچاپيچ است . اين نوع كوچه‌ها در مقابل حملات قبايل ، كه هر چند گاه يك بار جلفا را صحنهء تاخت و تاز خود قرار مىدادند ، مانعى محسوب مىگرديد . در بعضى از خانه‌ها درهاى ورودى نيز به قدرى كوتاه است كه براى دخول يا بايد سر را خم كرد يا زانوها را . چون بعضى از افراد قبايل خوش نداشتند از اسبهاى خود به زير آيند اين ترتيب معمارى حركت مهاجمان را دشوارتر مىساخت . در جلفا و اصفهان در بعضى از منازل و باغها فوق‌العاده شايان توجه است .\r\nلولاى اين درها را تخته سنگى وزين ، كه آن را بر روى محورى به حال موازنه نگاهداشته است ، تشكيل مىدهد . تقريبا در تمام اين درها سوراخى تعبيه شده كه ساكنان خانه مىتوانند ببينند كه ميهمان ايشان دوست است يا دشمنى خطرناك . اين عمل غالبا صاحبخانه را از كوشش پرحرارت براى باز كردن در بىنياز مىساخت .\r\nاين شهر به داشتن كليسايى بزرگ ، كه تحت حمايت شاه عباس بنا شده ، مباهات مىكند . قلمرو اسقف بزرگ ، كه سمت پيشوايى اين كليسا را بر عهده دارد ، تا هندوستان ادامه مىيابد . اين ساختمان داراى تزييناتى نيز هست و داخل آن با نقاشيهايى به سبك نقاشيهاى كليساهاى اروپا زينت يافته . مىگويند اين تزيينات توسط مسافرى از اهالى فلورانس تهيه شده است . موضوع اين تابلوهاى مايهء افسردگى و تأثر است ، ولى نقاش از روى سادگى و به طرزى مضحك سرنوشت دوزخيان را مجسم كرده . جوشانيدن در روغن و چرخ شكنجه و اشكلك « 1 » و كليهء روشهاى تابع ساختن جسم به روح به وسيلهء\r\n\r\n\r\n","description":"","footnote":"\r\n( 1 ) . « آلتى است از چوب كه لاى پنجه دزدان گذارند و فشار دهند تا از درد عاجز شوند و دزدى را بروز دهند . » ( لغت‌نامهء دهخدا )\r\n","page_name":" 115 ","page_number":133},
  {"content":"\r\n\r\nترسيم بدن انسان نقاشى شده است . با در نظر گرفتن اين موضوع كه نمايش پيكر انسان در مذهب اسلام ممنوع است ، نمونهء كارهاى اين نقاشى بر ديوارهاى كليساى جلفا بىشك موجب اضطراب و حيرت مردم اصفهان شده است .\r\nامثالى كه ذكر آنها در كتاب مقدس آمده و همچنين معجزات منسوب به قديسين عيسوى در كليساى جلفا قابل احساس است . چنان كه مثل مربوط به تير ( تير چوبى كه در ساختمان عمارت به كار مىرود ) و خس ( خس و خاشاك ) اين درس را براى هر كس حتى توماس شكاك « 1 » واضح و آشكار مىسازد . اختلاف اين دو قطعه شيئى محرك كه ديدگان دو شخص بخصوصى را آزرده مىسازد به خوبى تشريح و توصيف شده است .\r\nبراى نماياندن مردى كه تير در چشم دارد قطعه چوبى كه لااقل به اندازهء بازوى اوست در چشمش جاى داده‌اند . با وجود اين چنين به نظر مىرسد كه اين موضوع به هيچ وجه با كوشش براى خارج ساختن خسى به اندازهء يك چوب كبريت از چشم برادرش دخالتى ندارد . چنان كه يك چنين تابلويى را كه در آن موارد بحث و جدل دينى به اين وضوح نقاشى شده در نزد اشخاصى قرار دهيم كه دور هم مىنشينند و از سياست بحث مىكنند به نتيجه خوبى خواهيم رسيد ؛ زيرا براى آنها درس عبرتى خواهد بود .\r\nبعضى از خانه‌ها و باغهاى جلفا مطبوع و دلپسند است . چه ، اروپاييهايى كه به اصفهان مىآمدند مجبور بودند در اينجا زندگى كنند . مركز هيئت مبلغان كليساى انگلستان ، كه بعدا به اصفهان انتقال يافت ، در جلفا بود . مسيحيان و ارامنه هنگام روز حق ورود به شهر اصفهان را داشتند ، ولى هنگام غروب مجبور بودند كه به جلفا بروند و در پشت دروازه‌هاى مقفل بزرگ شهر در امان باشند . حتى كنسول انگليسى ، كه دفتر كارش در اصفهان بود ، از اين امر اطاعت مىكرد . در طى سى سال اخير كليهء اين رسوم تغيير يافته است و تمام مليتها مىتوانند در شهر اصفهان به خواب روند و از خواب برخيزند . لكن دروازه‌هاى شهر هنوز باقى است و شايد ارامنه چنين احساس مىكنند كه هنوز بايد به درها و لولاها متكى باشند .\r\nدر بيرون دروازهء شهر خيابان كوچكى است كه نهر كوچكى در وسط آن جريان دارد و داراى درختان زيبايى مىباشد كه تا اندازه‌اى منظرهء يكى از دهكده‌هاى هلند را در نظر\r\n\r\n\r\n","description":"","footnote":"\r\n( 1 ) . توماس ياجان يكى از شاگردان حضرت مسيح ، فوق العاده شكاك بود و بعد از قيام آن حضرت گفت : « تا من جاى ميخها را بر دستهاى او مشاهده نكنم باور نخواهم كرد » . - م .\r\n","page_name":" 116 ","page_number":134},
  {"content":"\r\n\r\nمجسم مىسازد . ولى خانه‌هاى جلفا مانند خانه‌هاى اصفهان از گل و كاه و خشت ساخته شده در حالى كه در هلند براى اين كار از گل پخته و عمل آمده استفاده مىشود . همچنين براى يك لحظه هم نبايد تصور كرد كه بانوان خانه‌دار جلفا ، با اينكه شهرت دارند از زنان كدبانوى ايرانى خيلى پاكيزه‌ترند ، مانند خواهران هلندى خود كه در دهكده‌هاى كوچك ساحل زوئيدرزى « 1 » به سر مىبرند با كمك همسايگان به شستن خيابانها مبادرت مىورزند .\r\nراجع به شهر جلفا قضاوتهاى گوناگون شده است . داخل شهر از حيث منظره بىشباهت به دهكده‌هاى هلند نيست ولى از لحاظ رايحه‌اى كه به مشام مىخورد هيچ‌گونه وجه تشابهى بين جلفا و دهكده‌هاى كشور مزبور وجود ندارد . چهل سال قبل كرزن « 2 » خيابانهاى جلفا را چنين توصيف كرد : « خيابانهاى تنگ كه يك رديف درخت سپيدار يا بيد هرس كرده در دو طرف آن ديده مىشود . اين خيابانها كه كمى عريضتر از جادهء معمولى است با فاضلابهاى روباز متعدد مشبك شده » ولى اين موضوع اكنون دربارهء ساير شهرهاى ايران بيش از جلفا صدق مىكند .\r\nدر شهر جلفا از لحاظ معمارى تغييرات زيادى به عمل نيامده . تازه‌جويى آن را از اين امر مىتوان استنباط كرد كه عبور وسائط نقليه به طرز يك طرفه از سه يا چهار قرن پيش تا به حال در اين شهر معمول بوده . به طورى كه عرض اغلب خيابانها چنان است كه وسائط نقليه بايد تك‌تك از آن عبور كند . معمولا وسيلهء نقليه ضعيف‌تر به طرف ديوار مىرود و براى چند دقيقه به آن تكيه مىكند و يا به حكم عقل ميهمان‌نوازى جلو خان هلالى شكلى را ، كه شايد براى همين منظور تعبيه كرده باشند ، مىپذيرد . بعضى از درها فقط به منزلهء حفره‌هايى مىباشند كه در ديوارهاى گلى احداث كرده‌اند و برخى ديگر كه بزرگتر به نظر مىرسند تا وقتى كه باز نشده‌اند به بيننده نويد مىدهند كه راه دخول و خروج كاخهايى مىباشند . بايد اذعان داشت كه درهاى باغها و خانه‌هاى ايران از لحاظ معمارى واقعا زيباست . وقتى به اين حقيقت پى برديم كه اغلب آنها از خشت ساخته شده است و معمولا روى آنها را با گل و كاه اندود كرده‌اند به اين نتيجه مىرسيم كه استادى و مهارت سازندگان آن در خور هرگونه تحسين و ستايش است . ايرانيان در گچكارى و گچبرى مهارت فراوان دارند و بىدليل هم نيست . چه ، صدها سال است كه گل و كاه و گچ\r\n\r\n\r\n","description":"","footnote":"\r\n( 1 ) .  Zuiderzee \r\n( 2 ) .  Curzon \r\n","page_name":" 117 ","page_number":135},
  {"content":"\r\n\r\nتنها مصالح ساختمانى آنها به شمار مىرود . بر روى اغلب ديوارهاى خيابانهاى جلفا و اصفهان درهايى قرار دارد كه جا دارد بر روى ساختمانهاى زيباترى گشوده شود .\r\nدر اغلب شهرهاى خاور نزديك و خاورميانه بر اثر تماس بيشتر با افكار و نظريات مغرب زمين ، زندگى چنان به صورت نمونه درآمده كه اكنون جامه‌هاى محلى و البسهء غريب را همه جا نمىتوان مشاهده كرد . ممكن است فرمان شاه كنونى دربارهء جامه‌هاى ايرانى به اين امر كمك بيشترى كرده باشد . در جلفا چون مردان اتباع ، ايرانى به شمار مىروند مجبورند كلاه پهلوى بر سر بگذارند . آنها بر اثر تماس بيشتر با انگليسيها و كار كردن در ادارات انگليسى جلفا و هندوستان ، هم اكنون البسهء اروپايى در بر مىكنند . زنان جوان جلفايى نيز مانند خواهران مغرب‌زمينى خود بتدريج بنده و بردهء لباس پوشيدن به طرز متداول در پاريس مىشوند . با اينكه آنها در دهكده‌اى زندگى مىكنند كه براى رسيدن به آن بايد از معابر مرتفع و فلاتهاى عريضى عبور كرد ، مدتى بيش از اوقات فراغت جنس لطيف جلفايى صرف انتخاب رنگ جوراب و بلندى پاشنه و بلندى لباس مىشود .\r\nجامهء ملى آنها را ، كه زنان سالخورده در بر مىكنند ، مخصوصا در روزهاى تعطيل و در جشنهاى عروسى يا تشييع جنازه هنوز مىتوان ديد . در اين قبيل روزها پيرزنان به بهترين وجهى خود را مىآرايند و بهترين جامهء خود را در بر مىكنند . جامهء رويى آنها از پارچهء ارغوانى و يا كشميرى است كه با خز حاشيه‌دوزى شده و داراى تكمه‌هاى نقره و كمر نقره‌اى است . عده انگشترى و گردن‌بند و دستبندهاى آنها ، كه بر طبق رسوم ساير ملل از طلا ساخته شده ، به نسبت وضع مالى همسرانشان تغيير مىكند . آرايش موى اين زنان بيش از هر چيز قابل توجه است . بلندى مويى كه بدين‌گونه آرايش مىشود بعضى اوقات به يك پا مىرسد كه اطراف آن را با دستمال مىپوشانند . ولى اين گونه پوشاك سر ، عجيب‌ترين پوشاك آنها به شمار نمىرود . چه شگفت‌انگيزترين و جالب‌توجه‌ترين چيز پارچه كتانى است كه چندين مرتبه دور دهان و زير چانه و بعضى از اوقات بر انتهاى بينى مىپيچند . اين رسم آن طور كه دربارهء جامهء اغلب مردان و زنان ايرانى صدق مىكند دليل محبت زنان يا حسادت سفيهانه شوهران نيست ، بلكه پوشيدن دهان بدين‌گونه از زمانى رسم شد كه معمول و مطبوع بود كه زن در حضور آقا و سرور خويش و همچنين در محضر مادر شوهر و پدر شوهر و بزرگتران خود سكوت اختيار كند . در خيابان اين رسم عملى به نظر مىآيد . در داخل خانه نيز اجازه دارند كه براى غذا خوردن آن را قدرى\r\n\r\n","description":"","footnote":"","page_name":" 118 ","page_number":136},
  {"content":"\r\n\r\nپايين بكشند . در دهكده‌اى مانند جلفا ، كه صولت آفتاب تابستان آن مشهور است ، اين تصور براى شخص پيش مىآيد كه رسم معمول در قرون وسطا كه زنان روسپى را بر كرسى مخصوصى مىبستند و در آب مىافكندند و غرق مىكردند شامل حال زنانى كه دهان خود را بدين‌گونه مىبستند نمىگرديد .\r\nولى چنين به نظر مىرسد كه اين پوزه‌بند كتانى در نشاط زنان ارامنى تأثيرى ندارد .\r\nآنها به حرف زدن پشت سر اين و آن عادت دارند . هنگامى كه با زحمت و كوشش فراوان به بافتن جورابهايى از نيمهء پا به بالا ، كه به وسيلهء پنج ميل انجام مىگيرد ، اشتغال دارند دربارهء لقمه‌هاى لذيذ ، يا اتفاقات شايان توجه روز ، به گفت‌وگو مىپردازند . ميزان جوراب‌بافى در جلفا به اندازه‌اى زياد است كه شخص تصور مىكند ملاك ثروت آنها را تعداد اين جورابها تشكيل مىدهد نه ميزان طلا و نقره و دامهايشان . ساختن و انبار كردن اين جورابها بايد آنها را مانند كرم پيله به خود مشغول سازد .\r\nارامنهء اصفهان آن اشتهارى را كه به عنوان يك ملت پيشه‌ور در زمان شاه عباس زيب و زيور خود ساخته بودند اكنون از دست داده‌اند . امروز مردان جوان بر طبق معمول از انتقاد مردان سالخورده كه مىگويند دستهاى جوانان مهارت سابق را ندارد و صاحبان اين دستها تنبل شده‌اند ، رنج مىبرند . محققا عده‌اى در جلفا هستند كه گرفتار كار و كوشش طاقت‌فرسا نيستند و ممكن است اين نكته تا حدى مقرون به حقيقت باشد . از قديم در جلفا اين لطيفه بر سر زبانهاست كه هرگاه از عده‌اى از ارامنهء جلفا بپرسيد كه شغل شما چيست پاسخ مىدهند : « خويشاوندان ما در بمبئى هستند » . اين انتقاد شايد ناروا باشد و اگر از ايرانيان كسى چنين لطيفه‌اى بگويد مثال : « روباه دستش به انگور نمىرسيد ، مىگفت ترش است » ؛ درباره‌اش صدق مىكند . ارامنه مدارس خوبى دارند و پسران خود را به كالج اصفهان ، كه تحت نظر مبلغان انگليسى اداره مىشود ، مىفرستند و سپس اغلب آنها براى تكميل تحصيلات به كالجهاى هندوستان مىروند . در گذشته بعضى از اين دانشجويان مقامهاى مهمى به دست مىآوردند و آنقدر ثروتمند مىشدند كه در جلفا مدارسى وقف مىكردند و به مؤسسات خيريه متعدد اين شهر كمكهايى مىكردند يكى از ارامنه اهميت و اعتبار قابل توجهى كسب كرد و به عنوان سفير ايران در لندن منصوب گرديد . « 1 »\r\n\r\n\r\n","description":"","footnote":"\r\n( 1 ) . احتمالا مقصود ميرزا ملكم خان معروف است . - م .\r\n","page_name":" 119 ","page_number":137},
  {"content":"\r\n\r\nهنوز به معدودى از آداب و رسوم ارامنهء قديم در جلفا بر مىخوريم . جشنهاى عروسى رسومى پيچيده و طولانى و خسته‌كننده شده است . در مراسم تشييع اموات زنان رنگ پريده و گريان با جامه‌هاى ملى خود شدت تأثر خويش را با مويه‌ها و ناله‌هاى گوش‌خراشى نشان مىدهند . رسم كوچكى بين آنها شايع است كه ذكر آن بىمورد نيست . پس از مراسم دفن ، گياهان خوشبويى در بالاى گور جمع مىكنند و آنها را آتش مىزنند . اين آتش كه نشان‌دهندهء علامت بخصوصى است مىسوزد و بوى خوشى را پخش مىكند و آنگاه شعله‌هاى آن به خاموشى مىگرايد و ستون لرزانى از دود متصاعد مىگردد . شيونهاى غم‌انگيز ، هواى آرام و ساكن عصر را مختل مىسازد و مراسم مزبور بدين نحو پايان مىيابد . گورستان جلفا در خارج شهر در دامنهء كوه صفه ، كه چشم‌انداز آن را درهء اصفهان تشكيل مىدهد ، واقع گرديده . در ميان بيابانى پرسنگ ، خارج از ديوارهاى قديمى و ويران شهر اصفهان ، نسلهاى ارامنه كه از به دو تأسيس كوچ‌نشين جلفا به دست شاه عباس درهء مزبور را اشغال كرده‌اند ، آرميده‌اند . اينجا در يكى از نقاط متروك قطعات بزرگى از سنگ ، كه بعضى از آنها به عمد توسط مردان متعصب خرد شده ، صدها گور فراموش شده را پوشانيده است . در بين آنها اسامى مردان فرانسوى و هلندى و آلمانى و سويسى و انگليسى كه زندگى خطرناك روزهاى ماجراجويى و پهلوانى را دوست داشتند ديده مىشود . نامهايى كه با مشاهدهء آنها نيروى تصور به جنبش در مىآيد و طپش دل هر اروپايى ميهن‌پرست را بيشتر مىكند . يكى از اين نامها كه بر حسب اتفاق انتخاب شده موجب مىشود كه در آنجا انگلستان را به خود بسيار نزديك احساس كنيم :\r\nادوارد پجت « 1 » 1702\r\nكالج ترينيتى كمبريج « 2 »\r\nخواندن چنين نامى مايهء حيرت و عبرت مىگردد . درين گورستان به اسامى اشخاصى بر مىخوريم كه يا در راه خود به مقصد كمپانى هند شرقى و يا پس از انجام دادن مأموريت خويش براى شركت مزبور جان سپرده‌اند . قطعات سنگهاى بزرگ و خشن با كتيبه‌هاى ساده‌اى در بالاى آنها ، قبور مردانى را كه در اينجا آرميده‌اند مىپوشاند .\r\nبعضى از اين سنگ نبشته‌ها حاكى از عوالم انسانى است كه بر روى سنگ نقش\r\n\r\n\r\n","description":"","footnote":"\r\n( 1 ) .  Edward Paget \r\n( 2 ) .  Trinity College , Cambridge \r\n","page_name":" 120 ","page_number":138},
  {"content":"\r\n\r\nگرديده . آنها در نوع خود بىنظيرند . چه سنگتراشان ايرانى يا ارمنى از محلى كه از آنجا دستور مىگرفتند ، يعنى انگلستان ، بيش از سه هزار و دويست كيلومتر دور بودند . علاوه بر اين به زبان انگليسى نيز آشنايى نداشتند . بدون شك خويشاوندان مسافر سرانجام از سرنوشت غم‌انگيز وى آگاهى مىيافتند و ترتيبى مىدادند كه براى مشخص گردانيدن گور وى ، كسى سنگى بر روى آن نصب نمايد . شخص از طرز قلم‌زدن سنگ به وضوح در مىيابد كه بعضى از آنها كلمه به كلمه از طرحهايى كه براى كارگران فرستاده شده و شايد پدر و مادر متوفا آن را تنظيم كرده بوده‌اند نسخه‌بردارى شده است .\r\nدر اين نقطه آرامگاهى است كه تقريبا كليهء اشخاصى كه به ايران سفر كرده‌اند آن را زيارت كرده و نسبت به آن اداى احترام كرده‌اند . اين گورى است كه با ساير گورها قدرى تفاوت دارد و مانند ساير آنها با قطعه سنگ بسيار بزرگى كه از مشخصات گورهاى جلفاست پوشيده شده . سنگهاى قبور در جلفا دو يا سه پا بلندتر از سنگهايى است كه مردم مغرب زمين به ديدن آن عادت دارند . سنگ اين گور بخصوص را به آسانى نمىتوان يافت . چه ، در حاشيهء قبور انگليسيها قرار دارد . اين قبر هيچ‌گونه زينتى ندارد ولى در بالاى آن با حروف بسيار زيبا و خواناى لاتين سه كلمه به چشم مىخورد :\r\n« آرامگاه رودلف « 1 » » .\r\nاين سنگ تقدس و حرمتى نظير سنگ آرامگاه سرباز انگليسى كه در كنار مدخل حرم مقدس « 2 » در اورشليم مدفون مىباشد كسب كرده . كتيبهء سنگ گور رودولف از حيث سادگى و شكوه نظير كتيبهء جانسون بن جانسون « 3 » است كه روى آن نوشته‌اند :\r\n« بن جانسون ، اى نادرهء دوران » . يا مانند سنگ قبر كوچكى است كه در ايوان كليساى وست‌مىنيستر « 4 » لندن به چشم مىخورد و عبارت جين ليستر « 5 » ، فرزند عزيز را روى آن كنده‌اند .\r\nسرگذشت رودولف كوتاه است ولى خالى از شكوه نيست . وى يك نفر سويسى به\r\n\r\n\r\n","description":"","footnote":"\r\n( 1 ) .  Cy - Cit Rodolfe \r\n( 2 ) .  Holy Sepulchre  مقصود مزار عيسى است كه به عقيدهء عيسويان جسد او در فاصلهء مصلوب شدن و قيام وى در آنجا مدفون بود . - م .\r\n( 3 ) .  Ben Jonson  ( 1572 - 1637 ميلادى . ) نويسنده و شاعر انگليسى كه مردى جسور و مبتكر و در عين حال خوش‌قلب و درست‌كردار بود . احترامى كه معاصران وى برايش قايل بودند در عبارتى كه بر روى سنگ گورش نقش شده خلاصه شده است . - م .\r\n( 4 ) .  Westminster \r\n( 5 ) .  Jane Lister \r\n","page_name":" 121 ","page_number":139},
  {"content":"\r\n\r\nنام رودلف يا رالف استادلر « 1 » بود كه به شغل ساعت‌سازى اشتغال داشت . وى جوانى زيبا و مورد علاقهء شاه عباس بود و تمام درباريان اصفهان براى او احترام خاصى قائل بودند .\r\nداستان مرگ او را به چند روايت نقل مىكنند . ولى پروفسور براون كه با دانستن زبان فارسى ، بدون شك توانسته تحقيقى دقيقتر دراين‌باره به عمل آورد اين داستان را چنين نقل مىكند : « دو قرن قبل روحانيان مسلمان حكم قتل جوان مزبور را كه هنگام دفاع از خويش ، مسلمانى را به قتل رسانيده بود صادر كردند . مىگويند شاه عباس تا آنجا كه قدرت داشت براى نجات وى تلاش كرد . براى جوان سويسى تنها يك راه وجود داشت كه مىتوانست از مرگ رهايى يابد و آن اين بود كه منكر مسيحى بودن خود شود و دين اسلام را بپذيرد . رودلف از قبول اين كار سرباز زد و مرگ را ترجيح داد . عبارت ساده‌اى كه بر روى سنگ گور وى كنده شده يادگارى است از او كه از صفحهء برنج بادوامتر مىباشد . معلوم نيست كه آيا عدهء زيادى از اصفهانيان از داستان قهرمان ديگر سويسى به نام ويليام تل « 2 » و اينكه چگونه از اداى احترام نسبت به كلاه ، كه گسلر « 3 » فرماندار اتريش معمول داشته بود ، سرباز زد مطلع هستند « 4 » يا نه در حالى كه اغلب آنها داستان رودلف جلفا را مىدانند .\r\n\r\n\r\n","description":"","footnote":"\r\n( 1 ) .  Ralph Stadler \r\n( 2 ) .  William Tell \r\n( 3 ) .  Gessler \r\n( 4 ) . اشاره به داستان ويليام تل يا ويلهلم تل است كه شيلر شاعر معروف آلمان نمايشنامه‌اى به اين نام نوشته است و اين نمايشنامه نيز توسط آقاى جمال‌زاده ترجمه شده و جزو سلسلهء انتشارات بنگاه ترجمه و نشر كتاب منتشر شده است . - م .\r\n","page_name":" 122 ","page_number":140},
  {"content":"\r\n\r\n\r\nخريد\r\nگرچه اكنون ديگر اروپاييان مجبور نيستند در جلفا اقامت نمايند ، هنوز اجناس مورد نياز خود را از مغازه‌هاى كوچك آن خريدارى مىكنند . در جلفا دو يا سه مغازه از اين قبيل دكانها يافت مىشود و معمولا اگر شخص نتواند كالاى مورد احتياج خود را در يكى از آنها بيابد ، غالبا در ساير مغازه‌ها پيدا خواهد كرد . صرف‌نظر از اينكه به چه نقطه‌اى از مشرق زمين مسافرت كنيد هرگاه عدهء كافى انگليسى در آنجا سكونت داشته باشند مغازه‌هايى پيدا مىشود كه صاحبان آنها يونانى و ارمنى هستند و كالاهايى را كه مىدانند مورد علاقهء اين قبيل مشتريان است ذخيره مىكنند . هر كجا چنين دكانهايى باشد تبديل به مؤسساتى شبيه باشگاههاى مردان انگليسى مىشود . فرنگيها براى خريد و پرگويى و كسب اخبار در اين محل جمع مىشوند . مردان متأهل به اتفاق همسران خود مىآيند و در مدت اين بازديد دوستان غايب خود را فراموش نمىكنند . معمولا يك روز در هفته بر ساير روزها امتياز دارد و دكاندار مىتواند آن را « تجارت در خانه » بنامد . انگليسيها در اين روز با بهترين لباس خود حضور مىيابند . البته ممكن است غالب اجناس مورد نياز را از انگلستان خواست ولى انگليسيها از دردسرهايى از قبيل رسيدگى به بارنامه و مقررات گمركى و غيره مخصوصا در ايران متنفرند . يونانيها و ارامنه از اين چيزها هراسى ندارند و به وسيلهء افرادى كه از اين كار بيم دارند براى خود زندگانى مرفهى تأمين مىنمايند . در اين نقاط دنيا راجع به غذا به طور طبيعى گفت‌وگو مىشود و هنگامى كه شخص در مسافرت است اين نكته را درك مىكند كه خواب و خوراك چه رسوم خوب و مطبوعى است . تصور حمام رفتن و اميدوار بودن به خوردن غذاى\r\n\r\n","description":"","footnote":"","page_name":" 123 ","page_number":141},
  {"content":"\r\n\r\nخوب در پايان سفر ، خسته‌كننده‌ترين مسافرتها را كوتاه مىسازد .\r\nكدام يك از افرادى كه از دمشق به بغداد سفر كرده و از صحراى نايرن « 1 » عبور كرده است مىتواند سوسيس مورتون « 2 » را كه به عنوان صبحانه در همان قوطيهاى حلبى روى آتش چوب تهيه مىكنند و به مسافر مىدهند فراموش كند ؟ اين منظره را در حالى ديدم كه چند پسربچه عرب و عده‌اى از سگهاى صحرا ، كه بر روى كفل خود نشسته بودند ، به اين منظره نگاه مىكردند و آرزو مىكردند كه آنها هم مسيحى بودند . در اين هنگام چنين به نظر مىرسيد كه خورشيد هم براى نمودار شدن در افق بىشرمانه شتاب مىكند تا اين منظره را مشاهده نمايد . اگر چارلز لمب « 3 » در آنجا حضور داشت هيچ چيز نمىتوانست او را از نوشتن دنبالهء « مقاله‌اى دربارهء خوك بريان » باز دارد . بدون شك اين كار بسيار دشوار مىبود ؛ زيرا كيست كه بتواند بوى مطبوع گوشت را كه بر روى آتش جز و جز مىكند و يا استدلالات فلسفى لمب را ، هنگامى كه خوك را در بشقاب يا گاهواره ثانى آن مىبيند ، انكار نمايد . لمب مىگويد : « اگر اين خوك رشد مىكرد ممكن بود به حيوان درشت و پرخورى تبديل شود » . لمب كه با آن همه علاقه‌اش به لندن دربارهء خوك چينى چنان داد سخن داده است ، اگر نظرش به يك عده خوك انگليسى مىافتاد كه پهلوى هم در صحراى عربستان آرميده بودند چه مىنوشت . بخصوص اگر مىديد كه چشمان سفيد درشت پسران يك شيخ عرب بر آن حيوانات خيره شده است . در رفهاى دكانهاى كوچك جلفا ستونهايى از اين خوكها چيده‌اند . به علاوه از قوطيهاى بيسكويت و انواع ديگر خوردنيها در اين دكانها كتيبه‌هايى « 4 » درست شده و تناسب و قرينه‌سازى خوبى در چيدن آنها به كار رفته است . اگر اين دكانها خود ملاحت و زيبايى ندارند ولى صابون و قهوهء آنها داراى عطر غير قابل توصيفى است . براى اينكه كامل بودن اجناس اين مغازهها به اشخاصى ، كه با آنها آشنايى ندارند ، ثابت شود گنجايش آنها را مىتوان با نقل داستانى درباره دكانى كه متعلق به جوانى يونانى بود و در دل صحراى سودان در وسط راه خاطوم و وادى مدينه در كنار رود نيل واقع شده بود نشان داد . در حدود سه سال قبل بر حسب يكى از تصادفاتى ، كه بعضى از اوقات اتفاق مىافتد ، يك روز عصر سه تن انگليسى يكديگر را در اين دكان دورافتاده ملاقات كردند و پس از اظهار تعجب از چنين ملاقات\r\n\r\n\r\n","description":"","footnote":"\r\n( 1 ) .  Nairn \r\n( 2 ) .  Morton \r\n( 3 ) .  Charles Lamb  نويسندهء انگليسى ( 1775 - 1834 م ) .\r\n( 4 ) . كتيبه اصطلاح معمارى و مقصود از آن قسمتى است كه بين سقف و ستون قرار دارد . - م .\r\n","page_name":" 124 ","page_number":142},
  {"content":"\r\n\r\nغيرمنتظره‌اى گفتند : اى كاش يك دوربين عكاسى داشتند تا به يادگار اين ديدار عكسى با هم مىگرفتند . دكاندار متجدد يونانى اين سخن را شنيد و بلافاصله به وسيلهء نردبانى يك دوربين عكاسى از طبقهء بالاى دكان خود آورد . سپس به شاگرد مغازه ياد داد كه چگونه و چه موقع آن را روشن كند و مرد يونانى آن را ميزان كرد . هنگامى كه عكس ظاهر شد نتيجه بسيار عالى بود در حالى كه جوان يونانى با حالتى كه معمولا در عكاسخانه‌ها به خود مىگيرند ، در وسط جمع نشسته بود .\r\nدر خانقين واقع در مرز ايران كه جاده‌هاى همدان و كرمانشاه با راه‌آهن بغداد تلاقى مىكند دكانى است كه متعلق به يك نفر انگليسى مىباشد و بر كليهء دكانهاى نظير آن واقع در خاورميانه و خاور نزديك ، برترى دارد و بايد به صاحب آن به رسم جايزه بزرگ نخل اعطا شود . در اين دكان نه تنها تقريبا هر چيزى پيدا مىشود بلكه مسافر مىتواند از يك حمام واقعى استفاده كند و شام بسيار خوبى صرف نمايد . شخص بايد پس از عبور از جاده‌هاى كرمانشاه از اين تجملات بهره‌مند شود تا به اين گفته ايمان آورد .\r\n\r\n","description":"","footnote":"","page_name":" 125 ","page_number":143},
  {"content":"\r\n . \r\n","description":"","footnote":"","page_name":" 126 ","page_number":144},
  {"content":"\r\n\r\n\r\nدرشكه\r\nبايد اعتراف كرد كه هنگام اقامت در جلفا لذت خريد تا اندازهء زيادى مربوط به روشى است كه براى رسيدن بدانجا به كار مىرود . زمانى كه پروفسور براون مجبور به اقامت در جلفا بود مىگفت كه براى رسيدن به بازارهاى اصفهان تقريبا يك ساعت وقت لازم است . در حال حاضر اين فاصله را مىتوان به وسيلهء يك درشكهء دو اسبه در مدتى كمتر از بيست دقيقه طى كرد . ممكن است انگليسيهاى مقيم جلفا ديگر رفتن به جلفا را به وسيلهء درشكه موضوع جالب توجهى براى نوشتن نپندارند . البته اين جزاى اقامت زياد در يك محل است كه در نتيجه ، شخص نسبت به چيزهايى كه هر روز پيش چشمش رخ مىدهد آشنايى تحقيرآميزى پيدا مىكند . در حالى كه همين چيزها براى مسافران گذرنده لذت‌بخش است . عدهء زيادى انگليسى در ايران اقامت دارند كه مىتوانند داستانهاى جذابى از مشاهدات خويش نقل كنند و براى نوشتن دربارهء عادات و رسوم مردم ايران از اشخاص غريبى كه تازه وارد دروازه شده‌اند مجهزتر مىباشند . ولى در پاسخ چنين پيشنهادى فقط شانه‌هاى خود را بالا مىاندازند . چنان كه شخص به اين نتيجه مىرسد كه اقامت مسافر در يك محل بسيار بد است . چه ، به مرور زمان مناظر و نغمات و صداهايى كه در مراحل مختلف مسافرت با آنها مواجه مىشود و از آنها لذت مىبرد بتدريج در نظرش پيش پا افتاده و مبتذل مىگردد .\r\nدر اصفهان شخص تقريبا هر روز تحت تأثير يك چيز تازه قرار مىگيرد . اولين مسافرت از اصفهان به جلفا به وسيلهء درشكه به هيچ وجه مبتذل نيست . سوار شدن در هر يك از وسائط نقليه براى نخستين بار ، داراى لذات و خصوصياتى است . مخصوصا\r\n\r\n","description":"","footnote":"","page_name":" 127 ","page_number":145},
  {"content":"\r\n\r\nاگر شخص در آنها استادى و مهارت نداشته باشد . زانو ، اسب چوبى گهواره‌اى ، الاغ ، اسب اهلى ، شتر ، دوچرخه ، ترن ، اتومبيل و هواپيما همه داراى محاسن و معايبى مىباشند . چنين به نظر مىرسد كه اجداد ما تصور مىكردند سوار شدن بر زانوها سودمندترين درس را در زندگى مىآموزد . چه ، اين تجربه‌اى بود كه در ادوار اوليهء زندگى غالبا فرا مىگرفتند . آن حلقه‌ها بر پاهاى بانوان و زنگهايى كه بر انگشتان داشتند نويددهندهء يك زندگى شيرين و خوش‌آهنگ بود . « 1 » درشكه اصفهان از كليهء وسائط نقليه به اين تجربه نزديكتر است . توصيف آن بايد به عنوان انعكاس خفيفى از خصوصيات تزيينى بىنظير آن باقى بماند . اين درشكه از حيث ساختمان شبيه درشكه قديمى دوران ملكهء ويكتوريا است . ولى اين شباهت در همين جا پايان مىيابد . غالبا با پارچهء مخمل زرد يا سبز زمردى يا قرمز شنجرفى براى آن پرده تهيه مىكنند . پادرى كوچك آن را يك قاليچهء ايرانى تشكيل مىدهد كه تصاويرى در آن بافته شده . در حالى كه در آغاز ، منظور بافنده ترتيب دادن يك طرح تزيينى بوده است . جامهء راننده چنان است كه گويى بيشتر تحت تأثير لباس پوشيدن مردم روسيه قرار گرفته تا مردم ايران ، ( براى متناسب بودن با درشكه‌اش ) . و اما اسبها ، بايد بگويم كه دليل به ميان آوردن موضوع درشكه نيمى به خاطر اسبهاى آن است و شايد علت اينكه خريد در جلفا انجام مىگيرد نيز همين باشد .\r\nراست است كه اين اسبها از همان نژاد اسبهاى ايرانى و عربى نيستند كه ما در هزار و يكشب وصف آنها را خوانده‌ايم . با وجود اين اسبهاى صحارى هستند و چيزى را كه از لحاظ نژادى فاقدند از حيث رنگ جبران مىكنند . در صورت امكان درشكه‌چى يك جفت اسب سفيد يا شير شكرى يا خاكسترى كم‌رنگ انتخاب مىكند . چه ، اين رنگها فرصت بيشترى براى ابراز ذوق هنرى ( هنر تزيينى ) او به دست مىدهد . حنا يك نوع رنگ نباتى است كه همرنگ يك پنى نو يا هويج است و معمولا در رديف رنگ چهرهء باشكوه شاگرد قصاب انگليسى مىباشد . درشكه‌چى با اين حنا اسبهاى سفيد خود را رنگ مىكند . دمها ، يال ، كاكل نوك گوشها ، محل زين ، گردن ، مچ پا و زير تنگ همه را به خاطر دارد و به هيچ يك از آنها به نظر تحقير نمىنگرد . همچنين يراق نبايد فراموش شود . جز ناحيهء گردن تقريبا هر يك از قطعات چرم حتى تسمهء جلو را با گل‌ميخهاى حلبى يا گل‌ميخهاى گردى كه روى آن را آب نقره داده‌اند مىپوشاند . اين تزيين\r\n\r\n\r\n","description":"","footnote":"\r\n( 1 ) . اشاره به يك لالايى به زبان انگليسى است .\r\n","page_name":" 128 ","page_number":146},
  {"content":"\r\n\r\nبىشباهت به تزييناتى نيست كه در انگلستان با احتياط بيشترى در روز اول ماه مه در مورد اسبهاى گارى معمول مىدارند . با اين تفاوت كه در اصفهان رعايت هيچ گونه قيد و شرط و احتياط نمىشود . هر كجا چرمى پيدا شود ، كه بتواند اين قبيل تكمه‌ها را نگاه دارد ، يكى از آنها را با تمام درخشندگى و شكوه خود در آن نقطه مىبينيم . به اينها بايد چيزهاى ديگر مانند يكدست منگوله سبز يا ارغوانى و گردن‌بندى از خرمهره‌هاى درشتى ، كه براى دفع چشم بد بر گردن هر اسبى مىآويزند ، اضافه كرد . درشكه‌چى نيز اگر ريش داشته باشد آن را با همان رنگى كه همرنگ مس سرخ است و بازاريهاى سالخورده نيز ريش سفيد خود را با آن رنگ مىكنند رنگ مىكند . مشاهدهء يكى از اين بازرگانان در درشكه لذت‌بخش است . اين مردان خودآراى ريش قرمز ، عينا شبيه سمى « 1 » يكى از اشخاص كاراكترهاى داستان پيترپان « 2 » مىباشند كه پشت چرخ خياطى نشسته مانند كاپيتان هوك « 3 » براى پايان سخنرانى خود چلوار زرع مىكند .\r\nاسبهاى مشهور كرمى رنگ كالسكهء سلطنتى يا اسبهاى كالسكهء شهردار لندن در مقايسهء با اسبهاى درشكه ، تيره‌رنگ و كند به نظر مىآيند . در اصفهان نيز اسبهاى درشكه خرمايى رنگ يافت مىشود . ولى اسبهايى كه موجب بدنامى مسافران انگليسى كه از ايران عبور مىكنند مىشود ، اسبهاى شكرى رنگ هستند . گرچه مشهور است كه انگليسيها از لحاظ برخوردارى از حس قضاوت و عدالت و خونسردى در دنيا بىنظير مىباشند ، عده‌اى از آنها در مورد مسئلهء درشكه مانند شيطان سقوط كرده ، مىگويند آنها از سوار شدن در اولين درشكه ، به خاطر اينكه اسبهاى آن خرمايى رنگ يا قهوه‌اى بوده امتناع ورزيده‌اند و پس از پيمودن مسافتى درشكهء ديگرى را با يك جفت اسب سفيد يا شكرى برگزيده‌اند ! پس از سوار شدن در درشكه ، مسافرت بر روى « پل اللّه وردى خان » ، كه كلاه فرنگيهاى هلالى شكل و الهام‌بخش دوران شاه عباس در دو طرف آن واقع شده ، آغاز مىگردد . با وجود يك چنين درشكه‌اى براى سوار شدن و يك چنين پلى براى عبور كردن كيست كه نخواهد از جلفا خريد كند ؟ در اين زمينه ، تنها يك چيز نامطبوع وجود دارد و آن اين است كه اگر شلاقهاى محكم درشكه‌چى را شخص نديده انگارد پشت او از شدت عصبانيت درد خواهد گرفت .\r\n\r\n\r\n","description":"","footnote":"\r\n( 1 ) .  Smee \r\n( 2 ) .  Peter Pan  پيتر پان داستان خيالى و افسانه‌اى كه در سال 1904 م به قلم بارى  Barie  نوشته شده . - م .\r\n( 3 ) .  Hook \r\n","page_name":" 129 ","page_number":147},
  {"content":"\r\n\r\nاز طرف ديگر ، اعتراض كردن به اين عمل و سرزنش وى ممكن است موجب شود كه بقيهء راه را با كج‌خلقى طى كند و در ضمن دربارهء شجره‌نامهء مسافر خود ، و زيادى خون سگ در رگهايش كلماتى زير لب زمزمه كند ، ولى اگر مسافر مسلمان نباشد چه تأثيرى به حالش خواهد داشت .\r\n\r\n","description":"","footnote":"","page_name":" 130 ","page_number":148},
  {"content":"\r\n\r\n\r\nتلگراف\r\nبراى رفتن به جلفا و كرايه كردن درشكه بهانهء ديگرى موجود است . يكى از ادارات شركت تلگراف هند و اروپايى ، كه در سراسر ايران پراكنده شده ، در جلفا قرار دارد .\r\nمسافران پيوسته در تلگرافخانه‌هاى ايران دوستان خوبى مىيافتند كه در موارد عديده مشكلات آنها را حل مىكردند . در اين تلگرافخانه‌ها پيشخوانهاى سيمى مشبك بين مسافر و كارمندان حايل نيست بلكه روابط اين دو شبيه رابطهء ميزبان و ميهمان است .\r\nدر زمان جنگ ، ارتش انگلستان در بين النهرين براى ارتباط با هندوستان تنها به سيمهاى خليج فارس متكى بود و در زمان صلح ( اگر مسافرت در معابر كوهستانى را كه اغلب توسط قبايل جنگجو اشغال شده بود ممكن بود صلح ناميد ) تلگرافخانه‌ها مراتب سپاسگزارى جاودانى عدهء زيادى از مسافران را نسبت به خود جلب مىكردند و سياحان به وسيلهء اين تلگرافخانه‌ها مىتوانستند حتى در دورافتاده‌ترين نقاط مانند يزد با دنياى متمدن تماس بگيرند . استفاده از ساير وسايل يا اساسا غير ممكن بود يا اينكه به قدرى كند بود كه غير قابل استفاده بود . از اين گذشته در تلگرافخانه‌ها هميشه يك اتاق يا رختخواب تميز براى استراحت وجود داشت ، تا هرگاه شخصى بخواهد شب را در آن مكان به سر برد و وضع كاروانسراها خيلى بد يا پر از مسافر باشد ، از آن استفاده نمايد .\r\nهنگام روز آب جوشانيدهء خنك هميشه آماده بود تا در دسترس طالبان گذاشته شود . اين نوع ميهمان‌نوازى نه تنها عموميت داشت بلكه هنگامى كه مهمان تلگرافخانه را ترك مىكرد مأموران تلگرافخانه بعدى از ورود احتمالى اشخاص غريب به ناحيهء خود اطلاع حاصل مىكردند .\r\n\r\n","description":"","footnote":"","page_name":" 131 ","page_number":149},
  {"content":"\r\n\r\nايران از لحاظ نداشتن وسايل آسايش و ميهمانخانه‌هاى قابل سكونت مشهور است . دو يا سه ميهمانخانه در پايتخت اين كشور وجود دارد ، ولى مسافر اروپايى مردد است كه آنها را براى اقامت به دوستانش توصيه كند . يكى از اين مهمانخانه‌ها در قزوين ، يكى در اصفهان و ديگرى در همدان مىباشد . غير از اين در سراسر ايران محل ديگرى كه بتوان نام « مهمانخانه » يا « مسافرخانه » بر آن اطلاق كرد يافت نمىشود . از اين مهمانخانه‌ها توصيفهاى مختلفى شده است . هر مسافرى دربارهء وضع و شهرت آنها عقيدهء خاص خود را دارد و از مدت اقامت خويش در آنها داستانهايى روايت مىكند .\r\nچون مسافر رختخواب و غالبا غذاى خود را نيز با خود حمل مىكند ، براى تعيين موقع صرف غذا آزادى كامل دارد . كنسولها ، رؤساى بانكها و نمايندگان مؤسسات تجارتى انگلستان نسبت به مسافرانى كه از اين شهر عبور كرده‌اند بيش از اندازه سخاوت به خرج داده‌اند . لكن ساختن جاده‌هاى بهتر و فراهم آوردن تسهيلات بيشتر براى مسافرت به وسيلهء موتور ، هنگامى عملى خواهد شد كه مؤسسات دولتى و غيردولتى از اين مهمان‌نوازى كه در مورد ايرانيان ضرب‌المثل شده احساس ناراحتى كنند .\r\nاز سال 1871 م يعنى مدت شصت سال است كه تلگرافخانه‌ها در امتداد تمام جاده‌ها وجود دارد و بوشهر را به بغداد از راه اصفهان و تهران و كراچى را به اروپا از راه كرمان و يزد و كاشان متصل مىكند . اغلب رؤساى تلگرافخانه‌ها در زندگى از خود جسارتهاى زيادى نشان داده‌اند و احترام و محبت ايرانيان شهرنشين و افراد قبايل كوهستانى را به خود جلب كرده‌اند و در نتيجه به حيثيت و قدرت ملتى كه نمايندهء آن هستند افزوده‌اند . اغلب آنها در نقاط دورافتاده و متروك به حالت تبعيد به سر برده‌اند و در حالى كه از هر نوع تمدن يا زندگانى اجتماعى محروم بوده‌اند وظايف خويش را انجام داده ، و در زمستانهاى سخت و پربرف و تابستانهاى سوزان مقاومت كرده و اختلاف شديد هواى فلات را ، كه ارتفاع آن در يك نقطه به 000 8 پا مىرسد ، تحمل كرده‌اند . در اصفهان ، كه از سطح دريا 300 5 پا ارتفاع دارد ، حرارت‌سنج در بعضى از مواقع در محل سايه هنگام تابستان به 106 و در زمستان يخ‌بندان به 35 درجهء فارنهايت مىرسد .\r\nاغلب مأموران ايرانى تلگرافخانه ، كه در نقاط كوهستانى اين كشور به سر برده‌اند ، از زندگى خود در بين قبايل ، داستانهاى وحشتناكى نقل مىكنند . زمانى يكى از وظايف رؤساى تلگرافخانه‌ها اين بود كه سالى يك بار در طول حوزهء مأموريت خود مسافرت كنند و از منظم بودن اوضاع اطمينان حاصل نمايند . خط تلگراف مشهد كه 900 كيلومتر\r\n\r\n","description":"","footnote":"","page_name":" 132 ","page_number":150},
  {"content":"\r\n\r\nطول دارد زمانى از يك سيم واحد تشكيل يافته بود . طوفانهاى ريگ و سوز برف قسمتى از زندگى عادى را تشكيل مىداد . در سالهاى گذشته براى بعضى از آنها اتفاقات و حوادث خارق‌العاده و غيرمعمولى رخ داده است . بعضى از آنان به وسيله افراد قبايل اسير شدند و پس از اينكه آنها را كاملا لخت كردند و فقط كلاهشان را به سرشان باقى گذاشتند رها ساختند ( اين نيز به خاطر اعتقادات مذهبى افراد قبايل بود . ) تا راه خود را در گرماى سوزان آفتاب با مشقت پيدا كنند يا اينكه در ميان جاده جان به جان آفرين تسليم نمايند . معدودى از آنها به دست افراد قبايل به قتل رسيدند و عدهء زيادى از آنها قربانى خشونت اختلاف هوا و سختى زندگى ، كه ناگزير از تحمل آن بودند ، گرديدند .\r\nايرانيان دربارهء اين تلگرافخانه‌ها عقايد عجيب و غريبى ابراز داشته‌اند . زمانى يكى از آنها را محاصره كردند و غالبا از آنها به عنوان بست و تحصنگاه استفاده شده است .\r\nهرگاه احتمال بروز اغتشاش مىرفت و حاكمى بىرحم‌تر از حكام قبلى كاسه صبر مردم را لبريز مىكرد پيامهايى به پايتخت مىفرستادند . ايرانيان چنان به تلگرافخانه‌هاى دوردست ايمان داشتند كه مطمئن بودند مأموران آنها هرگاه بخواهند مىتوانند مستقيما با شاه در كاخ او مذاكره نمايند . به اين ترتيب رؤساى شركت وسيله‌اى براى برگرداندن اوضاعى بودند كه ممكن بود نتايج وخيمى به بار آورد .\r\nداستان شركت هند و اروپايى اكنون پايان يافته . چه ، در بهار امسال اعلام گرديد كه فعاليتهاى آن خاتمه پيدا خواهد كرد . شركت پس از شصت سال خدمت صادقانه نظارت دستگاه ادارى خود را با حاصل كوششهاى خودش به دولت ايران واگذار كرد . نه فقط دستگاه ادارى بلكه تمام دستگاههاى مخابره را به علاوه تجاربى كه كارمندان شركت حاصل كرده بودند به كارمندان ايرانى انتقال دادند . دولت معتقد است كه جوانان ايرانى مىتوانند امور تلگراف را بدون راهنمايى انگليسيها اداره نمايند . نتيجهء آن را آينده نشان خواهد داد .\r\nپروفسور براون در كتاب خود موسوم به يك سال در ميان ايرانيان از رؤساى اين شركت ، كه از عهد ملكهء ويكتوريا در ايران بودند ، قدردانى و سپاسگزارى كرده و گفته است : « هم اكنون فرصتى براى من پيش آمده كه مىتوانم به شركت تلگراف هند و اروپايى اشاره كنم و از محبت و مهربانى فراوان ماژورولز « 1 » ( كه در آن وقت متصدى اين\r\n\r\n\r\n","description":"","footnote":"\r\n( 1 ) .  Major Wells \r\n","page_name":" 133 ","page_number":151},
  {"content":"\r\n\r\nكار بود ) و ساير كارمندان كه با آنها تماس پيدا كردم قدردانى كنم ، اين محبت و مهربانى با عزيمت من از تهران پايان نيافت . پيامى به كليهء تلگرافخانه‌هاى طول راه ، كه هر سه يا چهار منزل از تهران تا بوشهر واقع شده است ، فرستادند تا نمايندگان شركت را ، كه اغلب آنها انگليسى بودند ، از آمدن من مطلع گردانند و از آنها تقاضا كنند كه ميهمان‌نوازى خود را از من دريغ نورزند . گرچه در ابتداى امر مردد بودم از اينكه بدون دعوت ، مهمان اشخاص غريبه‌اى باشم و تصور مىكردم ممكن است مهماندارى موجبات ناراحتى آنان را فراهم سازد ، به زودى اطمينان حاصل كردم كه از اين بابت نبايد بيمى به خود راه دهم و مىتوانم مطمئن باشم كه با استقبالى حاكى از مهمان‌نوازى آنها روبرو خواهم گرديد . اين وضع در حقيقت تا اندازه‌اى براى من غيرمنتظره بود . در تمام تلگرافخانه‌ها با چنان دوستى و محبت و خوشرويى از من استقبال كردند كه احساس مىكردم در ميهن خود مىباشم . بنابراين با خوشوقتى از اين فرصت استفاده مىكنم و مراتب سپاسگزارى عميق خويش را در مقابل اين مهربانيها ابراز مىدارم . مهربانيهايى كه خاطرهء آن هميشه يكى از مطبوع‌ترين خاطرات سال خوشى خواهد بود كه در ايران به سر بردم . »\r\nدر ماه مارس 1931 يعنى چهل سال و اندى بعد سر اندرو ويلسون ، كه بر لياقت و كاردانى اين هيئت وقوف كامل داشت ، در ستون روزنامهء تايمز آنها را چنين مورد تحسين قرار داد :\r\n« ادارهء تلگراف هند و اروپايى به دوران خدمت خود پايان داده است . مأموريت آن پايان يافت اكنون كارمندان اين دستگاه دوران بازنشستگى يا خدمات جديدى را با شهرتى آغاز مىكنند كه شايسته ملت ما است . ايشان از خود سنتى به جاى نهاده‌اند كه اگر كسانى كه به جاى آنها مشعل خدمتگزارى را به دست گرفته‌اند آن را از ياد نبرند كارى پسنديده كرده‌اند . »\r\n\r\n","description":"","footnote":"","page_name":" 134 ","page_number":152},
  {"content":"\r\n\r\n\r\nشاه عباس و خاندان او\r\nتاريخ ايران آكنده از حوادث و پيچيدگيها و تاخت و تازها و ادوار و سلسله‌هاى سلاطين و جنگها و محاصره‌هايى است كه از تركيب آنها در عرض مدتى بالغ بر دو هزار و پانصد سال مسائل مختلفى به وجود آمده است . پنجاه و پنج سال قبل از ميلاد مسيح هنگامى كه رومىها وارد انگلستان شدند ايرانيان داراى يك تمدن پانصد ساله بودند . نام شاه عباس به قدرى در ايران بر سر زبانها است كه مانند يك نام خودمانى همه با آن آشنايى دارند ، و اين خود بهانه‌اى است كه محيط زندگى و زمان وى را بيشتر و عميق‌تر مورد مطالعه قرار دهيم .\r\nآغاز سلسلهء صفويه يكى از مهمترين ادوار تاريخ ايران به شمار مىرود . چه ، نه فقط شاهد ترقى و پيشرفت شاه عباس بود ، بلكه آغاز دوران جديدى در ايران و به وجود آمدن مليت جديد ايرانى و امپراتورى جديد ايران بعد از يك فاصلهء هشتصد ساله بود .\r\nاصل سلسلهء صفويه به شيخ صفى الدين ، يكى از زهاد اردبيل ، مىرسد . مؤسس اين سلسله شاه اسمعيل صفوى بود . ولى مقام شاه عباس از تمام پادشاهان اين سلسله والاتر است . هنگامى كه بر اريكهء سلطنت جلوس كرد شاهزادهء هفده ساله‌اى بود و در شصت سالگى ، پس از چهل و سه سال سلطنت ، ديده از جهان فرو بست . در اين مدت ايرانيان به عنوان يك ملت بالاترين درجهء قدرت و آبادانى و شكوه و جلال را در دوران جديد به دست آوردند . دوران سلطنت شاه عباس در تاريخ ايران مشخص است . به طورى كه ادوار سلطنت ساير پادشاهان اين سلسله در مقايسه با دورهء وى بىرونق مىباشد . شايد اغلب صفات و مشخصاتى كه شاه عباس به عنوان يك فرمانروا از خود بروز مىداد از\r\n\r\n","description":"","footnote":"","page_name":" 135 ","page_number":153},
  {"content":"\r\n\r\nمادر خود به ارث برده بود . چه ، وى زنى بود كه طبعى قدرت‌طلب و رياست مآب داشت و رفتار مستبدانه و نفوذ و تسلطى كه بر همهء افراد داشت ، شاهزادگان را چنان مرعوب ساخت و برانگيخت كه با يكديگر توطئه كردند و او را به قتل رسانيدند . در زمان او ايرانيان معتقد بودند : « در خانه‌اى كه مرغ بانگ خروس برآورد خوشبختى وجود نخواهد داشت » . ولى در همان هنگام ملكهء اليزابت در انگلستان مردان نامى معاصر خود را ، كه نام آنها هنوز مانند طلاى صيقلى شده بر صفحات تاريخ انگلستان مىدرخشد ، دور خود جمع كرده بود .\r\nسالهاى اول سلطنت شاه عباس به هيچ وجه مقرون به صلح و صفا نبود . سلطنت او با جنگهاى داخلى آغاز گرديد . پس از اينكه شاه جوان للهء خود ، رييس ايل استاجلو ، را به قتل رساند و يوغ مشاوران خود را از گردن باز كرد در راهى گام نهاد كه صفات و خصوصيات يك حاكم واقعى را از خويش نشان دهد . پس از آن خوشبختى غير منتظره‌اى دست خود را به سوى او دراز كرد . در سال 1599 م هنگامى كه از يكى از جنگهاى شمال به پايتخت خود ، قزوين ، بازگشت هيئتى مركب از مسافران غريب و ماجراجو ، كه از لندن آمده بودند ، انتظار وى را مىكشيدند . شاه عباس به طور خارق‌العاده‌اى با آنها با اغماض و مسالمت رفتار كرد . طرز رفتار وى با سنى كه داشت و با در نظر گرفتن اينكه در آن زمان ايرانيان خارجيها را دشمنان حضرت محمد ( ص ) مىدانستند بسيار عاقلانه بود . رهبران اين هيئت سر آنتونى و سر رابرت شرلى بودند كه دوازده نفر همراه داشتند و در بين آنها نيز يك توپ‌ساز بود . در آن زمان موضوعى كه در جنگ با تركها موجبات ناراحتى ايرانيان را فراهم كرده بود فقدان توپخانه بود . بر اثر ملاقات با برادران شرلى ، ايرانيان اولين درس عملى خود را در زمينهء علوم نظامى ارتش اروپا از آنها آموختند . شايد ايرانيان در آن موقع با باروت آشنايى داشتند ولى لرد كرزن مىگويد برادران شرلى بودند كه شالودهء تشكيل يك ارتش منظم و پياده‌نظام مجهز به تفنگ را در ايران ريختند . نظر كرزن با نوشته‌هاى يك نويسندهء معاصر آن زمان تطبيق مىكند . نويسندهء مزبور در سفرنامهء خود چنين مىنويسد :\r\n« آن عثمانى توانا كه موجب خوف و وحشت عالم مسيحيت بود گرفتار سوز تب شرلى گرديده است و ماجراهاى تازه را نويد مىدهد . ايرانى مسلط ، فنون جنگى شرلى را آموخته است و چون استفاده از انضباط نظامى را مىداند اكنون 500 لوله توپ و 000 60 تفنگدار دارد . به اين ترتيب سربازان ايرانى ، كه سابقا با دستان بىاسلحه\r\n\r\n","description":"","footnote":"","page_name":" 136 ","page_number":154},
  {"content":"\r\n\r\nموجبات وحشت تركان را فراهم مىكردند ، اكنون با فنون جنگى تازه و به كار بردن اسلحهء نارى مايهء خوف تركان گرديده‌اند » .\r\nپىيترودلاواله « 1 » ، كه در آن زمان در ايران مىزيست هنگام بحث دربارهء تفنگداران ايرانى به سر آنتونى شرلى اشاره مىكند و مىگويد : « اين ارتش ابتدا پياده بود ولى بعد سواره شد و با تفنگ سرپر ، كه بتواند با آن آتش كند ، مجهز گرديد . »\r\nمطالعهء داستان جنبش برادران شرلى در ايران بسيار لذت‌بخش است . شاه عباس با آنها در نهايت احترام رفتار مىكرد . حتى در يكى دو مورد به آنها مأموريتهاى سياسى محول كرد .\r\nعقل و درايت و بصيرت شاه عباس سال به سال فزونى مىيافت . وى نه فقط از نو امپراتورى تأسيس كرد و اصفهان را پايتخت خود قرار داد بلكه براى ايران در مشرق و مغرب زمين كسب احترام كرد . وى چندين بار به زيارت مشهد رفت به اين قصد كه ايرانيان به او تأسى كنند و به عوض اينكه پولشان را هر سال به مكه ببرند آن را در ايران به مصرف رسانند . اين طور نوشته شده كه يك بار شاه عباس اين مسافت را كه 1290 كيلومتر است پياده طى كرد . در دوران سلطنت خود هيئتهاى سياسى كشورهاى اروپايى را به پايتخت خويش دعوت كرد . اغماض او نسبت به افراد غيرمسلمان ، شكوه دربار او و طرز ادارهء عاقلانه‌اش و توجهى كه به امنيت و رفاه عمومى داشت و آنگاه عدالت‌خواهى و سختگيرى و دقت او ، توأم با نيات خيرخواهانه‌اش ، موجب شد كه نام او در سراسر امپراتورى با احترام ياد شود .\r\nيكى از روشهايى كه براى حصول اطمينان از اجراى قوانين معمول داشته بود اين بود كه هر يك از حكام را مسئول آن ايالت كرده بود ؛ با اين شرط كه در صورت عدم كفايت به اشد مجازات ، يعنى اعدام ، محكوم شود . در بين وظايف حكام ، مسئوليت براى امنيت راهها و حضور كليهء مأموران در محل مأموريت خود قيد شده بود . وى هرگز دروغ را تحمل نمىكرد و بيش از همه چيز در احقاق حق ديگران دقت و مواظبت مبذول مىداشت . در اجراى عدالت در موارد نهايى به قدرى سختگير بود كه هيچ كس را قدرت و جرئت آن نبود كه در اجراى اوامرش تعلل نمايد . مىگويند اگر پسر عمدا از اجراى قانون سرپيچى مىكرد به پدرش دستور مىداد كه پسر خود را به قتل رساند و هرگاه\r\n\r\n\r\n","description":"","footnote":"\r\n( 1 ) .  Pietri dekka Valle \r\n","page_name":" 137 ","page_number":155},
  {"content":"\r\n\r\nپدرى از اجراى امرى سرباز مىزد پسر مأمور كشتن پدر مىشد و اگر هر دو خلاف مىكردند هر دو اعدام مىشدند .\r\nشاه عباس شهر اصفهان را از عجايب جهان ساخته بود . در قلمرو حكومتش براى شهر مقدس مشهد احترام فراوانى قائل گرديد . مولد خود شهر اردبيل را تشخص بخشيد . در حالى كه قزوين و تبريز و همدان از اقدامات او استفاده‌هاى شايان بردند .\r\nوى پيشه‌وران و صاحبان حرف و خطاطان و هنرمندان و معماران را تشويق مىكرد .\r\n( شگفت آنكه در سراسر زمان سلسلهء صفويه شعراى نامى ظهور نكردند ) . امروز در اغلب نقاط كشور كاروانسراهاى قديمى ، كه با دقت و استحكام بنا شده است ، ديده مىشود . اين دقت و استحكام مشخصاتى است كه با نام و دوران وى بستگى دارد . امروز اين كاروانسراها ويران شده است ؛ ولى قسمتهايى از آنها هنوز براى مسافران پناهگاهى محسوب مىشود . البته اگر استفاده از يك چنين پناهگاه تنها حاجت آنها باشد .\r\nشاه عباس مانند ساير پادشاهان ايران عارى از عيب و نقص نبود . انتقاداتى كه بر او وارد مىسازند بيشتر جنبهء خانوادگى دارد . وى در كار تربيت فرزندان خويش اهمال روا داشت . به طورى كه آنها تحت تأثير ديگران واقع شدند و اين كار به زيان طبقهء جوان و آيندهء سلطنت تمام شد . وى به آنها مسئوليتهايى كه بتوانند با عهده‌دار شدن آنها در امور دولتى مهارت يابند و از نفوذ زيان‌آور حرم دور گردند محول نمىكرد . علاوه بر اين ، لكه‌اى بر دامن نجابت خانوادگى وى افتاد كه زدودن آن غير ممكن است و آن كشتن پسران خود از روى ترس و حسادت بود تا مبادا جانشين او شوند . ولى با وجود اين جنايات و ضعفهايى كه از لحاظ خانوادگى از خود نشان داد در نزد ايرانيان چنان محبوبيت و احترامى دارد كه هيچ يك از پادشاهان ديگر ، كه بر اين كشور حكومت كرده‌اند ، نتوانسته‌اند در قلوب مردم ايجاد كنند . نبوغ وى ، در طرز ادارهء كشور و قضاوت صحيح او بود . انتخاب ساحل زاينده‌رود براى بناى پايتخت نمونه‌اى از آن است . وى در سال 1629 بعد از چهل و سه سال سلطنت پرشكوه و جلال و دورانى كه نهال هنر و ادبيات بيش از هر وقت ديگر بارور شد ديده از جهان فرو بست .\r\nمحبت مردم نسبت به اين پادشاه بزرگ به قدرى عميق بود كه صلح و صفايى را كه در عهد سلطنت چهار پادشاه بعد از او در ايران حكمفرما شد ، گرچه فاقد شكوه و سياستمدارى بود ، به خاطرهء بزرگى و عظمت شاه عباس نسبت مىدهند . اين صلح و صفا را به داستان سليمان ، كه در يكى از احاديث اسلامى آمده است ، تشبيه كرده‌اند .\r\n\r\n","description":"","footnote":"","page_name":" 138 ","page_number":156},
  {"content":"\r\n\r\nحضرت سليمان ايستاده بود و در حالى كه به عصايش تكيه داده بود جان داد تا مرگ او از نظر جنى كه بر حسب فرمانش سرگرم ساختمان مسجدى بود ، كه مىبايست يك ساله آن را به اتمام رساند ، پنهان ماند ولى عاقبت موريانه‌ها عصاى او را خوردند و سليمان بر زمين افتاد .\r\nزندگانى جانشينان شاه عباس مانند شمع لرزان بود . از اين گذشته ضعفها و معايبى از خود نشان مىدادند ؛ و روى هم رفته در عمر خود نام نيكى از خويش به جاى نگذاشتند .\r\nحوادث مهمى كه در زمان سلطنت آنها اتفاق افتاد مسافرت هيئتهاى سياسى به ايران بود كه هر يك از آنها با تظاهرات و نمايشهاى سياسى و رسمى كوشش مىكردند اعمال هيئتهاى پيشين را تحت‌الشعاع قرار دهند و امتيازات تجارتى را به خود اختصاص دهند .\r\nنمايندهء فرانسه لقب سردار و سفير كبير سلطان عظيم الشأن فرنگ را به خود مىبست .\r\nهمهء اين نمايندگان سوابق درخشانى از تجربيات خود با خويش آوردند . خوشبختانه براى كسب اطلاعات خالص و بدون شاخ و برگ آن زمان مىتوان به اين مدارك اتكا كرد .\r\nمورخان معاصر ايران مستعدند كه در امور سياسى و مملكتدارى عقايدى موهوم اظهار كنند و در اين گونه موارد زياد پايبند گفتن حقايق نيستند . داستانهايى كه از شكوه مراسم ايران به دربار كشورهاى اروپا مىرسيد در چارلز دوم ، پادشاه خوشگذران انگلستان ، به قدرى مؤثر افتاد كه براى مدتى امر كرد لباس ايرانى ، به عنوان لباس رسمى دربار انگلستان مورد استفاده واقع شود .\r\nدر دوران سلطنت اين پادشاهان ، ايرانيان به گوسفندان بىشبانى شباهت داشتند و اندك‌اندك مانند حكام خود به سستى و فرومايگى گراييدند . ضعف و سستى روزافزون مردم بتدريج بر دشمنان قديم و جديد ايران آشكار گرديد . گرچه سالهاى مقرون به صلح و صفا كه ذكر آن رفت متجاوز از يك قرن ادامه يافت ، علايمى دال بر اين امر وجود داشت كه زندگى ملى مردم رو به انحطاط گذاشته است و دولت شاهنشاهى رو به اضمحلال مىرود . در خارج كشور در اطراف و جوانب ، قبايل و مردمى در انتظار فرصت به سر مىبردند . علائمى دال بر وقوع طوفان وجود داشت و ابرهاى متراكم در افق شمال و جنوب هويدا گرديده بود . اما كسى نمىدانست كه بلا كى نازل خواهد شد . چهار تن از پادشاهان خاندان صفويه ، كه بعد از شاه عباس به سلطنت رسيدند ، هر يك به نوبهء خود به تسريع اين امر كمك كردند .\r\nشاه صفى اول مردى ظالم و خونخوار بود كه شاهزادگان و شاهزاده خانمهاى خاندان\r\n\r\n","description":"","footnote":"","page_name":" 139 ","page_number":157},
  {"content":"\r\n\r\nخود را به هلاكت رسانيد و مشاوران مورد اطمينان پدربزرگ مشهور خود را نيز به همين طريق از ميان برداشت . در دوران وى همدان و قزوين و بغداد و نواحى ديگر تحت تصرف تركها درآمد . شاه عباس دوم ، چنانچه از افراط او در شرابخوارى صرفنظر نماييم ، پادشاه خوبى بود . وى نسبت به خارجيان بسيار مهربان بود و علنا از مسيحيان پشتيبانى مىكرد . سليمان سوم پادشاهى ظالم و عياش بود . كروسينسكى « 1 » نمايندهء يسوعىها « 2 » كه در آن زمان در اصفهان مىزيست مىنويسد : « اين پادشاه فرزند ناخلف پدرش ، شاه عباس دوم ، بود . دوران سلطنت او به واسطهء ظلمها و بيرحميهايى كه ذكر آنها رفت موحش و منزجركننده است . هنگام ميگسارى اطرافيان او بر جان و مال خود ايمن نبودند به امر او دست و پا و گوش و دماغ اشخاص را مىبريدند و چشمها را از كاسه در مىآوردند و او از روى هوس حكم قتل مردم را صادر مىكرد » . سر جان شاردن خود شاهد بعضى از موارد مذكور بوده است . يكى از شخصيت‌هاى بزرگ دربار او مىگويد كه هرگاه از حضور شاه مرخص مىشد اول از اينكه هنوز سرش از تن جدا نشده احساس شادمانى مىكرد . در واقع ، شاه سليمان به قدرى از خصايص و خصال يك پادشاه واقعى عارى بود كه وقتى به او گفتند ممكن است تركها بهترين ايالات ايران را مورد تاخت و تاز قرار دهند با بىاعتنايى فراوان پاسخ داد كه : « اگر فقط اصفهان را براى من باقى بگذارند اهميتى نمىدهم » .\r\nآخرين پادشاه سلسلهء صفويه شاه سلطان حسين بود . او بر خلاف گذشتگانش پادشاهى متعصب و بسيار ضعيف بود كه كاملا تحت نفوذ روحانيان قرار داشت به طورى كه به او « ملا حسين » لقب داده بودند . وقتى يك مرغابى را با تير زد بلافاصله با صداى بلند شروع به مويه و زارى كرد و همان طورى كه در ايران مرسوم است گفت كه دست من به خون ناپاك آلوده شده و براى كفارهء گناهان خود امر كرد بيست تومان بين فقرا تقسيم كنند . اين مردى بود كه سرنوشت ، او را براى مواجه شدن با سيلى از مهاجمان ، كه در اندك مدتى از سراشيبى كوههاى افغانستان جارى گرديد . برگزيده بود .\r\nدر سال 1722 طوفان آغاز شد . افغانها كه عدهء آنها به زحمت به بيست هزار سرباز جنگجو مىرسيد و مجهز به يكصد زنبورك بودند ، كه گلوله‌هايى به وزن دو پوند پرتاب مىكردند ، به قريه‌اى واقع در بيش از هفده كيلومترى اصفهان رسيدند و بالغ بر 000 50\r\n\r\n\r\n","description":"","footnote":"\r\n( 1 ) .  Krusinski \r\n( 2 ) .  Jesuits \r\n","page_name":" 140 ","page_number":158},
  {"content":"\r\n\r\nتن ايرانى ، كه 000 30 تن از آنها سواره‌نظام و مجهز به 29 توپ بودند ، از بين بردند .\r\nافغانها با زنبوركهاى خود ميسرهء قشون ايران را زير آتش گرفتند و آنها را مجبور به فرار كردند . ايرانيان توپهاى خود را به جاى نهادند و افغانها با آنها به سوى قشون فرارى شليك كردند .\r\nغلبهء افغانها يكى از وقايع ننگين تاريخ ايران به شمار مىرود . افغانها پس از پيروزى بر ارتش ايران در جلفا فرود آمدند . ارمنيان كوشش كردند از شهر كوچك خود دفاع كنند ولى آنها مردمى پيشه‌ور بودند نه سرباز ، و كوچكترين اطلاعى دربارهء حملات دسته‌جمعى قشون جنگجو نداشتند و از آن سوى زاينده‌رود هم به آنها هيچ گونه كمكى نشد . افغانها در آن موقع از وخامت وضع اصفهان به خوبى باخبر بودند و مىدانستند كه كويرهايى كه طول هر يك 320 يا 480 يا 645 كيلومتر مايل است براى فرستادن مواد غذايى به اصفهان مانعى محسوب مىگردد . دو كاروان شتر توانستند از اين صحارى بگذرند ولى با خواربارى كه به اصفهان حمل مىكردند به دست افغانان ، كه نيروى آنها در خارج شهر مستقر گرديده بود ، افتادند . اصفهان به زودى دچار قحطى سختى شد . سگ را ، كه در بين مسلمانان كثيف‌ترين و نجس‌ترين حيوان شمرده مىشود و از ورود او حتى به صحن مساجد جلوگيرى مىكنند ، مىكشتند و از گوشت آن تغذيه مىكردند . بدبختى بعد از بدبختى گريبانگير مردم شد . تا اينكه والدين كودكان خود را از شدت گرسنگى مىخوردند . سپس پيروزى محمود افغان موجب شد كه بزرگترين لكهء ننگ بر دامان خاندان صفويه بنشيند . محمود افغان ، كه بر او مظالم فراوان وارد آمده بود ، هنگامى كه به قدرت رسيد كوشش كرد با قتل و توطئه و دسيسه مقام خود را حفظ نمايد . يكى از اعمال شرارت‌آميز او دعوت اعيان و نجيب‌زادگان ايرانى در يك جشن و سپس كشتن آنها بود .\r\nيك بامداد ، ايرانى مغرورى كه همان شاه سلطان حسين ، آخرين پادشاه سلسلهء صفويه ، بود به ديدن محمود افغان آمد . غالب ، مغلوب را در انتظار نگاهداشت . هنگامى كه شاه سلطان حسين به حضور پادشاه افغان باريافت با خضوع و خشوع به وى گفت :\r\n« پسرم اكنون كه مشيت الاهى بر اين قرار گرفته كه من ديگر سلطنت نكنم از مقام خود استعفا مىكنم و تاج و تخت را به تو وامىگذارم . به اين ترتيب امپراتورى بزرگ ايران را ، كه شاه اسمعيل آن را بنيان نهاده و شاه عباس آن را به شهرت و عظمت رسانده بود ، شاه سلطان حسين به باد داد .\r\n\r\n","description":"","footnote":"","page_name":" 141 ","page_number":159},
  {"content":"\r\n . \r\n","description":"","footnote":"","page_name":" 142 ","page_number":160},
  {"content":"\r\n\r\n\r\nدر راه شيراز\r\nپس از عبور از شهر اصفهان ، دشتى به مساحت چندين كيلومتر واقع شده كه مسافر هنگام گذشتن از آن در فصل تابستان اين طور احساس مىكند كه ناگهان در تنور داغى را به روى او گشوده‌اند . بعد از عبور از قريه كوچك مرگ ، جاده به « تنگ پلكانى » منتهى مىگردد . به اين تنگ از اين جهت پلكانى لقب داده‌اند كه بعضى از پله‌ها را عمدا در سنگ و صخره به وجود آورده‌اند تا حركت اسب و الاغ و قاطر ، كه بار زياد دارند ، تسهيل شود . در اندك مدتى دشتهاى درخشان و خيره‌كننده‌اى نمايان مىشود كه سطح آن از خار و گون كه خوراك شتر را تشكيل مىدهد پوشيده شده و سوسمارهاى فراوان ، كه در جست و جوى مگسهاى بىپروا هستند ، آنجا را پر جنب و جوش ساخته‌اند . گاه اتفاق مىافتد كه يك سوسمار بزرگ و فربه كه در حدود دو پا طول دارد به رنگ سبز تيره ، يعنى همرنگ صحرا ، نسبت به مسافر اظهار لطف مىكند و از پناه يك سنگ بزرگ به او خيره مىشود . همانطور كه اجداد ماقبل تاريخ او در گذشتهء تاريك به افراد قشون اسكندر كبير و سپاهيان تيمور لنگ ، كه از تركان مغول تشكيل يافته بود ، خيره مىشدند .\r\nدر فصل بهار ، هنگام پيشروى به سوى جنوب ممكن است بخت با مسافر يار شود و با يكى از قبايل بدوى ، كه به قصد يافتن چراگاه سرسبز براى مواشى و احشام خود در حركت هستند ، برخورد نمايد . افراد اين قبايل از دو ميليون نفر جمعيت چادرنشين ايران هستند .\r\nسحرگاه روزهاى بهار اين دشتهاى وسيع از هر موقع ديگر زيباتر جلوه مىكنند . چه ، در اين موقع است كه عشايرى كه در حال كوچ كردنند به اين دشتهاى بىروح ، روح\r\n\r\n","description":"","footnote":"","page_name":" 143 ","page_number":161},
  {"content":"\r\n\r\nمىبخشند . در چنين مواقعى است كه مىتوان فوجى از اين سربازان خانگى را در حال حركت مشاهده كرد . اين يك نوع مبارزه حقيقى براى زيستن است . عده‌اى در حال حركتند و براى به دست آوردن قوت لايموت با طبيعت در جنگ و مبارزه مىباشند . ولى نظر به اينكه دولت تصميم گرفته مردم كوه‌نشين را خلع سلاح كند و حركت آنها را براى منظورى غير از به دست آوردن چراگاههاى مناسب محدود سازد ؛ اين مناظر روز به روز در ايران كمتر ديده مىشود . با اين همه ، عبور اين عشاير از دشتهاى وسيع و بالا رفتن آنها از سراشيبهاى تند كوه به منظور به دست آوردن علف براى مواشى و احشام خود منظرهء زيبايى است كه به تحمل يك مسافرت طولانى و ناراحتيهاى عبور از يك جادهء طولانى و پرخاك مىارزد . براى مشاهدهء يكى از اين قبايل مهاجر مىتوان كتاب انجيل را در قسمت « سفر تكوين » و « سفر خروج » باز كرد و مردم اسراييل را در حالى كه خانهء اسارت را با غنايم فراوانى ، كه از مصر به دست آورده بودند ، ترك مىگفتند و به سوى صحراى كنعان روان بودند در نظر مجسم كرد . يا ابراهيم را مشاهده كرد كه موطن و خويشاوندان و خانهء اجدادى خود را ترك مىگويد و با همسر خود ساره و برادرزاده‌اش لوط و تمام مايملك خود از جمله گوسفند و گاو و الاغ و شتر و خدمه‌اى كه در حران داشت به سوى ارض موعود روى مىآورد . افراد اين قبايل مانند حلزون خانه‌هاى خود را به پشتشان حمل مىكنند و هر يك از آنها از خرد و بزرگ يعنى از كودكانى كه تازه راه رفتن آموخته‌اند تا مردان سالخورده در كارها كمك مىكنند و هر يك عهده‌دار انجام دادن وظيفهء خاصى مىباشند . چه ، چادرهاى سياه‌رنگ كه از موى بز درست شده و محتويات آن همان شب در جادهء كوهستانى بار ديگر مورد احتياج واقع خواهد شد .\r\nدر رديف جلو ، هزاران رأس گوسفند و بز با شبانان جوانى ، كه مسئول هدايت آنها هستند ، طلايه را تشكيل مىدهند . پس از آنها مردان قبيله حركت مىكنند . اينها چهره‌هايى مفرغى رنگ و چشمانى به سان چشمان باز دارند . قيافه‌هاى آنها وحشى و شبيه راهزنان است و دسته‌اى از موهاى سياه خود را بر روى گوش خوابانيده‌اند . بعد از آنها دستهء زنان با قامتهاى كشيده و خدنگ بدون نقاب با جامه‌هاى محلى زيباى خود و دختران جوانى كه مايملك خويش را حمل مىكنند در حركت مىباشند . شترها بچه‌هاى جوان خود را بر پشت گرفته و بعضى از آنها در انتظار كودك ديگرى نيز مىباشند . الاغها بارهاى آهن و مس يا به عبارت ديگر ، ظروف آشپزخانه را حمل مىكنند ؛ در حالى كه بزغاله يا بره‌اى از ميان اين ظروف به خارج مىنگرد . خروسها و مرغها نيز در اين محل ،\r\n\r\n","description":"","footnote":"","page_name":" 144 ","page_number":162},
  {"content":"\r\n\r\nيعنى بر پشت الاغ ، بسيار راحت و راضى به نظر مىرسند .\r\nكليهء افراد اين قبايل مهاجر با آهنگ و ضرب زنگ شتران و الاغها و قاطران و بزها و گوسفندان ، با اندازه‌ها و گامهاى مختلف حركت مىكنند و از اين ناموزونى آهنگى موزون و خوش پديد مىآورند .\r\n\r\n","description":"","footnote":"","page_name":" 145 ","page_number":163},
  {"content":"\r\n . \r\n","description":"","footnote":"","page_name":" 146 ","page_number":164},
  {"content":"\r\n\r\n\r\nيزدخواست ، ايزدخواست\r\nهنگامى كه مسافر از اصفهان به شيراز جادهء صحرايى و طولانى را ، كه مانند نوارى سيمگون در سراسر دشت كشيده شده ، طى مىكند از سه چيز كه مىتواند راهنماى روح او باشد آگاهى دارد . مسافر مىداند كه در طول راه يزدخواست و « تخت جمشيد » و « تنگ اللّه اكبر » را خواهد ديد . اگر عامل ارتفاع را مورد توجه قرار دهيم محل چهارم يعنى ده بيد را كه 000 8 پا از سطح دريا ارتفاع دارد مىتوان به اين سه افزود . مىگويند كه ده‌بيد مرتفع‌ترين دهات مسكونى ايران و از لحاظ ميزان بادى كه در آنجا مىوزد دومين آنها محسوب مىشود . ولى شايد بتوان يزدخواست را شگفت‌انگيزترين ، ده‌بيد را پربادترين ، « تخت جمشيد » را تماشايىترين و « تنگ اللّه اكبر » را باصفاترين اين چهار دانست . پس از مسافرتى خسته‌كننده ، كه به حد كافى ملال‌آور است و اگرچه از اين حيث به پاى سفر يزد نمىرسد ، به يزدخواست مىرسيم و در يك لحظه احساس خستگى مسافر مبدل به اعجاب و شگفتى حقيقى مىگردد . چون همين كه به دهكده‌اى مىرسد كه به ظاهر خانه‌هاى گلى آن بر طبق معمول از يك طبقه تشكيل يافته است و گنبد منحنى مسجد آن خط كشيدهء افق ملال‌انگيز دشت را در هم شكسته ، ناگهان و بر خلاف انتظار شكافى را كه در صحرا پنهان است مشاهده مىكند كه بعد معلوم مىشود عمق آن نيز زياد است . در قعر اين شكاف بستر خشك رودخانه‌اى ، كه به رودخانه‌هاى ماقبل تاريخ شباهت دارد ، قرار گرفته است . در مركز اين شكاف يك شهر افسانه‌اى ، كه خانه‌هاى كوچك آن از گل ساخته شده با ايوانهاى مرتفع و بدون پيرايه بر روى يك صخرهء عظيم و دورافتاده كه به كشتى شباهت دارد ، بنا شده است . پرت شدن از يكى از اين سكوهاى\r\n\r\n","description":"","footnote":"","page_name":" 147 ","page_number":165},
  {"content":"\r\n\r\nسست همان و مرگ حتمى همان . در اين دهكده خانه‌ها رديف در رديف مانند لانه‌هاى پرستو قرار گرفته و تيرهاى چوبى مانند چوب‌بستى كه براى نشستن پرندگان مىسازند از آنها بيرون زده است . اين جزيرهء صخره‌اى به داشتن چاهى از آب شور ، كه پس از جوشانيدن قابل شرب مىشود ، مباهات مىكند . براى جاى دادن گله و رمه ، كه صاحبان آنها در بالاى صخره زندگى مىكنند ، غارهايى در پايين تعبيه كرده‌اند كه از آنها ، هم به عنوان اصطبل و هم به عنوان انبار غله استفاده مىشود .\r\nدر دنيا بندرت مىتوان مثالى بهتر از دهكدهء مزبور براى اثبات اين نكته ذكر كرد كه چگونه بعضى از نقاط روى زمين براى نوع بشر جذبهء مقاومت‌ناپذيرى دارد . صرف‌نظر از اينكه اقامت در آن محل براى آنها متضمن چه تحولات و دگرگونيهايى باشد ، نكته‌اى كه شخص را به اعجاب و شگفتى وا مىدارد اين است كه چه نيروى غريبى كشاورزان ايتاليا را وا مىدارد كه مانند مردم احمقى كه هر دم دست به دامن حماقتهاى خود مىزنند مكرر در مكرر پس از مشاهدهء سركشيهاى طبع و آتشفشانيهاى كوه وزو به سوى آن بازگردند و بر آستانهء آن بوسه زنند يا اينكه امالفى « 1 » بىنظير از كجا اين قدرت و اعتبار را به دست آورده كه ساكنان اين شهر تاريخى را وادار به ساختن خانه‌هايى كند كه مشرف به دريايى ژرف است ، خانه‌هايى كه از آشيانه عقاب هم كوچكتر است .\r\nچنين به نظر مىرسد كه يزد خواست از موقعيت خود در دشتى با ارتفاع 500 6 پا و از همسايگى كوه اليجوق كه ارتفاع آن 000 14 پا است راضى نيست و به اين جهت اين شهر قطعه‌قطعه از سكوى ديگرى كه تقريبا دسترسى بدان نيست بالا رفته و ساكنان خانه‌هاى كوچك و پست خود را مجبور ساخته كه مانند صدفهاى كوهى در قلب يك صحراى ملال‌انگيز از صخره‌اى لم‌يزرع و دورافتاده آويزان شوند . در اين محل مردمى زندگى مىكنند يا وجود دارند ( هرطور ميل داريد آن را بناميد ) كه از سرنوشت خود رضايت دارند و نسبت به پيشرفتها و تغييراتى كه در جهان رخ مىدهد بىاعتنا هستند . نه در جست و جوى چيز تازه‌اى مىباشند و نه در پى احساس نو و جديدى هستند . تنها قانعند به اينكه همواره در جزيره‌اى واقع در دريايى خشك به سر برند .\r\nزمان ، اين شهر كوچك خارق‌العاده را با افسانه‌هاى زيادى پيوستگى داده و داستانها و روايات متعددى را با آن آميخته است . يكى از اين داستانها حاكى از اين است كه بستر\r\n\r\n\r\n","description":"","footnote":"\r\n( 1 ) .  Amalfi  از بنادر ايتالياست .\r\n","page_name":" 148 ","page_number":166},
  {"content":"\r\n\r\nيزدخواست - شهر جزيره‌مانند در صحرا\r\n\r\n","description":"","footnote":"","page_name":" 149 ","page_number":167},
  {"content":"\r\n . \r\n","description":"","footnote":"","page_name":" 150 ","page_number":168},
  {"content":"\r\n\r\nاين رودخانهء خشك در اصل رودى بزرگ و قابل كشتيرانى بوده است . به روايت ديگر در سال 1779 زكى خان ، برادر ناتنى كريم‌خان زند ، كه طبعى غير انسانى داشته دستور داده كه ساكنان سرشناس يزدخواست را از بالاى صخره به زير اندازند . مىگويند كه خود وى همان شب به طور غير مترقبه ولى به حق به دست خادمان متغير و خشمناك خويش و با دشنهء انتقام‌جويانهء ساكنان يزدخواست به قتل رسيد .\r\nتنها راه دخول به اين صخره پر سراشيب يك پل متحرك نرم و سست است كه از ميخ چوبى و كاهگل ساخته شده و مىتوان در يك لحظه آن را خراب كرد و شهر را به يك دژ طبيعى و غير قابل دسترس مبدل ساخت . مىتوان اين پل را ساده‌ترين پل جنگى آماده براى دفاع محسوب داشت و حال آنكه منظور اصلى از بناى آن اين بوده كه به عنوان راه دخول و خروج شهر مورد استفاده واقع شود . در اين مورد بخصوص ، براى كسى چون من كه مىخواستم تصويرى از شهر تهيه كنم كليدى براى گشودن چنان دژى ضرورت داشت و اين كليد عبارت بود از دستخط بسيار ظريف و زيباى فرماندار اصفهان كه در آن به جاى گفت‌وگو دربارهء هنر جنگ ، از هنر صلح سخن رفته بود و بدون شك به فرماندار يزدخواست اطلاع داده شده بود كه يك نفر فرنگى از اهل لندن با وجود ابنيهء جديد تهران تمايل غريبى به تهيهء تابلويى از يزدخواست موطن او دارد ، به او اجازه دهيد و از او حمايت كنيد . پس از اينكه به كمك يك سرباز به بالاى پل هدايت شديم و از كوچه‌هاى تونل مانند و تاريك ، كه در آنها چهرهء عابران به زحمت تشخيص داده مىشود ، عبور كرديم در آستانهء محلى كه مىتوان نام تالار پذيرايى شهردار محل را به آن اطلاق كرد نمونهء زيباى خط فارسى يعنى دستخط فرماندار اصفهان را به بخشدار يزدخواست ارائه كرديم و مراسم سلام و تعارف را به جاى آورديم .\r\nدر اين محل ، پس از آنكه بر روى يك قالى ايرانى ، كه طرحى بس زيبا و رنگى دل‌انگيز داشت ، نشستيم و چند فنجان چاى شيرين ايرانى نوشيديم و بعد از اينكه بحث دربارهء اصل مطلب را با ظرافت و نكته‌سنجى مدت يك ساعت به تعويق افكنديم ، سرانجام به آهستگى و با لطف خاصى ، كه از مشخصات تربيت ايرانى است ، مطلب در ميان گذاشته شد . در نتيجهء اين مذاكرات نه تنها تهيهء تصويرى از شهر ، مورد تصويب واقع گرديد بلكه به جاى يك نگهبان ، كه معمولا در اين گونه موارد تقاضا مىكردم ، سه سرباز در اختيار من گذاشته شد . متأسفانه ساكنان يزد خواست محيط غير دوستانه‌اى در اطراف خود پديد آورده‌اند كه يادگار دورانى است كه دزدان و راهزنان در همه جا تسلط\r\n\r\n","description":"","footnote":"","page_name":" 151 ","page_number":169},
  {"content":"\r\n\r\nداشتند و هنوز از آن زمان مدتى دراز نمىگذرد . صرف‌نظر از وضع نامطبوع گدايانى كه با بيماريهاى شديد و خفيف خود بر در كاروانسرا ايستاده بودند غير از ادب و رعب چيزى در پيرامون خود نمىديديم . ادب از صفات مشخص ايرانيان است ؛ اما علت كناره‌جويى و رعب مردم را مىبايست به وجود سه تن از نمايندگان شاه حمل كنيم .\r\nهنگامى كه ترسيم تابلو رو به پايان مىرفت نگهبانان با چشمانى مملو از عطوفت و مهربانى به اين فرنگى ، كه تمايل غريبى به تهيه تصوير چنين شهرى داشت ، مىنگريستند و در عين حال مىكوشيدند كه خود را از نظر مخفى نگاهدارند و از چشم بد مصون بمانند و تصويرى از آنان تهيه نشود . چه ، اين كار سبب مىشد كه آخرت را به دنيا بفروشند . در عوض براى بهبود وضع مادى خود خيار تازه و خنك به من تعارف مىكردند .\r\nدر پايين بستر رودخانه ، در انتهاى دره يا شكاف يزدخواست ، كاروانسراى شهر با معمارى سبك دورهء صفويه واقع شده است . در شبهاى تابستان مىتوان در اين محل زير ستاره‌ها آرميد . اين ستاره‌ها به قدرى نورانى و نزديك به نظر مىآيند كه شخص تصور مىكند هرگاه دست خود را دراز كند مىتواند آنها را بگيرد . بر روى سكوى بلندى ، كه در مركز حياط واقع شده است ، مسافر در جوار شتر و قاطر و ارابه و مرغ و جوجه به خواب مىرود . مرغها نه فقط رسيدن سحر را اعلام مىكنند بلكه تخم مرغ تازه براى تهيهء صبحانهء مسافر تهيه مىنمايند . در بيرون كاروانسرا جوى كوچك قصبه در جريان است و آب آن به حدى است كه براى غسل و وضو و فرو بردن كترى براى پر كردن آن از آب جهت تهيه چاى صبح كفايت مىكند . در كدام محل ديگر مهمانخانه‌اى مىتوان يافت كه شخص بتواند صورت خود را اصلاح كند و درعين‌حال به نگاه شترهايى كه به او خيره شده‌اند پاسخ گويد . ولى يزدخواست با تمام چيزهاى جالب توجه و غريب آن و مهمان‌نوازى مردمش ، فقط براى ديدن و اظهار شگفتى كردن خوب است نه براى اقامت گزيدن . حكيم عمر خيام در روزگارى مىزيست كه چون مىخواست به بىثباتى عالم اشاره كند آن را به « كهنه رباطى كه واماندهء صد جمشيدست » تشبيه مىكرد . صرف‌نظر از اين كه از كاروانسرا و جمشيد شاه معنى لغوى را اراده كرده باشد يا مفهوم فلسفى را ، با توجه به وضع فعلى كاروانسراهاى ايران هرگاه مسافران مغرب زمين عقيده‌اى غير از عقيدهء شاعر و ستاره‌شناس مشهور ايرانى داشته باشند حماقت محض است .\r\n\r\n","description":"","footnote":"","page_name":" 152 ","page_number":170},
  {"content":"\r\n\r\n\r\nچايخانه در جادهء صحرايى\r\nدر مسير بعضى از جاده‌هاى كاروان‌رو ايران چايخانه‌هاى « 1 » كوچكى واقع شده كه بعضى از مسافران آنها را بهتر از بناهاى بىنظير و آثار مهم تاريخى به خاطر مىسپارند . در اين مؤسسات ، كه مسافر را به گرمى مىپذيرند ، پيوسته سايه‌بان و سماورى جوشان براى تهيهء يك فنجان چاى و معمولا مقدارى تخم مرغ آماده است تا آنها را به ميل مسافر ، هر گاه مشكل‌پسند باشد ، آب‌پز و يا نيمرو كنند و توأم با نان محلى در دسترس او قرار دهند . پهلو به پهلوى اين قهوه‌خانه‌ها درخت و جوى آبى است كه معلوم نيست از كجا سرچشمه گرفته است . آب اين جويهاى كوچك با همان وضع اسرارآميزى كه نمايان مىشوند در فضا ناپديد مىگردند . البته غير از مقدار آبى كه در خاك سوزان صحرا جذب مىشود و در هواى گرم آن تبخير مىگردد .\r\nقهوه‌خانه ممكن است يك كلبهء محقر باشد يا درون يك درخت جاى داشته باشد يا در آستانهء يك كاروانسراى بزرگ واقع شده باشد . فاصلهء اين قهوه‌خانه‌ها معمولا يك منزل راه به وسيلهء اسب و قاطر يا الاغ از مقصد است . از طرف ديگر ممكن است در منزل آخر واقع شده باشد . اين اماكن جايگاه استقبال مسافران يا وداع با آنها نيز به شمار مىرود . چه ، تا چند سال قبل ، زوار در آغاز مسافرت طولانى و خطرناك خود ، صحنه‌هاى وداع را در اين قهوه‌خانه‌ها ترتيب مىدادند و در همين اماكن بود كه حاجيها\r\n\r\n\r\n","description":"","footnote":"\r\n( 1 ) . اصطلاح چايخانه كه مؤلف آن را به عنوان اصطلاح فارسى به كار برده كمتر در ايران معمول است . به همين سبب ما در اين فصل و در جاى ديگر اين كتاب به جز همين يك مورد ، اصطلاح متداول « قهوه‌خانه » را به كار برده‌ايم . - م .\r\n","page_name":" 153 ","page_number":171},
  {"content":"\r\n\r\nپس از اينكه از سفر مشهد و كربلا و مكه به سلامت باز مىگشتند سيلى از درودهاى فراوان به آنان نثار مىشد . عدهء خويشاوندان و دوستانى كه به استقبال زائر مىآمدند ، بر حسب اهميت وى و ميزان احترامى كه براى او قائل بودند ، تغيير مىكرد . بين اين قبيل توقفگاهها و شهر بعدى 320 يا 480 كيلومتر جادهء صحرايى ويران قرار دارد . اين صحارى در ايران شكل دشتهاى وسيع را به خود مىگيرد و مانند ميز مخصوص بازى بيليارد مسطح مىباشند . گويى سلسله‌اى از آمفى تئاترهاى عظيم‌اند كه با تپه‌هاى نيرومند و جاودانى حاشيه‌دوزى شده‌اند . همان‌طور كه حاشيهء يك نعلبكى آن را احاطه كرده است . شباهت اين سلسله آمفى تئاترها به يكديگر معمولا به قدرى است كه اگر مسافرى در حال عبور از يكى به ديگرى چشمان خود را ببندد اين تصور براى او پيش مىآيد كه از جاى خود حركت نكرده است . روشنى و صافى هواى ايران تقريبا فاصله را از ميان برمىدارد . در دوران قديم ، كه كاروان به راه مىافتاد زوار ، مىتوانستند هنگام سحر بلافاصله پس از عزيمت منزلى را كه غروب به آن مىرسيدند از دور مشاهده نمايند . ( مسافتى كه شخص مىتواند در هواى صاف دشتهاى ايران مشاهده نمايد تقريبا باور نكردنى است . در انگلستان اگر مشاهدهء بندر كاله « 1 » از بندر داور « 2 » امكان داشته باشد آن روز هوا به طور خارق‌العاده صاف به شمار مىرود . در حالى كه فاصلهء دو بندر بيش از 33 كيلومتر نمىباشد . در شهر نيويورك ساعتى بر فراز ساختمان يك بنگاه تجارتى قرار دارد كه گفته مىشود بزرگترين ساعتهاى جهان است . صفحهء اين ساعت 50 پا قطر دارد و مىگويند مىتوان وقت صحيح را از مسافت ح 5 كيلومترى تشخيص داد . در حالى كه در يك روز صاف و خشك در تهران قلهء مخروطى شكل و پربرف دماوند كه در شمال شرقى تهران واقع شده و با شهر بيش از ح 241 كيلومتر فاصله دارد هرگز از نظر ناپديد نمىگردد . )\r\nدر پايين تپه‌هاى عظيم ، در نقاط دورافتاده ، دهات و قصبات كوچكى در ميان درختان تيره رنگ مشاهده مىشود . در اينجا چشمه‌سارهايى بر سطح زمين ظاهر مىگردد يا جويهايى كه محصول برفهاى زمستانى است از كوهساران به دشت جارى مىشود .\r\nروستاييان از اين آبها تا آخرين قطره استفاده مىنمايند و هرگز نمىگذارند يك قطرهء آن از پيرامون دهات آنها خارج شود . از صدها كيلومتر مربع ، صحارى مهيب و مردابهاى\r\n\r\n\r\n","description":"","footnote":"\r\n( 1 ) .  Calais  بندرى است در فرانسه .\r\n( 2 ) .  Dover  بندرى است در انگلستان .\r\n","page_name":" 154 ","page_number":172},
  {"content":"\r\n\r\nدرياچهء نمك ، كه آنها را « كوير » مىنامند و بر روى نقشهء ايران با رنگ سفيد نشان داده مىشود ، قسمتى كه مسافر را بيش از همه تحت تأثير قرار مىدهد آن قسمت از كوير است كه در كنار جاده‌هاى اصفهان به يزد و يزد به كرمان واقع شده . چه ، مهر جاودانى يأس و نااميدى بر روى اين منطقه زده شده است . اين مناطق « دشت لوت » ( صحراى بزرگ ريگزار ) و « كوير نمك » ( صحراى بزرگ نمك ) ناميده مىشود . در اين نواحى قطعات بزرگى از زمينهاى درخشان نمكزار كشيده شده است . اين صحارى همچنان ادامه دارد تا جايى كه با قطعات بزرگى از زمينهاى شن‌زار صحرا ، كه آنها نيز به نوبهء خود متروك و نااميدكننده است ، برخورد نمايد . قسمت اعظم اطلاعاتى كه دربارهء اين نقطه از دنيا در دست است افسانه‌آميز مىباشد . ولى به اين نكته مىتوان اطمينان داشت كه هر گاه مسافرى در اين نواحى راه را گم كند و درياچه‌هاى فريبنده و شهرهاى افسانه‌اى ، كه همهء آنها سرابى بيش نيست ، او را فريب دهد ، مرگ با دستهاى گشاده در اين صحارى بىآب به انتظار او ايستاده است . از ازمنهء قديم تاكنون بدين منوال بوده است . در مناطق جنوبى به فاصلهء ح 241 كيلومتر از كرمان ، منطقه‌اى حال قرار دارد كه اطلاعات بشر دربارهء آن بسيار اندك مىباشد . لرد كرزن از آن به عنوان « يكى از وحشتناكترين مناطق روى زمين » ياد كرده است كه فقط قلم ميلتون « 1 » يا بانيان « 2 » قادر به شرح آن است .\r\nدر فصل تابستان در جاده‌هاى پرخاك شتررو كه هنوز جادهء صحرايى دست‌نخورده است و شوسه نشده است ، آفتاب سوزان ظهر تقريبا تحمل‌ناپذير مىباشد و محل سايه به هيچ وجه پيدا نمىشود . گونهاى بومى كه خوراك شتر است هرگاه توسط دسته‌هاى ملخ از بين نرفته باشد به نظر فرسوده و خشك و سوزان مىآيد . هر يك از ريشه‌هاى آنها بر طبق سنت معمول ، از همديگر گريخته و عارى از حس همكارى و رفاقت با يكديگر فاصله گرفته‌اند . در اين مناطق وسيع و خاكسترى رنگ صحرا ، همه چيز ملال‌آور و مأيوس‌كننده به نظر مىآيد . حتى عقاب با آن شكوه و جلالى كه دارد موجود بىكسى به نظر مىرسد كه به آنجا تبعيد شده باشد . كركس شرير و گرسنه ، با اينكه از نيت شوم او آگاهيم و مىدانيم براى چه منظورى در اين نقطهء بخصوص در تفحص و تجسس است ،\r\n\r\n\r\n","description":"","footnote":"\r\n( 1 ) .  John Milton  ( 1608 - 1674 م ) شاعر بزرگ انگليسى و صاحب منظومهء معروف بهشت گمشده . - م .\r\n( 2 ) .  Bunyan  ( 1628 - 1628 م ) نويسندهء نامدار انگليسى و صاحب كتاب سلوك زائر (  Pilgrim's Progress  ) . - م .\r\n","page_name":" 155 ","page_number":173},
  {"content":"\r\n\r\nبيشتر حس ترحم و عاطفهء ما را برمىانگيزد تا حس ترس و نفرت . استخوانهاى شتر در اطراف پراكنده است . مأموران نظافت صحرا ، كفتار و شغال و لاشخور ، جمجمهء شتر را كه با تشنج شديد آخرين ضربهء مرگ بر زمين افتاده است خوب تميز كرده‌اند و استخوانها را از عاج صليب اسقف سفيدتر گردانيده‌اند . اين دشتها ، كه تپه‌هاى عظيم در كنار آنها قرار گرفته ، به قدرى وسيع مىباشد كه زمان نيز تصور مىكند مىتواند در عرصهء ساكت و آرام آن انزوا جويد و در اين محل بنا به ميل خود اين سو و آن سو رود و دمى بيارامد . گرچه خوب مىدانيم كه هيچ چيز ساكن نيست و چه در طبيعت و چه در زندگى انسان ، چيزى به حال خود باقى نمىماند . چنين به نظر مىرسد كه بادهاى سختى كه مىآيند و مىروند و برف و يخ و زمستان و بادهاى اوايل بهار يا آفتاب سوزان تابستان ، سرانجام كليهء اين نيروهاى عظيم با چهرهء طبيعت بازى مىكنند در حالى كه تأثير آنها از تأثير شن‌بازى كودكان در ساحل دريا بيشتر نيست .\r\nچنين به نظر مىرسد كه پيشرفت و ترقى اين قسمت از جهان ، منحصر به همان چند روزى بوده است كه در « سفر پيدايش » ذكر شده است و دو روز اول براى خلقت چنين جايى كافى بوده است « 1 » . بعضى از اوقات اين تصور به شخص دست مىدهد كه پس از اينكه خداوند دو عنصر نور و ظلمت را آفريد و آبها در يك نقطه جمع شد تا خشكى ظاهر شود ، خلقت به اين منطقه پشت كرد و روى به نقاط ديگر آورد تا در زمين نباتات بروياند ، علفى كه تخم بيآورد و درخت ميوه‌اى كه موافق جنس خود ميوه آورد « 2 » .\r\nحيواناتى كه به موجودات اين تپه‌هاى بدون شكل و فرم مىافزايند در آنجا زندگى نمىكنند ، در كمين مىنشينند . قابيل پس از ارتكاب جنايت مىتوانست در اين تپه‌ها پنهان شود و پناهگاهى براى خود بيابد ، چه هيچ كس مايل نبود او را تا اين صفحات تعقيب نمايد . در اينجا رجوع به كتاب مقدس ضرورى به نظر مىرسد . حتى مىتوان يك بند كامل از آن را دربارهء اين محيط نقل كرد ؛ زيرا مطالبى كه در اين خصوص در كتاب مقدس آمده شباهت به رپرتاژى دارد كه گويى يكى از روزنامه‌نگاران زبردست آن زمان ، به رشتهء تحرير درآورده باشد . در اين نقطه از جهان ، صور و اشكال به قدرى مبهم و نامعلوم مىباشد كه تصور هر چيزى غير از فضا غير ممكن است و لحظاتى فرا مىرسد كه مغز و\r\n\r\n\r\n","description":"","footnote":"\r\n( 1 ) . اشاره به شش روزى است كه خداوند سرگرم آفرينش آسمانها و زمين بود و تفصيل آن در سفر پيدايش آمده است . - م .\r\n( 2 ) . نقل از انجيل ، « سفر پيدايش » . - م .\r\n","page_name":" 156 ","page_number":174},
  {"content":"\r\n\r\nفكر بجز نور و ظلمت چيز ديگرى تشخيص نمىدهد . ممكن است اين تصور براى شخص پيش آيد كه هرگاه اسكندر كبير مىخواست امروز يا فردا ارتش خود را از اين محل عبور دهد مىبايست از همان راه و جاده‌اى كه سه هزار سال قبل طى كرده بود بگذرد .\r\nدر اين مناطق متروك و ملال‌آور ، مسافر گاه‌گاه از دهات و قصبات ويران عبور مىكند .\r\nقسمتهايى كه از شكل اصلى اين دهات بر جاى مانده آنقدر است كه ذهن و تصور شخص را كه آفتاب سوزان ظهر آن را از كار انداخته است از نو به جنبش و حركت وا دارد . پس از طى هزاران كيلومتر در صحارى يكنواخت ، آثارى كه حاكى از كار و كوشش بشرى است مانند يك مناره شكسته و قسمتى از يك گنبد ( گرچه با خشت و گل ساخته شده باشد ) بىحالى و خواب را به زندگى مبدل مىسازد ، چه هيچ چيز مانند ويرانه‌هاى زمان جنگ حس كنجكاوى انسان را تحريك نمىكند . از طرف ديگر ، در ايران هيچ چيز مانند آثار نيمه‌ويران دوران قديم كار و كوشش ، كه به زحمت مىتوان نام « تمدن » را بر آن اطلاق كرد ، ملال‌آور نيست . با مشاهدهء اين آثار ، هزاران سؤال در ذهن مسافر خطور مىكند . آيا جويبارهاى كوهستان از حركت باز ايستادند ؟ آيا ساكنان اين منطقه علاقهء خود را نسبت به قناتهايشان از دست دادند ؟ آيا يك قبيلهء مهاجم يا دسته‌اى از راهزنان دندان در مقابل دندان و چشم در مقابل چشم طلب مىكردند ؟ آيا خمرهء آرد فاسد شده يا كوزهء روغن به پايان رسيده بود ؟ آيا ساكنان دهات با يك مصيبت عظيم روبرو شدند يا يك طاعون عجيب مردم آن را نابود كرد ؟ هنگامى كه شخص براى درك ويرانى و منتهاى دلتنگى و افسردگى اين دهات ، كه جدا از بشريت در قلب صحرا واقع شده ، تأمل مىكند ، افكارى از اين قبيل به خاطرش خطور مىنمايد : چگونه و چه وقت و چرا اينها به وجود آمدند و اساسا براى چه منظور و مقصودى ايجاد شدند ؟ ليكن در پايان روز ، اين دهات و قصبات متروك شكل شاعرانه‌ترى به خود مىگيرد ، چه در اين هنگام آفتاب بيرحم ظهر قلم‌موى خود را در رنگ ملايمترى فرو برده و ديگر سراب به شكل يك ده يا قصبه چشم را فريب نمىدهد ، بلكه يك قصبهء حقيقى و قابل احساس است كه سرابى از يك شهر ساخته شده از طلاى سرخ را در مقابل ديدگان مسافر قرار مىدهد . اكنون فقط روپوش سفيد زن روستايى ، كه در كنار ديوار مىخزد ، لازم است تا او را مطمئن سازد كه از ميان ورقه‌هاى طلاى استاد طلاكار برگى فرو افتاده و به اهتزاز درآمده است .\r\nدر صحرا ، روز به طور ناگهانى و غير مترقبه پايان مىيابد . در يك چنين وقت و چنين\r\n\r\n","description":"","footnote":"","page_name":" 157 ","page_number":175},
  {"content":"\r\n\r\nمكانى در زير طاق سياه شب ممكن است شخص خوابهايى نظير خوابهاى ييتز « 1 » ببيند :\r\nگنبد زرفام آسمان\r\nآذين‌بندان با نور زرين و سيمين\r\nگنبد آبى و تيره و سياه\r\nتيرگى و روشنايى و نيمه‌روشنى . . .\r\n\r\n\r\n","description":"","footnote":"\r\n( 1 ) .  Yeats  ( 1865 - 1939 م ) شاعر و نويسندهء انگليسى . - م .\r\n","page_name":" 158 ","page_number":176},
  {"content":"\r\n\r\n\r\nتخت جمشيد\r\n« تخت جمشيد » ، اين بناى تاريخى عظيم كه نمايندهء عظمت ايران باستان است ، در مرودشت بر پاى ايستاده . گرچه بناى آن ويران است ، با « اهرام مصر » و « مسجد بعلبك » و « معابد نيل » و « آكروپوليس آتن » برابرى مىكند . انسان قادر نيست از احساسات خود هنگام نزديك شدن به اين قبيل ابنيهء تاريخى سخن بگويد .\r\nدر اولين نظر ، نفس در سينه حبس مىشود . چون نيازى به اداى عباراتى براى شرح و بيان آنها نيست . شخص آنها را مىبيند و بدون اراده نامشان را بر زبان جارى مىسازد چه آن يك لحظه ، براى بيان كليهء احساسات و چيزهايى كه شخص مايل است بر زبان آورد بسيار كوتاه مىباشد . « تخت جمشيد ! » « اهرام ! » « ابوالهول ! » چه ستايش و تحسينى از اين بالاتر . « تخت جمشيد » كه از لحاظ بزرگى حيرت‌آور و از لحاظ تصور ، شاهانه و مجلل است يادبود غرورآميز دورانى است كه همين خرابى و ويرانى آن به شكوه و جلال نامش افزوده است . آثار و بقاياى يك كاخ مجلل فرسنگها دور از تمدن ، كه درعين‌حال نمايندهء يك تمدن دو هزار و پانصد ساله است ، موجب مىشود كه آدميزادگان عصر حاضر ، خود را در مقايسه با آن كوتاه قد و پست بيابند . هرگاه درصدد برآييم غير از بيان شمه‌اى از افتخارات و شكوه و جلال گذشتهء آن از اين مقوله سخن گوييم حماقت است و اگر بخواهيم پس از يكى دو بار بازديد از آن ، مشاهدات خود را در يك فصل بگنجانيم بايد گفت كه به اين بناى تاريخى توهين روا داشته‌ايم ( 85 صفحه از يك كتاب براى وصف و بيان عالى لرد كرزن كافى نبود ) . تهيهء پردهء نقاشى از تمام بناى « تخت جمشيد » يك كار احمقانه\r\n\r\n","description":"","footnote":"","page_name":" 159 ","page_number":177},
  {"content":"\r\n\r\nاست . زمان ، ستونهاى آن را طورى پراكنده است كه گوى با آن ناين‌پينز « 1 » بازى كرده .\r\nسكوهايى كه داريوش و خشايارشا و اردشير كاخهاى خود را بر روى آن بنا كرده‌اند و با دست بشر ساخته شده در حدود 1000 پا از سطح يك صخره بيرون آمده و در فاصلهء 500 1 پا و ارتفاع 20 تا 50 پا در مقابل مرودشت واقع گرديده است . پلكانى كه به اين سكو منتهى مىشود ، در حدود چهار تا پنج پله از يك قطعه سنگ ساخته شده ، و تعداد آن از صد افزون است به قدرى وسيع و بالا رفتن از آنها به حدى آسان است كه دسته‌هاى ده نفرى يك اسواران مىتوانند پهلو به پهلوى هم از عرض آن بالا روند .\r\nسنگهاى اين سكو با قطعات بزرگى از سنگ ، كه از معدن سنگ مجاور تراشيده شده ، تناسب و هماهنگى كامل دارد . در اينجا و در معادن سنگ « بعلبك » و اسوان است كه در دل تماشاگران ، كه خود را در مقابل اين بناها پست و ناچيز مىيابند ، بارقهء اميدى مىجهد . چه در هر يك از اين محلها به طور صريح و آشكار به شكست و ضعف اعتراف شده و شواهد امر ، حاكى از اين است كه سازندگان اين بناها انسانهايى بوده‌اند كه قدرت آنها تا اين حدود بوده و از اين حد نتوانسته‌اند پا فراتر گذارند . در مجاورت بعلبك ، كه آخرين آثار دورهء بت‌پرستى و شرك در امپراتورى روم به شمار مىرود ، معدن سنگى وجود دارد كه در آن قطعهء بسيار عظيمى از سنگ تراشيده مشاهده مىشود كه هنوز كاملا از صخره معدن جدا نشده است . اين سنگ 70 پا طول دارد و وزن آن در حدود 000 1 تن تخمين زده شده است . ولى در ديوارهاى بعلبك سنگهايى وجود دارد كه طول آنها 64 پا است و توانسته‌اند آنها را در ارتفاع 23 پا از زمين نگاهدارند . اين قطعه سنگ تراشيده نشده در بعلبك به دلايل نامعلومى استاد سنگتراش را شكست داده و مغلوب ساخته است . در معادن مشهور سنگ خارا در اسوان ، واقع در كشور مصر ، قطعه سنگ جدا نشده‌اى كه به شكل ستونى هرمى شكل است قرار دارد كه هنوز ناتمام آنجا مانده است . در معادن سنگ تخت جمشيد قطعات ناتمام سنگهايى وجود دارد كه شكستها و محدوديتهاى آن زمان را به جهانيان اعلام مىدارد . با اينهمه ، برخى از سنگهاى تخت جمشيد نه فقط با آتشى كه اسكندر افروخت مبارزه كردند بلكه مدت دو هزار و پانصد سال با زمان دست و پنجه نرم نمودند ( پنجاه سال قبل از ميلاد ، يعنى\r\n\r\n\r\n","description":"","footnote":"\r\n( 1 ) .  Ninepins  يك نوع بازى با نه ميلهء چوبى است كه بازيكنان بايد با يك گوى ميله‌ها را بر زمين بيفكنند ؛ شبيه به بازى بولينگ . - م .\r\n","page_name":" 160 ","page_number":178},
  {"content":"\r\n\r\nتقريبا دو هزار سال قبل ، مورخ يونانى ديودور سيسيلى « 1 » ضمن توصيف كلى از تخت جمشيد به ذكر برخى از مشخصاتش پرداخته است ) .\r\nاين حقايق مىتواند نشانه‌ها و علائمى از اندازه و زمان بعضى از مشخصات تخت جمشيد در دسترس خوانندگان بگذارد ؛ ولى هيچ چيز قادر نيست تأثير كاخها و تالارهايى كه بر روى اين سكوى مجلل و باشكوه بنا شده بيان نمايد . « تالار صد ستون » كه هزار تير درخت سدر براى بناى طاق آن به كار رفته بود در مبارزه با زمان شكست خورد . زمان با كينه‌توزى هر يك صد ستون آن را خرد كرد . قسمتى از كتيبه بزرگ ، كه مراسم جشن نوروزى بر آن نقش گرديده ، هنوز باقى است و دسته‌هايى از مردم را در حالى كه هدايايى براى شاهنشاه مىبرند نشان مىدهد . از ايوان خشايارشا با گاوهاى بالدار عظيم آن و كاخ داريوش و تالار پذيرايى خشايارشا آنقدر به جاى مانده است كه از عظمت و شكوه و جلال گذشته تخت جمشيد به وضوح سخن مىگويد و دليل بارزى بر اين مدعاست كه چرا بايد اين بنا جزو شاهكارهاى جهان به شمار آيد . در مورد آتش زدن تالار پذيرايى و كتابخانهء سلطنتى ، اسكندر كبير را مقصر مىدانند و گفته مىشود كه در حال مستى با افراد قشونش به اين كار مبادرت ورزيد .\r\nمىگويند كتابخانهء تخت جمشيد حاوى كتب مقدس قديم ايرانى بوده كه بعضى از آنها توسط زرتشت ، كه هفتصد سال قبل از ميلاد مىزيسته است ، نوشته شده بود .\r\nمحتمل است كه زرتشت از مردم ماد بوده باشد . بديهى است كه وى شخصيت فوق‌العاده‌اى داشته است . زرتشت تعليمات خود را در سن سى سالگى آغاز كرد و در سن هفتاد و دو سالگى دار فانى را وداع گفت . در اين مدت وى مذهب ملى ايران را ، كه تا قرن هفتم بعد از ميلاد دوام پيدا كرد ، بنيان نهاد . زرتشت افكار و انديشه‌هاى عالى داشت و صفت مشخص آيين وى ، « پرستش آتش » بود . از نظر او كمال مطلوب زندگى دنيوى ، زندگى يك كشاورز با همسر و كودكان و گله و رمه او است كه به كشت و زرع زمين مىپردازد و پاداش خوب دريافت مىدارد . سگ ، نگهبان كشاورز و پاسبان او و خانواده‌اش مىباشد . زرتشت سگ را اين طور شرح مىدهد : « به لباس و پاىپوش احتياج ندارد ، هميشه مراقب و بيدار است . دندانهاى تيز دارد و براى اين به وجود آمده كه خوراك خود را از انسان دريافت دارد و در عوض نگهبان و پاسبان او و\r\n\r\n\r\n","description":"","footnote":"\r\n( 1 ) .  Diodorus Siculus \r\n","page_name":" 161 ","page_number":179},
  {"content":"\r\n\r\nاموالش باشد » . در آن زمان كشتن سگ مانند قتل انسان جنايت بزرگى محسوب مىشد .\r\nداريوش در تخت جمشيد « آتش خاموش نشدنى » را پرستش مىكرد و به دستور او بود كه اوستا ، كتاب مقدس زرتشت ، با كلمات سيمين و زرين بر روى 000 12 قطعه از پوست گاو به رشتهء تحرير درآمد و در كتابخانه سلطنتى نگاهدارى شد . مذهب زرتشت بيش از هزار و سيصد سال رواج داشت . ولى پيروان حضرت محمد اعلام مىدارند كه با تولد محمد [ ص 
  ] آتش مقدس به خاموشى گراييد . در سال ششصد و چهل و يك ميلادى پس از جنگ نهاوند ، اعراب سيادت يافتند و مذهب حضرت محمد [ ص 
  ] را بر ايرانيان تحميل كردند . زرتشتيانى كه بعد از اين جنگ باقى ماندند به يزد و كرمان گريختند .\r\n( اگر اين موضوع حقيقت داشته باشد كه اسكندر آتشى را كه منجر به سوزانيدن كتاب مقدس اوستا شد با مشعلى كه در دست داشت افروخت . بايد گفت كه زمان هم انتقام خود را از وى بازستاند . چون در چهل و سه سال قبل از ميلاد مشعل ديگرى در دست يوليوس سزار نهاد و او 000 700 نسخه از نسخ خطى گرانبها را در اسكندريه ، واقع در مصر ، يعنى شهرى كه بانى آن اسكندر بود و « مادر كتابخانه‌ها » ناميده مىشود نابود كرد . ولى گويا زمان هنوز هم راضى نشده بود چه تقريبا هفتصد سال بعد ، اين مشعل دوباره توسط مسلمانان افروخته شد و موجب انهدام كتابخانه‌اى شد كه قسمتى از آن را آنتونى به كلئوپاترا داده بود . سوزاندن كتابخانهء اسكندريه به فرمان عمر صورت گرفت . « 1 »\r\nامروز در پيشگاه تخت جمشيد بزرگ ، با جنبه‌هاى معمارى و تاريخى و مذهبى جالب توجه آن شخص نمىتواند از احساس تألم و تأسف خوددارى كند . ويرانه‌هاى آن از دورانى سخن مىگويد كه تمدن به اوج خود رسيده بود . در حالى كه زمان با انگشت تمسخر سراسر مرودشت را ، كه وقتى شهرهاى بزرگ داريوش و خشايارشا در آن بر پاى ايستاده بود و هم اكنون همسطح دشت شده و به پستى گراييده ، نشان مىدهد . ديوارهاى تخت جمشيد به وسيلهء انگشت لاغر زمان و با عناصر چهارگانه فرو ريخته و بر زمين پراكنده شده و با خاك يكسان گرديده است . ويرانه‌هايى كه بر روى اين سكو ديده مىشود از همان نوعى است كه شلى شاعر و نويسندهء انگليسى از آن به عنوان « يادبودهاى جوانى دنيا » كه « نگاهدارنده اسرار مهيج تولد زمان است » آنجا كه\r\n\r\n\r\n","description":"","footnote":"\r\n( 1 ) . اين گزارش از حيث سند تاريخى محل مناقشه است . - م .\r\n","page_name":" 162 ","page_number":180},
  {"content":"\r\n\r\n« انسانهاى مرده افكار گنگ خود را بر ديوارهاى گنگ اطراف مىآويزند » ياد كرده است .\r\nدر حدود 000 1 مجسمه از مجسمهء داريوش ، كه چتر بر سر دارد ، تا مجسمه غلامان و اسرا ديوارها را تزيين كرده‌اند . مىگويند كه اين مجسمه‌ها به دستور وزير اعظم اصفهان ، كه از اروپاييان متنفر بود و مىخواست هرگونه انگيزه و موجبى را براى آمدن آنها به ايران از بين بردارد ، خرد و خراب شده است . عمر خيام در اين رباعى مشهور خود به تخت جمشيد اشاره مىكند :\r\n آن قصر كه جمشيد در او جاى گرفت * آهو بچه كرد و روبه « 1 » آرام گرفت \r\n بهرام كه گور مىگرفتى همه عمر * ديدى كه چگونه گور بهرام گرفت \r\nافسوس شير هم مانند شكوه و جلال گذشتهء ايران مدتهاست كه اين محل را ترك گفته است . ولى سوسمارها و چلپاسه‌هاى باوفا هنوز در تنهايى مراقب و مواظب تخت جمشيد مىباشند . دربار شاهان اكنون بهشت زمينى باستان‌شناسان و موزه‌شناسان است . آه ! كه چگونه توانا ناتوان و مقتدر زبون و ضعيف مىگردد .\r\nناگهان انسان از دو هزار و سيصد سال قبل از ميلاد به قرن بيستم باز مىگردد و در داخل بعضى از سنگهاى عظيم تخت جمشيد به اسامى كه متعلق به گذشته خيلى نزديك است برخورد مىكند . نامهايى از اين قبيل كه با حروف درشت نوشته شده ناگهان مسافر را تكان مىدهد و او را دچار شگفتى مىسازد : كاپيتان جيمز مالكولم « 2 » و همراهان 1800 ، جيمز موريه 1809 ، استانلى « 3 » وابسته به روزنامه نيويورك هرالد 1870 . شخص احساس مىكند كه صاحبان اين اسامى از راههاى ديگر به نسل آينده شناخته مىشوند .\r\nمالكولم و موريه در صفحات كتابهايشان و استانلى براى اينكه دعوت نيويورك هرالد را ، مبنى بر اينكه براى جست‌وجوى ليوينگستون « 4 » به افريقا برود ، اجابت كرد و حتى نامهايى از قبيل كريستف كلمب و نلسون يا ناپلئون را بايد با حروف درشت نوشت تا بتواند در رديف لوحه‌اى كه در راه‌پلهء تخت جمشيد نصب كرده و بر آنها خطوط ميخى كنده‌اند قرار گيرند . مضمون لوحه اين است :\r\n\r\n\r\n","description":"","footnote":"\r\n( 1 ) . مؤلف به جاى روبه « شير » نقل كرده ، در مصرع اول نيز به جاى جمشيد « بهرام » نوشته است . - م .\r\n( 2 ) .  James Malcolm \r\n( 3 ) .  Henry Morton Stanley  ( 1841 - 1904 م ) روزنامه‌نويس و كاشف انگليسى كه در جست و جوى ليوينگستون به افريقا رفت . - م .\r\n( 4 ) .  David Livingstone  كاشف معروف انگليسى . - م .\r\n","page_name":" 163 ","page_number":181},
  {"content":"\r\n\r\n« منم خشايارشا ، شاه بزرگ ، شاه شاهان ، شاه ملتهايى كه مردم فراوان دارد . شاه جهان بزرگ تا جاهاى دوردست . »\r\nچيزى كه يك بار نوشته شد براى ابد نوشته شده است . زمان در لحظات عجيبى انگشت آرام و خستگىناپذير خود را بر روى نام اين ايرانى مغرور مىكشد و تفريح مىكند ، چه در سكوى تخت جمشيد شخص دربارهء پادشاهان و سلسله‌ها فكر نمىكند ، بلكه به خود زمان مىانديشد .\r\n\r\n","description":"","footnote":"","page_name":" 164 ","page_number":182},
  {"content":"\r\n\r\n\r\nزمان سنگدل\r\nاى سنگدل زمان ! با بوسهء يهودايى « 1 »\r\nتو را بس نيست كه گردابى ژرف پديد آرى ؟\r\nسنگهاى نگون‌بخت را از فراز كوه بيفكنى ؟\r\nدرياها را بخشكانى و فرمان دهى رودخانه‌هاى طغيان كرده آرام گيرند ؟\r\nآيا تنها بدين خرسند نيستى ؟\r\nاى سنگدل زمان ! با بوسهء يهودايى\r\n* * * اى سنگدل زمان ! آيا همه چيز از آن تو است ؟\r\nكافى نيست اين كه درختان را ريشه‌كن كنى ؟\r\nيا با حيله تاج و تخت پادشاهان را بربايى ؟\r\nگورشان را پنهان كنى و معابد سست بنيادشان را برافكنى ؟\r\nاين است حكم نهايى تو ؟\r\nاى سنگدل زمان ! آيا همه چيز از آن است ؟\r\n* * * اى سنگدل زمان ! اى تواناى مطلق\r\n\r\n\r\n","description":"","footnote":"\r\n( 1 ) . منظور يهوداى اسخريوطى است كه عيسى را به دشمنان تسليم كرد . وى از پيش با آنها قرار نهاده بود كه هر كه را در ميان جمع ببوسد عيسى اوست . و چون با دشمنان به نزد آن حضرت رسيد ، به وى سلام كرد و او را بوسيد .\r\n","page_name":" 165 ","page_number":183},
  {"content":"\r\n\r\nكافى نيست اين كه افلاك را با شتاب بسپرى ؟\r\nجاى گامهاى خستگىناپذير خود را بر بستر اقيانوسها باقى گذارى ؟\r\nو مسافاتى درنوردى كه بر ستاره‌هاى آسمان نامعلوم است ؟\r\nسخن بگو ! آيا هرگز خرسند نمىگردى ؟\r\nاى سنگدل زمان ! اى تواناى مطلق !\r\n* * * اى سنگدل زمان ! به اين سير شتابنده ، پايان بخش\r\nآيا كافى نيست اين كه پهنهء بيكران فضا را به نقش نگين بيارايى ؟\r\nپاييدن يخچالهاى سترگ را از دست بنهى\r\nو به سوى من روى آرى و انگشتانت را در موهايم فرو برى ؟\r\nيا داغ خويش را بر جبينم نهى ؟\r\nاى سنگدل زمان ! حتى براى يك بار هم كه شده بازگرد .\r\n\r\n","description":"","footnote":"","page_name":" 166 ","page_number":184},
  {"content":"\r\n\r\n\r\nتنگ يا معبر اللّه اكبر\r\nپس از عبور از دشت وسيع ، به جايى مىرسيم كه جاده از نزديك بند امير مىگذرد . بند امير همان رودى است كه توماس مور « 1 » در اشعار خود از آن به عنوان جوى بندمير « 2 » ياد كرده و پيش از آخرين منزل به شيراز قرار گرفته است . جوى ركناباد ، كه مورد علاقهء هر شيرازى است ، در اينجا واقع شده است . اين جويبار با چنان بيقرارى در جريان است كه گويى هرگز باز نمىايستد و نيك مىداند كه زندگى مردم شيراز به آن بسته است . در واقع تا حدودى اين موضوع حقيقت دارد . ديدن ركناباد از آرزوهاى دانشمندان ايرانى و شاگردان « مكتب حافظ » است . ولى مسافرت طولانى و جاده ناهموار است ؛ به طورى كه ستايشگران جوان اين شاعر و جوى ركناباد بندرت به آرزوى خود مىرسند . پروفسور براون در اين مورد چنين اشاره مىكند : « انسان به حافظ از اين جهت كه براى ركناباد شعر سروده عشق نمىورزد ؛ بلكه ركناباد را به خاطر اينكه حافظ براى آن شعر سروده عزيز مىدارد » . ناگهان از گوشه‌اى درهء خندان شيراز از ميان تنگ اسرارآميز ظاهر مىشود . اين معبر كه حتى اروپاييان از روى عطوفت آن را « تنگ » مىخوانند ، براى مسافران قديمى تقريبا يك مكان مقدس به شمار مىرفته . خوشحالى و شادمانى از اينكه خطرات يك مسافرات طولانى را پشت سر گذاشته‌اند توأم با احساس شگفتى از زيبايى درهء شيراز ، كه ناگهان جلو چشم ظاهر مىشود ، موجب مىگردد كه مسافران با صداى بلند بگويند :\r\n\r\n\r\n","description":"","footnote":"\r\n( 1 ) .  Thomas Moore  نويسنده و شاعر ايرلندى و سرايندهء منظومهء لاله رخ ( 1779 - 1852 م ) . - م .\r\n( 2 ) .  Bendemeer s Stream \r\n","page_name":" 167 ","page_number":185},
  {"content":"\r\n\r\nاللّه اكبر ( خدا بزرگ است . ) انعكاس اين صدا تسخير شده و در نام آن باقى مانده ؛ زيرا اين معبر هنوز « تنگ اللّه اكبر » ناميده مىشود .\r\nاز نقطه‌اى كه « تنگ اللّه اكبر » ناگهان و بر خلاف انتظار به چشم مىخورد دروازهء شهر را مىتوان مشاهده كرد . اين دروازه در مجاورت يكى از دو باغ كوچكتر واقع شده و محلى است كه مردم شيراز غالبا هنگام عصر براى هواخورى يا در عيد نوروز بدانجا مىآيند . دروازهء قديم شهر « دروازهء قرآن » ناميده مىشود و براى كسانى كه به ايران مسافرت مىكنند يكى از مأنوس‌ترين نقاط به شمار مىرود . وجه تسميهء آن اين است كه در يكى از اتاقهاى بالاى آن يك نسخهء قرآن نگاهدارى مىشود . طبيعى است كه اتاق مزبور « بست » به شمار مىرود و اروپاييان را در آن راه نيست . اين دروازه به واسطهء همين اتاق و محتوى مقدس آن مشهور گرديده است . شهرت اين نسخهء بخصوص از قرآن از اين جهت است كه مىگويند اگر كسى آنقدر احمق باشد كه بخواهد يك صفحه از آن را بكند وزن آن صفحه ، با وزن تمام قرآن برابر مىشود و از قرار معلوم تاكنون كسى چنين آزمايشى نكرده است . اين داستان يكى از آن داستانهايى است كه به هيچ وجه گروه بخصوصى از صاحبان مجموعه‌هاى كتاب ( كلكسيونر ) ها را به بازديد از اين محل بر نمىانگيزد . در زير اين اتاق درون يكى از طاقنماها جايگاه مخصوص نگهبانها قرار دارد كه عده‌اى سرباز شب و روز در آن مشغول نگهبانى مىباشند . كار عمدهء آنها مراقبت اشخاصى است كه وارد شهر مىشوند و از آن خارج مىگردند نه حفظ و حراست شئى نفيسى كه نگاهدارى آن به عهدهء ايشان واگذار شده است .\r\n\r\n","description":"","footnote":"","page_name":" 168 ","page_number":186},
  {"content":"\r\n\r\nشيراز - تنگ اللّه اكبر\r\n\r\n","description":"","footnote":"","page_name":" 169 ","page_number":187},
  {"content":"\r\n . \r\n","description":"","footnote":"","page_name":" 170 ","page_number":188},
  {"content":"\r\n\r\n\r\nشيراز\r\nشيراز ، زيباترين گوهر ايران ، مهد دانش ، جايگاه شعر و گل و بلبل ، زمانى مركز ايالت تاريخى فارس بوده و گفته مىشود زمانى 000 200 سكنه داشته است . هربرت « 1 » كه در سال 1627 م از اين شهر عبور كرد دربارهء آن مىنويسد : « سحر و جادو ابتدا در اين شهر به وجود آمد و هم در اين شهر بود كه نمرود مدتى زيست و كوروش بزرگوارترين شاهان مشرك ، ديده به جهان گشود و از همين جا بود كه مغها به سوى بيت لحم حركت كردند و 200 پادشاه بر اريكهء سلطنت آن تكيه زدند » . شايد مورخان آينده اين نكته را بيفزايند كه « حافظ و سعدى نيز در اين سرزمين زيستند » . در روزگاران قديم ديوارهايى با محيط ح 19 كيلومتر اين شهر را احاطه كرده بود . مجراى ركناباد كوچك قبل از 1330 ميلادى به امر ركن الدوله حفر گرديد . شيراز مانند شهرهاى ديگر دستخوش اقدامات انتقام جويانهء تيمور واقع گرديد ؛ ولى با وجود اين به توسعه و آبادانى خود در اين درهء خندان ادامه داد . در سال 1474 ميلادى جوزفا باربارو « 2 » ونيزى گفت كه محيط ديوارهاى آن ح 32 كيلومتر است و يكى از همشهريهاى او سكنهء آنجا را به 000 خ 200 تن تخمين زد . در زمان شاه عباس ، امام قلى خان ، فرماندار اين شهر زيبا ، به تزيين شهر فرمان داد تا بتواند از هر جهت با اصفهان رقابت نمايد . در سال 1668 ميلادى سيل عظيمى سكنهء اين شهر را مورد تهديد قرار داد و خرابيهايى كه بار آورد شكوه و جلال آن را تا حدى\r\n\r\n\r\n","description":"","footnote":"\r\n( 1 ) .  Herbert  فيلسوف و مورخ و شاعر و سياح انگليسى ( 1583 - 1648 م ) . - م .\r\n( 2 ) .  Josafa Barbaro \r\n","page_name":" 171 ","page_number":189},
  {"content":"\r\n\r\nزياد از بين برد و بعد از آن حملهء افغانان موجب زوال كامل آن گشت . شيراز براى مدت كوتاهى نيروى تازه‌اى گرفت و در رشتهء معمارى حيات مجدد يافت . كريم‌خان زند ، كه نايب السلطنهء يكى از پادشاهان مستبد صفويه به شمار مىرفت ، تا حدى شهر را تجديد بنا كرد و براى آن ديوارهاى سنگى به ارتفاع 28 پا و قطر 10 پا ساخت و خندقى حفر كرد و به ايجاد قلاع و مساجد و كاروانسراها و مدارس پرداخت . ايجاد بازار زيباى شيراز نيز از اقدامات او به شمار مىرود . همان‌طور كه شهر اصفهان ساختمانهاى زيباى خود را مديون شاه عباس است ، در شيراز نيز هر كجا بناى زيبايى مشاهده مىشود توسط كريم‌خان زند به وجود آمده است .\r\nسكنهء شيراز امروز در حدود 000 50 تا 000 60 تن تخمين زده مىشود . هرگاه شهر شيراز را از تنگ اللّه اكبر و جادهء عريض و وسيع آن مشاهده نماييم منظرهء شهر و سروهاى زيباى آن بىشباهت به شهرهاى قديمى ايتاليا نيست . گرچه شيراز تا حد زيادى شكوه و جلال خود را از دست داده ، هنوز مقدارى از زيبايى و جاذبهء گذشتهء خود را حفظ كرده است . غروب آفتاب ، هنگامى كه تمام دره به طلا مبدل مىگردد ، شخص سپرى شدن وقت را فراموش مىكند . در اين موقع ، استخرها پر از آب مىشود و علفهاى هرزه از نظر ناپديد مىگردد و سنگفرشهاى شكسته به بهار خواب و جاده‌هاى گل سرخ تبديل مىگردد . سروهايى كه قرنها عمر دارند و رنگ آنها تيره همرنگ سمور است سايه‌هاى مخملى مىاندازند و بلبلان ديگر خاموش نمىمانند . در اين موقع است كه باغهاى شيراز دلربايى و فريبندگى خاصى پيدا مىكند و همان باغهايى مىشود كه ما در مخيلهء خود از باغهاى ايران مىپرورانيم .\r\nگرچه بازارهاى شيراز به اندازهء بازارهاى ساير شهرهاى ايران پرآمد و رفت و جالب توجه نيست ، از لحاظ معمارى زيباترين بازارهاى اين كشور به شمار مىرود . « بازار وكيل » يك خيابان سرپوشيده‌اى است كه از آجر زرد ساخته شده ( سالى يك بار در فصل بهار تميز مىشود ) و داراى طاق مقوس است و طول آن 120 يا رد مىباشد . در چهار سوق بازار گنبد بزرگى است كه زمانى كه لرد كرزن از اين شهر بازديد كرده داراى سكويى بوده است كه بازرگانان براى گفت و گو در آنجا اجتماع مىكردند . هرگاه بر بام اين گنبد برويم مشاهده خواهيم كرد كه سكويى كه لرد كرزن از آن سخن گفته ديگر وجود ندارد . بامهاى بازارهاى ايران هميشه وضع كثيفى دارد ؛ ولى با اينهمه ، جالب توجه است و مىتوان مسافت زيادى را از روى آنها پيمود ولى عاقلانه آن است كه پاسبان را از\r\n\r\n","description":"","footnote":"","page_name":" 172 ","page_number":190},
  {"content":"\r\n\r\nبام بازار شيراز\r\n\r\n","description":"","footnote":"","page_name":" 173 ","page_number":191},
  {"content":"\r\n . \r\n","description":"","footnote":"","page_name":" 174 ","page_number":192},
  {"content":"\r\n\r\nقصد خود آگاه نماييم ، چه مردم ايران راجع به زندگانى خصوصى و مذهبى خود بسيار متعصب مىباشند . تقريبا در بالاى كليهء خانه‌ها نوعى جان پناه ديده مىشود . سربازانى كه محافظ بانكها و زندانها مىباشند غالبا در اين محل به سر مىبرند . سه يا چهار تن آنها به نوبت در اين محل كشيك مىدهند تا زندگانى مردم را به طور اعم و محوطهء بانكها را به طور اخص تحت نظر بگيرند . گروهى از سگان نيز در بالاى بام زندگى مىكنند و هرگز پايين نمىآيند و چون ولگرد هستند با نزديك شدن يك نفر فرنگى آنقدر عوعو مىكنند تا نگهبان خواب‌آلود را بيدار نمايند . فرآورده‌هاى اين بازارها با محصولات ساير بازارهاى ايران تفاوت زيادى ندارد ؛ تنها فرقى كه دارد اين است كه اجناس بازارهاى شيراز بيشتر از هندوستان و خليج مىآيد تا از روسيه و درياى خزر . شراب شيراز هميشه معروف بوده . اين شراب در شيشه‌هاى سبز رنگ ، كه شكل زيبايى دارد ، فروخته مىشود . بعضى از اين شيشه‌ها مسطح و برخى ديگر به شكل گلابى مىباشد . چندين هزار كيلومتر مسافرت در مقابل يك بطرى از اين شرابها بهاى گرانى است .\r\nيكى از فرآورده‌هاى بازارهاى شيراز خاتم‌كارى است . خاتم را با قطعات كوچكى از برنج و عاج يا استخوان كه به اشكال هندسى زينت شده مىسازند و اين صنعت مخصوص شيراز است . بعضى از انواع آن بسيار مطبوع و زيبا است . غالبا از آن براى ساختن جعبه استفاده مىشود . در حالى كه در نظر است ميز و صندلى و قاب عكس نيز از آن ساخته شود ؛ لكن در محيطى غير از محيط ايران اين خاتم‌كاريها مصداق مثل ماهى است كه از آب بيرون افتد . هنگامى كه پيشرفت و ترقى بيشترى نصيب مردم شيراز شد به ساختن لوحه‌هايى از نقره با برجستگى زياد شبيه لوحه‌هاى كنده‌كارى شدهء « تخت جمشيد » مبادرت ورزيدند . سبكى كه در ساختن اين لوحه‌ها به كار رفته چنان است كه اين اشياء بسيار پر زرق و برق جلوه مىكند و چشم را آزار مىدهد و در عين حال هيچ حسنى ندارد و شبيه پشت شانه‌هاى ريخته‌اى نقره است كه با سر فرشتگان زينت شده است و بر روى ميز آرايش مردم روستايى ديده مىشود . ذوق و سليقهء ايرانيان متجدد و امكان گسترش و توسعهء آن بدن را به لرزه در مىآورد . در شيراز نزديك بعضى از باغهايى كه كنار جادهء « تنگ اللّه » اكبر واقع شده است مزارع خشخاش با گلهاى سفيد در حالى كه گلهاى قرمز رنگ خشخاش تك‌تك در آن به چشم مىخورد ديده مىشود .\r\nربط دادن اين منظره معصومانه با آن داروى كشنده و خائن يعنى ترياك بسيار مشكل است . شيراز هر سال مورد حملهء دسته‌هاى بزرگ ملخ قرار مىگيرد . اين ملخها به تعداد\r\n\r\n","description":"","footnote":"","page_name":" 175 ","page_number":193},
  {"content":"\r\n\r\nچندين ميليون به اين شهر روى مىآورند و آسمان را سياه و شهر را تاريك مىنمايند . در چنين مواقعى باغبانان كليهء افراد خانواده خود را مجهز مىكنند و آنها را وا مىدارند كه آتش بيفروزند و طشتهاى مسين را به صدا در آورند .\r\n\r\n","description":"","footnote":"","page_name":" 176 ","page_number":194},
  {"content":"\r\n\r\n\r\nشيراز ، حافظ و سعدى\r\nمعمولا مسافرى كه به شيراز وارد مىشود ابتدا از آرامگاه سعدى و حافظ بازديد به عمل مىآورد ، چه اكنون خاطره و يادبود عظمت اين دو شاعر موجب شده است تا اين دو مزار پرجلال ، جانشين عظمت گذشته و شكوه از دست رفتهء شيراز گردد . آرامگاه حافظ زياد از « دروازهء قرآن » دور نيست و در مركز باغهاى شيراز ، كه هميشه مضمون اشعار او بوده ، قرار دارد .\r\nساختمان آرامگاه از تنگ ديده نمىشود ولى دسته‌هاى كوچك درختان سرو ، كه آن را احاطه كرده ، به آسانى قابل مشاهده است . هنگام غروب در طرف رو به آفتاب ، درختان سرو ، رنگ سبز مطبوعى دارد كه گويى با گرد طلا آنها را پوشانده‌اند . ولى هرگاه آنها را از طرف سايه بنگريم مانند اين است كه آنها را از يك قطعه مخمل سياه بريده باشند . در هر محلى انتخاب موقع مخصوصى از روز براى بازديد مكان بخصوصى قابل اهميت است ، ولى اين موضوع در هيچ محلى مثل شيراز تا اين اندازه مهم نيست . در اوايل بامداد گنبدهاى فيروزه‌اى مساجد و سقف بازارها و خانه‌ها مانند قطعات ظريفى از جواهر به چشم مىخورد . ذره‌اى خاك هوا را آلوده نكرده است و هنگامى كه آتش چوب افروخته مىشود اين احساس به شخص دست مىدهد كه بازرگانان بازار ، چپق‌هاى خود را روشن كرده‌اند و دود را به اشكال زيبا در هوا پراكنده مىكنند . متأسفانه دوام اين احساس و تأثير بيش از چند دقيقه نيست . پسران خركچى لگد محكمى به حيوانات مىزنند تا آنها را از خواب بيدار كنند و هواى بالاى شهر بتدريج شفافيت خود را از دست مىدهد ، و قدرى تيره مىشود ؛ ولى حتى در آن موقع مىتوان كاروان كوچك\r\n\r\n","description":"","footnote":"","page_name":" 177 ","page_number":195},
  {"content":"\r\n\r\nالاغ را در شهر با گرد و خاكى كه در وقت جلو راندن آنها برپا مىشود تعقيب كرد .\r\nهنگام عصر شخص جنبهء ديگر شهر را مشاهده مىكند ، ابرى از گرد و خاك مانند يك تور طلايى بالاى شهر آويخته مىشود . باغها و سروهاى آن در جلو واقع مىشود و منظره‌اى زيبا و بديع به وجود مىآورد . در اين موقع ، فضاى شهر آكنده از زيبايى است و بلبلان گويى غزل‌هاى شيرين حافظ را مىخوانند . نسيم عصر آرامش بوته‌هاى گل سرخ و درختان هلو و زردآلوى باغهاى پايين‌تر را بر هم مىزند و هر قدر حس شامهء شخص ضعيف باشد باز عطر آنها را از دوردست احساس مىكند . شهر باستانى شيراز ساعتى گذشتهء افتخارآميز و پرشكوه و جلال خود را باز مىيابد .\r\nدر اين موقع ، گفتهء تحسين‌آميز سعدى دربارهء شيراز ، كانون نبوغ ايرانى ، به نظر عجيب نمىآيد و در اين لحظه مردم مغرب زمين عشقى را كه مردم شيراز به موطن خود دارند با اعجاب و شگفتى تلقى نمىكنند .\r\n خوشا سياحت شيراز خاصه در نوروز * كه بر كند دل مرد مسافر از وطنش \r\nعصرها موقع بازديد از آرامگاه‌هاى سعدى و حافظ است . چون شهر شيراز در اين هنگام از هر وقت ديگر زيباتر است . معمولا ابتدا به زيارت آرامگاه حافظ مىروند .\r\nآرامگاه وى در جادهء طولانى « تنگ اللّه اكبر » واقع شده و با صدها قبر از قبور عشاق و ستايش‌كنندگانش ، كه آرزو داشتند در جوار اين شاعر مشهور به خاك سپرده شوند و اين افتخار نصيب آنها گردد ، محصور شده است . در مقابل آرامگاه قهوه‌خانه‌اى واقع گرديده كه براى اجراى يك نمايشنامهء ايرانى صحنهء بسيار مناسبى است . سكويى كه بر روى آن مردان سالخورده شيراز براى كشيدن قليان گرد هم مىآيند ، از يك طرف مشرف به شهر شيراز و از طرف ديگر مشرف به آرامگاه است .\r\nبيشتر كسانى كه به شيراز مسافرت كرده‌اند حافظ را توصيف كرده‌اند ولى اغلب اين توصيفات با يكديگر تفاوت دارد . چهل و سه سال قبل ، هنگامى كه پروفسور براون از شيراز ديدن كرد نوشت كه آرامگاه حافظ به وسيلهء يك سنگ مستطيل منقوش ، از ديگر آرامگاهها متمايز و مشخص گرديده است . در باغ آرامگاه درختان زيبا و مطابق معمول حوضى ديده مىشود كه براى وضوى قبل از نماز و شستن استكانها و فنجانهاى چاى از آن استفاده مىكنند . ولى در مورد قبورى كه در پيرامون آرامگاه حافظ پراكنده شده است بايد گفت كه اين محل به هيچ وجه شبيه گورستان نيست ، چه اين گورستان كوچك ، كه با\r\n\r\n","description":"","footnote":"","page_name":" 178 ","page_number":196},
  {"content":"\r\n\r\nشيراز از منظر مشرف به تنگ اللّه اكبر\r\n\r\n","description":"","footnote":"","page_name":" 179 ","page_number":197},
  {"content":"\r\n . \r\n","description":"","footnote":"","page_name":" 180 ","page_number":198},
  {"content":"\r\n\r\nديوارى محصور شده ، از گورستان عمومى كه در كنار شهر واقع گرديده به مراتب تميزتر است و از آن خيلى بهتر محافظت مىشود . گلها و علفهاى زيادى در اطراف حوض روييده چون آب در اين نقطه فراوان است و از اين گذشته اين محل از جوى كوچك ركناباد كه در بالاى « تنگ اللّه اكبر » واقع شده مشروب مىشود . اينجا براى نوشيدن چاى از مطبوع‌ترين محلهاست . در زير ايوان عدهء زيادى مشغول كشيدن قليان و چپق و غيره مىباشند و شخص از اينكه آنها فقط از تنباكو استفاده مىكنند ترديد دارد .\r\nنبايد تصور كرد كه موقعيت كليهء قهوه‌خانه‌هاى ايران مانند قهوه‌خانهء آرامگاه حافظ جنبهء نمايشى دارد اغلب آنها غير از قهوه‌خانه‌هاى تهران و تبريز در كنار جاده واقع شده و اكثر آنها شبيه خلوتگاه قاچاقچيان يا مركز افراد فقير و ژنده‌پوشى است كه به خريد و فروش استخوان و زباله اشتغال دارند . معمولا دو يا سه نيمكت چوبى كه عرض و طول آنها براى خوابيدن نيز مناسب است و يك يا دو ملحفه كه در گوشه و كنار افتاده در اين نقاط ديده مىشود . اين ملحفه‌ها به قدرى كهنه و قديمى است كه از وجود مؤسسه‌اى به نام رختشوىخانه كاملا بىخبر مىباشند ولى ممكن است داستانهايى دربارهء ميانه شنيده باشند « 1 » . كف اتاق نيز از خاك زبر و خشنى پوشيده شده و چيزى كه حاكى از وجود چاى باشد ديده نمىشود . مگر يك سماور يا كترى كه معمولا آن را بر روى منقلى از زغال قرار مىدهند . ميز يا روميزى به هيچ وجه ديده نمىشود ولى اگر دستور چاى بدهيد استكانهاى كوچكى كه از فنجانهاى قهوهء بعد از غذا كوچكتر است با يك نعلبكى قند و يك قورى چاى ، كه بسيار شبيه قوريهاى چاى انگلستان است ، توسط مالك چايخانه كه قيافه راهزنان را دارد آورده مىشود . در ايران هرگز كسى با چاى خود شير نمىنوشد ولى در عوض چون مردم ايران علاقهء زيادى به قند و شكر دارند شش يا هشت حبهء بزرگ قند در استكان خود مىاندازند و بعد حبه‌اى نيز در دهان مىگذارند .\r\nاگر قند يا شكر ناياب باشد فقط يك حبه قند در دهان مىگذارند و چاى را با آن مىنوشند . و براى اينكه حداكثر لذت از نوشيدن آن حاصل شود ، ده برابر آن صداهايى كه برآوردنش به هنگام نوشيدن چاى در شيرخوارگاهها و پرورشگاههاى ما قدغن شده در قهوه‌خانه‌هاى ايران جايز است .\r\nامروز آرامگاه با چيزى محصور گرديده كه ممكن است در پاره‌اى از كتابهاى راهنما\r\n\r\n\r\n","description":"","footnote":"\r\n( 1 ) . اشاره به « غريب‌گز » مشهور ميانه است . - م .\r\n","page_name":" 181 ","page_number":199},
  {"content":"\r\n\r\nآن را نرده‌هاى آهنى و با ابهت توصيف نمايند . طرح اين نرده‌ها يعنى براى اينكه از خوردن چاى بيشتر لذت ببرند ، به صداى بسيار بلندى آن را هورت مىكشند شبيه در آهنى آسانسورهاى امروزى است . ستونها يا ميله‌هاى گوشه از تيرهاى باريك آهنى تلگراف تشكيل يافته كه به قول يكى از سياحان از شركت تلگراف هند و اروپايى به دست آمده است . لكن آنچه بيش از همه برجسته و مشخص است ده پرچم فلزى است كه به رنگ پرچم ملى ايران رنگ آميزى شده است . شايد اين پرچمها وظيفهء يك گلباد را انجام مىدهند ، چه هميشه در يك زمان با نسيم ملايم حركت مىكنند . در داخل آرامگاه دو چراغ از نوع جديد آويخته شده و يك تصوير نامناسب و بزرگ شده از شاعرى كه در سال 1388 در اين محل مدفون گرديده نيز ديده مىشود . در اين موقع ، شخص براى احساس آسودگى و تنوع به قهوه‌خانهء مقابل مىنگرد . ايرانيان به آرامگاه حافظ بسيار علاقه دارند و عدهء زيادى از مردم از آن بازديد مىكنند . آنها به طور قابل توجهى نسبت به فرنگيهايى كه براى بازديد از شاعر محبوبشان رنج يك مسافرت چندين هزار كيلومترى را تحمل كرده‌اند مؤدب هستند و اين كار آنها را يك نوع احترام تلقى مىكنند .\r\nحافظ از يك پدر ثروتمند متولد گرديد ولى اين مرد چنان كارهاى خود را نابسامان كرده بود كه پس از مرگش همسر و پسر او دچار فقر و فاقه شدند . پسر را هرطور بود به مدرسه فرستادند و او قرآن را از بر كرد . وجه تخلص او يعنى حافظ نيز همين است چه نام مزبور به كليهء كسانى كه قرآن را از بر دارند اطلاق مىشود حافظ يعنى : به خاطر سپرنده و حفظ كننده . « 1 »\r\nحافظ با از بر داشتن چنين كلمات و عبارات و با نبوغ خلاقه‌اش به زودى به نويسندگى و شاعرى پرداخت . پس از مدتى او را شناختند و در بين طبقات مختلف دوستان زيادى پيدا كرد . وى هرگز به زير علم پادشاهان نرفت ، ولى شاهزادگان و امرا مىكوشيدند از مجالست وى برخوردار باشند و به سخنان او و اشعارش گوش فرا دارند . براى اينكه با رفتار و گفتار بعضى از دوستان خوشگذران او آشنا شويد به ذكر مثال زير مىپردازيم :\r\nهنگام يك بحث شاعرانه در محفل حافظ ، به يكى از امراء ، كه از دوستان شاعر به شمار مىرفت ، خبر رسيد كه دشمن به دروازهء شيراز رسيده است . امير پاسخ داد اين عين\r\n\r\n\r\n","description":"","footnote":"\r\n( 1 ) . عنوان « حافظ » بر كسى اطلاق مىشد . كه قرآن را از برداشته است و نيز قارى يا مقرى آن بوده است ؛ يعنى آن را به صوت خوش مىخوانده . - م .\r\n","page_name":" 182 ","page_number":200},
  {"content":"\r\n\r\nشيراز - قهوه‌خانه‌اى نزديك « آرامگاه حافظ »\r\n\r\n","description":"","footnote":"","page_name":" 183 ","page_number":201},
  {"content":"\r\n . \r\n","description":"","footnote":"","page_name":" 184 ","page_number":202},
  {"content":"\r\n\r\nحماقت است كه دشمن هنگام بهار وقت خود را چنين هدر دهد . لكن اين دشمن كه طبعى سخت‌تر از طبع شعرا داشت شهر را فتح كرد و هنگامى كه به قدرت رسيد دستور داد كليهء ميخانه‌هاى شيراز را ببندند . البته نظر او از اين كار در ظاهر آن بود كه ميخوارگى را منع كند ولى در باطن بر آن بود كه به نسل آينده ثابت كند كه در زير آسمان كبود هيچ چيز غير ممكن نمىباشد . حافظ هم براى اينكه تنفر خود را نسبت به قانون جديد ابراز دارد در قرن چهاردهم ميلادى اشعار زير را سرود :\r\n اگرچه باده فرح‌بخش و باد گل بيزاست * به بانگ چنگ مخور مى كه محتسب تيز است\r\nدر آستين مرقع پياله پنهان كن * كه همچو چشم صراحى زمانه خونريز است \r\nداستانهايى كه با نام او ارتباط يافته به فراوانى ريگ بيابان است . يكى از اين روايات كه حاكى از فقر اوست مورد اعتراض واقع گرديده و داستان ديگرى جانشين آن شده كه به موجب آن ، حافظ از خانوادهء خوبى بوده و زندگى او در انزوا ميان آلاچيقى از گل سرخ واقع در مصلّا يا كنار جوى ركناباد گذشته است .\r\nشهرت و آوازهء نام او روز بروز بيشتر شد ، به طورى كه پادشاهان هندوستان بر آن شدند كه او را به مسافرت به ديار خود تشويق و ترغيب نمايند . يكى از پادشاهان آزاديخواه و هنردوست آن ديار براى وى پول فرستاد تا به هندوستان مسافرت كند .\r\nحافظ مقدار زيادى از آن پول را در شيراز به مصرف رسانيد و سپس هنگامى كه براى سوار شدن كشتى به خليج فارس رسيد با يكى از دوستان خود كه تهيدست شده بود بر خورد كرد و بقيهء پول را به او بخشيد . دو تن از بازرگانان كه با او همسفر بودند به او پيشنهاد كردند كه مخارج او را بپردازند و در عوض از مجالست او برخوردار باشند . ولى هنگامى كه مىخواست سوار كشتى شود طوفانى سهمگين برخاست و حافظ از مسافرت صرف‌نظر كرد و به شيراز بازگشت . هنگام ورود به مولدش اين ابيات را براى شاه فرستاد .\r\n دمى با غم به سر بردن جهان يكسر نمىارزد * به مى به فروش دلق ما كزين بهتر نمىارزد\r\nچه آسان مىنمود اول غم دريا به بوى سود * غلط كردم كه اين طوفان به صد گوهر نمىارزد \r\n\r\n","description":"","footnote":"","page_name":" 185 ","page_number":203},
  {"content":"\r\n\r\nكسى كه توانسته افكار و عقايد حافظ را به روشن‌ترين وجهى در دسترس خوانندگان انگليسى زبان قرار دهد گرترودبل « 1 » معروف بوده كه سراسر زندگى او مملو از نكات جالب توجه است . وى نه فقط كاشف و كوه‌پيما و باستان‌شناس بوده بلكه يكى از خدمتگزاران برجستهء كشور به شمار مىرود كه در عين حال به مقام دانشمندى و شاعرى نيز رسيد . گرترودبل عشق حافظ را به شيراز با عشق دانته شاعر معاصر خود به فلورانس مقايسه مىكند . حافظ هرگز از مدح و تحسين شهر شيراز دم فرو نبست . وى زندگى خود را در مولد خويش گذرانيد و در اين مدت شاهد قدرت و زوال شاهان و شاهزادگانى بود كه به قول وى « حكم برف را بر چهرهء خاك‌آلود صحرا داشتند » . يك داستان افسانه‌آميز حاكى است كه تيمور هنگام سفر پرحادثهء خود به شيراز ، حافظ را به حضور طلبيد و قصدش تنبيه او براى سرودن اين چند بيت مشهور بود .\r\n اگر آن ترك شيرازى به دست آرد دل ما را * به خال هندويش بخشم سمرقند و بخارا را \r\nمىگويند تيمور خطاب به حافظ گفت : « من با ضربات شمشير پرشكوه و جلال خود اغلب كشورهاى جهان را مقهور ساختم و براى آرايش و زينت بخارا و سمرقند يعنى مولد و پايتخت حكومت خود شهرها و كشورهاى زيادى را ويران و خراب كردم و اكنون تو بينواى بدبخت آنها را به خال سياه يك ترك شيرازى مىفروشى ؟ » حافظ با تواضع و فروتنى بسيار پاسخ داد : « به واسطهء همين ولخرجيهاست كه من به اين روز فلاكت‌بار افتاده‌ام » . مىگويند اين حاضر جوابى به قدرى تيمور را خوش آمد كه به جاى تنبيه امر كرد خلعتى به او ببخشند .\r\nسالهايى كه براى شهر شيراز متضمن نابسامانى و هرج‌ومرج و همچنين تغيير حكام بود به هيچ وجه موجب پريشانى و اضطراب خاطر حافظ نشد ، چه او دخالتى در تاريخ معاصر و يا امور محلى نداشت . آنچه جنبهء جاودانى و ابدى داشت افكار او را به خود مشغول مىداشت ، نه چيزهايى كه با آمدن و رفتن و قدرت و زوال پادشاهان در تغيير بود . زيبايى ، طبيعت ، شادمانى ، اندوه ، عشق ، گل و بلبل ، جوانى و شراب چشمه‌هايى بودند كه حافظ خود را از آنها سيراب مىكرد . در نظر حافظ جوى ركناباد چشمه‌اى جاودانى و يك باغ گل سرخ ، بهشت روى زمين بود . در زمان حيات حافظ ، شهر شيراز\r\n\r\n\r\n","description":"","footnote":"\r\n( 1 ) .  Gertrude Bell  ( 1868 - 1928 م ) .\r\n","page_name":" 186 ","page_number":204},
  {"content":"\r\n\r\nپنج بار محاصره شد و به تصرف مهاجمان درآمد ؛ ولى تاريخ دگرگونيها و انقلابهاى شهر به هيچ وجه در اشعار او منعكس نشد و به نسل بعد نرسيد و اين قبيل حوادث نبود كه نام او را در شمار نامهاى جاودانى قرار داد .\r\nهيچ چيز نمىتواند به محبوبيت بىنظيرى كه او در ايران دارد خدشه‌اى وارد آورد .\r\nپندهاى اميدبخش وى با طبع همميهنانش بىاندازه سازگار و مناسب است . همان‌طور كه كريستوفررن « 1 » از روى اشتباه آرامگاه خود را بنا كرد ، حافظ آن را در قلوب همميهنان خود ايجاد كرد . در مورد سبك آثار او نقل قول از سر گوراوزلى « 2 » كافى به نظر مىرسد :\r\n« سبك او سبكى است روشن و صريح عارى از تظاهر و بسيار موزون و خوش‌آهنگ كه در عين حال حاوى دانشى بسيار است و علم و آگاهى فراوان او را نسبت به ماهيت پنهان و آشكار امور نشان مىدهد و از همه بالاتر جذبه و دلفريبى خاصى در بيان اوست كه در بين شعرا بىنظير مىباشد » .\r\nدر زمان حياتش دوستان او مكرر از او خواستند كه آثارش را جمع‌آورى و مرتب نمايد . معاصر خجسته عزم او « 3 » در اين زمينه مىنويسد : « اين فوايد فرايد را همه در يك عقد مىبايد كشيد و اين غرر را در يك سلك مىبايد پيوست تا قلادهء جيد وجود اهل زمان شود » . « 4 »\r\nولى حافظ اين كار را به تعويق مىانداخت تا روزى كه به قول خودش مرگ گريبان گيرش شد .\r\n ز شوق روى تو حافظ نوشت حرفى چند * بخوان ز نظمش و در گوش كن چو مرواريد \r\n« آرامگاه سعدى » در پاى يك كوه قدرى دور تر از شهر و در محيطى كه جنبه‌هاى جالب توجه آن كمتر است و در فاصلهء دو نيم كيلومترى از « آرامگاه حافظ » قرار دارد .\r\n\r\n\r\n","description":"","footnote":"\r\n( 1 ) .  Sir Christopher Wren  ( 1632 - 1723 م ) معمار و منجم معروف انگليسى كه بناهاى متعددى در لندن از جملهء كليساى بزرگ سن پل را در آن شهر ساخته است . اشارهء مؤلف به اين نكته است كه كريستوفررن بر خلاف آن شعر فارسى كارى كرد كه بعد از وفات تربت او را در زمين بجويند نه در سينه‌هاى مردم عارف . - م .\r\n( 2 ) .  Sir Gore Ousely  ( 1770 - 1844 م ) ديپلمات و شرق‌شناس انگليسى كه در 1810 م سفير آن دولت در ايران شد . از آثار او كتابى است به نام يادداشت‌هايى در شرح حال شاعران ايران . - م .\r\n( 3 ) . مقصود مؤلف محمد گلندام است . راجع به او نگاه كنيد : به مقدمهء ديوان حافظ ، چاپ مرحوم علامهء قزوينى . - م .\r\n( 4 ) . نقل از مقدمهء محمد گلندام مندرج در آغاز ديوان حافظ ، چاپ قدسى شيرازى . - م .\r\n","page_name":" 187 ","page_number":205},
  {"content":"\r\n\r\nبراى بازديد از « آرامگاه سعدى » بايد جاده ناهموار خاكى را با درشكه طى كرد . اين جاده چنان ناهموار و پر خاك است كه هرگاه مسافر ، اين راه را پياده طى كند راحت‌تر و خطر آن كمتر خواهد بود . اين جاده در هواى بعدازظهر ، جادهء خاكى را كه به ولى آف كينگز « 1 » ( درهء پادشاهان ) واقع در لوكسور « 2 » منتهى مىشود به خاطر مىآورد . آرامگاه سعدى مثل آرامگاه حافظ با درختانى ، كه در بين مشتاقان نوشيدن چاى محبوبيت زياد دارد ، احاطه گرديده است . آرامگاه وى در يك اتاق متروك در سمت راست در ورودى واقع شده است . داخل اتاق از يك فرش پوشيده شده و قبر به وسيلهء يك نرده يا يك پنجرهء مشبك برنجى ، كه طرحى نسبتا مطبوع دارد و كار آن ظريف است ، محاصره شده است . ولى در اينجا نيز سليقه ايرانيان متجدد موجب شده است كه يك گلدان چينى ، كه به زحمت مطبوع طبع تهيه‌كنندگان مجموعه‌ها ( كلكسيونرها ) در مغرب زمين واقع مىشود ، به اثاثهء اين آرامگاه اضافه شود . اين گلدان بر روى سنگ گور شاعر در داخل ضريح قرار دارد . در زمان تاورنيه ( 1665 م ) اين آرامگاه بسيار زيبا بود ولى اكنون رو به ويرانى گذاشته است . در اطراف اتاق يك كتيبهء بسيار جالب توجهى قرار دارد . اين كتيبه از يك سلسله لوحه تشكيل يافته كه ستايش‌كنندگان مشهور سعدى ، كه بعضى از آنها پادشاه و شاعر بوده‌اند ، اشعارى در مدح وى بر روى آن نوشته‌اند . در حال حاضر دو لوحه از اين لوحه‌ها سرقت شده و جاى آنها خالى است . تا چندى قبل لوحه‌هاى زيادى از اين قبيل توسط شاه فقيد « 3 » ، كه در شهر پاريس بدرود زندگى گفت ، به لوحه‌هاى قبلى اضافه شده بود . در خفا بين بازاريها شايع است كه بر حسب امر شاه كنونى آنها را برداشته‌اند .\r\nدر اطراف آرامگاه سعدى آرامگاه ديگرى ، كه از محل سايه و درختان باغ او استفاده كند ، ديده نمىشود ، چه هنوز اين عقيده با خاطراتى كه از او بر جاى مانده آميخته است كه سعدى سنى بوده است . اين فرقه از نظر اعتقادى با ايرانيان شيعه در تعارض مىباشد .\r\n( شيعه مذهب ملى ايران است كه از زمان روى كار آمدن سلسلهء صفويه تاكنون رواج يافته است . مسلمانان شيعه معتقدند كه جانشين حقيقى حضرت محمد [ ص 
  ] پسر عم و داماد او على [ ع 
  ] بوده و سه خليفه‌اى را كه به جاى او برگزيده‌اند غاصب مىدانند . اينها هنوز در اين عقيده باقى هستند كه افتخار جانشينى پيغمبر بايد از طريق خاندان على [ ع 
  ]\r\n\r\n\r\n","description":"","footnote":"\r\n( 1 ) .  Valley of Kings \r\n( 2 ) .  Luxor \r\n( 3 ) . مقصود مؤلف احمد شاه قاجار است . - م .\r\n","page_name":" 188 ","page_number":206},
  {"content":"\r\n\r\nبه ديگران برسد ، چون حضرت محمد [ ص 
  ] پسرى نداشت كه به دوران بلوغ و رشد برسد . « 1 » على [ ع 
  ] كه مردى بزرگوار و داراى محاسن اخلاقى بود به شهادت رسيد . يكى از پسرهاى او به نام امام حسن [ ع 
  ] مردى صلح‌طلب بود . برادر وى امام حسين [ ع 
  ] نيز ، كه جانشينى پيغمبر را حق خود مىشمرد ، در كربلا شهيد شد . به يادبود شهادت وى و پيروانش هر سال در ماه محرم مراسمى بر پا مىشود ) .\r\nدر ايران جنگهاى متعدد و خونينى به خاطر اختلاف مذهب روى داده و حتى بدگمانى شديد دربارهء مذهب سعدى موجب گرديده است كه بعضى شيرازيان متعصب شيعه سنگى را كه ابتدا بر گور او نصب كرده بودند خراب كنند و سنگ ديگرى نصب كنند كه مطلع يكى از اشعار بوستان او را كه در ستايش پيغمبر است بر آن نقر كرده‌اند .\r\nسعدى در سال 1184 ميلادى ، يعنى صد سال قبل از اينكه اثرى از حافظ پديد آيد ، متولد گرديد « 2 » . وى در سن بيست و شش سالگى شهرت و نام به دست آورد . ولى طبيعت او طورى بود كه اغلب در مواقعى كه شهر شيراز گرفتار جنگها و يا محاصره‌ها بود او دور از زادگاه خود و در ديارى ديگر به سر مىبرد . چه سعدى مانند حافظ حضر را بر سفر ترجيح نمىداد و از اوايل جوانى لذت مسافرت را درك كرده بود . سعدى پدر خود را هنگامى كه جوان بود از دست داد و سرپرست و مربى وى او را به يكى از مدارس بغداد فرستاد . پس از آن سعدى مسافرتهاى متعدد به كشورهاى دوردست كرد كه همهء آنها الهام‌بخش او شدند و بر معلومات و دانش او افزودند . سعدى مدت سى سال مانند جهانگردان زندگى كرد . دمشق و بعلبك و يمن و حجاز نقاطى بودند كه از آنها در اين مدت ديدن كرد . سعدى مانند درويشان از شمال به جنوب و از شرق تا غرب سفر كرد و از صحارى سوزان عربستان به سوريه رفت و در آنجا محكوم به اين گرديد كه با يهوديان طرابلس به كارهاى بدنى سخت مبادرت ورزد . وى دوازده بار به زيارت مكه رفت تا بتواند براى دوازدهمين بار حاجى شود . زمانى در هندوستان به اسرار پنهانى يكى از بتهاى هندو پى برد و براى نجات جان خود ناچار به قتل نگهبان آن بت گرديد . وى اين\r\n\r\n\r\n","description":"","footnote":"\r\n( 1 ) . چنان كه از ظاهر سخن مؤلف ، كه اشاره مىكند پيامبر را فرزند پسر باقى نماند و از اين رو ايرانيان شيعه امام على را مستحق خلافت بلافصل او مىشمردند ، پيداست كه تشيع را در چشم ايرانيان الگويى مطابق نظام شاهنشاهى ايران كه سلطنت در آن موروثى است و از پدر به پسر مىرسد و قرنها ايرانيان بدان عادت كرده بودند دانسته است . اين سخن وداعيهء منسوخ امروز ، ديگر قايلانى ندارد تا حاجت به ابطال آن باشد .\r\n( 2 ) . تولد سعدى در حدود 606 هجرى اتفاق افتاده است . - م .\r\n","page_name":" 189 ","page_number":207},
  {"content":"\r\n\r\nواقع را ضمن يكى از اشعارش نقل كرده و پروفسور براون آن را به زبان انگليسى بر گردانيده است .\r\n در دير محكم ببستم شبى * دويدم چپ و راست چون عقربى \r\n نگه كردم از زير تخت و زبر * يكى پرده ديدم مكلل به زر \r\n پس پرده مطرانى آذرپرست * مجاور سر ريسمانى به دست \r\n بفورم در آن حال معلوم شد * چو داوود كآهن بر او موم شد \r\n كه ناچار چون در كشد ريسمان * بر آرد صنم دست فرياد خوان \r\n برهمن شد از روى من شرمسار * كه شنعت بود بخيه بر روى كار \r\n بتازيد و من در پيَش تاختم * نگونش به چاهى در انداختم \r\n كه دانستم ار زنده آن برهمن * بماند ، كند سعى در خون من \r\n پسندد كه از من بر آيد دمار * مبادا كه رازش كنم آشكار \r\nدر سال 1236 ميلادى سعدى به شيراز بازگشت . در اين موقع وى كم‌وبيش مردى سخنور به شمار مىرفت . در همين هنگام بود كه او به نگارش گلستان و بوستان همت گماشت . جذبه و زيبايى آثار سعدى و تأثير نوشته‌هايش در مردم ايران از اين جهت است كه او براى عموم مردم مىنوشت . آيينه‌اى در مقابل زندگانى مردم مشرق زمين نگاهداشته بود كه هم جنبهء مهذب و عالى و هم جنبه پست و خشن آن در آيينه منعكس مىشد . سعدى غير از اين دو اثر بزرگ ، غزل و رباعى و قطعه و حكايت نيز نوشته است .\r\nبعضى از آثار او بسيار معمولى و بلكه تا حدى خارج از ادب است . شايد اگر سعدى سنى مذهب نبود از حافظ محبوبيت بيشترى پيدا مىكرد و تحسين‌كنندگانش زيادتر بودند . گلستان و بوستان از لحاظ روانى ، بيان و اشتمال بر مطالب حكمى سخت شهرت و معروفيت دارد .\r\nگلستان حاوى يك سلسله از داستانهايى است كه متضمن نكات اخلاقى مىباشد ولى بعضى از آنها با انديشه‌ها و افكار و آمال مردم امروز تفاوت دارد . نتيجهء اخلاقى اولين داستان آن اين است كه : « دروغ مصلحت‌آميز به از راست فتنه‌انگيز » مىباشد .\r\nسعدى در طى چهارمين داستان خود مىخواهد اين نكته را به ثبوت برساند كه « پرتو نيكان نگيرد هر كه بنيادش بدست - تربيت نااهل را چون گرد كان بر گنبد است » . در هشتمين حكايت خود به شاهزادگان توصيه مىكند كه بدون ترحم اشخاصى را كه از آنها\r\n\r\n","description":"","footnote":"","page_name":" 190 ","page_number":208},
  {"content":"\r\n\r\nمىترسند نابود كنند چون :\r\n از آن كز تو ترسد بترس اى حكيم * وگر با چنو صد برآيى به جنگ \r\n از آن مار بر پاى راعى زند * كه ترسد سرش را بكوبد به سنگ \r\n نبينى كه چون گربه عاجز شود * برآرد به چنگال چشم پلنگ \r\nدر نهمين داستان خاطر نشان مىسازد كه سرسخت‌ترين دشمن شخص غالبا ورّاث او مىباشند : « يكى از ملوك عرب رنجور بود در حالت پيرى و اميد زندگانى قطع كرده كه سوارى از در درآمد و بشارت داد كه فلان قلعه را به دولت خداوند گشاديم و اسير آمدند و سپاه و رعيت آن طرف به جملگى مطيع فرمان گشتند . ملك نفس سرد برآورد و گفت اين مژده مرا نيست دشمنانم راست . » موضوع پانزدهمين حكايت وى از اين قرار است : « يكى از وزراء معزول شد و به حلقهء درويشان درآمد . اثر بركت صحبت ايشان در او اثر كرد و جمعيت خاطرش دست داد . ملك بار ديگر بر او دل‌خوش كرد و عمل فرمود قبولش نيامد و گفت معزولى نزد خردمندان به كه مشغولى\r\n آنان كه به كنج عافيت بنشستند * دندان سگ و دهان مردم بستند \r\n كاغذ بدريدند و قلم بشكستند * وز دست و زبان حرف‌گيران رستند \r\nملك گفت : هر آينه ما را خردمندى كافى بايد كه تدبير مملكت بشايد . گفت : اى ملك ، نشان خردمند كافى جز آن نيست كه به چنين كارها تن ندهد . » گلستان چشمه‌اى مملو از اندرزهاى خوب و گفته‌هاى عاقلانه است و حاوى خزانه‌اى از حكايات و داستانهاست .\r\nاغلب داستانهاى سعدى با آنكه كهنه است ، ولى هنوز در سراسر ايران به عنوان نمونه‌اى از هوش ايرانى تازه به شمار مىرود . مردم ايران با سبك او بسيار آشنا هستند و به او مهر مىروزند . هنوز داستانهاى او دربارهء مرد ناخوش‌آواز و مردى كه چشم درد داشت و نزد بيطار رفت ورد زبانهاست . سعدى در داستان اول مىنويسد : « ناخوش آوازى به بانگ بلند قرآن همى خواند . صاحبدلى بر او بگذشت گفت : تو را مشاهره چند است ؟ گفت : هيچ . گفت : پس اين زحمت خود چندين چرا همى دهى ؟ گفت از بهر خدا\r\n\r\n","description":"","footnote":"","page_name":" 191 ","page_number":209},
  {"content":"\r\n\r\nمىخوانم . گفت از بهر خدا مخوان\r\n گر تو قرآن برين نمط خوانى * ببرى رونق مسلمانى » \r\nحكايت دوم از اين قرار است :\r\n« مردى را چشم درد برخاست ، پيش بيطار رفت كه دوا كن . بيطار از آنچه در چشم چارپاى مىكنند در ديدهء او كشيد و كور شد . حكومت به داور بردند . گفت : بر او هيچ تاوان نيست ؛ اگر اين خر نبودى ، پيش بيطار نرفتى . مقصود از اين سخن آن است تا بدانى كه هر آنكه ناآزموده را كار بزرگ فرمايد ، با آنكه ندامت برد ، به نزديك خردمندان به خفت رأى منسوب گردد .\r\n ندهد هوشمند روشن راى * به فرومايه كارهاى خطير\r\nبورياباف اگرچه بافنده‌ست * نبرندش به كارگاه حرير » \r\nمردم ايران هرگز از گفت‌وگو دربارهء انديشه‌هاى سعدى ملول نمىشوند و اين طور به نظر مىرسد كه امروز نسبت به سنى بودن او تعصب كمترى نشان مىدهند . سعدى به خاطر سرودن اشعار كوتاهش بود كه « بلبل ايران » لقب گرفت . مثال زير از ترجمه ايستويك « 1 » اقتباس گرديده است :\r\n « ديدم گل تازه چند دسته * بر گنبدى از گياه رسته \r\n گفتم چه بود گياه ناچيز * تا در صف گل نشيند او نيز \r\n بگريست گياه و گفت خاموش * صحبت نكند كرم فراموش \r\n گر نيست جمال و رنگ و بويم * آخر نه گياه باغ اويم » \r\nزيباترين و دوست‌داشتنىترين اشعار سعدى از نظر مردم شيراز ابيات زير است :\r\n « يكى به حكم نظر پاى در گلستان نه * كه پايمال كنى ارغوان و ياسمنش \r\n خوشا تفرج نوروز خاصه در شيراز * كه بركند دل مرد مسافر از وطنش » \r\nسعدى مانند اغلب شعرا طبعى متغير داشت ؛ گرچه شيراز را با شور و اشتياق فراوان\r\n\r\n\r\n","description":"","footnote":"\r\n( 1 ) .  Eastwick \r\n","page_name":" 192 ","page_number":210},
  {"content":"\r\n\r\nدوست داشت ، با اينهمه اشعارى سروده است كه مردم شيراز آن را بندرت براى اشخاص غريب مىخوانند :\r\n « دلم از صحبت شيراز به كلى تنگ است * وقت آنست كه پرسى خبر از بغدادم » \r\nسعدى صد سال و شايد بيشتر عمر كرد و گفته مىشود كه مرگ وى در حدود سال 1291 ميلادى اتفاق افتاد . « 1 »\r\nآرامگاه سعدى در شيراز\r\n\r\n\r\n","description":"","footnote":"\r\n( 1 ) . دربارهء سال تولد و وفات سعدى و نيز مدت عمر او به يقين نمىتوان حكم كرد . محققين ولادت سعدى را از سال 571 تا 606 هجرى قمرى ، و زمان مرگش را از سال 690 تا 695 هجرى قمرى ذكر كرده‌اند . - ناشر .\r\n","page_name":" 193 ","page_number":211},
  {"content":"\r\n . \r\n","description":"","footnote":"","page_name":" 194 ","page_number":212},
  {"content":"\r\n\r\n\r\nباغهاى ايران\r\nپس از بازديد از آرامگاههاى شعرا ، جالب توجه‌ترين چيزها در شيراز باغهاى آن است .\r\nباغهاى ايران در اولين نظر باغهاى ايتاليا را به خاطر شخص مىآورد ؛ زيرا در هيچ محل ديگر در ايران اين همه درخت سرو نمىتوان مشاهده كرد . هنگامى كه دربارهء ايتاليا فكر مىكنيم بدون شك باغ فراسكاتى « 1 » يا تيولى « 2 » با آن فواره‌ها و مهتابيها و مجسمه‌هاى آن به ياد مىآيد . هرگاه با داشتن يك چنين انديشه‌اى از باغهاى ايران بازديد نماييم سخت گمراه خواهيم شد . در ايران چندين باغ زيبا وجود دارد كه اغلب آنها به اروپاييانى تعلق دارد كه جرئت مبارزه با طبيعت را داشته و به طريقى فريبندگى و جذبه‌اى به باغهاى خود بخشيده‌اند . اين قبيل باغها در قلهك ، كه اروپاييان مىكوشند از گرماى تابستان پايتخت به آنجا پناه برند ، ديده مىشود . در رشت نيز دو باغ از اين قبيل باغها ديده مىشود . در حالى كه باغهاى سلطنتى هميشه در نهايت ظرافت و استادى باغچه‌بندى مىشود ولى اينها در واقع باغهاى ايرانى نيست بلكه اين نكته را ثابت مىكند كه اگر آب كافى موجود باشد با خاك و آفتاب چه‌ها مىتوان كرد . نتيجهء اين كار مقدار زيادى ميوه و شكوفه است كه موجب رشك و حسادت باغبانان مغرب زمين مىشود .\r\nاولين نكته در مورد باغهاى ايران اين است كه جنبهء خصوصى دارد و از انظار پوشيده است ، چه اينجاست كه ميزبان ايرانى معمولا از مهمانان خود پذيرايى مىكند . يك ديوار گلى ، كه معمولا مستطيل يا چهارگوش است ، آن را احاطه كرده است . روش آبيارى\r\n\r\n\r\n","description":"","footnote":"\r\n( 1 ) .  Ferascati \r\n( 2 ) .  Tivoli \r\n","page_name":" 195 ","page_number":213},
  {"content":"\r\n\r\nمعمول در ايران باعث شده است كه باغهاى اين كشور به صورت اشكالى با زواياى قائمه درآيد . اگر بخواهيم فهرستى از آنچه در داخل اين باغها مىبينيم ترتيب دهيم نتيجه چنين مىشود : تعدادى درخت ( از يك درخت مىتوان باغى به وجود آورد ) يك حوض ( نه يك استخر ) كه آب آن هنگام شب از بعضى درزهاى آن پايين مىرود و مقدارى گل كه آنها را در باغچه‌ها عمل آورده‌اند . طرح اين باغچه‌ها ، كه مانند ديوار به اشكال هندسى ساخته شده است ، ساده نيست كه پيچيده است و ممكن است هنرمندان ايرانى در تهيه اين طرحها تحت تأثير حرفهء عالى ايرانيان ، يعنى قالىبافى ، قرار گرفته باشند . معمولا نهر اصلى از وسط باغ جارى است و جويهاى فرعى با تشكيل زواياى قائمه به نهر اصلى متصل شده است . روزهايى كه نوبت آبيارى باغ است و به اصطلاح « آب مىآيد » باغبان با سدها و دريچه‌هايى ، كه از گل و كهنه‌پاره مىسازد ، به نظارت در كار آبيارى و بستن و گشودن جويهاى باغ مىپردازد و همين كه يك جدول چهارگوش آبيارى شد جوى فرعى را با آن دريچه‌هاى كوچك معمولى مىبندد . مانند آن قهرمان كوچك هلندى كه ، چنان كه در كتابهاى مدرسه نقل شده است ، جلو آبهاى زوئيدرزى « 1 » را با نگاهداشتن دست خود در مقابل شكاف يكى از سدها گرفت .\r\nبه اين ترتيب باغبان از يك جدول چهارگوش به جدول مستطيل و از جدول مستطيل به جدول چهارگوش مىرود و آنها را يكىيكى پر مىكند . در حالى كه محلهاى مراقبت نشده مانند بيماران اتاق انتظار دندانساز ، به نظر غمگين و بىصبر و قرار مىآيند . در اندك مدتى باغچه‌اى كه قبلا بىآب بود رنگ و رونق فراوان مىيابد . در كشورهاى مغرب زمين بايد در لابلاى برگهاى يك بوته گل سرخ غنچه‌هاى تازه را جست‌وجو كرد ؛ در صورتى كه در ايران موقعى فرا مىرسد كه بايد در ميان انبوه گلها برگها را جست‌وجو نمود . عمر اين گلها كوتاه است و از اين نظر نيز بين مشرق زمين و مغرب زمين تفاوتى موجود است : در انگلستان باغبان تكه‌اى از باغى را ، به قصد رسيدن به پاداش زحمت خود و ساختن يك خيابان ، از علفهاى هرزه پاك مىكند . چه ، اگر آن را به حال خود بگذارد و مراقبتى نكند نباتات آن رشد بيشترى مىكند و باز به قسمتى از باغ يا مزرعه بدل مىشود ، همانطور كه آنها را كنار جاده نزديك مزارع مىتوان مشاهده كرد . در مشرق درست عكس اين موضوع صدق مىكند ؛ يعنى اگر باغبانى قسمتى از يك خيابان\r\n\r\n\r\n","description":"","footnote":"\r\n( 1 ) .  Zuiderzee \r\n","page_name":" 196 ","page_number":214},
  {"content":"\r\n\r\nشيراز\r\n\r\n","description":"","footnote":"","page_name":" 197 ","page_number":215},
  {"content":"\r\n . \r\n","description":"","footnote":"","page_name":" 198 ","page_number":216},
  {"content":"\r\n\r\nسخت و سفت و به عبارت ديگر خاك شنى قطعه‌اى از يك زمين متروك را به ايجاد باغچه‌اى اختصاص دهد و آن را مرتب آبيارى و مواظبت نمايد چند برابر پاداش دريافت خواهد كرد . ولى اگر زمين را مدت بسيار كوتاهى به حال خود بگذارد دوباره به صورت زمين سخت و خشن در مىآيد .\r\nدر ايران به استثناى يكى دو محل ، چمن به هيچ وجه وجود ندارد و كسانى كه چمن دارند آن را با همان غرورى نشان مىدهند كه يك بانوى گل باز در انگلستان اولين بوتهء زعفران خود را نشان مىدهد . چمن در مشرق زمين يك نوع تجمل گران‌قيمت به شمار مىرود . ( چمن در قاهره كه رود نيل مىتواند آنها را به وجود آورد ساليانه بين 30 تا 50 ليره خرج دارد و بايد هر سال از نو كاشته شود ) . در ايران يك نوع شبدر مىتواند جانشين چمن شود كه نه فقط خنك و سبز و زيبا به چشم مىآيد بلكه غذاى گاو خانواده را نيز تهيه مىكند .\r\nمردم ايران عموما به باغ علاقه دارند ولى عموم باغبانها كارى را كه براى زيبا نگاهداشتن باغها لازم است دوست ندارند . از اين گذشته در بعضى از اوقات قليان ، بهشت دلپسند را در نظر آنها مجسم مىكند نه باغهاى زمينى را كه احتياج به كشت و آبيارى دارد . علاوه بر اين ، مگر نه اين است كه شكفتن يا نشكفتن گل سرخ بسته به قدرت و ارادهء خداوند است در حالى كه باغبان به خواب رفته يا در آستانهء باغ با خريدار مجاز يا غير مجاز ميوه‌هاى باغ مشغول معامله است . با اينهمه ، چنانچه باغى ارباب خوب و باغبان خوب داشته باشد ، به طورى سبز و انبوه مىشود كه باوركردنى نيست .\r\nاغلب يك بوتهء گل سرخ در ميان يك كرت سبزيجات ديده مىشود تا باغبان بتواند از زيبايى آن لذت برد . در ايران اغلب اين منظره ديده مىشود كه مردها هنگام گردش عصر گلى به دست مىگيرند و هر چند دقيقه يك بار آن را مىبويند . همچنين اغلب پسرك خركچى را مىتوان ديد كه از الاغ خود پايين مىجهد تا به همين منظور گلى بچيند . حتى ممكن است نسبت به يك غنچهء شكسته كه بر سر راه مىبيند ترحم نشان دهد و از الاغ خود پايين بيايد تا آن را نوازش كند يا در جايى قرار دهد كه بار ديگر در معرض آزار قرار نگيرد . مسافران تازه‌وارد به ايران ، ابتدا تحت تأثير اين زيبايىپرستى طبيعى قرار مىگيرند تا هنگامى كه با طرز زندگى مردم اين كشور تماس نزديكترى پيدا كنند . در آن موقع ، در بين ساير چيزها اين منظره را نيز مشاهده خواهند كرد كه پسران خركچى تقريبا بدون استثنا چاقو يا ساير اشياء فولادى نوك تيز را ( بدون سرزنش بزرگتران ) به گوشت\r\n\r\n","description":"","footnote":"","page_name":" 199 ","page_number":217},
  {"content":"\r\n\r\nعقب بدن الاغ فرو مىكنند تا حيوانات خسته را مجبور سازند كه تندتر راه بروند . در آن كشور نسبت به حيوانات ، به استثناى شتر و گوسفند و بز ، با يك ظلم و بيرحمى عمدى كه موجب تنفر اروپاييان مىگردد رفتار مىشود . وقتى كه اسبهاى عربى با قبايل بدوى زندگى مىكنند با آنها مثل كودكان خانواده رفتار مىشود . ولى هرگاه در شهر راننده‌اى را كه اسب خود را از روى شرارت مىزند سرزنش كنيد به شما لقب « ديوانه » يا « انگليسى فضول » مىدهد . با اينهمه ، مردم از هر طبقه‌اى كه باشند گل دوست‌اند . بعضى از اوقات در كوچه‌هاى كثيف ، كه ديوارهاى آن از گل ساخته شده ، از در خانه‌اى كه اتفاقا باز مانده مىتوان ديوارى را مشاهده كرد كه يك درخت ، شاخ و برگ خود را به روى آن گسترده و صاحبخانه با همان دقتى كه اليزابت از گلدان ريحان خود مراقبت مىكرد ، از آن مواظبت به عمل مىآورد . ولى بندرت مىتوان به باغ خصوصى اغنيا و فقرا بدون دعوت راه يافت . ايرانيان براى اينكه جنبهء خصوصى باغهاى خود را حفظ كنند به فاصلهء يك يا رد از در و به موازات آن ديوارى مىسازند تا باغ را از نگاه مردم كنجكاو پوشيده دارند .\r\nدر شيراز باغها اين طور نيست . در اغلب آنها خاك چنان با عشق آميخته شده كه گل چندان اهميت ندارد . در اغلب اين باغها فقط محلى براى درختان و جوى آب و مكانى براى گستردن يك قاليچه موجود است و ايوانى دارد كه نه فقط سايه مىدهد بلكه سماورى نيز در آنجا ديده مىشود . در اين قبيل باغهاى ايران چاى چنان طعمى دارد كه چاى اغلب تالارهاى پذيرايى كشورهاى مغرب زمين فاقد آن است . غريب اينكه ، نوشيدن چاى در ايران يك رسم جديدى است . هشت يا نه سال قبل در ايران قهوهء تركى يا عربى مىنوشيدند در حالى كه اكنون فقط چاى مىنوشند .\r\nفرانسيس بيكن « 1 » كه باغ گريزاين « 2 » را گلكارى و باغچه‌بندى كرد ، راجع به باغ عقايد ثابتى داشت كه بعضى از آنها ظاهرا حاكى از آن است كه وى باغهاى ايران را ديده است ؛ ولى مىدانيم كه وى فقط به پاريس مسافرت كرده بود . در حدود سيصد سال قبل ، گرچه شغل وى مهردار سلطنتى بود ، مطالبى راجع به باغدارى نوشت . بيكن معتقد است كه باغ بايد چهارگوش باشد . فواره ، زيبايى و طراوات زيادى به باغها مىدهد . ولى وجود\r\n\r\n\r\n","description":"","footnote":"\r\n( 1 ) .  Francis Bacon  حكيم و سياستمدار معروف انگليسى قرن هفدهم كه در تاريخ فلسفه مقامى ارجمند دارد . - م .\r\n( 2 ) .  Gray's Inn  يكى از قديمترين انجمنهاى چهارگانه قانونى در لندن كه به اشخاص حق وكالت مىداد و فرانسيس بيكن شاگرد آنجا بود . - م .\r\n","page_name":" 200 ","page_number":218},
  {"content":"\r\n\r\nاستخر همهء اين زيباييها را از ميان مىبرد و باغ را مملو از پشه و قورباغه مىسازد . آب بايد دائما در حركت باشد . از نظر بيكن ساختن ابنيه زيبا از ايجاد باغهاى زيبا سهلتر است ، چه اين طور معلوم است كه رسيدن به كمال مطلوب در ايجاد باغ مشكلتر است .\r\nبدون شك در ايران ساختن يك بنا از به وجود آوردن يك باغ بمراتب آسانتر مىباشد .\r\nبهتر بود بيكن هنگام ذكر پشه و قورباغه مگس را نيز به اين دو اضافه مىكرد ، چه اين حشره در شهرهايى كه در دشت واقع شده است بزرگترين دشمن اروپاييان به شمار مىرود . در پاره‌اى موارد عقربها نيز ممكن است چهرهء كريه خود را نشان دهند . قورباغه حيوان بىآزارى به نظر مىرسد . در اوايل فصل بهار هنگام شب صداى عاشقانهء صدها قورباغه صداى بم رعدآسايى ايجاد مىكند كه با آواى بلبلان توأم مىشود . مطمئنا هيچ فرد ايرانى با اين نظريهء بيكن كه مىگويد « باغ براى تلطيف روح بشر و صفا بخشيدن به آن از هر چيز ديگر مؤثرتر است » مخالفت نخواهد كرد .\r\nدر انگلستان بين مزارع و مرغزارها و همچنين بين زيباترين و يكنواخت‌ترين چمن خانه‌ها ، تفاوت زيادى موجود نيست . در حالى كه در ايران پس از عبور از صحارى خاكسترىرنگ و بدون شكل ، با آن طوفانهاى شنى جهنمى پس از گذشتن از ميان كويرهاى سوزنده‌اى كه تا ابد متروك و ملال‌انگيز است همين كه به يكى از باغهاى محصور رسيديم و منظرهء درخت و آب روان و سايه درختها را تماشا كرديم ، به تضادى كه ميان اين دو منظره به چشم مىخورد پى مىبريم .\r\nدر زبان فارسى داستانى به شرح ذيل در اين زمينه رايج است : يك نفر انگليسى در يك روز گرم فرسنگها راه پيموده بود و گرما و خستگى مسافرت در صحارى ناهموار او را از پاى درآورده بود . ميزبان ايرانى او ، كه قرار بود مرد انگليسى در خانهء او اقامت گزيند ، همراه او بود و كوشش مىكرد مسافر خسته را بر سر نشاط آورد . پس گفت آخرين فرسنگ بسيار طولانى است درست مثل گفت‌وگوى پايان‌ناپذير زنان ! ولى به زودى به پايان آن خواهيم رسيد . من از دوستان فرنگى خود راجع به رودخانه‌اى كه در شهر لندن در جريان است داستانها شنيده‌ام ولى در پايان سفر جوى روانى را به شما نشان مىدهم كه از آن زيباتر در جهان يافت نمىشود . ديگر تا پايان مسافرت از اين مقوله سخنى به ميان نيامد تا به باغى ، كه مقصد آنها بود ، رسيدند و ميزبان با حركتى شاهزاده‌وار او را به درون باغ راهنمايى كرد . در پاى دو درخت چنار جوى كوچكى بود كه آب باريك آن قطره‌قطره از روى پلكان مىگذشت و به داخل باغ راه مىيافت . در كنار\r\n\r\n","description":"","footnote":"","page_name":" 201 ","page_number":219},
  {"content":"\r\n\r\nجوى سماورى جوشان قرار داشت و چنين به نظر مىرسيد كه جوى آب را در كار خود تشويق مىكرد . مرد ايرانى هنگامى كه ابروان بالارفته انگليسى را مشاهده كرد گفت : آيا آنچه درباره جوى گفتم حقيقت نداشت ؟ مرد انگليسى در حالى كه بر روى قاليچه‌اى كه در محلى در سايهء كنار جوى براى او گسترده بودند مىنشست گفت : بلى ، البته كه درست فرموديد !\r\nدر شيراز نزديك « دروازهء قرآن » در كنار پرتگاه ، باغ كوچكى است كه قهوه‌خانهء آن را غارى تشكيل مىدهد و داراى آب روانى است . طرح اين باغ با متعلقاتش شبيه يك تخته نرد است و از حيث اندازه نيز با آن تفاوت ندارد . در اين محل مردانى با قيافه‌هاى خسته و ريشهاى حنا بسته چاى مىنوشند . چهرهء بعضى از آنها چنان است كه گويى آنقدر ترياك كشيده‌اند كه احمق و كودن شده‌اند و باغ آنها آنقدر كوچك است كه اين تصور براى شخص پيش مىآيد كه مىتوان آن را در اختيار يك دسته از پسران قرار داد تا در آن دزدبازى كنند . در بيرون باغ ، بر روى ديوارهاى سنگى ، حجاريهاى عجيبى ديده مىشود . مىگويند كه اين قهوه‌خانه زمانى مورد علاقهء قماربازان بوده و ظاهر مشتريان آن حاكى از اين است كه براى حرفهء ديگرى تربيت نشده‌اند . گرچه قيافهء آنان شبيه راهزنان است و چشمانى وحشى دارند ، ولى مظهر ادب و ميهمان‌نوازى به شمار مىروند و چاى خوبى كه در اين مكان تهيه مىشود با بهترين چاى كه در ايران مصرف مىشود قابل مقايسه مىباشد .\r\nولى اين باغ با منظرهء زيباى آن يعنى منظرهء شهر شيراز ، مثل ساير باغها قابل احترام و خوش‌نام نيست . باغهاى شيراز طورى نامگذارى شده‌اند كه به سهولت مىتوان استنباط كرد كه هر يك از آنها داستان جداگانه‌اى دارند و داراى جذبه و دلفريبى خاصى مىباشند . نام بعضى از اين باغها به قرار ذيل است :\r\nباغ آرامگاه حافظ ، باغ چهل‌تن ، باغ مرتاض على ، باغ هفت‌تن ، باغ تخت ، باغ شيخ ، باغ نو و اندكى بالاتر پشت تپه ، باغ مقبرهء سعدى است . در تصورات و تخيلات كسانى كه اين باغها را نامگذارى كرده‌اند سهيم باشيد .\r\n\r\n","description":"","footnote":"","page_name":" 202 ","page_number":220},
  {"content":"\r\n\r\nكرمان - روستايى كه از قناتها به وجود آمده\r\n\r\n","description":"","footnote":"","page_name":" 203 ","page_number":221},
  {"content":"\r\n . \r\n","description":"","footnote":"","page_name":" 204 ","page_number":222},
  {"content":"\r\n\r\n\r\nقنات : مجارى آب در صحرا كه به دست بشر ساخته شده\r\nدر ايران چيزهاى عجيب و شگفت‌آور ديده مىشود ، ولى شگفت‌انگيزترين و عجيب‌ترين آنها قناتهاى آن است . قنات مخصوص ايران است و چيزى است كه مسافر مغرب زمين هرگز مشاهده نكرده است . در واقع منظره تازه‌اى است كه با آن روبرو مىشود . هرگاه قناتها را اولين بار از هواپيما مشاهده كنيم شبيه جاى پاى حيوانات عظيم‌الجثه ماقبل تاريخ يا مانند تودهء عظيمى از خاك است كه موش كور زيرزمينى هنگام كندن زمين درست مىكند . هنگامى كه هواپيما پايين‌تر مىآيد قناتهاى مزبور مثل عكسهاى بزرگ شدهء سنگهايى است كه آنها را در مايعهايى با غلظتهاى مختلف مىاندازند و بعضى اوقات دانشمندان آنها را نشان مىدهند . اگر در هواپيما باشيم و كسى نباشد كه دربارهء اين قناتها ، كه فرسنگ در فرسنگ بر سطح زمين ديده مىشود ، توضيحاتى بدهد ، مسئلهء غير قابل حل نااميدكننده‌اى براى ما پيش مىآيد .\r\nزندگى اغلب مردم ايران با اين قناتها بستگى دارد و بدون آنها كشور ايران وجود نخواهد داشت ، چه رودخانه‌هاى آن از حيث تعداد ناچيز مىباشد و آب بعضى از درياچه‌هاى آن به قدرى شور است كه حتى ماهى نمىتواند در آن زندگى كند . با ايجاد يك قنات مىتوان دهى به وجود آورد و در مقابل ، هرگاه قسمتى از قنات خراب شود دهات اطراف آن متروك و ويران خواهد شد . نكته‌پردازى و مضمون‌سازى براى قناتهاى ايران به هيچ وجه لزومى ندارد ، چه اين عبارت ساده يعنى « آب در صحرا » نغمه‌اى است كه آب هنگامى كه باغها را مشروب مىكند در ستايش خويش مىخواند ؛ و اين تصور براى شخص پيش مىآيد كه تكيه كلام بلبلان در اين قبيل باغها هميشه گل سرخ نيست\r\n\r\n","description":"","footnote":"","page_name":" 205 ","page_number":223},
  {"content":"\r\n\r\nبلكه روى سخن آنها به ايجادكنندگان قنات در صحرا نيز هست . اشخاصى كه به ساختن اين قناتها مبادرت مىورزند از ميهن‌پرست‌ترين افراد ايرانى به شمار مىروند و قهرمانانى هستند كه مورد مدح و تحسين قرار نگرفته‌اند . اين افراد قسمت زيادى از زندگى خود را در صحارى متروك و ملال‌آور مىگذرانند . يا در زير اشعهء سوزان آفتاب به كار مشغولند يا در زير زمين در آب ايستاده‌اند و به حفر مجارى جديد اشتغال دارند .\r\nدر حالى كه مجارى قديم در دست تعمير مىباشد و به اين ترتيب دشمنى را به نام تشنگى ، كه دائما با مردم ايران در زد و خورد و مبارزه است ، دفع مىكنند .\r\nهزينهء ايجاد اين قناتها بسيار است . در گذشته معمولا قنات توسط اشخاص ثروتمند و بانفوذ ساخته مىشد . ابتدا يك مقنىباشى مأمور حفر چاه مىشود . ابزار و آلاتى كه در ايجاد قناتها ، توسط اشخاصى كه حرفهء آنها حفر قنات است ، به كار مىرود بسيار مختصر و ساده مىباشد . متصديان اين كار ، چاه را با دقت بسيار حفر مىكنند . استادكارى كه به ايجاد قنات مبادرت مىورزد « مقنىباشى » ناميده مىشود . اين شخص معمولا وجود احتمالى چشمه‌اى را در پايين كوه ، يعنى محلى كه آبهاى برف زمستان در زمين نفوذ كرده است ، حدس مىزند يا معلوم مىكند و بعد چاهى را كه « مادر چاه » مىنامند در اينجا به وجود مىآورد . هنگامى كه محل آب معلوم گرديد به وسيلهء ساده‌ترين آلات و ادوات ، يعنى يك قطعه طناب و يك تراز چوبى مثلث ، آزمايش دقيقى آغاز مىگردد . سپس كار در قسمت ديگر كه آب مورد نياز است شروع مىشود . بين اين دو نقطه كه در حدود 20 يا رد فاصله است يك رديف چاه حفر مىشود . به اين ترتيب قنات نه فقط متصل مىگردد بلكه تهويه و تصفيه هم مىشود . خاكهايى را كه با دلو از چاه بيرون مىآورند و در اطراف دهانه چاه ، كه به شكل دايره است ، به ارتفاع 2 تا 3 پا توده مىنمايند موجب به وجود آمدن اين منظرهء عجيب از فاصلهء دور مىشود . چاه اول ، يا چاه اصلى ممكن است تا 400 پا عمق داشته باشد . هنگامى كه اين نكته درك شود كه تا چاه بعدى فقط چند يا رد فاصله است و اين كار بايد همچنان ادامه يابد تا آخرين چاه به سطح دشت برسد ، نمىتوان از ستايش و تحسين روستاييان به خاطر پشتكار و فعاليتى كه مىكنند خوددارى كرد . از اينها گذشته اين مردم با طبيعت دائما در مبارزه هستند . در تابستان با طوفانهاى شن و در زمستان با طوفانهاى سهمناك و باران مناطق گرمسير مىجنگند ؛ چه در هر دو صورت ممكن است دهانه قنات مسدود گردد . با وجود شيب قنات ، چاهها را با استفاده از يك شاقول معلق كاملا عمودى حفر مىكنند . اين سراشيبى\r\n\r\n","description":"","footnote":"","page_name":" 206 ","page_number":224},
  {"content":"\r\n\r\nمنظرهء شهر يزد با بادگيرها و قناتهاى آن از بام يك ساختمان مجاور\r\n\r\n","description":"","footnote":"","page_name":" 207 ","page_number":225},
  {"content":"\r\n . \r\n","description":"","footnote":"","page_name":" 208 ","page_number":226},
  {"content":"\r\n\r\nطورى محاسبه و پيش‌بينى شده است كه آب قنات به مقصد خود ، يعنى سطح زمين كه معمولا چندين كيلومتر با كوه فاصله دارد ، جريان پيدا مىكند . ساختن قنات پايان كار به شمار نمىرود و دائما بايد موانعى را كه در راه آن پيدا مىشود از ميان برداشت ؛ زيرا لوله‌هاى زيرزمينى وجود ندارد كه گل و لاى آب را قبل از اينكه در شهر به آب‌انبار و حوض برسد به خود بگيرد .\r\n\r\n","description":"","footnote":"","page_name":" 209 ","page_number":227},
  {"content":"\r\n . \r\n","description":"","footnote":"","page_name":" 210 ","page_number":228},
  {"content":"\r\n\r\n\r\nشهرهاى واقع در بيابان ، يزد و كرمان\r\nمردم يزد هنوز با شگفتى به فرنگيها مىنگرند ، چه با اينكه يزد و كرمان از حيث بزرگى قابل توجه هستند ولى به واسطهء طولانى بودن راه و ناراحتيهاى جادهء ملال‌آور صحرايى ، فرنگيها زياد به اين دو شهر مسافرت نمىكنند . در حقيقت در اغلب شهرها ، غير از تهران ، قدرى با سوءظن به اشخاص غريب مىنگرند . اكنون در تهران هرگاه يك تن فرنگى در بازار آهسته گام بردارد يا درصدد تهيهء پرده نقاشى از گوشه‌اى از آن برآيد كسانى كه پشت پيشخوانها ايستاده‌اند دچار بهت و حيرت مىشوند . بلافاصله جلساتى تشكيل مىشود تا فى المجلس راجع به چنين امرى گفت‌وگو به عمل آيد . اين بهت و حيرت قابل ملاحظه ابتدا پاسبانان را نيز متعجب مىساخت . ولى بعد معلوم شد كه بر اثر شور و شوق جاده‌سازى ، كه در حال حاضر در ايران رواج دارد ، هرگاه يك نفر فرنگى در صدد تهيه تصوير نقاشى از بازار برآيد و يك پاسبان نيز همراه او باشد بازرگانان تصور مىكنند كه شخص مزبور يك نفر مهندس يا معمار است و قصد او خراب كردن آن قسمت بخصوص از بازار مىباشد ؛ درست به همان ترتيب كه درختان جنگل را قبل از بريدن علامت‌گذارى مىكنند . اين امر طبيعى بود ؛ چه ايرانيان افراد خارجى را براى اين قبيل كارها استخدام مىكردند . در ايران راجع به اين قبيل امور حتى با صاحبان خانه و املاك نيز مشاوره و مذاكره نمىشود و هيچ گونه غرامتى نيز به آنها پرداخته نمىشود . بنابراين ، ايجاد يك جادهء جديد موجبات نگرانى شخصى را فراهم مىكند كه ممكن است خانه يا قسمتى از ملك خود را براى عريض كردن خيابانى در مركز شهر از\r\n\r\n","description":"","footnote":"","page_name":" 211 ","page_number":229},
  {"content":"\r\n\r\nدست بدهد ، چه امروز اين يك امر بسيار عادى به شمار مىرود . لكن در تمام بازار به محض اينكه دكاندارها بفهمند كه مرد اروپايى مقصود ديگرى دارد با همان ادب و مهمان نوازى خاص خود ، كه ضرب‌المثل است ، قاليچه‌اى مىگسترند و يك استكان چاى تعارف مىكنند .\r\nيزد از يك لحاظ خوشبخت است و آن اين است كه جادهء اصلى ، كه به كرمان و جنوب مىرود ، از بيرون دروازه‌هاى آن مىگذرد و در نتيجه يزد به صورت يكى از جالب‌ترين شهرهاى ايران درآمده است . لكن مسافرت به آن براى اروپاييان بسيار مشكل مىباشد چه ، در حاشيهء اين شهر منطقه‌اى غدار يعنى دشت لوت واقع شده است . در فصل تابستان گرما تقريبا طاقت‌فرساست . اروپاييان براى فرار از آن به تپه‌هاى خنك پناه مىبرند . يزد حتى بيش از كرمان به قناتهاى خود متكى است . اگر خانهء ميزبان در محلى ، واقع در حاشيه كوير واقع شده باشد و هنگام شب شغالها زوزه‌كشان پشت ديوار باغ بيايند كمبود آب بيشتر احساس مىشود .\r\nماركوپولو « 1 » ، كه سفرنامه‌اش پس از گذشت ششصد سال در مورد پاره‌اى از نواحى آسياى مركزى يكى از منابع موثق به شمار مىرود ، در سال 1272 ميلادى از شهر خوب و اصيل يزد عبور كرد و راجع به ابريشم آن مطالبى نوشت . تاورنيه « 2 » در قرن هفدهم از آن ديدن كرد و چنان از بانوان اين ديار و ميوه‌هاى آن خوشش آمد كه اين ضرب‌المثل ايرانى : « زن ، زن يزدى ، نان ، نان يزدخواست ؛ و شراب ، شراب شيراز » را متداول ساخت . احتياج به توضيح اين مطلب نيست كه طعم و مزه در طى سه قرن تغيير مىكند .\r\nچه ، امروز شخص ناچار به اين نتيجه مىرسد كه نان يزدخواست و شراب شيراز مستحق اين اندازه تحسين و ستايش نبوده است .\r\nداستانهاى زيادى از گذشتهء شهر يزد بر سر زبانهاست . اين لكهء ننگ ، يعنى اينكه اسكندر از شهر مزبور به عنوان زندان استفاده مىكرده ، هنوز بر دامان اين شهر نشسته است . بدون شك دورافتاده بودن اين شهر موجب اين شهرت گرديده و ميله‌هاى اين زندان را صحراى غير قابل عبور شن و گرما و تشنگى تشكيل مىدهد . با وجود نام پرافتخار آن ، كه معنيش شايان ستايش و يا جايگاه فداكارى و اخلاص است ، شعرى از حافظ بدين مضمون باقى است كه\r\n\r\n\r\n","description":"","footnote":"\r\n( 1 ) .  Marco Polo \r\n( 2 ) .  Tavernier \r\n","page_name":" 212 ","page_number":230},
  {"content":"\r\n\r\nمناره‌هاى بازار يزد از منظر كاروانسرا\r\n\r\n","description":"","footnote":"","page_name":" 213 ","page_number":231},
  {"content":"\r\n . \r\n","description":"","footnote":"","page_name":" 214 ","page_number":232},
  {"content":"\r\n\r\n « دلم از وحشت زندان سكندر بگرفت * رخت بربندم و تا ملك سليمان بروم » \r\nاين بيت بدون شك طعنه به پادشاهى است كه حافظ را براى سرودن اشعارى به اينجا دعوت كرده و پاداش زحمات او را نداده بود .\r\nجالب توجه‌ترين و با شكوه‌ترين آثار معمارى يزد مسجدهاى آن نيست بلكه آب‌انبارهاى آن است . آب‌انبار در زير زمين واقع شده و راه دخول به آن يك رديف پلكان طولانى و تاريك است . آب‌انبارها معمولا در مجاورت مساجد واقع گرديده و طرح آنها نيز شبيه طرح مساجد مىباشد . اين رشته پلكان شبيه پلكان مدخل ايستگاه راه‌آهنهاى زيرزمينى است . اين آب‌انبارها با بادگيرهايشان كه براى خنك كردن آب تعبيه شده مورد تحسين خارجيان مىباشد . در يزد در حدود چهل آب‌انبار يا مخزن آب وجود دارد كه آب مصرفى شهر يزد را براى يك سال ذخيره مىنمايد . مردها آب را به وسيلهء مشك از اين آب‌انبارها به خارج حمل مىكنند . اين مخازن آب هر سال در فصل زمستان پر مىشود و آب در آنها به طور شگفت‌آورى خنك مىماند . اغلب آب‌انبارهاى شهر يزد توسط پادشاهان سلسلهء صفويه ساخته شده و از محل موقوفات آنها تعمير مىشود .\r\nمىگويند از بناى يكى از اين آب‌انبارها 400 سال مىگذرد . آب‌انبارها به وسيلهء 60 تا 70 قنات ، كه در فاصله كوه و اين آب‌انبارها قرار گرفته و از صحرا عبور مىكند ، فراهم مىگردد . نتيجهء يك چنين فعاليت خستگىناپذير ، آدمى را در اين انديشه فرو مىبرد كه ساختن حتى يكى از اين آب‌انبارها و بنا كردن خود شهر يزد در چنين مكانى ، مويد اين شعر پوپ « 1 » مىباشد كه مىگويد :\r\n « اميد در دل آدميزادگان جاودانه مىجوشد » . \r\nلكن تنها آب‌انبارهاى يزد نيست كه مردم را به مسافرت به اين شهر دورافتاده تشويق و ترغيب مىكند . اينجا جايگاه آتش جاودانى يزد و « برج خاموشان » نيز هست . هنگامى كه اعراب بر ايران تسلط يافتند زرتشتيانى كه جان به در بردند به صحارى جنوب پناه آوردند و در شهرهاى يزد و كرمان مقيم شدند . اكنون هر دو شهر با ويرانه‌هايى از عظمت گذشتهء آن احاطه شده است . امروز آتش‌پرستان را در ايران « گبر » مىنامند در حالى كه\r\n\r\n\r\n","description":"","footnote":"\r\n( 1 ) .  Alexander PoPe  ( 1688 - 1744 م ) شاعر و نويسندهء انگليسى . - م .\r\n","page_name":" 215 ","page_number":233},
  {"content":"\r\n\r\nعده‌اى از آنها كه به هندوستان مهاجرت كردند پارسيان ثروتمند بمبئى هستند .\r\nگفته مىشود كه تنها در شهر يزد در حدود 000 10 تن زرتشتى به سر مىبرند ولى تاريخ آنها افسانه‌اى طولانى از قتل و خونريزى توأم با زجر و شكنجهء عمدى به دست مسلمانان متعصب است . مطالعهء اين داستانها بسيار تأثرآور مىباشد . تا چهل سال قبل زرتشتيان مجبور بودند جامه‌اى مشخص ، يعنى جامهء بلندى به رنگ زرد تيره ، در بر نمايند و اجازه نداشتند دستار خود را به طرز مرتبى دور سر بپيچند و سوار اسب و حتى الاغ شوند . هرگاه در راه به يك مسلمان برخورد مىكردند صرف نظر از سن و مقامى كه داشتند مجبور بودند از اسب يا الاغ خود به زير آيند .\r\nلكن امروز صرفنظر از ناراحتيهاى كوچك ، كه در هر زمان و هر موقعى ممكن است اتفاق بيفتد ، آزار و تعرضى نسبت به آنها نمىشود . در شهرهاى يزد و كرمان هنوز آتش مقدس بر روى سه پايهء مخصوص افروخته است . اين منظرهء جالب توجه و قديمى را كسى جز پيروان اين مذهب نمىتواند مشاهده كند . از طرف ديگر « برج خاموشان » را نمىتوان مخفى داشت ، چون در صحرا ساخته شده و مانند شهرى كه بر روى تپه‌اى بنا شده باشد پنهان نگاه داشتن آن امكان ندارد .\r\n\r\n","description":"","footnote":"","page_name":" 216 ","page_number":234},
  {"content":"\r\n . \r\n","description":"","footnote":"","page_name":" 217 ","page_number":235},
  {"content":"\r\n . \r\n","description":"","footnote":"","page_name":" 218 ","page_number":236},
  {"content":"\r\n\r\n\r\nدخمه : برج خاموشان\r\nدر يك فاصلهء چند كيلومترى از شهر يزد ، در محلى كه صلح و آرامش در ميان كوهها حكمفرماست ، برج بزرگى با ارتفاع زياد در سكوت و هواى پاكيزه صحرا بر پا ايستاده است .\r\nدر ايران پنج برج از اين قبيل برجها وجود دارد : دو برج در كرمان ، دو برج در يزد ، و يكى در تهران جاده‌اى كه به اين برجها منتهى مىشود ناهموار و قدرى خطرناك است و هم در آنجاست كه آتش‌پرستان اموات خود را دفن مىكنند . در كنار برج در كوچكى است كه آن را باز مىكنند و دو تن زرتشتى يا آتش‌پرست كه مخصوص انجام دادن اين كار مىباشند ميت را بر كف برج قرار مىدهند . ميت در اين محل تنها مىماند تا پرندگانى كه دائما مراقب و مواظب هستند ، يعنى لاشخورهاى غول‌آسا ، از آسمان بيايند و بدن مرده را پاره‌پاره كنند و گوشت آن را بخورند و استخوانهاى آن را بگذارند تا در گودال پايين بيفتد . در شهر يزد از يك ارتفاع بيشترى مشرف بر برج قديمى و متروك مىتوان توده‌اى از استخوانهاى سفيد را در زير اشعهء سوزان آفتاب مشاهده كرد . در پاى تپه‌اى ، كه دخمه بر روى آن بنا شده است ، ده كوچكى با پرستشگاههايى كه داراى سقفهاى كوچك گنبدى شكل است قرار دارد كه زرتشتيان قبل از انتقال اموات به بالاى برج ، مراسم مذهبى را در اين محل انجام مىدهند . پروفسور براون در كتاب خود به نام يك سال در ميان ايرانيان 1887 - 1888 م مىنويسد كه چگونه به او اجازه داده نشد كه در دخمهء كرمان از يك محل معينى بالاتر برود . بدين معنى كه در محلى كه از سطح زمين تا ارتفاع برج 20 يا رد فاصله داشت كتيبه‌اى يافت كه بر روى آن نوشته شده بود كه هر كس\r\n\r\n","description":"","footnote":"","page_name":" 219 ","page_number":237},
  {"content":"\r\n\r\nاز اين نقطه پا فراتر گذارد لعنت به او باد ! البته ممكن است در طى اين سالها اوضاع تغيير كرده باشد ، چه در يزد ، كه مىگويند مردم آن متعصب‌تر از مردم كرمان مىباشند و بيشتر پاىبند آداب و رسوم مذهبى هستند ، در مورد رفتن من تا بالاى برج يعنى تا در دخمه هيچ‌گونه اعتراضى نشد . مستخدم يك نفر از محترمين يزد و دو نفر از زرتشتيان ، كه نگهبانان برج بودند ، و يك زن و يك دختر خردسال در اين بازديد همراه من بودند . زن و دختر خردسال كه بدون چادر بودند و البسهء زيباى پارسيان را در بر داشتند با خود مقدارى خربزه و انار حمل مىكردند . انار ميوه‌اى است كه اهميت مذهبى مخصوص دارد . هنگامى كه به بالاى برج رسيديم ، بلافاصله ميوه‌ها را با آداب و سنن مذهبى در سكوت محض بريدند و آنها را در مدخل برج قرار دادند . مدخل برج در كوچكى است به اندازه‌اى كه يك ميت را مىتوان به داخل برج برد . در حدود دو يا سه پا از كف برج دو قطعه سنگ از ديوار آن جلو آمده تا به عنوان جاى پا براى نساسالار « 1 » يعنى سالار مردگان هنگام قرار دادن ميت در درون برج مورد استفاده قرار گيرد . در اين محل به من اجازه دادند كه مدت دو ساعت تنها بمانم و اين حس كنجكاوى چند تن لاشخور زشت را برانگيخت و همين كه ديدند همراهان من پايين رفتند ناگهان از آسمان فرود آمدند . اين حيوانات در تمام مدت اين دو ساعت بالاى دخمه پرواز مىكردند و بعضى از اوقات وضع آنها در آسمان به قدرى ثابت و استوار بود كه شخص تصور مىكرد از آسمان آويزان شده‌اند . گاه‌گاه قدرى به طرف بالا پرواز مىكردند ولى دوباره پايين مىآمدند تا اين نكته را كشف نمايند كه علت آمدن اين مهمان غير معمولى كه براى غذاى روزانه آنها آماده نشده ، چيست ؟\r\nدر پايين برج ، خانهء اموات يا سردابهء اجساد قرار دارد . اينجا دهى با اتاقهاى متعدد قرار دارد كه مخصوص انجام دادن مراسم مذهبى قبل از تحويل دادن ميت به حامل اموات است . ممكن است مرده‌اى را سه نفر حمل كنند ولى حداقل دو نفر بايد اين كار را انجام دهند . اين مراسم بسيار طولانى و پرشكوه است . ولى قسمتى از آن از نظر مغرب زمينيها نامطبوع مىباشد . يكى از چيزهاى عجيب مراسم « سگ ديد » است و آن اين است كه در فواصل معينى يك سگ بايد به جسم ميت نظر اندازد تا روح پليد و ناپاك را\r\n\r\n\r\n","description":"","footnote":"\r\n( 1 ) . نساسالار مركب از دو كلمهء نسا به معنى « لاشه و مرده » به علاوه كلمهء سالار . نساسالار كسى است كه مرده را از در دخمه به درون دخمه مىگذارد . ( برهان قاطع چاپ دكتر معين ) .\r\n","page_name":" 220 ","page_number":238},
  {"content":"\r\n\r\nشهر يزد از بالاى برج خاموشان\r\n\r\n","description":"","footnote":"","page_name":" 221 ","page_number":239},
  {"content":"\r\n . \r\n","description":"","footnote":"","page_name":" 222 ","page_number":240},
  {"content":"\r\n\r\nدور سازد . تاريخچهء اين مراسم به نخستين روزهاى آتش‌پرستى بر مىگردد . ساختمان خانهء اموات ، محلى كه ميت را قبل از قرار دادن در « برج خاموشان » در آن مىگذارند ، داراى دو در است كه مظهر تولد و مرگ مىباشند . ميت را از يك در وارد مىكنند و از در ديگر خارج مىسازند .\r\n« دنيا چيست ؟ منزلى دو در كه از يكى وارد و از ديگرى خارج مىشويم . »\r\nدو نفر مرد كه آنها را « نساسالار » مىنامند ميت را به بالاى برج مىبرند . اين سفر به هيچ وجه مسافرت آسانى نيست ، چه جاده سربالا و ناهموار مىباشد . در بالاى برج مراسم كوتاه ديگرى انجام مىگيرد . سالارها براى فرشتگان و براى ميت دعا مىخوانند و پس از برداشتن كفن با اين عبارات با ميت وداع مىنمايند :\r\nمترس و ملرز\r\nچه اين محل هزاران سال عمر دارد .\r\nاينجا آرامگاه پدران ما\r\nمادران ما و اجداد ماست .\r\nپس از آن حمل‌كنندگان ميت باز مىگردند و لاشخوران پايين مىآيند تا گوشت ميت را ببلعند .\r\nهيچ كس در ميهمان‌نوازى به پاى نگهبانان برج نمىرسد . پس از پايين آمدن ، چاى آماده بود و يك قاليچه بر كف يكى از اين اتاقهاى كوچك ولى خنك گسترده بودند و يكى از اين آتش‌پرستان با نىلبك پنج پرده‌اى آهنگى را مىنواخت . هنگام بازگشت از ميان دشت به سوى شهر يزد ، در آن هواى گرم بعدازظهر ماه سپتامبر ، كه درجه در محل سايه 110 فارنهايت را نشان مىداد ، احترام و محبت من نسبت به حمل‌كنندگان ميت ، كه بايد آن را از يزد به برج خاموشان ببرند ، زيادتر شد ، چه فاصلهء شهر با اين برج دو يا سه فرسخ ( در حدود 16 كيلومتر ) است .\r\nگرچه عدهء معدودى از مردم انگلستان شاهد اين مراسم بوده‌اند ، ترتيب به جاى آوردن مراسم مزبور نزد آنها معروف مىباشد . هنگامى كه روحانيان زرتشتى مشغول انجام دادن مراسم مذهبى هستند پارچهء سفيدى روى دهان خود مىبندند تا نفس يا آب دهانشان شعلهء مقدس را آلوده نسازد . در تفت عدهء زيادى زرتشتى زندگى مىكنند . تفت شهر كوچكى است كه در چند كيلومترى شهر يزد واقع گرديده . مردم اين شهر اغلب به شغل باغبانى اشتغال دارند . چون بر طبق آيين آتش‌پرستان و همانطور كه در نسخ اوستا\r\n\r\n","description":"","footnote":"","page_name":" 223 ","page_number":241},
  {"content":"\r\n\r\nذكر شده كشاورزى يكى از شريفترين مشاغل است . تفت شهر كوچك جالب توجهى است و اگر هنگام غروب آفتاب اين شهر را با صدها گنبد كوچكش از بستر خشك رودخانه بنگريم مثل نعلبكى مملو از حباب به نظر مىآيد .\r\nدر مقايسهء با ساير شهرها ، زندگى مردم شهر يزد كمتر تغيير كرده است ؛ حتى خانه‌هاى اروپاييان تحت تأثير سبك معمارى ايرانى قرار گرفته . به واسطهء كمبود چوب و الوار در خانه‌هاى اين محل قفسه زياد يافت نمىشود ، ولى هر يك از ديوارهاى يك اتاق محتوى سه يا چهار طاقچه مىباشد كه كار طبقات قفسه را انجام مىدهد اين طاقچه‌ها معمولا در ارتفاع سه يا چهار پا از كف اتاق ساخته مىشوند . ايرانيان از اين طاقچه‌ها براى جاى دادن قليان و سينيهاى برنجى مخصوص چاى استفاده مىكنند . در صورتى كه اروپاييان آنها را به عنوان انبار اشيا نفيسى كه از بازار خريده‌اند مورد استفاده قرار مىدهند . بعضى از اوقات نيز آنها را با خرجينهاى ايرانى فرش مىكنند و به عنوان قفسهء كتاب از آن استفاده مىكنند . اين طاقچه‌ها غير از صرفه‌جويى در ميزان مصرف خشت در ساختمان خانه ، از لحاظ معمارى نيز جنبهء تزيينى دارد . اروپاييان معمولا از قنات خاص خود استفاده مىكنند يا جزو اولين كسانى هستند كه از آب قناتى كه به باغ آنها مىآيد استفاده مىنمايند . آب‌انبارهاى خصوصى نيز مانند آب‌انبارهاى عمومى داراى راه‌پله‌هاى تاريك مىباشد . با كمك چراغ مىتوان تعداد زيادى ماهى را ، كه خودشان بهتر مىدانند چگونه به آنجا راه يافته‌اند ، مشاهده كرد . مىگويند كه همهء آنها كورند .\r\nمردم يزد از وجود پشه‌هاى ريزى ، كه حتى از تور پشه‌بند به درون مىآيند ، رنج مىبرند . اين پشه‌ها موجب بروز نوعى بيمارى خاص است . گاه‌گاه نيز عقرب مردم اين شهر و همچنين شهر كرمان را مورد لطف قرار مىدهد . بعضى از اوقات از رتيلهاى منفور نيز بايد احتراز جست .\r\nدر ميدان كوچك در نزديكى بانك ، حوض يا مخزن بزرگى قرار دارد كه تمام آن ميدان را فرا مىگيرد و موجب مىشود كه اين قسمت از شهر يزد مثل ونيز مشرق زمين به نظر بيايد . البته با سايه‌هاى تاريكتر و اسرارآميزتر . در ايامى كه مردم ايران عمامه بر سر مىگذاشتند و البسه‌اى با رنگ روشنتر در بر مىكردند و آتش‌پرستان جامهء زرد مىپوشيدند بدون شك اين ميدان مانند ساير جاهاى ايران منظرهء زيبايى داشته است .\r\nهم اكنون نيز مملو از چيزهاى ديدنى و همچنين مملو از مگس است كه ميليونها از آن در ميدان جولان مىدهند . اغلب كاسبهاى اين محل به فروش گوشت و سبزى و شيرينى\r\n\r\n","description":"","footnote":"","page_name":" 224 ","page_number":242},
  {"content":"\r\n\r\nاستخر بزرگ يزد\r\n\r\n","description":"","footnote":"","page_name":" 225 ","page_number":243},
  {"content":"\r\n . \r\n","description":"","footnote":"","page_name":" 226 ","page_number":244},
  {"content":"\r\n\r\nاشتغال دارند . تمام اين مأكولات مورد توجه مگسها مىباشد . اين مگسها و شاگردان دكانها نسبت به اروپاييان كنجكاوى خستگىناپذيرى نشان مىدهند .\r\nدر يكى از بازارهاى يزد ، نوعى روش مؤثر و جالب توجه براى جلب جوانان به نام‌نويسى جهت انجام دادن خدمت نظام وظيفه به كار رفته است . چون بعضى از جوانان عشاير و جوانان يزدى از اين خدمت كه دولت بر آنها تحميل كرده خوششان نمىآيد .\r\nعكس جوانى را مىبينيد كه لباسهاى عجيب و غريب در بر و موى ژوليده‌اى در سر دارد و در كنار او تصوير جوانى را مشاهده مىكنيد كه ملبس به لباسهاى متحدالشكل سربازى پرزرق‌وبرق است . اين عكسها را به ديوار آويخته‌اند . بعضى از اين تصاوير به قدرى با يكديگر تفاوت دارند كه حتى گاهى تشخيص سيماى آنها ممكن نيست . ولى به قول افراد برجستهء صنف جديد تبليغ‌كننده خوب فروش مىرود .\r\nاين منطقه از صحرا استعداد فكرى و دماغى مردم ايران را يكباره از ميان نمىبرد . اين حقيقت در ضمن نوشيدن چاى با يكى از افراد ايرانى متعلق به مكتب قديم ، بار ديگر بر من معلوم و روشن گرديد . ظاهرا مسلمانان در ظروف فلزى چيزى نمىآشامند ؛ ولى براى پيروزى بر اين مانع و همچنين تحت تأثير قرار دادن ميهمانان ، كليهء استكانهاى چاى را در جاى استكانيهاى مشبك و زيبا ، كه داراى دسته‌اى نيز هست ، جاى داده‌اند ، قاشقهاى نقره نيز با يك طرح پرنقش ايرانى مشبك گرديده كه بيشتر حالت صافى را دارد تا قاشق . بدين ترتيب ايرانيان از لذت به كار بردن قاشق نقره متمتع مىشوند بدون اينكه معتقدات مذهبى خود را خدشه‌دار كرده باشند .\r\n\r\n","description":"","footnote":"","page_name":" 227 ","page_number":245},
  {"content":"\r\n . \r\n","description":"","footnote":"","page_name":" 228 ","page_number":246},
  {"content":"\r\n\r\n\r\nده بالا\r\n« يزد از سطح دريا 200 خ 4 پا ارتفاع دارد . مؤسسهء كارنگى ، ايستگاه مغناطيسى ، يزد - ايران » . عبارات فوق در باغ بانك يزد بر روى سنگى به طول و عرض 8 اينچ و ارتفاع 22 اينچ كه سطح فوقانى آن 3 اينچ در زير زمين است و 69 يا رد و 8 پا از ديوار جلو و 28 يا رد و 9 پا از ديوار جنوب شرقى و 63 يا رد و پنج پا از وسط زمين تنيس فاصله دارد نوشته شده و متعلق به ج . س . پ . رييس بانك يزد مىباشد . سوم دسامبر 1908 .\r\nكشف علامات يا يادداشتهايى كه توسط اعضاى يك مؤسسهء اكتشافى تهيه شده بسيار هيجان‌انگيز است . حتى كشف يك چنين كتيبه‌اى در باغ ميزبان شخص ، موجب رضامندى خاطر مىشود .\r\nمتأسفانه در اين مورد بلندى يزد از سطح دريا دليل وجود نسيم خنك نمىباشد . در شهر يزد بعضى از اوقات در فصل تابستان گرما به قدرى زياد و هوا به اندازه‌اى خفه است كه گويى دنيا از گردش بر روى محور خود باز ايستاده است . در اين روزها مردم يزد به زيرزمينها يا اتاقهاى تابستانى كه به بادگير متصل است پناه مىبرند . در حالى كه عدهء معدودى از انگليسيهايى كه آنجا هستند به ده كوچكى به نام ده بالا كه بر روى تپه قرار دارد مىروند . اين ده بر فراز كوه بلندى قرار گرفته و هواى آن بسيار عالى است . چندين خانه در اين ده ساخته شده كه به ثروتمندان يزدى ، كه مىتوانند همسر و كودكانشان را به آنجا ببرند ، تعلق دارد . راه دخول به اين ده درهء تنگى است كه يك جوى آب در آن جارى است . اين درهء كوچك واقعا زيبا است . براى رسيدن به آن بايد از جادهء اصلى يزد مسافرت را شروع كرد و سپس از صحرا و برج خاموشان عبور كرد . هنگام مسافرت به\r\n\r\n","description":"","footnote":"","page_name":" 229 ","page_number":247},
  {"content":"\r\n\r\nخارج از شهر يزد ، مسافران جوى آبى را كه بعد از قهوه‌خانه در آخرين مرحلهء مسافرت به يزد در جريان است ناديده مىگيرند . در حالى كه هنگام بازگشت به شهر اينجا توقفگاه خوبى براى صرف شام در مهتاب ايران است . در نيمهء راه دره ، دهكده‌هاى كوچكى واقع شده كه در آنها ميوه به عمل مىآورند تا در شهر يزد به فروش رسانند . در يك چنين محلهايى ايرانيان اغلب مسافران عبوس و خسته را افسون مىكنند . مسافران براى صرف صبحانه در زير سايهء چند درخت توت توقف مىكنند . در يك چشم به هم زدن يك قاليچهء ايرانى در كنار جوى گسترده مىشود و يك خدمتكار تبسم‌كنان ميهمان را به سوى آن هدايت مىكند . چاى و هلو در يك طرفة العين مهيا مىشود . گويى از آسمان نازل شده است . يك خدمتكار در حالى كه زانو بر زمين زده مانند آنكه در حضور يك شاهزادهء ايرانى است ، آنها را تعارف مىكند و با اينكه هر دو دست او مشغول است مىكوشد تعادل خود را نگاه دارد و با وقار و متانت يك نفر دربارى ، ولى با آستينهاى بالازده ، بر مىخيزد . با يك اشاره عصاى ميزبان ، كه غالبا به چشم نمىخورد ، دوباره بساط جمع مىشود . شگفت اينجاست كه در اين زمين صخره‌اى و لم‌يزرع صحرا ، چگونه خاك كافى براى به عمل آوردن هلو و شليل و خيارهاى كوچك موجود است . هنگام پرسش در اين مورد ، پاسخ مىدهند كه در اين محل خاك خوب وجود نداشت تا اينكه روستاييان آن را تهيه كردند . حتى امروز اهالى محل هرگز دست خالى از بازارهاى يزد باز نمىگردند و هر دفعه كه بارهاى هلو و توت يا ساير ميوه‌ها را از جادهء لغزان و بىثبات پايين مىآورند ، هنگام بازگشت با زحمت فراوان دو خرجين خاك به باغهايى كه در كوهستان واقع شده حمل مىكنند . بيچاره الاغ ! با اين وصف چه كسى قادر است از مشاهدهء هلوى يزدى كه كمى له شده ابراز شكايت كند ، هر چند اين نكته به مسافر خاطر نشان گردد كه با خوردن يك چنين ميوه‌اى ممكن است دچار بيمارى و با يا اسهال شود ؟\r\nهرگاه از بالا در كنار حوض باغ كوچك « برف‌خانه » به منظرهء صحرا ، كه در پايين واقع شده ، بنگريم منظره‌اى بس باشكوه خواهيم ديد . يزد و برج خاموشان چنان به نظر مىرسد كه گويى مىتوان آنها را لمس كرد ؛ به عبارت ديگر ، صافى و شفافيت هوا تا اين درجه است . ولى آنچه را كه نمىتوان فراموش كرد منظره‌اى است كه هنگام پايين آمدن مىتوان مشاهده كرد . دهكده‌هاى كوچك واقع در دره با باغهايى كه با ديوارهاى گلى احاطه شده مانند قطعه‌اى از ميناى معروف به\r\n\r\n","description":"","footnote":"","page_name":" 230 ","page_number":248},
  {"content":"\r\n\r\nقهوه‌خانهء يك منزلى در يزد\r\n\r\n","description":"","footnote":"","page_name":" 231 ","page_number":249},
  {"content":"\r\n . \r\n","description":"","footnote":"","page_name":" 232 ","page_number":250},
  {"content":"\r\n\r\nكلوازونه « 1 » به نظر مىآيد كه در ميان برگهاى سبز تيرهء درختان انار و با گلوله‌هاى شنجرفى رنگ انار در كنار به ، كه رنگ زرد تيره و ماتى دارد ، قرار گرفته و جوى آب از لابلاى درختان قسمتهايى از آسمان را نيز منعكس مىسازد . تمام اين مناظر توأم با شكل ديوارهاى گلى منظره‌اى ايجاد مىكند كه گويى مفتولهايى رنگهاى مينا را از يكديگر جدا كرده است . هرگاه خط سير را تغيير دهيم مشاهده خواهيم كرد كه لوحه‌اى بر روى صحراى وسيع پايين ، كه بسان مخمل گندمگون است ، قرار گرفته گويى آن را به معرض نمايش گذاشته‌اند . اين مسافرت طورى ترتيب داده مىشود كه هنگامى كه هلال ماه در لابلاى درختان مىپيچد و طرحهايى شبيه نقره مشبك قديمى ايجاد مىكند ، مسافر به جوى كوچكى ، كه در مرحلهء آخر مسافرت واقع شده ، مىرسد . بعد از شام ، رنگ صحرا ، كه همرنگ گندم است ، به رنگ عاج در مىآيد و آسمان مانند قطعهء مخمل تيره رنگ بدون درز جلوه‌گر مىشود . چراغهاى شهر يزد چشمك مىزنند و زوزه اولين شغال اعلام مىكند كه وقت رفتن به خانه و خوابيدن فرا رسيده است .\r\n\r\n\r\n","description":"","footnote":"\r\n( 1 ) .  Cloisonne \r\n","page_name":" 233 ","page_number":251},
  {"content":"\r\n . \r\n","description":"","footnote":"","page_name":" 234 ","page_number":252},
  {"content":"\r\n\r\n\r\nماه محرم\r\nدر يزد مراسم ماه محرم با چنان شور و حرارتى برگزار مىشود كه بعضى اوقات به يك اضطراب و التهاب مذهبى مبدل مىگردد . در ميدان ، كه مقابل مدخل اصلى بازار واقع شده ، چوب‌بست بزرگى تعبيه شده كه نمايندهء يك نوع تابوتى است به نام « نخل » و هر سال آن را با شال و آيينه مىپوشانند . اين دستگاه عجيب و غريب به وسيلهء صدها تن مرد ، دور ميدان حمل مىشود . اين مردان در زير نخل اجتماع مىكنند تا ثواب حركت دادن آن نصيبشان شود . گرچه تصور مىكنند كه اين نخل توسط حضرت فاطمه [ ع 
  ] حركت مىكند . مسلمانان متعصب يزد اين مراسم برجستهء توبه را در يك محيط خفه كننده‌اى به مورد اجرا مىگذارند . اين دستگاه يا چوب‌بست از قطعات عظيم چوب كه وزن آنها نيز خيلى زياد است ساخته شده و به قدرى بزرگ است كه نمىتوان آن را از ميدان خارج كرد يا از در اصلى بازار ، كه به كوچه منتهى مىگردد ، داخل كرد .\r\nدر ماه محرم ، كه مصادف با اوايل ماه ژوئن مىباشد « 1 » ، مردم شهرها و دهات مراسم شهادت امام حسين [ ع 
  ] ، كه او را با تمام پيروان و خانواده‌اش در سال ششصد و هشتاد ميلادى در كربلا واقع در بغداد با غدر و خيانت شهيد كردند ، به جاى مىآورند . اين مراسم مذهبى از اين جهت هر سال تجديد مىشود تا واقعهء تأثرآورى را ، كه در حدود هزار سال قبل اتفاق افتاد ، در خاطرها زنده نگاه دارند .\r\nامام حسين ( ع ) را با حيله و تزوير به كوفه ، نزديك كربلا كه از بغداد فاصلهء چندانى\r\n\r\n\r\n","description":"","footnote":"\r\n( 1 ) . ماه محرم چون ماه قمرى است هميشه مصادف با ماه ژوئن نيست . - م .\r\n","page_name":" 235 ","page_number":253},
  {"content":"\r\n\r\nندارد ، دعوت كردند . به اين معنى كه براى وى نامه‌اى فرستادند و در آن به او وعده دادند كه اهالى شهر مزبور در ادعاى وى نسبت به خلافت از او پشتيبانى خواهند كرد . امام حسين [ ع 
  ] فريب اين وعده را خورد « 1 » و با سى سوار و چهل پياده به اتفاق افراد خانوادهء خود و همسران و كودكان و پيروانش روانه كوفه گرديد . در دهم ماه محرم اين عده ، كه بدگمانى و سوءظن به هيچ وجه در دل آنها راه نيافته بود ، در كربلا با چندين هزار سرباز عمر بن سعد مواجه گرديدند . پس از گفت‌گوى بىنتيجه و بىثمر ، سربازان عمر با پيروان امام حسين [ ع 
  ] به جنگ پرداختند و نگذاشتند حتى يكى از آنها بگريزد . جنگ خونينى درگرفت و صحنه‌هاى ظالمانه‌اى از قتل و خونريزى به وجود آمد كه در طى آن بيشتر پيروان امام حسين به شهادت رسيدند و پس از اينكه به وسيلهء تير زخم مهلكى بر امام حسين [ ع 
  ] زدند او را از اسب به زير آوردند و بيرحمانه سرش را از تن جدا كردند و به اين ترتيب او ياد و نام جاودانى يافت .\r\nدر طى اين مراسم سلسله‌اى از نمايشهاى غم‌انگيز شبيه نمايشهاى معجزه « 2 » در قرون وسطا يا اوبر آمرگو « 3 » امروزى ، در كوچه و خيابان به مورد اجرا گذاشته مىشود . اين نمايشها از تأثرآورترين قسمتهاى شهادت برگزيده شده است و هرگاه خيابان را به عنوان صحنه و خانه‌هاى شرقى مجاور را به عنوان زمينه و جمعيت را به عنوان مستمع و تماشاچى مورد نظر قرار دهيم نمايشى كه به وجود مىآيد بسيار تماشايى و جالب توجه است . قبل از نمايش اين صحنه‌ها ، چندين شب متوالى تمرين مىكنند . فريادهاى مكرر و موزون اجراكنندگان نمايش هنگام تمرين كه سرانجام مبدل به ناله‌هاى جان‌سوز مىشود به گوش يك نفر خارجى ، كه ممكن است در آن حوالى باشد ، بسان غريو مردمى هيجان‌زده است كه مشغول اجراى مراسم مخصوص مذهبى خود مىباشند .\r\nدر طى ماه محرم چندين نمايش از اين قبيل نمايشها اجرا مىشود كه همهء آنها با خاطرهء مصيبت بزرگى ، كه در دهم محرم يا « عاشورا » اتفاق افتاده ، پايان مىپذيرد . در روز عاشورا صحنه‌هاى زيادى به معرض نمايش گذاشته مىشود . حركت كاروان كوچك\r\n\r\n\r\n","description":"","footnote":"\r\n( 1 ) . حضرت امام حسين ( ع ) فريب نخورد بلكه مىدانست و قصد فداكارى داشت . - م .\r\n( 2 ) . نمايشهايى كه بر اساس كتاب مقدس يا افسانه‌هاى قديسان تنظيم گرديده بود و در قرون وسطا به معرض نمايش گذاشته مىشد ( به انگليسى  ( Miracle Plays  . - م .\r\n( 3 ) .  Ober - Amergau  قصبه‌اى در قسمت علياى ياواريا ، واقع در آلمان ، كه هر ده سال يك بار نمايشهاى مربوط به مصيبت حضرت مسيح در آن به معرض نمايش گذاشته مىشد . - م .\r\n","page_name":" 236 ","page_number":254},
  {"content":"\r\n\r\nنخل در ميدان شهر يزد\r\n\r\n","description":"","footnote":"","page_name":" 237 ","page_number":255},
  {"content":"\r\n . \r\n","description":"","footnote":"","page_name":" 238 ","page_number":256},
  {"content":"\r\n\r\nاز مكه و ورود آنها به كربلا و جنگيدن آنها و سرانجام قتل و اسارت زنها و كودكان و رنج تشنگى و شهادت امام حسين ( ع ) ، توسط هنرپيشگان متعصب در نهايت اخلاص نشان داده مىشود . قبل از آغاز اين نمايشها ، روحانيان سرودهاى مخصوص مىخوانند « 1 » و عده‌اى زنجيرزن و سينه زن به زنجير زدن و سينه زدن مشغول مىشوند . زنجيرزنها شلوارهاى گشاد سياه به پا دارند و يك پيراهن گشاد يقه باز روسى در بر مىكنند و يك كمربند چرمى روى آن مىبندند . جامهء آنها چيزى است بين لباس يك دهقان روسى و يك فاشيست ايتاليايى . اين مردان و پسران پشت خود را برهنه مىكنند و زنجيرهاى خود را بر آن فرود مىآورند تا پشتشان كبود و زخم شود . عدهء ديگر سينه‌هاى برهنهء خود را با آهنگ مخصوص با دست خود مىزنند تا قرمز و حساس شود . در اين هنگام صداى عجيب و غريبى از تركيب صداى دست زدن با صداى توخالىاى كه از سينه بر مىخيزد ايجاد مىشود . اين شلاق‌زنى همچنان ادامه مىيابد تا اين اشخاص از خود به در مىشوند و با فريادهاى « يا حسين يا حسين » توأم با صداى موزون طبل بر سرعت و هيجان مراسم مىافزايند .\r\nدر اين موقع ساير افراد تيغ مىزنند و مانند آن چهارصد پيغمبر بعل « 2 » مقدارى خون بر روى پيراهنهاى سفيد خود مىريزند . ( اكنون در بازار شايع است كه تيغ‌زدن عمل انسانى نيست ) لكن عدهء زيادى از مردم كفنهاى خونين در بر مىكنند و با خود قمه دارند .\r\nدر حالى كه برخى ديگر شلاقهايى را ، كه نوك آنها با آهن ساخته شده ، در دست مىگيرند . در تمام مدتى كه اين نمايشهاى رقت‌انگيز و جگرسوز اجرا مىشود صدها زن و كودك متعجب آنها در كنار خيابان مىنشينند و با گريه و زارى و شيون نسبت به شهداى اين واقعه ابراز همدردى مىكنند . اين آشوب و بلوا همچنان ادامه دارد تا رييس تشريفات يا سردسته ، با علامتى به ملا اشاره مىكند كه به نقطهء ديگرى كه عدهء ديگرى از مستمعان در انتظار هستند حركت نمايند . « 3 »\r\nبا مشاهدهء بعضى از بازىكنان ، كه جامه‌هاى پرشكوه ابريشمى با طرحهاى پرنقش پوشيده‌اند و سلاحهايى كه با خود دارند و اشارات سر و دست توأم با احساسات ، اين\r\n\r\n\r\n","description":"","footnote":"\r\n( 1 ) . مقصود نوحه است . - م .\r\n( 2 ) . نام خداى اصلى يا خداى خدايان فنيقيها . مؤلف در اينجا اشاره به داستان الياس نبى كرده است كه چهارصد و پنجاه نفر از كاهنان بعل را كشت و به مردم فهماند كه ايشان دروغگو هستند . - م .\r\n( 3 ) . مقصود مؤلف از اشاره رييس تشريفات يا سردسته به « ملا » مبهم به نظر مىرسد . - م .\r\n","page_name":" 239 ","page_number":257},
  {"content":"\r\n\r\nتصور به شخص دست مىدهد كه اينها از يك پردهء نقاشى ايرانى قدم بيرون گذاشته‌اند .\r\nشترها با يراقها و زينتهاى ايرانى و بينيهاى سوراخ شده به اين مراسم مذهبى مىنگرند .\r\nاين حيوانات با خرجينهاى حاشيه و منگوله‌دار و مهره و زنگوله تزيين شده‌اند و سرهاى آنها نيز با منگوله مخصوص زينت يافته است . پيشاپيش آنها موكبى از اسبان در حركتند كه سواران آنها را فرزندان پيغمبر با عمامه‌هاى سبز تشكيل مىدهند . اينها چترها و پرچمهاى سبز در دست دارند . در يك لحظه ، نمايشى كه تقريبا داراى يك نوع جلال و شكوه برهنه است در نظر مجسم مىشود . كوچه‌ها با ديوارهاى گلى و لغزان و تماشاچيان مهربان و غمخوار و آماده براى گريستن با اين مراسم تناسب فراوان دارد . به طورى كه همين منظره ، كه در يك خيابان نوساز نمايش غير منتظره‌اى به نظر مىآيد ، در محيط خود تقريبا عظمت و شكوه خاص دارد . اين دوران عزادارى براى شهداى دين به هيچ وجه منحصر به شهر يزد نيست ؛ بلكه در كليهء دهات و شهرهاى ايران مراسمى نظير آن انجام مىگيرد . در شهرهايى نظير تهران و تبريز ، كه تجدد بيشتر در آنها رخنه كرده و بيش از ساير شهرهاى اين كشور از آداب و سنن مغرب زمين پيروى مىكنند ، با سياست تمام مىكوشند تا اندكى از اين احساسات را فرو كاهند ، كه هر سال به مناسبت شهادت امام حسين بروز داده مىشود ، و آن را مهار كنند . در اصفهان كه دومين يا سومين شهر بزرگ ايران محسوب مىشود شروع شده است به اينكه مراسم مزبور در بعضى از محلها و نواحى بخصوصى انجام بگيرد . با اينهمه ، شرح مجملى كه هم اكنون از مراسم دهمين روز محرم بيان شد شرح مراسمى بود كه سال گذشته در شهر مزبور انجام گرفت .\r\nمنع كردن كاردينالها از شركت در يكى از مراسم وابسته به پاپ در كليساى پترس قديس ( سن پير ) رم سهلتر است تا موقوف ساختن اين مراسم .\r\nممكن است مردم مغرب زمين با توجه فراوان به اين صحنه‌هاى غير عادى بنگرند ولى درعين‌حال از آن فاصله مىگيرند . چون در طى چند سال اخير است كه اتباع انگلستان هنگام برگزارى مراسم ماه محرم آزادانه در كوچه و خيابان آمد و رفت مىكنند ، در حالى كه قبل از اين كنسول انگلستان از آنها تقاضا مىكرد كه در اين ايام در خانه‌ها و باغهاى خود بمانند . هفت سال قبل بود كه كنسول امريكا در تهران ، پايتخت ايران ، توسط گروهى از مردم مورد حمله قرار گرفت و با وضعى بيرحمانه به قتل رسيد . « 1 »\r\n\r\n\r\n","description":"","footnote":"\r\n( 1 ) . اشاره به واقعهء سقاخانه و قتل ماژور ايمبرى است كه در تهران به تحريك دولت انگلستان صورت گرفت .\r\n","page_name":" 240 ","page_number":258},
  {"content":"\r\n\r\nگرچه توضيحات زيادى دراين‌باره داده شد و عذرخواهيها به عمل آمد ولى اين حقيقت همچنان باقى است كه واقعهء مزبور در روز روشن در خيابان يكى از مترقىترين و متجددترين شهرهاى ايران صورت گرفت . همچنين با تمام تحولات سريعى كه امروز در ايران در شرف انجام گرفتن است از نظر تودهء مردم ، كه ايمان آنها هنوز متزلزل نشده ، مراسم ماه محرم نه فقط يك سنت قديمى است بلكه يك رسم كاملا مذهبى مىباشد و آنها نمىتوانند دخالت يا انتقاد غير مسلمانان را نسبت به آن تحمل نمايند .\r\nماه دوم عزادارى « ماه صفر » ناميده مىشود . از نظر مسلمين ، اين ماه مناسبترين موقع براى زيارت قم و كربلا و مشهد است . در تقويم اسلامى نهمين ماه ، ماه رمضان يا ماه روزه است . كليهء ايرانيان مؤمن در اين ماه از بامداد يعنى هنگامى كه نخ سياه از سفيد تميز داده شود تا هنگام غروب موقعى كه تشخيص دو رنگ نخ مزبور ميسر نباشد روزه مىگيرند . ايرانيان هر سال چهل نوع مراسم مذهبى اعم از مراسم روزه و مراسم ديگر به جاى مىآورند .\r\nهمان خصوصياتى كه موجب شد اسكندر شهر يزد را براى زندان مناسب بداند ، به شهر مزبور يك نوع كيفيت خاصى بخشيده است . صحرا ديوارهاى غير قابل دسترسى در اطراف اين شهر به وجود آورده . يزد به معنى لغوى يعنى « قابل ستايش » و « مبارك » .\r\nدر مقايسه با شهرهاى بزرگ ايران يزد بيش از اغلب آنها شخصيت خود را حفظ كرده است . مراسم ماه محرم در اين شهر با سبكى خاص برگزار مىشود كه با سبك برگزارى مراسم مزبور در شهرهاى مركزى و شمال ايران تفاوت دارد . در اين شهر مراسم ماه محرم به عنوان نمايشهايى نظير نمايش « مصيبت حضرت مسيح » « 1 » تلقى نمىشود ؛ بلكه آنها به ساختن نوع بخصوصى از نخل مبادرت مىورزند . مقايسهء نخل با درهاى اصلى بازار ، كه آن را در مجاورت آن قرار داده‌اند و به هيچ وجه كوچك نيستند ، نمودارى از اندازهء آن به ما مىدهد . از بالاى كاروانسراهايى كه در نزديكى بازار واقع شده و هنوز مورد استفاده است نيز مىتوان نخل را مشاهده كرد . اين ساختمان چوبى به هيچ وجه سست نيست . استخوان‌بندى آن از قطعات بزرگ چوب است . انتهاى آنها به شكل قلب\r\n\r\n\r\n","description":"","footnote":"\r\n- هدف انگليسيها از اين كار از صحنه خارج كردن رقباى امريكايى خود از ايران بود و عوامل مردمى و مذهبى در اين كار نقشى نداشتند . - ناشر .\r\n( 1 ) .  Passion Plays \r\n","page_name":" 241 ","page_number":259},
  {"content":"\r\n\r\nساخته شده است و نمايندهء نوعى تابوت است . توضيحاتى كه دربارهء مقصود و منظور آن توسط مردم شهر يزد داده مىشود قدرى مبهم است . هنگام اجراى مراسم از يك طرف اين چوب‌بست عظيم تعدادى خنجر مىآويزند و طرف ديگر را با آيينه و شالهاى گران‌قيمت و پارچه‌هاى ابريشمى تزيين مىكنند و با كمك معجزه‌آساى ( حضرت معصومه ) در خيابانها حركت مىدهند . گفته مىشود كه حضرت معصومه ( ع ) براى ديدار برادر خود حضرت رضا مىرفت در شهر قم وفات يافت و در آنجا مدفون گرديد .\r\nبديهى است كه اين چوب‌بست حركت مىكند ولى صدها نفر مردى كه چهره و بدن آنها از عرق و خون پوشيده شده و براى اينكه افتخار حركت دادن نخل نصيب آنها بشود در يك روز گرم و خفقان‌آور آن را حمل مىكنند در اين معجزه بىاثر نيستند .\r\nاحساسات مذهبى در شهر يزد خيلى جديتر از اغلب شهرهاى ايران است . قبل از ماه محرم مجالس وعظ و روضه‌خوانى در بازارها بر پا مىشود و در طى برگزارى اين مراسم از ورود فرنگيها به نواحى بخصوصى ممانعت به عمل مىآيد . اين مجالس وعظ و روضه‌خوانى احساسات مذهبى مردم را تحريك مىكند و موجب مىشود كه آنها در لحظه‌اى از هيجان و بىخودى ، خود را زنجير بزنند . يكى از وقايعى كه در مراسم ماه محرم كليهء شهرها و نقاط ايران به معرض نمايش گذاشته مىشود به قرار ذيل است : گفته مىشود كه هنگام وقوع واقعهء كربلا يك سفير فرنگى شفاعت شهيد مقدس را كرد . به يادبود اين اتفاق يك نفر ايرانى به جامه‌اى ، كه از نظر مسلمين لباس انگليسى است ، ملبس مىشود و براى نشان دادن مراتب قدردانى شيعيان در مقابل اين كار خير ، نقش مهمى را در اين مراسم عهده‌دار مىگردد . از نظر مردم مغرب زمين جامهء اين شخص بسيار بىتناسب است ؛ ولى از نظر ايرانيان وى نقش مهمى را عهده‌دار مىباشد . در ابتدا يك زين ساخت انگلستان را براى اين سوار به وام مىگرفتند ولى سال گذشته در اصفهان او را سوار اتومبيلى كردند و براى اينكه سر و وضع هنرپيشه را با وضع معمول روز سازگار كنند ، و از اين حيث تماشاگران را بيشتر تحت تأثير قرار دهند ، يك دست لباس كهنهء مخصوص شب به او پوشانيدند و يك كلاه حصيرى بر سرش گذاشتند . وى در حالى كه ايستاده بود به تماشاگران تعظيم كرد و از پشت دوربين مخصوص اپرا آنها را نگاه كرد و براى كار خيرى كه انجام داده بود مورد تحسين فراوان واقع شد . چنين به نظر مىرسد كه هنگام اجراى اين مراسم احساسات ضد فرنگى وجود ندارد بلكه احساسات ضد سنى بيشتر است . شب بخصوصى براى سوزاندن پيكر عمر غاصب اختصاص داده\r\n\r\n","description":"","footnote":"","page_name":" 242 ","page_number":260},
  {"content":"\r\n\r\nمىشود . در اين شب ، ازدحام مردم به حدى است كه عده‌اى از آنها زير دست و پا له مىشوند . براى تكميل چنين صحنه‌اى مردى در پوست ببر ظاهر مىشود تا كودكان شهيد را آزار دهد . سرهاى خون‌آلود را كه از موم ساخته‌اند در داخل جعبهء آيينه قرار مىدهند . به كودكان گرسنه غذا نشان مىدهند و آنها را دعوت به خوردن مىكنند و بعد آن را از آنها مىگيرند . جسد امام حسين [ ع 
  ] را نيز از موم مىسازند ولى دستها و پاها را كمتر نشان مىدهند . براى اينكه صحنه كاملا شبيه صحنهء واقعى شهادت شود همه جا خون به چشم مىخورد . در اين لحظات جذبه و شيفتگى و تعصب و هيجان واقعى مذهبى ، برخورد مردم نسبت به خارجيان هرچه باشد مىتوان گفت كه براى اينان رعايت حزم و احتياط از شجاعت بهتر است .\r\nدر روزهاى عادى مىتوان از مناره‌هايى كه در دو طرف مدخل بازار قرار دارد بالا رفت . ( پاسبانان چند دقيقه قبل به زنهايى كه در آن حوالى هستند دستور مىدهند كه به خانه‌هاى خود بروند ) .\r\nنمىتوان گفت كه يزد شهر زيبايى است ، چون بناهاى آن همه از خشت و گل ساخته شده . در فصل تابستان گرماى اين شهر تقريبا تحمل‌ناپذير است و مسافرت به يزد و كرمان را در ماه اوت به آسانى نمىتوان فراموش كرد . با وجود اين بعضى از نمايندگان تلگراف‌خانه و همچنين رييس بانك انگلستان و تنى چند از مبلغان انگليسى در اين شهرها زندگى توأم با رنجى را مىگذرانند . ساختمانهاى شهر همه داراى بادگير است .\r\nمنظرهء آنها مخصوصا پس از غروب آفتاب مانند شهر كليساهاست . لكن در اين شهر يك كليسا وجود دارد كه تحت نظارت كامل يك مبلغ انگليسى ساخته شده . ساختمان اين كليسا زيبايى خارق العاده‌اى دارد . در ايران بندرت بناى جديدى يافت مىشود كه بتوان آن را چنين بيدريغ مورد تحسين قرار داد .\r\nمطمئنا معماران انگليسى براى اينكه اين كليسا از گل ساخته شده از تحسين كردن آن خوددارى نخواهند كرد . طرح آن طرح باستانى صليبى است . كليساى مزبور داراى گنبد زيبايى است و آنچه به آن كاملا منظرهء يك كليسا را مىدهد بادگير آن است . با اينهمه ، نكات فوق جالب توجه‌ترين و بهترين جنبه‌هاى آن به شمار نمىرود . در يزد و بعضى ديگر از شهرهاى ايران حرفهء شيشه انداختن به پنجره يعنى شيشه‌هاى كوچك رنگى ، پيشرفت زيادى كرده بود . متأسفانه بر اثر سستى و تنبلى ايرانيان اين صنعت رو به زوال مىرود . در اغلب خانه‌هايى كه آنها را خراب مىكنند ، تا به جاى آنها جاده‌هاى جديدى\r\n\r\n","description":"","footnote":"","page_name":" 243 ","page_number":261},
  {"content":"\r\n\r\nبنا كنند ، اين نوع ارسيهاى زيبا ديده مىشود . معمار ميسيون ، كه بدون شك ذاتا مردى صنعتگر هم بوده ، اين ارسيها را به طور كامل يا قطعاتى از آنها را جمع‌آورى كرده يا خريده و به اين ترتيب آنها را حفظ كرده است . وى آنقدر از اين ارسيها به دست آورده كه توانسته است تمام پنجره‌هاى كليسا را با آنها پر كند . در نتيجه ، كليساى مزبور بسيار زيبا به نظر مىآيد و داراى نوعى پنجرهء رنگى است كه با كيفيت مخصوص آن يعنى قطعات كوچك شيشه و طرحهاى هندسى و زيباى ايرانى ، مثل شيشه‌هاى قرون سيزدهم و چهاردهم جلوه‌گر مىشود . متأسفانه پنجره‌هاى ايران مثل وقتى كه آنها را سرب مىگيرند با دوام نيستند . اين قطعات شيشه رنگى را در پشت قطعاتى از چوب قرار مىدهند و با آنها طرحى به وجود مىآورند . وجود اين كليساى كوچك يك مورد از چندين موردى است كه مسافر را در شهر يزد دچار شگفتى مىسازد . كليساى مزبور به منزلهء سنت شاپل « 1 » كوچكى است در قلب صحرا .\r\n\r\n\r\n","description":"","footnote":"\r\n( 1 ) .  Sainte Chapelle  نمازخانه سابق در پاريس ، كه اكنون جزئى از كاخ دادگسترى را تشكيل مىدهد ؛ يكى از خالص‌ترين و زيباترين نمونه‌هاى هنر قرون وسطا . ( دايرة المعارف فارسى )\r\n","page_name":" 244 ","page_number":262},
  {"content":"\r\n\r\n\r\nكرمان\r\nشهر كرمان در حدود 322 كيلومترى در جادهء قديم كاروان‌رو صحرا ، كه منتهى به افغانستان مىشود ، واقع شده . اينجا شخص جنبه‌هاى متعددى از زندگى ايران را شبيه آنچه در يزد ديده ، منتها با شدت بيشترى ، مشاهده مىكند . اين شهر بادگيرهاى فراوان دارد . در كرمان بايد در حدود صدها از اين ريه‌هاى صحرا ، كه زندگى را براى ساكنان آن در ماه‌هاى گرم تابستان قابل تحمل مىكند ، وجود داشته باشد . قناتهاى كرمان نيز مانند قناتهاى يزد ، موجب مىشود كه مردم مغرب زمين خود را كوچك و حقير فرض كنند .\r\nمعماران اين قناتها مستحق دريافت تاج افتخار و برگ غار هر دو مىباشند « 1 » . در اين شهر آب را از كوهستان به مناطق صحرايى مىآورند و به اين ترتيب نقاط خشك و متروك را به نواحى مطبوع مبدل مىسازند . در شهرهاى دورافتاده مانند يزد و كرمان است كه شخص مفهوم شكيبايى و بردبارى را درك مىكند و جسارت و تهور اتباع انگليسى را كه مجبورند در اين نقاط زندگى كنند ستايش مىكند . اين اشخاص از اغلب جنبه‌هاى مطبوع زندگى ، كه در كشور خودشان جزو لوازم زندگى محسوب مىشود ، محروم مىباشند و كوشش مىكنند خود را با محيط جديد وفق دهند و موانع و ناراحتيها و محدوديتها را ناديده انگارند و با خوشرويى با چيزهايى بسازند كه در مملكت خودشان غير ممكن مىنمود . سلامت خود را به مخاطره مىاندازند و عواقب آن دامنگيرشان مىشود . با اين\r\n\r\n\r\n","description":"","footnote":"\r\n( 1 ) . اشاره به رسمى است كه روزگار قديم معمول بود و به جنگاوران و شاعران و خنياگران نامى تاجى از برگ غار مىدادند . - م .\r\n","page_name":" 245 ","page_number":263},
  {"content":"\r\n\r\nحال ، چنان ابتكارى از خود نشان مىدهند كه نه فقط بين مردم احترام زياد كسب مىكنند ، بلكه موجب مىشود كه مردم آنها را دوست بدارند و از آنها تقليد كنند . گرچه افراد بيگانه در يك كشور بيگانه باشند .\r\nدر اين قبيل نقاط ، جامعه‌هاى ملل كوچكى وجود دارد كه كليهء اختلافات كوچك در زمينه مليت و زبان يا مذهب را ناديده مىگيرند . ميهمان‌نوازى آنها نسبت به مسافران به حدى است كه از اين حيث از ايرانيان نيز پيشى گرفته‌اند . تنها مسئلهء حمام ، در كشورى مانند ايران كه حمام خصوصى وجود ندارد و آب نوعى تجمل به شمار مىرود و بايد آن را از يك فاصلهء 32 تا 48 كيلومتر فراهم كرد ، احساس ستايش و قدردانى مسافر را به منتها درجه بر مىانگيزد . در اين مناطق حس ابداع و اختراع افراد انگليسى كه در حال تبعيد به سر مىبرند تفوق پيدا مىكند . پيشه‌وران محلى را كه در كار خود استادى و مهارت ندارند وادار مىكنند كه آلات و ادواتى را كه در منزل مورد لزوم است از اجناسى كه در محل يافت مىشود بسازند و باغهاى خانه‌هاى آنها آراسته و زيباست و براى آن خيابانهاى سنگفرش درست كرده‌اند و استخرهاى شنا را هميشه پاكيزه نگاه مىدارند ، ولى آنچه بيش از همه حسن قدردانى و ستايش را تحريك مىكند مسئلهء حمام است . در اغلب موارد اين حمامها كم‌وبيش شبيه نقاشيهاى هيت رابينسون « 1 » است كه حس اختراع را به صورت نوعى كمدى در مىآورد .\r\nولى همين حمامها كه در نظر اول تا اين اندازه مضحك به نظر مىآيد حمامهاى بسيار گرمى است و پاكيزگى آنها يك نوع تجمل نادر و كمياب است كه كسانى كه به اين كشور سنگ و خاك و كثافت مسافرت نكرده‌اند هرگز نمىتوانند اين نكته را درك كنند . در اين كشور حتى موقعى كه لوازم سفر را در فرش بخصوصى به نام « گليم » مىپيچند ، خاك صحرا در اغلب مواقع به داخل آن راه مىيابد . در ايران حمام از يك عده طاسهاى مسين تشكيل يافته و كاريكاتورهاى واقعى از حمامهاى مغرب زمين است . آب را در ديگهاى خانگى ، كه نيمى از آن در حمام و نيمى ديگر در باغ قرار دارد ، گرم مىكنند . در حالى كه مقدارى سطل يا پيت حلبى اضافى ، كه به منظور حمل آب سرد تهيه شده است ، نوعى تجمل به اين بساط مىبخشد .\r\n\r\n\r\n","description":"","footnote":"\r\n( 1 ) .  Heath Robinson  ( 1872 - 1944 م ) نقاش و كاريكاتوريست معروف انگليسى كه تصاوير عجيب و غريب از ماشينهايى مىكشيد و نشان مىداد كه آنها به وسيلهء نخ و ريسمان به هم مربوط و متصل شده‌اند . - م .\r\n","page_name":" 246 ","page_number":264},
  {"content":"\r\n\r\nمنظرهء بادگيرهاى شهر كرمان\r\n\r\n","description":"","footnote":"","page_name":" 247 ","page_number":265},
  {"content":"\r\n . \r\n","description":"","footnote":"","page_name":" 248 ","page_number":266},
  {"content":"\r\n\r\nشهر كرمان نيز مانند يزد ، بر روى دشت گسترده شده و چون صحرا آن را از سه جانب احاطه كرده از بقيهء نقاط دنيا دور افتاده است . يك قلعهء عبوس و ديوارى از كوه به ارتفاع 000 خ 13 پا در پشت آن قرار دارد . ولى با وجود ظاهر خراب و ويران آن ، اين شهر اهميت قابل ملاحظه‌اى دارد . غير از شهر تبريز ، كه در مرز شمال ايران واقع شده ، بر هيچ شهرى در اين كشور به اندازهء شهر كرمان از منجنيق فلك سنگ فتنه نباريده است . داستانهاى تاريخى اين شهر جالب و مشعشع و در عين حال همهء آنها آميخته با ظلم و بيرحمى است .\r\nبا مشاهدهء وسعت شهر قديم مىتوان پى به اين نكته برد . چه ، 5 كيلومتر از خرابه‌هاى شهر قديم خارج از شهر جديد واقع شده . بازارهاى كرمان جالب توجه است و داراى نوعى زيبايى مشخص و برجسته خاص خود مىباشد ، چه زنان اين شهر به جاى چادر سياه ، كه در همهء شهرهاى ايران معمول است ، چادر سفيد بر سر مىكنند . چندين كاروانسراى بسيار زيبا با بادگيرهاى جالب توجه و مفيد در اين شهر قرار دارد . در يك قسمت از بازار يك كاروانسراى هندى نيز ديده مىشود . حرفه و پيشهء اصلى مردم اين شهر قالىبافى است . عمارت كنسولگرى انگليس در كرمان يكى از زيباترين عمارات كنسولگرى اين كشور در ايران به شمار مىرود . سقف يكى از اتاقهاى آن نمونه‌اى از صنعت گچ‌برى ايران محسوب مىشود و مايهء سرافرازى گچ‌برهاى كرمان است . بدون شك حملهء حشرات محلى به چوب ، ناگزير موجب پيشرفت و ترقى اين حرفه و بالا رفتن سطح آن گرديده است .\r\nموريانه آفتى است كه بناهاى كرمان را وادار مىكند تا وسايلى براى دفع حملات اين حشره به چوبها بيانديشند . صاحبان قالى نيز بايد با چشمانى مراقب ، متوجه گردشهاى ويران‌كنندهء اين حشره باشند ، چه موريانه به هر چيزى رخنه مىكند . مردم كرمان و يزد از اين حشرهء كوچك نامطبوع رنج بسيار مىبرند ؛ درحالىكه عقربها و رتيلهاى بسيار بزرگ ، حشرات موذى ديگرى هستند كه ساكنان اين دو شهر بايد با آنها مبارزه نمايند .\r\nولى بدتر از همه بلاى ترياك است .\r\nبرجسته‌ترين آثار باستانى كرمان قلعهء ويرانى است به نام « قلعهء دختر » كه بر شهر مسلط مىباشد و در پاى آن يخچال و به اصطلاح محلى « يخ‌دونى » قرار دارد كه خود جايى ديدنى است . در نزديكى كرمان بر بالاى دشت ، مقبرهء قديمى « ماهان » قرار دارد .\r\nاين مقبره يكى از زيباترين مقبره‌هاى ايران به شمار مىرود . در مجاورت آن نيز يكى از\r\n\r\n","description":"","footnote":"","page_name":" 249 ","page_number":267},
  {"content":"\r\n\r\nزيباترين باغهاى ايران واقع شده كه مثل باغهاى شيراز بسرعت رو به ويرانى مىرود .\r\nبه جهاتى ، شخص شهر كرمان را به عنوان شهرى كه صنعت قالىبافى در آن رواج دارد مورد ملاحظه قرار مىدهد . درحالىكه اين شهرت موجب تحير است چون كارگاه بافندگى تقريبا در همه شهرهاى ايران يافت مىشود ، لكن مردم كرمان به اين صنعت توجه بيشترى نشان مىدهند . در اين شهر پسران خردسال ، از شش تا دوازده سال ، بهترين بافندگان قالى به شمار مىروند ، چون انگشتان آنها ظريف و چابك است .\r\nمشاهدهء سرعت و مهارت اين كودكان خردسال كه براى طرح انداختن ، گوش به دستورهاى استاد دارند و او با ترنّم و تقرير شاگردان را راهنمايى مىكند و آنان پيروى مىكنند و مىبافند چنان اثرى دارد كه شخص تصور مىكند آنچه مىبيند و مىشنود در عالم رؤيا مىبيند و مىشنود . كارگاههاى قاليبافى در كرمان و سلطان‌آباد ، كه زنها به كار قاليبافى اشتغال دارند ، با توجه به اصول بهداشتى تغيير پيدا كرده . چون در طى دو سال اخير دربارهء قالى و قاليبافى بحثهاى زيادى شده و مطالب فراوانى به رشتهء تحرير در آمده تنها اشاره‌اى به آن كافى به نظر مىرسد .\r\nولى يك نكته موجب شگفتى فرنگيها مىشود و آن اين است كه اگر روزى در ايران قانون محال تعليمات اجبارى به مورد اجرا گذاشته شود ، براى بافتن قالى چه مبالغى بايد پرداخته شود . چه ، در چنين صورتى بايد از وجود بزرگسالان براى اين كار استفاده شود و كجا مىتوان كارگرانى يافت كه انگشتان آنها براى گره زدن نخ اين قدر فرز و چابك باشد . در شهر كرمان پسران خردسال با چنان مهارت و سهولتى اين كار را انجام مىدهند كه گويى اساسا براى چنين كارى آفريده شده‌اند .\r\n\r\n","description":"","footnote":"","page_name":" 250 ","page_number":268},
  {"content":"\r\n\r\nيخچالهاى شهر كرمان\r\n\r\n","description":"","footnote":"","page_name":" 251 ","page_number":269},
  {"content":"\r\n . \r\n","description":"","footnote":"","page_name":" 252 ","page_number":270},
  {"content":"\r\n\r\n\r\nنغمهء بافنده\r\nمدام مىبافم ، گاه از درون و گاه از برون ،\r\nطرحهاى من همواره نشاطآور است و هيچ گاه غم‌انگيز نيست ،\r\nآبى و سبز و قرمز و زرد\r\nهر رنگى را به تناسب كنار رنگ ديگر قرار مىدهم ؛\r\nزيرا طرح من حدودى براى رنگها نمىشناسد\r\n* * * نگاه كنيد چگونه قاليباف رنگهاى خود را بر مىگزيند ،\r\nنخست رنگى روشن و آنگاه رنگى تيره‌تر ؛\r\nقرمز و سبز و آبى و زرد ،\r\nرنگهاى زيبا و دل‌انگيز ،\r\nقرمز تند و شنجرفى\r\nهمرنگ جامهء جلودارها ،\r\nزيبا همانند چنگ باستانى\r\nكه زمان از محو نابودى آن خوددارى كرده است ؛\r\nرنگهاى سبز و لاجوردى را جابجا مىكند\r\nو طرحهاى جناغى در قالى خود به وجود مىآورد .\r\nمىبافد و مراقب است ، مراقب است و مىبافد ،\r\nهرگز يك نخ گره خورده را رها نمىكند :\r\n\r\n","description":"","footnote":"","page_name":" 253 ","page_number":271},
  {"content":"\r\n\r\nبا كمال امانت ترسيم طرح را مطالعه مىنمايد ،\r\nانگشتى انگشت ديگر را تعقيب مىكند و با آن مسابقه مىگذارد .\r\nهان ، يك نخ ريش شده نيازمند اصلاح است ،\r\nكاردكها تيزاند ، و گره‌هاى جديدى به وجود مىآيد .\r\nتند و چالاك ، و سريع و ماهرانه ،\r\nانگشتها متزلزل ، و نخها خودسراند .\r\n* * * همچنانكه طرح رو به زيبايى مىرود ،\r\nلذت جايگزين تكليف مىشود ؛\r\nاكنون به نظر مىرسد كه گره‌ها جان گرفته و به رقص و طرب در آمده‌اند ،\r\nگويى سربازان سلحشورى هستند كه بر پشت اسبهاى سركش جاى گرفته‌اند ؛\r\nكمان زه شده و تير هرگز رنگ نمىكند ؛\r\nگره‌ها با انگشتانى چالاكتر بسته مىشوند .\r\n* * * زندگى چيست ؟ يك كارگاه بافندگى .\r\nرنگهاى گوناگون و مخالف جايگزين يكديگر مىشوند ،\r\nطرحهاى بىپايان و فوق تصور ،\r\nچيست تار و پود ؟ جز عشق و نفرت\r\nشادى و غم به هم پيچيده و در هم آميخته\r\nطرحها در دست سرنوشت است ،\r\n* * * هان ! بافنده كار خود را پايان مىدهد ،\r\nنخها را پاره و صدا را خاموش مىسازد !\r\nمرگ در كنار كارگاه نيشخند مىزند ،\r\nچون كار بافتن پايان يافته ؛\r\nدر كمرش قيچى صدا مىكند ،\r\nو بر بازويش كفن بسته است !\r\n* * *\r\n\r\n","description":"","footnote":"","page_name":" 254 ","page_number":272},
  {"content":"\r\n\r\nدروازهء كرمان\r\n\r\n","description":"","footnote":"","page_name":" 255 ","page_number":273},
  {"content":"\r\n . \r\n","description":"","footnote":"","page_name":" 256 ","page_number":274},
  {"content":"\r\n\r\nمدام مىبافم گاه از درون و گاه از بيرون ،\r\nطرحهاى من همواره نشاطآور است و هيچ گاه غم‌انگيز نيست .\r\nآبى و سبز و قرمز و زرد ،\r\nهر رنگى را به تناسب كنار رنگ ديگر قرار مىدهم ؛\r\nزيرا طرح من حدودى براى رنگها نمىشناسد .\r\n\r\n","description":"","footnote":"","page_name":" 257 ","page_number":275},
  {"content":"\r\n . \r\n","description":"","footnote":"","page_name":" 258 ","page_number":276},
  {"content":"\r\n\r\n\r\nماهان\r\nدر نزديكى كرمان شهر كوچكى واقع شده به نام « ماهان » . مسافرت از كرمان به ماهان سفرى ملال‌آور و راهى كه اين دو نقطه را به هم متصل مىكند نيز پر گرد و خاك است .\r\nلكن ديدار « مقبرهء شاه نعمة اللّه ولى » ارزش اين مسافرت را دارد . اين مقبره از مقبره‌هاى خيلى مشهور نيست ، زوار زيادى هم ندارد ، چه براى زيارت آن بايد مسافت از تهران تا يزد و كرمان را ، كه 965 كيلومتر جادهء صحرايى است ، پيمود . رنگ آبى درخشان گنبد و مناره‌هاى اين مقبره ، با صحرايى كه آن را احاطه كرده تضادى به وجود مىآورد و در مقايسه با ساير بناهاى ايران اين ساختمان به تصورى كه افراد مغرب زمين از مساجد و ساختمانهاى ايران در مخيله خود به وجود مىآورند نزديكتر است . درختان سروى كه در باغ آن ديده مىشود ، حوض آب و سايهء خنك درختان چيزهايى است كه به آسانى نمىتوان فراموش كرد . به دلايلى ورود به اين مقبره براى همه آزاد است و اين محل « بست » به شمار نمىرود . به هر صورت ، به ورود فرنگيها به اين مقبره اعتراض نمىشود .\r\nمدخل آن زيبا و در عين حال ساده است و عده‌اى به خاطر فقدان اشيا نفيس و گرانبهاى اسلامى به ديدهء تحقير در آن مىنگرند . تا چندى پيش اين مقبره به داشتن قاليى مباهات مىكرد كه شاه عباس به آنجا هديه كرده بود . ولى بعد آن را به يك تن سياح ايتاليايى فروختند . قبر شاه نعمة اللّه ولى با يك شال زيبا پوشيده شده است . اين شخص در زمان حيات خود مسافرتهاى زياد كرده و به كارهايى مبادرت ورزيد كه در آن موقع بسيار مورد تحسين مردم قرار مىگرفته است . وى يك بار به قلهء يكى از بلندترين كوههاى ايران ، يعنى دماوند كه 400 خ 19 پا ارتفاع دارد ، صعود كرده و در اواسط فصل زمستان مدت\r\n\r\n","description":"","footnote":"","page_name":" 259 ","page_number":277},
  {"content":"\r\n\r\nهشتاد روز در ميان برف به سر برده است . براى اينكه زمستان ايران را بيش از اين تحقير كرده باشد ( زمستان ايران خيلى سرد است ) به قلهء كوه الوند ، كه 000 خ 10 پا ارتفاع دارد و پشت شهر همدان واقع شده ، نيز صعود كرده و پس از آن به كربلا مسافرت كرده و مدت چهل سال بر روى خاك زيسته است . خاك ايران بايد مغذى باشد ، چه اغلب مشاهده مىشود كه الاغها پوزهء خود را به خاك مىمالند . شاه نعمة اللّه ولى پس از كسب شهرت به خاطر اين سه كار خود مدت هفت سال در شهر مكه به سر برد . لكن وضع اين شهر مانند شهر مشهد چنان است كه وقتى مسافر به آنجا رسيد ناچار نيست محروميتهاى زيادى را متحمل گردد . البته هنگامى مىتوان اين اظهار عقيده را كرد كه به روايات كسانى كه به اين شهر مسافرت كرده‌اند ايمان داشته باشيم . شاه نعمة اللّه از مكه به سمرقند رفت و مدتى با تيمور معروف به سر برد .\r\nدر اين شهر به قدرى هواخواه و طرفدار پيدا كرد و آنها طورى او را احاطه كردند كه تيمور لنگ ، آن فاتح زيرك ، براى شاه نعمة اللّه ولى خانه‌اى در ماهان ساخت و به اين ترتيب بين خود و او ، در حدود 3218 كيلومتر فاصله ايجاد كرد . با اين وصف هر كجا بود و هر جا مىرفت مردم براى او احترام فراوان قائل بودند . در تاريخ ضبط شده كه پادشاه دكن مقدار زيادى جواهرات گران‌قيمت براى او فرستاد . به طورى كه عوارض راهدارى آن بالغ بر 000 خ 70 ليره شد . اين نكته نيز ذكر شده كه شاهرخ ، پادشاه وقت ، وى را از پرداخت ماليات معاف كرد . چه ، همسرش به او خاطرنشان كرده بود كه اگر از يك مرد روحانى ماليات گرفته شود در تاريخ ذكر خواهد شد و عكس العمل خوبى نخواهد داشت . شاهرخ پسر تيمور لنگ بود و مىدانيم كه شخصيت فوق العاده‌اى داشت و مرد دانشمندى بود . ولى اين نكته كه يكى از پادشاهان ايران بنا به توصيهء همسرش از گرفتن پول امتناع ورزد مىرساند كه همسر او نيز زن مبرزى بوده است .\r\nهنگامى كه مسافر به ماهان مىرود به او مىگويند كه غير از مشاهدهء چيزى كه هدف مسافرت او بوده چيزهاى ديدنى زياد ديگرى نيز وجود دارد . در مورد ماهان بايد اين نكته را پذيرفت . در حدود 5 / 1 تا 3 كيلومتر خارج از اين شهر كوچك و جالب توجه ، كه كانون قالىبافهاست . ( در خانه‌هاى گلى اين شهر دستگاههاى قاليبافى زيادى وجود دارد ) ، جاده‌اى وجود دارد كه پرسنگترين و ناهموارترين و تنگترين و اغفال‌كننده‌ترين جاده‌هاى ايران به شمار مىرود . در اين محل در پاى كوه بزرگى ، كه قلهء آن از برف پوشيده شده ، زيباترين باغ ايران ديده مىشود . اين باغ فرمانفرماست . جريان وحشى\r\n\r\n","description":"","footnote":"","page_name":" 260 ","page_number":278},
  {"content":"\r\n\r\nسيلاب كوهستان را مهار كرده و آن را در اطراف باغ ، كه يك كلاه فرنگى در وسط آن ديده مىشود ، به جريان انداخته‌اند . اين آب به استخر بزرگى مىريزد و فواره‌هايى فقط براى زيبايى در آن تعبيه كرده‌اند . سرانجام اين آب به سه نهر كوچكتر تقسيم مىشود و آنها به پلكان وسيعى مىريزند و بر روى هر پله با هم مسابقه مىگذارند و جفتك چاركش بازى مىكنند و به اين ترتيب در اين باغ ، كه در دامنهء تپه واقع شده ، جريان پيدا مىكنند كه بايد گفت اين كار تفريط آب است . درختان انگور و انار و هلو ، اين باغ را شبيه باغ حسن صباح ساخته است . افسوس كه كلاه فرنگى آن با اتاقهاى زيبايش ، كه در ايوان واقع شده و مثل مينياتورى از پل خواجوى اصفهان است ، رو به ويرانى مىرود . از باغ مراقبت و مواظبت نمىشود و به زودى مبدل به جنگل مىگردد .\r\nدر اطراف ماهان باغهاى بسيار انار وجود دارد . اهالى اين قصبهء كوچك هنگامى كه براى فرنگيها توضيح مىدهند كه بهترين انار ايران در ماهان به عمل مىآيد بسيار مباهات مىكنند . اهالى تفت ، شهرى كه در نزديكى يزد واقع شده ، نيز با همين اطمينان و رضامندى خاطر چنين داستانى مشابه را با تغيير نام محل شرح مىدهند . در ايران كسانى كه كرهء خاكى را وطن همهء آدميزادگان بدانند وجود ندارد . « 1 »\r\n\r\n\r\n","description":"","footnote":"\r\n( 1 ) . پيروان اين عقيده را در زبانهاى اروپايى  Cosmopolitan  خوانند . - م .\r\n","page_name":" 261 ","page_number":279},
  {"content":"\r\n . \r\n","description":"","footnote":"","page_name":" 262 ","page_number":280},
  {"content":"\r\n\r\n\r\nمشهد\r\nراه تهران - مشهد خسته‌كننده و يكنواخت است و اكنون كه مسافرت به وسيلهء هواپيما امكان پيدا كرده كسانى كه توانايى دارند ، مسافرت با هواپيما را ترجيح مىدهند . فاصلهء بين تهران و مشهد بيش از 900 كيلومتر است . از هواپيما اگر بنگريم ، جادهء تهران به مشهد بيش از جادهء اصفهان به كرمان ملال‌آور و كسل‌كننده به نظر مىرسد . اين جاده از بين كوههايى كه هيچ گونه گياهى در آنها نمىرويد عبور مىكند . بعضى از اوقات جاده به كلى ناپديد مىشود . در بعضى از نقاط اين خط سير ، دهات و قصباتى يافت مىشود كه خالى از روح نيست ولى از هوا چنين به نظر مىرسد كه اغلب متروك مىباشند . منظرهء قناتها از هواپيما به جاپاى پيلهاى عظيم الجثه شباهت دارد ولى آنها نيز مسدود و متروك است . اكنون كه مسافرت به وسيلهء هواپيما ميسر است ممكن است پيشرفت قهوه‌خانه‌ها و كاروانسراها متوقف ماند . همانطور كه راه‌آهن موجب از بين رفتن مسافرخانه و چاپارخانه‌ها در جاده‌هاى انگلستان شد . وجود اتومبيل و هواپيما نيز بتدريج موجب از بين رفتن كاروانسرا در ايران مىشود . كاروانسراها در كليهء نقاط ايران رو به زوال و نيستى مىرود و ساختمانهايى كه زمانى ، مخصوصا در عهد شاه عباس ، پناهگاه مسافران و زوار بود اكنون مبدل به ديوارهاى لرزانى شده است . در مدت زمانى نزديك پانصد سال اين راه زوارى بوده و هنوز هم هست ، منتها با وضع ديگرى ، چه در حال حاضر عده‌اى از زوار اين راه طولانى را به وسيلهء اتومبيل طى مىكنند .\r\nهواپيما مسافرت در ايران را خيلى آسان و سريع كرده ( اكنون شركت هواپيمايى يونكرس كه داراى هواپيماهاى خوب و خلبانان جوان و ورزيده است انحصار اين كار را\r\n\r\n","description":"","footnote":"","page_name":" 263 ","page_number":281},
  {"content":"\r\n\r\nدر ايران دارد ) . البته مسافرت با هواپيما در ايران زياد مطبوع نيست مگر براى كسانى كه مسافرت با اين وسيله را خيلى دوست دارند ، چه به واسطهء وجود كوههاى مرتفع در اين فلات ، هواپيما بايد خيلى اوج بگيرد . در راه تهران - مشهد كوههاى عظيم و مرتفعى وجود دارد كه براى احتراز از تصادم با آنها بايد بر فرازشان پرواز كرد . بعضى از اوقات خلبان مجبور مىشود براى احتراز از برخورد با قلل كوههاى مرتفع ، از ميان آنها عبور كند ( در اين جادهء هوايى يك معبر سراشيبى وجود دارد و هنگام عبور از آن چنين به نظر مىرسد كه بالهاى هواپيما با بدنه كوهها تصادم مىكند ، همانطور كه بدنهء كشتيها هنگام عبور از ترعهء كورينت « 1 » با آن برخورد مىنمايد ) . در نقاط ديگر هنگام پيمودن كيلومترها مسافت به نظر مىآيد كه كوهها مانند يك ماهى كوسه دهان باز كرده‌اند تا هواپيماى نگون‌بختى را كه در حال سقوط است در كام خود فرو برند . در ارتفاع چندين هزار پايى كوهها مانند دهان مرگ نمايان مىشوند . فضاى فلات به قدرى وسيع است كه حس ادراك انسان مختل مىشود . ديگر از ناراحتيهاى اين نوع مسافرت ، طولانى بودن راه و فراهم نبودن تسهيلات و لوازم آسايش در هواپيماست . با اينهمه ، وجود پاكتهاى مخصوص هواپيما در قسمتهاى كوهستانى ايران چيزى است كه بايد آن را مغتنم شمرد چه بندرت اتفاق مىافتد كه مسافران هنگام رسيدن به مقصد بشاش و سرحال باشند .\r\nمسافرت در جاده‌هاى خاكى اغلب ملال‌آور است . ولى هنگام مسافرت با هواپيما در ارتفاعات زياد ، زمين به نقشه‌هاى جغرافيا مىماند كه در مدارس به كار مىرود و در آن براى نشان دادن قطبها و گياهان و حيوانات مختلف و خليجها و دماغه‌ها از رنگهاى مختلف استفاده مىشود . در ايران ، سطح زمين به يك چنين نقشه‌اى شباهت دارد كه خاك ، قرنها بر روى آنها نشسته باشد و دليل آن ، منظرهء متروك دهكده‌ها و پرواز هواپيما در ارتفاعات زياد است . چون خلبانان براى استفاده از هواى خنك اين امر را ضرور مىدانند .\r\nدر ايران هر نوع مسافرتى ، خواه با وسايل زمينى صورت گيرد و خواه با وسايل هوايى ، هنگام طلوع آفتاب آغاز مىشود . با اينكه بندرت اتفاق مىافتد كه ميزبان تا در منزل مسافر را بدرقه نكند اين مراسم خداحافظى و تهيهء مقدمات سفر ، در شب قبل از مسافرت انجام مىگيرد . چنين به نظر مىرسد كه مردم ايران بيش از مردم ساير كشورها\r\n\r\n\r\n","description":"","footnote":"\r\n( 1 ) .  Corinth \r\n","page_name":" 264 ","page_number":282},
  {"content":"\r\n\r\nشاهد و ناظر طلوع آفتاب مىباشند . لااقل مىتوان گفت اروپاييان مقيم ايران بيش از ساير افراد مغرب زمين طلوع آفتاب را مشاهده مىكنند . آنهايى كه از راه زمينى مسافرت مىكنند ميل دارند كه قبل از فرارسيدن شب به مقصد بعدى خود برسند . از اين گذشته طولانى بودن راه ايجاب مىكند كه مسافران هرچه زودتر حركت كنند . در حالى كه اشخاصى كه به وسيلهء هواپيما مسافرت مىكنند مجبورند از ميل خلبانها كه مىخواهند از گرماى روز احتراز نمايند تبعيت كنند . موضوع غذا و آب و تعيين موقع حركت قسمتى از مذاكرات شب قبل از مسافرت را تشكيل مىدهد . در ايران تغييرات هوا چندان موجب نگرانى مسافران نمىشود . چه غير از رشت و انزلى ، دو شهر از شهرهاى كرانه بحر خزر ، در شهرهاى ديگر ايران در مدت هشت يا نه ماه از سال بندرت باران مىبارد .\r\nدر ايران معمولا فرودگاههاى هواپيما در خارج از شهر نزديك گورستان واقع شده است . منظرهء طلوع آفتاب در ايران واقعا زيباست . ماه ، كه در حال افول است ، سايه‌هاى بلند مسافران منتظر را بر روى صحراى خاكسترى رنگ مىافكند . طلوع آفتاب به زودى حاشيهء شرقى فلات را روشن مىكند . سايه‌ها بتدريج كوتاه مىشود تا سرانجام هنگامى فرا مىرسد كه آسمان طلوع يك شيئى پرشكوه و نورانى را نويد مىدهد . در اين موقع به سختى مىتوان سايه‌ها را تشخيص داد و ماه پريده رنگ به نظر مىرسد . در اين هنگام باز نگاه شخص به جانب شرق معطوف مىشود . آفتاب طلوع مىكند ! سايهء كهن از نظر محو مىشود و سايهء جديدى در طرف ديگر جانشين آن مىگردد . در اين موقع مسافرت آغاز مىشود . پس از اينكه هواپيما با چند بار دور زدن در مسير خود واقع شود به طرف لبهء كوهها ، كه در آن موقع بىنهايت زيبا مىنمايند ، اوج مىگيرد . در پاى كوهها از خلال مه سيمگون ، به نظر مىآيد كه شترها با سينه در آب شناور هستند در حالى كه كوهها بسرعت تغيير رنگ مىدهند . تغيير رنگ كوهها را از لحاظ سرعت مىتوان به ايجاد منظرهء طلوع آفتاب و غروب آن ، كه در صحنهء تئاتر به وسيلهء نور مخصوصى انجام مىگيرد ، تشبيه كرد . ملايمترين سايه‌هاى رنگ بنفش و زيباترين انواع رنگ لاجوردى و ارغوانى كم‌رنگ ، در سطح كوهها از مقابل نظر مىگذرد . گويى طبيعت چراغ جادويى در اختيار دارد كه مىتواند با مهارت و سرعت پرده‌اى پس از پردهء ديگر از رنگهاى لطيف و ملايم را نشان دهد . همچنانكه از برودت هوا كاسته مىشود رنگها ، واقعىتر و زمينىتر مىشوند . كوهها پهنتر به نظر مىآيند و مه از بين مىرود و صحرا رنگ خاكسترى تيره‌ترى به خود مىگيرد ؛ و سايهء ديگرى ، يعنى سايهء خود هواپيما ، به وجود مىآيد . در\r\n\r\n","description":"","footnote":"","page_name":" 265 ","page_number":283},
  {"content":"\r\n\r\nاين موقع كوهها زيبايى خيال‌انگيزى را كه به خود گرفته بودند از دست مىدهند و نامحدود محدود مىشود . دره‌ها و شكافها عميق‌تر و تيره‌تر به نظر مىآيد . حاشيهء كوهها زننده و خشن به چشم مىخورد و چنين به نظر مىرسد كه فقط داراى دو بعد مىباشند .\r\nنور خورشيد مستقيما بر روى آنها مىتابد و آنها را تيره و خاكى رنگ مثل زمين مىنمايد .\r\nرشته‌هايى از خطوط مستقيم در سطح صحرا پديدار مىشود . انسانى در قصبه‌اى كوچك با ايجاد يك جاده يا شخم زدن يك مزرعه چهرهء طبيعت را هموار مىسازد . در ساير جاها فقط انحناء و چين‌خوردگيهايى ، كه توسط چشمه‌سارهاى كوه و سايه روشنهاى طبيعى ايجاد شده ، ديده مىشود . حفره‌هاى قناتها در هر ده كوچك يا شكاف پايين كوهها ، كه هر يك از آنها به جايى منتهى مىشود ، خود را نشان مىدهند . ناگهان نقطهء خيره‌كننده‌اى به سان قطعه‌اى از زر ناب كه بر روى توده‌اى از خاك نهاده باشند در افق پديدار مىشود . دو يا سه نقطه بدين‌گونه مىدرخشد و شكل پيدا مىكند . اينها گنبدها و مناره‌هاى زيارتگاه شهر مقدس مشهد مىباشد .\r\nمشهد مانند بسيارى ديگر از شهرهاى ايران به ديوارهاى كهنه و قديمى خود مىبالد و هنوز از آن به عنوان يك شهر محصور ، با دروازه و خندق ياد مىشود . ولى در اين توصيف هيچ چيز برجسته‌اى وجود ندارد . البته هر شهر بزرگى با ديوار محصور است ولى با وجود شكافها و بريدگيهاى بزرگ ديوارهاى آن ، ايجاد دروازه ضرورتى ندارد . اگر قسمتى از ديوار شهر فرو ريزد براى مرمت آن اقدام نمىشود . پسربچه‌هاى خركچى و بزها در اين شكافها خانه مىكنند و به اين ترتيب مسئلهء ايجاد مدخلى ديگر را براى شهر حل مىكنند . ديوارهاى خراب و ويران ايران براى خود داراى كيفيت خاصى است .\r\nمعمولا اين ديوارها را از خشتهايى ، كه در آفتاب خشك كرده‌اند ، درست مىكنند . به اين ترتيب كه خشت را روى هم مىچينند و شكافهاى آن را با گل نرم پر مىكنند و روى آن را با ماله صاف مىكنند . اين كار اغلب با دست انجام مىگيرد و عينا شبيه گل‌بازى كودكان است . ساختن پى ديوار ، كارى است كه مهارت زيادترى مىخواهد . ابتدا گودالى به عرض و عمق 3 يا 4 پا احداث مىكنند . سپس در نزديكى محلى كه مىخواهند ديوار را بنا كنند نقطه‌اى را براى ساختن گل انتخاب مىكنند . بر روى خاكى كه از زمين كنده‌اند قدرى آهك مىپاشند . سپس يكى دو پيت حلبى روى آن آب مىريزند . آن وقت كارگرها با پا آن را لگدمال مىكنند عينا مانند ، آسياهايى كه به اين طرز كار مىكنند . مقصود از اين كار مخلوط كردن آهك با گل و استحكام بخشيدن به آن است . گاه‌گاه مقدارى آهك و\r\n\r\n","description":"","footnote":"","page_name":" 266 ","page_number":284},
  {"content":"\r\n\r\nآب به مخلوط اضافه مىكنند . سپس آن را در گودال جاى مىدهند و در زير اشعهء سوزان آفتاب دوباره شروع به لگدمال كردن آن مىكنند . اگر آثار خستگى در چهرهء كارگران مشاهده شود سركارگر شروع به خواندن آهنگ عجيبى مىكند و كارگران نيز او را در خواندن همراهى مىكنند و پاهاى خود را با آهنگ مزبور حركت مىدهند . پس از اتمام اين كار ، ساختمان ديوار آغاز مىگردد . ساختن خشت در قالبهاى چوبى نيز با دست انجام مىگيرد و آنها را ، تقريبا همان‌طور كه مرسوم مغرب زمين است ، به رديف در آفتاب مىگذارند . تنها تفاوتى كه در طرز كار كارگران ايرانى و كارگران مغرب زمين موجود است اين است كه كارگران ايرانى از هيچ‌گونه ابزار و ادواتى براى اين مقصود استفاده نمىكنند . صاف كردن ساروج و روى ديوار ، كه مرحلهء آخر كار است ، كار پرزحمتى است كه خيلى وقت كارگران را مىگيرد . دوام اين ديوارها و عملى بودن ساختمان آنها واقعا مايهء تعجب است . پس از ساليان دراز كه بر اثر برف و باران زمستانهاى پى در پى آثار ويرانى در اين ديوارها ظاهر مىشود اشكال عجيب و غريبى به خود مىگيرند طورى بعضى از آنها به دسته‌اى از حيوانات ماقبل تاريخ شباهت پيدا مىكنند .\r\nويران شدن ديوارها به اين صورت فقط مخصوص ايران است . ديوارهاى مخروبه در كليهء شهرهاى ايران همانند است . شايد دليل آن طرز ساختمان آنها است . چه پى اين ديوارها در بعضى از مواقع به 8 تا 10 پا مىرسد و عرض قسمت بالاى آن 4 يا 5 پا است .\r\nقسمت بالاى ديوارها در موقع خود بر اثر باران و برفهاى سنگين خراب مىشود و گل نرم از اطراف آن شروع به ريختن مىكند . در اين موقع به شمعى شبيه است كه قطرات روغن از اطراف آن به روى شمعدان مىچكد . اين منظره در طول ديوارهاى اغلب شهرهاى ايران ديده مىشود ؛ به طورى كه بيننده احساس مىكند كه شايد عاملى كه باعث تجزيه و فروريختن گل شده شدت تابش آفتاب بوده نه ريزش باران . شكى نيست كه حرارت و برودت هوا هم در اين مورد بىاثر نيستند . در فصل تابستان كه خاك در زير پاى زوار و به وسيلهء شتران و خران و درشكه‌ها ساييده و نرم مىشود مانند شنهايى كه در ساحل دريا بر روى هم انباشته مىشوند بر روى ديوارها مىنشينند . خاك مشهد خاك معمولى نيست چه در همه چيز لباس و ابرو و مژه نفوذ مىكند و عابران را به صورت آسيابان در مىآورد . انسان پيش خود تصور مىكند كه اين خاك نرم استخوانهايى است كه در گورستانهاى متعدد مشهد مدفون مىباشد . هنگامى كه مردم در خارج شهر سواره يا پياده حركت مىكنند دهان و بينى خود را به وسيلهء دستمال مىپوشانند . در داخل شهر\r\n\r\n","description":"","footnote":"","page_name":" 267 ","page_number":285},
  {"content":"\r\n\r\nمقدس وضع از اين لحاظ بهتر است چه بنا به دستور اولياى شهر عده‌اى مأمور آبپاشى خيابانها هستند . آنها با سطل از جويهايى كه در وسط يا در دو طرف خيابانها جارى است آب برمىدارند و سطح خيابانها را مرطوب نگاه مىدارند .\r\nشهر مشهد ( يعنى محل شهادت ) مرقد امام رضا ( ع ) ، امام هشتم شيعيان ، است .\r\nمذهب ايرانيان شيعه است ؛ يعنى خلافت را حق خانوادهء امام على ( ع ) مىدانند . راجع به شهادت امام رضا ( ع ) داستانهاى متعدد روايت مىكنند . ولى معتبرتر از همه اين است كه وى با خوردن انگور مسموم ، كه دشمنانش به او داده بودند ، به شهادت رسيد . در سفر نامه‌اى مربوط به قرن چهاردهم ميلادى ذكر شده كه مشهد امام رضا ، شهر بزرگ و پرجمعيتى است كه داراى ميوهء فراوان است . در بالاى شهر مشهد گنبد بزرگى قرار دارد در مقابل « مقبرهء امام رضا ( ع ) » نيز گنبد بزرگى است كه با پارچهء ابريشمى و شمعدانهاى طلايى پوشيده شده . در زير اين گنبد مقبرهء هارون الرشيد قرار دارد كه روى آن مرتب شمعدانهايى با شمعهاى مشتعل قرار مىدهند ، ولى هنگامى كه شيعيان براى زيارت مىآيند به مقبرهء هارون الرشيد لگد مىزنند و در عوض بر سر مقبرهء امام رضا ( ع ) شروع به دعا خواندن مىكنند . روزگار زمانى به اين و زمانى به آن رو مىكند . گرچه در شهر كنونى بغداد هيچ گونه اثر و نشانه‌اى از شهر قديمى بغداد ديده نمىشود ، خاطرهء هارون الرشيد هميشه در لابلاى صفحات كتاب هزار و يكشب باقى خواهد ماند . وى پادشاه عصر طلايى اسلام بود . زمانى شهر بغداد ، كه تنها پايتخت جديد كشورى محسوب مىشد ، به درجهء دومين شهر بزرگ دنيا ارتقاء يافت و غايت مطلوب دانشمندان عالم اسلام از كشورهاى آسياى مركزى گرفته تا اقيانوس اطلس اين بود كه به آنجا سفر كنند . هارون الرشيد محبوب با لباس مبدل به اتفاق جعفر پسر معلم قديمى خود در قهوه‌خانه‌هاى شهر بغداد گردش مىكرد و با اتباع خود به گفت‌وگو مشغول مىشد تا عطش خويش را براى كسب دانش فرو نشاند و به اين ترتيب ، ميل شديد خود را براى استقرار عدل ارضاء كند . صرف‌نظر از تمام داستانهاى اغراق‌آميز كه در كتاب هزار و يكشب به او نسبت مىدهند ، وى استحقاق اين را دارد كه در رديف بزرگترين سلاطين تاريخ قرار گيرد . به فرمان او مدارس تازه در هر نقطه‌اى از كشور ايجاد شد . علم و هنر و صنعت پيشرفت يافت و گسترش پيدا كرد . در مورد ادبيات بايد گفت كه خوش‌نويسى از نو رواج يافت . چه ، در آن موقع بود كه مادهء جديدى به نام كاغذ از كشور چين وارد شد . با اينكه كتابها با دست نوشته مىشود ، در مجاورت دروازهء بصره صدها\r\n\r\n","description":"","footnote":"","page_name":" 268 ","page_number":286},
  {"content":"\r\n\r\nمنظرهء حرم مطهر حضرت رضا ( ع ) از بالاى ديوار مجاور\r\n\r\n","description":"","footnote":"","page_name":" 269 ","page_number":287},
  {"content":"\r\n . \r\n","description":"","footnote":"","page_name":" 270 ","page_number":288},
  {"content":"\r\n\r\nكتاب‌فروشى گشوده شد . هرگاه در دورهء آرام خلافت هارون الرشيد مطالعه كنيم بيم آن مىرود كه به تمام معنى ، عبادت‌كنندهء قهرمان آن شويم ولى افسوس كه اخبار ناگوارى مربوط به سالهاى آخر خلافت وى در دست است . هارون الرشيد در لحظه‌اى از خشم ، ناگهان وزير و دوست قديمى خود جعفر را در پل پايين شهر بغداد به دار آويخت . علت اين كار معلوم نيست ، ولى هارون الرشيد بعدها به اشتباه خود پى برد . از عاقبت خانوادهء جعفر نيز كسى آگاه نيست . مىگويند آنها همه چيز خود غير از جانشان را از دست دادند و سرانجام با فقر و بيچارگى دست به گريبان شدند .\r\nابن خلدون روايتى را كه در اين زمينه از يك تن مسلمان ، كه امام مسجد كوفه بود ، شنيده اين طور نقل مىكند : « يك روز كه مصادف با روز عيد قربان بود به منزل مادرم رفتم . زنى با او بود كه آثار نجابت از چهره‌اش هويدا بود ولى جامه‌هاى مندرس در بر داشت . مادرم از من پرسيد : آيا اين زن را مىشناسى . من جواب منفى دادم او گفت : اين زن مادر جعفر برمكى است . در اين موقع من به جانب زن برگشتم و مراتب احترام را به جاى آوردم و مدتى با او گفت‌وگو كردم ضمنا از او خواستم عجيب‌ترين اتفاقى را كه در طول زندگى برايش رخ داده شرح دهد . او گفت : زمانى بود كه در روز عيد قربان چهارصد كنيز منتظر اجراى اوامر من بودند و با وجود اين ، من تصور مىكردم كه پسرم وسايل راحت مرا آن طور كه شايستهء من است فراهم نمىكند ؛ ولى اكنون بزرگترين آرزوى من داشتن دو پوست گوسفند است تا بتوانم از يكى به عنوان زيرانداز و از ديگرى براى روانداز استفاده كنم . من 500 درهم به وى دادم و او از خوشحالى نمىتوانست روى پاى بايستد . پس از آن وى مرتب به خانه ما مىآمد تا هنگامى كه مرگ او را از ما جدا ساخت » .\r\nپس از مرگ جعفر جنگهاى داخلى ايران آغاز شد و در سال 808 روميها از يك طرف و تركمنها از طرف ديگر به سرزمينهاى خلافت حمله كردند در حالى كه هارون الرشيد از نظريات مشورتى وزير باوفاى خود محروم بود . او پسرش را براى سركوبى روميها روانه ساخت و خود براى آرام ساختن تركمنها به سوى خراسان شتافت . در قصبه‌اى نزديك شهر توس وى احساس كرد كه مرگش نزديك است . پس از تقسيم هدايايى بين سربازان راجع به قبر خود دستورهاى لازم داد .\r\nوى پس از بيست و سه سال سلطنت باشكوه در گذشت و در باغى ، كه بعدها مرقد مطهر امام رضا و شهر مقدس شيعيان شد ، مدفون گرديد . به اين ترتيب\r\n\r\n","description":"","footnote":"","page_name":" 271 ","page_number":289},
  {"content":"\r\n\r\nهارون الرشيد خليفهء بغداد ( دار السلام ) در مجاورت مرقد مطهر امام رضا آرميد .\r\nمورخان اتفاق نظر دارند كه زيارتگاه مشهد منظور ديگرى را حاصل مىكند چه هر سال تا حدى مانع از رفتن حجاج به مكه مىشود و از اين لحاظ براى ايرانيان شيعه نه فقط يك زيارتگاه مقدس بلكه زيارتگاه ملى نيز به شمار مىرود . البته با زيارت مكه لقب محترم و مطبوع « حاجى » به زوار تعلق مىگيرد ولى زوار مشهد نيز هنگامى كه از زبان دوستان تحسين‌كنندهء خود كلمهء « مشهدى » را مىشنوند از امتياز داشتن يك لقب محترم و در عين حال ميهن‌پرستانه برخوردار مىشوند . علاوه بر اين ، مسافرت براى زيارت مكه طولانى و خطرناك است . خستگى سفر صداى مسافر را در گلو خفه مىكند و نيمى از ادراك و حواس او را مختل مىسازد . در سابق ايرانيان در كاروان مكه در اقليت بودند ؛ در ضمن طرف توجه نيز نبودند ، چه زوار كاروان را بيشتر افراد سنى تشكيل مىدادند .\r\nهنگام اذان شيعيان هميشه نام امام على [ ع 
  ] را پس از نام حضرت محمد [ ص 
  ] ذكر مىكردند و اين كار براى زخمهاى كهنه به هيچ وجه مرهمى محسوب نمىشد . در بعضى از مواقع اختلافات شدت مىيافت و براى شيعيان ناراحت كننده‌ترين صحنهء نزاع به وجود مىآمد .\r\nايجاد راه‌آهن از دمشق به مدينه ، كه در سال 1909 م صورت گرفت ، پردهء نمايش زوار مكه را پايين كشيد .\r\nجاده زوارى اكنون مدتى است كه به واسطهء فقدان پاهايى كه آن را صيقل دهد ملال‌آور و متروك گشته است . امروز براى اينكه بتوانيم تصورى از چگونگى حركت قافلهء حج را در آن موقع در مخيلهء خود به وجود آوريم بايد به جده ، واقع در كشور حجاز ، كه در كرانهء بحر احمر واقع شده و تا مكه بيش از 48 كيلومتر فاصله دارد برويم .\r\nآنجا هنگام عبور از دروازهء شهر مكه شخص هنوز مىتواند زوارى را مشاهده كند كه مانند اجداد خود براى پيمودن اين فاصله ، رنجهاى سفر را متحمل مىشوند . بعضى از زوار كه وارد مكه مىشوند از نواده‌هاى اشخاصى هستند كه از افريقا به سوى مكه روى آوردند و در نيمهء راه ، قبل از رسيدن به شهر كوچك و رقت‌انگيز و خاموش سواكن « 1 » و پيمودن بحر احمر با كشتى زوارى ، از پاى در آمدند .\r\n\r\n\r\n","description":"","footnote":"\r\n( 1 ) . سواكن بندرى است در سودان مصر ، واقع در ساحل بحر احمر غربى ، كه از آنجا حجاج به كشتى مىنشستند و به جده مىرفتند . - م .\r\n","page_name":" 272 ","page_number":290},
  {"content":"\r\n\r\n\r\nآستان قدس رضوى\r\nايران در زمان سلطنت سلسلهء صفويه نه تنها چيزى از دست نداد بلكه با شناختن شهر مشهد به عنوان يك شهر مقدس پيشرفت فراوان كرد . در قرن يازدهم هجرى پادشاهان اين سلسله توجه و علاقهء خود را نثار اين زيارتگاه كردند . ولى پادشاهى كه پيش از ساير اعضاى اين سلسله به اين نكته توجه كرد ، كه وجود يك زيارتگاه عمومى براى متحد ساختن اقوام امپراتورى ضرورت دارد ، شاه عباس بود . وى شخصا چندين بار به زيارت مشهد رفت و هر بار در آنجا هداياى نفيسى از خود به جاى گذاشت تا به شكوه و زيبايى اين زيارتگاه بيفزايد و به اين ترتيب زوار را تشويق كرد كه مقدم بر زيارت مكه از اين شهر مقدس بازديد كنند .\r\nطبيعى است كه جالب‌ترين جاى شهر و نقطه‌اى كه بيش از همه مورد توجه است « آستان قدس رضوى » مىباشد . سه يا چهار تن مسيحى با لباس مبدل و با به خطر انداختن جان خود وارد حرم شده‌اند و تعريف و توصيفى كه از داخل آن مىكنند درست و قابل اعتبار است . هنگامى كه لرد كرزن در مشهد اقامت داشت به او اجازه داده شد كه از بام يكى از خانه‌هاى مشرف به دروازهء بست نماى خارجى آن را مشاهده كند ولى ديدن منظرهء داخلى حرم از اين محل امكان ندارد . لرد كرزن ادعا مىنمايد كه وى نخستين تن از اعضاى پارلمان انگلستان است كه به مشهد مسافرت كرده . از زمان صفويه تا كنون پادشاهان و شاهزادگان مختلف هداياى نفيس و گران‌قيمتى تقديم « آستان قدس رضوى » كرده‌اند . به طورى كه شرح آن ، ساختمان « معبد سليمان » را به خاطر انسان مىآورد . سليمان داخل ساختمان را با طلاى ناب اندود و در جلو\r\n\r\n","description":"","footnote":"","page_name":" 273 ","page_number":291},
  {"content":"\r\n\r\nاوراكل « 1 » ديوارى از زنجيرهاى زراندود تعبيه كرد و تا پايان ساختمان كليهء قسمتهاى بنا را زراندود كرد . مرقد امام رضا [ ع 
  ] يعنى گنبد خارجى و قسمتهاى فوقانى دو منارهء آن ، زراندود است . با مشاهدهء دقيق معلوم شد كه قطعاتى كه گنبد را به جاى آجر يا كاشى از آنها پوشانده‌اند مس است كه با ورقهء ضخيمى از زر ناب پوشيده شده و چنان صيقلى شده كه گويى يك پارچه طلاست . هنگام مشاهدهء گنبد از فاصلهء دور اين اشتباه بصرى بيشتر روى مىدهد . ولى به طورى كه از تعريف و توصيفى كه از داخل مرقد مىكنند مىتوان استنباط كرد تزيينات داخلى از زر خالص است . براى ورود به حرم حضرت رضا [ ع 
  ] بايد از يك در نقره و سپس از يك در طلا ، كه با جواهرات قيمتى مرصع شده ، و پس از آن از روى فرش مرواريد عبور كرد . بعضى از ديوارهاى حرم ، زراندود و مرصع به جواهرات گرانبهاست . آياتى از قرآن ، كه حروف آن زراندود شده ، بر ديوارها نصب گرديده و طلايى كه براى اين كار به كار برده‌اند از هندوستان به غنيمت گرفته شده است .\r\nزوار چادرنشين چادرهاى خود را ، كه با پشم شتر درست شده ، رها مىكنند و به سوى « آستانهء مقدس » روى مىآورند و در حوضهاى صحن ، كه به شكل چهارگوش و به طول 150 يا رد است ( و توسط شاه عباس بنا شده ) ، وضو مىگيرند و پس از عبور از درهايى كه چشم را خيره مىكند به طرف ضريح مىروند و براى چند لحظه خود را در بهشت مىيابند . پس از خروج از حرم ، « مشهدى » مىشوند و از بركت و سعادت جاودانى خود اطمينان حاصل مىكنند .\r\nكتابخانهء آستانه حاوى كتب مذهبى گرانبها و مينياتورهاى زيباست . علاوه بر اين هزاران نسخهء گوناگون از قرآن در اين كتابخانه يافت مىشود . ولى فقط مسلمانان مىتوانند از اين كتابخانه بازديد كنند . عايدات خدام حرم بسيار زياد است . هزاران تن از زوار ، هدايايى تقديم آستانه مىكنند و مقدار زيادى از زمين در شهر مشهد به خدام حرم تعلق دارد . افراد مقدس و متدين در بستر مرگ ، زمينهاى حاصلخيز و گران‌قيمت خود را به آستانه واگذار مىكنند . در محلهايى كه بست به شمار مىرود دكانها و بازارها و چاپخانه‌ها به مقامات آستانه اجاره مىپردازند . ( سال گذشته در كنار بست بنايى احداث گرديد كه مىگويند منظور از ساختمان آن اين است كه مقامات آستانه مىخواهند بعضى از جواهرات و اشياء قيمتى آستانه را در آن جاى دهند تا غير مسلمانان نيز بتوانند\r\n\r\n\r\n","description":"","footnote":"\r\n( 1 ) . معبد شهر  Oracle  در يونان كه يونانيها از كاهنان آنجا پاسخهاى غيبى مىگرفتند . - م .\r\n","page_name":" 274 ","page_number":292},
  {"content":"\r\n\r\nآنها را مشاهده كنند . اين موضوع ممكن است راست باشد يا نباشد . )\r\nديگر از جنبه‌هاى برجسته مشهد دو خيابان آن به نام بالا خيابان و پايين خيابان است كه به حرم منتهى مىشود و تقريبا چهارصد متر از خاك مقدس مشهد را اشغال كرده ؛ اين خيابانها اكنون به صورت مأيوس كننده‌ترين مناظر درآمده است .\r\nمعروف است كه اين خيابانها در سابق مانند پل گالاتا « 1 » واقع در استانبول بوده است كه يكى از جاهاى بسيار زيبا و ديدنى مشرق زمين به شمار مىرود . زمانى تنوع البسه و رنگها و وجود مليتهاى مختلف مانند اعراب بدوى ، افغانى ، قفقازى ، ترك و تاتار ، شاهزادگانى كه با جامه‌هاى فاخر و زوار تهديست با جامه‌هاى ژنده ، دراويش و گدايان ، به اين خيابانها مناظر جالبى مىدادند . ولى اكنون كه ايرانيان لباس خود را تبديل به لباس اروپاييان كرده و كلاه پهلوى بر سر نهاده‌اند اين منظره را ديگر نمىتوان ديد . نهرى كه از وسط خيابان مىگذرد اكنون به صورت آب كثيفى درآمده كه باقىماندهء غذاى روز در سطح آن شناور است .\r\nنبايد تصور كرد كه زوار تنها با زندگى زوارى و مظهر مرگ سروكار دارند . مشهد شهرى بسيار باروح است و قسمت تازه‌ساز و جديد آن بسرعت پوششى از تمدن مغرب‌زمين را به خود مىگيرد . محدوديتهاى مذهبى در كليهء نقاط مشهد وجود ندارد .\r\nمشهد داراى چندين خيابان جديد است كه دكانداران آن كالاهاى ساخت چكوسلواكى و روسيه را در جعبه آيينه‌هاى خود به معرض نمايش گذاشته‌اند . در اين خيابانها حتى فرنگيهايى كه ظاهرى عجيب و غريب دارند مىتوانند با آزادى كامل رفت و آمد كنند .\r\nزوار تنها و غمگين نمىباشند ، چه در مدت اقامت خود در شهر مقدس مشهد مىتوانند ازدواج كنند و هر وقت پول آنها تمام شد زوجهء موقتى خود را طلاق گويند و او را در سايهء مرحمت و لطف مشهد رها كنند و به ديار خود رهسپار شوند . اين زوجه موقتى « صيغه » ناميده مىشود و اين نوع ازدواج در مقابل پرداخت وجهى اندك براى مدتى از يك تا نود و نه سال مشروع است و روحانيان آن را جايز شمرده‌اند . امر طلاق در ايران بسرعت انجام مىگيرد و موارد آن بسيار است . بعضى از زنان ترجيح مىدهند كه صيغه باشند تا زن عقدى ، چون پس از جارى شدن صيغهء عقد نقض آن مشكل است .\r\nهمچنين نبايد تصور كرد كه زندگانى بازرگانان شهرى فقط در اطراف حرم مىگذرد . چه ،\r\n\r\n\r\n","description":"","footnote":"\r\n( 1 ) .  Galata \r\n","page_name":" 275 ","page_number":293},
  {"content":"\r\n\r\nمعاملهء قالى و فيروزه و ترياك مقدارى از اوقات آنها را مىگيرد . بازارهاى مشهد گرچه از لحاظ معمارى جالب نيست ، از لحاظ انواع مختلف اشخاصى كه در آن ديده مىشود بسيار غنى است . گرچه يك نفر خارجى مىتواند آزادانه در خارج از زنجير بست آمد و رفت كند ، نمىتواند مناظر جالب بازار را ببيند ، چه جالبترين مناظر را در مركز شهر مذهبى و محلى كه مؤمنان و زوار متعصب در كليهء ساعات روز در آن رفت و آمد مىكنند مىتوان ديد .\r\nدر عرض دو سال اخير اتفاقى در اين شهر مقدس رخ داده كه براى آن در اين شهر خرافاتى و متعصب صفت ديگرى جز « برجسته » نمىتوان قائل شد ، و آن چيزى است كه چگونگى خط مشى زندگانى مذهبى را در ايران كنونى معلوم مىگرداند . در نقطه‌اى از شهر مشهد ، كه استخوانهاى صدها تن از زوار در آن مدفون است و در مجاورت حرم يعنى بيرون از دروازه‌اى كه بست واقع شده ، خيابان عريض جديدى احداث گرديده كه در كنار آن دكانها و ادارات دولتى قرار گرفته است و طرح آن عينا به خيابانهاى جديد كشورهاى مغرب زمين شباهت دارد . نماى خارجى ساختمانهاى اين خيابان از كاشيهايى نظير كاشيهايى كه در حمامهاى نوساز به كار برده مىشود ساخته شده است و براى احداث اين خيابان جديد ، مجبور شده‌اند يك گورستان را خراب كنند و محتويات قبور آن را بار ديگر در زمينهاى خارج از شهر دفن نمايند و بعضى از آنها را براى بار دوم و برخى ديگر را براى بار سوم در آرامگاه خود قرار دهند .\r\nهنگامى كه لرد كرزن به مشهد مسافرت كرد از وضع ساختمان و محل كنسولگرى كشور بزرگى مانند انگلستان در شهر مهمى مانند مشهد اظهار تأسف كرد . ولى امروز محل آن يكى از زيباترين كنسولگريهاى ايران است . البته باغ آن به بزرگى باغ سفارت انگلستان در تهران نيست ولى باغ بسيار زيبايى است و از بام بعضى از ساختمانهاى آن مىتوان منظرهء زيباى گنبدهاى طلايى و مناره‌هاى حرم را مشاهده كرد . اگر لرد كرزن زنده مىبود امروز نمىتوانست مانند آن موقع در روزنامهء تايمز « 1 » شكايت كند كه مأموران انگلستان در محل مناسبى سكونت ندارند و به اين جهت نمىتوانند نمايندهء كشور مقتدر و ثروتمندى چون انگلستان باشند .\r\nخارج از شهر مشهد ، جادهء زرين سمرقند را در پيش مىگيريم .\r\n\r\n\r\n","description":"","footnote":"\r\n( 1 ) .  Times \r\n","page_name":" 276 ","page_number":294},
  {"content":"\r\n\r\nجادهء زرين سمرقند\r\n\r\n","description":"","footnote":"","page_name":" 277 ","page_number":295},
  {"content":"\r\n . \r\n","description":"","footnote":"","page_name":" 278 ","page_number":296},
  {"content":"\r\n\r\n\r\nبست\r\nكلمهء « بست » در ايران تحكم‌آميزترين كلمات به شمار مىرود . مفهوم آن ، كه فرمان دنياى مسلمان به دنياى غير مسلمان است ، يعنى از اينجا پا فراتر نگذاريد . مجازات كسانى كه با اين فرمان مخالفت كنند مرگ است . از نظر پيروان حضرت محمد ( ص ) بست محل مقدس و تحصنگاه غير قابل تجاوز مسلمانان است . تا چند سال قبل قاتلان و جنايتكاران از دست تعقيب‌كنندگان خود به اين محل پناه مىآوردند . لكن بست درجات مختلف دارد . قاتلان جرئت ورود به صحن مسجد را ندارند ، ولى مقروضان تا مدتى ، كه در داخل چهار ديوارى هستند ، مىتوانند اطمينان داشته باشند . اين موضوع كه آيا در دورهء شاه فعلى رعايت بسيارى از اين حدود مذهبى مىشود يا نه نكتهء قابل بحثى است . در حقيقت عقيدهء عامه بر اين است كه بست به معنى قديمى تحصنگاه ، در خود را به روى مردم بسته است . در زمان گذشته براى بسيارى از مكانها از جمله : ابنيهء مقدس ، اصطبلهاى سلطنتى ، دم اسبى كه متعلق به يكى از اعضاى خاندان سلطنتى يا شخصيتهاى دربار بود ، توپ بزرگ ارگ ، مقابر مقدس و دروازهء كاخ سلطنتى اصفهان ، حق تحصن دادن قائل بودند . در حالى كه شاه عبد العظيم ، كه فاصلهء زيادى با تهران ندارد ، افتخار مىكرد كه تمام شهر ، كه در اطراف زيارتگاه واقع شده ، بست محسوب مىشود . به همين جهت ، جمعيت آن از طبقات مختلف تشكيل يافته بود . هنگامى كه پروفسور براون از تهران به اصفهان مسافرت مىكرد خيلى ميل داشت منظرهء خارجى مرقد ، يعنى گنبد طلايى حضرت عبد العظيم اين شهر تحصنگاه را تماشا كند و بدون اينكه قصد ورود به آن را داشته باشد به راهنماى خود گفت كه به آن سو بروند . ولى\r\n\r\n","description":"","footnote":"","page_name":" 279 ","page_number":297},
  {"content":"\r\n\r\nهمين كه به بازار رسيدند فورا آنها را امر به بازگشت دادند . در اين‌گونه مواقع فقط يك كار مىتوان كرد و آن بازگشتن است . آنها هم همين كار را كردند و با عبور از كوچه‌هاى خلوت خارج شهر توانستند خود را به نزديكى در زاويه برسانند . براون همين كه خواست در حرم را با دقت تماشا كند و كار آن را مورد تحسين قرار دهد ناگهان دو تن از خدام بدذات از مخفيگاه خود خارج شدند و پس از تهديد ، آنها را امر به بازگشت دادند .\r\nهرچه راهنماى او توضيح داد و گفت كه خود او يك تن مسلمان است و نه فقط حق نزديك شدن به حرم را دارد بلكه اجازه ورود به آن را نيز دارا مىباشد ، به گفتهء او وقعى نگذاشته و گفتند اگر تو مسلمان باايمانى بودى يك تن فرنگى كافر را به اين مكان مقدس راهنمايى نمىكردى و ما تو را به هيچ وجه از او بهتر نمىدانيم حالا برويد ! موقعى بود كه بيم آن مىرفت نگهبان متوسل به زور شوند و رعايت احتياط لازم بود .\r\nاين شهر با تهران به وسيلهء راه‌آهنى متصل مىشود كه مىتوان آن راه‌آهن را « ايرانى » خواند . طول آن بيشتر از 9 كيلومتر و نيم و خيلى باريك است . يك بار يكى از زوار ، هنگام پياده شدن يا شايد بر اثر پرت شدن از آن ، قبل از آنكه قطار بايستد ، به قتل رسيد .\r\nگروه زوار ، فورا به راننده كه يك تن روسى بود و با هفت‌تيرى از خود دفاع مىكرد ، حمله‌ور شدند و قبل از رسيدن كمك او را سخت مجروح كردند . سپس براى انتقام گرفتن ، خطوط راه‌آهن را درهم شكستند . جدول ساعات حركت قطار در اين خط زياد مفيد نيست . . . . از اين گذشته هميشه مىتوان كار امروز را به فردا گذاشت . قطار كوچك كه فقط داراى سه چهار واگن است و هميشه مملو از زوار مىباشد بر حسب ميل خود به وسيلهء لوكوموتيو و به قول ايرانيها « ماشين » كوچكى ( ايرانيها « مشين » انگليسى را ماشين تلفظ مىكنند ) بين تهران و حضرت عبد العظيم آمد و رفت مىكند .\r\nدر مشهد رعايت حدود بست و تحصنگاه يك قانون كاملا مذهبى است . عبور مرور خارجيها در شهر مشهد فوق‌العاده مشكل است و حضور مأموران انتظامى باعث راحتى خيال مىباشد ، چه ممكن است شخص بدون قصد در خيابان راه برود و ناگهان با زنجير استبداد كه نشانهء « بست » است و حدود غير مسلمانان را مشخص مىكند مواجه گردد .\r\nدر مشهد در بعضى از موارد تمام يك خيابان بست محسوب مىشود و از ورود غير مسلمانان به آن جلوگيرى به عمل مىآيد . حتى در مركز بازار اصلى زنجير بزرگ بست ديده مىشود كه بازار را از آن محل به دو قسمت تقسيم مىكند . زنجير مزبور از سويى به سوى ديگر آويزان است و درست شبيه زنجيرهاى محاصرهء قسطنطنيه يا سدهاى\r\n\r\n","description":"","footnote":"","page_name":" 280 ","page_number":298},
  {"content":"\r\n\r\nشناور در رودخانه تايمز لندن است . در اينجا بازار نه فقط يك شهر سرپوشيده و مسقف است بلكه شهرى در شهر ديگر محسوب مىشود و اين بازار تنها بازار ايران است كه ورود آن براى غير مسلمانان ممنوع مىباشد . اين ضعف طبيعت آدمى يعنى حس كنجكاوى اين قسمت از بازار را خيلى دلفريب و مطبوع جلوه مىدهد . به طورى كه هيچ يك از بازارهاى اين فلات اين طور فريبنده و وسوسه‌آميز نيست . پيشخوانهايى كه در نزديكى مدخل قرار گرفته است عادى به نظر مىرسد ولى معلوم نيست پشت زنجير كه چشم نبايد آنجا را ببيند چه مىگذرد ؟ آيا در اين محل است كه قاتلان كالاهاى مورد نياز خود را خريدارى مىكردند ؟ آيا هنوز ايرانيان قديمى كه چهارزانو مىنشستند در اين بازار شربتهاى سحرآميز عشق و مرگ را خريد و فروش مىكنند ؟ آيا در اين بازار جواهرات گرانبهايى يافت مىشود كه هنوز به بازارهاى قسطنطنيه يا قاهره نرسيده است ؟ آيا سلاحهاى مرصع مؤثرتر و كشنده‌تر است ؟ آيا فيروزه در تاريكى و خلوت بازار رنگ نيلگون خود را بهتر حفظ مىكند ؟ آيا تمام كاشيها از مساجد زمان شاه عباس به دست آمده ؟ آيا رنگ تمام قاليها ثابت و بدون جوهر است ؟ اينها سؤالاتى است كه بدون شك بست مىتواند به آنها پاسخ دهد . ولى نمىدهد يا نمىتواند بدهد يا نبايد بدهد . در هر صورت آنها را بىجواب مىگذارد . يك نكته مسلم است و آن اين است كه از هنگامى كه نقض احكام دهگانه حضرت موسى نوعى فضيلت به شمار آمد ، كليهء كسانى كه به جمع‌آورى آثار عتيق اشتغال دارند معتقدند كه حلقه‌هاى زنگ‌زدهء اين زنجيرهاى وسوسه‌آميز و فريبنده از اسرار « دو شمشير مفقود شده » آگاه است ، چه ممكن است اين شمشيرها را در صحن ممنوع الورود اين بازار قدرى پايين‌تر از محلى كه زنجير بست قرار دارد در جايى كه بازار اصلى به سوى راست پيچ مىخورد پنهان كرده باشند . مىگويند يكى از اين شمشيرها به داموكلس « 1 » تعلق داشته و اين طور شهرت دارد كه پس از آن ضيافت معروف براى حفظ آن ، دستهء آن را در موى اسب پيچيده و كنار گذاشته‌اند . متأسفانه هيچ‌گونه شرحى دربارهء طرحى كه براى مرصع كردن آن به كار رفته بيان نشده است . تيغهء شمشير ديگرى كه به « رزم‌آور شكست‌ناپذير » تعلق داشت از پولاد آبدار نبوده و آن را اين طور توصيف كرده‌اند :\r\n\r\n\r\n","description":"","footnote":"\r\n( 1 ) .  Damocles  درباريان ديونوسيوس مهين  Dionysius  جبار شهر سيراكوز ( قرن چهارم پيش از ميلاد ) وى در يكى از ضيافتها دستور داده بود شمشير برهنه‌اى را كه به موى اسبى بسته بود بر فراز سر داموكلس بياويزند . و امروز در زبانهاى اروپايى شمشير داموكلس كنايه از خطرى است كه هر آن آدمى را تهديد كند . - م .\r\n","page_name":" 281 ","page_number":299},
  {"content":"\r\n\r\n« شمشير يمانى او هيچ‌گونه زينتى جز برّايى نداشت » . « 1 »\r\nدر خيابانى كه در جلو دروازهء بست زيارتگاه واقع گرديده هميشه جمعيتى مركب از طبقات مختلف زوار با لباسهاى گوناگون ديده مىشود و اهالى زيرك و باهوش مشهد آنها را ترغيب به خريدن دعا و طلسم و اشياء پرزرق‌وبرق و زيورآلات مىكنند تا آنها را به عنوان ره‌آورد با خود ببرند . جمعه براى خريد و فروش و مبادلهء كالا چه در داخل و چه در خارج بست روز مهمى محسوب مىشود . در آنجا پس از چانه زدن بسيار ، مجموعه‌اى از البسهء مستعمل گوناگون ، كه شخص فكر مىكند هنگامى كه در تصرف صاحب قبلى بوده آخرين مراحل خود را طى مىكرده در زير اشعهء خورشيد ، دست به دست مىگردد .\r\nاينجا نيز يكى از محلهايى است كه مىتوان جمعيت مركب از طبقات گوناگون مردم ايران را مشاهده كرد . گرچه با منسوخ شدن عمامه و جامهء محلى نيمى از زيبايى اين منظره از بين رفته ، با اين حال در اين محل جمعيتى از مردم با چهره‌هاى مختلف و آشنا به زبانهاى گوناگون ديده مىشوند و در اين بين خوابيدن و خوردن و چاى نوشيدن و استعمال دخانيات در ملاء عام نقش مهمى ايفا مىكند . واقعهء جالب و در عين حال شگفت‌آورى در روز جمعهء چهارم اوت سال گذشته اتفاق افتاد ( جمعه روز تعطيل مسلمانان است ) . هنگامى كه مؤذن از منارهء مسجد مردم را به اداى نماز ظهر دعوت كرد ، هيچ عكس‌العملى در جمعيت پديد نيامد و آنها همچنان سرگرم معامله بودند . در جده ، يعنى نزديكترين محل به مكه ، كه غير مسلمانان اجازهء ورود به آن را دارند ، تمام بازرگانان بازار هنگام ظهر دكانها و پيشخوانهاى خود را ترك مىگويند و براى اداى نماز به مسجد مىروند . هرگاه در اين كار تأمل نمايند مأموران شهربانى به خيابان مىآيند و اشخاص تنبل را وادار مىكنند كه در اداى فريضه شتاب كنند . لااقل تا سه سال قبل وضع بدين سان بود .\r\n\r\n\r\n","description":"","footnote":"\r\n( 1 ) . مطالب مؤلف درين قسمت تا حدى مبهم است ، مقصود او از شمشير داموكلس يعنى با جان خود بازى كردن است ؛ اما غرض او از اشاره به تيغ يمانى « رزم‌آور شكست‌ناپذير » ( كه محتملا اسكندر مقدونى است ) معلوم نشد . - م .\r\n","page_name":" 282 ","page_number":300},
  {"content":"\r\n\r\nمنظره‌اى از حرم مطهر حضرت رضا از محوطهء خارج بست ،\r\n\r\n","description":"","footnote":"","page_name":" 283 ","page_number":301},
  {"content":"\r\n . \r\n","description":"","footnote":"","page_name":" 284 ","page_number":302},
  {"content":"\r\n\r\n\r\nگورستانهاى ايران\r\nبه طور كلى چنين به نظر مىرسد كه ايرانيان به وضع ظاهرى گورستانهاى خود اهميت چندانى نمىدهند ، و در اين مورد با مسلمانان استانبول و ساير نقاط تركيه تفاوت دارند .\r\nمىتوان گفت كه گورستانهاى مسلمانان استانبول در ايوب ، واقع در استانبول ، با آن درختان عظيم سرو و سنگهاى زيبايى كه روى گورها نهاده‌اند توأم با منظرهء بىمانند قرن الذهب « 1 » و به سفر از زيباترين و گيرنده‌ترين مناظر اروپا و كرانهء شرقى مديترانه و خاور زمين را تشكيل مىدهد .\r\nلكن در ايران از باختر به خاور ، يعنى از كرمانشاه به تبريز ، و از شمال به جنوب ، يعنى از تبريز به كرمان ، گورستانها به طور غير قابل وصفى ملال‌آور و مأيوس‌كننده مىباشند .\r\nاز اين گورستانها به‌هيچ‌وجه مواظبت و مراقبتى نمىشود . بر اثر روش حفر قبور ، اغلب آنها فرورفته و گود نشسته است . گويى زمين‌لرزهء كوچكى سنگها را نامرتب كرده و هر يك از آنها را در گوشه‌اى افكنده است . در هر مكانى مىتوان شكافها و شيارهاى متعدد مشاهده كرد كه در آنجا انواع خزندگان به رنگهاى خاكسترى و سبز گندمى مسكن گزيده‌اند و مانند ارواح گمشده سرهاى خود را بيرون مىآورند و دوباره از نظر ناپديد مىشوند . آنها طورى روى قبور مىنشينند كه گويى مالك آنها هستند و موقتا بيرون آمده‌اند تا ببينند در دنياى خارج چه مىگذرد . اينها موجودات كوچك بىآزار و پرتحركى\r\n\r\n\r\n","description":"","footnote":"\r\n( 1 ) . قرن الذهب ( شاخ زرين ) به آن قسمت از دهانهء به سفر اطلاق مىشود كه تركيهء آسيا را از تركيهء اروپا جدا مىكند . - م .\r\n","page_name":" 285 ","page_number":303},
  {"content":"\r\n\r\nهستند و هيچ كس ايرادى نمىبيند كه آنها نيز در زير اشعهء آفتاب مكانى را اشغال كنند .\r\nبراى توصيف اين گورستانها آنها را جز به مزرعهء شخم‌زده ناصافى كه خاك برگردان شدهء آن بر اثر تابش آفتاب و وزش باد خشك شده و به نظر برشته و تشنه مىآيد به چيز ديگر نمىتوان تشبيه كرد . پس شخص مىتواند فضايى را در نظر مجسم كند كه صدها قطعه سنگ مسطح به رنگ خاكسترى و به اشكال مربع و مستطيل با ارتفاع يك پا ، كه بعضى از آنها از حيث شكل و اندازه شبيه به سنگهاى فرسنگ شمار است ، از آن بيرون آمده باشد . اين سنگهاى فرسنگ شمار يا به طور عمود قرار گرفته‌اند يا به طور مايل يا اينكه بدون هيچ‌گونه نقشه يا طرحى روى خاك خاكسترى رنگ خوابيده‌اند . حال شما مىتوانيد تصورى راجع به گورستانهاى ايران حاصل كنيد . در ايران ، گورستانها اغلب در زمينهاى مسطح بيرون شهر واقع شده ؛ به طورى كه مشاهدهء آنها مىرساند كه در نزديكى آنها آبادى وجود دارد . در مشهد چون خاك اطراف « آستان قدس رضوى » مقدس است ، در بعضى از قسمتهاى شهر خانهء مسكونى قبور را احاطه كرده است . در اغلب آنها يك يا دو قبر گنبدى شكل با چهار ستون چهارگوش ، فضايى را به مساحت 6 تا 12 پاى مربع اشغال كرده است . اين مقابر توسط خويشاوندان ثروتمند و در بعضى از موارد توسط اشغال‌كنندگان آنها با پيش‌بينى نظير پيش‌بينى اسقف مذكور در منظومهء معروف براونينگ « 1 » ( ولى شايد بدون كوشش و ممارست وى ) در زمان حيات و به دستور خود آنان ساخته شده است . اين‌گونه بناها سايه‌اى به وجود مىآورد كه مىتوان در آن براى آمرزش روح متوفا دعا كرد . پس از انقضاى زمان كافى براى كاهش غم و غصه و هنگامى كه ملاها و دراويش ، كه در مقابل كار خود دستمزدى دريافت مىكنند ، وظيفهء خود را انجام دادند يا تأثير دعاهاى خود را كافى دانستند ، پناهگاه كوچك ، جنبهء انحصارى خود را از دست مىدهد . چهره‌هاى غريبى در سايه‌هاى اين بنا ظاهر مىشود و خش و خش صفحات قرآن در فاصلهء صداى قليان به گوش مىخورد . در اين محل نيز عصرهاى پنجشنبه ( مطابق با عصر روز شنبه مسلمانان ) يا تمام روز جمعه ( مطابق با يكشنبه مسلمانان ) زنان با حجاب به دعا خواندن و ناله و زارى كردن و قليان كشيدن و نوشيدن فنجانهاى متعدد چاى و گفت و گو كردن اشتغال مىورزند . در اين\r\n\r\n\r\n","description":"","footnote":"\r\n( 1 ) . اشاره به منظومه‌اى است كه رابرت براونينگ  Robert Browning  شاعر معروف انگليسى در 1855 م در مجموعه‌اى به نام مردان و زنان  ( Men and Women )  انتشار داد . - م .\r\n","page_name":" 286 ","page_number":304},
  {"content":"\r\n\r\nگونه مواقع اطمينان داشتن مشكل است ، چه با نزديك شدن يك فرنگى فورا چادرها در اطراف بدنها پيچيده مىشود . صورتهاى گرد پوشيده مىشود و مانند لاك‌پشتى كه سر را زير لاك خود پنهان مىكند ناپديد مىگردد . تنها چيزى كه مىتوان مشاهده كرد چشمى است كه اطراف آن را سياه‌ترين سرمه‌ها احاطه كرده . زنان تا عبور مرد بيگانه به همين حال مىنشينند . گويى دسته‌اى از ساحران افسانه‌اى هستند كه يك لحظه جهش برق به طور غير منتظر چشمهاى شرقى آنها را يكى پس از ديگرى روشن مىسازد . بعد از يكى دو دقيقه صداى قهقههء خنده يا شيون به گوش مىرسد . زندگى از نو آغاز مىگردد .\r\nقبور به طور كلى بناهاى سست و بسيار كم‌عمقى است . در كشورهاى خارج به واسطه گرمى هوا نمىتوان زياد در بناى قبور صرف وقت كرد . در اين گونه ممالك گورها در انتخاب شكار خود شتاب مىكنند . در ايران قبورى كه مخصوص زنان حفر مىكنند داراى عمق بيشترى است . شايد به اين جهت كه آنها به رفتن به بهشت اميد كمترى دارند . مردان در طول زندگانى خود با اين اميد دلخوش هستند كه پس از مرگ استخوانهاى آنها در محوطهء آستانهاى مقدس مشهد يا كربلا يا قم دفن شود و به اين جهت آرامگاههاى آنها بناهاى موقتى است و جسد آنها فقط براى يك فصل در آنجا مدفون مىباشد . عمق اين قبور در بعضى از موارد به اندازه‌اى اندك است كه شغالها و سگهاى ولگرد آنها را كنده و از محتويات آن شكم خود را سير مىكنند . بعضى از اوقات كه باد از محل نامساعدى مىوزد به واسطه نازكى طبقات خاك ، شخص از موقع جغرافيايى گورستان ده بيش از آنچه بايد ، آگاه مىگردد . در مشهد گورستانى وجود دارد ( كه در بهترين محل خارج بست واقع شده جايى كه مناره‌ها و گنبد طلايى ديده مىشود ) كه به داشتن فاضلاب روبازى مباهات مىكند و با ديدن اين منظره شخص به حالت تهوع دچار مىگردد . ولى تنها مشهد نيست كه داراى محلات متعفن و مشمئزكننده مىباشد ، چه كرمانشاه مىتواند ادعا كند كه از اين لحاظ در درجهء اول واقع شده است « 1 » . ابياتى از كلريج « 2 » با اين مورد تناسب دارد :\r\n« من هفتاد و دو نوع بوى متعفن را برشمردم ، كه همه به خوبى توصيف شده و چندين\r\n\r\n\r\n","description":"","footnote":"\r\n( 1 ) . اشاره به رودخانهء آب شويان است كه ميان كرمانشاه جارى است و در عين حال فاضلاب شهر به شمار مىرود و از قرار معلوم درين ايام دولت تصميم گرفته است كه روى اين نهر كثيف را بپوشاند . - م .\r\n( 2 ) .  Coleridge  شاعر انگليسى ( 1772 - 1834 م ) .\r\n","page_name":" 287 ","page_number":305},
  {"content":"\r\n\r\nنوع بوى نفرت‌انگيز » .\r\nنبش قبر و نقل و انتقال اجساد اكنون منع گرديده است . شايد اين كار در زمان شاه فعلى ، كه در مورد اقدامات مربوط به روحانيان از نظر خود تبعيت مىكند ، به طور رسمى منع شده باشد . اخبار صريح و قطعى دربارهء قوانين جديدى كه در ايران وضع مىشود از منابع رسمى در تهران بكندى پخش مىگردد . حتى پس از انتشار نيز تا مدتى مردم از صحت مطلب نمىتوانند اطمينان داشته باشند .\r\nتابوتهايى كه در ايران ساخته مىشود با تابوتهاى كشورهاى مغرب زمين اندكى تفاوت دارد . در ساختن آنها دقت زيادى مبذول نگرديده و در دو طرف آن دو دسته مثل دسته چرخهاى خاك‌كش تعبيه شده تا بتوان اجساد را با سهولت به دوش حمل‌كنندگان نهاد . حمل اجساد به گورستان قسمت مهمى از مراسم تشييع را تشكيل مىدهد . گروهى كه متصدى اين كار هستند تا مسافت نسبتا زيادى جسد را بر دوش حمل مىكنند و در بين راه نيز هر مردى كه بر حسب اتفاق به گروه تشييع‌كننده برخورد كند به آنها مىپيوندد و با عجله به جانب تابوت پيش مىرود و حتى اگر براى يك دقيقه باشد آن را بر دوش حمل مىكند و گاه آن را تا مسافتى به طول چهار يا پنج قدم مىبرد . اين وضع تا پايان حمل جنازه همچنان ادامه دارد به طورى كه حمل‌كنندگان اصلى سهم زيادى در اين مراسم ندارند .\r\nدر شيراز اين رسم هنوز در بين مؤمنان با شدت زياد متداول مىباشد . يك روز در ماه مه سال گذشته يكى از مأموران جوان شهربانى ، كه از طرف دولت مأمور نظارت بر ساختمان جاده‌اى بود كه به تنگ منتهى مىشد ، هنگام انجام دادن وظيفه ناگهان محل خود را ترك گفت و به سوى تابوتى دويد تا در حمل آن شركت جويد و مسافتى به طول چند قدم را كه از روى پل مىگذشت پيمود . آن روز بعدازظهر يكى از روزهاى بسيار گرم بود به طورى كه مأمور جوان پس از يكى دو دقيقه ، در حالى كه عرق از چهره مىزدود ، بازگشت و در آن حال از يك پليس انگليسى هنگامى كه وسايط نقليه را در يكى از خيابانهاى لندن هدايت مىكند آشفته‌تر به نظر نمىرسيد .\r\nتابوتهايى را كه به مشهد مىفرستند معمولا در درون گونى مىنهند و در آن را مىدوزند . سپس روى آن برچسبى الصاق مىكنند و نام متوفا را بر روى آن مىنويسند .\r\nسپس سه يا چهار تاى آنها را بر پشت يك قاطر يا الاغ مىنهند و بر روى آن مرد يا زنى ، كه ممكن است يكى از خويشاوندان متوفا باشد ، مىنشيند . اين تابوتها به خاك مقدس\r\n\r\n","description":"","footnote":"","page_name":" 288 ","page_number":306},
  {"content":"\r\n\r\nمشهد يا كربلا يا قم منتقل مىشود . لرد كرزن هنگامى كه از مشهد به تهران مىآمده با يكى از اين كاروانهاى مرگ برخورد كرده است . در اين مورد جسدها را در نمد سياه پيچيده و هر يك از آنها را در يك طرف الاغ آويخته بودند . كرزن مىنويسد : « مردى يك تابوت بسيار طويل را در جلو خود بر روى قاش زين گذاشته بود و حمل مىكرد . اين مرد بدون شك مىبايست دقايقى را آميخته با احساسات عجيب و غريب گذرانيده باشد » .\r\nهنگامى كه شخصى تأثير كلى برترى و تفوقى را كه لرد كرزن در پشت سر گذاشته درك مىكند جملهء اخير اظهارات وى را در خور تفكر و تأمل مىداند .\r\nايرانيان مدت زيادى از وقت خود را در گورستانها مىگذرانند . به طورى كه گورستان براى آنها حكم باغهاى عمومى را پيدا كرده . با اينهمه ، بسيار عجيب است كه براى بهبود وضع آنها هيچ گونه اقدامى مبذول نمىدارند . عادت به بازديد اهل قبور از رسوم قديمى است . يكى از داستانهاى هزار و يكشب ، كه لين « 1 » به انگليسى ترجمه كرده است ، با اين مطلب شروع مىشود كه قدمت زيارت اهل قبور را مىرساند .\r\n\r\nداستانى از فرزند پارساى هارون الرشيد\r\nامير المؤمنين هارون الرشيد را پسرى بود كه در سن شانزده سالگى از دنيا روى برتافته در سلك پرهيزكاران و پارسايان درآمده بود . وى را عادت بر اين بود كه به گورستانها مىرفت و مىگفت « شما دنيادار بوديد اما او شما را نجات نداد و سرانجام در گور آرميديد . اى كاش مىدانستم كه شما چه‌ها گفته و چه‌ها شنيده‌ايد » . سپس با وحشت گريه و مويه آغاز مىكرد و اين شعر شاعر را زمزمه مىنمود :\r\n« به خاك سپردن مردگان مرا وحشت‌زده مىكند و مويهء زنان داغدار مرا شكنجه مىدهد » .\r\n\r\n\r\n","description":"","footnote":"\r\n( 1 ) .  Lane \r\n","page_name":" 289 ","page_number":307},
  {"content":"\r\n . \r\n","description":"","footnote":"","page_name":" 290 ","page_number":308},
  {"content":"\r\n\r\n\r\nعمر خيام و نيشابور\r\nپس از عبور از جادهء خاكى مشهد ، كه تا مسافت كوتاهى نسبتا جالب توجه است ، به تپهء سلام ، يعنى اولين يا آخرين نقطه‌اى كه زائر مىتواند از آنجا گنبدها و مناره‌هاى طلايى زيارتگاه مقدس را مشاهده كند ، مىرسيم . در اين محل نيز زوار براى علامت‌گذارى ، توده‌هاى كوچكى از سنگ درست كرده‌اند . چه در اين نقطه است كه به خواندن دعا و به جا آوردن مراسم شكرگزارى مىپردازند . دوتى « 1 » مىنويسد « هنگام بازگشت از مكه نظير اين مراسم در محلى كه فاصلهء زيادى با جده ندارد انجام مىگيرد » . به موجب اظهارات رفيق راه دوتى حجاج با انداختن ريگى در اين محل شاهدى براى خود مىآورند تا در روز جزا شهادت بدهد كه آنها به زيارت خانهء خدا رفته‌اند . پس از مدت كوتاهى به يكى از شهرهاى ايران مىرسيم كه عدهء زيادى از مردم انگليسى زبان از آن با علاقه و دلبستگى ياد مىكنند . اين شهر ، نيشابور واقع در خراسان است و محلى است كه عمر خيام در نيمهء دوم قرن يازدهم ميلادى در آن ديده به جهان گشود و در اوايل قرن دوازدهم رخت از جهان بربست .\r\nاساسا وجود شهر نيشابور تا به امروز دليل زنده‌اى حاكى از روح شكست‌ناپذير و نيروى زندگى مردم آن است . چه ، اين شهر مكرر در مكرر در معرض محاصره و تاخت و تاز و زلزله واقع شده است . امروز نيشابور انعكاس غم‌انگيزى از گذشتهء درخشان آن\r\n\r\n\r\n","description":"","footnote":"\r\n( 1 ) . چارلز مان‌تگو دوتى  ( Doughty )  در سالهاى 1876 - 1878 م به صحارى عربستان مسافرت كرده است .\r\nسفرنامهء او در سال 1888 م در انگلستان انتشار يافت .\r\n","page_name":" 291 ","page_number":309},
  {"content":"\r\n\r\nمىباشد . اكنون ديگر اولين اشعهء خورشيد بر كنگرهء قصر سلطان نمىتابد . منارهء باريك و ظريف آنجا مدتى است كه سرنگون شده و كاروانسراهاى آن فرو ريخته و مبدل به توده‌هاى خاك گرديده . ديگر گل سرخ بر لب رودخانه نمىرويد ، چه بستر رودخانه خشك شده و باغها از بين رفته و در قهوه‌خانه‌ها بسته شده است . امروز فلسفهء شاعر فقط دربارهء خود مردم صدق نمىكند ، چه اگر عمر خيام امروز مىزيست مىتوانست ابيات ذيل را ، بدون اينكه از حقيقت منحرف شود ، دربارهء خود نيشابور بسرايد :\r\n « مگذار كه غصه در كنارت گيرد * و اندوه مجال روزگارت گيرد\r\nمگذار كتاب و لب جوى و لب كشت * زان پيش كه خاك در كنارت گيرد » \r\nهيچ گونه نشانه يا خط مرزى در آسمان اين شهر ديده نمىشود كه آن را از ساير شهرهاى قديمى ايران ، كه به همين اندازه است ، مشخص سازد . ديوار مشهور آن نمونه‌اى از اسراف و اتلاف كوشش در ايران است . اكنون ديگر ضرورتى نيست كه لشكر فراوان مغول از آن بالا برود . چه ، امروز ديوارهاى شهر چنان وضع رقت‌بارى دارد كه حتى در مقابل حملهء گروهى از پسران پيش‌آهنگ تاب مقاومت نمىآورد . بازارهاى نيشابور از جمله ويرانترين بازارهاى ايران و مردم آن از فقيرترين مردم اين كشور به شمار مىروند . در اين بازار مانند بازارهاى ساير شهرهاى ايران كوزه‌گر پير را مىتوان يافت .\r\nوضع ظاهر او زياد تغيير نيافته و هنوز بر گل مرطوب مشت مىكوبد ، ولى با نيروى كمتر و بدون شوق و علاقه اين كار را انجام مىدهد . دوستداران كوزه‌هاى زيبا و خوش تركيب ، كوزه‌هايى كه با مهارت و استادى تهيه شده دير زمانى است كه ديده از جهان فرو بسته‌اند ، لااقل دو قرن از مرگ آنها مىگذرد . از آن زمان تاكنون كوزه‌گر شوق و استعداد خود را از دست داده و نمىتواند با آن حرارت سابق گل كوزه‌گرى را در چرخ حساس و تأثيرپذير بريزد و با دستهاى مستعد خود مصنوعى خلق كند كه به نام و دوره‌اى كه در آن مىزيد درخشندگى و شكوه بخشد . آتش كورهء محقر او هنوز كاملا گرمى خود را از دست نداده ولى نقصى يافته . چه ، شعله‌هاى آن مانند زمانى كه شاه عباس با حمايت و پشتيبانى خود آن را باد مىزد روشنى و درخشندگى ندارد . رنگ فيروزه‌اى آن جلاى سابق را ندارد . هيچ رنگى نمىتواند با آن رنگ آبى قرن پانزدهم برابرى كند . سبزى به زردى گراييده است .\r\n « بر كوزه‌گرى پير كردم گذرى * از خاك همى نمود هر دم هنرى \r\n\r\n","description":"","footnote":"","page_name":" 292 ","page_number":310},
  {"content":"\r\n\r\n من ديدم اگر نديد هر بىبصرى * خاك پدرم در كف هر كوزه‌گرى » \r\nهر گاه امروز به نمونهء كارهاى كوزه‌گران ايران نظر افكنيم در خواهيم يافت كه در آينده اشخاصى كه به جمع‌آورى آثار عتيق اشتغال خواهند داشت براى خريد كاسه‌هايى ، كه حتى در قرن دهم در ستايش آنها اشعار زيادى سروده شده ، به نيشابور نخواهند آمد . بايد نسل جديدى از كوزه‌گران با نيرويى مردانه قدم به ميدان نهند و كوزه‌هايى به وجود آورند كه الهام‌بخش شعرا باشد و آنها ابياتى نظير ابياتى كه عمر خيام سرود بسرايند تا نام كوزه‌گر را جاودانى سازند .\r\nدرك آثار عمر خيام در انگلستان و امريكا به وسيلهء ترجمه‌اى كه ادوارد فيتز جرالد از آثار او كرد ، و مىتوان آن را شاهكارى ناميد ، ميسر گشت . اين ترجمه در قلوب خوانندگان جايى براى شاعر ايرانى باز كرده كه هميشه آن را حفظ خواهد كرد . تا نود سال قبل ، او در دنياى مغرب زمين كاملا گمنام بود . تنها دانشمندان ايرانى و كسانى كه در رشتهء ادبيات به اخذ درجهء دكترا نايل آمده بودند وى را مىشناختند . ولى از آن زمان تاكنون دانشجويى در انگلستان و امريكا يافت نمىشود كه نسخه‌اى از ترجمهء آثار او را در كتابخانهء خود نداشته باشد . رباعيات عمر خيام به زبان دانماركى و فرانسوى و آلمانى و سوئدى و ايتاليايى و لاتينى و ييدى « 1 » ترجمه شده ؛ در حالى كه لندن به داشتن باشگاه عمر خيام ، كه در ضمن تشكيل جلساتى ، از خيام ايران و خيام انگلستان ، يعنى فيتز جرالد به احترام ياد مىكند مباهات مىنمايد . مىتوان عمر خيام را « شاعر ايرانى » ناميد كه مردم انگلستان وى را به شاعرى خود اختيار كرده‌اند . مانند ساير آثار نوابغ ، ابتدا هيچ كس حاضر به چاپ ترجمهء فيتز جرالد نشد تا سرانجام كواريچ « 2 » ، ناشر معروف ، بدون ذكر نام مترجم به چاپ آن مبادرت ورزيد و پس از چاپ چون خريدارى نيافت بيشتر آنها را در سبد زباله انداخت و مابقى را هر جلد به بهاى يك پنى به فروش رسانيد . كسانى كه به ارزش ترجمهء فيتز جرالد پى بردند روزتى « 3 » سوين‌برن « 4 » و مرديت « 5 » بودند . ده سال بعد نسخهء تجديدنظرشدهء آن چاپ و منتشر شد . از آن زمان تاكنون به قدرى مردم انگليسى\r\n\r\n\r\n","description":"","footnote":"\r\n( 1 ) .  Yiddish  زبانى مركب از عبرى و آلمانى قديم . - م .\r\n( 2 ) .  Quaritch \r\n( 3 ) .  Rossetti  شاعر معاصر فيتز جرالد . - م .\r\n( 4 ) .  Swinburne  شاعر معاصر فيتز جرالد . - م .\r\n( 5 ) .  Meredith \r\n","page_name":" 293 ","page_number":311},
  {"content":"\r\n\r\nزبان ، آن را خوانده‌اند كه بعضى از ابيات آن تقريبا جزو زبان انگليسى است .\r\nراجع به زندگانى عمر خيام اطلاعات زيادى در دست نيست . مىدانيم كه شاعر در نيشابور مىزيسته و به آموختن كليهء رشته‌هاى علوم بخصوص نجوم ، كه در آن مقام برجسته‌اى پيدا كرد ، سرگرم بوده است . هنگامى كه تصميم به اصلاح تقويم گرفتند عمر يكى از كسانى بود كه براى اين كار برگزيده شد . يكى از دلايل عدم محبوبيت او در كشور خود ، يعنى ايران ، بىپروايى او در پيش‌بينى محل وفاتش بود « 1 » . چه در قرآن ذكر شده كه هيچ‌كس نمىداند در كجا چشم از جهان فرو خواهد بست . در بين دريانوردان نيز مثلى نظير آن متداول است آنها مىگويند : « كسى كه با دريا سروكار دارد نمىتواند بگويد در كجا دفن خواهد شد » .\r\nدر تذكره‌هاى قديمى مندرج است كه سلطان الحكما يعنى عمر خيام در سال 517 هجرى ( 1123 ميلادى ) در نيشابور از دنيا رفت . وى در علوم بىرقيب و سرآمد عصر خود بود . آرامگاه او در چهار كيلومتر و نيمى نيشابور ، در دره‌اى كه مورد علاقه‌اش بود و در آن مىزيست ، قرار دارد . ولى آرامگاه او مانند آرامگاه حافظ و سعدى در شيراز ، مورد ستايش و احترام نيست .\r\n« در سنهء ست و خمس مائه به شهر بلخ در كوى برده‌فروشان در سراى امير ابو سعيد جره خواجه امام عمر خيام و خواجه امام مظفر اسفرازى نزول كرده بودند و من بدان خدمت پيوسته بودم . در ميان مجلس عشرت از حجة الحق عمر شنيدم كه او گفت : « گور من در موضعى باشد كه هر بهارى شمال بر من گل افشان مىكند » . مرا اين سخن مستحيل نمود و دانستم كه چنويى گزاف نگويد . چون در سنهء ثلاثين به نيشابور رسيدم چند سال بود تا آن بزرگ روى در نقاب خاك كشيده بود و عالم سفلا از او يتيم مانده و او را بر من حق استادى بود . آدينه‌اى به زيارت او رفتم و يكى را با خود ببردم كه خاك او به من نمايد . مرا به گورستان حيره بيرون آورد و بر دست چپ گشتم . در پايين ديوار باغى خاك او را ديدم نهاده و درختان امرود و زردآلو سر از آن باغ بيرون كرده و چندان برگ و شكوفه بر خاك او ريخته بود كه خاك او در زير گل پنهان شده بود و مرا ياد آن حكايت كه به شهر بلخ از او شنيده بودم . گريه بر من افتاد كه در بسيط عالم و اقطار ربع مسكون او را\r\n\r\n\r\n","description":"","footnote":"\r\n( 1 ) . اشاره به داستان معروفى است كه نظامى عروضى سمرقندى در كتاب چهار مقاله از خيام نقل مىكند اما پيشگويى خيام دربارهء محل به خاك سپردنش هرگز از دلايل عدم محبوبيت او نبوده است .\r\n","page_name":" 294 ","page_number":312},
  {"content":"\r\n\r\nنيشابور - بالاخانهء عمر خيام ، باغ شيرين\r\n\r\n","description":"","footnote":"","page_name":" 295 ","page_number":313},
  {"content":"\r\n . \r\n","description":"","footnote":"","page_name":" 296 ","page_number":314},
  {"content":"\r\n\r\nهيچ جاى نظيرى نمىديدم . ايزد تبارك و تعالى جاى او را در جنان كناد بمنه و كرمه » « 1 » .\r\nامروز منظرهء اتاق و آرامگاه وى چنان است كه گويى هم‌ميهنان او عمدا نسبت به آن توجهى نشان نمىدهند . دلايل و بهانه‌هاى گوناگونى براى وضع آرامگاه شاعر آورده شده ولى هيچ يك از آنها جوابگوى انتقاد صحيح نيست . راست است كه او در باغى مدفون مىباشد ولى بوتهء گلسرخى كه گلبرگهاى خود را بر مزار او نثار كند ديده نمىشود . حتى در بازارهاى شهر هم گلى پيدا نمىشود كه بتوان بر مزار وى نهاد . از يك موضوع مىتوان يقين داشت و آن اين است كه هر قدر آثار ساير شعراى ايران ( كه عدهء آنها زياد است ) عالى و بىعيب باشد ترجمهء آثار آنها به نوعى كه بتواند ترجمهء فيتز جرالد از عمر خيام را تحت‌الشعاع قرار دهد به آسانى و در آينده نزديك ميسر نيست .\r\nبرخى از آثار حافظ خيلى خوب ترجمه شده كه از جمله ترجمهء گرترود بل را كه از ساير ترجمه‌ها نزديكتر به اصل است مىتوان نام برد . با آثار ساير شعراى ايران چه كسى جز دانشمندان ايران آشنايى دارد ؟ در انگلستان بعضى از رباعيات خيام مانند مرثيهءگرى « 2 » كه در سال 1750 م سروده شده شهرت دارد . ترجمهء فيتز جرالد تا صد سال پس از تحرير شهرت نيافت .\r\nگفت‌وگو با ايرانيان دربارهء عمر خيام مشكل است . آنها حاضرند از او به عنوان يك فيلسوف يا ستاره‌شناس گفت‌وگو كنند . ولى هرگاه به عنوان يك شاعر بزرگ مورد ستايش واقع شود بلافاصله حافظ و سعدى را جانشين وى مىسازند . هرگاه از ترجمهء زيباى فيتز جرالد ذكرى به ميان آيد مىگويند : « فيتز جرالد ديگرى را به شيراز بفرستيد تا اشعار حافظ و سعدى را ترجمه كند . . . » .\r\nاولا نام عمر در نزد ايرانيان نام منفورى است . هيچ‌كس با اين اسم نمىتواند در ايران به عنوان يك قهرمان ، محبوبيت پيدا كند . همان طورى كه در ايرلند هيچ‌كس قادر نيست با داشتن نام كرامول « 3 » سياستمدار مشهورى شود . پروفسور براون در كتاب خود موسوم به يك سال در ميان ايرانيان در ضمن اشاره به اهميت انتخاب خدمتكار در آغاز مسافرت\r\n\r\n\r\n","description":"","footnote":"\r\n( 1 ) . اين همان داستان معروفى است كه نظامى عروضى در چهار مقاله دربارهء خيام نوشته است و مؤلف اين سفرنامه بدون ذكر مأخذ ترجمهء آن را در كتاب خود آورده است . - م .\r\n( 2 ) .  Elegy  نوشتهء  Gray  شاعر انگليسى . - م .\r\n( 3 ) .  Gromwell  ( 1599 - 1658 م ) رهبر انقلابى و فرمانرواى خودكامهء انگلستان كه از جمله كارهاى او لشكركشى به ايرلند و قتل‌عام عدهء فراوانى از مردم آن سامان بود و به همين سبب تا امروز منفور مردم ايرلند است . - م .\r\n","page_name":" 297 ","page_number":315},
  {"content":"\r\n\r\nخود مىنويسد : « قرعه به نام مرد ترك سالخورده‌اى كه آدم درستى به نظر مىآمد افتاد .\r\nهنگامى كه معلوم شد نام او « عمر » است ، بلافاصله نام على را كه در نزد مسلمانان شيعه محبوبيت خاصى دارد بر او نهادم » . عمر نام خليفه‌اى را به خاطر ايرانيان مىآورد كه پس از مرگ حضرت محمد ( ص ) پيغمبر مسلمين ، جانشين او شد . « 1 » اين عمل در نظر شيعيان بسيار زشت است . آنها سنيها را ملامت مىكنند . چه ، به نظر آنها رداى پيغمبرى بايد نصيب امام على مىشد . اين عقيده در اذهان مردم به طور عجيبى رسوخ يافته است . به طورى كه اين مطلب را مىتوان از مراسمى كه هر سال در ماه محرم انجام مىگيرد و در ضمن آن در خيابانها نمايشى از شهداى فاجعهء كربلا ترتيب مىدهند استنباط كرد . بيش از هزار سال است كه هر سال اين مراسم صورت مىگيرد . فرقهء شيعه چنان از عمل عمر خشمگين هستند كه از سه خليفه اول يعنى عمر و ابوبكر و عثمان در ضمن دعايى كه به عقيدهء آنها مذهبى و پسنديده است و در آن نسبت به عمر توجه مخصوص شده است اين طور ياد كرده‌اند : لعنت خدا بر عمر و ابوبكر و عمر و لعنت خدا بر عثمان و عمر و باز هم عمر ! « 2 »\r\nاولين بارى كه در تاريخ از عمر خيام ذكرى به ميان آمد در چهار مقالهء نظامى عروضى سمرقندى است . نظامى عروضى از او به عنوان منجم و فيلسوف ياد كرده است . عوفى ، كه از قديمىترين نويسندگان تذكره شعراى ايران است ، از او ذكرى نكرده است . حتى دولتشاه ( كه كتاب خود را در سال 1487 م به اتمام رسانيد ) از او جداگانه گفت‌وگو نمىكند بلكه در ضمن بحث درباره يكى از نوادگان عمر خيام و بر حسب اتفاق به او اشاره مىكند . يكى از نويسندگان قرن سيزدهم در كتاب تاريخ فلسفه مىنويسد : « او در رشته‌هاى نجوم و فلسفه بىهمتا بود » . يكى ديگر از نويسندگان همان دوره مىگويد : « او مردى تندمزاج بود و از حس ميهمان‌نوازى بهره‌اى نداشت ، ولى حافظهء او به قدرى قوى بود كه وقتى ، كتابى را در اصفهان هفت بار خواند و در نيشابور آن را كلمه به كلمه نوشت » .\r\nدر يكى دو مورد ديگر نيز به خيام اشاره‌هايى شده است . ولى چون پروفسور براون به ناحق بودن و نادرست بودن اظهارات مورخان معاصر جدا اعتقاد دارد نبايد به صحت\r\n\r\n\r\n","description":"","footnote":"\r\n( 1 ) . بعد از پيغمبر اسلام ( ص ) ابوبكر جانشين پيغمبر شد نه عمر . - م .\r\n( 2 ) . اين قبيل عقايد حادّ متعصبانه اكنون منسوخ شمرده مىشود . و حتى در همان ايامى كه مؤلف گزارش مىدهد در نظر علماى بزرگ اماميه ناروا و ناپسند بوده است . - م .\r\n","page_name":" 298 ","page_number":316},
  {"content":"\r\n\r\nآنها زياد ايمان داشت . يكى از آخرين تذكره‌نويسان قرن سيزدهم مىگويد : « او در رشته‌هاى فلسفه بخصوص رياضيات تبحر داشت » . يكى ديگر از تذكره‌نويسان همان دوره از او به عنوان سركرده خدانشناسان ياد كرده ، ولى در تاريخ اين طور مضبوط است كه كلماتى كه خيام قبل از مرگ ادا كرد از اين قرار بود :\r\n« پروردگارا به راستى كوشش كردم در حدود قدرت خود تو را بشناسم . پس بر من ببخشاى ، چه تنها راه نزديك شدن من به تو معرفتى است كه دربارهء تو دارم . »\r\nاين است عقايد و اشارات ضد و نقيض كه دربارهء شاعر و ستاره‌شناسى بزرگ كرده‌اند ؛ تا هنگامى كه فيتز جرالد ترجمهء عالى خود از رباعيات را به جهانيان عرضه داشت و در اندك مدتى خيام از محبوبترين شعراى مردم انگليسى زبان گرديد و آثارش در بين اين عده از مردم خوانندگان فراوانى پيدا كرد . نام وى در بين توده مردم ايران چندان شهرتى ندارد ، ولى در انگلستان و امريكا كمتر دانشجويى است كه نسخه‌هايى از ترجمهء فيتز جرالد را در كتابخانه خود نداشته باشد . عدهء چاپهاى ترجمهء رباعيات افزون از حد تصور است .\r\nتاريخ شهر نيشابور كه به زمان پادشاهى كه از چهارمين نسل نوح بود برمىگردد جنبهء افسانه‌اى دارد . مىگويند اين شهر قديمى توسط اسكندر كبير ويران شد و شهر ديگرى به جاى آن توسط شاپور اول يا « شاپور ذوالاكتاف » بنا گشت . شهر نيشابور از اين جهت كه چندين بار خراب شده و از نو بنا شده است از ديگر شهرهاى جهان متمايز مىباشد . ولى صرفنظر از شهرتى كه از اين لحاظ كسب كرده ، گرچه موطن عمر خيام است ، در ايران معروفيت آن از ساير شهرهاى كشور كمتر است . عدهء معدودى از ايرانيان به نيشابور سفر كرده‌اند و حتى عده زيادى از مسافران مشهور و سرشناس ، از اين مسافرت طولانى و خسته‌كننده صرف‌نظر كرده‌اند . براى بازديد « 1 » از اين شهر ابتدا بايد به مشهد رفت و بعد از جاده ديگرى در ح 145 كيلومتر به جانب مغرب پيشروى كرد .\r\nقسمتهايى از اين جاده مانند ساير جاده‌هاى ايران يكنواخت است ؛ ولى هنگامى كه به دشت نيشابور مىرسيم مناظر يكباره تغيير مىكند و كشت و زرع زمين در بعضى از قسمتها مناظر زيبا و مطبوع درهء شيراز را به خاطر مىآورد . نيشابور با اينكه بارها در\r\n\r\n\r\n","description":"","footnote":"\r\n( 1 ) . بايد دانست كه نويسنده به اغلب شهرهاى ايران به وسيله هواپيما مسافرت كرده و به اين جهت است كه اظهار مىدارد براى بازديد از نيشابور ابتدا بايد به مشهد رفت . - م .\r\n","page_name":" 299 ","page_number":317},
  {"content":"\r\n\r\nمعرض تاخت و تاز و جنگ و زمين‌لرزه واقع شده ، باز هم تا به امروز به عنوان يك شهر باقى مانده است . ولى با وضع كنونى آن درك اين نكته بسيار مشكل است كه بگويند ناصر خسرو در قرن يازدهم ميلادى از آن به عنوان تنها رقيب شهر قاهره ياد كرده است .\r\nنويسندهء ديگرى مىنويسد كه جمعيت آن از جمعيت بغداد افزونتر بوده و همچنين گفته شده كه نيشابور داراى چهل و چهار محله و پنجاه خيابان وسيع و يك مسجد عالى و پرشكوه و كتابخانه‌اى بوده كه شهرت جهانى داشته است .\r\nنيشابور در نيمهء دوم قرن دوازدهم ميلادى در زمان سلطنت اولين پادشاه سلجوقى ، كه از يك خانواده ترك بود ، به اوج عظمت رسيد . بازماندگان اين پادشاه شهرى را كه رو به ويرانى مىرفت از نو آباد و احيا كردند . اين خانواده بدوى ترك ، كه زندگانى شهرى آنها را فاسد نكرده بود ، گرچه از علم و هنر بهره‌اى نداشتند ، آنقدر عاقل بودند كه وزيران و مأمورانى كاردان به آنجا گسيل دارند . آنها از مشوقان فرهنگ و ادب و هنر بودند . ولى بدبختانه از نتايج كوشش و جد و جهد آنان چيزى باقى نمانده است . چه ، پس از آن مغولها بار ديگر نيشابور را ميدان تاخت و تاز خود قرار دادند و از ظلم و بيداد از وحشىترين قبايل پيشى گرفتند . هر كشورى را كه به تصرف در مىآوردند دست به قتل عام مىزدند و شهرها و قصبات را مىسوزانيدند و زمينهاى حاصلخيز را به صورت صحارى بىآب و علف در مىآوردند . ويران كردن آثار دورهء سلجوقى به تاريخ و تمدن مشرق زمين لطمهء فراوان آورد . سلجوقيان بودند كه حرارت و تعصب مذهبى مسلمانان را ، كه رو به سردى گراييده بود ، احيا كردند و نژادى از جنگجويان و مبارزان مسلمان به وجود آوردند كه بيش از عوامل ديگر موجب شكست سربازان جنگهاى صليبى بود .\r\nخوشبختانه بزرگترين آثار ادبى آن دوره از دستبرد حوادث مصون مانده است و دنياى متمدن با دو نام از دورهء سلجوقيان آشنايى دارند ؛ يكى عمر خيام و ديگرى خواجه نظام الملك وزير نامدار ملكشاه . فيتز جرالد نام هر دو شخصيت مزبور را در ديباچهء كتاب خود يعنى ترجمهء مشهور رباعيات خيام ذكر كرده است .\r\nاين هر دو تن به شهرت سلسلهء سلجوقى كمك فراوان كردند و در حدود پنجاه سال يعنى از سال 1037 تا 1092 م نظام الملك امور مملكتى را در دست داشت و تحت فرمان سه پادشاه به عنوان مشهورترين و باكفايت‌ترين وزرايى كه تا آن زمان ايران به خود ديده بود شهرت يافت . شخصيت وى چنان در دورهء اين سه پادشاه نفوذ پيدا كرد كه بعضى از اوقات از اين دوره به عنوان « دورهء نظام الملك » ياد مىكنند . نظام الملك در ايام\r\n\r\n","description":"","footnote":"","page_name":" 300 ","page_number":318},
  {"content":"\r\n\r\nمنظره‌اى از بيرون شهر نيشابور\r\n\r\n","description":"","footnote":"","page_name":" 301 ","page_number":319},
  {"content":"\r\n . \r\n","description":"","footnote":"","page_name":" 302 ","page_number":320},
  {"content":"\r\n\r\nكودكى با فقر دست به گريبان بود ولى به تحصيل علم همت گماشت و شروع به آموختن زبان عربى كرد . مهارت وى در دبيرى و منشىگرى ، هنگامى كه در خدمت يكى از زمامداران بود ، به حدى رسيد كه فرماندار مزبور هنگام مرگ به شاهزاده توصيه كرد كه او را به خدمت گمارد . نظام الملك كفايت و مهارت خود را هنگام انجام دادن وظيفه به ثبوت رسانيد و موقعى كه شاهزاده الب ارسلان به تخت سلطنت نشست او را به عنوان صدر اعظم قلمرو وسيع سلجوقيان برگزيد . او از باكفايت‌ترين و مدبرترين وزيران بود و همراه بابىغرضى ادبيات و هنر را تشويق مىكرد و دوست و مشاورى خوب بود . از اولين اقدامات او ، پس از زمامدارى ، وقف يك مدرسه در بغداد بود و مخدوم او ، يعنى الب ارسلان ، نيز پادشاهى عادل و سخى بود و در قلمرو وسيع خود همواره از مستمندان و فقرا دستگيرى مىكرد .\r\nدر ايران مرسوم است وقتى مسافران به يكديگر بر مىخورند نشانى كاروانسرا يا محل استراحتى را ، كه مىتوان در نقاط دورافتاده بدان دسترس پيدا كرد ، به يكديگر مىدهند . در خارج از شهر نيشابور كاروانسراى محقرى است كه اتاقهايى كه در بالاخانه آن واقع شده بدون اثاثه ولى بسيار تميز است . به طورى كه از اين لحاظ با ساير كاروانسراهاى ايران قابل مقايسه نيست . ممكن است در مقابل وجهى اندك يكى از اين اتاقهاى كوچك بالاخانه را ، كه مشرف به يك كوزه‌گرى است ، اجاره كنيد و اگر فرنگى هستيد مىتوانيد اطمينان داشته باشيد كه پسر صاحب كاروانسرا آن را براى شما جاروب خواهد كرد . در اين مكان با اتاق يا تختخوابى كه متعلق به شماست و با يك لگن جهت شست‌وشو به اضافه كارد و چنگال و قالى مسافرى ، كه از داشتن آن گريزى نيست ، و غذايى سالم مىتوانيم پايان مسافرت ح 1930 كيلومتر خود را در سراسر ايران ، كه از بغداد آغاز كرده‌ايد ، جشن بگيريد . براى رسيدن به اين شهر نخست بايد از راه هوا يا زمين به مشهد سفر كنيد و سپس از آنجا تا نيشابور ح 145 كيلومتر ديگر بپيماييد و اين تجارب البته بسيار شيرين و جالب توجه است .\r\n\r\n","description":"","footnote":"","page_name":" 303 ","page_number":321},
  {"content":"\r\n . \r\n","description":"","footnote":"","page_name":" 304 ","page_number":322},
  {"content":"\r\n\r\n\r\nقزوين و تبريز\r\nجادهء تهران به تبريز به مسافر نظريهء كاملا جديدى از ايران مىدهد . صحارى جنوب ، در شمال مبدل به قطعاتى از زمينهاى حاصلخيز مىشود . اولين قسمت جلگهء قزوين زياد جالب توجه نيست و اين شهر تاريخى ، كه زمانى پايتخت ايران بوده ، امروز چيز زيادى دربارهء خود نمىتواند بگويد . هرگاه شخص زياد پايبند اصول بهداشتى متداول در مغرب زمين نباشد مىتوان گفت كه يكى از دو مهمانخانه‌اى كه در جاده‌هاى ايران از راحت‌ترين مهمانخانه‌ها محسوب مىشود در قزوين واقع شده و شهر مزبور مىتواند از اين جهت مباهات كند . ( مهمانخانهء ديگر در همدان است ) . در كشورى كه از حيث مساحت سه برابر كشور فرانسه است نمىتوان اين موضوع را ناچيز شمرد .\r\nعده‌اى از مسافران اروپايى ، اين مهمانخانهء بخصوص را در قزوين مورد طعن و تمسخر قرار داده‌اند ؛ ولى اگر شخص به بيمارى وسواس يا خست دچار نباشد مىتواند محاسنى چند در آن بيابد . وضع قسمتهايى از كليهء ميهمانخانه‌ها ، قهوه‌خانه‌ها و كاروانسراهاى ايران چنان است كه در مقام مقايسه ، آغل گاوهاى هلند در برابر آنها كاخ سلطنتى جلوه مىكند . ولى در قزوين مسافر مىتواند اتاقى پاكيزه و لگن كوچكى براى شستن دست و صورت ، كه به لگن عروسك بىشباهت نيست ، در اختيار داشته باشد .\r\nهرگاه از صاحب ميهمانخانه بخواهيد ملحفه نيز براى شما خواهد آورد . آن وقت ممكن است با قدرى بازرسى به نظيف بودن يا نبودن آن پى ببريد و هرگاه به جاى آن ملحفه ديگرى مطالبه كنيد صاحب ميهمانخانه به هيچ وجه به شما اعتراضى نخواهد كرد . ممكن است مسافر را به عنوان يك « انگليسى احمق » معرفى كند ؛ ولى چون هيچ\r\n\r\n","description":"","footnote":"","page_name":" 305 ","page_number":323},
  {"content":"\r\n\r\nيك از دو طرف اهميتى به اين موضوع نمىدهد موجب رنجش و خشم نمىشود . در اين ميهمانخانه ايوانى مشرف به يك حياط چهارگوش بزرگ ، كه شامل اصطبلهاى متروك است ، وجود دارد . ( اصطبلها با سرعت تبديل به گاراژ مىشوند ) . حوضى نيز ديده مىشود كه مؤمنان مىتوانند پاهاى خود را در آن شست‌وشو دهند و در انتهاى حياط پاسدارخانه‌اى است كه سربازان و مأموران در آن سكنا دارند . در مجاورت اين ميهمانخانه ، كاروانسراى بزرگى واقع شده كه زوار براى يك روز يا يك شب ، در آن توقف مىكنند و سپس به مسافرت خود به مشهد و كربلا يا قم ادامه مىدهند .\r\nاز اين ايوان مناظر زيبايى از طرز زندگى مردم ايران مىتوان مشاهده كرد . از زنان ثروتمندان ايرانى ، كه چهرهء خود را با نقاب پوشانده‌اند و دائما چشمهاى حسود مراقب آنهاست تا افراد ايلات و عشايرى كه بر حسب اتفاق چادرهاى خود را در كاروانسراى مجاور برپا مىكنند ، از اين محل ديده مىشوند . در ايران چيزهاى غير منتظره زياد مىتوان ديد . پس از پيمودن فرسنگها راه از كرمان يك روز در ميهمانخانه قزوين اقامت كردم . صبح يكى از روزهاى نوامبر گذشته كه در ايوان ميهمانخانه ايستاده بودم ديدم جمعيت انبوهى از مسافران ايرانى با البسهء كثيف و سر و روى ناشسته و موهاى ژوليده خود را آماده مىكنند كه ساعت شش صبح مسافرت خود را ادامه دهند . در وسط حياط مرد جوان بلندقامت و خوش‌قيافه‌اى ، كه به نظر انگليسى مىآمد ، با شلوار خاكسترى كمرنگ و پيراهن عرق‌گير سفيد ، به اتفاق بانوى جوان و زيبايى ، كه لباس سفر بر تن داشت ، ايستاده بودند و گروهى از مسافران ايرانى آنها را محاصره كرده بودند و با چشمانى پر از تحسين به آنها مىنگريستند . اين زن و مرد جوان بسيار پاكيزه به نظر مىآمدند . گونه‌هاى آنها گل انداخته بود و چنين به نظر مىرسيد كه براى نجات خود تلاش مىكنند . ديدن آنها در مركز ايران در من توليد نوعى احساس غرور عجيب كرد ، چه آنها فرآورده‌هاى كشور خود من بودند . در اين گونه مواقع به معرفى رسمى نياز نيست . چه ، حتى فورسيت قهرمان كتابهاى گالس ورثى « 1 » در اين گونه موارد فراموش مىكند كه بايد وقار و متانت خود را حفظ كند . مرد جوان نمايندهء يكى از شركتهاى تجارتى انگلستان در تهران بود كه به اتفاق همسر جوانش به قصد انگلستان حركت كرده\r\n\r\n\r\n","description":"","footnote":"\r\n( 1 ) .  John Galsworthy  داستانسراى معاصر انگليسى است كه مهمترين اثر او سلسله‌اى از داستانهاى به نام افسانه فوريست ساگا (  Forsyte Saga  ) مىباشد . - م .\r\n","page_name":" 306 ","page_number":324},
  {"content":"\r\n\r\nبود تا ايام مرخصى خود را در كشور خود بگذرانند . آنها قصد داشتند قبل از گرم شدن هوا مسافرت خود را آغاز كنند .\r\nاهميت شهر قزوين بيشتر از نظر موقع سوق الجيشى آن است . شهر مزبور در محل تلاقى سه جادهء مهم ، يكى جادهء همدان و بغداد و ديگرى جادهء رشت و سواحل بحر خزر و سومى جادهء تبريز و روسيه شوروى ، واقع شده است . تمام اين جاده‌ها به تهران ، پايتخت ايران ، منتهى مىگردد . ولى با اينكه قزوين داراى موقع بىنظير سوق الجيشى است همه چيز را ناديده مىگيرد . تنها چيزى كه از آمد و رفت مسافران عايد آن مىشود ، به عبارت ديگر تنها چيزى كه از مسافران تهران و بغداد و تبريز و رشت و سواحل بحر خزر اخذ مىكند ، مخارج اقامت آنان در قزوين است .\r\nپس از عبور از قزوين به جادهء همدان مىرسيم . قسمتى از جلگه ، كه تا اين ناحيه امتداد يافته ، از سردترين نواحى ايران است . بادهاى بسيار سردى ، كه از سواحل بحر خزر برمىخيزد به اين نقطه مىوزد ، چه هيچ كوهى بين اين ناحيه و درياى خزر حايل نمىباشد . اين بادهاى متجسس از هر نوع البسه با هر نوع پارچه و جنسى نفوذ مىكند .\r\nحتى پوستين كه از پوست گوسفند تهيه گرديده از اين قاعده مستثنى نيست . مسافران ايرانى ، كه در مسير آنها ارتفاعات زياد و هواى سرد نواحى شمالى دست به دست هم داده است بر شدت سرماى زمستان مىافزايد ، از اين بالاپوش دهقانى حتى در ماه دسامبر استقبال مىكنند .\r\nسنگهاى فرسنگ‌شمار در اين جاده‌ها سبك خاص خود را دارند . اينها سنگهاى گرد كوچكى شبيه دروازه‌هاى بازى گوى و چوگان در اصفهان است . منتها خيلى از آنها كوچكتر مىباشد . تقريبا در قسمت بالاى آنها قطعهء مسطحى را براى شماره‌گذارى فرسنگها بيرون آورده‌اند . به اين جهت اين قسمت خيلى زيبا به نظر مىرسد و بىشباهت به لبهء بام كبوترخانه نيست . اين لبه در عين حال شماره‌ها را از گزند برف و باران مصون مىدارد .\r\nبعضى از اوقات ايران را « كشور تضادها » مىنامند . جاده‌اى كه رو به شمال مىرود و گذرگاههاى مرتفع تبريز و صحارى يزد را قطع مىكند نمونهء خوبى از اختلاف درجهء حرارت است . اختلاف درجهء حرارت در مواقع معينى از سال ، ميزان نيروى ارتجاع لوازم سفر مسافران را به منتها درجه ، تحت آزمايش در مىآورد . حتى جامه‌دانهاى جديد را كه قابل انبساط است بايد در قاليچهء سفرى كه از همراه داشتن آن گريزى نيست پيچيد . اين\r\n\r\n","description":"","footnote":"","page_name":" 307 ","page_number":325},
  {"content":"\r\n\r\nقاليچه به طور سحرآميزى قابل انقباض و انبساط است . دوام آن نيز زياد مىباشد و به آسانى مىتوان لوازم سفر را در آن پيچيد . در طول مسافرت مىشود مثل اتاقى از آن استفاده كرد و بر روى آن نشست و در پايان سفر نيز يادگار و ارمغانى است كه بايد آن را از چشمان حسود محافظت كرد .\r\nدر طول راه چندين شهر و قصبهء كوچك واقع شده كه مسافر بعد از ديدن ويرانى و خرابى آنها از آنها رو برمىگرداند . فقط در نزديكى شهر رشت در سواحل بحر خزر چند شهر و قصبه يافت مىشود كه نسبتا تميز است . در سراسر ايران يك ده يا قصبهء پاكيزه نمىتوان يافت . چه ، كثافت بر كليهء آنها فرمانروايى مىكند و در بعضى از آنها پيدا كردن يك اتاق پاكيزه غير ممكن است . در جادهء تبريز ، شهر سلطانيه را ، با آن مسجد و گنبد مشهورش ، مىتوان از چند كيلومترى مشاهده كرد . بعد از آن شهر زنجان ، كه شهر كوچك ويرانى است ، قرار دارد . نقره و مليله‌كارى اين شهر پرزرق و برق است . اين نوع كار مورد پسند ايرانيان متجدد است كه از نازك‌كارى زياده از حد و صنايع مزين و آراسته طرفدارى مىكنند . بعد از زنجان به شهر ميانه مىرسيم كه حشرهء زهرآگين و كشنده آن به نام « مله » ، كه شب هنگام انسان را مىگزد ، و گدايان آن ، كه هنگام روز ناله مىكنند ، شهرت دارد . در ايران راجع به ملهء ميانه بيش از بعضى از پادشاهان اين كشور گفت‌وگو شده و مطالبى نوشته‌اند . هيچ يك از مسافرانى كه به اين سرزمين سفر كرده‌اند آن قدرت را نداشته‌اند كه در صفحات سفرنامه‌هاى خود از اين موضوع ذكرى به ميان نياورند .\r\nحتى لرد كرزن ، كه از اشاره به شعر مشهور مور « 1 » شاعر ايرلندى به خاطر اينكه عدهء زيادى از مسافران آن را نقل كرده‌اند خوددارى كرده است ، در صفحات سفرنامهء خود راجع به اين حشرهء مكروه سخن گفته است . هيچ‌كس از اين حشره به نيكى ياد نمىكند « 2 » .\r\nبا اين حال براى آن نسب‌نامه‌اى ساخته‌اند . پروفسور براون اين افسانه باستانى را نقل مىكند . ولى با زيركى تمام پس از اين داستان به ذكر داستان ديگرى مىپردازد و از دادن هرگونه اطلاعات مبنى بر اينكه خود او در آن شهر توقف كرده و جاندارى را بىجان كرده احتراز مىجويد .\r\nداستان مزبور چنين روايت شده : « زمانى يكى از اهالى سوما به ده مجاور ، كه نام آن\r\n\r\n\r\n","description":"","footnote":"\r\n( 1 ) .  Moore \r\n( 2 ) . لرد كرزن در كتاب معروف ايران و قضيهء ايران در قسمت مربوط به ميانه « غريب‌گز » را « حشرهءميانه » ناميده است و مىگويد در اصطلاح علمى اين حشره را  Argas Persicus  خوانند . - م .\r\n","page_name":" 308 ","page_number":326},
  {"content":"\r\n\r\n« هشترود » بود سفر كرد و با اهالى آن ده نزاع كرد و به دست آنها به قتل رسيد . از جسد مرد مقتول مقدارى از اين حشرات توليد شد كه در قصبهء سوما شروع به رشد و نمو كردند . هر موقع كه يكى از اهالى هشترود به اين قصبه وارد شود آتش كينهء ديرينه ، كه در خون آنها است ، از نو مشتعل مىشود و با گزيدن نوادگان قاتلان اجداد خود انتقام خويش را مىگيرند . نيش آنها براى ديگران گرچه دردناك است ، بىآزار مىباشد » .\r\nاين موضوع كه چرا اين ده كثيف سپر بلاى ساير دهات ايران شده معلوم نيست . لازم به تذكر نيست كه مسافر پس از شنيدن تاريخچهء اين حشره در صورت امكان از توقف در اين ده خوددارى مىكند و به سوى منزل بعدى يعنى قراچمن روى مىآورد . چه ، تاكنون حشرهء مزبور در قراچمن ديده نشده است . در اين محل مىتوان يك قهوه‌خانه و يك اتاق غذاخورى خوب يافت و برش ( نوعى سوپ ) گرم و مطبوعى صرف كرد . همچنين ممكن است با يك قيمت عادلانه از اتاقى نظيف ، يكى از آن اتاقهايى كه مورد استفادهء رانندگان كاميون است ، استفاده كرد . در اين جاده عدهء زيادى از اين رانندگان مجدانه به كار اشتغال دارند . حتى در اين محل عده‌اى ، كه به جادو و طلسم اعتقاد ندارند ، هنگام خواب از گرد مخصوصى كه با خود دارند در اطراف بستر خويش مىپاشند . آنها معتقدند كه هرگاه حشرهء مزبور دربارهء اجداد شخصى كه در خواب است مشكوك باشد و قصد حمله نمايد گرد مزبور براى دفع آن داراى قدرت معجزه‌آسايى است .\r\nاين منزل آخر بسيار جالب توجه است . متأسفانه در زمستان برفهاى سنگين جاده‌ها را سد مىكند و هوا به قدرى سرد مىشود كه اغلب اوقات عده‌اى بر اثر شدت سرما تلف مىشوند . ولى قبل از آنكه برفهاى زمستانى مسافرت را غير ممكن سازد حتى موقعى كه هوا در نهايت درجه سرد است مىتوان با رفتن در رختخواب ( رختخوابى كه با خود آورده‌ايد ) و با پوشيدن دو دست لباس و دو پوستين و با بستن پنجره و روشن نگاهداشتن يك چراغ نفتى خود را گرم نگاهداشت . در اواخر پاييز و حتى اوايل دسامبر جاده‌ها بىاندازه زيبا و پرشكوه مىباشند و هواى آنجا بسيار نيروبخش است . اين جاده‌ها پر از پيچ و خمهاى خطرناك است . بعضى از قسمتهاى جاده‌ها و خط سيرهاى نزديك تبريز را به واسطه پيچ و خمهاى زياد كوهستانى بايد دوبار پيمود . از اين جاده‌ها مىتوان منظرهء دره‌هاى پايين را ، كه در سراشيبى تندى واقع شده است ، مشاهده كرد .\r\nارتفاع كوهها در قلهء پربرف سهند از سطح دريا به 800 11 پا مىرسد .\r\nدر جاده‌هاى اين معابر كلاه پهلوى كمتر به چشم مىخورد . جامهء دهقانان و\r\n\r\n","description":"","footnote":"","page_name":" 309 ","page_number":327},
  {"content":"\r\n\r\nپوستينهاى قلاب‌دوزى شدهء آنان حاكى از علاقهء مردم ايلات به رنگ‌آميزى و صنعتگرى است كه در غالب مواقع نتيجهء دسترنج و محبت زنان آنها مىباشد . گونه‌هاى مردم اين محل به سرخى شليل است و مانند چهرهء برادرانشان در جنوب پريده‌رنگ نيست . اينها كمتر ترياك مىكشند و روى هم رفته با نشاطتر و فعالتر هستند . ساربانانى كه در جادهء طرابوزان ، در درياى سياه ، رفت و آمد مىكنند ممكن است اصل آنها از قزاقستان باشد ولى تابع حكومت ايران مىباشند . شترهاى آنها با آن سرهاى بزرگ و يراقهاى منگوله‌دار و حركت باشكوه بر زيبايى و جلال مناظر ايران مىافزايند . در ضمن چنين به نظر مىرسد كه بر روى برف راحت‌تر قدم برمىدارند تا در صحارى پر از شن .\r\nهنگامى كه به شهر تبريز نزديك مىشويم صدها الاغ با خورجينهاى كوچكشان ديده مىشوند كه محصولات كوهستان را با نشاط و زنده‌دلى ، كه در ساير نقاط ايران نمىتوان مشاهده كرد ، به بازارها حمل مىكنند . اين وضع تا تبريز همچنان ادامه دارد . در تبريز نيز نظير همين روح استقلال را مىتوان مشاهده كرد . در ضمن موانع و تضييقات مذهبى در اين شهر كمتر وجود دارد . گويى تبريز فرزند سالم و مستقل خانوادهء ايران است . بعضى از اوقات اين تصور براى شخص پيش مىآيد كه شايد اين وضع نتيجهء دشوارى عبور و مرور از جاده‌هاى آن است ، چه كوههاى تبريز مسافرت به اين شهر را مشكل مىسازد و مردم جنوب كمتر به آن مسافرت مىكنند . تبريز اين انديشه را در انسان ايجاد مىكند كه از لبه‌هاى اره مانند و دندانه‌دار كوههاى خود براى بريدن بندهاى پيش‌بند خويش استفاده كرده « 1 » ؛ به عبارت ديگر محيط مستقلى دارد .\r\nتبريز به مناسبت نزديك بودن با مرزهاى روسيه وضع متغير و متنوعى داشته است .\r\nجنگها و تاخت و تازها و فتوحات ، در ايجاد تاريخ پرحادثهء آن كمك فراوان كرده است .\r\nچنين به نظر مىرسد كه طبيعت با در آوردن اين قسمت از زمين به صورت مركز زلزله ، به عمد به ناراحتيها و مشقات مردم آن افزوده است .\r\nسال گذشته زلزله‌اى در سواحل درياچهء اروميه اتفاق افتاد كه بر اثر آن صدها تن از مردم تلف شدند ولى از نظر شدت و ميزان تلفات با زلزلهء سال قبل از آن طرف نسبت نيست . كروسينسكى « 2 » ، كه شهرت خود را به عنوان يك مورخ معتبر حفظ كرده است ،\r\n\r\n\r\n","description":"","footnote":"\r\n( 1 ) . در زبان انگليسى اصطلاح بريدن بندهاى پيش‌بند (  To cut one's apron strings  ) هنگامى به كار برده مىشود كه كودكى كه زياد متكى به مادر خود بوده از او جدا شود و مستقل گردد . - م .\r\n( 2 ) .  Krusinski \r\n","page_name":" 310 ","page_number":328},
  {"content":"\r\n\r\nمىنويسد كه بر اثر زلزله كه در سال 1721 م اتفاق افتاد 000 خ 80 تن تلف شدند . در حالى كه مورخ ديگرى مىگويد كه در زلزلهء سال 1780 م 000 خ 40 تن به هلاكت رسيدند . در عرض دو قرن اخير ، شهر تبريز پنج بار ويران شده است .\r\nجرئت و جسارت مردم شهرهاى قزوين و تبريز و همدان و شيراز و يزد هميشه مورد تحسين بوده . در صورتى كه اهالى قم و كاشان و اصفهان به عنوان مردمى جبان معرفى شده‌اند . شايد به اين علت كه پنج شهر اول از جملهء نخستين شهرهايى بودند كه مورد حملهء دشمنان واقع مىشده‌اند و مردم آن تا اندازه‌اى از نوادگان قبايل جنگجو و مبارز هستند . در حالى كه اجداد مردم شهرهاى اخير براى مدت چندين قرن به مشاغل شهرى اشتغال داشته‌اند . شاه اسمعيل ، مؤسس سلسلهء صفويه كه خود از نوادگان يكى از روحانيان اردبيل بود ، تبريز را پايتخت قرار داد و از آنجا به تصرف ساير شهرهاى ايران پرداخت و كشور خود را توسعه داد . به طورى كه از رود سيحون تا خليج فارس و از افغانستان تا رود فرات را تحت سلطهء خويش درآورد . تبريز در ارتفاع 000 خ 4 پا در حاشيهء شمالى فلات اصلى ايران واقع شده .\r\nهنگامى كه افغانها ، در اواخر دورهء سلطنت صفويه يعنى دوران نكبت‌بار آن ، به جنوب ايران تاخت و تاز كردند تركها نيز از موقع استفاده كردند و در سال 1635 م تبريز را زير آتش و شمشير كشيدند و با مردم آن از روى كمال بيرحمى رفتار كردند . بعدها مردم تبريز تا اندازه‌اى نشاط و روح زندگى از دست رفته خويش را باز يافتند و در سال 1723 م با كمال شجاعت و شهامت از شهر خود دفاع كردند و با سربلندى جنگ را پايان دادند . سر پرسى سايكس « 1 » معتقد است چنانچه مردم اصفهان ده يك شجاعت و شهامت مردم تبريز را از خود نشان داده بودند ، افغانها هرگز اصفهان را به تصرف در نمىآوردند .\r\nبا وجود اين اشعارى نظير شعر ذيل دربارهء تبريز سروده شده « 2 » :\r\n « ز تبريزى به جز هيزى نبينى * همان بهتر كه تبريزى نبينى » \r\nولى اقامت در شهر تبريز ، كه اينچنين مورد بدگويى واقع شده ، كذب اين گفتار را ثابت مىكند .\r\n\r\n\r\n","description":"","footnote":"\r\n( 1 ) .  Sir Percy Sykes \r\n( 2 ) . معلوم نيست گويندهء اين شعر مبتذل چه كسى بوده است هر چند ازين گونه اشعار در وصف ديگر شهرهاى ايران ساخته‌اند . نكتهء گفتنى آنكه اين شعرها را بيشتر بر سبيل طنز و طيبت گفته‌اند و غالبا كار مردم بيكارهء بىخرد بوده است . - م .\r\n","page_name":" 311 ","page_number":329},
  {"content":"\r\n\r\nبه اين ترتيب مىبينيم كه تبريز در تاريخ جديد ايران خودنمايى كرده است . در سال 1908 م عده‌اى از مردان تبريز « 1 » به تهران رهسپار شدند تا از جنبش مجلس به منظور طرفدارى از « حكومت مشروطه » پشتيبانى كنند . بعد از آن نيز در انقلاب سال 1909 م شركت جستند . پس از يك دفاع طولانى وضع اروپاييان مقيم آن شهر به قدرى حساس و خطرناك شد كه نيروى روسيه خواربار به شهر حمل كرد و به محاصره تبريز پايان داد .\r\nلرد كرزن مىنويسد كه چهل سال قبل ، خيابان‌هاى تبريز بدنما و تنگ بود و ساختمانهاى آن از بناهاى يك طبقه تجاوز نمىكرد ، چه ، اين شهر بر اثر زلزله‌هاى فجيع و مصيبت‌بار نتوانسته بود كمر راست كند .\r\nامروز هيچ نشانه‌اى از اين درماندگى در اين شهر مشاهده نمىشود . مردم تبريز براى تحقير و كوچك شمردن اين سوانح طبيعى و براى اينكه درجهء خوش‌بينى و بردبارى خود را نشان بدهند و در ضمن اتهاماتى را ، كه مسافران اروپايى به شهر آنها وارد آورده‌اند ، رد كنند در عرض يكى دو سال اخير به ساختن يك خيابان بسيار بزرگ كه تقريبا بيش از يازده كيلومتر درازا دارد مبادرت جسته‌اند . درازاى اين خيابان به اندازهء بازار محلى ام درمان « 2 » و از حيث مستقيم بودن و عريض بودن مانند خيابان وايت هال « 3 » لندن است . خيابان مزبور طولانىترين خيابان ايران محسوب مىشود و در پاكيزه نگاهداشتن آن بيش از ساير خيابانهاى اين كشور دقت به عمل مىآيد . متناسب با ترقيات و پيشرفتهاى ايران يك ماشين آب‌پاشى به سبك نو ، كه بر طبق آخرين اسلوب در كارگاههاى مهندسى آلمان ساخته شده ، پا به پاى يك جاده صاف كن قديمى ، كه يك جعبه سنگ به آن آويخته‌اند و مانند دوران هارون الرشيد به وسيلهء گاو حركت مىكند ، در رفت و آمد است .\r\nدر جاده‌اى كه به ايستگاه راه‌آهن منتهى مىشود ( تبريز تنها شهر ايران است كه داراى ايستگاه راه آهن واقعى است . ) ، گورستانى را مبدل به يك باغ عمومى كرده‌اند و بقاياى نسلهاى قبل را كه در اين زمين مدفون بود ، به گوشهء دورافتاده‌اى از شهر انتقال داده‌اند تا بتوانند فضاى كافى براى احداث يك مخزن آب ، كه اگر بزرگترين مخازن آب در ايران\r\n\r\n\r\n","description":"","footnote":"\r\n( 1 ) . مؤلف در متن سهوا به جاى تبريز قزوين نوشته است . - م .\r\n( 2 ) .  Omdurman  شهرى است در سودان . - م .\r\n( 3 ) .  Whitehall \r\n","page_name":" 312 ","page_number":330},
  {"content":"\r\n\r\nتبريز - پل مسجد\r\n\r\n","description":"","footnote":"","page_name":" 313 ","page_number":331},
  {"content":"\r\n . \r\n","description":"","footnote":"","page_name":" 314 ","page_number":332},
  {"content":"\r\n\r\nنباشد بدون شك طويلترين آنهاست ، فراهم نمايند . هنوز نمىتوان موفقيت و پيروزى مهندسان ايرانى را تصديق كرد ، چه متأسفانه تاكنون به واسطهء نوع مصالحى كه در ساختمان به كار مىرود اين قبيل مخازن داراى استحكام كافى براى نگاهدارى آب نمىباشند .\r\nپيشرفت‌هايى از اين قبيل در شهر به عمل آمده . دو طرف رودخانه‌اى كه در شهر نزديك بازار در جريان است و طغيانها و سيلهاى آن مشهور است سدسازى شده و راههايى كه به بازار منتهى مىشود تميز و عريض شده است . بازارهاى ايران جالبترين و پرازدحامترين جاهاى اين كشور را تشكيل مىدهد . از جالب توجه‌ترين قسمتهاى شهر پلهايى است كه بازارها را به ميدان متصل مىكند . در بازارهاى تبريز بود كه زائرى با يكى از اعضاى تجارتخانه زيگلر « 1 » ، كه مركز آن در شهر منچستر مىباشد ، دربارهء قالى تاريخى اردبيل گفت‌وگو كرد . اين زائر را عادت بر اين بود كه در بازگشت از مشهد از آرامگاه شيخ صفى واقع در مسجد اردبيل ديدن مىكرد . در يكى از اين مسافرتها شنيد كه روحانيان مسجد تصميم به فروش اين قالى و خريد يك قالى جديد گرفته‌اند . پس از ماهها مذاكره سرانجام تجارتخانه زيگلر قالى را خريدارى كرد و قالى مزبور اكنون به عنوان يكى از پرارزش‌ترين اشياء در موزهء ويكتوريا و آلبرت « 2 » لندن به معرض نمايش گذاشته شده است .\r\nسرهنگ استوارت « 3 » ، سياح مشهورى كه به ايران مسافرت كرده و در جوانى با موريه حشر و آميزش داشته ، در كتاب جالب توجه خود موسوم به در ايران با لباس مبدل « 4 » از بازديد خود در سال 1885 م از بيمارستان شركت زيگلر واقع در بازار و قالى كه در آنجا مشاهده كرد گفت‌وگو مىكند . اظهارات او در اين زمينه به قرار ذيل است :\r\n« يكى قالى قديمى و گرانبها را به من نشان دادند كه در حدود 300 ليرهء استرلينگ ارزش داشت . من خود بعضى از انواع قاليهاى ايرانى را كه خريد آنها با قيمت بسيار نازلترى امكان‌پذير بود ترجيح مىدادم . در آن زمان قالى خيلى ارزان بود ، چه مردم قحطىزده ايران كليهء اشياء قيمتى خود را به فروش مىرساندند . در ايران قاليهاى قديمى به عنوان تركهء خانوادگى موروثى است . براى من تعريف كردند كه تفاوت بين يك قالى\r\n\r\n\r\n","description":"","footnote":"\r\n( 1 ) .  Ziegler \r\n( 2 ) .  Victoria Albert \r\n( 3 ) .  Stewart \r\n( 4 ) .  Through Persia in Disguise \r\n","page_name":" 315 ","page_number":333},
  {"content":"\r\n\r\nكار تركيه و قالى كار ايران اين است كه اولى يك عمر دوام دارد و در حالى كه دوام دومى ابدى است . »\r\nاگر اين قالى قديمى و گرانبهاى ايرانى همان قالى پرقيمت اردبيلى باشد پس هر گاه كلنل استوارت امروز در قيد حيات مىبود مذاكره با رؤساى موزهء ويكتوريا و آلبرت دربارهء اين قالى مشهور براى او جالب توجه مىبود .\r\nغير از بازارهاى تبريز تنها آثار تاريخى اين شهر خرابه‌هاى « مسجد كبود » و « ارگ » معروف آن است . بقاياى كاشيهاى لعابى مسجد كبود به اندازه‌اى است كه شخص با مشاهدهء آنها مىتواند به شكوه و جلال اولى آن پى ببرد . مسجد كبود تبريز شاهكار معمارى ايران و شايد شاهكار معمارى مشرق زمين محسوب مىشود . پس از شنيدن محاسنى كه براى آن ذكر مىشود و بعد از مطالعه دربارهء مشخصات و كمال آن ، مسافر تصميم مىگيرد كه براى ديدن اين شاهكار تاريخى معمارى اسلامى رنج سفر و عبور از كوههاى مرتفع را به خود هموار سازد . مردم كنونى تبريز اين اثر تاريخى را در باغى پر گل ، كه محلى براى نشستن هم در آن موجود است ، نگاهدارى مىكنند . در حال حاضر مسافرت به تبريز به خاطر ديدن اين بناى تاريخى بيشتر بايد به قصد بررسيهاى باستان‌شناسى و مطالعه در آثار باستانى باشد . « ارگ » نيز سايه‌اى از گذشته آن است .\r\nبعضى از ديوارهاى آن ، كه 120 پا ارتفاع دارد و ضخامت پايه‌هاى آن به 25 پا مىرسد ، هنوز برپاست . به وسيلهء پلكان خطرناكى مىتوان به بالاى اين ديوار رفت و از آنجا منظرهء باشكوه و زيباى اطراف تبريز را ، كه بزرگى شهر را نشان مىدهد ، تماشا كرد . در اين نقطه « ارگ » بود كه زنان بىوفا را به زمين پرتاب مىكردند . مىگويند اين بنا توسط هارون الرشيد برپا شده است « 1 » . ابعاد عظيم بقاياى اين ساختمان و وجود خصوصيات شرقى در شبكه بناى آن ، زمينهء بىمانندى براى نمايش يكى از افسانه‌هاى هزار و يكشب فراهم مىسازد . امروز ارگ قسمتى از باغ شهر « 2 » را ، كه در آن جوانان دلير تبريزى به تفريح اشتغال دارند ، تشكيل مىدهد . سنگهاى ارگ ، اندرزهاى زيادى به شخص مىدهد . در سال 1850 ميرزا على محمد باب مؤسس فرقهء بهائى در اين مكان تيرباران شد پس از كشتن وى به دستور مقامات بالا ، جسد وى و يكى از مريدانش را در خيابانها و بازارها\r\n\r\n\r\n","description":"","footnote":"\r\n( 1 ) . اين مطلب افسانه‌اى بيش نيست . ارگ تبريز در آغاز قرن هشتم هجرى به فرمان عليشاه وزير غازان ايلخان مغول ساخته شده و از اين رو به « ارگ عليشاهى » معروف است . - م .\r\n( 2 ) . اين باغ امروز به « باغ ملى » معروف است . - م .\r\n","page_name":" 316 ","page_number":334},
  {"content":"\r\n\r\nكشيدند و سپس از دروازه‌هاى شهر بيرون انداختند تا طعمهء سگان و شغالان شود .\r\nداستان مرگ او داستان زشت و زننده‌اى است .\r\nدر شمال شرقى تبريز ، كه فاصلهء آن با تبريز بسيار نيست ، سرزمين ايران از نظر كيفيات طبيعى و تاريخى ديدنى است ؛ زيرا كوه آرارات در اين نقطه واقع شده ولى در حال حاضر ورود به آن منطقه براى خارجيان به خاطر فعاليتهاى جنگجويانه كردها و تركها ممنوع مىباشد . دربارهء اروميه ، شهرى كه در كنار درياچه‌اى به همين نام واقع شده ، دو روايت تاريخى نقل كرده‌اند . نويسنده‌اى آن را زادگاه زرتشت مىداند در حالى كه نويسندهء ديگر از آن به عنوان مدفن يكى از سه مرد دانا « 1 » ، كه شب ميلاد مسيح زيارت تاريخى را به بيت اللحم انجام داد ، گفت‌وگو مىكند .\r\nآخرين بارى كه تبريز انظار عموم را به خود جلب كرده سال قبل ، يعنى سال 1921 م هنگام امضاى قرارداد روس و ايران ، بود . روسها به عنوان لغو قسمتى از وامهايى كه روسيه تزارى به ايران داده و امتيازاتى كه گرفته بود ، راه‌آهن جلفا به تبريز ، واقع در مرز روسيه ، را به ايران واگذار كردند .\r\n\r\n\r\n","description":"","footnote":"\r\n( 1 ) . اشاره است به مجوسان يا مردان دانايى كه پس از ولادت عيسى براى زيارت او به اورشليم آمدند . شرح اين مطلب در باب دوم انجيل نيز آمده است .\r\n","page_name":" 317 ","page_number":335},
  {"content":"\r\n . \r\n","description":"","footnote":"","page_name":" 318 ","page_number":336},
  {"content":"\r\n\r\n\r\nتبريز\r\nبازارهاى تبريز ، به طور استثنا ، داراى چند كاروانسراى زيباست و درختان پرشكوهى كه محوطهء آنها را مزين ساخته به مسافران اجازه مىدهد كه با گستردن قاليچه‌هاى خود در زير سايهء آنها دمى بياسايند . در محوطهء كاروانسراها صدها قاليچه سفرى به چشم مىخورد . متأسفانه اغلب پيشخوانهاى بازار ، با چراغها و زينت‌آلات كم‌بها و نازيبا ، كه از روسيه يا چكسلواكى وارد كرده‌اند ، پر شده . اگر در بازارهاى اصفهان هزاران سماور وجود داشته باشد در بازارهاى تبريز دهها هزار سماور مىتوان يافت . در برخى از بازارهاى فرعى كارگران به پيشه‌هايى اشتغال دارند كه نظير آن را در جنوب نمىتوان مشاهده كرد . يكى از اين پيشه‌ها تهيهء چرم و پوست است . گرچه بايد قبول كرد كه در ضمن اين كار بوى نامطبوعى استشمام مىشود ، منظره‌اى جالب و ديدنى دارد . در اين قسمت از بازار مردان جوان مشغول تهيهء پوستين از پوست گوسفند مىباشند . پوستين يك نوع بالاپوش شبانى است كه آن را بر روى دوش مىاندازند . گرچه اين بالاپوش داراى آستين است چون اين آستينها اغلب آنقدر فراخ نيست كه بازو براحتى در آن جا بگيرد ، از آنها استفاده نمىشود . اين بالاپوش را با چرم نازكى آستر مىكنند كه درست شبيه جير است « 1 » . جوانان پيشه‌ور آن را با نخهاى رنگين و با طرحى بسيار زيبا زينت مىدهند . مرحلهء آخر كار ، تكان دادن چرم با شدت بسيار مىباشد . اين كار بدون مقدمه و با صدايى شبيه صداى تفنگ انجام مىگيرد . در انجام دادن اين قسمت از كار اغلب بين\r\n\r\n\r\n","description":"","footnote":"\r\n( 1 ) . چرم نازك پوستين از خود آن است و آستر مجزايى ندارد . - م .\r\n","page_name":" 319 ","page_number":337},
  {"content":"\r\n\r\nپيشه‌وران و شاگردان رقابت پيدا مىشود . خراطانى كه به ساختن قليان و تهيهء پايه‌هاى ميز اشتغال دارند توأم با كسانى كه با ساير انواع پيشه‌ها و حرفه‌هاى موجود در بازار سر و كار دارند موجب مىشوند كه بازار محل پركار و پرمشغله‌اى به نظر آيد . چهره‌هاى باطراوت و سالم مردانى كه از دهات و قصبات و مجاور زغال و ميوه به شهر حمل مىكنند ، محيط بانشاطى ايجاد مىكند . اندكى قبل از فرارسيدن زمستان تقاضا براى پوستين خيلى زياد است . چه اين بالاپوش بسيار گرم و راحت است ؛ به طورى كه هيچ نوع بالاپوش ديگر نمىتواند اين چنين بدن را از سرما حفظ كند . هنگامى كه هوا نسبتا خوب است آن را پشت و رو در بر مىكنند ، به طورى كه طرف زينت شدهء آن ديده مىشود . ولى در مواقع بارانى يا برفى طرف پشمى آن همان وظيفه‌اى را ، كه براى گوسفندان انجام مىدهد ، بر عهده مىگيرد . پوستين موارد استعمال متعدد دارد . هنگام خواب مىتوان آن را بر روى زمين گسترد و به عنوان قاليچه‌اى از آن استفاده كرد .\r\nهمچنين مىتوان به عنوان روانداز يا شنل از آن بهره جست . پوستينهاى كوچكترى نيز وجود دارد كه بدون آستين است و مىتوان آنها را در زير كت يا بدون آن در بر كرد . اين پوستينها را معمولا شبانان جوان در بر مىكنند و با چوب‌دست‌هاى بلندى كه دارند چنين مىنمايد كه پوستين شبانان مانند پوستين بزها و گوسفندان جزو لاينفك آنان است . اين پسران جوان با ريگ خيلى خوب نشانه مىگيرند و در اين كار مهارت بسيار دارند . هرگاه شبان جوانى مشاهده كند گوسفندى جانب احتياط را رعايت نمىكند و قبل از وقت پيش‌آهنگ گله شده او را صدا مىزند و اگر حيوان صداى او را نشنود دم او را با ريگ نشانه مىگيرد . اين ريگ بدون شك به هدف اصابت مىكند و موجب مىشود كه گوسفند به خود آيد و دريابد كه از گله پيروى نكرده و خيلى دور رفته است . مهارت شبانان در هدف‌گيرى قابل انكار نيست ؛ ولى شايد يكى از دلايل پيروزى آنها در اين كار اين است كه دم گوسفندان ايران آماج خوبى است . چه ، به طور خارق‌العاده فربه و بزرگ است . مىگويند بزرگى دم آنها پاداشى است كه در مقابل كمك به ابراهيم هنگامى كه نمرود در تعقيب او بود دريافت داشته‌اند . هنگامى كه نزديك بود ابراهيم دستگير شود گوسفندان در اطراف پيامبر سالخورده كه بر روى زمين دراز شده بود گرد آمدند و او را از انظار دشمنان پنهان كردند و چون بزها از مساعدت و كمك به ابراهيم امتناع ورزيدند تنبيه شدند و دم كوچكترى نصيب آنها شد . بعضى از اوقات وزن دم گوسفندان ايرانى به 9 پاوند مىرسد . اين ذخيرهء چربى آنهاست . گفته مىشود كه اين چربى در مواقع كمبود\r\n\r\n","description":"","footnote":"","page_name":" 320 ","page_number":338},
  {"content":"\r\n\r\nتبريز - بازار روى پل\r\n\r\n","description":"","footnote":"","page_name":" 321 ","page_number":339},
  {"content":"\r\n . \r\n","description":"","footnote":"","page_name":" 322 ","page_number":340},
  {"content":"\r\n\r\nغذا همان عملى را كه كوهان در شتر انجام مىدهد بر عهده دارد . در مشرق زمين اين چربى را آب مىكنند . و به عنوان كره يا روغن براى طبخ غذا از آن استفاده مىكنند . حمل لاشه‌هاى گوسفند كه تازه ذبح و پوست كنده شده‌اند بر روى قاطر يا الاغ در بازارهاى تنگ ، منظره‌اى غريب به وجود مىآورد . ايرانيان دوست دارند غذاى خود را از گوشت تازه ، يعنى از گوشت گوسفندى كه تازه ذبح شده و هنوز گرم است ، تهيه كنند . اين لاشه‌هاى گوسفند را قبل از اينكه چربى آنها سفت شود هنگامى كه از لحاظ ثبات و استحكام شبيه يك بلان‌مانژ « 1 » بزرگ است به سوى دكانهاى قصابى حمل مىكنند . اين منظره از نامطبوعترين مناظرى است كه در بازار ديده مىشود و نظر به تنگى بازارها احتراز از مشاهدهء آن به آسانى ميسر نيست . حتى در پاره‌اى مواقع برگشتن و با دقت به پيشخوانى نگريستن كار عاقلانه‌اى نيست ، چه الاغ به طور ناگهانى مسير خود را تغيير مىدهد .\r\nدرياچهء اروميه از شهر تبريز زياد دور نيست . اين درياچه ، كه بزرگترين درياچهء ايران محسوب مىشود ، در حدود نزديك 129 كيلومتر درازا و بيش از 38 كيلومتر و نيم پهنا دارد . درياچهء اروميه از سطح دريا 000 خ 4 پا ارتفاع دارد و بدون مخرج است . در حالى كه بحر خزر 80 پا پايين‌تر از سطح درياى سياه واقع شده است . مىگويند درياچهء اروميه از هر دو لحاظ شبيه درياچهء بزرگ نمك « 2 » واقع در ايالت يوتا « 3 » از ايالات متحدهء امريكا مىباشد . همچنين مىگويند شورى درياچهء اروميه بمراتب بيش از شورى بحر الميت است و در آن ماهى يافت نمىشود . در فصل بهار برفهاى آب شده مقدارى نمك و ساير رسوبات معدنى را با خود به درياچه مىبرد و مواد مزبور در آنجا باقى مىماند . مقدار زيادى از آب درياچه در فصل تابستان تبخير مىشود و ذخاير ساليانهء نمك را در آن باقى مىگذارد . اين وضعى است كه موجب به وجود آمدن كويرهاى بزرگ و صحارى نمك در جنوب مىشود . در آن ناحيه مىتوان شيارهاى بزرگى از نمك سفيد را ، كه هر يك چندين كيلومتر امتداد دارد ، مشاهده كرد . چه ، عمر سيلهاى بهارى در صحارى نمك ، كوتاه است .\r\nدر شمال شهر تبريز ، دهات و قصبات بسيار وجود دارد . ولى هيچ يك از آنها محل\r\n\r\n\r\n","description":"","footnote":"\r\n( 1 ) .  Blanc - mange  كه انگليسى بلامانژ تلفظ مىشود همان  Blanc - manger  زبان فرانسه است و آن دندان مزى مىباشد كه از مواد نشاسته‌اى و شير تهيه مىشود . - م .\r\n( 2 ) .  Great Salt Lake \r\n( 3 ) .  Utah \r\n","page_name":" 323 ","page_number":341},
  {"content":"\r\n\r\nمطبوعى براى زيستن نيست . يكى از دلايل اينكه افسانه‌ها و روايتها و خرافات زيادى به اين قسمت از ايران نسبت مىدهند نزديكى آن با كوه آرارات است . مردم مدت چندين قرن به اين افسانه‌ها اعتقاد و ايمان داشتند . غريب آنكه ، امروز نيز به برخى از آنها معتقد مىباشند . افسانه‌هاى مربوط به نوح هنوز با كوه آرارات پيوستگى دارد . مكانى كه وى درخت مو را در آنجا غرس كرد و از شيرهء انگور بيش از اندازه آشاميد تا مدتى قبل در يكى از دهات ، كه فاصلهء چندانى با تبريز ندارد ، نشان مىدادند . نام اين ده آرگوى « 1 » است كه معنى آن « نوح درخت مو را غرس كرد » مىباشد . نقطه‌اى كه او محرابى براى يهوه ترتيب داد نيز مشخص شده است . همچنين درخت بيد كوتاهى است كه مىگويند از چوب كشتى نوح ، كه قايق‌ساز بىنظمى آن را به جاى گذاشته ، روييده است . در نزديكى ايروان ، شهر كوچك ديگرى است كه مىگويند نوح پس از فرود آمدن از كشتى ، اول مرتبه در اين شهر توقف كرد . شهر ديگرى نيز در چند كيلومترى تبريز بين اين شهر و جلفاى قديمى ، كه در مرز روسيه شوروى واقع شده ، قرار دارد . نام اين شهر مرند است ولى در قديم مر - اند به معنى « مادر آنجاست » بوده است . ( اين مطلب بايد مربوط به قبل از طوفان نوح باشد . چه ، ذكرى از اينكه نوح مادر خود را به كشتى برده به ميان نيامده است ) . آن دو محلى كه نخست نام برديم ، يعنى آخورى و ايروان بر اثر زمين‌لرزه وحشتناكى كه در سال 1840 م رخ داد ويران شد . دهات و قصبات آن سامان در زير فشار اين زلزله خرد شدند و سكنهء آن به هلاكت رسيدند . با اينهمه ، محل شهر مرند در نقشهء ايران محفوظ مانده است « 2 » . همچنانكه در دهات ايران معمول است راهنمايان مصر نيز هنوز خوش دارند جايى را در نيزار كه مردم گاهوارهء حضرت موسى را در آن محل پيدا كرده بودند به سياحان نشان دهند . در مصر هنوز نارنگى را « يوسف افندى » ( آقاى يوسف ) مىنامند . چه ، نام اولين وزير دارايى خارجى ، كه به اين كشور مسافرت كرد و به اين ميوه بسيار علاقه‌مند بود ، يوسف بوده است . ولى اين واقعه در مقايسه با واقعه‌اى كه دوتى « 3 » در آخرين صفحات كتاب تقليدناپذير خود به نام صحراى عربستان « 4 » از آن ياد\r\n\r\n\r\n","description":"","footnote":"\r\n( 1 ) . اولا نام اين ده آرگوى  ( Argwi )  كه مؤلف نوشته است نيست بلكه اخورى  ( Akhuri )  يا آرگورى  ( Arguri )  است . ثانيا اين ده نزديك ايروان است و اشاراتى كه مؤلف به افسانه نوح مىكند همه مربوط به ايروان و آخورى است نه تبريز و دهات آن . - م .\r\n( 2 ) . مؤلف مرند را نزديك آخورى و ايروان فرض كرده مطالب مربوط به اين سه نقطه را درهم آميخته است . - م .\r\n( 3 ) .  Doughty \r\n( 4 ) .  Arabia Deserta \r\n","page_name":" 324 ","page_number":342},
  {"content":"\r\n\r\nمىكند تاريخ معاصر محسوب مىشود . وى مىنويسد : « هنگام ورود به دروازهء شهر مكه در جده ، واقع در كنار بحر احمر ، در طرف دست راست خود مزار حوا را كه مريدان ابراهيم وى را « مادر غمگين بشر » مىدانند ديديم » . گور حوا يك يا رد پهنا و صد متر درازا دارد . كتاب مزبور پنجاه سال قبل به رشتهء تحرير آمده است . در سال 1916 م كلنل لارنس « 1 » تقريبا شرحى نظير اين در نخستين صفحات كتاب خود به نام انقلاب در صحرا « 2 » مطرح كرده است . او مىنويسد : « روز بعد استورز « 3 » عبد اللّه را در چادر او در نزديكى مزار حوا ملاقات كرد » . محققا اين گور تا سال 1926 م هنوز آنجا بوده است بدون اينكه ذره‌اى كوچك شده و اندازه آن نقصان يافته باشد .\r\nافسانه‌ها و خرافات آداب و سنن در سرزمينهاى واقع در جنوب مديترانه و شرق كانال سوئز خيلى دير منسوخ مىشود . شرحى كه در شمارهء 17 اوت سال 1931 م روزنامه تايمز درج شد راجع به مراسم تشييع اسقف بزرگ اورشليم ، كه در سال جارى فوت كرد شاهد اين مدعا است :\r\n« عدهء زيادى بالغ بر 000 خ 10 تن در مراسم تشييع داميانوس « 4 » اسقف بزرگ شركت جستند . در سراسر اين مراسم بر طبق سنن مرسوم ، اسقف متوفا را با لباس كامل به اضافه نشانهاى مقامات روحانى در تخت مخصوص اسقف نشانده و تاج مخصوص بر سرش نهاده بودند و براى اينكه آثار مرگ را از چهرهء او بزدايند چهره‌اش را با موم رنگين پوشانيده بودند .\r\nبا اين وضع او را در كوچه‌هاى تنگى ، كه بين كليسا و آرامگاه مقدس ( مقبرهء حضرت عيسى ) و گورستان كوه صهيون « 5 » واقع شده ، مىگردانيدند . در حالى كه هزاران تن از مردم مسيحى براى نزديك شدن به جسد و بوسيدن دست وى بر يكديگر سبقت مىجستند .\r\nپس از برداشتن تاج از سر او ، اسقف بزرگ را همانطور نشسته به خاك سپردند .\r\n\r\n\r\n","description":"","footnote":"\r\n( 1 ) .  Coloenl Lawrence \r\n( 2 ) .  Revolt in Desert \r\n( 3 ) .  Stors \r\n( 4 ) .  Damianos \r\n( 5 ) .  Mount Zion \r\n","page_name":" 325 ","page_number":343},
  {"content":"\r\n . \r\n","description":"","footnote":"","page_name":" 326 ","page_number":344},
  {"content":"\r\n\r\n\r\nرشت و انزلى\r\nاز شهرهاى مهمى كه در شمال تهران واقع شده رشت و انزلى را مىتوان نام برد . براى مسافرت از تهران به اين شهرها دوباره بايد از قزوين عبور كرد و كرايهء نسبتا زياد ميهمانخانه و كاروانسرا را پرداخت و از نزديكى قلمرو مرد پير كوهستان و « حشيشيان » او عبور كرد . اين شهرها هر دو در كرانهء بحر خزر قرار دارد و نزديكى به روسيه در آنها تأثير و نفوذ فراوان كرده است . انزلى ، كه بندر قديمى در بحر خزر است ، خيلى پيشرفت كرده .\r\nمخصوصا هنگام شب منظرهء شهر ونيز را به خاطر مىآورد ، البته بدون خصوصيات معمارى آن . قايقهاى كوچكى كه بين دو شهر در رفت و آمد هستند شبيه كرجيهاى استانبول ، منتها قدرى كوچكتر از آنها ، مىباشند . در حقيقت اين شهرها هر دو داراى جذابيت و محاسن و خصوصيات بسيارى است .\r\nبحر خزر كه بوى تند خاويار از آن استشمام مىشود 84 پا پايين‌تر از سطح درياى سياه واقع شده . هنگامى كه اين نكته را مورد ملاحظه قرار مىدهيم به آسانى مىتوان درك كرد كه چرا تا اين اندازه از لحاظ آب و هوا بين اين قسمت از ايران و فلات آن ، كه سه هزار پا از كرانهء درياى خزر مرتفعتر است ، اختلاف وجود دارد . وضع جوى ، كه دشمن شمارهء يك اين ناحيه است ، آن را به صورت ناسالمترين نقاط ايران در آورده است . حتى اسبهايى كه از شلتوك برنج تغذيه مىكنند بايد از نژاد بخصوصى باشند و گرنه بعد از شش ماه مىميرند .\r\nدر ضمن مسافرت از تهران به رشت ، موارد اختلاف و افراط و تفريط بيش از هر موقع ديگر به چشم مىخورد ، چه آدمى از فلات خشك و بدون درخت ناگهان به بيشه‌ها\r\n\r\n","description":"","footnote":"","page_name":" 327 ","page_number":345},
  {"content":"\r\n\r\nو جنگلهاى نيمه‌گرمسير مىرسد . البته اين تفاوت آنقدر كه مىگويند و هر كس انتظار آن را دارد فاحش نيست ؛ ولى به قدرى است كه تضاد بين صحراى خشك و گرماى فلات از يك طرف و گرماى توأم با رطوبت نواحى بحر خزر از طرف ديگر كاملا نمايان مىگردد .\r\nمنظرهء اين نواحى با ييلاقهاى سرسبز و انواع رنگهايى كه در آن به چشم مىخورد پس از عبور از فلات كوهستانى سوخته و گندمىرنگ ، طورى است كه اولين جلوهء ارض موعود را در نظر مجسم مىكند . بايد از كوههاى سرسخت ، كه داراى سراشيبهاى خيلى تند هستند ، عبور كرد . اين رشته از جبال هنگامى كه در معرض بعضى از انواع نور قرار مىگيرد به رنگ آبى تيره مانند لاجورد خالص در مىآيد . غير از جاده‌ها و معابر سختى ، كه بايد با آنها مواجه شد ، جاده‌اى به نام « جادهء خراسان » در بين راه رشت و تهران قرار دارد كه در مجاورت پرتگاههاى وحشت‌بار واقع شده . اين جاده 500 خ 7 پا از سطح دريا ارتفاع دارد . بعد از آن پل منجيل است كه در درهء بادگير واقع گرديده و بعد از آن كمربند باران قرار دارد . همهء اينها اين سفر را از دلفريبترين مسافرتهاى ايران مىسازد .\r\nهنگام ورود به رشت سفالهاى قرمز رنگ ، پرچينها و درختهاى فراوان به چشم مىخورد كه پس از جاده‌هاى يكنواخت و گرم صحرا منظرهء دل‌انگيزى به وجود مىآورد .\r\nمخصوصا هنگامى كه اين منظره با يك صبحانهء انگليسى در ايوانى مشرف به چمن و گفت‌وگوى مطبوع راجع به هوا ، كه مسافر فلات مدت نه ماه از آن محروم بوده ، توأم گردد . در شهر رشت فقط دو تن انگليسى اقامت دارند ؛ كنسول و رييس بانك . رييس بانك بندر انزلى نيز انگليسى است . همهء آنان مورد توجه انگليسيهايى هستند كه به رشت و پهلوى سفر مىكنند ؛ زيرا مىتوانند به طريق خاص خود مسافران را يارى و كمك نمايند . همان قدر كه توصيه‌نامه در تهران كارها را تسهيل مىكند در رشت نيز مؤثر است .\r\nشهر رشت با سفالهاى قرمز و باغهايى كه باغهاى انگلستان را به خاطر مىآورد و با هايد پارك « 1 » كوچك آن و ميدانى كه بىشباهت به ميدان يكى از شهرهاى كوچك فرانسه نيست خيلى دلفريب و جذاب است . اگر باران آن تا اين حد زياد نبود و بحر خزر اين قدر پايين قرار نگرفته بود جذابيت آن دو چندان بود .\r\n\r\n\r\n","description":"","footnote":"\r\n( 1 ) .  Hyde Park  پارك معروف شهر لندن . - م .\r\n","page_name":" 328 ","page_number":346},
  {"content":"\r\n\r\nرشت - آرامگاه خواهر امام\r\n\r\n","description":"","footnote":"","page_name":" 329 ","page_number":347},
  {"content":"\r\n . \r\n","description":"","footnote":"","page_name":" 330 ","page_number":348},
  {"content":"\r\n\r\n\r\nصفحه‌اى از تاريخ ايران\r\nوضع زندگى در اصفهان و ساير شهرهاى ايران پس از انقراض سلسلهء صفويه و پديد آمدن افغانان در صحنهء تاريخ اين احساس را در آدمى به وجود مىآورد كه حالت وقفه و ركودى در اين كشور پيدا شده يا اينكه اوضاع بد و نامطبوع گذشته تجديد گشته است .\r\nشخص نمىتواند تصور كند كه در دورهء ملكهء اليزابت لندن و پاريس و برلن يا ساير پايتختهاى بزرگ اروپا چنان به حال ركود و سكون افتاده بودند كه گويى عقربهء زمان متوقف شده بود . شهر اصفهان از چندين لحاظ از سيصد سال قبل تاكنون تفاوت زيادى نكرده و مردم آن نيز زياد تغيير ننموده‌اند . سلسله‌هاى جديدى پديد آمدند و مانند سلسله‌هاى گذشته از ميان رفتند . چندى بعد پايتخت از اصفهان ، به تهران انتقال يافت ولى اين امر نيز تازگى نداشت . چه سابق بر اين نيز اسامى و محل پايتختها به دلايل مشابهى تغيير يافته بود . از نو ، جنگ و شايعهء جنگ بروز كرد . حكام و وزيران را به مجالس جشن دعوت مىكردند و در آنجا آنها را به قتل مىرسانيدند . در ايران نيروهايى به وجود مىآمد و بعد منهدم مىگرديد . تا جايى كه يك چنين شرارتها و بيرحميها تقريبا بهترين سكنهء اصفهان را نابود كرد و اين تا حدى نتيجهء آمدن افغانان به ايران بود . پس از آن نادر شاه در صحنه ظاهر گشت . وى در ايام جوانى از راه پوستين‌دوزى و بزچرانى زندگى محقرى مىگذرانيد . هنگامى كه به سن هيجده سالگى رسيد او و مادرش را در يكى از تاخت و تازها به اسارت بردند . مادر او وفات يافت ولى نادر موفق به فرار گرديد و به خدمت حاكم ابيورد در آمد . سپس دختر حاكم را به زنى گرفت و پس از مرگش جانشين او گرديد . نادر به ضديت با ازبكها ، يعنى همان قبيله‌اى كه او و مادرش را به\r\n\r\n","description":"","footnote":"","page_name":" 331 ","page_number":349},
  {"content":"\r\n\r\nاسارت برده بودند ، قيام كرد . پيروزيهايى كه در اين زد و خورد به دست آورد او را جسور كرد و حكومت خراسان را خواستار شد ؛ ولى در نتيجهء همين گستاخى از كار بر كنار گرديد . نادر پس از آن علم طغيان برافراشت ، به راهزنى پرداخت ، قلعه‌اى را تصرف كرد و سپاه كوچكى تشكيل داد . پادگان نيشابور را به دام انداخت و شهر را متصرف گرديد و پس از آن به شاه طهماسب پيشنهاد كمك كرد و او نيز آن را پذيرفت . با صوابديد نادر و با عمليات قهرمانى سپاه او موفق به تصرف شهر هرات شدند و بعدها افغانان را در دامغان شكست دادند .\r\nفتوحات پى در پى نصيب سپاهيان نادر شد و افغانان شكست خوردند و به جنوب فرار كردند . تعقيب آنها از رحم و انصاف به دور بود ، چه تشخيص خط سير آنها به وسيلهء جسد حيوانات مرده و حتى جسد پيرمردان و كودكانى ، كه در حين فرار در راه جان سپرده بودند ، به آسانى ميسر بود .\r\nپاداشى كه در نتيجهء اين پيروزيها نصيب نادر شد حكمرانى بر چهار ايالت با لقب « سلطان » بود . وى به نام خود سكه زد و مواجب سپاهيان خود را پرداخت ، ولى لقب « پادشاه » را بر خود ننهاد . پس از بيرون راندن افغانان به تركها حمله كرد و در نزديكى همدان پيروزى بزرگى به دست آورد و هنگامى كه در آنجا بود شنيد در خراسان شورشى برپا گرديده . شاه طهماسب ، كه از پيروزيهاى نادر آتش حسد در دلش زبانه مىكشيد ، كليهء نقاطى را ، كه او به دست آورده بود ، از دست داد . پس از شنيدن اين خبر ، نادر با سپاهيان خود بعد از طى ح 2253 كيلومتر به خراسان عزيمت كرد ولى ديگر دير شده بود و وجود طهماسب براى وى فايده‌اى نداشت . چه ، او را به اسارت برده بودند .\r\nشكستها و پيروزيها و جنگها و صلحها يكى پس از ديگرى به وقوع پيوست . ولى سرانجام نادر با عقب راندن افغانان و تركها و تصرف مجدد ناحيهء بحر خزر در سال 1736 م به پادشاهى رسيد . و به اين ترتيب مردى كه وقتى چوپانى ساده بيش نبود بر تختى كه زمانى شاه عباس بر آن جلوس كرده بود تكيه زد . در زمان سلطنت نادر شاه فتوحات زيادى نصيب سپاه ايران شد تا وقتى كه نادر در ضمن پيشروى به طرف جنوب به شهر دهلى رسيد و پس از تصرف آن با غنايمى كه ارزش آن 90 ميليون استرلينگ برآورد شده و « تخت طاوس » مشهور در بين آنها بود به ايران بازگشت . « تخت طاوس » اكنون در تهران است . بر خلاف بسيارى از پادشاهان ، نادر شاه از قتل و خونريزى احتراز داشت . عدهء زيادى در زمان او از قيد اسارت و بندگى رها شدند . رفتار و اعمال او چنان\r\n\r\n","description":"","footnote":"","page_name":" 332 ","page_number":350},
  {"content":"\r\n\r\nنيك و پسنديده بود كه مردم او را مىپرستيدند . در اواخر دورهء سلطنت او امپراتورى ايران از رودخانهء سند تا قفقاز توسعه پيدا كرد . براى تكميل داستان زندگى و اقدامات او ناگزير بايد افزود كه سالهاى آخر سلطنت او توأم با بدبختى بود . پس از فتحى كه در جنوب نصيب او گشت ، در جنگى كه در شمال در نزديكى روسيه درگرفت با شكست ، روبرو شد . بر اثر اين شكست نادر شاه به نهايت درجه خشمگين شد به طورى كه اختيار اعمال و رفتار خود را از دست داد . در يكى از لحظات خشم ، فرزند ارشد خود را كور كرد . هر جا پا مىگذاشت صدها تن از رعاياى خود را به قتل مىرسانيد تا سرانجام در چادر خود به دست يكى از افراد عشاير به قتل رسيد .\r\nپس از نادر يكى از برادرزادگان او به سلطنت رسيد كه او نيز به دست برادر خود كور شد . دورهء سلطنت برادر نادر زياد به طول نيانجاميد ، چه سربازانى كه وى را حاكم و فرماندهء غاصبان افغانستان مىدانستند او را به قتل رسانيدند . دو پادشاه ديگر كه بعد به سلطنت رسيدند نيز كشته شدند . مدت چند سال تخت سلطنت تقريبا اسب سركشى شده بود ؛ چه جلوس و خلع اشغال‌كنندگان آن بسرعت صورت مىگرفت . خاك كشور تقسيم شد و براى تاج و تخت مدعى پس از مدعى در صحنه پديدار مىشد و بسرعت ناپديد مىگرديد تا اينكه كريم خان رييس خاندان زنديه لقب « وكيل » را بر خود نهاد و شيراز را پايتخت كرد . بازار زيباى شيراز به همت او ساخته شده است . بجز دوران كريم‌خان زند ، كه مقرون با صلح و سعادت بود ، تاريخ ايران در اين دوران آكنده از وقايع ناگوار و نواهاى ناموزون ملال‌آورى است كه به صورت نزاعها و كور كردنها نمودار مىشود .\r\nپس از قتل نادر ، كه در 1748 م اتفاق افتاد ، تا حدود پنجاه سال تاريخ ايران مركب از يك سلسله شوربختيهايى بود كه به پريشانى و آشفتگى منجر شده بود . دورانى بود كه آشوب و هرج و مرج بر آن حكمفرما بود . براى تخت و تاج كشور مدعى پس از مدعى پيدا مىشد . قتلها و خونريزيها اتفاق مىافتاد و نو دولتان خشن و بيرحم به بريدن دست و پاى اشخاص مبادرت مىورزيدند . در غياب صاحبان مقام ، بر ضد آنها توطئه مىشد و اين كار به قتل و خونريزى منجر مىگرديد . پس از اين دوران قساوت و ظلم غير انسانى رحم و شفقت منسوخ شد و جاى خود را به هيجان و تنفر داد .\r\nدر اين دوره ، تنها نام دو تن متمايز از ديگران و قابل ملاحظه است : يكى كريم خان ، كه براى مدت زمانى تقريبا فرمانرواى حقيقى تمام ايران بود ، و ديگرى لطفعلى خان ،\r\n\r\n","description":"","footnote":"","page_name":" 333 ","page_number":351},
  {"content":"\r\n\r\nآخرين پادشاه سلسلهء زنديه ، كه اين دوره از تاريخ ايران با خوشوقتى نام آن را بر خود نهاد . تمايز كريم خان از اين جهت است كه هرگز لقب « شاه » بر خود ننهاد و به داشتن لقب « وكيل » اكتفا كرد . وى شيراز را پايتخت كرد و به بناى چندين ساختمان مبادرت ورزيد كه در بين آنها « بازار وكيل » را ، كه زيباترين بازارهاى ايران و يادگارى از كفايت و ذوق و سليقهء اوست ، مىتوان نام برد .\r\nمراجعهء مختصرى به زندگى لطفعلى خان معرف و نمايندهء عصرى است كه وى در آن خودنمايى كرده است . وى از بزرگترين قهرمانان و دليران برجسته و ممتاز تاريخ ايران است . پس از مرگ كريمخان وكيل ، بر تخت سلطنت جلوس كرد و اعتماد و اطمينان كامل خود را به وزير خويش ابراز داشت . ولى اين وزير نالايق از روى دنائت و پستى او را به دشمنانش ، يعنى قاجاريه ، كه تابع آغامحمد خان قاجار بودند تسليم كرد . لطفعلى توانست از صفوف دشمن بگذرد و فرار كند و در كرمان سپاه كوچكى گرد آورد . در كرمان او را محاصره كردند و به خاطر او آنقدر محاصرهء شهر را ادامه دادند تا نصف سكنهء آن از گرسنگى به هلاكت رسيدند . سرانجام چون لطفعلى خان وضع را وخيم ديد بر يكى از خندقهايى كه شهر را محصور كرده بود با تخته‌پاره‌اى پل زد و از ميان سپاهيان دشمن گريخت . سپس رو به جنوب رفت و به شهر بم رسيد . در آنجا ميزبان خائن وى او را تسليم دشمن خونخوارش كرد و دشمن با دست خود چشم شاهزاده را از جاى كند و بعد او را خفه كرد . اين فاتح به اين كار اكتفا نكرد و باقيماندهء سكنهء كرمان نيز به سرنوشت لطفعلى خان دچار شدند . دو هزار زن و كودك را به عنوان برده فروختند . آغا محمد خان ، كه حيوانى به صورت انسان بود ، براى اطفاى شهوت خون‌آشامى خود به در آوردن چشمهاى 000 خ 70 تن از اهالى كرمان مبادرت ورزيد و تا چشمهاى اين عده را در حضور او نشمردند آرام نگرفت . سپس رو به وزير خود كرده گفت . « هرگاه يك چشم از اين مقدار كمتر بود دستور مىدادم چشمهاى تو را در آورند » به اين ترتيب با پركردن بازارها و كوچه‌هاى كرمان از كور و فقير انتقام خود را از كرمانيان باز ستاند . سلسلهء قاجار اين چنين روى كار آمد .\r\nآغا محمد خان در سال 1795 م « 1 » يعنى در همان سال اول سلطنت خود با 000 خ 60 تن\r\n\r\n\r\n","description":"","footnote":"\r\n( 1 ) . محمد خان قاجار در سال 1779 م برابر 1193 هجرى قمرى سلطنت را در دست گرفت . نه در 1795 ( نك : به طبقات سلاطين اسلام ، تأليف لين پول ترجمهء مرحوم عباس اقبال ) . - م .\r\n","page_name":" 334 ","page_number":352},
  {"content":"\r\n\r\nمرد جنگى به طرف شمال تاخت و پس از شكست دادن گرجيها ، كه روسيه به آنها وعدهء كمك داده ولى به عهد خود وفا نكرده بود ، تفليس را غارت كرد و سربازان او با غنائمى ، كه عبارت از 000 خ 40 دختر و پسر جوان بود ، بازگشت . ولى وى آرزوى ديگرى در دل مىپروراند . مىدانست جواهراتى را كه نادر شاه از هندوستان با خود آورده بود در دست پسر كور او شاهرخ است كه بر خراسان حكمفرمايى مىكرد . آغا محمد خان به زودى اين ايالت را تسخير كرد ولى هدف واقعى او از حمله به اين قسمت تصاحب خراسان نبود بلكه منظور واقعى او به دست آوردن غنائم هندوستان بود . آغا محمد خان براى پى بردن به مخفيگاه جواهرات هر روز اسير نابينا را تحت شكنجه و آزار قرار مىداد . سرانجام به شكنجه‌دهندگان دستور داده شد كه كارى كنند تا شاهرخ محل مخفى ياقوت اورنگ زيب را بروز دهد . پس آن جماعت ، نوع جديدى از شكنجه اختراع كردند و آن عبارت بود از اينكه دايره‌اى از خمير بر سر شاهرخ قرار مىدادند و آن را با سرب گداخته پر مىكردند . آغا محمد خان جواهرات مورد نظر را به دست آورد و شاهرخ نابينا به هلاكت رسيد .\r\nدر اين صفحات خونين تاريخ بيهوده است اگر در جست‌وجوى نشانه‌هايى حاكى از پيشرفت و ترقى يا ذكرى از هنر دوران صلح و صفا باشيم . در سراسر ايران گاوآهن فداى شمشير شده بود . بدشوارى مىتوان تصور كرد كه در همان هنگامى كه آغامحمدخان در مشرق زمين نام خود را با حروف خونينى در صفحهء تاريخ مىنگاشت منظومه‌اى از اسامى پرشكوه و جلال كسانى كه به كارهاى هنرى مسالمت‌آميز سرگرم بودند در آسمان مغرب زمين مىدرخشيد . در آن زمان افرادى در اروپا و امريكا مىزيستند كه يا به تعقيب يكى از رشته‌هاى فرهنگى اشتغال داشتند يا زندگى خود را وقف پيشرفت و ترقى كرده بودند . بتهون ، شوبرت ، گوته ، جارلز لمب ، كارلايل ، جرج واشينگتن ، فارادى ، ترنر « 1 » ، رومنى « 2 » ، استيفنسن و رنى « 3 » از اين قبيل افراد بودند . همزمان با وقتى كه اين مردان در كشورهاى مترقى مغرب زمين سرگرم تعقيب رشته‌هاى هنرى مسالمت‌آميز بودند و به سوى ترقى و تعالى گام برمىداشتند در ايران جمجمه‌ها بر روى هم انباشته مىشد و بر حسب دستور آغا محمد خان از چشمان نابينايان تپه‌هاى كوچكى تشكيل مىدادند .\r\n\r\n\r\n","description":"","footnote":"\r\n( 1 ) .  Turner  نقاش منظره‌ساز انگليسى ( 1775 - 1851 م ) . - م .\r\n( 2 ) .  Romney  نقاش چهره‌نگار انگليسى ( 1734 - 1802 م ) . - م .\r\n( 3 ) .  Rennie  مهندس و معمار اسكاتلندى ( 1761 - 1821 م ) . - م .\r\n","page_name":" 335 ","page_number":353},
  {"content":"\r\n\r\nزندگى او با مرگ راحتى پايان يافت . دو تن از خدمهء وى ، كه فرمان قتلشان را صادر كرده بود و قرار بود كه فرداى آن روز به قتل برسند او را از ميان برداشتند . به اين ترتيب لكهء نام او از صفحات تاريخ قرن نوزدهم زدوده شد . آغا محمد خان چنان نزد ايرانيان منفور است كه در تاريخ سه هزار سالهء اين كشور هيچ يك از پادشاهان تا اين حد منفور واقع نگرديده است . نام وى مشام كليو « 1 » را متعفن ساخته است .\r\nدر اين موقع تغييرات بزرگى در ايران صورت گرفت . اين كشور ، كه زمانى جنبهء شرقى آن همانند كشور چين بود ، با سياست اروپايى تماس بيشترى حاصل كرد و بتدريج « ديپلماسى » و فعاليتهاى اقتصادى جاى جنگ را گرفت و قتل و خونريزى كمتر اتفاق افتاد و تشكيل توده‌هايى از چشم و اهرامى از جمجمه منسوخ شد . در قرن نوزدهم فتحعليشاه ، گرچه بيش از اغلب اسلاف خود با مغرب زمين آشنايى داشت ، نشان داد كه پادشاهان مشرق زمين از قوهء ابتكار در امور داخلى و سياستمدارى بىبهره نيستند .\r\nپروفسور براون شرح مىدهد كه اين پادشاه چگونه در زمينهء امور مربوط به زندگانى خصوصى خود موفق به اختراع حمامى شد كه دستور داد در تهران از سنگ مرمر ساختند و در اين گرمابه بود كه زنان حرمسراى او از سرسره مرمرى سر مىخوردند ؛ در حالى كه فتحعليشاه ، يعنى ارباب و سرور آنها ، در پايين منتظر ايستاده بود تا آنها را بگيرد .\r\nبا اينهمه ، وى امور داخلى را با تفريحات خود مخلوط نمىكرد . هنگامى كه مشاهده كرد وزير او ، كه سلطنت خود را مديون او بود ، زياده از حد براى منافع مردم كوشش مىكند وى را از كار بر كنار كرد و در پاتيلى از روغن داغ انداخت . در ايران ، فتحعليشاه به مناسبت ريش بلند و تعداد كثير افراد خانواده‌اش مشهور است .\r\nاز اين پس امور ايران وضع متجددترى به خود مىگيرد . صفحات كتب خطى آن با نامهايى از قبيل ناپلئون و كاپيتان جان ملكم « 2 » و رالينسن « 3 » درخشان مىشود . از انگلستان و روسيه و تركيه نيز اغلب ذكرى به ميان آمده است . ناصر الدين شاه ، كه دوبار به اروپا مسافرت كرد و در آستانهء جشن « 4 » سال 1896 م به دست ميرزا رضا كرمانى به قتل رسيد ، شخصيت برجسته‌اى به شمار مىرود . مذهب جديد بابى و آزار سخت پيروان اين\r\n\r\n\r\n","description":"","footnote":"\r\n( 1 ) .  Clio  در اساطير يونان نام الاهه تاريخ است . - م .\r\n( 2 ) . مقصود همان سر جان ملكم معروف است . - م .\r\n( 3 ) . مقصود سر هنرى رالينسن كاشف معروف خطوط ميخى كتيبهء بيستون است . - م .\r\n( 4 ) . مقصود جشنى است كه به مناسبت پنجاهمين سال سلطنت ناصر الدين شاه در تدارك آن بودند . - م .\r\n","page_name":" 336 ","page_number":354},
  {"content":"\r\n\r\nمذهب تقريبا قسمتى از تاريخ معاصر ايران را تشكيل مىدهد . شرح جزئيات اين دورهء اخير كه مىتوان آن را « ديروز » خواند مستلزم نگارش تأليفى مفصلتر از اين كتاب است .\r\nلكن داستانى است كه از شرح آن گريزى نيست ، داستانى كه هنوز با جنبه‌هاى اغراق‌آميز مشرق زمين رنگ‌آميزى شده .\r\nنارضاييها و تحريكات سرانجام موجب برقرارى حكومت مشروطه شد . ولى با وجود اين رشوه‌خوارى و فساد هنوز ادامه داشت . نسل جوان خواهان يك قشون كاملا ايرانى بود . در اين موقع سربازى در صحنهء تاريخ ايران ظاهر گشت . وى با كوشش و جد و جهد ، خود را از مقام و مرتبه‌اى كه از سن بيست و پنج سالگى داشت ، يعنى سواره‌نظام قزاق ، به مقامات عاليتر رساند . در آن موقع به چهل سالگى رسيده بود و علاوه بر اطلاعات مربوط به شغل خود تحصيلات ديگرى نداشت . وى از خانوادهء متوسطى بود ، شخصيتى خوب و مزاج بسيار نيرومندى داشت . هم او بود كه مأمور اخراج افسران روسى شد و وظيفهء خود را انجام داد . يك شب توطئه‌اى ترتيب داده شد . اين سرباز ، كه در آن هنگام درجهء سرهنگى داشت ، با 500 خ 2 سرباز از طريق قزوين وارد تهران شد و ادارات دولتى را اشغال كرد . در همان روز اين سرهنگ ، فرماندهء كل قواى ايران شد . به اين ترتيب داستان با تمام سرعت مشرق‌زمينى خود ادامه مىيابد . فرماندهء جديد كل قوا براى خوراك و پوشاك و مواجب قشون خود تقاضاى پول كرد و آن را دريافت نمود .\r\nسپس وزير جنگ شد و تقاضاى پول بيشترى كرد و سرانجام فرمانرواى مطلق شد . در عرض چهار سال بعد سپاه تازه‌اى تشكيل داد كه براى نخستين بار پس از چندين سال به افراد آن لباس و مستمرى داده شد . قبايل جنگجو مانند بختياريها و قشقاييها و كردها و لرها مقام او را به رسميت شناختند و با مطيع كردن شيخ محمره « 1 » اتحاد ايران كامل گشت .\r\nاين سرباز قهرمان ملى شده بود در حالى كه شاه واقعى نه تنها در چادر خود غمگين و عبوس ننشسته بود بلكه در پاريس و دويل « 2 » سرگرم تفريح و خوشگذرانى بود . سرباز مزبور پس از اينكه شخصا شيخ را مجبور به تسليم كرد به زيارت كربلا رفت . هنگامى كه به تهران بازگشت از او مانند فاتح روم استقبال به عمل آمد . پنج سال از هنگامى كه به فرماندهى كل قوا منصوب شده بود مىگذشت . به وليعهد توصيه شد كه به برادر مخلوع\r\n\r\n\r\n","description":"","footnote":"\r\n( 1 ) . مقصود از شيخ محمره همان شيخ خزعل است . محمره نام قديم خرمشهر بوده است . - م .\r\n( 2 ) .  Deauville \r\n","page_name":" 337 ","page_number":355},
  {"content":"\r\n\r\nخود ملحق شود . در 25 اوت سال 1926 م تخت بزرگ سلاطين صفوى هند را ، كه نادر شاه از دهلى آورده بود ، با منگوله‌ها و الماسهاى تراش‌نخورده و جواهراتى كه عظمت و جلال « تخت طاوس » را نمايان مىساخت بيرون آوردند و كسى كه زمانى قزاقى بيش نبود با لباس مخصوص تاجگذارى مرصع به جواهرات ، به نام « اعليحضرت رضا شاه پهلوى » بر روى آن جلوس كرد و تاجگذارى نمود . « 1 »\r\n\r\n\r\n","description":"","footnote":"\r\n( 1 ) . خوانندگان گرامى لابد توجه كرده‌اند كه مطالبى كه نويسنده در مورد بنيانگذار سلسله پهلوى بيان كرده است از طرز تفكر خاص ايشان سرچشمه مىگيرد و در تضادى آشكار با حوادث تاريخ معاصر ايران است . - ناشر .\r\n","page_name":" 338 ","page_number":356},
  {"content":"\r\n\r\nمنظرهء شمس العماره از باغ سلطنتى\r\n\r\n","description":"","footnote":"","page_name":" 339 ","page_number":357},
  {"content":"\r\n . \r\n","description":"","footnote":"","page_name":" 340 ","page_number":358},
  {"content":"\r\n\r\n\r\nديدار مجدد از تهران\r\nتهران امروز با شتابى تب‌آلود از مغرب زمين پيروى مىكند . قسمتهاى كاملى را از ظواهر سبكها و مختصات و ادوار تاريخى مغرب زمين ، بدون در نظر گرفتن اينكه از چه كشورى آمده ، اخذ مىكند و با زندگى خود تناسب مىدهد . طرح‌ريزى شهرها ، جاده‌سازى و ساختمان ، در حال حاضر سكنه را مجذوب خود كرده است . يكى دو ساختمان ، از ساختمانهاى جديد ، موجب سرافرازى معماران آنها شده است . يكى از آنها ساختمان جديد بانك شاهنشاهى ايران است كه نام آن به طرز زيبايى با حروف لاتين نوشته شده .\r\nاين بنا ثابت مىكند كه پيشه‌وران كنونى ايران ، هنگامى كه خوب راهنمايى شوند ، چقدر عالى كار مىكنند . با اينكه بناى مزبور بسيار خوب و زيباست بيننده نمىتواند اين انديشه را از خود دور كند كه اگر آن بنا در سرزمينى كه اين سبك معمارى از آنجا اقتباس شده بنا مىشد چقدر زيباتر مىنمود . بانك اصفهان نيز چنين است . اين بانك ساختمان جديدى دارد كه در ايران از ساير بناها متمايز مىباشد ؛ ولى در عين حال با محيط و اطراف و جوانب خود تناسبى ندارد . كاشيكارى نقش شير ايران در ساختمان اخير بوضوح نشان مىدهد كه اين صنعت در ايران تا چه پايه تنزل كرده است . بانك قديمى كه در سال گذشته بر آخرين پايه‌هاى خود استوار بود ( به اصطلاح معمارى ) ممكن است اكنون كاملا از بين رفته باشد . ساختمان مزبور به هيچ وجه بناى كاملى نبود ؛ ولى كاشيكاريهاى آن زيبايى خاص شرقى به ميدان مىبخشيد ، ميدانى كه اكنون با سرعت ، صورت يك ميدان جديد در يك شهر جديد پيدا مىكند . انسان مىانديشد در ايران ، كشورى كه آفتاب در آن نمىتابد بلكه شعله‌ور مىشود و اغلب اشخاص در گرماى بعدازظهر\r\n\r\n","description":"","footnote":"","page_name":" 341 ","page_number":359},
  {"content":"\r\n\r\nمىخوابند ، چقدر خوب است كه قسمت جلو ساختمانها را مانند ساختمانهاى بعضى از شهرها و قصبات ايتاليا و حتى شبيه به رديف ساختمانهاى شهر چستر « 1 » در انگلستان سرپوشيده بسازند تا در ساعات بين نه صبح و پنج بعدازظهر ، كه مقدار قابل ملاحظه‌اى از روز است ، سايهء مطبوعى ايجاد كند تا هر كس بخواهد به اين سايه‌ها پناه بياورد . در بعضى از مدارس حتى پسران دانش‌آموز لباسهاى خود را بيرون مىآورند و بين ساعت دو تا چهار بعدازظهر مىخوابند . ولى با كمال تعجب مشاهده مىشود كه بعضى از ساختمانهاى جديد تهران فاقد سايبان و سرپوشيده است و از اين رو جاى خنكى ، كه عابران بتوانند بر حسب اتفاق به آن پناهنده شوند ، در اين نوع عمارات وجود ندارد .\r\nجاى بسى تأسف است كه ايران در عرض يكى دو سال از آداب و سنن ملى خود در زمينهء سبكهاى معمارى شرمنده و خجل شود . هيچ چيز در دنيا مانند خيابانهاى سرپوشيده ( البته هرگاه به عنوان سايبان باشد و به عنوان مغازه نيز مورد استفاده قرار گيرد ) زيبا نيست . همچنين جاى تأسف است كه شهرهاى زيادى در اروپا مخصوصا در انگلستان اين سنت را كنار گذاشته‌اند و كوشش مىكنند به صورت نسخهء قابل ترحمى از شهر نيويورك درآيند .\r\nبلندى يك ساختمان ، دليل زيبايى و حتى در كليهء موارد دليل مفيد بودن آن نيست .\r\nهر كس مىتواند با نگاه كردن به بعضى از افراد بشر ، گل آفتاب‌گردان ، تير تلگراف ، يا يك اسب زيبا در كنار يك زرافه به اين نكته پى ببرد . آخرين چيزى كه مسافران آمريكايى مايلند در لندن ببينند اين است كه كليساى وست مينستر « 2 » ، برج لندن « 3 » ، اينزآف كورت « 4 » يا كليساهاى شهر مبدل به آسمان‌خراش شود يا پل واترلو « 5 » صورت پل بروكلين « 6 » را به خود بگيرد . خطوط ابنيه و به اصطلاح خطوط فضايى يك شهر زيبا به اندازهء نيمرخ يك چهرهء زيبا اهميت دارد . شخصيت يا فرديت ، هرچه مىخواهيد بگوييد ، از بزرگترين و غنىترين سرمايه‌هايى است كه يك شهر مىتواند بدان مباهات كند . به طور كلى نسخه بردارى حتى اگر بهترين نوع آن باشد تقليد ضعيفى از اصل است . همان‌گونه كه به دو شكسپير ، به دو بتهون و به دو كريستف كلمب يا دو مخترع يك نوع ماشين ، نيازى نداريم ، دو رم ، دو لندن يا دو نيويورك هم نمىخواهيم . اين همان احساسى است كه\r\n\r\n\r\n","description":"","footnote":"\r\n( 1 ) .  Chester \r\n( 2 ) .  Westminster \r\n( 3 ) .  Tower of London \r\n( 4 ) .  Inns of Court \r\n( 5 ) .  Waterloo \r\n( 6 ) .  Brooklyn \r\n","page_name":" 342 ","page_number":360},
  {"content":"\r\n\r\nمسافرت به تهران در حال حاضر در مسافر ايجاد مىكند ، چه تهران يك شهر شرقى نيست بلكه تقليد ضعيفى از يك شهر اروپايى است . شعار تهران امروز اين است « جنبهء شرقى را كنار بگذاريد و همه چيز را غربى كنيد » . به زودى با سرعتى كه پيشرفت و ترقى خيابانهاى تهران را لگدمال مىكند فقط سفارتخانه‌ها و نمايندگيهاى خارجى آداب و سنن آن را حفظ خواهند كرد .\r\nتهران به هيچ وجه فاقد زندگى اجتماعى نيست ، چه هيئتهاى سياسى تقريبا كليهء كشورهاى اروپايى و امريكا در اين شهر سفارتخانه دارند و نمايندگيهاى شركتهاى دائمى اروپايى نيز در تهران مىباشند . اغلب كارمندان سفارتخانه‌ها به داشتن باغهاى زيبا مباهات مىكنند . از اين حيث ، باغ سفارت روس و انگلستان از ديگران متمايز و داراى مساحت زياد است . تهران فاقد ابنيهء زيباست ، چه مساجد و مدارس زيبايى ندارد و قصور سلطنتى آن نيز مانند قصور سلطنتى واقع در اصفهان مشخص و مشهور نيست .\r\n« شمس العماره » كاخى كه داراى دو برج است ؛ بناى مشخص و مشهور خيابانى است كه به بازار منتهى مىگردد . « كاخ موزه » ( كاخ گلستان ) شايد حاوى متنوعترين مجموعه‌هاى دنيا باشد . « تخت طاوس » درخشان و پرتلألؤ را اغلب به آبشار نياگارا و كاخ بلور « 1 » تشبيه كرده‌اند .\r\nيكى از خيابانهاى تهران ، كه بيش از ساير خيابان‌هاى اين شهر در آن آمد و رفت مىشود ، خيابان لاله‌زار است . لاله‌زار بانداستريت « 2 » ايران است و تعداد زيادى از مغازه‌هاى آن از جعبه آيينه‌هاى مغازه‌هاى مغرب زمين تقليد مىكنند . در اين خيابان نالهء چندين گرامافون اغلب در هوا بلند است و مجسمه‌هاى مومى در جعبه آيينه‌ها ( گرچه حرارت آفتاب به آنها صدمه زياد مىزند ) موجب تفريح اروپاييان و مورد علاقهء شديد خريداران ايرانى و مخصوصا افراد عشاير است .\r\nجوانان خودآراى ايرانى خيابان لاله‌زار يا باند استريت تهران ، لباس خود را از پارچهء شطرنجى قفايى خيلى كمرنگى انتخاب مىكنند كه به يك نسخهء خطى در زير نور چراغ شبيه است . كلاه پهلوى آنها كه به رنگ مشكى مانند كلاه افسران است و از حيث گرانى با كلاه بازرگانان رقابت مىكند ، بايد با لباسشان متناسب باشد .\r\n\r\n\r\n","description":"","footnote":"\r\n( 1 ) .  Crystal Palace  نام قصرى است كه به مناسبت تأسيس نمايشگاه معروف 1851 م در هايد پارك لندن از شيشه و آهن ساختند . - م .\r\n( 2 ) .  Bond Street  از خيابانهاى معروف لندن . - م .\r\n","page_name":" 343 ","page_number":361},
  {"content":"\r\n\r\nكمر لباس آنها باريكترين كمرها در خاورميانه است .\r\nدكانهاى بسيارى يافت مىشوند كه جوانانى با چهره‌هاى رنگ‌پريده و خسته به رديف در آنها نشسته و به پيچيدن سيگار اشتغال دارند و چنين به نظر مىرسد كه از عشق بويى نبرده‌اند . در لاله‌زار ، مانند ساير قسمتهاى ايران ، تضاد بسيار مىتوان مشاهده كرد . در اين خيابان نمونه‌اى از چگونگى ذخيرهء آب شهر ديده مىشود . در اين خيابان كوچك و پرآمد و رفت ، كه به طرز ايرانى احداث شده ، آب جريان دارد . اين آب حتى از آب‌رو نمىگذرد بلكه از كنار پياده‌رو مىگذرد . در فواصل نامرتب گودالهايى احداث گرديده كه دكانداران مىتوانند مقدار مصرفى آب خود را از آن تأمين كنند . اين گودالها طورى است كه تمام زبالهء خيابان در آن جاى مىگيرد ، در حالى كه هيچ‌گونه اقدامى براى محافظت عابران يا مطلع كردن آنها از وجود اين گودالهاى به عمل نمىآيد ، به طورى كه اگر رهگذر كاملا مواظب و مراقب نباشد ممكن است در يكى از آنها بيفتد . هيچ كس نسبت به اين عمل اعتراض نمىكند . اين گودالها در وسط خيابانها نيز احداث شده است ؛ ولى رانندگان وسائط نقليه با مهارت از آنها احتراز مىكنند .\r\nموضوع آلودگى آب و عدم رعايت اصول بهداشت در تهران و سراسر ايران مسأله‌اى است كه مردم مغرب زمين از درك آن كاملا عاجز مىباشند . اروپاييان نمىتوانند طرز فكر ملتى را كه عواقب مسلم و آشكار خود را ناديده گرفته تقدير كنند . آن هم در كشورى كه همه نوع بيماريهاى زيان‌بخش در آن شيوع دارد . بعضى از اوقات اين انديشه براى انسان پيش مىآيد كه اگر آفتاب ايران نبود حتى يك تن هم در اين سرزمين زنده نمىماند .\r\nدر اينجا ، يعنى پايتخت ايران ، در پشت ديوارهاى سفارت انگلستان در خيابان سفرا « 1 » جوى آبى در يك آب‌رو باز در جريان است كه هر روز صبح مردم سبزيجات ، آشغال گوشت دكان قصابى ، البسه چركين و دستها و پاهاى خود را در آن مىشويند . گاهى نيز يك عكاس آماتور فيلمهاى خود را در آن شست‌وشو مىدهد . تمام اين كارها در يك جوى آب انجام مىگيرد . در حالى كه قدرى پايين‌تر ممكن است شخصى عطش خود را با همان آب فرو نشاند . لازم به تذكر نيست كه سفارت انگلستان داراى چشمه آب\r\n\r\n\r\n","description":"","footnote":"\r\n( 1 ) . در متن  Boulevard des Ambassadeurs  كه همان خيابان سفارتخانه يا علاء الدولهء سابق و فردوسى كنونى مىباشد . - م .\r\n","page_name":" 344 ","page_number":362},
  {"content":"\r\n\r\nمنظرهء بازار تهران از يكى از ايوانهاى مجاور\r\n\r\n","description":"","footnote":"","page_name":" 345 ","page_number":363},
  {"content":"\r\n . \r\n","description":"","footnote":"","page_name":" 346 ","page_number":364},
  {"content":"\r\n\r\nجداگانه‌اى است كه آب آن مستقيما از كوه مىآيد . اكنون مقامات سفارتخانه ترتيباتى داده‌اند كه اين آب به اروپاييان فروخته شود .\r\nبازارهاى تهران هنوز باقى است . خارج و داخل اين بازارها هر دو جالب توجه مىباشند و در آنها گوشه‌اى از زندگى مردم ايران را مىتوان مشاهده كرد كه با زندگى خارج از آن كاملا متفاوت است . مثلا در اينجا كه حدودا كم‌تر از يك كيلومتر با خيابان لاله‌زار و ادارات دولتى فاصله دارد حتى در اين روزهاى بحران اقتصادى مرد سالخوردهء ايرانى را با سبيلهاى حنا بسته مىبينيد كه بىخبر از جريان امور به كار خود ، يعنى وام دادن پول مشغول است . در جلو او كاسه‌هايى مملو از سكه‌هاى رايج نقره و مسين تقريبا هر كشورى ديده مىشود . ممكن است انسان دستهاى خود را ، همانطور كه در يك ظرف بزرگ سبوس « 1 » فرو مىكند ، در اين كاسه‌ها فرو كند و هديه‌اى به صورت يك سكهء شاه عباسى از آن بيرون آورد . وى در مقابل آن چند سكه از كشورهاى مختلف از شما مطالبه مىكند . ولى در تمام موارد با زيركى معامله را به نفع خود تمام مىكند . در بازار يكى دو دكان يافت مىشود كه تازه وارد مىتواند اشياء واقعا جالب توجهى خريدارى كند . به دليل عجيب و نامعلومى ، ايرانيان از بازارهاى خود احساس شرمندگى مىكنند و احداث مغازه‌هاى معمولى را در خيابانها تشويق مىكنند . مساجد تهران در درجهء دوم اهميت قرار دارد . در حال حاضر در تهران به مدارس خيلى توجه مىشود . ولى هنوز بهترين آنها مدارسى است كه وابسته به مبلغان امريكايى است .\r\nبه تقريب در 5 / 4 كيلومترى تهران در بالاى يك جاده بسيار بد و نفرت‌انگيز ، كه حتى از جاده‌هاى بيرون شهر مشهد بدتر است ، يك كوه خاكى است كه بقاياى شهر رى يا « راگا » پايتخت ماد قديم است و زمانى يك ميليون تن جمعيت داشت . اين تپه‌هاى خاكى وقتى محل كاوش گردآورندگان كنجكاو مجموعه‌هاى اشياء عتيق بوده است .\r\nاكنون كاوش اين تپه‌ها براى يافتن سكه و كاشى و غيره از طرف دولت ممنوع شده است . از اين تپه‌هاى خاكى گنبد طلايى زيارتگاه حضرت عبدالعظيم يا « شهر بست » كه ناصر الدين شاه در آن به قتل رسيد و خونش را به گردن بهاييها انداختند ديده مىشود .\r\nدر گرماى تابستان مأموران انگليسى و اروپايى در معرض نسيم خنك قلهك ، كه در\r\n\r\n\r\n","description":"","footnote":"\r\n( 1 ) .  Branpie  ظرف پر از سبوسى كه اسباب‌بازيهايى در ميان آن پنهان مىكنند و كودكان هنگام عيد ميلاد مسيح دست در آن مىبرند و هر كسى بازيچه‌اى از آن بيرون مىآورد . - م .\r\n","page_name":" 347 ","page_number":365},
  {"content":"\r\n\r\nحدود 700 پا از شهر تهران مرتفعتر است ، به استراحت مىپردازند . در قلهك باغهايى ، كه كم‌وبيش در دامنهء كوه دماوند پراكنده شده‌اند ، يافت مىشود . در دامنهء دماوند قصبهء كوچكى واقع شده كه « رنه » يا « رينه » نام دارد . ده‌نشينان از دهانهء آتش‌فشان ، كه در قله قرار دارد و در حدود دو يا رد قطر آن مىباشد ، گوگرد به دست مىآورند . كوه دماوند كوه آتش‌فشانى است كه اكنون خاموش است . ولى غير از جنبشهاى ناشى از زمين‌لرزه چيزى ، كه وجود آتش‌فشان را در اين كوه به خاطر انسان بياورد ، ديده نمىشود . يكى از اين زمين‌لرزه‌ها در سال گذشته به قدرى شديد بود كه چند خانه را خراب كرد . جاده‌اى كه به اين كوه منتهى مىگردد « هزار خم » ناميده مىشود .\r\nتهران داراى چندين دروازه است . ابتدا دوازده دروازه در تهران وجود داشت ؛ ولى كليهء آنها نمونه‌هايى از صنعت كاشيكارى است كه از لحاظ ارزش هنرى در درجهء دوم قرار دارد . يكى از اين دروازه‌ها به قم ، مرقد مطهر حضرت معصومه [ س 
  ] ، منتهى مىشود . حضرت معصومه در سن هيجده سالگى وفات كرد و سه پسر از خود باقى گذاشت . ( بايد اعتراف نمايم كه پنج بار از شهر قم كه مردمان آن بسيار متعصب‌اند و زياد شهر مطبوعى هم نيست ديدن كردم بىآنكه از زيارتگاه آن تابلويى تهيه كنم ) .\r\nگرچه در مقايسه با شهرهاى اروپايى به نظر مىرسد كه در اغلب قسمتهاى ايران تغييرى پيدا نشده ، هيچ‌كس نمىتواند انكار كند كه در عرض چند سال اخير ، قدمهاى بزرگى براى بهبود كشور برداشته شده است . اكنون ديگر انسان از مجازات و تنبيهات وحشتناك و مظالم بيست يا سى سال قبل چيزى نمىشنود . انگليسيها امروز مىتوانند بعضى از مناظر وحشت‌انگيزى را كه شاهد بوده‌اند شرح دهند . يكى از آنها به خاطر دارد كه يك راهزن ايرانى را به دهانهء توپ بستند و باقىماندهء جسد مرد تيره‌بخت را در محل اعدام آنقدر گذاشتند تا مرد انگليسى از مقامات دولتى تقاضا كرد كه آن را بردارند و محل مزبور را تميز كنند . در همان شهر تقريبا هفت يا هشت سال قبل يكى از مأموران وزارت فرهنگ كه براى تأسيس يك مدرسه دخترانه كوشش مىكرد ، توسط گماشتگان مجتهد شهر « 1 » به قتل رسيد . بريدن دست و گوش و جاى دادن راهزنان در ستونهاى گچى خاطره‌هاى تازه‌اى است .\r\n\r\n\r\n","description":"","footnote":"\r\n( 1 ) . مقصود مرحوم سيد حسين كزازى رييس معارف ( فرهنگ ) كرمانشاه است كه به تحريك شخص فتنه‌جويى به نام سيد حسين كربلايى به دست مردى بىسر و پا كشته شد . - م .\r\n","page_name":" 348 ","page_number":366},
  {"content":"\r\n\r\nمنظره‌اى از كرمانشاه از بالاى يك طاق بستان\r\n\r\n","description":"","footnote":"","page_name":" 349 ","page_number":367},
  {"content":"\r\n . \r\n","description":"","footnote":"","page_name":" 350 ","page_number":368},
  {"content":"\r\n\r\nدر حال حاضر ايران خود را از قيد اغلب راهنماييهاى خارجى ، كه در گذشته اخذ مىكرد ، رهايى بخشيده و درصدد است تا آنجا كه ممكن است عقايد خود را خود تشكيل دهد و نظريات خويش را به مرحلهء اجرا گذارد . دارايى و ماليات و گمرك و تلگراف و ارتش و پليس و حفاظت جاده و مسئلهء ترياك و فرهنگ اكنون در دست اصلاح است . همان‌طور كه تماشاچى به افسونگرى كه يك ساعت و چند عدد تخم مرغ و ساير اشياء را در كلاهش جاى مىدهد و آنها را سخت به هم مىسايد مىنگرد ، و منتظر است ببيند اشياء مزبور به چه صورتى در مىآيند ، كشورهاى خارجى نيز به ايران به اين نظر مىنگرند . از سال 1925 م يعنى زمانى كه رضا خان زمام امور را در دست گرفت ، ارتش كه مورد توجه خاص وى مىباشد به طور غير قابل انتظار پيشرفت كرده . گرچه ممكن است اين ارتش به فتوحات درخشانى نائل نيايد ، قدر مسلم اين است كه دزدان و راهزنان را از بين برداشته و كشور را براى مسافرت امن امان ساخته است . البته هنوز راهزنى و دزدى بر حسب اتفاق صورت مىگيرد ؛ ولى اينها از امور انفرادى و اتفاقى به شمار مىرود و مانند گذشته تاخت‌وتاز و تهاجم از جانب دسته‌هاى متشكل وقوع نمىيابد . اكنون مردم در ايران مخصوصا در تهران شروع به خواندن روزنامه و ديدن سينما كرده‌اند و دريافته‌اند كه اين قبيل اتفاقات در ساير كشورها نيز به وقوع مىپيوندد .\r\nپيشرفتهايى كه در ارتش و پليس و حكومت محلى صورت پذيرفته حاكى از ترقيات جديد است . ولى هنوز دو يا سه چيز بايد مورد توجه خاص قرار گيرد و آن عبارت است از : توجه به فرهنگ ، كه هنوز مرحلهء رشد را طى مىكند ، توجه به مقام زن در جامعه و توجه به منع استعمال ترياك و توجه به اجراى قوانين بهداشتى . حتى بهترين بيمارستانها و مدارس ايران توسط انگليسيها و امريكاييان اداره مىشود .\r\nاين صفحات گنجايش آن را ندارد كه راجع به هنر ايران و كاشيكارى زيبا و كوزه‌گرى و قالىبافى و سفالكارى و فلزكارى آن در گذشته ، به طور شايسته و عادلانه گفت‌وگو به عمل آيد .\r\nگشايش نمايشگاه هنر ايران را ، كه سال جارى در لندن صورت پذيرفت ، مىتوان مديون سه چيز دانست : اول وسعت نظر شاه كنونى كه اجازه داد اشياى گرانبها از كشور خارج شود ؛ « 1 » دوم وجود وسايل نقليه جديد ؛ و سوم آرامش كشور . با كمال تأسف بايد\r\n\r\n\r\n","description":"","footnote":"\r\n( 1 ) . البته تعبير « وسعت نظر » به لحاظ رعايت امانت در ترجمه نقل شده و نظر شخصى اجنبى است دربارهء رضاخان . - ناشر .\r\n","page_name":" 351 ","page_number":369},
  {"content":"\r\n\r\nگفت كه با شرايط مذكور گشايش همين نمايشگاه به استثناى يكى دو مورد در سيصد سال قبل نيز امكان‌پذير نبود . با اين تفاوت كه به جاى جرج پادشاه انگلستان و ملكه مارى ، ملكهء اليزابت از آن بازديد به عمل مىآورد . ولى اين موضوع به‌هيچ‌وجه از شكوه و جلال نمايشگاه 1931 م نمىكاهد و جلا و درخشش اشياء نمايشگاه مزبور را كم نمىسازد . ولى اين حقيقت باقى است كه در نمايشگاه لندن هيچ شيئى كه از دورهء پرشكوه شاه عباس به بعد در ايران ساخته شده باشد مشاهده نمىشد . هرگاه ايران قصد دارد نظر خود را متوجه تجديد حيات هنرى سازد بايد به تعليم و تربيت نسل ديگرى از پيشه‌وران بزرگ بپردازد و به نفوذ و تأثيرى كه در گذشته در هنر ساير كشورها داشته دلخوش نباشد و همچنين كوشش كند تا زياد تحت تأثير و نفوذ صنايع و اشياء ماشينى كنونى قرار نگيرد .\r\n\r\n","description":"","footnote":"","page_name":" 352 ","page_number":370},
  {"content":"\r\n\r\n\r\nپايان مسافرت\r\nبراى ترك گفتن ايران بايد با در نظر گرفتن وضع هوا در پايان سال تصميم گرفت . دسامبر و ژانويه و فوريه بعضى از اوقات براى مسافرانى كه قصد دارند از معابر كوهستانى بگذرند دامى پهن مىكند . در حالى كه دوستان شما از اتفاقاتى كه برايشان پيش آمده و دو يا سه هفته در يك قهوه‌خانه محقر توقف كرده‌اند برايتان سخن مىگويند . سپس بهار فرا مىرسد و اين محلها را غير قابل عبور مىسازد . دو سال قبل ، سرماى زمستان به قدرى شديد بود كه رانندگان محلى ايرانى مسافران را ، در حالى كه از شدت سرما منجمد شده و مشرف به مرگ بودند ، به شهر آوردند . امروز مىتوان دربارهء مسافرت با هواپيما در ايران گفت‌وگو كرد . گرچه مسافرت به اين وسيله خيلى سريعتر انجام مىگيرد و عبور از معابر كوهستانى را امكان‌پذير مىسازد ، اگر يك بار در برف و كولاك با هواپيما مسافرت كرديد بار دوم آن را مسافرت مطبوعى نخواهيد پنداشت .\r\nاوايل دسامبر براى اينكه مسافر معمولى از دوستان خود در تهران خداحافظى كند و پوستين خود را بپوشد و آغاز سفر نمايد خيلى سرد است . پس از بستن و آماده كردن وسايل سفر بايد از هر جامه‌اى دو دست در بر كرد چون جادهء همدان ، در محلى كه با جادهء قزوين تلاقى مىكند ، محلى بادگير و سرد است .\r\nاز همدان و كرمانشاه بايد هنگام بازگشت وقتى كه با دوستان و آشنايان قديم تجديد عهد مىكنيد ديدن نماييد . آخرين خاطرهء خداحافظى و وداع كه از مسافرت به ايران در خاطر دارم ميهمانى شام بسيار مطبوعى بود كه در كرمانشاه براى ما ترتيب داده شد و كليهء افراد انگليسى و اروپايى مقيم آن شهر در آن شركت داشتند . صبح روزى كه ضيافت\r\n\r\n","description":"","footnote":"","page_name":" 353 ","page_number":371},
  {"content":"\r\n\r\nبراى عصر آن ترتيب داده شده بود خدمتكار ايرانى يك ساعت اضافى براى ميزبان آورد . در حالى كه يك ساعت بالاى بخارى وجود داشت . دليل اين كار آنگاه معلوم شد كه ميزبان دو ساعت را با هم مطابق كرد و صورت اسامى دعوت‌شدگان را به خدمتكار داد و او نيز در حالى كه ساعت را در دست داشت براى انجام دادن وظيفهء خويش يعنى رفتن به خانهء يك‌يك آنها ، خارج شد . مقصود اين بود كه چون در ايران ساعتها را به طرز مختلفى كوك مىكنند ميهمانان ساعت خود را با ساعت ميزبان مطابق سازند . اين همان ترتيبى است كه در موقعى كه افراد انگليسى مقيم يك كشور خارجى مىخواهند با هم شام بخورند انجام مىگيرد . چه در غير اين صورت ممكن است براى آغاز شام تا دو ساعت اختلاف پيدا شود . هنگامى اين نكته را به خاطر مىآورديم كه كرمانشاه نزديكترين شهر به مرز ايران است و پى مىبريم كه فشار تجددخواهى هنوز كليهء نقاط كشور را تغيير نداده است .\r\nبازگشت به وطن از ايران شامل چندين مسافرت است ، يعنى مسافرت از كرمان به فلات يزد ، اصفهان ، تهران ، همدان ، كرمانشاه ، عبور از مرز و ورود به بغداد كه روى هم رفته مسافتى بيش از 900 خ 1 كيلومتر مىشود . آنگاه از بغداد مسافرت امرى سهلتر مىگردد . ابتدا بايد از صحرا گذشت و به دمشق رسيد . سپس از بيروت و اسكندريه عبور كرد . پس از آن در راه انگلستان مسافر مىتواند بر حسب ميل خود براى ديدن دوستان در استانبول و آتن و تريست و فرانكفورت توقف كند . در پايان به فلاشينگ « 1 » و هارويچ « 2 » و سرانجام به لندن مىرسيم .\r\nاما خليج فارس و نفت ايران داستان ديگرى است .\r\n\r\n\r\n\r\n","description":"","footnote":"\r\n( 1 ) .  Flushing  از بنادر هلند است . - م .\r\n( 2 ) .  Harwich  از بنادر انگلستان است . - م .\r\n","page_name":" 354 ","page_number":372}
  ]