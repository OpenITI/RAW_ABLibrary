[
  {"content":"\r\n\r\nاصول كافى\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nاصول كافى\r\nتأليف\r\nمرحوم ثقة الاسلام كليني ( ره )\r\nبا ترجمه و شرح فارسى\r\nآية الله شيخ محمد باقر كمره اى\r\nجلد سوم\r\nكتاب حجت ( 2 )\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nشركت چاپ و انتشارات اسوه\r\nنام كتاب : اصول كافى ( ج 3 )\r\nمؤلف : ثقة الاسلام كلينى رحمة الله\r\nمترجم : آية الله محمد باقر كمره اى\r\nناشر : انتشارات اسوه ( وابسته به سازمان اوقاف و امور خيريه )\r\nليتوگرافى : تيزهوش\r\nچاپ : اسوه\r\nنوبت چاپ : سوم\r\nسال نشر : 1375 ه - . ش\r\nتيراژ : 5000 دوره\r\nبهاى دوره : 6500 تومان\r\nكليه حقوق براى ناشر محفوظ است\r\nتهران . ص . پ 684 - 13145 ، تلفن 6418299 و 6418099 ، فاكس 6418022\r\nقم . ص . پ 3999 - 37185 ، تلفن 52212 و 55080 ، فاكس 617757\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبسم لله الرحمن الرحيم\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nجلد سوم\r\n\r\n[ كتاب حجت 
  ]\r\n\r\nباب كراهت وقت‌گذارى نسبت به ظهور امام عصر ( ع )\r\n( 1 ) 1 - ابى حمزه ثمالى گويد : شنيدم امام باقر ( ع ) مىفرمود :\r\nاى ثابت به راستى خدا تبارك و تعالى وقت اين امر را در هفتاد گذاشته بود و چون حسين ( ع ) كشته شد خشم خدا تعالى بر اهل زمين سخت شد و آن را براى صد و چهل پس انداخت ، ما براى شما باز گفتيم و شما فاش كرديد حديث را و پرده از راز برداشتيد و خدا پس از آن وقتى به ما اعلام نكرده ، و خداست كه هر چه را خواهد محو كند و هر چه را خواهد ثبت كند ، ابو حمزه گويد : همين را براى امام صادق ( ع ) باز گفتم .\r\nفرمود : همچنين بوده است .\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n( 1 ) 2 - عبد الرحمن بن كثير گويد : خدمت امام صادق ( ع ) بودم كه مهزم وارد شد و گفت : قربانت ، به من خبر ده از اين امر كه انتظارش را داريم ، چه وقتى هست ؟ فرمود : اى مهزم ، وقت‌گذاران دروغ زنند و شتابداران هلاك شوند و پذيرندگان نجات يابند .\r\n( 2 ) 3 - ابى بصير از امام صادق ( ع ) گويد : از او پرسيدم از قائم ( ع ) ، فرمود : وقت‌گذاران دروغ گفته‌اند ، ما خاندانى هستيم كه وقت گذار نيستيم .\r\n( 3 ) 4 - احمد به سند خود گويد : فرمود : خدا نخواهد جز آنكه با وقت‌گذاران مخالفت كند .\r\n( 4 ) 5 - فضيل بن يسار از امام باقر ( ع ) گويد : گفتم : براى اين امر وقتى است ؟\r\nفرمود : دروغ گفته‌اند وقت‌گذاران ، دروغ گفته‌اند وقت‌گذاران ، دروغ گفته‌اند وقت‌گذاران ، به راستى چون موسى به آستان پروردگار خود ورود كرد ، سى روز وعده گذارد و چون خدا بر اين سى روز ده روز افزود ، قومش گفتند : موسى با ما خلف وعده كرد ، و كردند آنچه كردند ، چون ما به شما حديثى گوئيم و طبق آنچه گوئيم در آيد بگوئيد : صدق الله و وقتى به شما حديثى گفتيم مخالف آن چه به نظر شما آمده باز هم بگوئيد : صدق الله تا دو بار\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nمزد بگيريد .\r\n( 1 ) 6 - حسين از پدرش على بن يقطين ، گويد : ابو الحسن ( ع ) به من فرمود : از 200 سال پيش شيعه به آرزومندىهاى خود پرورش يافته‌اند ، گويد : يقطين به پسر خود على بن يقطين گفت : ما را چه شده است كه نسبت به ما چيزها گفته شده است ( يعنى نسبت به ترقى و پيشرفت حكومت بنى عباس ) و واقع شده و نسبت به شما شيعه‌ها هم چيزها گفته شد و واقع نشده ؟\r\nگويد : على در پاسخ او گفت : آنچه در بارهء ما و دولت حقه گفته شده و آنچه در بارهء شما و ظهور و غلبهء دولت بنى عباس گفته شده از يك منبع است جز اين كه امر حكومت شما در وقت حاضر است و بىپيرايه به شما داده شده و همچنان است كه براى شما گفته‌اند ولى امر دولت ما ساخته و آماده نشده و ما به آرزومندىها سر گرم شديم ، به راستى اگر به ما بگويند اين امر محققاً بعد از دويست يا سيصد سال است دلها سخت و سرد شوند و عموم مردم از اسلام برگردند ولى گفته‌اند ، وه چه بسيار زودرس است و چه بسيار نزديك است براى دل گرمى مردم و براى نزديك ساختن فَرَج .\r\n( 2 ) 7 - ابراهيم بن مهزم از امام صادق ( ع ) گويد : نزد او ملوك آل فلان را نام برديم ، فرمود : همانا مردم از شتابزدگى براى اين امر به هلاكت رسيدند ، خدا به خاطر شتاب مردم شتاب نمىكند ، براى اين امر موعد و غايتى است كه بدان ميرسد ، اگر مردم به آن برسند ، يك ساعت جلو و عقب ندارد .\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nباب بازرسى و آزمايش\r\n( 1 ) 1 - امام صادق ( ع ) فرمود : چون پس از كشتن عثمان با امير المؤمنين ( ع ) بيعت شد ، آن حضرت بر منبر بر آمد و خطبه‌اى ايراد كرد كه در آن مىفرمود : هلا به راستى گرفتارى شما بر گشته به مانند همان روزى كه خداوند پيغمبر خود را بر انگيخت ، سوگند بدان كه او را برانگيخت ، شما مانند گندمى كه غربال زنند زير و رو خواهيد شد تا پَست‌ترين شماها بر فراز آيد و فرازترين شماها به پستى گرايد ، بايد پيشتازانى برآيند كه كوتاهى كرده بودند و به دنبال مانند پيشتازانى كه سبقت گرفته بودند ، به خدا به اندازهء خالى از من نهان نشده و كوچكترين دروغى نگفته‌ام ( و يا از پيغمبر نشنفته‌ام ) و محققاً اين مقام و اين روز به من آگهى شده .\r\n( 2 ) 2 - ابن ابى يعفور گويد : از امام صادق ( ع ) شنيدم مى فرمود : واى بر سركشان عرب ، از امرى كه محققاً نزديك است ، گفتم : قربانت ، چند نفر از عرب با قائم هستند ؟ فرمود : اندكى .\r\nگفتم : به خدا آنها كه اظهار علاقه به اين امر مىكنند از عربها بسيارند .\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\nفرمود : بايد مردم بازرسى شوند و آزمايش گردند و غربال شوند و از ته غربال خلق بسيارى بيرون ريزند .\r\n( 1 ) 3 - از منصور كه امام صادق ( ع ) به او فرمود : اى منصور ، به راستى اين امر براى شما پيش نيايد مگر پس از نوميدى و نه به خدا تا ممتاز شويد و نه به خدا تا بازرسى كامل گرديد و نه به خدا تا هر كه بايد بدبخت شود و هر كه شايد سعادتمند گردد .\r\n( 2 ) 4 - معمر بن خلاد گويد : شنيدم امام صادق ( ع ) مى گفت ( 1 - 2 سوره عنكبوت ) : « الم * آيا گمان برند كه به مجرد اظهار ايمان واگذار شوند و آزمايش نگردند ؟ » سپس به من فرمود : آزمايش چيست ؟ گفتم : قربانت ، آنكه ما مىدانيم آزمايش در دين است ، فرمود : آزمايش شوند چنانچه طلا آزمايش شود و پاك گردند چونان كه طلا پاك گردد .\r\n( 3 ) 5 - امام باقر ( ع ) گفت : به راستى حديث شما ( شيعه ) براى اين مردها دلهره دارد ، هر كه آن را بپذيرد بيشتر براى او بگوئيد و هر كه منكر شود دست از او بداريد ، حقيقت اين است كه به ناچار آزمايشى باشد كه هر ظاهر ساز وابسته به ديگران و هر جاسوسى بيگانه سقوط كند تا برسد به آنجا كه كسى كه تار مو را دو تار مو كند باز سقوط كند ( يعنى دوروئى و نفاق او به اين باشد كه نيم تار مو را به جاى يك تار مو جلوه دهد ) و تا آنكه به جا نماند جز خود ما و شيعه‌هاى ما .\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n( 1 ) 6 - محمد بن منصور از پدرش باز گويد كه : من و حارث بن مغيره و جمعى از اصحاب ما جلسه‌اى داشتيم و امام صادق ( ع ) سخن ما را مىشنيد ( گويا در بارهء دولت حقه گفتگو مىكردند ) ، امام صادق ( ع ) فرمود : شما در چه موضوعى وارد شديد ؟ پر دور است و پر دور است ، نه به خدا آنچه شما چشم بدان داريد پديد نشود تا بازرسى شويد ، نه به خدا آنچه شما بدان چشم داريد پديد نشود تا ممتاز شويد ، نه به خدا آنچه شما چشم بدان داريد پديد نشود جز پس از نوميدى نه به خدا آنچه شما بدان چشم داريد پديد نشود تا هر كه بايد بدبخت شود و هر كه شايد سعادتمند گردد .\r\n\r\nباب در اينكه هر كه امامش را شناخت پيش بودن و پس افتادن اين امر به او زيانى ندارد\r\n( 2 ) 1 - زراره گويد : امام صادق ( ع ) فرمود : تو امام خود را بشناس ، زيرا چون او را شناختى زيانت ندارد كه اين امر پيش افتد يا پس افتد .\r\n( 3 ) 2 - فضيل بن يسار گويد : از امام صادق ( ع ) پرسيدم از تفسير قول خدا تعالى ( 71 سوره اسراء ) : « روزى كه هر مردمى را با\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\nامامشان بخوانيم » فرمود : اى فضيل تو امامت را بشناس زيرا چون امامت را شناختى به تو زيان ندارد كه اين امر پيش افتد يا پس افتد ، هر كه امامش را شناسد و پيش از قيام صاحب الامر بميرد چون كسى باشد كه در قشون او است ، نه ، چون كسى كه زير پرچم او است .\r\nگويد : يكى از اصحابش گفت : به مانند كسى است كه با رسول خدا ( ص ) شهيد شده .\r\n( 1 ) 3 - ابو بصير گويد : به امام صادق ( ع ) گفتم : فَرَج كى باشد ؟ فرمود : اى ابو بصير تو هم دنيا را مىخواهى ، هر كه معتقد به اين امر شد فَرَج او رسيده زيرا در انتظار به سر مىبرد ( و در نتيجه سعادتمند است ) .\r\n( 2 ) 4 - اسماعيل بن محمد خزاعى گويد : ابو بصير از امام صادق ( ع ) پرسيد و من هم مىشنيدم ، گفت : به نظر شما من امام قائم را به چشم خود مىبينم ؟ فرمود : اى ابو بصير تو نيستى كه امام خود را مىشناسى ؟ گفت : چرا به خدا او تو هستى ، و دست آن حضرت را گرفت ، فرمود : به خدا باكت نيست اى ابو بصير كه در سايهء آستانهء امام قائم تكيه به شمشير خود نكرده‌اى .\r\n( 3 ) 5 - فضيل بن يسار گويد : من از امام باقر ( ع ) شنيدم مى فرمود :\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\nهر كه بميرد و امامى براى خود ندارد چون مردم جاهليت مرده و هر كه بميرد و عارف به امامش باشد به او زيان ندارد كه اين امر پيش افتد يا پس افتد و هر كه عارف به امام خود بميرد چون كسى است كه با امام قائم در زير چادر او باشد .\r\n( 1 ) 6 - زيان ندارد براى كسى كه در انتظار امر بوده و مرده كه ميان چادر امام مهدى و در ميان قشون او نمرده است .\r\n( 2 ) 7 - عمر بن ابان گويد : از امام صادق ( ع ) شنيدم مىفرمود :\r\nتو نشانه را ( امام را ) بشناس چون او را شناختى به تو زيان ندارد كه اين امر پيش افتد ، زيرا خداى عز و جل مىفرمايد ( 71 سوره اسراء ) : « روزى كه بخوانيم هر مردمى را با امام و پيشواى آنها » هر كه امامش را شناخت چون كسى است كه در ميان چادر امام منتظر باشد .\r\n\r\nباب در بيان حال 1 - كسى كه به ناحق دعوى امامت كند . 2 - كسى كه همهء امامان بر حق يا برخى را انكار كند . 3 - كسى كه امامت را براى نااهل اثبات كند .\r\n1 - سورة بن كليب گويد : به امام باقر ( ع ) گفتم : قول خدا\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\nعز و جل ( 60 سوره زمر ) : « در روز قيامت ببينى كسانى را كه بر خدا دروغ بستند روىشان سياه است » فرمود : مقصود كسى است كه گويد :\r\nمن امام هستم و امام نباشد ، گفتم : اگر چه علوى باشد ؟ فرمود : اگر چه علوى باشد ، گفتم : اگر چه از اولاد على بن ابى طالب ( ع ) باشد ؟ فرمود : اگر چه باشد .\r\n( 1 ) 2 - امام صادق ( ع ) فرمود : هر كه مدّعى امامت گردد و اهل آن نباشد كافر است .\r\n( 2 ) 3 - حسين بن مختار گويد : به امام صادق ( ع ) گفتم :\r\nقربانت ، ( 60 سوره زمر ) : « در روز قيامت ببينى كه آن كسانى كه بر خدا دروغ بستند » ، فرمود : هر كسى است كه خود را امام داند و امام نباشد ، گفتم : اگر چه از اولاد فاطمه و على باشد ؟ فرمود : اگر چه از اولاد فاطمه و على باشد .\r\n( 3 ) 4 - ابن ابى يعفور گويد : از امام صادق ( ع ) شنيدم مى فرمود : خدا روز قيامت با سه طائفه سخن نكند و آنها را تبرئه نكند و عذاب دردناك از آن آنها باشد : هر كه به ناحق از طرف خدا مدّعى امامت باشد ، و هر كه امام بر حق و از طرف خدا منكر شود ، و هر كه معتقد باشد كه اين دو از اسلام بهره‌اى دارند .\r\n( 4 ) 5 - وليد بن صبيح گويد : از امام صادق ( ع ) شنيدم\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\nمىفرمود : اين امر را جز صاحبش كسى دعوى نكند جز آنكه خداوند رشتهء عمرش را ببرد .\r\n( 1 ) 6 - امام صادق ( ع ) فرمود : هر كه با امام بر حق كسى را كه امام بر حق نيست شريك داند ، به خدا مشرك است . ( زيرا نصب امام خاص به خدا است و عقيده به امام غير منصوب از طرف خدا شركت در كار مخصوص به خدا است ) .\r\n( 2 ) 7 - محمد بن مسلم گويد : به امام صادق ( ع ) گفتم : مردى به من گفت :\r\nآخرين امام را كه بشناسى ، زيانت ندهد كه اوّلى را نشناسى گويد : فرمود : خدا اين را لعنت كند كه من نشناخته دشمنِ اويم ، آيا مىتوان امام آخر را شناخت جز به وسيلهء امام اول .\r\n( 3 ) 8 - ابن مسكان گويد : از شيخ ( يعنى امام و تعبير بدان از راه تقيه است و مقصود از آن مقتداى عظيم الشأن است و منظور امام كاظم ( ع ) است - از مجلسى ( ره ) ، پرسيدم از ائمه ( ع ) فرمود : هر كه يكى از زنده‌ها را منكر شود ، محققاً منكر گذشته‌ها است .\r\n( 4 ) 9 - محمد بن منصور گويد : از آن حضرت پرسيدم از قول خدا عز و جل ( 28 سوره اعراف ) : « وقتى يك هرزگى كنند گويند پدران خود را مرتكب آن ديديم و خدا ما را بدان دستور داده . بگو خدا دستور به هرزگى نمىدهد . آيا نسبت به خدا چيزى كه ندانيد مىگوئيد » ؟\r\nگويد : فرمود : آيا كسى را ديدى كه معتقد باشد خدا دستور داده به\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\nزنا و مىخوارى يا چيزى از اين گونه محرمات ؟ گفتم : نه ، فرمود :\r\nپس اين هرزگى چيست كه دعوى مىكنند خدا بدان دستور داده ؟\r\nگفتم : خدا داناتر است و وَلِيّش ، فرمود : اين در بارهء پيشوايان جور است كه دعوى كنند خدا آنها را مأمور كرده اقتداء به مردمى كنند كه خدا به پيروى از آنان دستور نداده ، خدا اين اظهار را از آنها مردود دانسته و خبر داده كه آنها از دروغ اين را نسبت به او دادند و آن را هم فاحشه و هرزگى ناميده .\r\n( 1 ) 10 - محمد بن منصور گويد : من از يك بندهء شايسته ( مقصود امام كاظم ( ع ) است ) از قول خدا عز و جل ( 31 سوره اعراف ) : « بگو ( اى محمد ) همانا پروردگار من حرام كرده است همهء هرزگيها را آنچه عيان باشد و آنچه نهان » ، گويد : فرمود : به راستى ، قرآن ظاهر و باطن دارد ، همهء آنچه را قرآن حرام كرده ظاهرش مقصود است و باطن آن همان ائمه و پيشوايان جَور و ستم هستند ، و هر چه را خدا در قرآن حلال شمرده ظاهرش مقصود است و منظور از باطن آن امامان و پيشوايان بر حقّند .\r\n( 2 ) 11 - جابر گويد : از امام باقر ( ع ) پرسيدم از قول خدا عز و جل ( 160 سوره بقره ) : « و برخى مردم كسانيند كه در برابر خدا همتاها بگيرند و چون خدا آنها را دوست دارند » ، فرمود : آنان به خدا اولياء فلان و فلانند كه آنها را امام خود دانند در برابر امامى كه خدا او را براى مردم امام ساخته است و از اين جهت خدا فرموده است : ( در دنبال آن ) « اگر ببينى آن كسانى را كه ستم كردند گاهى كه عذاب بينند و دانند كه همهء توانائى از خدا است و به راستى خدا سخت شكنجه است\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n( 161 ) آنگاه كه پيشوايانى متبوع از كسانى كه پيروى آنها كرده‌اند بيزارى جويند و عذاب را به چشم خود بينند و وسائل ارتباط ميان آنها بگسلد ( 162 ) و آنها كه پيرو بودند بگويند اى كاش ما را برگشتى بود ( به دنيا ) تا از آنها بيزارى مىجستيم چنانچه از ما بيزارى جستند ، همچنين خدا كردارشان را مايهء افسوس آنان به آنها بنمايد و آنها از آتش بيرون نشوند » سپس امام باقر ( ع ) فرمود : اى جابر ، به خدا آنها پيشوايان ستمكار و پيروان آنها باشند .\r\n( 1 ) 12 - ابن ابى يعفور گويد : از امام صادق ( ع ) شنيدم مى فرمود : خدا در روز قيامت به سه كس نظر نكند و آنها را تبرئه ننمايد و عذاب دردناك از آن آنها است ، كسى كه دعوى امامت از طرف خدا كند به ناحق و كَسى كه انكار امام گماشته از طرف خدا را بكند و كسى كه گمان كند اين دو بهره‌اى از اسلام دارند .\r\n\r\nباب در حال كسى كه بىامام براى خدا ديندارى كند\r\n1 - از ابى الحسن ( ع ) در تفسير قول خدا عز و جل ( 50 سوره قصص ) : « كيست گمراه‌تر باشد از آن كه پيرو هوس خود است بىرهبرى از طرف خدا » فرمود : مقصود كسى است كه دينش رأى او\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\nاست بىيك يك امامى از ائمهء هدى .\r\n( 1 ) 2 - محمد بن مسلم گويد : از امام باقر ( ع ) شنيدم مىفرمود :\r\nهر كه براى خدا دين دارى كند با عبادتى كه خود را در آن به رنج اندازد و بكوشد و امامى از طرف خدا براى او نباشد كوشش او پذيرفته نيست و او گمراه و سرگردان است و خدا كردار او را بد مىشمارد ، او به مانند گوسفندى است كه از چوپان و گلّهء خود گم شده و شب و روز مىجهد و مىدود و مىرود و مىآيد و شب هنگام گلّهء غريبى بيند و بدان دل نهد و فريب آن را بخورد و با آن در آغلش شب را بگذراند و چون چوپان گلّهء خود را راند ، آن چوپان و آن گلّهء را نشناسد و سرگردان بجهد و چوپان و گلّهء خود را بطلبد و گله‌اى با چوپانش بيند و بدان دل نهد و فريفته گردد و چوپان به او بانگ زند كه تو به چوپان و گله خودت پيوند ، زيرا تو گم و سرگردانى و از چوپانت و گله‌ات بر كنارى و آن گوسفند گمشده هراسان و سرگردان و تك بر جهد و چوپانى ندارد كه به چراگاه خودش رهبرى كند و يا او را برگرداند .\r\nدر اين ميان كه چنين است به ناگاه گرگ از گمشدنش فرصت‌جوئى كند و آن را بخورد ، اى محمد سوگند به خدا چنين است حال كسى كه در اين امت دست به دامن امام منصوب از طرف خدا نباشد ، امامى كه امامت او روشن است و عادل است ، او گمراه و گم است و اگر بر اين حال بميرد ، در كفر و نفاق مرده است .\r\nاى محمد ، بدان كه رهبران جَور و پيروانشان از دين خدا بركنارند ، محققاً گمراهند و گمراه كنند و همهء كارهايشان چون خاكسترى است در برابر گردباد در روز طوفانى ، به هيچ وجه بر\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n( 1 ) آنچه كسب كرده‌اند دسترسى ندارند ، اين است آن گمراهى پرت و پلا .\r\n( 2 ) 3 - ابن ابى يعفور گويد : به امام صادق ( ع ) گفتم : من با مردم آميزش كنم و بسيار شگفتم از مردمانى كه پيرو و دوست شما نباشند و به دنبال فلان ، و فلان افتند ، با اين كه خود امانت دار و راستگو و با وفايند و در شگفتم از مردمى كه پيرو و دوست شمايند و آن درجه از امانت و راستى و وفادارى را ندارند ، گويد : امام آماده نشست و به من رو كرد مانند مرد خشم آلود و سپس فرمود : كسى كه به وسيلهء پيروى امام جائر كه از طرف خدا نيست براى خدا ديندارى كند ، اصلًا دين ندارد و كسى كه پيرو و دوست امام عادل از طرف خدا باشد گله‌اى از او نشايد .\r\nمن گفتم : نه آنان دين دارند و نه اينان گله را شايند ؟ ، فرمود : آرى نه آنان دين دارند و نه اينان گله را شايند . سپس فرمود :\r\nمگر گوش نمىدهى به قول خدا عز و جل ( 257 سوره بقره ) : « خدا وليّ آن كسانى است كه گرويدند ، از تيرگيها آنها را برآرد و در روشنى در آرد » يعنى از تيرگى گناهان به روشنى توبه و باز گشت و آمرزش ، براى پيرويشان از هر امام عادل منصوب از طرف خدا ، و فرمود : « و آن كسانى كه كافرند ، دوستانشان شيطان سركش هستند و از روشنى برآرندشان و در تيرگيها در آرندشان » همانا مقصود اين است كه در پرتو نور اسلام بودند و چون به امامان جائر و ستمكار گرائيدند كه از طرف خدا عز و جل نبودند به وسيلهء پيروى آنان از نور مسلمانى بيرون شدند و به درون تيرگيهاى كفر و خدا آنها را مستحق دوزخ ساخت به همراه كفّار و « آنان ياران\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\nدوزخند و هم در آن جاويد بمانند » .\r\n( 1 ) 4 - امام باقر ( ع ) فرمود : خدا تبارك و تعالى فرمايد ( حديث قدسى است ) محققاً من عذاب كنم هر فرد رعيتى را در اسلام كه گردن نهد به ولايت و حكومت هر پيشواى جائر و خلاف كار و ستمكارى كه از طرف خدا نيست و اگر چه رعيت در كردار خودش نيكوكار و با تقوى باشد و محققاً بگذرم از هر رعيتى كه در عالم مسلمانى گردن نهد به ولايت و حكومت امام عادل منصوب از طرف خدا و اگر چه خود آن فرد رعيت نسبت به خودش ستمكار و بد كردار باشد .\r\n( 2 ) 5 - امام صادق ( ع ) فرمود : به راستى خدا دريغ ندارد از اين كه عذاب كند امتى را كه گردن نهد به فرمان پيشوا و رهبرى كه از طرف خدا نباشد ، اگر چه در كردار خود نيكو روش و با تقوى باشد و به راستى خدا شرم دارد از عذاب كردن امتى كه گردن به فرمان امام عادل منصوب از طرف خدا نهد و اگر چه در كردار خود ستم‌كننده و بد كردار باشد .\r\n\r\nباب كسى كه مرده و براى او رهبر و پيشوائى از ائمهء هدى نبوده و اين از باب اول محسوب است\r\n( 3 ) 1 - فضيل بن يسار گويد : يك روز امام صادق با ما آغاز سخن كرد و فرمود : رسول خدا ( ص ) فرموده : هر كه بميرد و زير\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\nسرپرستى امامى نباشد به مردن جاهليت مرده است ، من گفتم : رسول خدا ( ص ) اين را فرموده است ؟ فرمود : آرى به خدا محققاً فرموده ، گفتم :\r\nپس هر كه بىامام بميرد به مردن جاهليت مرده است ؟\r\nفرمود : آرى .\r\n( 1 ) 2 - ابن ابى يعفور گويد : من از امام صادق ( ع ) از معنى قول رسول خدا ( ص ) پرسيدم كه فرموده هر كه بميرد و براى او امام و پيشوائى نباشد ، مردنش مردن جاهليت است ، عرض كردم : مردن كفر است ؟ فرمود : مردن به گمراهى است ، گفتم : امروز هم هر كه بميرد و زير سرپرستى امام نباشد مردنش مردن جاهليت است ؟\r\nفرمود : آرى .\r\n( 2 ) 3 - حارث بن مغيره گويد : به امام صادق گفتم رسول خدا ( ص ) فرموده : هر كه امام خود را نشناخته بميرد به مردن جاهليت مرده ؟ فرمود : آرى ، گفتم : جاهليت محض و لادينى يا جاهليت نسبت به شناختن امام خود ؟ فرمود : جاهليت كفر و نفاق و گمراهى .\r\n( 3 ) 4 - مفضل بن عمر گويد : امام صادق ( ع ) فرمود : هر كه براى خدا بىشنيدن و اخذ دستور مذهبى از امام بر حق و راست\r\n\r\n","description":"","footnote":"","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\nگفتار ديندارى كرده باشد خدا داغ رنج و مشقت بر پيشانى او زند ( سرگردانى را به او بچسباند خ ل ) و هر كه مدعى شنيدن احكام باشد از جز بابى كه خدا باز كرده است مشرك است و آن باب همان است كه امين بر سِرّ نهفتهء خدا است .\r\n\r\nباب در عارف و منكر امامت ائمه ( ع ) از سادات و بنى الزهراء\r\n( 1 ) 1 - سليمان بن جعفر گويد : از امام رضا ( ع ) شنيدم مى فرمود :\r\nعلى بن عبد الله بن حسين بن على ( زين العابدين ) و زنش و پسرانش از اهل بهشتند ، سپس فرمود : هر كه از اولاد على و فاطمه ( ع ) عارف به امر امامت باشد ، چون مردم ديگر نباشد .\r\n( 2 ) 2 - احمد بن عمر حلّال گويد : به ابو الحسن ( ع ) گفتم : به من خبر ده از اولاد فاطمه ( ع ) كه با تو عناد ورزد و حق تو را نشناسد ، آيا با مردم ديگر در عقاب برابر است ؟ فرمود : على بن الحسين ( ع ) آنها دو بار دو چندان عقاب دارند .\r\n( 3 ) 3 - عبد الرحمن بن ابى عبد الله گويد : به امام صادق ( ع ) گفتم :\r\n\r\n","description":"","footnote":"","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\nمنكر امر امامت از خاندان بنى هاشم و ديگران با هم برابرند ؟\r\nبه من فرمود : مگو منكر ولى بگو جاحد از بنى هاشم و ديگران ، ابو الحسن گويد : من در آن انديشه كردم و به ياد قول خدا عز و جل افتادم كه در بارهء برادران يوسف ( ع ) فرمايد ( 58 سوره يوسف ) :\r\n« پس شناخت آنها را و آنان براى او منكر و ناشناس بودند » .\r\n( 1 ) 4 - ابن ابى نصر گويد : از امام رضا ( ع ) پرسيدم كه جاحد امامت از تيرهء شما و از ديگران برابرند ؟ فرمود : جاحد از ما دو گناه دارد و محسن از ما هم دو ثواب دارد .\r\n\r\nباب وظيفهء واجب مردم در صورت در گذشت امام ( ع )\r\n( 2 ) 1 - يعقوب بن شعيب گويد : به امام صادق ( ع ) گفتم : وقتى براى امام پيش آمدى شد ( و از دست رفت ) مردم چه كنند ؟ ، فرمود :\r\nقول خدا عز و جل كجا است ( 122 سوره توبه ) : « بايد بكوچد از هر فرقه‌شان يك طائفه تا بينا شوند در دين و بيم دهند قوم خود را چون به سوى آنها برگردند تا شايد بر حذر شوند » فرمود : آنها كه در جستجويند معذورند و آنان كه در انتظار نماينده‌هاى خودند معذورند تا رفقاى آنها نزد آنها برگردند .\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n( 1 ) 2 - عبد الأعلى گويد : از امام صادق ( ع ) پرسيدم از قول عامه كه گويند رسول خدا ( ص ) فرموده : هر كه بميرد و امامى ندارد به مردن اهل جاهليت مرده است ؟ فرمود : سوگند به خدا كه درست است ، گفتم : امامى از دست برود و مردى در خراسان باشد و نداند وصيّ او كيست همين دورى و بىاطلاعى براى او عذر نيست ؟\r\nفرمود : اين عذر او نيست به راستى چون امام از دست برود دليل وصى او بر أهل بلدى كه در آن است تسليم شود و چون خبر وفات امام به مردم دور از او برسد لازم است كه كوچ كنند زيرا خدا عز و جل مىفرمايد ( 122 سوره توبه ) : « پس چرا نكوچد از هر فرقه‌شان يك طائفه تا در دين بينا شوند و بيم دهند قوم خود را وقتى نزد آنها برگردند ، شايد كه بر حذر شوند » .\r\nگفتم : مردمى كوچيدند و برخى از آنها پيش از آن كه به شهر امام برسند و بدانند مردند .\r\nفرمود : خدا عز و جل مىفرمايد ( 100 سوره نساء ) : « هر كه از خانه‌اش بيرون آيد براى مهاجرت به سوى خدا و رسولش و سپس مرگش فرا رسد محققاً مزد او بر خدا است » .\r\nگفتم : برخى امام رسيدند و ديدند در خانه به روى شما بسته است و پردهء استتار شما هم بر آن آويخته است ، نه خودت آنها را به سوى خويش مىخوانى و نه كسى است كه آنها را به شما رهنمائى كند پس به چه وسيله اين موضوع را بفهمند ؟\r\nامام فرمود : به وسيلهء كتاب خدا كه نازل شده است .\r\nمن گفتم : خدا جل و عز در اين موضوع به بيانى مىفرمايد كه شخص امام از آن شناخته شود ؟\r\nامام فرمود : به نظرم مىآيد كه تو پيش از اين هم در بارهء اين\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\n( 1 ) موضوع سخن كردى و پرسش نمودى ؟\r\nمن گفتم : آرى ، راوى گويد : امام ( ع ) در اينجا :\r\n1 - ياد آور آياتى شد كه خدا در بارهء على ( ع ) فرو فرستاده است . 2 - ياد آور شد آنچه را رسول خدا ( ص ) به على ( ع ) در بارهء حسن و حسين ( ع ) فرموده : و آنچه را در بارهء على ( ع ) به خصوص فرموده است .\r\n3 - ياد آور شد آنچه را رسول خدا ( ص ) در بارهء على ( ع ) راجع به وصيت به وى و نصب او به خلافت فرموده و آنچه به آنها مىرسد از گرفتارى و مصيبت .\r\n4 - يادآور شد اقرار و اعتراف حسن و حسين ( ع ) را نسبت بدان . 5 - ياد آور شد وصيت كردن على ( ع ) را به حسن و تسليم شدن حسين ( ع ) را به امامت او به وسيلهء قول خدا ( 6 سوره احزاب ) : « پيغمبر أولى و أحق است به مؤمنين از خودشان ( يعنى اختيار امور آنها را دارد ) و زنان او مادران آنهايند و أولو الارحام بر يك ديگر مقدم و صاحب اختيارند در كتاب خدا » .\r\nمن گفتم : بىترديد مردم در بارهء امام باقر ( ع ) سخن‌ها گفتند و اعتراض آنها اين بود كه چگونه امامت از ميان همهء اولاد پدرش به او رسيد با اين كه در ميان آنها برادرانى داشت كه در خويشى با او برابر و در سن از او بزرگتر بودند ( چون زيد بن على ) و برادران كوچكتر هم داشت كه امامت به آنها هم نرسيد ( يا مراد اين است كه در بارهء امام باقر اعتراض كردند راجع به اين كه امام صادق را وصى خود نمود با اين كه زيد برادر بزرگترش زنده بود و عبد الله پسر بزرگترش هم زنده بود ( با اندكى تصحيح از مجلسى ره ) .\r\nامام ( ع ) فرمود : امام به سه خصلت شناخته شود كه در\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n( 1 ) ديگرى نباشد :\r\n1 - نسبت به امام سابق از همهء مردم نزديكتر و منسوبتر باشد و وصى او هم باشد .\r\n2 - سلاح رسول خدا ( ص ) نزد او باشد .\r\n3 - وصيتنامهء رسول خدا ( ص ) هم نزد او باشد .\r\nو اينها نزد من است و كسى در بارهء آن با من نزاعى ندارد ، من گفتم : اين نشانه‌ها از ترس سلطان مستور و نهان است .\r\nفرمود : نهان نيست جز اينكه دليل روشنى دارد پدرم در زمان خود هر چه آنجا بود به من سپرد و چون مرگش در رسيد ، فرمود : چند گواه براى من حاضر كن ، من چهار تن از قريش را حاضر كردم كه نافع وابسته عبد الله بن عمر با آنها بود و فرمود : بنويس اين است كه يعقوب به پسرانش وصيت كرد ( 122 سوره بقره ) : « اى پسران من به راستى خدا براى شما دينى را برگزيده مبادا بميريد جز اين كه مسلمان باشيد » و وصيت كرد محمد بن على به پسرش جعفر بن محمد و به او دستور داد او را در بُردى كه هنگام نماز جمعه مىپوشيد كفن كند و عمامه او را براى او عمامه سازد و قبر او را چهار گوش نمايد و چهار انگشت از زمين بلندتر كند و او را واگذارد ، پس فرمود : آن وصيتنامه را در هم پيچيد و به گواهان فرمود : خدا شما را رحمت كند ، برگرديد ، و چون گواهان رفتند من گفتم : پدر جان در اين استشهاد چه مصلحتى بود ؟ فرمود : من بد داشتم كه تو مغلوب شوى و بگويند وصيت نكرده ، خواستم تو دليلى در دست داشته باشى . و امام كسى است كه چون به شهر او در آيند و پرسند وصى فلان امام كيست ؟ گويند فلانى ، من گفتم : اگر شريك در وصيت داشته باشد ؟ فرمود : از شخص امام بپرسيد كه او محققاً براى شما بيان مىشود .\r\n\r\n","description":"","footnote":"","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n( 1 ) 3 - محمد بن مسلم گويد : من به امام صادق ( ع ) گفتم :\r\nاصلحك الله خبر بيمارى شما به ما رسيد و نگران شديم ، كاش به ما اعلام مىكردى يا مىآموختى كه امام آينده كيست ؟ فرمود : به راستى على ( ع ) عالم و امام بود و علم امامت به ارث مىرود و عالمى نميرد جز آن كه به جاى بماند كسى كه چون او يا آنچه را خدا خواهد بداند ، گفتم : براى مردم رواست كه چون عالمى بميرد آن كه بعد از او است نشناسند ؟ .\r\nفرمود : نسبت به اهل اين شهر ( كه محل امام است ) يعنى مدينه ، نه ، امّا شهرهاى ديگر به اندازه‌اى كه خود را به مدينه رسانند ( يعنى به محل امام ) زيرا خدا مىفرمايد ( 122 سوره توبه ) :\r\n« و نباشند مؤمنان كه همه و همه بكوچند پس چرا نكوچد از هر فرقه‌اى طائفه‌اى از آنها تا دين را بفهمند و بيم دهند قوم و تبار خود را وقتى به آنها برگردند و شايد كه آنها بر حذر گردند » گفتم : بفرمائيد اگر كسى در اين ضمن مُرد ، فرمود : او به منزلهء كسى است كه از خانه‌اش مهاجرت كرده به سوى خدا و رسولش و سپس مرگش رسيده محققاً اجرش بر خدا است ، گويد : گفتم : چون بيايند به چه نشانه‌اى صاحب الامر را بشناسند ؟ فرمود : به او سكينه و وقار و هيبت عطا شود .\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n\r\nباب در اينكه امام چه وقت مىداند كه امامت به او رسيده است\r\n( 1 ) 1 - ابو جرير قمى گويد : به ابو الحسن گفتم : قربانت ( ظاهراً ابو جرير زكريا بن ادريس است و ابو الحسن امام رضا ( ع ) از مجلسى ره ) شما مىدانيد دلباختگى و عقيدهء مرا نسبت به امامت پدرت و سپس نسبت به خودت سپس براى او سوگند ياد كردم - به حق رسول الله ( ص ) و حق فلان و فلان تا به خود آن حضرت رسيدم - بر اين كه هر چه به من خبر دهى از من به ديگرى اظهار نشود و از او پرسيدم پدرش زنده است يا مرده ؟ فرمود : به خدا محققاً مرده است .\r\nگفتم : قربانت شيعيان تو روايت كنند كه در او بوده است سنّت چهار پيغمبر ( ع ) ( گويا اشاره باشد به روايت صدوق در اكمال الدين از ابو بصير از امام باقر ( ع ) كه در صاحب الامر چهار سنّت است ، سنّتى از موسى و سنّتى از عيسى و سنّتى از يوسف و سنّتى از محمد ( ص ) ، از موسى ترسان و نگران است ، و از يوسف زندان و غيبت ، و از عيسى گويند مرده است و نمرده ، و از محمد شمشير ) و چون واقفيه مدعى شدند قائم ، امام كاظم است اينها را براى او ثابت كردند - از مجلسى ( ره ) .\r\nامام ( ع ) فرمود : سوگند بدان خدائى كه جز او شايسته پرستش نيست محققاً هلاك شده است ، گفتم : به هلاكت مرگ رسيده يا هلاكت غيبت ؟ فرمود : هلاكت مرگ ، گفتم : شايد شما از\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n( 1 ) من تقيّه مىكنى ؟ فرمود : سبحان الله . . گفتم : به شما وصيت كرده ؟\r\nفرمود : آرى ، گفتم : احدى را با شما در آن شريك كرده ؟ فرمود :\r\nنه ، گفتم : از برادرانت بر تو امامى است ؟ فرمود : نه ، گفتم : تو امامى ؟ فرمود : آرى .\r\n( 2 ) 2 - على بن اسباط گويد : به امام رضا ( ع ) گفتم : مردى متوجه برادرت ابراهيم شده ( ابراهيم را در رنج انداخته - گول زده و به او گفته خ ل ) و ( ابراهيم ) به او گفته كه پدرت زنده است و تو هم مانند او از حالش خبر دارى ، فرمود : سبحان الله رسول الله ( ص ) مىميرد و موسى نمىميرد ؟ به خدا سوگند محققاً مرده است چنانچه رسول خدا ( ص ) مرد ولى خدا تبارك و تعالى از آنگاه كه پيغمبر خود را قبض روح كرد هلم جراً در توفيق براى اين ديانت به عجم‌زادگان منت مىنهد و آن را هميشه از ايل و تبار نزديك پيغمبر دريغ مىدارد و از آنها سلب توفيق مىكند و هميشه دين حق را به آنان مىدهد و از اينان دريغ مىدارد من از طرف همين ابراهيم در هلال ذى الحجه هزار اشرفى بدهى و وام او را پرداختم بعد از آنكه در پرتگاه طلاق زنان و آزاد كردن مماليك خود افتاده بود ولى تو شنيده‌اى آنچه را يوسف ( ع ) از دست برادرانش كشيد .\r\n( 3 ) 3 - وشّاء گويد : به ابى الحسن ( ع ) گفتم كه آنها از تو روايت كرده‌اند كه مردى به شما گفته است تو مرگ آن حضرت را از گفتهء سعيد دانستى ، فرمود : سعيد خبر او را آورد ولى من پيش از آمدنش آن را دانسته بودم ، گويد : از آن حضرت شنيدم مىفرمود :\r\nمن ام فروه دختر اسحاق را يك روز بعد از مردن ابو الحسن ( امام كاظم ) در ماه رجب طلاق دادم ، گفتم با اين كه مردن ابو الحسن را\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\nفهميدى او را طلاق دادى ؟ فرمود : آرى ، گفتم : پيش از آنكه سعيد به شما وارد شود ؟ فرمود : آرى .\r\n( 1 ) 4 - صفوان گويد : به امام رضا ( ع ) گفتم : به من بفرما كه امام كى مىداند كه امام است ؟ آن وقت كه به او خبر رسد كه امام سابق او در گذشته يا از همان حين در گذشت او ؟ مثل اين كه امام كاظم در بغداد فوت كرد و شما در مدينه بوديد ؟ فرمود : همان گاه كه او بميرد وى بداند كه امام است و او مرده است ، گفتم : با چه وسيله‌اى ؟ فرمود : خدا به او الهام مىكند .\r\n( 2 ) 5 - هارون بن فضل گويد : من ابو الحسن على بن محمد ( ع ) را در روز وفات ابو جعفر ( امام محمد تقى ) ديدم گفت :  إِنَّا لِلَّهِ وَ إِنَّا إِلَيْهِ راجِعُونَ  ، ابو جعفر در گذشت ، به او عرض شد : از چه راه فهميدى ؟ فرمود : يك خضوع و ذلّتى براى خدا در دلم افتاد كه پيش از آن درك نمىكردم .\r\n( 3 ) 6 - مسافر گويد : وقتى امام كاظم را گرفتند كه ببرند به فرزند خود ابو الحسن ( امام رضا ع ) دستور داد كه تا او زنده است هر شب درب اطاق بخوابد تا خبر او برسد .\r\nگويد : ما هر شب بستر امام رضا را در دهليز مىانداختيم و پس از شام مىآمد و در آن مىخوابيد و صبح به منزلش بر مىگشت . گويد : چهار سال بر اين وضع پائيد و سپس در يكى از شبها بستر او را انداختيم و دير كرد و به شيوهء هميشه نيامد بخوابد و اهل خانه به هراس افتادند و ترسيدند و غم فراوانى از نيامدن آن حضرت ما را فرا گرفت و فرداى آن شب به خانه آمد و نزد خانوادهء\r\n\r\n","description":"","footnote":"","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n( 1 ) ما رفت و ام احمد را خواست و به او گفت : آن امانتى كه پدرم به تو سپرده بياور ، ام احمد به مجرد شنيدن اين سخن شيون كرد و سيلى به چهره زد و گريبان دريد و گفت : به خدا آقاى من مرده است ، امام رضا جلو او را گرفت و فرمود : سخنى در اين باره مگو و اظهارى مكن ، تا خبر به والى رسد و او سبدى با دو هزار يا چهار هزار اشرفى در آورد و همهء آنها را به امام رضا داد نه ديگران و ام احمد گفت :\r\nامام كاظم محرمانه به من فرمود ( ام احمد بانوئى راستگو و مورد اعتماد بود نزد امام ) اين امانت را نگهدار نزد خودت احدى را تا من بميرم بدان مطلع مكن و چون مُردم هر كدام از پسرانم آمد و آن را درخواست كرد از تو آن را به او بده و بدان كه من مُرده‌ام ، به خدا سوگند نشانه‌اى كه آقايم به من داده بود ظاهر شد ، امام رضا آنها را از او دريافت كرد و به همه دستور خوددارى داد تا خبر رسيد ، و برگشت و ديگر به آن خوابگاه معهود برنگشت به رسم گذشته و چند روزى بر ما نگذشت كه طومار خبر مرگ آن حضرت رسيد و ما روز شمارى كرديم و وارسيديم در همان وقتى وفات كرده بود كه ابو الحسن ( الرضا ( ع ) ) همان اقدام را كرد و خوابگاه سفارشى را ترك كرد و امانت معهوده را دريافت نمود .\r\n\r\nباب حالات ائمه ( ع ) در سن و سال\r\n( 2 ) 1 - يزيد كناسى گويد : از امام باقر ( ع ) پرسيدم : آيا عيسى\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\n( 1 ) بن مريم وقتى در گهواره سخن گفت حجت خدا بود بر اهل زمانش ؟\r\nفرمود : در آن روز پيغمبر بود و حجت خدا بود ولى مرسَل نبود ، آيا گفتهء او را نشنيدى كه فرموده ( 31 سوره مريم ) : « به راستى من بنده خدايم به من كتاب داده و مرا پيغمبر ساخته و با بركت نموده هر جا باشم و به من سفارش به نماز و روزه كرده تا زنده هستم » گفتم : در آن روز كه در گهواره بود بر زكريا هم حجّت بود ؟\r\nفرمود : عيسى ( ع ) در آن حال آيتى بود براى مردم و رحمتى بود براى مريم وقتى سخن گفت و از طرف مريم دفاع كرد و حجت و پيغمبر بود براى هر كه در آن حال سخن او را شنيد و سپس خموشى گزيد و ديگر سخن نگفت تا دو سالش شد و زكريا پس از خموشى او حجت خدا بود بر مردم تا دو سال و پس از آن زكريا مُرد و پسرش يحيى كتاب و حكمت را از او به ارث بُرد در حالى كه كودك خرد سالى بود آيا نشنوى قول خدا عز و جل را ( 12 سوره مريم ) : « اى يحيى بگير كتاب را و ما به او حكم نبوت داديم و هنوز او كودك بود » .\r\nو چون عيسى ( ع ) هفت ساله شد نبوت و رسالت خود را طبق وحى خدا تعالى به وى اظهار داشت و عيسى حجت بر يحيى شد و بر همهء مردم ، و زمين يك روز هم بىحجت بر مردم نماند اى ابا خالد از روزى كه خدا آدم را خلق كرده و در زمين جا داده .\r\nمن گفتم : قربانت ، آيا على ( ع ) در زمان حيات رسول خدا ( ص ) از طرف خدا و رسولش حجت بر مردم بود ؟ فرمود :\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\n( 1 ) آرى ، از روزى كه او را براى مردم بر پا داشت و به خلافت نصب كرد و مردم را به ولايت او دعوت كرد و به طاعت او فرمان داد ، گفتم : اطاعت على ( ع ) در زمان رسول خدا ( ص ) هم بر مردم واجب بود و هم پس از وفاتش ؟\r\nفرمود : آرى ولى او خاموش بود ، تا رسول خدا ( ص ) بود دستور مستقلى صادر نمىكرد حق اطاعت از رسول خدا ( ص ) بر عهدهء امت و على ( ع ) در زمان رسول خدا ثابت بود و حق اطاعت از طرف خدا و رسولش به عهدهء همهء مردم بود نسبت به على ( ع ) بعد از وفات رسول خدا ( ص ) و على ( ع ) حكيم و دانشمند بود ( بردبار و دانا بود خ ل ) .\r\n( 2 ) 2 - صفوان بن يحيى گويد : به امام رضا ( ع ) گفتم : ما پيش از آنكه ابو جعفر را به شما ببخشد از شما پرسش مىكرديم ( يعنى راجع به امام آينده ) و شما مىفرموديد : خدا به من پسرى خواهد داد ، اكنون خدا به شما پسرى بخشيده ، چشم ما را روشن كن ( يعنى به مژدهء امامت او ) خدا روز مرگ تو را به ما ننمايد ، اگر پيشامد ناگوارى شد به سوى چه كسى گرائيم ؟ به دست خود اشاره به ابو جعفر ( امام محمد تقى ع ) كرد كه برادرش ايستاده بود ، گفتم :\r\nقربانت ، اين سه سال دارد ؟ فرمود : اين خرد سالى به امامت او هيچ زيانى ندارد ، حضرت عيسى هم ( در سنّى كمتر از خ ) سه ساله بود كه قيام به رسالت كرد .\r\n( 3 ) 3 - يكى از اصحاب ما گويد : به ابى جعفر ( امام محمد تقى ع ) گفتم : مردم در بارهء كمى سن شما اعتراض دارند ، فرمود :\r\nخدا به داود ( ع ) وحى كرد كه سليمان را خليفهء خود سازد با اين كه\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\nسليمان كودكى بود و گوسفند مىچرانيد و علماء و عُبّاد بنى اسرائيل منكر آن شدند و اعتراض كردند ، خدا به داود ( ع ) وحى كرد عصاهاى معترضين را بگير و عصاى سليمان را هم بگير و همه را در خانه‌اى بنه و در آن را با مهر همهء مردم مهر و موم كن و چون فردا شود عصاى هر كس سبز شد و برگ و بار داد او خليفه است و داود به آنها خبر داد و گفتند ما راضى هستيم و قبول كرديم .\r\n( 1 ) 4 - ابو بصير گويد : خدمت امام ششم رسيدم و پسر بچه‌اى 5 ساله ( 5 وجب قامت خ ل ) دست مرا مىكشيد ( ابو بصير نابينا بوده ) كه هنوز بالغ نشده بود امام به من فرمود : چگونه باشيد شما وقتى امام شما در سن و سال اين پسر بچه باشد ؟ ( يا فرمود محققاً بر شما امامت كند هم سال اين پسر بچه ) .\r\n( 2 ) 5 - محمد بن اسماعيل بن بزيع گويد از او يعنى از امام محمد تقى راجع به بعضى از امور امام پرسيدم ، گفتم : ممكن است امام كمتر از 7 سال داشته باشد ؟ فرمود : آرى ، سهل راوى حديث گفته اين حديث را على بن مهزيار در سال 221 براى من باز گفت .\r\n( 3 ) 6 - خيرانى از پدرش گويد : من برابر ابى الحسن ايستاده بودم در خراسان كه شخصى به آن حضرت گفت : اى آقاى من اگر پيشامدى شد به سوى چه كسى گرايم ؟ فرمود : به ابى جعفر پسرم ،\r\n\r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\nو مثل اين كه سئوال‌كننده سال ابى جعفر را كم شمرد ، ابو الحسن ( ع ) فرمود : به راستى خدا تبارك و تعالى عيسى بن مريم ( ع ) را رسول و پيغمبر و صاحب شريعت تازه ساخت در سنّى كوچكتر از سنّى كه ابو جعفر دارد .\r\n( 1 ) 7 - على بن اسباط گويد : من امام جواد ( ع ) را ديدم كه براى من بيرون آمده بود و شروع كردم به او نگاه كردن و سراپاى او را ورانداز كردم تا اندام او را براى شيعيان مصر وصف كنم در اين ميان كه من در اين فكر بودم نشست ، و فرمود : اى على به راستى خدا در امامت ما حجتى آورده به مانند آنچه در نبوت آورده و فرموده ( 13 سوره مريم ) : « و به او داديم نبوت را در كودكى » ( اين در بارهء يحيى است ) و فرموده : ( 15 سوره احقاف ) : « و چون به بلوغ رسيد » « و چهل ساله شد » رواست كه به او نبوت داده شود و كودكى باشد ، و رواست در سن چهل سالگى به او داده شود .\r\n( 2 ) 8 - على بن حسان گويد : به امام جواد عرض كردم اى آقايم مردم به خرد سالى شما اعتراض دارند ، فرمود : چه اعتراضى دارند ، قول خدا عز و جل است محققاً خدا عز و جل به پيغمبرش فرموده ( 108 سوره يوسف ) : « بگو اين راه من است به خدا از روى بينائى دعوت مىكنم با هر كه پيرو من باشد » به خدا كسى از او پيروى نكرد جز على ( ع ) كه نه سال داشت و من هم نه سال دارم .\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\nباب در اينكه امام را جز امام غسل ندهد\r\n( 1 ) 1 - احمد بن عمر حلال ياد ديگرى از امام رضا ( ع ) گويد :\r\nبه آن حضرت گفتم : كه آنها ( يعنى واقفيه كه منكر امامت امام رضا بودند و منكر مرگ امام كاظم ( ع ) با ما محاكمه مىكنند و مىگويند امام را جز امام غسل ندهد ( يعنى امام كاظم كه مرده است امام رضا در مدينه بوده و از كجا او را غسل داده ) گويد : به من فرمود : آنها چه مىدانند كه چه كسى او را غسل داده است ، تو در جواب آنها چه گفتى ؟ گويد : گفتم : قربانت به آنها گفتم كه اگر مولاى من گويد او را زير عرش پروردگار غسل داده محققاً راست گفته و اگر بگويد او را در دل زمين غسل داده محققاً راست گفته ، فرمود : اين چنين نه . ( گويد ) من گفتم : پس چه جوابى به آن بگويم ؟\r\nفرمود : صريح بگو كه من او را غسل دادم ، گفتم : بگويم كه شما او را غسل داديد ؟ فرمود : آرى .\r\n( 2 ) 2 - ابو معمر گويد : از امام صادق ( ع ) پرسيدم كه امام را امام غسل مىدهد ؟ فرمود : سنّتى است كه موسى بن عمران نهاده است ( چون وصى او در بيابان تيه حاضر شد و او را غسل داد - از مجلسى ره ) .\r\n( 3 ) 3 - از طلحه گويد : به امام رضا ( ع ) گفتم : به راستى امام را\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\nجز امام غسل ندهد ؟ فرمود : آيا شما نمىدانيد چه كسى بر سر جنازه او حاضر شد ؟ شايد كسى كه در غسل او حاضر بود بهتر از آن كسى بود كه غائب بود از او ، آن كسانى كه گرد يوسف حاضر شدند در ته چاه تاريك ، هنگامى كه پدر و مادر و خاندانش از او نهان بودند .\r\n\r\nباب مواليد ائمه عليهم السلام يعنى وضع آنها در حال تولد\r\n1 - ابو بصير گويد : ما حج را خدمت امام صادق ( ع ) انجام داديم در همان سالى كه پسرش موسى ( ع ) متولد شد و چون در ابواء ( منزلى ميان مكه و مدينه ) نزول كرديم ، براى ما سفرهء چاشت انداخت و شيوهء او بود كه چون به اصحابش مهمانى مىداد ، فراوان و خوب آماده مىكرد ، گويد : در اين ميان كه ما چاشت مىخورديم ، فرستادهء حميده آمد و به آن حضرت گفت : حميده عرض مىكند من خود را از دست داده‌ام و مثل حال زائيدن در خود احساس مىكنم و تو به من دستور دادى كه اين پسرت را پيش از خودت ضبط نكنم ، امام ( ع ) برخاست و با آن فرستاده رفت و چون برگشت اصحابش به او عرض كردند : خدا چشمت را روشن كند و ما را قربانت كند ، با حميده چه كردى ؟ فرمود : خدا او را حفظ كرد و به من پسرى داد كه بهترين كسى است كه خدا در خلق خود آفريده و حميده در بارهء او به من گفت : گزارشى داد كه گمان مىكرد من آن را نمىدانم و حال آنكه محققاً آن را مىدانستم .\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n( 1 ) گفتم : قربانت ، چه گزارشى حميده از او به شما داد ؟ فرمود :\r\nبه من خبر داد كه چون از شكم او به زمين آمد ، دو دست به زمين نهاد و سر به آسمان برداشت ، من به او گفتم : اين نشانهء ولادت رسول خدا ( ص ) است و نشانهء ولادت هر وصىّ پس از او .\r\nمن گفتم : قربانت ، حقيقت اين نشانه در بارهء رسول خدا ( ص ) و در بارهء وصى بعد از آن حضرت چيست ؟ به من فرمود : آن شبى كه نطفهء جدّم ( على بن الحسين ( ع ) در آن بسته شد يك آورندهء غيبى جامى براى پدر او آورد كه در آن نوشابه‌اى بود روان‌تر از آب و نرمتر از كَره و شيرين‌تر از عسل و خنك‌تر از برف و سفيدتر از شير و به او نوشانيد و به او دستور داد جماع كند ، او برخاست و جماع كرد و نطفهء جدّم بسته شد و چون شبى آمد كه بايد نطفهء پدرم بسته شود ، يك آورندهء غيبى نزد جدم آمد به او همان جام را نوشانيد و دستورى به مانند دستور او به وى داد ، او هم برخاست و جماع كرد و نطفهء پدرم بسته شد و چون شبى رسيد كه بايد نطفهء من بسته شود باز يك آورنده نزد پدرم آمد و به او مانند همان جام نوشابه را نوشانيد و دستورى كه به آنها داده بود به او داد و او برخاست و جماع كرد و نطفهء من بسته شد و چون شبى رسيد كه بايد نطفهء پسرم بسته شود آورنده براى من آورد چنانچه براى آنها آورد و به من همان رفتار كرد كه با آنها كرد .\r\nمن به علم خدا برخاستم و شادمان بودم از آنچه خدا به من موهبت كرد و جماع كردم و نطفهء اين پسرم بسته شد همين نوزاد ، او را باشيد ، او به خدا بعد از من صاحب الأمر شما است . به راستى نطفهء امام از همانى است كه به تو خبر دادم و چون در رحم چهار ماه بماند و روح در آن پديدار گردد ، خداى تبارك و تعالى فرشته‌اى فرستد .\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n( 1 ) كه او را حيوان نامند و بر بازوى راست او بنويسد : « تمام شد كلمهء پروردگار تو به راستى و عدالت ، ديگرگون‌كننده‌اى براى كلمات او نيست و او است شنوا و دانا » .\r\nو چون از شكم مادر بيفتد با دو دست بر زمين آيد و سَر به آسمان بلند دارد و سرّ اين كه دو دست بر زمين دارد اين است كه هر دانشى را كه خدا از آسمان به زمين نازل كرده قبضه كند و اين كه سَر به آسمان دارد براى اين است كه يك منادى از درون عرش از طرف ربّ العزة و از افق اعلى به نام او و نام پدرش فرياد كند ، گويد : اى فلان پسر فلان ، ثابت باش تا بر جا بمانى ، براى عظمت آفرينشى كه از تو كردم ، تو برگزيدهء خلق منى و راز دار و گنجينهء دانش من هستى ، تو امين بر وحى و خليفهء من هستى در زمين من ، به تو و كسانى كه رشته ولايت تو دارند رحمت خود را بايست كردم و بهشت خود را بخشيدم و همه را در جوار خود پذيرفتم و پس از آن به عزت و جلال خود سوگند كه بر هر كه با تو دشمنى ورزد سخت‌ترين عذاب خود را برافروزم و اگر چه در دنيا به او وسعت رزق دهم ، و چون آواز منادى حق به پايان رسد آن امام نوزاد در حالى كه دو دست بر زمين نهاده و سر به آسمان برداشته مىگويد :\r\n« خدا خود گواهست كه جز او شايستهء پرستشى نيست و ملائكه و دانشمندان هم گواهند ، بر پا است به داد و عدالت ، نيست شايستهء پرستش جز او كه عزيز و حكيم است » . فرمود : چون چنين گويد : خدا به او علم اول و علم آخر دهد و مستحق آن شود كه روح در شب قدر از او ديدن كند .\r\nمن گفتم : قربانت ، روح همان جبرئيل نيست ؟ در جواب فرمود : روح از جبرئيل بزرگتر است ، همانا جبرئيل از فرشته‌ها است\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n( 1 ) و روح خلق بزرگوارترى است از فرشته‌ها عَلَيهِمُ السَّلامُ آيا نيست كه خدا تبارك و تعالى مىفرمايد ( 5 سوره قدر ) : « همهء فرشته‌ها نازل شوند و روح هم نازل شود » ( 2 ) 2 - حسن بن راشد گويد : از امام صادق ( ع ) شنيدم مىفرمود : به راستى خدا تبارك و تعالى چون خواهد امام را بيافريند ، به فرشته‌اى دستور دهد تا شربت آبى از زير عرش برگيرد و آن را به پدر آن امام بنوشاند و امام از آن خلق شود و چهل روز در شكم مادرش درنگ كند كه سخنى ننيوشد ، سپس سخن نيوشد و چون متولد شود ، همان فرشته‌اى كه آن نوشابه را بر گرفته مبعوث شود تا ميان دو ديدهء او بنويسد : « به كمال رسيد كلمات پروردگارت به راستى و عدالت ، ديگرگون كنى براى كلمات او نيست » و چون امام پيش از او درگذرد خدا در هر شهرى براى او منارهء چنان بلند برآرد كه به وسيلهء آن به كردار بندگان بنگرد و بدان خدا بر خلق خود حجت آورد .\r\n( 3 ) 3 - يونس بن ظبيان گويد : از امام صادق ( ع ) شنيدم مىفرمود : به راستى چون خدا عز و جل خواهد از امامى ، امامى بيافريند ، فرشته‌اى فرستد تا نوشابه از زير عرش برگيرد و آن را به امام دهد تا بنوشد و چهل روز در رحم بماند كه سخنى نشنود و سپس سخن بشنود و چون مادرش او را بنهد ، خدا آن فرشتهء كه نوشابه را برگرفته بفرستد تا در بازوى راستش بنويسد : « و به كمال رسيد كلمهء\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\nپروردگارت به راستى و عدالت تبديل‌كننده‌اى براى كلمات او نيست » و چون به امر امامت قيام كند ، خدا در هر شهرى مناره‌اى براى او بر آورد كه كردار بندگان را از آن بنگرد .\r\n( 1 ) 4 - محمد بن مروان گويد : از امام صادق ( ع ) شنيدم مى فرمود : به راستى امام در شكم مادر مىشنود و چون متولد شود ميان دو كتفش نوشته شود : « و به كمال رسيد كلمهء پروردگارت به راستى و عدالت تبديل‌كننده‌اى براى كلماتش نيست و او است شنوا و دانا » و چون امر امامت به دو رسد ، خدا برايش عمودى از نور بسازد كه به وسيلهء آن هر چه در هر شهرى بكنند ببيند .\r\n( 2 ) 5 - اسحق بن جعفر گويد : شنيدم پدرم ( امام صادق ( ع ) مىفرمود : چون اوصياء در شكم مادر قرار گيرند تا مدت يك روز به مادر آنها يك سستى دست دهد به مانند بيهوشى يا اگر شب باشد تا مدت يك شب و سپس در خواب بيند كه يك مژده بخشى او را به پسرى بردبار ، مژده مىدهد و از آن شاد گردد و از خواب بيدار شود و از سمت راست خود در خانه‌اى كه هست آوازى شنود كه مىگويد : به خير آبستن شدى ، سَرانجام خير دارى و خير آوردى ، مژده‌ات باد به پسرى بردبار دانشمند ، و در تن خود يك حال سبكى درك كند و سپس از آن ديگر فشارى ( اتساعى خ ل ) در پهلوها و شكم خود درك نكند و چون نه ماه او بگذرد در خانه حس و جنجال سختى بشنود و چون شبى آيد كه در آن بزايد ، در خانه\r\n\r\n","description":"","footnote":"","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\nنورى براى او عيان شود كه آن را ببيند و ديگرى جز پدر امام آن را نبيند و چون او را بزايد نشسته باشد و برايش گشايشى شود كه چهار زانو بيرون آيد و بچرخد روى زمين تا برابر قبله گردد هر سو كه باشد ، سپس سه بار عطسه كند و با انگشت براى حمد خدا اشارت نمايد ، شاد و ختنه شده به دنيا آيد ، دندانهاى چهارمين او ( كه پهلوى جفت دندان‌هاى پيشين است ) از بالا و پائين و دندان‌هاى نيش او و دو دندان دنبال آنها كه ضواحك خوانند ( زيرا هنگام خنده ظاهر شوند ) بر آمده باشد و جلوى او نورى باشد كه چون شمش طلا بدرخشد و تا يك شب و روز از دو دستش سيل طلا روان است ، و انبياء همچنين باشند چون زائيده شوند و همانا اوصياء آويزه‌هاى انبياء باشند .\r\n( 1 ) 6 - جميل بن درّاج از چند تن اصحاب ما روايت كرده است كه آن حضرت فرموده : در بارهء امام سخن نكنيد ، زيرا امام از وقتى در شكم مادر است سخن را مىشنود و چون مادر او را به زمين نهد ، فرشته ميان دو ديدهء او مىنويسد : « و به كمال رسيد كلمهء پروردگارت به راستى و عدالت تبديل‌كننده‌اى براى كلمات او نيست و او است شنوا و دانا » و چون به امر امامت قيام كند براى او در هر شهرى مناره‌اى افراشته گردد كه به وسيلهء آن ، كردار مردم را بنگرد .\r\n( 2 ) 7 - محمد بن عيسى بن عبيد گفت : من و ابن فضّال نشسته بوديم كه يونس آمد و گفت : من خدمت امام رضا ( ع ) رسيدم و به او گفتم : قربانت ، مردم در بارهء عمود ، سخن بسيار گفته‌اند ، گويد : به من فرمود : اى يونس رأى تو در بارهء آن چيست ؟ نظرت اين است كه يك عمود آهنى است كه براى صاحب تو برافرازند ؟ عرض\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\nكردم : نمىدانم ، فرمود : عمود فرشته‌اى است و خدا به وسيلهء او كردار آن شهر را به امام مىرساند .\r\nگويد : ابن فضال برخاست و سر او را بوسيد و گفت : اى ابا محمد ، خدايت رحمت كناد تو هميشه براى ما حديث درستى مىآورى كه به وسيلهء آن مشكل ما را مىگشائى .\r\n( 1 ) 8 - زراره از امام باقر ( ع ) كه فرمود : براى امام ده نشانه است :\r\n1 - پاك و ختنه شده متولد گردد .\r\n2 - به كف دست بر زمين آيد و آواز خود را در وقتى كه نوزاد است به اداى شهادتين بلند كند .\r\n3 - جنب نشود ( يعنى به احتلام ) 4 - ديده‌اش بخوابد و دلش بيدار باشد .\r\n5 - دهن ياوه نكند كشكوار نكند .\r\n6 - از پشت سر خود ببيند چنانچه از پيش رو بيند .\r\n7 - فضله‌اش بوى مشك دهد .\r\n8 - زمين آن را ببلعد و موكّل نهان كردنش باشد .\r\n9 - چون زره رسول خدا ( ص ) را در بر كند به اندام او رسا باشد و چون ديگرى از مردم آن را بپوشد چه دراز قدّ چه كوتاه قدّ ، يك وجب بر قامت بلند باشد .\r\n10 - و امام تا بميرد محدّث باشد ( يعنى با فرشته‌هاى نامرئى مربوط و در گفتگو است و اخبار غيب را از آنها دريافت كند ) .\r\n\r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\n\r\nباب خلق بدنهاى ائمه و ارواح ائمه و قلوب آنان ( ع )\r\n1 - امام صادق ( ع ) فرمود : به راستى خدا ما را از علّيين آفريده و ارواح ما را از بالاى آن آفريده و ارواح شيعيان ما را از علّيين آفريده و پيكر آنها را از پائين آن آفريده ، از اين جهت ميان ما و آنان خويشى و نزديكى است و دلهاى آنها به سوى ما مشتاقند .\r\n( 2 ) 2 - محمد بن مروان گويد : از امام صادق ( ع ) شنيدم مى فرمود :\r\nبه راستى خدا ما را از نور عظمت خود آفريد و سپس خلق ما را مجسّم كرد از گلى مخزون و نهفته در زير عرش و آن نور را در اين كالبد نهاد و ما خلقى شديم در جلوهء بشريت فروزان و درخشنده و كسى را در اين خلقت ما ، بهره نيست ، و جان شيعيان ما را از گِل ما آفريد و پيكر آنها را از گِلى مخزون و نهفته در رتبهء پائين‌تر از آن گِلى كه روحشان را از آن آفريد ، و احدى را در آن خلقت مخصوص آنها بهره‌اى نيست جز پيامبران ، و از اين رو ما و آنها آدمى شديم و مردم ديگر جانوران دم آتش شدند و به سوى دوزخ\r\n\r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\nميروند .\r\n( 1 ) 3 - على بن رئاب حديث را تا على ( ع ) رسانيده كه فرمود :\r\nبراى خدا نهرى است نشيب عرش خود و نشيب‌تر از آن نهر نورى است فروزان و در دو كنارهء آن نهر دو روح آفريده يكى روح القدس و ديگرى ، روح من امره ، و به راستى براى خدا ده طينت باشد كه پنج از آنها بهشتى هستند و پنج ديگر از زمين ، و دو بخش بهشتى و زمينى را شرح داد و سپس فرمود : هيچ پيمبر و فرشته‌اى ( امامى خ ل ) پس از او را خدا نسرشته جز آنكه در او يكى از اين دو روح را دميد ، و پيغمبر را از يكى از اين دو طينت ساخته .\r\nگويد : به أبو الحسن اول ( امام كاظم ( ع ) ) گفتم : سرشتن چيست ؟ فرمود : آفرينش است ، به جز ما خاندان كه خدا ما را از همهء ده طينت بهشتى و زمينى آفريده و از هر دو روح در ما دميده با هم ، وه چه پاكيزه است . و ديگرى از ابى الصلت روايت كرده كه فرمود : گل بهشت پنجگانه :\r\n1 - بهشت عدن 2 - جنَّة المأوى 3 - جنَّة النعيم 4 - فردوس 5 - بهشت خلد .\r\nو گِل پنجگانهء زمين :\r\n1 - مكه 2 - مدينه 3 - كوفه 4 - بيت المقدس 5 - حائر امام حسين ( ع ) .\r\n( 2 ) 4 - ابى حمزه ثمالى گويد : از امام باقر ( ع ) شنيدم مىفرمود :\r\nبه راستى خدا ما را از اعلا عليين آفريده و دل شيعيان ما را از مايهء خلقت ما آفريده و تنشان را از فروتر آفريده ، پس دلشان در هواى ما است زيرا از همان آفريده شدند كه ما آفريده شديم .\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\nسپس اين آيه‌ها را خواند ( 18 - 21 سوره مطففين ) : « نه هرگز ، به راستى كتاب نيكان در عليين است ، تو ندانى كه عليين چيست ؟\r\nكتابى است نوشته كه مقربان بر آن گواهند » و دشمن ما را از سجّين خلق كرده و دل پيروانشان را هم از همان مادهء سجّين خلق كرده و تنشان را از مادهء فروتر و دل آنها هواى آنان را دارد براى آنكه از آن آفريده شدند . سپس اين آيه را خواند ( 7 - 9 مطففين ) : « نه هرگز ، به راستى كتاب فُجّار در سجّين است و تو ندانى سجّين چيست ؟ كتابى است نوشته » .\r\n\r\nباب تسليم و فضيلت تسليم‌شوندگان\r\n1 - سدير گويد : به امام باقر ( ع ) گفتم : من دوستان و پيروان تو را ( در كوفه ) واگذاردم در حال اختلاف شديدى ( در فتوى ) كه از همديگر بيزارى مىجستند ، گويد : فرمود : تو را با اين چه كار است ؟ مردم سه وظيفه دارند : 1 - شناختن امامها .\r\n2 - تسليم و پذيرش از آنها .\r\n3 - مراجعه به آنها در مورد اختلاف .\r\n( 2 ) 2 - عبد الله كاهلى گويد : امام صادق ( ع ) فرمود : اگر مردمى خداى يگانه و بىشريك را بپرستند و نماز را بر پا دارند و زكات را بپردازند و به حجّ خانهء كعبه روند و ماه رمضان را روزه دارند و\r\n\r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\nسپس در بارهء چيزى كه خدا كند يا رسول خدا ( ص ) كند بگويند خوب بود خلاف آن را كرده باشند يا اين را در دل خود بگذرانند به واسطهء آن مشرك گردند و سپس اين آيه را خواند ( 65 سوره نساء ) : « نه ، سوگند بپروردگارت ايمان ندارند تا تو را در بارهء آنچه در آن ستيزه دارند حَكَم سازند و در دل خود گرفتگى و نگرانى از آنچه حكم كنى نداشته باشند و به خوبى تسليم شوند » سپس امام صادق ( ع ) فرمود : بر شما باد به تسليم .\r\n( 1 ) 3 - زيد شحام گويد : به امام صادق ( ع ) گفتم : در نزد ما مردى است به نام كُلَيب ، هيچ دستورى از شما نرسد جز آنكه گويد : من پذيرايم و ما او را ( كليب پذيرا ) نام نهاديم ، گويد : آن حضرت به او رحمت فرستاد و سپس فرمود : ميدانيد ، تسليم چيست ؟\r\nما خموش مانديم و خود او فرمود : به خدا آن دل دادن است ، قول خدا عز و جل است ( 23 سوره هود ) : « آن كسانى كه گرويدند و كار خوب كردند و دل نهادند به آستان پروردگارشان » .\r\n( 2 ) 4 - محمد بن مسلم از امام باقر ( ع ) در تفسير قول خدا تبارك و تعالى ( 23 سوره شورى ) : « هر كه حسنه‌اى به دست آرد در آن برايش حُسنى افزائيم » فرمود : اقتراف حسنه تسليم شدن به ما و باور از ما و دروغ نشمردن بر ما است .\r\n( 3 ) 5 - كامل تمّار گويد : امام باقر ( ع ) فرمود : به تحقيق رستگار شدند مؤمنان ، ميدانى آنان كيانند ؟ من گفتم : تو داناترى ، فرمود : به\r\n\r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\nتحقيق رستگار شدند مؤمنان و پذيرندگان ، به راستى آنها كه بپذيرند هم آنها نُجَبايند ، مؤمن ، غريب است و خوشا بر غريبان .\r\n( 1 ) 6 - يحيى بن زكريا انصارى گويد : از امام صادق ( ع ) شنيدم مىفرمود :\r\nهر كه را خوش آيد كه همهء درجات ايمان را كامل نمايد بايد بگويد : قول و عقيدهء من در همه چيز قول و عقيدهء آل محمد است در آنچه نهان دارند و در آنچه آشكار كنند ، در آنچه از آنها به من رسيده و در آنچه به من نرسيده .\r\n( 2 ) 7 - زراره يا بُريد از امام باقر ( ع ) كه فرمود : محققاً خدا به امير المؤمنين در قرآن خود خطابى دارد ، گويد : گفتم : در كجاى قرآن ؟ فرمود : در قول خود ( 64 سوره نساء ) : « و اگر چنانچه آنها وقتى به خود ستم مىكردند نزد تو مىآمدند و از خدا آمرزش مىخواستند و رسول خدا ( ص ) هم براى آنها آمرزش مىخواست هر آينه خدا را بسيار توبه پذير و مهربان مىيافتند ( 65 ) : « نه به خداى تو ، ايمان ندارد تا تو را در آنچه در آن ستيزه دارند حكم كنند » يعنى نسبت بدان چه در آن هم پيمان شده‌اند كه اگر خدا محمد را ميرانيد امر امامت را نگذارند در بنى هاشم باشد ، « سپس در دل خود گرفتگى و ناگوارى درك نكنند نسبت به حكمى كه تو صادر كنى » در بارهء آنها از قتل يا عفو « و به خوبى تسليم باشند » .\r\n\r\n","description":"","footnote":"","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n( 1 ) 8 - ابو بصير گويد : از امام صادق ( ع ) پرسيدم از قول خدا عز و جل ( 18 سوره زمر ) : « كسانى كه گفتارى بشنوند و بهترش را پيروى كنند ( تا آخر آيه ) آنانند كه خدا آنها را رهبرى كرده و آنانند همان خردمندان » فرمود : آنها تسليم‌شده‌هاى به آل محمدند آن كسانى كه چون حديث را بشنوند بر آن نيفزايند و از آن نكاهند ، و چنانچه شنيدند آن را بياورند .\r\n\r\nباب در اينكه لازم است بر مردم ، پس از انجام حج ، خدمت امام آيند و از معالم دين بپرسند و ولايت و دوستى خود را به امام اعلام كنند .\r\n1 - فضيل از امام باقر ( ع ) گويد : نگاهى به مردم كرد كه دور كعبه طواف مىكردند ، فرمود : در زمان جاهليت هم به همين وضع طواف مىكردند همانا دستور دارند كه بدان طواف كنند و سپس نزد ما بكوچند و ولايت و دوستى خود را به ما اعلام كنند و يارى خود را در اختيار ما گذارند ، سپس اين آيه را خواند ( 36 سوره ابراهيم ) : « و بگردان دلهاى مردم را هواه خواه آنان » .\r\n( 3 ) 2 - ابى عبيده گويد : شنيدم امام باقر ( ع ) وقتى مردم را در\r\n\r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\nمكه ديد و كارهاى آنها را ملاحظه كرد ، فرمود : اين كارها به مانند كارهاى دوران جاهليت است . هلا به خدا مأمور بدان نيستند ، آنچه دستور دارند اين است كه حج را انجام دهند و به نذر خود وفا كنند و نزد ما آيند و ولايت خود را به ما اظهار كنند و نصرت خود را در اختيار ما گذارند .\r\n( 1 ) 3 - سدير گويد : از امام باقر ( ع ) شنيدم در حالى كه او وارد مسجد الحرام مىشد و من خارج مىشدم ، دست مرا گرفت و برابر كعبه ايستاد و فرمود : اى سدير ، همانا به مردم دستور داده شده كه بيايند به اين سنگها طواف كنند و سپس نزد ما آيند و ولايت خود را به ما اعلام دارند و اين است قول خدا ( 82 سوره طه ) : « و به راستى من بسيار آمرزنده‌ام براى كسى كه باز گردد و بگرود و كار خوب كند و سپس رهبرى شود » .\r\nپس از آن اشاره به سينهء خود كرد و گفت : به سوى ولايت ما رهبرى شود . سپس فرمود : اى سدير ، من كسانى را كه از دين خدا جلو گيرند به تو مىنمايم و نگاهى به ابى حنيفه و سفيان ثورى انداخت كه در آن روز حلقه‌هائى در ميان مسجد الحرام تشكيل داده بودند و فرمود : آنانند كه سد راه دين خدايند بىرهبرى از طرف خدا و بىدليل روشن بر پيشوائى و گفتار خود ، اگر اين خبيثها در خانهء خود نشينند ، مردم بگردند و كسى را نيابند كه به آنها از طرف خدا و رسولش خبر دهد آن وقت نزد ما آيند و از طرف خدا تبارك و تعالى و رسولش به آنها خبر دهيم .\r\n\r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\n\r\nباب در اينكه ائمه ( ع ) مقامى دارند كه فرشته‌ها به خانهء آنها در آيند و گام بر فرش آنها نهند و اخبار براى آنها آورند\r\n1 - مِسمَع كِردين بصرى گويد : شيوهء من اين بود كه به روز و شب يك بار بيشتر نمىخوردم و بسا كه به حساب اين كه سفرهء خانهء امام صادق ( ع ) را بر چيده‌اند و من سر سفره به آن حضرت وارد نمىشوم ، اجازهء ورود به آن حضرت را مىخواستم و چون خدمتش مىرسيدم مىفرمود : غذا بياورند و من با آن حضرت غذا ( روى غذا مىخوردم ) و هيچ آزارى نداشت براى من و اگر نزد ديگرى غذا روى غذا مىخوردم آسايش من سلب مىشد و از نفخ شكم خوابم نمىبرد .\r\nمن اين حالت را نزد امام شكايت كردم و به او گزارش دادم كه اگر خدمت او روى غذا بخورم آزارى نبينم ، فرمود : اى ابا سيّار ، تو ( در خانهء ما ) غذاى مردم خوبى را مىخورى كه فرسته‌ها بالاى فرش آنها به آنها دست مىدهند و مصافحه مىكنند ، گويد : گفتم :\r\nبراى شما آشكار هم مىشوند ؟ گويد : دست به سر يكى از كودكانش كشيد و فرمود : آنها نسبت به كودكان ما از خودمان مهربان‌ترند .\r\n2 - حسين بن ابى العلاء از امام صادق ( ع ) گويد : فرمود : اى حسين - و دست به پشتىهائى زد كه در اطاق بود - دير زمانى است\r\n\r\n","description":"","footnote":"","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n\r\nكه فرشته‌ها بر اينها تكيه زدند و بسا كه ما از پر آنان برچيديم .\r\n3 - ابى حمزه ثمالى گويد : خدمت امام على بن الحسين ( ع ) رسيدم و ساعتى در حياط متوقف شدم و سپس وارد اطاق گرديدم ، ديدم امام چيزى جمع كرد و دست پشت پرده دراز كرد و آن را به كسى كه پشت پرده بود داد .\r\nگفتم : قربانت ، اين‌ها كه جمع مىكردى چه بود ؟ فرمود :\r\nمقدارى از زيادى پرهاى فرشته‌ها است كه وقتى مىروند و ما را تنها مىگذارند جمع مىكنيم و آن را براى كودكان خود رولباسى ( تسبيح خ ل ) مىكنيم ، من گفتم : قربانت ، آنها نزد شما مىآيند ؟\r\nفرمود : اى ابا حمزه ، آنها بر پشتهاى ما با ما مزاحمت مىكنند .\r\n4 - على بن أبى حمزه گويد : شنيدم ابو الحسن ( ع ) مىفرمود :\r\nهيچ فرشته‌اى نيست كه براى امرى از طرف خدا مأمور شود و فرود آيد ، جز اينكه نخست نزد امام آيد و آن دستور را به او عرضه كند ، و محل رفت و آمد فرشته‌ها از طرف خدا حضور صاحب امر امامت است .\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n\r\nباب در اينكه جن نزد ائمه ( ع ) آيند و مسائل دين خود را بپرسند و به كارهاى آنها رسند .\r\n1 - سعد اسكاف گويد : براى كارهاى معمولى خدمت امام باقر ( ع ) رفتم ، فرمود : شتاب مكن ( من پشت در زير آفتاب ) ماندم تا آفتاب مرا سوخت و به دنبال سايه‌ها مىگشتم و طولى نكشيد كه جمعى بر من خارج شدند به مانند ملخهاى زرد و در بر آنها جبه‌هاى وسيع خز مانندى بود و عبادت آنها را نزار كرده بود .\r\nبه خدا از بس خوش سيما بودند من وضع خود را فراموش كردم ، و چون خدمت آن حضرت رسيدم ، فرمود : من شما را در رنج انداختم ؟ عرض كردم : آرى به خدا مرا نسبت به وضع خود به فراموشى كشيد مردمى كه به من برگذشتند كه تا كنون به خوش سيمائى آنان نديده بودم ، همه جست يك مرد را داشتند ، گويا رنگ آنها رنگ ملخ زرد بود ، عبادت آنها را نزار كرده بود .\r\nفرمود : اى سعد ، آنها را ديدى ؟ گفتم : آرى ، فرمود : آنها برادران جن تواند ، گويد : گفتم : خدمت شما مىرسند ؟ فرمود :\r\nآرى ، نزد ما آيند و از ما معالم دين خود را پرسند و از حلال و حرام سؤال كنند .\r\n2 - ابن جبل از امام صادق ( ع ) گويد : بر در خانهء آن حضرت بوديم و قومى بر ما بيرون آمدند به ماننده‌هاى زُطّ ( جنسى\r\n\r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\nاز اهل سودان و هنود ) كه لُنگ و پوششى در برداشتند ، ما از امام صادق ( ع ) در بارهء آنها پرسش كرديم ، فرمود : آنان برادران شيعه مذهب شمايند از جن .\r\n3 - سعد اسكاف گويد : مىرفتم خدمت امام باقر ( ع ) و مىخواستم اجازهء ورود بگيرم و خدمت او برسم ، به ناگاه ديدم شتران با جهازى بر در خانه صف كشيده و ناگهان آوازها بر خاست و سپس مردمى عمامه بر سر مانند زُطها ( سودانىها و هندىها ) از در خانه بيرون شدند ، من خدمت امام رسيدم و گفتم :\r\nقربانت ، امروز دير به من اجازهء ورود داديد و مردمى ديدم عمامه بر سر از خانه بر من بيرون شدند ، من آنها را نشناختم .\r\nفرمود : اى سعد ، مىدانى اينها كيانند ؟ گويد : گفتم : نه ، فرمود : اينها برادران جن شمايند نزد ما مىآيند و از حلال و حرام و معالم دين خود پرسش مىكنند .\r\n4 - سدير صيرفى گويد : امام باقر ( ع ) نيازمنديهائى را در مدينه به من سفارش داد و من از مدينه ( به سوى مكه ) روانه شدم و در تنگهء روحاء ( در سى ميلى يا چهل ميلى ميان مكه و مدينه ) بر شتر خود سوار بودم كه يك انسانى پر و پا پيچيده به نظر آوردم و به دو رو كردم به گمانم رسيد كه تشنه است آفتابه را به او دادم ، گفت :\r\nنيازى بدان ندارم و او نامه‌اى به من داد كه مهر او هنوز تر بود ، چون نگاه كردم ، مهر امام باقر ( ع ) بود ، گفتم : چه وقتى اين نامه را از آقايت گرفتى ؟ گفت : هم اكنون و به ناگاه در نامه مطالبى بود كه\r\n\r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\nبه من دستور داده بود و رو برگردانيدم و احدى را نزد خود نديدم ، گويد : سپس امام باقر ( ع ) آمد و خدمتش رسيدم و گفتم : قربانت ، مردى نامهء شما را كه هنوز مهرش تر بود براى من آورد ، فرمود : اى سدير ، ما خدمت‌كارانى از جن داريم كه هر وقت شتاب داشته باشيم آنها را مىفرستيم .\r\nدر روايت ديگر فرمود : ما را پيروانى است از جن چنانچه پيروانى است از انس و چون كارى را بخواهيم آنها را مىفرستيم .\r\n5 - حكيمه دختر موسى ( امام كاظم ( ع ) گويد : امام رضا ( ع ) را ديدم در انبار هيزم ايستاده و راز مىگويد و من ديگرى را نمىبينم .\r\nگفتم : اى آقايم ، با كه راز مىگوئى ؟ فرمود : اين عامر زهرائى است آمده از من پرسش كند و به من شكايتى دارد ، گفتم :\r\nاى آقايم ، مىخواهم كلام او را بشنوم به من فرمود : اگر سخن او را بشنوى يك سال دچار تب مىشوى . گفتم : اى آقايم ، دوست دارم كلامش را بشنوم ، به من فرمود : گوش بده . گوش دادم و چيزى به مانند سوت زدن شنيدم و تا يك سال دچار تب شدم .\r\n6 - جابر از امام باقر ( ع ) فرمود : در اين ميان كه امير المؤمنين بر منبر بود ، اژدهائى از طرف يكى از درهاى مسجد پيش آمد و مردم آهنگ كشتن او را كردند ، امير مؤمنان ( ع ) كس فرستاد كه دست باز داريد و آنها دست باز داشتند آن اژدها سينه‌سايان آمد تا به منبر\r\n\r\n","description":"","footnote":"","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\nرسيد و بر آن دراز كشيد و به امير المؤمنين ( ع ) درود گفت و آن حضرت به دو اشارت كرد بايستد تا سخنرانى خود را به پايان رساند و چون سخنرانى خود را به پايان رساند رو به دو كرد و فرمود : تو كيستى ؟ گفت : من عمرو پسر عثمانم كه كارگزار شما بود بر جن و پدرم مرده و وصيت كرده خدمت شما برسم و نظر شما را بخواهم و من نزد شما آمدم ، يا امير المؤمنين به من چه فرمائى و چه رأى دهى ؟ امير المؤمنين ( ع ) به او فرمود : من تو را سفارش دهم به تقواى از خدا و اين كه برگردى به جاى پدرت در ميان جن كارگزار باشى كه تو بر جنيان از طرف من نيابت دارى .\r\nگويد : عمرو با امير المؤمنين ( ع ) وداع كرد و او نائب وى است بر جنيان ، من به او گفتم : قربانت ، عمرو به واجب خود عمل مىكند و خدمت شما مىرسد ؟ فرمود : آرى .\r\n7 - نعمان بن بشير گويد : من با جابر بن يزيد جعفى هم كجاوه بودم و چون به مدينه رسيديم ، خدمت امام باقر ( ع ) رسيد و با آن حضرت وداع كرد و از نزد او شاد بيرون شد تا رسيديم به اخيرجه ( به وزن مصغر ) و آن اول منزلى است كه از آن به سوى مدينه عدول مىكنيم ، روز جمعه بود و چون نماز ظهر را خوانديم و شترهاى ما از جا برخاستند به ناگاه من مرد دراز قد و گندم گونى را ديدم كه با او نامه‌اى بود و آن را به جابر داد ، آن را گرفت و بوسيد و به ديده‌هاى خود كشيد و به ناگاه بر آن نوشته بود : از طرف محمد بن على به جابر بن يزيد ، مداد سياهى داشت كه هنوز تر\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\n( 1 ) بود ، جابر به او گفت : از چه وقت آقاى مرا ديدى ؟\r\nجواب داد : هم اكنون ، گفت : پيش از نماز يا بعد از نماز ؟\r\nگفت : بعد از نماز ، مهر نامه را برداشت و شروع به خواندن آن كرد تا آن را به پايان رسانيد و سپس نامه را بست و من ديگر او را شاد و خندان نديدم تا به كوفه رسيد و چون وارد كوفه شديم و من شب را گذراندم و با مداد براى احترام وى به ديدار او شتافتم ، ديدم از در خانه بر من بيرون شد و گلوبندى از قاب استخوان به گردن دارد و بر يك نى سوار شده و مىگويد :\r\nأجد منصور بن جمهور أميراً غير مأمور ، و شعرهائى از اين قبيل مىخواند ، او به روى من نگاه كرد و من به روى او نگاه كردم چيزى به من نگفت و چيزى هم به او نگفتم و چون حال او را ديدم گريستم و كودكان و مردم به گرد من و او فراهم شدند و او هم آمد تا وارد رحبه شد ( ميدان پهناورى بوده در كوفه ) و با كودكان مىچرخيد و مردم هم مىگفتند : جابر بن يزيد ديوانه شده ، به خدا روزى نگذشت كه نامهء هشام بن عبد الملك به والى كوفه رسيد و در آن نوشته بود :\r\nبررسى كن مردى را كه جابر بن يزيد جعفى گويند ، گردن بزن و سرش را براى من بفرست ، او به همنشينان خود رو كرد و گفت :\r\nجابر بن يزيد جعفى كيست ؟ گفتند : أصلحك اللَّه ، مردِ دانشمند و فاضل و حديث دانى بود و به حج رفت و ديوانه شد و او اكنون در ميدان بزرگ سوار نى است و با كودكان بازى مىكند .\r\nگويد : والى ، خود به ديدار او رفت و ديد با كودكان بر نى سوار است و بازى مىكند ، گفت : حمد خدا را كه مرا از كشتن او\r\n\r\n","description":"","footnote":"","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n( 1 ) معاف داشت ، گويد : چندى نگذشت كه منصور بن جمهور به كوفه آمد و آنچه جابر مىگفت به جا آورد .\r\n\r\nباب در اينكه ائمهء أطهار ( ع ) چون بر سر كار آيند به حكم داود و خاندان داود قضاوت كنند و گواه نخواهند\r\n1 - ابى عبيده حذاء گويد : در دوران امام باقر هنگامى كه وفات كرد ما شيعه چون گله بىچوپان سر گردان بوديم و به سالم بن ابى حفصه ( زيدى متعصب بود كه امام صادق او را لعن و تكفير كرد ) بر خورديم ، او به من گفت : اى ابى عبيده امامت كيست ؟\r\nگفتم : امامان من آل محمدند ، گفت هلاكى و هلاك مىكنى ، آيا من و تو از امام باقر ( ع ) نشنيديم كه مىفرمود : هر كه بميرد و بالاى سرش امامى نباشد به مردن جاهليت مرده است .\r\nگفتم : آرى به جان خودم و من خودم در حدود سه روز پيش از اين خدمت امام صادق رفته بودم و معرفت آن حضرت به امامت به من روزى شده بود از طرف خدا ، و من به امام صادق ( ع ) گزارش دادم كه سالم به من چنين و چنان گفت فرمود : اى ابا عبيده امامى از ما نميرد تا به جاى خود گذارد كسى كه مانند او كار كند و به روش او برود و بدان چه او مردم را مىخواند بخواند اى ابا عبيده به راستى مطلب اين است كه آنچه به داود ( ع ) داده شد جلو\r\n\r\n","description":"","footnote":"","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\nگير نشد از آنچه به سليمان دادند .\r\nسپس فرمود : اى ابا عبيده چون قائم آل محمد ( ع ) قيام كند ، به حكم داود و سليمان قضاوت كند و گواه نخواهد .\r\n( 1 ) 2 - ابان گويد : از امام صادق ( ع ) شنيدم مىفرمود : دنيا به پايان نرسد تا از نژاد من مردى برآيد كه به روش حكمت آل داود قضاوت كند و گواه نخواهد ، به هر كس حق واقعى او را بدهد .\r\n( 2 ) 3 - عمار ساباطى گويد : به امام صادق ( ع ) گفتم : شما اگر حكمروا شُديد چه حكمى مىكنيد ؟ فرمود : به حكم خدا و حكم داود چون موضوعى به ما مراجعه شود كه حكم آن نزد ما حاضر نباشد روح القدس آن را به ما القاء مىكند .\r\n( 3 ) 4 - جعيد همدانى گويد : به على بن الحسين ( ع ) گفتم : به چه روشى شما قضاوت مىكنيد ؟ فرمود : به روش قضاوت آل داود و اگر از چيزى درمانديم روح القدس به ما مىرساند .\r\n( 4 ) 5 - عمار ساباطى گويد : به امام صادق ( ع ) گفتم : مقام ائمه چيست ؟ فرمود : چون مقام ذى القرنين و چون مقام يوشع و چون مقام آصف يار سليمان ، گفت : به چه حكم مىكند ؟ فرمود : به\r\n\r\n","description":"","footnote":"","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\nحكم خدا و حكم آل داود و حكم آل محمد ( ص ) و روح القدس آن را به ما القاء مىكند و مىرساند .\r\n\r\nباب در اينكه سر چشمهء علم از خاندان آل محمد ( ص ) است\r\n( 1 ) 1 - يحيى بن عبد الله ابى الحسن صاحب الديلم گويد : از امام صادق ( ع ) شنيدم ، در برابر جمعى از اهل كوفه كه نزد او بودند مى فرمود :\r\nشگفت از اين مردم است كه دانش خود را همه از رسول خدا ( ص ) گرفته‌اند و بدان عمل كرده‌اند و خود را رهبرى شده دانند و معتقدند كه خاندان او از علم او برنگرفتند ، ما خاندان او هستيم و ذريّهء او ، در خانه‌هاى ما وحى نازل شده و از نزد ما علم به آنها رسيده ، آيا نظر دارند كه آنها مىدانند و هدايت شده‌اند و ما مىدانيم و گمراه هستيم ؟ به راستى كه اين محال است .\r\n( 2 ) 2 - حكم بن عتيبه گويد : مردى در ثعلبيه حسين بن على ( ع ) را ملاقات كرد و آن حضرت به سوى كربلا مىرفت ، خدمت آن حضرت رسيد و بر او سلام داد ، حسين ( ع ) به او فرمود : تو از كدام\r\n\r\n","description":"","footnote":"","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\nشهرى ؟ گفت : از اهل كوفه هستم ، فرمود : اى برادر اهل كوفه به خدا سوگند اگر در مدينه تو را مىديدم ، اثر جبرئيل ( جاى پاى او ) را در خانهء خود و نزول او را براى وحى به جدّم به تو مىنمودم ، اى برادر اهل كوفه ! مردم از نزد ما دانش را برگرفتند و از سر چشمهء علم خاندان ما شربت علم نوشيدند ، آيا آنها دانستند و ما ندانستيم ؟ اين چيزى است كه شدنى نيست .\r\n\r\nباب در اينكه چيز حقّى در دست مردم نيست جز آنچه از نزد ائمه ( ع ) بيرون آمده و هر چه از نزد آنها نباشد ، باطل است\r\n1 - محمد بن مسلم گويد : از امام باقر ( ع ) شنيدم مىفرمود :\r\nدر نزد هيچ كس حق و درستى نيست و هيچ كس به درستى قضاوت نكند جز آنچه از ما خاندان بيرون شده است و چون كارها بر آنها پريشان مىشد خطاء از آنها بود و درست از على ( ع ) بود .\r\n( 2 ) 2 - زراره گويد : من نزد امام باقر ( ع ) بودم ، مردى از اهل كوفه از آن حضرت راجع به قول امير المؤمنين ( ع ) پرسيد كه :\r\n\r\n","description":"","footnote":"","page_name":" 121 ","page_number":121},
  {"content":"\r\n . \r\n","description":"","footnote":"","page_name":" 122 ","page_number":122},
  {"content":"\r\n\r\n« بپرسيد از من هر چه خواهيد و چيزى از من نپرسيد جز آنكه شما را از آن خبر دهم » .\r\nامام باقر ( ع ) فرمود : به راستى مطلب اين است كه هيچ كس علمى ندارد جز آن كه از نزد على ( ع ) بيرون آمده ، مردم هر جا خواهند بروند ، به خدا سوگند كه علم حق و درست نيست جز از اينجا ( با دست اشاره به خانهء خود كرد ) .\r\n( 1 ) 3 - امام باقر ( ع ) به سلمة بن كهيل و حكم بن عتيبه فرمود :\r\nبه مشرق برويد يا مغرب ، علمِ درست به دست نياوريد جز آنچه از نزد ما خاندان بيرون آمده است .\r\n( 2 ) 4 - ابى بصير گويد : امام ( ع ) به من فرمود : به راستى كه حكم بن عتيبه از آنها است كه خدا در بارهء آنها فرموده است ( 8 سوره بقره ) : « و برخى مردمند كه مىگويند گرويديم به خدا و روز قيامت و نيستند معتقد بدان » .\r\nبه مشرق رود حَكَم يا مغرب ، هلا به خدا دست او به علم نرسد جز از خاندانى كه جبرئيل بر آنها نازل شده است .\r\n( 3 ) 5 - ابى بصير گويد : از امام باقر ( ع ) پرسيدم كه گواهى زنازاده رواست ؟ فرمود : نه ، گفتم : حكم بن عتيبه آن را روا و نافذ مىداند فرمود : بار خدايا گناه او را نيامرز ، خدا به حكم نفرموده است كه ( 44 سوره زخرف ) : « به راستى كه آن قرآن ياد آورى براى تو\r\n\r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\nو قوم تو است » برود حَكَم به راست يا چپ ، به خدا علم اخذ نشود جز از خاندان رسول ( ص ) كه جبرئيل بر آنها نازل شده است .\r\n( 1 ) 6 - سلام بن سعيد مخزومى گويد : در اين ميان كه من نزد امام صادق ( ع ) نشسته بودم عبّاد بن كثير عابد بصريان ، و ابن شريح فقيه و مفتى اهل مكه خدمت آن حضرت آمدند و ميمون قداح آزاد كردهء امام باقر ( ع ) هم نزد آن حضرت بود ، عبّاد بن كثير به امام صادق عرض كرد : يا ابا عبد الله رسول خدا ( ص ) را در چند جامه كفن كردند ؟\r\nفرمود : در سه جامه دو بُرد صحُارى بافت ( صُحار - به ضم - قريه‌اى است در يمن كه بُرد يمن را بدان نسبت مىدادند ) و يك جامه حبره از بُردهاى يمن و بُرد كمياب بود ، گويا عبّاد بن كثير از اين جواب روى در هم كشيد و آن را نپسنديد .\r\nامام صادق ( ع ) فرمود : به راستى نخلهء مريم ( كه عيسى را در سايهء آن زائيد و خطاب رسيد از آن بتكاند و بخورد ) خرماى عجوه بود و از آسمان آمده بود و هر چه از ريشه آن روئيده بود عجوه بود ( عجوه يكى از بهترين انواع خرماى مدينه است و پيغمبر نخلهء آن را كاشته ) و آنچه هستهء آن را از اينجا و آنجا جمع كرده كاشتند نوع ديگر بود و خرماى دقل بود .\r\nو چون از حضور امام بيرون شدند عبّاد بن كثير به ابن شريح گفت : به خدا اين مثلى كه امام صادق ( ع ) براى من زد نفهميدم ، ابن شريح گفت : اين غلام ( يعنى ميمون قداح ) به تو خبر مىدهد زيرا او هم پروردهء آنها است ، عبّاد از ميمون قداح پرسيد ، ميمون گفت :\r\nنفهميدى به تو چه گفت ، گفت : نه به خدا ، گفت : او براى خود مثلى زد و به تو خبر داد كه او از فرزندان رسول خدا ( ص ) است و علم\r\n\r\n","description":"","footnote":"","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\n( 1 ) رسول خدا ( ص ) نزد اولاد او است ، هر چه از نزد اولاد او بيرون آيد درست است و هر چه از نزد ديگران باشد از اينجا آنجا از سر خاشاك‌ها جمع شده .\r\n\r\nباب در آنچه وارد است كه حديث آنان سخت است و سختگير\r\n( 2 ) 1 - امام باقر ( ع ) فرموده : رسول خدا ( ص ) فرموده : به راستى حديث آل محمد صعب است و مستصعب بدان ايمان نياورد جز فرشته‌اى مقرب يا پيغمبرى مرسل يا بنده‌اى كه خدا دلش را به ايمان آزموده .\r\nآنچه از حديث آل محمد ( ص ) به شما رسيد و دلنشين شما گرديد و آن را فهميديد آن را پذيرا شويد ، آنچه را دل شما نگرفت و آن را نفهميديد آن را به خدا و رسولش و به عالم از آل محمد ( ص ) برگردانيد ، هلاكت در اينجا است كه براى يكى از شما آنچه را تحمل ندارد و نمىتواند بفهمد باز گويند و او بگويد به خدا اين نمى شود ، به خدا اين نمىشود ، انكار همان كفر است .\r\n( 3 ) 2 - امام صادق ( ع ) فرمود : يك روز نزد على بن الحسين ( ع ) تقيه ياد آور شد ، فرمود : به خدا اگر ابو ذر آنچه را در\r\n\r\n","description":"","footnote":"","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\nدل سلمان بود مىدانست او را مىكشت با اينكه رسول خدا ( ص ) آن دو را با هم برادر كرده بود ، پس در بارهء مردم ديگر چه گمانى مىبريد ، به راستى علم و علماء دشوار و سختگير است تحمل آن را ندارد جز پيغمبر مرسل يا فرشتهء مقرب يا بنده‌اى كه خدا دلش را به ايمان آزموده است .\r\nپس فرمود : همانا سلمان از علماء است چون مردى است از ما خاندان و از اين رو او را در رديف علماء ياد كردم .\r\n( 1 ) 3 - امام صادق ( ع ) فرمود : به راستى حديث ما دشوار است و سخت گير تحمل آن را ندارد جز سينه‌هاى روشن يا دلهاى پاك و سالم يا اخلاق خوب ، به راستى خدا از شيعه‌هاى ما پيمان ولايت گرفته است چنانچه از بنى آدم پيمان ربوبيت خود را گرفته و فرموده : « آيا من پروردگار شما نيستم » هر كه براى ما وفا كند ، خدا به او بهشت ايفاء كند و هر كه ما را دشمن دارد و حق ما را نپردازد در دوزخ باشد هميشه و جاويدان .\r\n( 2 ) 4 - يكى از اصحاب ما گويد : به صاحب عسكر ( ع ) نوشتم :\r\nقربانت ، چيست معنى قول امام صادق ( ع ) كه فرموده :\r\n« حديث ما دشوار است و متحمل آن نشود فرشتهء مقرب و نه پيغمبر مرسل و نه مؤمنى كه خدا دلش را به ايمان آزموده است » .\r\nجواب آمد كه همانا معنى قول صادق ( ع ) اين كه « فرشته و پيغمبر و مؤمن حديث ما را تحمل نمىكنند » اينست كه فرشته آن را تحمل نمىكند تا اين كه آن را به فرشتهء ديگر ( ما فوق خود ) عرض كند و پيغمبر آن را تحمل نمىكند تا آن را به پيغمبر ديگر ( ما فوق خود )\r\n\r\n","description":"","footnote":"","page_name":" 129 ","page_number":129},
  {"content":"\r\n . \r\n","description":"","footnote":"","page_name":" 130 ","page_number":130},
  {"content":"\r\n\r\nبنمايد و مؤمن آن را تحمل نمىكند تا آن را به مؤمن ديگرى ( ما فوق خود ) بنمايد ، اين است معنى قول جدّ من .\r\n( 1 ) 5 - ابى بصير گويد : امام صادق ( ع ) فرمود : اى ابا محمد به راستى نزد ما به خدا سرّى است از خدا و علمى است از علم خدا كه به خدا سوگند هيچ فرشتهء مقرب و پيغمبر مرسل و مؤمنى كه خدا دلش را به ايمان آزموده متحمل آن نتواند شد ، به خدا موظف نكرده است بدان خداوند احدى را جز ما و به بندگى خود نگرفته است بدان احدى را جز ما و نزد ما بعضى اسرار و بعضى از علم خدا است كه به ما دستور داده آن را به ديگران تبليغ كنيم از طرف خدا و ما آن را از طرف خدا عز و جل تبليغ مىكنيم و براى آن محلى و اهلى و حاملى دريافت نمىكنيم كه آن را تحمل كنند و بفهمند تا خدا براى آن مردمانى را بيافريند از همان گلى كه محمد و خاندان و ذريّهء او را آفريده و آنها را از فضل و رحمت خود چنان بسازد كه محمد و ذريّهء او را ساخته و ما به آنها آنچه را دستور داشتيم تبليغ كرديم و آن را پذيرفتند و تحمل كردند و فهميدند و آن اسرار علم الهى از ما بدانها رسيد و پذيرفتند و فهميدند و نام ما را شنيدند و دل به معرفت و حديث ما دادند و گر نه نبود كه از آن آفريده شده بودند مسلماً چنان نبودند ، نه به خدا آن را تحمل نمىكردند و نمىفهميدند .\r\nسپس فرمود : به راستى خدا مردمانى را براى دوزخ آفريده و براى آتش و ما دستور داشتيم به آنها تبليغ كنيم و تبليغ كرديم به آنها و به دل آنها نچسبيد و دلشان از آن نفرت كرد و آن را به ما برگردانيدند و متحمل آن نشدند و آن را دروغ شمردند و گفتند\r\n\r\n","description":"","footnote":"","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n\r\n( 1 ) جادوگر و دروغگو ، و خدا مهر بر دل آنها نهاد و آن را از يادشان برد . و سپس زبانشان را به بعضى از بيان حق باز كرد و آن را به زبان مىگويند ولى از دل باور ندارند تا بدين وسيله از اولياى خدا و أهل طاعتش دفاع شود و اگر چنين نبود خدا در زمين خود پرستش نمىشد و ما دستور يافتيم كه از آنها نهان داريم و كتمان كنيم ، شما هم نهان كنيد از آنها كه خدا دستور داده به صرف نظر از آن و پنهان كنيد از آنها كه خدا دستور داده به ستر و كتمان از او .\r\nگويد : سپس دست برداشت و گريست و فرمود : بار خدايا اينان جمعى اندكند آنها را در زندگى و مرگ ما شريك گردان و دشمن خود را بر آنها مسلط مكن تا ما را به مرگ آنان داغدار كنى زيرا اگر داغ آنها را به دل ما گذارى تو هرگز در زمين خود پرستيده نشوى و رحمت و درود فراوان بر محمد و آلش .\r\n\r\nباب آنچه پيغمبر در بارهء خير انديشى نسبت به ائمهء مسلمين و ملازمت جمعيت آنان فرمان داده است\r\n1 - رسول خدا ( ص ) در مسجد خيف براى مسلمانان سخنرانى كرد ، فرمود :\r\nخُرّم كند خدا بنده‌اى را كه گفتار مرا بشنود و آن را در دل جاى دهد و نگهدارد و به كسى كه نشنيده برساند چه بسا كسى كه دستور بينائى و فهم با خود دارد و خود بينا و با فهم نيست و چه بسا\r\n\r\n","description":"","footnote":"","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\nكسى كه چنين دستورى را به بافهمتر از خود نقل مىكند سه چيز است كه دل مرد مسلمان در آنها دغلى روا نمىدارد ، ( كينه‌ورزى نمىكند خ ل ) ( شرانگيزى نمىكند خ ل ) :\r\n1 - كردار پاك و بىغرض براى خدا .\r\n2 - خير انديشى براى پيشوايان و رهبران مسلمين .\r\n3 - پيوست و پايدارى در جماعت مسلمانان ، زيرا دعوت جامعهء مسلمانان فراگيرنده است هر آنكه را در دنبال آنان باشد ( دعاى ائمه فراگيرد هر كه را در دنبال آنان باشد خ ل ) ( دعاى پيغمبر فراگيرد مسلمانان را و هر كه دنبال آنان باشد خ ل ) .\r\nمسلمانان همه برادرند و خونشان با هم برابر است ، كوچكترين فرد مسلمان براى اجراى پيمان امان جامعهء مسلمانان كوشا است ( پيمان امان كوچكترين فرد مسلمان بر همهء مسلمانان مجرى است و بايد براى اجراى آن شتاب شود خ ل ) .\r\n( 1 ) 2 - يكى از مردان قرشى ساكن مكه گويد : سفيان ثورى گفت : بيا ما را ببر خدمت جعفر بن محمد ( ع ) ، گويد : من با او خدمت آن حضرت رفتيم و وقتى رسيديم كه سوار مركب خود شده بود ، سفيان به آن حضرت عرض كرد : يا ابا عبد الله حديث خطبهء رسول خدا ( ص ) را در مسجد خيف براى ما باز گو ، فرمود : اكنون بگذار دنبال كار خود بروم چون سوار شدم ، و چون برگشتم براى تو باز مىگويم ، عرض كرد : تو را به قرابت رسول خدا ( ص ) سوگند كه اين حديث را بفرمائيد براى من ، آن حضرت پياده شد و سفيان عرض كرد : دستور بدهيد تا دوات و كاغذ براى من بياورند و آن را از زبان شما بنويسم ، دوات و كاغذ خواست و سپس فرمود :\r\nبنويس :\r\n\r\n","description":"","footnote":"","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\n( 1 )  بِسْمِ اللَّهِ الرَّحْمنِ الرَّحِيمِ  ، اين خطبهء رسول خدا در مسجد خيف ، خُرَّم باد بنده‌اى كه بشنود گفتار مرا و آن را در دل جاى دهد و حفظ كند و به هر كس نشنيده برساند ، أيا مردم بايد حاضران به غائبان برسانند بسا كسى كه دستور بينائى و فهم با خود دارد و بينا و با فهم نيست ( يعنى بدان معتقد نيست مانند مستشرقان خارجى كه اسلام و تاريخ آن را مىدانند ولى بدان عقيده ندارند ) و بسا كسى كه دستور فقه را به بافهمتر از خود نقل مىكند ، سه چيز است كه دل مرد مسلمان در آن دغلى روا ندارد :\r\n1 - اخلاص در كردار براى خدا .\r\n2 - خير انديشى براى ائمهء مسلمين .\r\n3 - ملازمت در جماعت مسلمانان ، زيرا دعوتشان فرا گيرد هر كس را كه در پشت سر آنها است ، مؤمنان برادرند و خونشان برابرند و آنان هم دستند بر همه ديگران ، مىكوشد براى اجراى پيمان آنها كوچكترشان .\r\nسفيان آن را نوشت و بر آن حضرت باز خواند و امام صادق سوار شد ، من و سفيان آمديم تا آن كه در ميان راه به من گفت : تو با خود باش و بايست تا من در اين حديث نگاهى و انديشه‌اى كنم ، و من به او گفتم : به خدا ابا عبد الله الصادق با ذكر اين حديث به گردن تو حقى انداخته كه هرگز از گردنت نرود ، گفت : كدام حق ؟ گفتم : در اين جمله كه :\r\nسه چيز است كه دل مسلمان در آن خيانت و دغلى روا ندارد ، يكى اخلاص عمل براى خدا كه ما آن را فهميديم ولى دومى كه خير انديشى براى ائمه مسلمين است ، اين ائمه‌اى كه خير انديشى آنها بر ما لازم است چه كسانند ؟ معاويه بن ابى سفيان و يزيد بن\r\n\r\n","description":"","footnote":"","page_name":" 137 ","page_number":137},
  {"content":"\r\n . \r\n","description":"","footnote":"","page_name":" 138 ","page_number":138},
  {"content":"\r\n\r\n( 1 ) معاويه و مروان بن حكم و همهء آن كسانيند كه گواهى آنان را در دست نداريم و نماز دنبال آنها نخوانيم ؟ و سومى كه ملازمت با جماعت آنها است مقصود كدام جماعت است ؟\r\nمقصود جماعت مرجئه است كه مىگويند هر كه نماز هم نخواند و روزه هم نگيرد و غسل جنابت هم نكند و خانهء كعبه را هم خراب كند و مادرش را هم بگايد به محض نام مسلمانى كه بر خود نهاده است در ايمان هم درجه جبرئيل و ميكائيل است ؟\r\nمقصود جماعت قدرىها است ؟ كه مىگويند : آنچه خدا خواست نشد و آنچه ابليس خواست مىشود ؟\r\nمقصود جماعت حرورىها و خوارج است ؟ كه از على بن ابى طالب ( ع ) بيزارند و او را كافر مىدانند ؟\r\nمقصود پيروان جهم است ؟ كه مىگويد : ايمان همان خداشناسى است و ديگر چيزى جز آن نيست ؟\r\nسفيان گفت : واى بر تو در معنى اين دو جمله حديث چه مىگويند ؟\r\nگفتم : مىگويند مقصود از امامى كه خير انديشى براى او واجب است بر ما ، على بن ابى طالب ( ع ) است .\r\nو مقصود از جماعتى كه ملازمت آنها واجب است خاندان او است . گويد : آن نامه را گرفت و دريد و سپس به من گفت : از آن به احدى خبر مده .\r\n( 2 ) 3 - امام باقر ( ع ) فرمود كه رسول خدا ( ص ) فرموده است :\r\nخدا عز و جل به دوستدارى از خود نگاه نكند كه در طاعت و خير انديشى امام خويش كوشا است جز آن كه او همراه ما است در رفيق\r\n\r\n","description":"","footnote":"","page_name":" 139 ","page_number":139},
  {"content":"\r\n . \r\n","description":"","footnote":"","page_name":" 140 ","page_number":140},
  {"content":"\r\n\r\nاعلى .\r\n( 1 ) 4 - امام صادق ( ع ) فرمود : هر كس به فاصله يك وجب از جماعت مسلمانان جدائى كند رشته اسلام را از گردن خود بر كنده .\r\n( 2 ) 5 - فرمود : هر كه از جماعت مسلمانان جدائى گزيند و بيعت امام را بشكند و بگسلد نزد خدا عز و جل دست بريده آيد .\r\n\r\nباب در حقوق واجب امام بر رعيت و حق واجب رعيت بر امام ( ع )\r\n1 - ابى حمزه گويد : از امام باقر ( ع ) پرسيدم : امام چه حقّى بر مردم دارد ؟ فرمود : حق وى اين است كه از او بشنوند و فرمان برند .\r\nگفتم : حق رعايا بر امام چيست ؟ فرمود : ميان آنها برابر تقسيم كند و با رعيت به عدالت رفتار كند و اگر اين دو اصل ميان رعايا عملى باشد باكى ندارد هر كس اينجا و آنجا بزند ( اين سو و آن سو\r\n\r\n","description":"","footnote":"","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\nبرود خ ل - نيازى به موافقت ديگران ندارد و از مذهب‌هاى مختلفهء مردم باكى ندارد خ ل - از استرآبادى ) .\r\n( 1 ) 2 - محمد بن يحيى به سند خود از ابى حمزه از امام باقر ( ع ) همين حديث را روايت كرده جز اين كه در آخر آن گويد : همچنين و همچنين و همچنين و همچنين يعنى از برابر خود و پشت سر خود و از سمت راست و از سمت چپش .\r\n( 2 ) 3 - از امام صادق ( ع ) كه امير المؤمنين ( ع ) فرمود : به واليان خود خيانت مورزيد و به رهبران خود دغلى مكنيد و به پيشوايانتان نادانى منمائيد ، از رشته دست مبريد تا سست شويد و اعتبار حكومت خود را از دست بدهيد پايه كارهاى خود را بر اين دستور نهيد و اين روش را ملازمت كنيد ، زيرا اگر شما به چشم خود ببينيد آنچه را ديده‌اند مرده‌هاى شما كه خلاف كردند نسبت بدان چه شما مدعى آنيد ، هر آينه مىشتافيد و بيرون مىدويديد و مىشنيديد ولى ميان شما و آنچه آنها ديده‌اند پرده‌ايست و به زودى آن پرده به كنارى افتد .\r\n( 3 ) 4 - حنان بن سدير صيرفى گويد : من از امام صادق ( ع ) شنيدم مىفرمود : خبر مرگ پيغمبر را به او دادند و او تندرست بود و هيچ دردى نداشت ، فرمود : روح الامين آن خبر را آورد ، فرمود :\r\nكه پيغمبر جار زد\r\n« الصلاة جامعه »\r\nو دستور داد همهء مهاجر و انصار سلاح برگرفتند و گرد آمدند و پيمبر بر منبر برآمد و خبر مرگ خود را بدانها داد و سپس فرمود :\r\n\r\n","description":"","footnote":"","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\nخدا را به ياد آن كس آورم كه پس از من والى بر مسلمانان است ، كه مبادا رحم نكند بر جماعت مسلمانان ( مگر آن كه مهربان باشد بر جمع مسلمانان خ ل ) بايد سالخوردگان و بزرگان امت را احترام گذارد به ناتوانان مهر ورزد و از دانشمند آنان احترام كند و بدانها زيان نرساند تا آنها را خوار كند و آنها را به تهى دستى نيندازد تا از دين به در كند و در خانه خود را به روى آنها نبندد تا تواناى آنان ناتوانشان را ببلعد و آنان را در قشون‌كشىها به سختى نراند ( بسيج عمومى نكند خ ل ) ( همه را در مرزها ساخلو نكند و در آنجا نگهدارد خ ل ) تا نسل امتم را قطع كند .\r\nسپس فرمود : من تبليغ كردم و اندرز دادم گواه باشيد ، امام صادق ( ع ) فرمود : اين آخرين سخنى بود كه رسول خدا ( ص ) بر منبر فرمود .\r\n( 1 ) 5 - حبيب بن ابى ثابت گويد : خدمت امير المؤمنين عسل و انجير از همدان و حلوان ( شهرى در كردستان بوده است در حدود خانقين ) آوردند ، آن حضرت به كدخدايان دستور داد يتيمان را حاضر كردند و آنها را بر سر خيكهاى عسل نشانيد تا بخورند و او با قدح آنها را ميان مردم تقسيم مىكرد . و به او عرض شد : يا امير المؤمنين براى چه يتيمان را مأمور ليسيدن در مشكها كرديد ؟ فرمود :\r\nامام پدر يتيمان است و من به حساب پدرها آنها را به ليسيدن در خيكهاى عسل واداشتم .\r\n( 2 ) 6 - از امام صادق ( ع ) كه پيغمبر ( ص ) فرمود : من از هر مؤمنى به خودِ او اولى هستم و على بعد از من به دو اولى و أحق است .\r\n\r\n","description":"","footnote":"","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\nبه امام صادق عرض شد : اين چه معنى دارد ؟ فرمود : تفسير آن قول خود پيغمبر است كه فرموده است :\r\nهر كه وامى يا زن و كودك بىسرپرستى ( يا آب و ملك بىسرپرستى خ ل ) بجهاند بر عهدهء من است و هر كه مالى به جاى خود وانهد از آن ورثه او است ، مردى كه مالى ندارد بر خود تسلط و اختيارى ندارد ( صاحب اختيار خود نيست خ ل ) و اختيار امر و نهى عيال خود را هم ندارد در صورتى كه نفقه و خرجى به آنها ندهد ، پيغمبر و امير المؤمنين و امامان بعد از او را خدا ملزم ساخته است بدان و از اين رو نسبت به مردم از خودشان اولى و احق گرديدند ، سبب اسلام عامهء يهود نبود مگر اعلام اين موضوع از رسول خدا ( ص ) و آنها به سبب اين تعهد نسبت به خودشان و عيالاتشان آسوده خاطر شدند .\r\n( 1 ) 7 - امام صادق ( ع ) فرمود كه رسول خدا ( ص ) فرموده : هر آن مؤمن و مسلمانى كه بميرد و وامى به جا گذارد كه در اسراف و فساد نبوده باشد بر امام است كه آن را بپردازد و اگر نپرداخت گناهش بر او است ، زيرا خدا تبارك و تعالى مىفرمايد ( 60 سوره توبه ) : « همانا صدقات براى فقيران و گدايان است » ( تا آخر آيه ) « و كارمندان آن و براى تأليف قلوب و آزاد كردن بنده‌ها و قرضداران و در راه خدا و براى ابن سبيل ، قرارى است قطعى از طرف خدا و خدا دانا و حكيم است » و او از قرضداران است و نزد امام سهمى دارد و اگر امام آن را نگهدارد گناهش بر او است .\r\n( 2 ) 8 - امام باقر ( ع ) فرمود : رسول خدا ( ص ) فرموده : امامت نشايد جز براى مردى كه در او سه خصلت باشد :\r\n\r\n","description":"","footnote":"","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n\r\n1 - ورعى كه او را از هر نافرمانى نسبت به خدا باز دارد .\r\n2 - بردبارى تا آنجا كه بر خشم خود مسلط باشد .\r\n3 - سرپرستى خوب نسبت به هر كه بر او سرپرست است تا آنجا كه براى آنها پدرى مهربان باشد ، و در روايت ديگر تا براى رعيت چون پدرى مهربان باشد .\r\n( 1 ) 9 - معاوية بن حكيم از محمد بن اسلم از مردى طبرستانى به نام محمد ( راوى حديث ) گويد : معاويه گفت : من خود پس از آن خود محمد طبرى را هم ديدم و به من خبر داد كه از على بن موسى ( ع ) شنيدم مىفرمود : بدهكار كه در راه حق و درستى وام گرفته تا يك سال به او مهلت دهند ، اگر وسعت يافت ( كه خود مىپردازد ) و گر نه امام بدهى او را از خزانهء عمومى پرداخت مىكند .\r\n\r\nباب در اينكه زمين همه از امام ( ع ) است\r\n1 - امام باقر ( ع ) فرمود : ما در كتاب على يافتيم كه زمين از آن خدا است و آن را به بندگان خود كه خواهد به ارث دهد و سرانجام از آن پرهيزكاران است ، من و خاندان من هستيم آن كسانى كه خدا زمين را به ما ارث داده ( يعنى از گذشتگان ) و ما هستيم پرهيزكاران و همهء زمين از آن ما است ، هر كه از مسلمانان زمينى را احياء كند بايد آن را آباد دارد و خراج آن را به امام از\r\n\r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\nخاندان من بپردازد و هر چه از آن خرج خود كند حق او است و اگر از آن دست كشيد و يا آن را بائر و خراب كرد و مرد مسلمان ديگرى پس از وى آن را به دست گرفت و آباد كرد و زنده نمود او بدان احق است از آن كه دست از آن كشيده و آن را رها كرده ، و او بايد خراج آن را به امام از خاندان من بپردازد و هر چه از آن خرج بخورد حق او است تا امام قائم از اهل بيت من با شمشير و قدرت عيان شود و آن را تصرف كند و از خود دارد و آنها را از آن بيرون كند چنانچه رسول خدا ( ص ) آنها را تصرف كرد و براى خود داشت ، جز آنچه در دست شيعيان ما باشد كه امام با آنها قرار دادى بندد نسبت بدان چه در دست آنها است و زمين را در دست آنها واگذارد .\r\n( 1 ) 2 - فرمود : دنيا و هر آنچه در آن است از خدا تبارك و تعالى است و از رسول او و از ما ، هر كه بر چيزى از آن دست يافت از خدا بپرهيزد و حق خدا را بدهد و به برادران خود احسان كند و اگر چنين نكند خدا و رسولش و ماها از او بيزاريم .\r\n( 2 ) 3 - عمر بن يزيد گويد : مسمع را در مدينه ديدار كردم ، در آن سال وجهى براى امام صادق ( ع ) آورده بود و آن حضرت به او پس داده بود ، به او گفتم : چرا امام صادق وجهى را كه برايش آورده بودى به تو پس داد ؟\r\nگويد : به من در جواب گفت : من وقتى آن وجه را خدمت آن حضرت دادم به او گزارش دادم كه : من متصدى\r\n\r\n","description":"","footnote":"","page_name":" 151 ","page_number":151},
  {"content":"\r\n . \r\n","description":"","footnote":"","page_name":" 152 ","page_number":152},
  {"content":"\r\n\r\nغوص ( مرواريدگيرى ) از درياى بحرين شدم و چهار صد هزار درهم به دست آوردم و خمس آن را كه هشتاد هزار درهم است براى شما آوردم و نخواستم آن را كه از آن شما است نگهدارم ، اين حقى است كه خدا تبارك و تعالى براى شما در اموال ما مقرر ساخته .\r\nامام فرمود : يعنى براى ما از محيط زمين و آنچه خدا از آن برآرد جز خمس نباشد ؟ اى ابا سيار به راستى همهء زمين از ما است و هر چه خدا از آن برآرد همه از ما است ، من گفتم : پس همهء آن مال را براى شما مىآورم .\r\nفرمود : اى ابا سيار ، ما محققاً آن را به تو حلال كرديم و تو را از آن بهل نموديم همين مال خود را با خود برگير ، هر آنچه از زمين در دست شيعيان ما است بر آنها حلال است تا قائم ما قيام كند و ماليات آن را از آنها بگيرد و زمين را به دست آنها واگذارد ولى آنچه در دست ديگران است هر آنچه از آن سودى برند بر آنها حرام است تا آن كه قائم ما قيام كند و زمين را از دست آنها بگيرد و آنها را خوار و تهى دست از آن به در كند .\r\nعمر بن يزيد گويد : ابو سيار به من گفت : به نظر من احدى از صاحبان املاك و كارمندان جز من حلال نخورد مگر آنان كه ائمه به آنها حلال كرده باشند .\r\n( 1 ) 4 - از ابى بصير گويد : به امام صادق ( ع ) گفتم : آيا زكات بر امام نيست ؟ در پاسخ فرمود : سخن محالى گفتى اى ابا محمد تو نمى دانى كه همهء دنيا و آخرت از آن امام است به هر جا خواهد صرف كند و به هر كه خواهد بدهد ، از طرف خدا اين عمل براى او\r\n\r\n","description":"","footnote":"","page_name":" 153 ","page_number":153},
  {"content":"\r\n . \r\n","description":"","footnote":"","page_name":" 154 ","page_number":154},
  {"content":"\r\n\r\nرواست ، اى ابا محمد امام شبى را هرگز نگذراند كه براى خدا در گردن او حقى مانده باشد كه خدايش مسئول آن داند .\r\n( 1 ) 5 - يونس بن ظبيان يا معلى بن خنيس گويد : به امام صادق ( ع ) گفتم : شما از اين زمين چه داريد ؟ لبخندى زد و فرمود :\r\nبه راستى خدا تبارك و تعالى جبرئيلش را فرستاد و به او فرمان داد تا با انگشت بزرگ خود هشت نهر در زمين ببرد كه از آنها است سيحان و جيحان ( جيحون خ ل ) كه نهر بلخ است و خشوع و آن نهر شوش است ( شاش است ) و مهران و آن نهر هند است و نيل مصر و دجله و فرات ، آنچه آب خورد يا آب داده شود همه از ما است و هر چه از ما است از آن شيعيان ما است و دشمن ما از آن بهره‌اى ندارد جز آنچه به زور ربايد و دوست ما در وسعتى پهن بر از اين و اين است يعنى ميان آسمان و زمين سپس اين آيه را خواند ( 32 سوره اعراف ) : « بگو از آن كسانى است كه گرويدند در زندگانى دنيا ( ولى از آنها به زور گرفته شده ) و خالص است ( براى آنها ) در روز قيامت ( بىزور بردن و غصب از آنها ) » .\r\n( 2 ) 6 - محمد بن ريان گويد : به امام عسكرى ( ع ) نوشتم :\r\nقربانت روايت شده كه رسول خدا ( ص ) از دنيا جز خمس ندارد ؟\r\nجواب رسيد كه دنيا و آنچه بر آن مىگردد از رسول خدا است .\r\n\r\n","description":"","footnote":"","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\n( 1 ) 7 - از امام باقر ( ع ) كه رسول خدا ( ص ) فرمود كه خدا آدم ( ع ) را آفريد و دنيا را به او واگذارد و هر چه از آن آدم بوده از آن رسول خدا ( ص ) است و هر چه از آن رسول خدا است ( ص ) همان از آن ائمه آل محمد است ( ع ) .\r\n( 2 ) 8 - امام صادق ( ع ) فرمود : به راستى جبرئيل با پاى خود پنج نهر را در مىآورد و زبانهء آب به دنبال او بود :\r\n1 - فرات 2 - دجله 3 - نيل مصر 4 - مهران 5 - نهر بلخ هر چه را آب دهند يا از آن آب داده شود از آن امام ( ع ) است با درياى گرد دنيا .\r\nسرى بن ربيع گويد : ابن ابى عمير چيزى را با هشام برابر نمىدانست و از رفتن نزد او روزى خوددارى نمىكرد و سپس از او قطع رابطه كرد و با او مخالفت نمود و سببش اين بود كه ابى مالك حضرمى يكى از ياوران هشام بود و ميان او و ابن ابى عمير در بارهء مسأله‌اى از امامت ستيزه‌اى شد .\r\nابن ابى عمير گفت : همهء دنيا از امام است يعنى ملك او است و او بدان از آنها كه آن را در تصرف دارند اولى است .\r\nابو مالك گفت : چنين نيست ، املاك مردم از خود آنها است جز آنچه را خدا حكم كرده از امام باشد از فيء و خمس و غنيمت كه از امام است و آن را هم نيز خدا خود بيان كرده كه در كجا صرف كند و با آن چه كند .\r\n\r\n","description":"","footnote":"","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n\r\nدر اين باره به نظر هشام بن حكم رضايت دادند و هشام به سود ابى مالك بر عليه ابن ابى عمير قضاوت كرد ، ابن ابى عمير خشم كرد و پس از آن ترك هشام نمود .\r\n\r\nباب روش امام در بارهء خودش و در خوراك و لباسش وقتى متصدى امر باشد\r\n( 1 ) 1 - جابر عبدى گويد : امير المؤمنين ( ع ) فرمود : خدا مرا پيشواى خلقش كرده و بر من لازم كرده كه بر خود تنگ بگيرم و در خوردن و نوشيدن و لباس مانند مستمندان باشم تا فقيران به فقر من اقتداء كنند و تسلى يابند و توانگران با ثروت خود سركشى نكنند .\r\n( 2 ) 2 - معلى بن خنيس گويد : روزى به امام صادق ( ع ) گفتم :\r\nقربانت ، من آل فلان ( يعنى بنى عباس ) را به ياد آوردم و آن نعمتى كه دارند و با خود گفتم اگر اين رياست با شما بود ما به همراه شما در نعمت بوديم و زندگى خوبى داشتيم .\r\nفرمود : اى معلّى ، بسيار دور افتادى ، به خدا اگر وضع چنين بود براى ما جز شبگردى و بىخوابى و بلوك گردى و تلاش روزانه و پوشش جامهء زبر و خوراك سخت چيزى نبود ، اين امر از ما\r\n\r\n","description":"","footnote":"","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\nكنار شد و هرگز ديدى كه بردن حقى را خدا تعالى نعمت سازد جز اين .\r\n( 1 ) 3 - به چند سند از امير المؤمنين ( ع ) راجع به احتجاج آن حضرت بر عاصم بن زياد كه عبا پوشيده و جامهء نرم را از تن دور كرده روايت شده كه برادرش ربيع بن زياد شكايت او را به امير المؤمنين نمود و گفت : با اين روش خاندان خود را غمنده و فرزندان خود را اندوهناك ساخته .\r\nامير المؤمنين فرمود : عاصم بن زياد را نزد من بياوريد ، او را آوردند چون او را ديد روى به دو ترش كرد و به او فرمود : از خانوادهء خود شرم نكردى و به فرزندانت رحم نكردى ، تو معتقدى كه خدا طيبات را براى تو حلال كرده و نخواسته تو از آنها برى بگيرى ، تو در پيش خدا از اين زبونترى .\r\nآيا خدا نيست كه فرموده ( 10 - 11 سوره رحمان ) : « زمين را براى مردم بر نهاديم ، در آن ميوه است و نخل صاحب غنچه‌ها » آيا خدا نيست كه مىفرمايد ( 19 سوره رحمان ) : « آميختند دو دريا و به هم برخوردند ، ميانشان برزخى است كه به هم برنيايند » تا آنجا كه مى فرمايد : « از آنها لؤلؤ و مرجان بر آيد » به خدا سوگند پذيرش نعمت‌هاى خدا به كردار نزد او دوست‌تر است از پذيرش آنها به گفتار ( يعنى به ذكر و دعا ) و خدا عز و جل فرموده ( 11 سوره ضحى ) : « و امّا به نعمت پروردگارت باز گو كن » .\r\nعاصم عرض كرد : يا امير المؤمنين پس چرا خود در خوراكت به طعام ناگوار و درشت اكتفاء كردى و در لباست به جامهء زبر و درشت ؟\r\nفرمود : واى بر تو به راستى خدا بر امامان عادل لازم كرده\r\n\r\n","description":"","footnote":"","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\n( 1 ) خود را با مردم مستمند و ناتوان اندازه گيرند تا فقر بر درويش بىنوا چيره نگردد . عاصم بن زياد عباى موئين را افكند و جامهء نرم در بر كرد .\r\n( 2 ) 4 - حماد بن عثمان گويد : حضور امام صادق ( ع ) بودم كه مردى به آن حضرت گفت : اصلحك الله فرمودى كه على بن ابى طالب را شيوه بود كه جامه زبر و زبون در بر مىكرد ، پيراهن به بهاى 4 درهم و مانند آن و ما بر تن شما جامه‌هاى نو و برازنده و پُر ارزش مىبينيم ؟ در پاسخ او فرمود : به راستى على بن ابى طالب آن جامهء ژنده را در زمانى مىپوشد كه بر او زشت نمىشمردند و اگر امروز مانند آن جامه را پوشند انگشت نما شوند ، بهتر جامهء هر زمانى همان است كه جامهء معمول اهل آن زمان است جز اين كه چون قائم ما ظهور كند همان جامهء على را پوشد و به روش على ( ع ) باشد .\r\n\r\nباب نادر\r\n1 - ايوب بن نوح گويد : روزى من خدمت او بودم كه عطسه كرد ، گفتم : قربانت امام كه عطسه كند به او چه بايد گفت ؟\r\nفرمود :\r\n\r\n","description":"","footnote":"","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\nمىگويند : صلى الله عليك ( خدايت رحمت كند ) .\r\n( 1 ) 2 - عمر بن زاهر گويد : مردى از امام صادق ( ع ) پرسيد كه به امام قائم گويند : در بر تو اى امير المؤمنين ؟ فرمود : نه ، اين نام را خدا مخصوص امير المؤمنين ( ع ) نموده ، پيش از او كسى بدان ناميده نشده و پس از او هم جز كافر خود را بدان ننامد ، گفتم : قربانت ، چگونه به او درود گويند ؟ فرمود : مىگويند :\r\n( السلام عليك يا بقيةَ الله )\r\n، سپس اين آيه را خواند ( 86 سوره هود ) : « بقية الله بهتر است براى شما اگر بوده باشيد مؤمن » .\r\n( 2 ) 3 - احمد بن عمر گويد : از ابو الحسن ( ع ) پرسيدم چرا او را امير المؤمنين ناميدند ؟ فرمود : براى آنكه خوراك دانش به آنها مىرسانيد ، فرمود : نشنيدى در قرآن است كه ( 64 سوره يوسف ) :\r\n« ما خوار و بار براى خاندان خود مىآوريم » .\r\nدر روايت ديگر است كه براى آنكه آذوقهء مؤمنين از نزد او فراهم شده به آنها آذوقهء علم و دانش مىداد .\r\n( 3 ) 4 - جابر گويد : به امام باقر ( ع ) گفتم : چرا او را أمير المؤمنين ناميدند ؟ فرمود : خدا او را ناميده و در قرآنش چنين نازل است ( 172 سوره اعراف ) : « و چون خدا نژاد بنى آدم را از پشت آنها برگرفت و آنها را بر خودشان گواه ساخت كه : من پروردگار شما نيستم ؟ محمد رسول من نيست ؟ و على امير المؤمنين نيست ؟ »\r\n\r\n","description":"","footnote":"","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\n\r\nباب در آن گلچينهائى است از قرآن در بارهء ولايت\r\n1 - سالم حنّاط گويد : به امام باقر ( ع ) گفتم : به من خبر بده از قول خدا تبارك و تعالى ( 193 و 194 سوره شعراء ) : « فرود آورد آن را روح الامين بر دل تو تا از بيم دهنده‌ها باشى 195 با زبان عربى روشن » فرمود :\r\nآن ولايت امير المؤمنين است ( ع ) .\r\n( 2 ) 2 - امام صادق ( ع ) در تفسير قول خدا عز و جل ( 72 سوره سباء ) : « به راستى ما عرضه كرديم امانت را بر آسمانها و زمين و كوه‌ها و از حمل آن سر باز زدند و از آن ترسيدند و انسان آن را تحمل كرد براى آن كه بسيار ستم كار و نادان است » فرمود : مقصود از امانت ، ولايت امير المؤمنين ( ع ) است .\r\n( 3 ) 3 - امام صادق ( ع ) در تفسير قول خدا عز و جل ( 81 سوره انعام ) : « آن كسانى كه گرويدند و ايمان خود را به ستم نيندودند » ( دنبالش : هم آنان آسوده‌اند و هم آنان رهبرى شدند ) فرمود :\r\nمقصود ايمان به آن است كه محمد آورده است از ولايت و نياميخته باشند آن را بپذيرش ولايت فلان و فلان ، ( و گر نه ) او است كه ايمان خود را به ظلم و ستم اندوه و تيره كرده است .\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\n( 1 ) 4 - حسين بن نعيم صحاف گويد : از امام صادق ( ع ) پرسيدم از قول خدا عز و جل ( آيه در سوره تغابن چنين است كه :  هُوَ الَّذِي خَلَقَكُمْ فَمِنْكُمْ كافِرٌ وَ مِنْكُمْ مُؤْمِنٌ  الآية ) « برخى شما مؤمن باشيد و برخى كافر » فرمود : خدا ايمان آنها را به ولايت و دوستى و كفر آنها را هم به محك ولايت ما شناخته است از روزى كه ميثاق از آنها بر گرفت و آنها ذره‌اى بودند در پشت آدم ابو البشر .\r\n( 2 ) 5 - محمد بن فضيل از ابى الحسن ( ع ) در قول خدا عز و جل ( 6 سوره انسان ) : « وفا مىكنند به نذر » فرمود : وفا مىكنند به نذر و پيمانى كه از آنها گرفته شده در ولايت ماها .\r\n( 3 ) 6 - امام باقر ( ع ) در قول خدا عز و جل ( 66 سوره مائده ) : « و اگر به راستى آنها تورات و انجيل و آنچه براى آنها از طرف پروردگارشان فرود آمده بود بر پا مىداشتند » فرمود : مقصود ، ولايت است .\r\n( 4 ) 7 - امام باقر ( ع ) در تفسير قول خدا تعالى ( 23 سوره شورى ) : « بگو ( اى محمد ) از شماها مزدى نخواهم جز دوستى با ذوى القربى » فرمود : مقصود از آنها ائمه هستند .\r\n( 5 ) 8 - از امام صادق ( ع ) در تفسير قول خدا عز و جل ( 71 سوره احزاب ) : « و هر كه خدا را اطاعت كند و رسولش را ( در بارهء ولايت\r\n\r\n","description":"","footnote":"","page_name":" 169 ","page_number":169},
  {"content":"\r\n . \r\n","description":"","footnote":"","page_name":" 170 ","page_number":170},
  {"content":"\r\n\r\nعلى و ولايت امامان پس از او ) پس هر آينه به تحقيق به فوز بزرگى رسيده » چنين نازل شده است .\r\n( 1 ) 9 - محمد بن مروان از معصومين علَيهِمُ السَّلامُ در قول خدا عز و جل ( 53 سوره احزاب ) : « شما را نرسد كه رسول خدا را آزار كنيد » فرمود : يعنى در بارهء على ( ع ) و ائمه ( ع ) مانند آيهء ( 69 سوره احزاب ) كه مىفرمايد : « چون كسانى نباشيد كه موسى ( ع ) را آزردند و خدا او را از آنچه به وى نسبت دادند تبرئه كرد » .\r\n( 2 ) 10 - على بن عبد الله گويد : مردى از او پرسيد از قول خدا تعالى ( 123 سوره طه ) : « هر كه پيروى از هدايت من كند گمراه نشود و بدبخت نگردد » فرمود : مقصود اين است كه هر كه معتقد به ائمه باشد و از آنها پيروى كند و از اطاعت آنها بيرون نرود .\r\n( 3 ) 11 - در تفسير قول خدا تعالى : « نه سوگند به اين شهر ، و توئى وارد در اين شهر ، و سوگند به پدر و فرزند » فرمود : مقصود از والد و ولد امير المؤمنين ( ع ) است و ائمه‌اى كه فرزندانش بودند .\r\n( 4 ) 12 - امام صادق ( ع ) در تفسير قول خدا عز و جل ( 40 سوره انفال ) :\r\n« و بدانيد كه آنچه بهره و غنيمت برگرفتيد ، خُمس آن از آن خدا است و از رسول و از خويشان رسول » فرمود : خويشان رسول امير المؤمنين و ائمه‌اند ( ع ) .\r\n\r\n","description":"","footnote":"","page_name":" 171 ","page_number":171},
  {"content":"\r\n . \r\n","description":"","footnote":"","page_name":" 172 ","page_number":172},
  {"content":"\r\n\r\n( 1 ) 13 - عبد الله بن سنان گويد : از امام صادق ( ع ) پرسيدم از قول خدا عز و جل ( 180 سوره اعراف ) : « و از آنها كه آفريديم امتى باشند كه به حق رهبرى كنند و به حق داد ورزند و عدالت كنند » فرمود :\r\nآنان ائمه ( ع ) هستند .\r\n( 2 ) 14 - عبد الرحمن بن كثير از امام صادق ( ع ) در قول خدا تعالى : « او است كه نازل كرده بر تو كتاب را از آن است آياتى محكمه كه آنها أمّ الكتابند » فرمود : مقصود ، امير المؤمنين و ائمه ( ع ) هستند « و آيات ديگرى متشابهه » فرمود : مقصود فلان و فلان هستند « اما كسانى كه در دل كجى دارند » پيروان آن فلان و فلان و دوستداران آنها « پيروى كنند آنچه را كه از آن متشابه باشد فتنه‌جوئى جوئى و جستجوى از تأويل آن » يعنى به اميد سود آينده پيروى آنان « و نمىداند تأويلش را جز خدا و راسخان در علم » امير المؤمنين و ائمه ( ع ) .\r\n( 3 ) 15 - امام باقر ( ع ) در تفسير قول خدا تعالى : ( 17 سوره توبه ) : « بلكه گمان كرديد دست از شما بدارند و خدا نداند آنها را كه از ميان شما جهاد كردند و ديگرى را جز خدا و رسولش و مؤمنان پناهگاه خود نگرفتند » فرمود : مقصود او از مؤمنان همان ائمه هستند ، يعنى آنها كه جز ائمه ( ع ) پناهگاه و دوستى در نهان ندارند .\r\n( 4 ) 16 - حلبى از امام صادق ( ع ) در تفسير قول خدا تعالى ( 64 سوره انفال ) : « اگر ميل به صلح و آشتى كردند ، تو هم\r\n\r\n","description":"","footnote":"","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n\r\nبدان ميل كن » گويد : گفتم : سلم و صلح و آشتى چيست ؟ فرمود :\r\nدخول در امر ما است .\r\n( 1 ) 17 - زراره از امام باقر ( ع ) در تفسير قول خدا تعالى ( 20 سوره انشقاق ) : « برهم برآئيد طبقه‌اى پس از طبقه‌اى » فرمود : آيا بر هم نيامدند اين امت پس از پيغمبر ( ص ) خود طبقه بعد از طبقه در كار فلان و فلان و فلان .\r\n( 2 ) 18 - عبد الله بن جندب گويد : از ابو الحسن ( ع ) پرسيدم از تفسير قول خدا عز و جل ( 52 سوره قصص ) : « هر آينه به تحقيق پيوستيم گفتار حق را براى آنان شايد ياد آور شوند » فرمود : يعنى پيوستيم امامى را به امامى و دنبال يك ديگر قيام به امامت كردند براى ارشاد و هدايت مردم - مقصود اين است كه در امر امامت فترتى نيست و زمين بىحجت نماند .\r\n( 3 ) 19 - سلام ، از امام باقر ( ع ) در قول خدا تعالى : ( 131 سوره بقره ) : « بگوئيد ايمان آورديم به خدا و آنچه نازل شده است به سوى ما » كه فرمود : همانا مقصود از اين خطاب على است و فاطمه و حسن و حسين عليهم السلام و پس از ايشان اين خطاب جارى است در بارهء ائمه ( ع ) سپس گفتار از طرف خدا بر مىگردد به وضع حال مردم كه فرموده : « اگر ايمان آورند » يعنى مردم « به مانند آنچه شما بدان ايمان آورديد » مقصود : على و فاطمه و حسن و حسين و ائمه عليهم السلام هستند :\r\n« پس محققاً هدايت يافتند و اگر رو بر تافتند پس همانا آنان در خلافِ راهِ حقّند » .\r\n\r\n","description":"","footnote":"","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n\r\n( 1 ) 20 - امام باقر ( ع ) در تفسير قول خدا تعالى : ( 62 سوره آل عمران ) : « به راستى چسبنده‌ترين مردم به ابراهيم هر آينه آن كسانىاند كه پيرو او بودند و اين پيغمبر است و آن كسانى كه گرويدند » فرمود :\r\nمقصود : ائمه ( ع ) هستند و كسانى كه پيرو آنهايند .\r\n( 2 ) 21 - مالك جهنى گويد : به امام صادق ( ع ) گفتم : قول خدا عز و جل ( 20 سوره انعام ) : « به من وحى شده است اين قرآن تا شما را با آن انذار كنم و هر كه به دو برسد » فرمود : به هر كه نوبت رسد كه امامى از آل محمد ( ص ) باشد او به قرآن بيم دهد چنانچه رسول خدا ( ص ) بدان بيم داده است .\r\n( 3 ) 22 - امام باقر ( ع ) در تفسير قول خدا عز و جل ( 115 سوره طه ) : « و هر آينه پيش از اين با آدم سفارشى كرديم و آن را فراموش كرد و تصميمى در او نديديم » فرمود : به او سفارش كرديم در بارهء محمد ( ص ) و امامان پس از وى و آن را ترك كرد و تصميمى نداشت كه آنان چنين باشند و همانا اولو العزم را اولو العزم ناميدند براى آنكه به آنها در بارهء محمد ( ص ) و اوصياء پس از وى و خصوص در بارهء مهدى ( ع ) و روش او سفارش داده شده و آنها تصميم يافتند كه مطلب همين است و بدان اقرار كرده‌اند .\r\n( 4 ) 23 - امام صادق ( ع ) در اين آيه فرموده است : « و هر آينه به تحقيق پيش از اين به آدم سفارش كرديم » سخنانى در بارهء محمد ( ص ) و على و فاطمه و حسن و حسين و ائمه عليهم السلام از ذريّهء آنان « پس\r\n\r\n","description":"","footnote":"","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n\r\nفراموش كرد » به خدا همچنين بر محمد ( ص ) نازل شده .\r\n( 1 ) 24 - ثمالى از امام باقر ( ع ) كه خدا به پيغمبرش وحى كرد ( 43 سوره زخرف ) : « بچسب بدان چه به تو وحى شده است زيرا تو به راه راست هستى » فرمود : يعنى تو به ولايت على هستى و على همان راه راست است .\r\n( 2 ) 25 - جابر ، از امام باقر ( ع ) فرمود : اين آيه را جبريل بر محمد ( ص ) چنين نازل فرمود ( 90 سوره بقره ) : « چه بد است آنچه خود را بدان فروختند كه كفر ورزند از راه ستم بدان چه خدا ( در بارهء على ( ع ) نازل كرده است » .\r\n( 3 ) 26 - از جابر كه گفت : اين آيه را ( 23 سوره بقره ) :\r\nجبرئيل چنين نازل نموده است بر محمد كه : « اگر شما در ترديد باشيد نسبت بدان چه ما فرو فرستاديم ، بر بندهء خود ( در بارهء على ) بياوريد يك سوره از مانند آن » ( سوره‌اى مانند آن خ ل ) .\r\n( 4 ) 27 - از امام صادق ( ع ) كه فرمود : جبرئيل اين آيه را ( صدر آن در آيه 47 سوره نساء است : «  يا أَيُّهَا الَّذِينَ أُوتُوا الْكِتابَ آمِنُوا بِما نَزَّلْنا \r\n\r\n","description":"","footnote":"","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\n مُصَدِّقاً لِما مَعَكُمْ  » يعنى : « اى اهل كتاب بگرويد بدان چه فرستاديم كه مصدق همانى است كه با شما است » . و نوراً مبيناً ، در آخر آيه 174 سوره نساء است كه : «  وَ أَنْزَلْنا إِلَيْكُمْ نُوراً مُبِيناً  » بر محمد چنين نازل كرده است : « ايا كسانى كه كتاب به شما داده‌اند بگرويد بدان چه فرو فرستاديم ما ( در بارهء على ) نور آشكار » .\r\n( 1 ) 28 - جابر از امام باقر ( ع ) در ( 66 سوره نساء ) : « و اگر به راستى آنها عمل كنند بدان چه پند داده شوند بدان ( در بارهء على ) هر آينه بهتر باشد برايشان » .\r\n( 2 ) 29 - از امام باقر ( ع ) در تفسير قول خدا عز و جل ( 208 سوره بقره ) : « أيا كسانى كه گرويديد همه و همه وارد صلح و سازش شويد و از گامهاى شيطان پيروى نكنيد ، زيرا او براى شما دشمن آشكارى است » فرمود : مقصود ورود در ولايت و دوستى ما است .\r\n( 3 ) 30 - مفضل بن عمر گويد : به امام صادق ( ع ) گفتم : قول خدا عز و جل : ( 16 سوره اعلى ) : « بلكه برگزينيد زندگى دنيا را » فرمود : مقصود ، ولايت و دوستدارى آنها است ( يعنى حاكمان جور ) ( 17 ) « و آخرت بهتر و پاينده‌تر است » فرمود : مقصود ، ولايت و دوستدارى امير المؤمنين ( ع ) است ( 18 و 19 ) « به راستى كه اين در صحف نخستين ثبت است ، صحف ابراهيم و موسى » .\r\n( 4 ) 31 - جابر از امام باقر ( ع ) فرمود كه : مىفرمايد ( 87 سوره\r\n\r\n","description":"","footnote":"","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n\r\nبقره ) : « آيا پس هر آنگاه بياورد ( محمد ( ص ) براى شما آنچه دلخواه شما نيست ( از مولات و دوستى على ( ع ) شما سر بزرگى كنيد و يك دسته ( از آل محمد ) را تكذيب كنيد و يك دسته را بكشيد .\r\n( 1 ) 32 - امام رضا ( ع ) در بيان قول خدا عز و جل فرمود ( 13 سوره شورى ) : « گران آيد بر مشركين ( به ولايت و دوستى على ) آنچه بخوانى آنها را بدان ( اى محمد از ولايت على ( ع ) در كتاب چنين رقم شده است » .\r\n( 2 ) 33 - ابى بصير از امام صادق ( ع ) در تفسير قول خدا عز و جل ( 43 سوره اعراف ) : « سپاس از آن خدا است كه ما را به اين رهنمود و ما راه نمىبرديم اگر خدا ما را راه نمىنمود » فرمود : چون روز قيامت شود پيغمبر ( ص ) را خوانند به همراه امير المؤمنين و ائمه ( ع ) از فرزندانش و آنها را براى مردم بر پاى دارند و چون شيعيان آنها به بينندشان گويند : « سپاس از آن خدا است كه ما را به اين رهنمود و ما راه نمىبرديم اگر خدا به ما راه نمىنمود » يعنى ما را راهنمائى كرد به ولايت امير المؤمنين و فرزندان او كه امام بودند .\r\n( 3 ) 34 - عبد الله بن كثير از امام صادق ( ع ) در تفسير قول خدا تعالى : « از چه يك ديگر را پرسند ، از خبرى بزرگ » فرمود : خبر بزرگ ولايت است و پرسيدم از آن حضرت از قول خدا ( 44 سوره كهف ) : « در آنجا است ولايت براى خدا بر حق » فرمود : ولايت\r\n\r\n","description":"","footnote":"","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\nامير المؤمنين ( ع ) .\r\n( 1 ) 35 - امام باقر ( ع ) در تفسير قول خدا تعالى ( 30 سوره روم ) : « روى خود را به سوى دين بدار در حالى كه خدا را يگانه دانى و بر آن ثابت بمانى » فرمود : مقصود از آن ، ولايت است .\r\n( 2 ) 36 - امام صادق ( ع ) در تفسير قول خدا تعالى ( 47 سوره انبياء ) : « ترازوهاى عدل را در روز قيامت در ميان مىگذاريم » فرمود :\r\nمقصود از ترازوهاى عدل پيغمبران و اوصياء هستند .\r\n( 3 ) 37 - مفضل بن عمر گويد : از امام صادق ( ع ) پرسيدم از قول خدا تعالى ( 15 سوره يونس ) : « بياور قرآنى جز اين يا آن را عوض كن » فرمود :\r\nگفتند : يا على را عوض كن .\r\n( 4 ) 38 - از ادريس بن عبد الله ، گويد : از امام صادق ( ع ) تفسير اين آيه را پرسيدم ( 42 سوره مدثر ) : « چه چيز شما را به دوزخ برد ؟ » ( 43 ) « گفتند : نبوديم ما از نمازگزاران » .\r\nفرمود : مقصود اين است كه از پيروان آن امامانى نبوديم كه خدا در بارهء آنها گفته ( 10 - 11 سوره واقعه ) : « و پيشروان پيشرو ، آنانند مقربان » تو نبينى مردم را كه در مسابقه ، آن كه دنبال اسبى است كه مسابقه را برده مصلّى مىنامند . در اينجا هم از مصلّى همان معنى مقصود است كه فرموده : « نبوديم از مصلّين » يعنى نبوديم دنبال\r\n\r\n","description":"","footnote":"","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n\r\nپيش روان از ائمه ( ع ) .\r\n( 1 ) 39 - از امام باقر ( ع ) در تفسير قول خدا عز و جل ( 16 سوره جن ) : « و حقيقت مطلب اين است كه اگر بر روش حق استوار و پا بر جا بودند هر آينه آب گوارا به آنها مىنوشانيديم » فرمود كه مىفرمايد دل آنها را از ايمان سرشار مىكرديم و آن روش حق ولايت و دوستى على بن ابى طالب ( ع ) و اوصياء است .\r\n( 2 ) 40 - از محمد بن مسلم گويد : از امام صادق ( ع ) پرسيدم از تفسير قول خدا عز و جل ( 30 سوره فصلت ) : « آن كسانى كه گفتند پروردگار ما خداست ، سپس استقامت كردند » امام صادق فرمود : يعنى استقامت كردند به پيروى ائمه يكى بعد از ديگرى : « فرود شوند بر آنها فرشته‌ها كه نترسيد و اندوه نكنيد و مژده گيريد به بهشتى كه به شما وعده دادند » .\r\n( 3 ) 41 - از ابى حمزه گويد : پرسيدم از امام باقر ( ع ) از قول خدا تعالى ( 46 سوره سبأ ) : « بگو ( اى محمد ) همانا يگانه پند را به شما مى دهم » فرمود : همانا به شما پند مىدهم به ولايت على ( ع ) اين است همان پند يگانه كه خدا تبارك و تعالى فرمايد : « همانا يگانه پند را به شما مىدهيم » .\r\n( 4 ) 42 - از امام صادق ( ع ) در قول خدا عز و جل ( 137 سوره نساء ) : « به راستى كسانى كه ايمان آوردند و سپس كافر شدند ، سپس ايمان\r\n\r\n","description":"","footnote":"","page_name":" 187 ","page_number":187},
  {"content":"\r\n . \r\n","description":"","footnote":"","page_name":" 188 ","page_number":188},
  {"content":"\r\n\r\nآوردند و باز هم كافر شدند و سپس بر كفر خود افزودند ، خدا توبه پذير آنها نيست و آنها را نيامرزد » فرمود : در بارهء فلان و فلان و فلان نازل شده كه در آغاز كار اسلام به پيغمبر ايمان آوردند و چون ولايت على بر آنها پيشنهاد شد و پيغمبر فرمود : هر كه را من آقا و مولايم اين على آقا و مولا است كافر شدند و سپس به بيعت با على ( ع ) ايمان آوردند و چون پيغمبر ( ص ) وفات كرد باز هم بدان بيعت كافر شدند و به وسيلهء اخذ بيعت براى خود از كسانى كه با على ( ع ) بيعت كرده بودند به كفر خود افزودند ، آنانند كه هيچ چيزى از ايمان در آنها نماند .\r\n( 1 ) 43 - از امام صادق ( ع ) در تفسير قول خدا تعالى ( 25 سوره محمد ) : « به راستى كسانى كه به عقب برگشتند پس از آن كه راه حق بر ايشان روشن شد » يعنى فلان و فلان و فلان از ايمان برگشتند از نظر ترك ولايت و پيروى از على ( ع ) ( راوى گويد ) گفتم قول خدا تعالى ( بعد از آن ) كه مىفرمايد : « اين براى آنست كه گفتند به آنها كه بد داشتند آنچه را خدا فرو فرستاده محققاً ما شما را در پاره‌اى امور فرمان بريم » يعنى چه ؟ فرمود : به خدا در بارهء همان دو كس و پيروانشان نازل شده و آن گفتار خدا است عز و جل كه جبرئيل بر محمد فرود آورده است : « اين براى آنست كه گفتند به آنها كه بد دارند آنچه را ( در بارهء على ( ع ) نازل شده محققاً ما شما را در بارهء امور فرمان بريم » فرمود : بنى اميه را در پيمان خود دعوت كردند كه نگذارند امر امامت پس از پيغمبر ( ص ) در ما خاندان باشد و چيزى از خمس را به ما ندهند و گفتند اگر خمس را به آنها بدهيم نياز به چيزى ندارند و باكى ندارند كه امامت در آنها نباشد بنى اميه گفتند\r\n\r\n","description":"","footnote":"","page_name":" 189 ","page_number":189},
  {"content":"\r\n . \r\n","description":"","footnote":"","page_name":" 190 ","page_number":190},
  {"content":"\r\n\r\nما در بعضى از امور كه ندادن خمس به آل محمد باشد با شما همراه هستيم و از شما اطاعت مىكنيم و اين كه فرموده : بد داشتند آنچه را خدا نازل كرده مقصود از آنچه خدا نازل كرده همان فرض ولايت امير المؤمنين است بر خلقش ، ابو عبيده با آنها بود و نويسنده آنها بود و خدا اين آيه‌ها را فرستاد ( 79 و 80 سوره زخرف ) :\r\n« بلكه كارى را محكم و قطعى كردند ، ما هم محكم و قطعى كنيم ، يا بلكه گمان بردند ما نهان و رازشان را نمىشنويم ، آرى رسولان ما نزد آنها است و خواهند نوشت » .\r\n( 1 ) 44 - از امام صادق ( ع ) در تفسير قول خدا عز و جل ( 25 سوره حج ) : « و هر كه وارد شود در آن به الحاد ، به ستم » .\r\nفرمود : در حق آنان نازل شده چون در خانهء كعبه رفتند و پيمان و عهد بستند بر كفر خود و انكار آنچه را خدا در بارهء امير المؤمنين نازل كرده و در خانهء خدا ملحد شدند به ستم كردن به رسول و وليّش ، دور باشند مردم ستمكار .\r\n( 2 ) 45 - از ابى بصير از امام صادق ( ع ) در تفسير قول خدا عز و جل ( 29 سوره ملك ) : « به زودى مىدانيد كه كيست در گمراهى آشكار » فرمود : مقصود اين است كه خطاب كرده و گفته : اى گروه مكذبان در خبرى كه از طرف پروردگارم به شما دادم در بارهء ولايت و امامت على ( ع ) و امامان پس از او به زودى مىدانيد كيست در گمراهى آشكار ، همچنين نازل شده است .\r\nو در تفسير قول خداى تعالى ( 135 سوره نساء ) : « و اگر دهن كجى كنيد يا رو برگردانيد » فرمود : مقصود اين است كه اگر كج\r\n\r\n","description":"","footnote":"","page_name":" 191 ","page_number":191},
  {"content":"\r\n . \r\n","description":"","footnote":"","page_name":" 192 ","page_number":192},
  {"content":"\r\n\r\nكنيد كار امت را و رو گردانيد از آنچه بدان دستور داريد : « به راستى خدا بدان چه مىكنيد آگاه است » .\r\nو در تفسير قول خدا ( 27 سوره فصلت ) : « هر آينه بچشانيم به آن كسانى كه كافر شدند ( به سبب ترك ولايت امير المؤمنين ( ع ) عذاب سختى ( در دنيا ) و هر آينه به آنها سزا دهيم به بدترين كردارى كه از آنها سر زده » .\r\n( 1 ) 46 - وليد بن صبيح از امام صادق ( ع ) : « آن به اين است كه چون خدا يگانه خوانده مىشد ( و اهل ولايت نامبرده مىشدند ) شما كفر مىورزيديد » .\r\n( 2 ) 47 - از امام صادق ( ع ) در قول خدا تعالى ( 1 سوره معارج ) :\r\n« پرسيد سائلى از عذاب واقع ( 2 ) بر كفّار ( به ولايت على ع ) كه دفاع ندارند » سپس فرمود : به خدا چنين نازل كرده است آن را جبرئيل بر محمد ( ص ) .\r\n( 3 ) 48 - امام باقر ( ع ) در قول خدا تعالى ( 8 سوره ذاريات ) :\r\n« به راستى شما گفتار مختلفى داريد ( در امر ولايت و امامت ) منصرف شود از او هر كه بايد منصرف شود » فرمود : هر كه از ولايت منصرف شد از بهشت منصرف شده است .\r\n\r\n","description":"","footnote":"","page_name":" 193 ","page_number":193},
  {"content":"\r\n . \r\n","description":"","footnote":"","page_name":" 194 ","page_number":194},
  {"content":"\r\n\r\n( 1 ) 49 - از امام صادق ( ع ) در تفسير قول خدا عز و جل ( 11 - 13 سوره بلد ) :\r\nخود را به گردنه نينداخته ، چه مىدانى گردنه چيست ؟\r\nآزاد كردن بنده است » مقصود از « آزاد كردن بنده » ولايت امير المؤمنين ( ع ) است ، زيرا آن است آزاد كردن بنده .\r\n( 2 ) 50 - امام صادق ( ع ) در تفسير قول خدا ( 2 سوره يونس ) :\r\n« مژده بده كسانى را كه گرويدند كه پايگاه درستى نزد پروردگار خود دارند » فرمود : مقصود ولايت امير المؤمنين ( ع ) است .\r\n( 3 ) 51 - از امام باقر ( ع ) در قول ( ع ) خدا تعالى ( 19 سوره حج ) : « اين دو خصم باشند كه در بارهء پروردگار خود ستيزه كردند پس آن كسانى كه كافر شدند ( به ولايت على ( ع ) جامه‌هائى از آتش به اندامشان بريده شود » .\r\n( 4 ) 52 - عبد الرحمن بن كثير گويد : از امام صادق ( ع ) پرسيدم از تفسير قول خدا تعالى ( 44 سوره كهف ) : « در آنجا ولايت و پيوند از آن خدا است بر حق » .\r\nفرمود : مقصود ولايت امير المؤمنين ( ع ) است .\r\n( 5 ) 53 - از امام صادق ( ع ) در تفسير قول خدا عز و جل ( 138 سوره بقره ) : « رنگ آميزى خدا را باش ، كيست بهتر از خدا رنگ آميزى كند » فرمود :\r\n\r\n","description":"","footnote":"","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n\r\nمقصود رنگ آميزى مؤمنان است با ولايت در ميثاق .\r\n( 1 ) 54 - از امام صادق ( ع ) در تفسير قول خدا عز و جل ( 28 سوره نوح ) : « پروردگار بيامرزد مرا و پدر و مادرم را و هر كه در خانهء من در آيد با ايمان » فرمود : مقصود ، ولايت است ، هر كه در ولايت در آيد ، در خانهء پيمبران در آمده است ، و قول خدا ( 23 سوره احزاب ) : « همانا خدا مىخواهد ببرد از شما پليدى را كه اهل بيت هستيد و شما را به خوبى پاكيزه كند » مقصود ، ائمه هستند ( ع ) و ولايت آنان ، هر كه در آن در آيد در خانهء پيغمبر ( ص ) در آمده است .\r\n( 2 ) 55 - از محمد بن فضيل ، گويد : به امام رضا ( ع ) گفتم :\r\n( 58 سوره يونس ) : « بگو ( اى محمد ) به فضل و رحمت او بايد شاد باشند آن بهتر از آن است كه جمع مىكنند » .\r\nفرمود : مقصود به ولايت محمد و آل محمد است كه بهتر است از اين دنيا كه اينان جمع مىكنند .\r\n( 3 ) 56 - زيد شحام گويد : امام صادق ( ع ) به من فرمود : ما با هم در راه بوديم و شب جمعه بود كه فرمود : قدرى قرآن بخوان ، من خواندم ( 40 سوره دخان ) : « به راستى روز قيامت ميقات همه است ( 41 ) روزى كه دوست به حال دوست هيچ فائده ندارد و آنان يارى نشوند ( 42 ) جز آنكه خدايش ترحم كند » . امام فرمود : به خدا ما هستيم كه خدا به ما ترحم كند و به خدا ما هستيم كه خدا استثناء كرد ولى ما فائده به حال آن دوستان خود داريم .\r\n\r\n","description":"","footnote":"","page_name":" 197 ","page_number":197},
  {"content":"\r\n . \r\n","description":"","footnote":"","page_name":" 198 ","page_number":198},
  {"content":"\r\n\r\n( 1 ) 57 - از امام صادق ( ع ) كه فرمود : چون نازل شد ( 12 سوره حاقه ) : « و حفظ كند آن را گوش شنوا » رسول خدا ( ص ) فرمود :\r\nاى على اين گوش تو است .\r\n( 2 ) 58 - از امام باقر ( ع ) فرمود : جبرئيل اين آيه را ( 59 سوره بقره ) بر محمد چنين نازل كرده است : « دگرگون ساختند ستمكاران ( بر آل محمد ( ص ) گفتارى را جز آن كه به آنها گفته شده بود و ما فرو فرستاديم بر آنها كه ستم كردند ( بر آل محمد ( ص ) عذابى از آسمان بدان چه بودند كه فسق مىكردند » .\r\n( 3 ) 59 - امام باقر ( ع ) فرمود : اين آيه را جبرئيل چنين آورده ( 168 سوره نساء ) : « به راستى آن كسانى كه ( كفر ورزيدند و ) ستم كردند ( بر آل محمد حق آنها را ) نباشد خدا كه بيامرزدشان و نه اين كه رهنمايدشان به راهى جز دوزخ ، جاويدان تا هميشه در آن به مانند و اين بر خدا آسان باشد » .\r\nو پس از آن فرموده ( 169 ) : « أيا مردم آمده است براى شما آن فرستادهء بر حق از سوى پروردگارتان ( در بارهء ولايت على ( ع ) به او بگرويد ، خوب است براى شما و اگر نگرويد ( به ولايت على ) به راستى از آن خدا است هر چه در آسمانها و زمين » .\r\n( 4 ) 60 - از جابر از امام باقر ( ع ) فرمود : اين آيه ( 66 سوره نساء ) چنين نازل شده است : « و اگر آنها عمل كنند بدان چه پند داده شوند بدان ( در بارهء على ) براى آنها بهتر است » .\r\n\r\n","description":"","footnote":"","page_name":" 199 ","page_number":199},
  {"content":"\r\n . \r\n","description":"","footnote":"","page_name":" 200 ","page_number":200},
  {"content":"\r\n\r\n( 1 ) 61 - مالك جهنى گويد : به امام صادق ( ع ) گفتم : ( 20 سوره انعام ) : « اين قرآن به من وحى شده تا من بدان بيم دهم و هر كه برسد » فرمود : هر كه را نوبت رسد كه امام باشد از آل محمد ( ص ) با قرآن بيم دهد چنانچه رسول خدا ( ص ) بيم مىداد .\r\n( 2 ) 62 - راوى گويد : مردى نزد امام صادق ( ع ) خواند ( 105 سوره توبه ) : « بگو ( اى محمد ) كار كنيد محققاً مىبيند خدا كار شما را و رسولش و مؤمنان » آن حضرت فرمود : اين آيه چنين نيست ، همانا آيه و المَأمونون است ، و مائيم آن مأمونان .\r\n( 3 ) 63 - از امام صادق ( ع ) فرمود كه ( 41 سوره حجر ) : اين راه على ( ع ) است راست مىباشد .\r\n( 4 ) 64 - از امام باقر ( ع ) كه جبرئيل اين آيه ( 89 سوره اسراء ) را چنين آورده است : « ابا كردند بيشتر مردم نسبت به ولايت على ( ع ) جز كفران و ناسپاسى » و جبرئيل اين آيه را ( 29 سوره كهف ) چنين نازل كرده است : « و بگو اى محمد حق از پروردگار شما است در بارهء ولايت على ( ع ) پس هر كه خواهد ايمان آورد و هر كه خواهد كافر شود به راستى ما براى ستمكاران بر آل محمد دوزخ آماده كرديم » .\r\n( 5 ) 65 - ابو الحسن ( ع ) در قول خدا تعالى ( 18 سوره جن ) :\r\n« و به راستى مساجد از آن خدا است پس نخوانيد با خدا أحدى را » فرمود :\r\nآنها ائمه هستند .\r\n\r\n","description":"","footnote":"","page_name":" 201 ","page_number":201},
  {"content":"\r\n . \r\n","description":"","footnote":"","page_name":" 202 ","page_number":202},
  {"content":"\r\n\r\n( 1 ) 66 - از امام باقر ( ع ) در قول خدا تعالى ( 108 سوره يوسف ) :\r\nبگو ( اى محمد ) اين راه من است مىخوانم به سوى خدا از روى بصيرت و بينائى ، من خودم و هر كه پيرو من است فرمود : اين رسول خدا ( ص ) و امير المؤمنين و اوصياء بعد از آنها است ( ع ) .\r\n( 2 ) 67 - از سالم حناط گويد : از امام باقر ( ع ) پرسيدم از قول خدا عز و جل ( 34 و 35 سوره ذاريات ) : « بيرون كرديم هر كه از مؤمنان در آن بود و نيافتيم در آن جز يك خاندان مسلمان » .\r\nامام باقر در پاسخ فرمود : مقصود آل محمد است كه جز آنها در آن نماند .\r\n( 3 ) 68 - از زراره از امام باقر ( ع ) در تفسير قول خدا تعالى ( 27 سوره ملك ) : « چون او را مقرَّب ديدند ، سياه و زشت شد روى آن كسانى كه كافر شدند ، و گفته شد اين است آنچه شما بوديد كه آن را مىخواستيد » فرمود : اين آيه در بارهء امير المؤمنين و اصحابش نازل شده ، آنها كه كردند آنچه كردند ( از غصب خلافت و ستم ) و امير المؤمنين را در رشك آورترين جايگاهها بينند و رويشان سياه شود و به آنها گفته شود اين است كه شما بدان ادعا داشتيد يا آن كه نام او را بر خود به ناروا گذاشتيد .\r\n( 4 ) 69 - از امام صادق ( ع ) در تفسير قول خدا تعالى ( 3 سوره\r\n\r\n","description":"","footnote":"","page_name":" 203 ","page_number":203},
  {"content":"\r\n . \r\n","description":"","footnote":"","page_name":" 204 ","page_number":204},
  {"content":"\r\n\r\nبروج ) : « و شاهد و مشهود » فرمود : مقصود پيغمبر است و امير المؤمنين ( ع ) .\r\n( 1 ) 70 - احمد بن عمر حلال گويد : از ابو الحسن ( ع ) پرسيدم از تفسير قول خدا تعالى ( 44 سوره اعراف ) : « پس جار كشد جارچى ميان آنها كه لعنت خدا بر ستمكاران » فرمود : اين جارچى امير المؤمنين ( ع ) است .\r\n( 2 ) 71 - از امام صادق ( ع ) در تفسير قول خدا تعالى ( 24 سوره حج ) : « و رهنمائى شدند به گفتار خوش و رهنمائى شدند به راه پسنديده » فرمود : اينان حمزه و جعفر و عبيده و سلمان و ابو ذر و مقداد بن اسود و عمّارند كه رهنمائى شدند به امير المؤمنين ( ع ) . و در تفسير قول خدا ( 7 سوره حجرات ) : « دوست داشتنى كرد براى شما ايمان را و آن را در دل شما آراست ( مقصود امير المؤمنين است ) و بد داشت به نظر شما كفر و فسق و نافرمانى را » مقصود أولى و دومى و سومى است .\r\n( 3 ) 72 - از ابى عبيده كه از امام باقر ( ع ) پرسيدم از تفسير قول خدا تعالى ( 4 سوره احقاف ) : « براى من بياوريد كتابى پيش از اين يا باقيمانده از علم اگر شما راست مىگوئيد » فرمود : مقصود از كتاب تورات و انجيل است و مقصود از باقيماندهء علم همانا علم اوصياء و انبياء است .\r\n\r\n","description":"","footnote":"","page_name":" 205 ","page_number":205},
  {"content":"\r\n . \r\n","description":"","footnote":"","page_name":" 206 ","page_number":206},
  {"content":"\r\n\r\n( 1 ) 73 - از على بن جعفر ، گويد : شنيدم از ابو الحسن ( ع ) مىفرمود : چون رسول خدا ( ص ) در خواب ديد كه : تيم ( ابو بكر ) و عدى ( عمر ) و بنو اميه به منبر او بر مىآيند ، غمنده شد ، پس خدا تبارك و تعالى قرآنى به او فرو فرستاد تا بدان تسليت جويد ( 116 سوره طه ) : « و گاهى كه به فرشته‌ها گفتيم براى آدم سجده كنيد ، پس همه سجده كردند جز ابليس كه سرباز زد » سپس خدا به او وحى كرد اى محمد من فرمان دادم و فرمانم نبردند ، تو بيتابى مكن كه فرمان دهى و فرمانت نبردند در بارهء وصيت .\r\n( 2 ) 74 - از حسين بن نعيم صحاف گويد : پرسيدم از امام صادق ( ع ) از تفسير قول خدا ( 2 سوره تغابن ) : « برخى از شما كافر باشند و برخى از شما مؤمن باشند » فرمود : خدا ايمان آنها را به موالات و دوستى ما شناخت و كفر آنها را با آن هم سنجيد ، روزى كه از آنها پيمان گرفت و آنها ذره‌اى بودند در پشت آدم و از آن حضرت پرسيدم از تفسير قول خدا عز و جل ( 12 سوره تغابن ) : « فرمان بريد خدا را و فرمان بريد رسول خدا را ، اگر رو گردانيد پس همانا آنچه به عهدهء رسول ما است ابلاغ هويدا است » .\r\nدر پاسخ فرمود : هلا ، به خدا كسانى كه پيش از شما بودند هلاك نشدند و هيچ هالكى به هلاكت نرسيده پيش از قيام قائم ما ( ع ) جز براى ترك ولايت ما و انكار حق او ، رسول خدا ( ص ) از اين دنيا بيرون نرفت تا حق ما را به گردن اين مردم بار كرد و ثابت نمود و خدا هر كه را خواهد به راه راست رهنمايد .\r\n( 3 ) 75 - از على بن جعفر از برادر خود موسى ( ع ) در تفسير قول\r\n\r\n","description":"","footnote":"","page_name":" 207 ","page_number":207},
  {"content":"\r\n . \r\n","description":"","footnote":"","page_name":" 208 ","page_number":208},
  {"content":"\r\n\r\nخدا تعالى ( 45 سوره حج ) : « و چاه تعطيل شده و كاخ برافراشته » فرمود :\r\nچاه تعطيل شده امام خاموش ( در حال ) تقيه است و كاخ افراشته امام گويا ( مبسوط اليد ) است .\r\n( 1 ) 76 - از امام صادق ( ع ) در تفسير قول خدا تعالى ( 65 سوره زمر ) : « محققاً به تو و آنها كه پيش از تو بودند وحى شده كه اگر شرك آورى عملت سرنگون شود » فرمود : يعنى اگر در ولايت شريك بياورى جز او را ( على ع ) « بلكه خدا را بپرست و باش از شاكران » يعنى خدا را اطاعت كن و از شاكران باش كه تو را به برادرت و پسر عمت كمك دادم .\r\n( 2 ) 77 - احمد بن عيسى گويد : امام صادق ( ع ) از پدرش از جدش برايم نقل كرد در تفسير قول خدا عز و جل ( 83 سوره نحل ) : « مىشناسند نعمت خدا را سپس آن را انكار مىكنند » فرمود :\r\nچون آيه ( 55 سوره مائده ) : « همانا ولى و سرپرست شما خدا است و رسولش و آن كسانى كه گرويدند ، آنها كه نماز را بر پا دارند و زكات را بپردازند در حالى كه در ركوعند » جمعى از اصحاب رسول خدا ( ص ) در مسجد مدينه گرد آمدند و به يك ديگر گفتند : شما در بارهء اين آيه چه مىگوئيد ؟ يكى گفت : اگر به اين آيه كافر شويم به آيات ديگر هم كافر شديم و اگر بدان ايمان آورديم و بپذيريم خوار شويم ،\r\n\r\n","description":"","footnote":"","page_name":" 209 ","page_number":209},
  {"content":"\r\n . \r\n","description":"","footnote":"","page_name":" 210 ","page_number":210},
  {"content":"\r\n\r\nچون كه پسر ابى طالب بر ما مسلط گردد ، همه گفتند ما مىدانيم محمد در هر چه گويد راست گويد ولى ما از او پيروى كنيم و در بارهء على دستور او را اطاعت نكنيم .\r\nفرمود : پس از آن اين آيه نازل شد كه : « مىشناسند نعمت خدا را و سپس آن را انكار مىكنند ( يعنى ولايت على بن ابى طالب را مىشناسند ) و بيشتر آنها كافر به ولايتند » .\r\n( 1 ) 78 - سلام گويد : از امام باقر ( ع ) پرسيدم از تفسير قول خدا تعالى ( 63 سوره فرقان ) : « آن كسانى كه روى زمين آرام و آهسته و با وقار راه مىروند » فرمود : آنها اوصياء هستند كه براى ترس از دشمن آهسته راه مىروند .\r\n( 2 ) 79 - از اصبغ بن نباته كه از امير المؤمنين ( ع ) پرسيد : از قول خدا تعالى ( 14 سوره لقمان ) : « كه شكر كن براى من و براى پدر و مادرت ، سر انجام به سوى من است » .\r\nدر پاسخ فرمود : آن والدينى كه خدا شكر آنان را واجب كرده است آنهايند كه دانش را زايند و حكومت را به ارث برند و مردم به طاعتشان دستور دارند ، سپس خدا فرموده : « سرانجام به سوى من است » سر انجام بنده‌ها به آستان خدا است و دليل بر آن همين دو والدند و سپس خدا روى سخن را با زادهء حنتمه ( نام مادر عمر بن خطاب و دختر ذى الرمحين ) كرده و با رفيق او و فرموده است به مقصد خاص و لفظ عام « اگر آن دو ( عمر و ابى بكر ) با تو ستيزه كردند كه به من شرك آورى » و در وصيت افتراء بندى و از آن كه به تو دستور اطاعتش را دادم عدول كنى « فرمانش را مبر و\r\n\r\n","description":"","footnote":"","page_name":" 211 ","page_number":211},
  {"content":"\r\n . \r\n","description":"","footnote":"","page_name":" 212 ","page_number":212},
  {"content":"\r\n\r\nگفتارشان را مشنو » سپس باز روى سخن را به والدين كرده و فرموده :\r\n« در دنيا با آنها به خوشى مصاحبت كن » مىفرمايد : فضل آنها را به مردم معرفى كن و به روش آنها دعوت كن و اين قول او است كه :\r\n« و پيروى كن روش كسى را كه به من باز گردد و سپس برگشت شما همه به من باشد » . پس امام فرمود : در درجهء اول به سوى خدا و سپس به سوى ما است ، از خدا بپرهيزيد و نافرمانى والدين نكنيد ، زيرا خشنوديشان خشنودى خدا و خشمشان خشم خدا است .\r\n( 1 ) 80 - از عمرو بن حريث گويد : از امام صادق ( ع ) پرسيدم از قول خدا ( 24 سوره ابراهيم ) : « مانند درخت خوبى كه ريشه‌اش بر جا است و شاخه‌اش در سما است » گويد : در پاسخ فرمود : رسول خدا ( ص ) اصل آن است و امير المؤمنين ( ع ) شاخه و فرعش امامان از نژادشان شاخه‌هايش و جوانه‌هايش و دانش ائمه ميوه‌اش و شيعيان با ايمان برگهايش ، آيا در اين درخت چيز زيادى هست ؟\r\nگويد : گفتم : نه ، به خدا ، فرمود : به راستى چون مؤمنى متولد شود برگى در آن درخت برويد و چون مؤمنى بميرد برگى از آن بيفتد .\r\n( 2 ) 81 - هشام بن حكم از امام صادق ( ع ) در قول خدا عز و جل ( 158 سوره انعام ) : « سود ندهد كسى را ايمانش در صورتى كه پيش از آن ايمان نداشته ( يعنى در ميثاق ) يا در دوران ايمانش كار خير نكرده است » .\r\nفرمود : مقصود اقرار به انبياء و اوصياء است و امير المؤمنين بالخصوص ، فرمود : ايمانش سود ندهد براى آن كه سلب شود\r\n\r\n","description":"","footnote":"","page_name":" 213 ","page_number":213},
  {"content":"\r\n . \r\n","description":"","footnote":"","page_name":" 214 ","page_number":214},
  {"content":"\r\n\r\nو بىايمان از دنيا برود .\r\n( 1 ) 82 - در تفسير قول خدا جل و عز ( 81 سوره بقره ) : « آرى هر كه بد كردارى كند و گناهش او را فرا گيرد » فرمود : وقتى انكار كند امامت امير المؤمنين ( ع ) را « پس آنان اصحاب دوزخند و هم در آن جاويد بمانند » .\r\n( 2 ) 83 - ابو عبيده حذاء گويد : از امام باقر ( ع ) پرسيدم از استطاعت و گفتار مردم در بارهء آن شروع به پاسخ كرد و اين آيه را خواند ( 118 سوره هود ) « هميشه اختلاف دارند جز آنكه خدايش ترحم كند و براى آن ، آنها را آفريده » اى ابا عبيده ، مردم در رسيدن به حق مختلفند و همه هلاكند ، گويد : گفتم : قول او : « جز آنكه ترحم كند » .\r\nفرمود : آنان شيعه‌هاى ما باشند كه براى رحمت خود آفريده و همين معنى قول او است كه : « براى آن ، آنها را آفريدستشان » مى فرمايد : آنها را آفريد براى فرمانبرى از امام رحمت كه مىفرمايد ( 156 سوره اعراف ) : « و رحمت من فرا گرفته هر چيزى را » مىفرمايد :\r\nعلم امام است كه چون از علم او است هر چيزى را فرا گرفته است كه آنان شيعهء ما هستند .\r\nسپس خدا فرموده است : « محققاً بنويسيم آن رحمت خود را براى آن كسانى كه پرهيز كنند » يعنى از ولايت و پيروى غير امام حق و از طاعت او سپس فرموده است ( 157 سوره اعراف ) : « دريابند او را نوشته در نزد خودشان در كتاب تورات و انجيل ( مقصود پيغمبر ( ص ) است و وصى او و قائم ( ع ) فرمان دهد آنها را به معروف ( وقتى ظهور كرد ) و نهى كند آنها را از منكر ( منكر انكار فضل امام است و دانسته آن را رد كردن ) و حلال كند بر ايشان طيبات را ( يعنى فرا گرفتن علم را\r\n\r\n","description":"","footnote":"","page_name":" 215 ","page_number":215},
  {"content":"\r\n . \r\n","description":"","footnote":"","page_name":" 216 ","page_number":216},
  {"content":"\r\n\r\n( 1 ) از اهلش ) و حرام كند بر آنها خبائث را ( گفتهء مخالف را ) و بنهد از دوش آنها بار سنگين را كه به دوش دارند ( و اين بار سنگين گناهانى است كه قبل از معرفت فضل امام مرتكب بودند ) و زنجيرهاى گرانى كه بر دوش داشتند ( و آن همان گفتارشان بود نسبت به ترك فضل امام كه مأمور بدان نبودند ، و چون فضل امام را شناختند و فهميدند خداوند بار سنگين را از دوش آنها بنهاد كه همان گناهانشان بود ، سپس نسبت آنها را بيان كرده و آنها را معرفى نموده و فرموده ) : « آن كسانى كه ايمان آوردند ( يعنى به امام ) و او را تأييد كردند و يارى نمودند و پيروى كردند نورى را كه همراه او فرود آمده است ، آنان همان رستگارانند » .\r\nيعنى آن كسانى كه از پرستش جبت و طاغوت اجتناب كردند ، جبت و طاغوت فلان است و فلان و فلان و عبادت پيروى مردم است نسبت به آنها ، باز خدا فرموده است ( 54 سوره زمر ) :\r\n« باز گرديد به سوى پروردگار خود و تسليم او شويد » و سپس به آنها پاداش داده و فرموده است ( 64 سوره يونس ) : « براى آنها است مژده در زندگى دنيا و آخرت » و امام به آنها مژده دهد به قيام قائم و ظهور او و كشتن دشمنانشان و به نجات در آخرت و ورود بر محمد ( ص ) و خاندان راست گويش بر سر حوض .\r\n( 2 ) 84 - از عمار ساباطى گويد : پرسيدم از امام صادق ( ع ) از قول خدا عز و جل ( 162 سوره آل عمران ) : « آيا پس كسى كه پيروى كرد از رضوان خدا چون كسى كه به خشم خدا گرفتار شد و جايش دوزخ است و چه بد سر انجامى است ( 163 ) آنان درجاتى دارند نزد خدا » فرمود :\r\nآنها كه پيرو رضوان خدايند همان ائمه‌اند و هم آنها ميزان\r\n\r\n","description":"","footnote":"","page_name":" 217 ","page_number":217},
  {"content":"\r\n . \r\n","description":"","footnote":"","page_name":" 218 ","page_number":218},
  {"content":"\r\n\r\nدرجات مؤمنانند ، و به وسيلهء ولايت و شناسائى آنها از ما خدا اعمالشان را مضاعف كند و درجات بلندى براى آنها بالا برد .\r\n( 1 ) 85 - عمار اسدى از امام صادق ( ع ) فرمود در تفسير قول خدا عز و جل ( 10 سوره فاطر ) : « به سوى او بالا مىرود سخن خوب و كردار شايسته كه آن را بالا برد » ولايت ما اهل بيت است ، و به دست خود اشاره به سينه‌اش نموده و فرمود : هر كه ما را دوست ندارد خدا عملى از او بالا نبرد .\r\n( 2 ) 86 - از امام صادق ( ع ) در تفسير قول خدا عز و جل ( 28 سوره حديد ) : « به شما دهد دو بهره از رحمت خود » فرمود : حسن و حسين باشد « و نورى براى شما مقرر سازد كه در پرتو آن راه برويد » فرمود :\r\nامام و رهبرى كه به دو اقتداء كنيد .\r\n( 3 ) 87 - از امام صادق ( ع ) در تفسير قول خدا تعالى ( 53 سوره يونس ) : « از تو آگاهى خواهند كه آيا او حق است يعنى آنچه در بارهء على ( ع ) مىگوئى بگو آرى سوگند به پروردگارم به راستى كه او حق است و شما درمانده‌كننده نيستيد به هيچ وجه » .\r\n( 4 ) 88 - از ابان بن تغلب گويد : به امام صادق ( ع ) گفتم :\r\nقربانت قول خدا ( 11 سوره بلد ) : « خود را بر گردنه نيفكنده است » يعنى چه ؟ فرمود : هر كه را خدا به ولايت و دوستى ما گرامى دارد\r\n\r\n","description":"","footnote":"","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\nاو از گردنه گذشته است ، ما هستيم آن گردنه‌اى كه هر كه خود را از آن كشاند ، نجات يابد ، گويد : پس خموشى گرفت ( گرفتم ) پس از آن فرمود به من : آيا سخنى افاده نكنم كه بهتر از دنيا و ما فيها است ؟ گفتم : چرا ، قربانت بفرمائيد ، فرمود : قول خدا ( 13 سوره بلد ) : « فك رقبه - آزاد كردن بنده » سپس فرمود : همهء مردم بندگان دوزخند ، جز تو و ياران و هم مذهبانت كه خدا به بركت ولايت ما ، شما را از دوزخ آزاد كرده است .\r\nتذكر : در حديث چهل و نهمِ اين باب شرح و تفسير اين آيه گذشت .\r\n( 1 ) 89 - از امام صادق ( ع ) در تفسير قول خدا جل و عز ( 40 سوره بقره ) : « به عهد من وفا كنيد » فرمود : يعنى به ولايت امير المؤمنين ( ع ) « تا من به عهد شما وفا كنم » يعنى بهشت را به شما بپردازم .\r\n( 2 ) 90 - از ابى بصير از امام صادق ( ع ) در تفسير قول خدا عز و جل ( 73 سوره مريم ) : « وقتى خوانده شود بر آنها آيات ما روشن و صريح بگويند كفار به كسانى كه مؤمن شدند كدام از دو دسته ما و شما مقام بهترى دارد و محفل آراسته‌ترى » فرمود : رسول خدا ( ص ) قريش را به ولايت و امامت خواند و رميدند و منكر شدند و آن كسانى از قريش كه كافر شدند به ولايت به آنان كه ايمان به امير المؤمنين آوردند - و اقرار به ولايت او كردند و هم به ولايت ما خاندان - گفتند : كدام دسته از ما و شما مقام بهتر و محفل آراسته‌ترى دارد ؟\r\nبراى سرزنش به آنها ، خدا در جواب آنها فرمود ( 74 سوره مريم ) :\r\n« چه بسيار قرنها پيش از آنها بود كه هلاك كرديم از امّتهاى گذشته كه\r\n\r\n","description":"","footnote":"","page_name":" 221 ","page_number":221},
  {"content":"\r\n . \r\n","description":"","footnote":"","page_name":" 222 ","page_number":222},
  {"content":"\r\n\r\n( 1 ) آنها اثاث و نمود بهترى در زندگى خود داشتند » .\r\nمن گفتم قول خدا ( 75 ) : « هر كه در گمراهى باشد خداى بخشاينده به او مدد خوبى در زندگى مىدهد » يعنى چه ؟ فرمود : همهء آنها در گمراهى بودند ، ايمان به ولايت امير المؤمنين و ولايت ما نداشتند و گمراه و گمراه‌كننده بودند و به اين ضلالت و سركشى آنها مىرسيد تا مىمردند و خدا « آنها را به بدترين جايگاه و سست‌ترين وضع قشون مىكشانيد » گويد : گفتم قول خدا ( 76 ) : « تا آنگاه كه ببينند آنچه به آنها وعده شده است به خوبى بدانند كيست آن كه جايگاه بدتر و لشكر ناتوان ترى دارد » ( يعنى چه ؟ ) فرمود : اما اين كه مىفرمايد تا ببينند آنچه به آنها وعده شده است ، مقصود خروج و ظهور امام قائم است كه به ساعت از آن تعبير شده به خوبى آن روز را بدانند و بفهمند آنچه را از طرف خدا به دست امام قائم بر آنها فرود آيد و اين است قول خدا كه : « كيست كه جايگاه بدترى دارد يعنى نزد امام قائم و لشكر ناتوان‌ترى دارد » گفتم : قول خدا ( 76 ) : « و بيفزايد خدا به راهنمائى هدايت يافتگان » فرمود : خدا در آن روز رهنمائى به رهنمائى آنها بيفزايد براى پيروى از امام قائم چون او را رد نكند و منكر نشوند . گفتم قول خدا ( 87 ) : « اختيار شفاعت ندارد مگر كسى كه نزد خداى رحمان عهدى بسته » فرمود : يعنى مگر آن كسى كه به وسيلهء ولايت امير المؤمنين ( ع ) و ائمه ( ع ) براى خدا دين دارى كرده است ، اين عهد معتبر نزد خدا ، گويد : گفتم قول خدا ( 96 ) : « به راستى كسانى كه گرويدند و كار شايسته كردند خدا به زودى بر ايشان دوستى مقرر سازد » فرمود : ولايت امير المؤمنين است آن ( ودّى ) كه خدا تعالى فرموده است ، گفتم قول خدا ( 97 ) : « پس همانا آن را به زبانت آسان كرديم تا بدان مژده بدهى پرهيزكاران را و بيم دهى مردمى لجباز و سرسخت\r\n\r\n","description":"","footnote":"","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\n( 1 ) را » فرمود : همانا آن را به زبان وى آسان كرد وقتى امير المؤمنين را به امامت نصب كرد و مؤمنان را بدان مژده داد و كافران را بدان بيم داد و آنهايند كه خدايشان در كتاب خود قرآن لجباز و سرسخت خوانده است يعنى كفارند .\r\nگويد : پرسيدم او را از قول خدا ( 6 سوره يس ) : « تا بيم دهى مردمى را كه بيم داده نشده است پدرانشان و آنان غافلند » فرمود : تا بيم دهى مردمى را كه تو در ميان آنها هستى چنانچه بيم داده شدند پدرانشان و آنان در غفلت به سر بردند از خدا و رسول خدا و از تهديد خدا .\r\n( 7 سوره يس ) : « هر آينه ثابت شد آن گفته ( كه فرمود : هر آينه دوزخ را از آنها پُر كنم ) بر بيشتر آنان ( از كسانى كه اعتراف نكنند به ولايت امير المؤمنين ( ع ) و ائمهء بعد از او ) پس آنها ايمان ندارند ( به امامت امير المؤمنين و اوصياء بعد از او چون اقرار نكردند به ولايت كيفر آنها همان است كه خدا ياد كرده است ) » .\r\n( 8 سوره يس ) : « به راستى بگذاريم در گردنشان غُلهائى كه تا بزنخ آنها برسد ( و نتوانند سر خود را به زير اندازند ) و آنان سر به هوا و چشم بسته بمانند ( در آتش دوزخ ) » سپس خدا فرمود ( 9 ) : « و بسازيم جلوى آنها سدّى و در پشت سر آنها سدّ ديگر ( بلند ) و آنان را در ميان ( دو سد ) فرو گيريم كه جايى را نبينند » براى كيفرشان در مجازات اينكه انكار كردند ولايت امير المؤمنين ( ع ) و امامان بعد از او را ، اين در دنيا است و آخرت در آتش دوزخ سر به هوا و چشم بسته باشند » .\r\nسپس فرمود : اى محمد ( 10 ) « برابر است براى آنها كه بيمشان بدهى يا بيمشان ندهى ، آنها ايمان نياورند ( به خدا و به ولايت على و امامانى كه بعد از او خواهند بود ) » .\r\n\r\n","description":"","footnote":"","page_name":" 225 ","page_number":225},
  {"content":"\r\n . \r\n","description":"","footnote":"","page_name":" 226 ","page_number":226},
  {"content":"\r\n\r\n( 1 ) سپس فرمود ( 11 ) : « همانا تو بيم مؤثر دهى كسانى را كه پيروى كنند از ذكر ( يعنى امير المؤمنين ) و بترسند از خداى رحمان در نهانى ، مژده ده به آنها ( اى محمد ) به آمرزش و مزد گرامى و ارجمند » .\r\n( 2 ) 91 - محمد بن فضل گويد : از ابو الحسن الماضى ( ع ) پرسيدم از قول خدا عز و جل ( 8 سوره صف ) : « مىخواهند نور خدا را با پف دهان خود خاموش كنند » در جواب فرمود : يعنى مىخواهند ولايت امير المؤمنين را با پف دهان خود خاموش كنند ، گفتم : « و خدا اتمام‌كنندهء نور خود است » فرمود : خدا امامت را به اتمام رساند .\r\nبراى قول او عز و جل ( 8 سوره تغابن ) : « آن كسانى كه گرويدند به خدا و رسولش و نورى كه فرو فرستاديم » نور ، همان امام است ، ( 9 سوره تغابن ) : « او است آن كه فرستاده رسول خود را به رهبرى و كيش درست » فرمود : يعنى او است كه به رسول خود فرمان داده براى ولايت و امامت وصى او ، و ولايت همان كيش حق است ، گفتم : « تا او را بر همهء دين‌ها پيروز كند » فرمود : در وقت ظهور امام قائم او را بر همهء دين‌ها پيروز كند ، فرمود : خدا مىفرمايد : « و خدا اتمام‌كنندهء نورِ خود است ( كه ولايت امام قائم باشد ) و گر چه كافران را بد آيد ( از ولايت على ع ) » گفتم : اين نازل شده است ؟ فرمود :\r\nآرى ، اين حرف نازل است و امّا آن ديگرى تأويل است .\r\nمن گفتم ( 3 سوره منافقون ) : « اين براى آن است كه ايمان آوردند و سپس كافر شدند » فرمود : خدا تبارك و تعالى هر كس را كه در ولايت وصى از پيغمبرش پيروى نكرده منافق ناميده و هر كه امامت وصى او را انكار كرده چون منكر خود محمد مقرر كرده و در بارهء آن قرآن نازل كرده و فرموده : اى محمد « وقتى منافقان\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\n( 1 ) ( نسبت به ولايت وصيت ) نزد تو آمدند و گفتند ( ما گواهيم كه تو به راستى رسول خدائى ) و خدا مىداند تو محققاً رسول اوئى و هم خدا گواه است كه منافقان ( به ولايت على هر آينه دروغگويند ) » - آيه 2 :\r\n« برگرفتند سوگند دروغين خود را ( روپوش بر نفاق خود ) و جلوگيرى كردند از راه خدا ، ( راه خدا همان وصى بود ) به راستى كه آنان بدرفتارى كردند در آنچه به عمل مىآوردند » - آيه 3 : « اين براى آن است كه آنها گرويدند ( به رسالت تو ) و كافر شدند ( به ولايت وصيت و خدا ) مهر نهاد بر دلشان و آنها نمىفهمند » گفتم : معنى لا يفقهون چيست ؟ فرمود :\r\nيعنى حقيقت نبوت تو را تعقُّل نمىكنند ، گفتم ( 5 سوره منافقون ) :\r\n« و چون به آنها گفته شود بيائيد تا رسول خدا براى شما آمرزش خواهد ( فرمود : يعنى وقتى به آنها گفته شود بر گرديد به اعتراف به ولايت على ( ع ) تا پيغمبر براى شما آمرزش خواهد از گناهانتان ) سر برگردانند خدا فرموده و باز بينى كه جلوگيرى مىكنند ( از ولايت على ) و آنان سر بزرگى كنند » بر آن حضرت ، سپس خدا رشتهء سخن را به معرفى آنان كشانده و فرموده - آيه 6 : « براى آنها برابر است كه تو ( اى پيغمبر ) آمرزش خواهى بر ايشان يا آمرزش نخواهى برايشان ، هرگز خدا آنها را نيامرزد زيرا خدا مردم فاسق را رهنمائى نكند » مىفرمايد : آنها كه به وصيت ستم كردند .\r\nمن گفتم ( 22 سوره ملك ) : « آيا پس كسى كه به رو در افتاده راه مىرود برتر است يا كسى كه درست بر سر پا راه مىرود و در راه راست است » فرمود : خدا در اينجا مَثَل زده است براى هر كه از ولايت على روگردان است به كسى كه به رو در افتاده و به كار خود گم است ، و قرار داده هر كه پيروى على كند چون كسى است كه بر پا ايستاده و در راه راست است ، راه راست همان امير المؤمنين است .\r\n\r\n","description":"","footnote":"","page_name":" 229 ","page_number":229},
  {"content":"\r\n . \r\n","description":"","footnote":"","page_name":" 230 ","page_number":230},
  {"content":"\r\n\r\n( 1 ) گويد : گفتم ( 40 سوره حاقه ) : « به راستى كه آن گفتار رسول ارجمندى است » فرمود : يعنى گفتهء جبرئيل است از طرف خدا در بارهء ولايت على ( ع ) .\r\nگويد : گفتم ( 41 ) : « نيست آن گفتهء شاعر چه بسيار كم از شما ايمان مىآوريد » در پاسخ فرمود كه : گفتند محمد دروغ بندد به پروردگارش ، خدا او را بدين حكم در بارهء على دستور نداده است و خدا در اين باره قرآنى فرستاد و فرمود : به راستى ولايت على ( 43 ) : « نزول حكمى است از طرف پروردگار عالميان » ( 44 ) : « اگر به ما بندد ( محمد ) يكى از گفته‌ها را » ( 45 ) : « هر آينه دست راستش را محكم بگيريم » ( 46 ) : « به راستى ( ولايت على ) هر آينه يادگارى است براى متقيان » ( براى جهانيان - دانشمندان خ ل ) ( 48 ) : « به راستى ما مىدانيم كه از شما است مكذّبان پيغمبر » ( 49 ) : « و به راستى كه ( على ع ) مايهء افسوس است بر كافران » ( 50 ) : « و به راستى كه ( ولايت او ) هر آينه حق اليقين است » ( 51 ) : « پس تسبيح بگو ( اى محمد ) به نام پروردگارت كه بزرگ است » مىفرمايد : شكر كن براى پروردگارت كه اين فضل را به تو داده .\r\nگفتم : قول خدا ( 13 سوره جن ) : « چون فرياد رهنمائى را شنيديم بدان گرويديم » فرمود : رهنمائى همان ولايت است ، يعنى ايمان آورديم به مولاى خود و هر كه به مولاى خود ايمان آرد « پس نترسد از كاستى و زبونى » ( ميان دو جملهء مذكوره از آيهء «  فَمَنْ يُؤْمِنْ بِرَبِّهِ  » در قرآن وارد است كه امام آن را به ولايت تفسير كرده با تغيير عبارت براى آنكه هر كه به ولايت معتقد نيست به خدا معتقد نيست چون ولايت شرط ايمان است و ممكن است منظور از كلمهء رب اعم از خدا\r\n\r\n","description":"","footnote":"","page_name":" 231 ","page_number":231},
  {"content":"\r\n . \r\n","description":"","footnote":"","page_name":" 232 ","page_number":232},
  {"content":"\r\n\r\n( 1 ) و رسول و امام باشد چون همه مراتب پرورندهء بشرند ) من گفتم : اين عبارت نازل شده ؟ فرمود : نه ، اين تأويل است .\r\nگفتم : قول خدا ( 21 سوره جن ) : « در اختيار ندارم براى شما نه زيان را و نه رهبرى را » فرمود : رسول خدا ( ص ) مردم را به ولايت على ( ع ) دعوت كرد ، قريش گرد او فراهم شدند و گفتند : يا محمد ، ما را از آن معاف دار ، رسول خدا ( ص ) فرمود : اين كار با خدا است ، با من نيست ، او را متهم ساختند و بيرون تاختند و خدا اين آيه را نازل كرد كه :\r\n« به راستى من براى شما نه اختيار زيان و نه رهبرى به دلخواه ندارم » ( 22 ) : « بگو به راستى هرگز كسى مرا در برابر خدا پناه نتواند داد ( اگر نافرمانى او كنم ) و هرگز در برابر او ملجئى نيابم جز اين كه بايد برسانم از طرف او و پيغام‌هايش را بگويم » در بارهء على ( ع ) ، گفتم : اين نازل شده ؟ فرمود : آرى ، سپس براى تأكيد ، خدا فرمود : « هر كه نافرمانى كند خدا و رسول را ( در بارهء ولايت على ) به راستى از آن او است دوزخ كه در آن جاويد بمانند تا هميشه » .\r\nگفتم ( 24 ) : « تا وقتى ببينند آنچه را وعده شده است به خوبى بدانند كيست كه ياورش ناتوان‌تر است و شمارهء لشكرش كمتر » فرمود :\r\nمقصود از آن امام قائم است و انصارش .\r\nگفتم ( 9 سوره مزمل ) : « شكيبا باش بر آنچه مىگويند ( فرمود :\r\nيعنى آنچه در بارهء تو مىگويند ) و به خوبى آنها را ترك كن و از آنها جدا شو » .\r\nآيه 10 : « و واگذار مرا ( اى محمد ) با مكذّبان ( به وصيت ) كه نعمت باره‌اند و اندكى به آنها فرصت بده » گفتم : اين نازل شده ؟ فرمود :\r\nآرى .\r\n\r\n","description":"","footnote":"","page_name":" 233 ","page_number":233},
  {"content":"\r\n . \r\n","description":"","footnote":"","page_name":" 234 ","page_number":234},
  {"content":"\r\n\r\n( 1 ) من گفتم ( 31 سوره مدثر ) : « تا يقين جويند آن كسانى كه به آنها كتاب داده شده » فرمود : يعنى يقين كنند كه خدا و رسولش و وصىّ او حق است .\r\nگفتم : « و بيفزايد آن كسانى كه ايمان دارند به ايمان خودشان » فرمود : ايمانشان به ولايت وصى بيفزايد .\r\nگفتم : « و ترديد به خود راه ندهند آن كسانى كه اهل كتابند و مؤمنين » فرمود : يعنى نسبت به ولايت على ( ع ) .\r\nگفتم : اين ترديد و شك چيست ؟\r\nفرمود : مقصود از آن اهل كتاب و مؤمنان است كه خدا آنها را ياد كرده ، پس فرمود : براى آن كه در ولايت شك نكنند .\r\nگفتم : « و نيست ( آن دوزخ يا شماره خازنان آن يا اين سوره - از بيضاوى ) جز ياد آورى براى بشر » .\r\nفرمود : آرى مقصود از آن ولايت على ( ع ) است .\r\nگفتم ( 35 ) : « به راستى آن يكى از گرفتارىهاى بزرگ است » .\r\nفرمود : مقصود ولايت است ( كه بزرگترين مشكل و گرفتارى در اسلام بوده و تا كنون هم هست ) .\r\nگفتم ( 37 ) : « براى هر كدام از شماها كه بخواهد پيش آيد يا پس رود » فرمود : يعنى هر كه به سوى ولايت ما پيش آمد از دوزخ پس افتاد و هر كه از ولايت ما پس افتاد به دوزخ پيش افتاد .\r\nگفتم ( 39 ) : « جز اصحاب يمين » فرمود : به خدا سوگند آنان شيعيان ما هستند .\r\nگفتم ( 43 ) : « نبوديم ما از نمازگزاران » فرمود : يعنى ما دوستدار وصى محمد نبوديم و نه اوصياء بعد از او و به آنها صلوات نمىفرستادند .\r\n\r\n","description":"","footnote":"","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\n( 1 ) گفتم ( 49 ) : « چه شده است كه آنها از ياد آورى به حق روگردانند » فرمود : يعنى از ولايت روگردانند .\r\nگفتم ( 54 ) : « نه ، هرگز ، به راستى آن ياد آورى است » فرمود :\r\nيعنى ولايت .\r\nگفتم ( 7 سوره انسان ) : « به نذر وفا مىكنند » فرمود : يعنى وفا مىكنند براى خدا به پيمانى كه در ميثاق از آنها در بارهء ولايت ما گرفته است .\r\nگفتم ( 23 سوره انسان ) : « به راستى ما فرو فرستاديم بر تو قرآن را فرو فرستادنى » فرمود : يعنى فرو فرستادنى نسبت به ولايت على ( ع ) .\r\nگفتم : اين نازل شده است ؟ فرمود : آرى از روى تأويل و علم به باطن قرآن .\r\nگفتم ( 29 ) : « به راستى اين ياد آورى است » فرمود : مقصود ولايت است .\r\nگفتم ( 31 ) : « در آورد هر كه را خواهد در رحمت خود » فرمود :\r\nيعنى در آورد او را در ولايت ما ( كه وسيلهء دريافت همهء رحمتهاى ظاهره و باطنه است ) فرمود : « و براى ستمكاران عذاب دردناكى آماده سازد » ندانى كه خدا مىفرمايد ( 54 سوره بقره ) : « به ما ستم نكردند ولى به خودشان ستم كردند » فرمود : خدا عزيزتر و منيع‌تر است از اينكه ستم شود يا به خود ستم نسبت دهد ولى خدا ما را به خود آويخت و ستم بر ما را ستم به خود دانست و ولايت ما را ولايت خود شناخت و سپس در اين باره به پيغمبرش قرآنى هم فرو فرستاد و فرمود ( 118 سوره نحل ) : « و ما بدانها ستم نكرديم ولى خودشان بودند كه به خودشان ستم\r\n\r\n","description":"","footnote":"","page_name":" 237 ","page_number":237},
  {"content":"\r\n . \r\n","description":"","footnote":"","page_name":" 238 ","page_number":238},
  {"content":"\r\n\r\n( 1 ) كردند » گفتم : اين نازل شده است ؟ فرمود : آرى .\r\nگفتم ( 15 سوره مرسلات ) : « واى در آن روز بر مكذّبان » فرمود : خدا فرمايد واى بر مكذبان اى محمد نسبت بدان چه به تو وحى كردم از ولايت على بن ابى طالب .\r\nآيه 16 : « آيا هلاك نكرديم اولين را » - آيه 17 : « سپس به دنبال آنها آورديم آخرين را » فرمود : اولين آن كسانيند كه تكذيب كردند رسولان را در بارهء طاعت از اوصياء .\r\nآيه 18 : « همچنين عمل كنيم با مجرمان » فرمود : كسى كه جرمى مرتكب شود نسبت به آل محمد و نسبت به وصىّ او مرتكب شود آنچه را مرتكب شد .\r\nگفتم ( آيه 41 ) : « به راستى پرهيزكاران » ( در زير سايه و كنار چشمه‌ها باشند ) ، فرمود : مقصود ما هستيم و شيعيان ما ، جز ما كسى بر كيش ابراهيم نباشد ، و مردم ديگر از آن بيزارند .\r\nگفتم ( 38 سوره نبأ ) : « روزى كه بپاخيزد روح و فرشته‌ها در يك صف و دم نزنند » ( جز كسى كه خدا به او اجازه دهد و او هم سخن درست بگويد ) فرمود : ما هستيم كه در روز قيامت به آنان اجازهء سخن گفتن داده شود و ما درست گوئيم .\r\nگفتم : چون لب به سخن گشائيد چه مىفرمائيد ؟ فرمود :\r\nپروردگار خود را تمجيد كنيم و بر پيغمبر خود صلوات فرستيم و براى شيعيان خود شفاعت كنيم و خدا ما را رد نكند .\r\nگفتم ( 7 سوره مطففين ) : « نه هرگز ، به راستى كتاب فاجران در سجين است » فرمود : مقصود آن كسانى باشند كه در حق ائمه نابكارى كردند و به آنان تجاوز نمودند .\r\nمن گفتم ( 16 سوره مطففين ) : « سپس به آنها گفته شود اين است\r\n\r\n","description":"","footnote":"","page_name":" 239 ","page_number":239},
  {"content":"\r\n . \r\n","description":"","footnote":"","page_name":" 240 ","page_number":240},
  {"content":"\r\n\r\n( 1 ) كه شما نسبت بدان تكذيب كرديد » فرمود : يعنى امير المؤمنين ( ع ) ، گفتم : اين نازل شده است ؟ فرمود : آرى ( 2 ) 92 - از أبى بصير از امام صادق ( ع ) در قول خدا عز و جل ( 124 سوره طه ) : « و هر كه رو بر گرداند از ذكر من پس به راستى از آن او است تنگى معيشت » فرمود : مقصود از ذكر ولايت امير المؤمنين ( ع ) است .\r\nگفتم ( 124 ) : « و محشور كنيم او را در روز قيامت كور » .\r\nفرمود : يعنى در آخرت نابينا است و در دنيا كور دل و نفهم است نسبت به ولايت امير المؤمنين ، فرمود : او در قيامت سر گردان است و مىگويد ( 125 ) : « چرا مرا نابينا محشور كردى با اين كه من بينا بودم » در جواب فرمايد ( 126 ) : « همچنين آيات ما براى تو آمدند و آنها را به دست فراموشى سپردى » فرمود : مقصود از آيات ائمه ( ع ) هستند ، « آنها را فراموش كردى و همچنان امروز تو فراموش شدى » يعنى تو آيات را ترك گفتى و امروز در دوزخ واگذار شوى چنانچه واگذاردى ائمه ( ع ) را و فرمان آنها را نبردى و به گفتارشان گوش نكردى .\r\nگفتم ( 127 ) : « و همچنين به سزا رسانيم كسى را كه از حد به در شده و نگرويده است به آيات پروردگارش و هر آينه عذاب آخرت سخت‌تر و پاينده‌تر است » فرمود : يعنى هر كه ديگرى را در ولايت به امير المؤمنين ( ع ) شريك كرده است و نگرويده به آيات پروردگارش ، و ائمه ( ع ) را از راه عناد ترك كرده و از آثار و اخبارشان پيروى نكرده و آنها را دوست نداشته است .\r\nگفتم ( 19 سوره شورى ) : « خدا لطف دارد به بندگانش ، روزى دهد هر كه را خواهد » فرمود : مقصود ولايت امير المؤمنين است .\r\n\r\n","description":"","footnote":"","page_name":" 241 ","page_number":241},
  {"content":"\r\n . \r\n","description":"","footnote":"","page_name":" 242 ","page_number":242},
  {"content":"\r\n\r\n( 1 ) گفتم ( 20 ) : « هر كه خواهد كشت و كار آخرت را ( فرمود :\r\nيعنى امير المؤمنين ( ع ) و ائمهء بعد از او را ) بيفزائيم برايش در كشت او ( فرمود : در معرفت او بيفزائيم ، و فرمود : بهرهء خود را از دولت ائمه دريافت كند ) و هر كه كشت و كار دنيا را خواهد به او از آن بدهيم و براى او در آخرت بهره‌اى نيست » فرمود : يعنى براى او در دولت حق با امام قائم ( ع ) بهره‌اى نيست .\r\n\r\nباب گلچينها و كلياتى از روايات در بارهء ولايت\r\n( 2 ) 1 - از بُكَير بن أعين ، گفت : امام باقر ( ع ) بارها مىفرمود :\r\nكه خدا پيمان ولايت ما را از شيعه‌هاى ما در روزى گرفته كه در آن روز از ذره‌ها پيمان گرفته است و از آنها اقرار براى خود گرفته به پروردگارى و براى محمد ( ص ) به پيغمبرى .\r\n( 3 ) 2 - از عقبه از امام باقر ( ع ) به راستى خدا خلق را آفريد ، هر كدام را دوست داشت از ماده‌اى كه دوست داشت آفريد و آنچه را دوست مىداشت از گِل بهشت آفريد ، و آنچه را بد داشت از ماده‌اى آفريد كه بد مىداشت و آنچه را بد مىداشت از گِل دوزخ آفريد سپس آنها را در يك سايه‌اى برانگيخت ، من گفتم : سايه چيست ؟ فرمود : نمىبينى كه در برابر آفتاب سايه‌اى دارى و آن\r\n\r\n","description":"","footnote":"","page_name":" 243 ","page_number":243},
  {"content":"\r\n . \r\n","description":"","footnote":"","page_name":" 244 ","page_number":244},
  {"content":"\r\n\r\nچيزى نيست ، سپس خدا پيغمبران را در ميان آنها مبعوث كرد تا آنها را دعوت كنند به اقرار به خدا و اين است مقصود از قول خدا ( 87 سوره زخرف ) : « و اگر از آنها بپرسى كه چه كسى آنها را آفريده است ؟\r\nهر آينه بگويند : خدا » سپس آنها را دعوت كرد كه اقرار كنند به پيغمبران ، برخى اقرار كردند و برخى انكار كردند ، سپس آنها را دعوت كرد براى اقرار به ولايت ما ، سوگند به خدا كه هر كه را دوست مىداشت بدان اقرار كرد و هر كه را دشمن مىداشت آن را انكار كرد و اين است معنى قول خدا ( 74 سوره يونس ) : « پس نبودند كه ايمان آورند بدان چه پيش از آن تكذيب كرده بودند » ، سپس امام باقر ( ع ) فرمود : تكذيب در آنجا بوده است .\r\n( 1 ) 3 - امام صادق ( ع ) فرمود : ولايت ما ولايت خدا است كه مبعوث نشده هيچ پيغمبرى جز براى آن .\r\n( 2 ) 4 - از عبد الاعلى گفت : شنيدم از امام صادق ( ع ) مىفرمود :\r\nهرگز هيچ پيغمبرى نيامده جز به معرفت حق ما و تفضيل ما بر ديگران .\r\n( 3 ) 5 - از ابى الصباح كنانى از امام باقر ( ع ) گويد : شنيدم كه مىفرمود :\r\nبه خدا در آسمان هفتاد صف از فرشتگان است كه اگر\r\n\r\n","description":"","footnote":"","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n\r\nهمهء مردم روى زمين جمع شوند تا يك صف آنها را بشمارند نتوانند شمرد و به راستى همهء آنها دين دارى كنند به ولايت ما .\r\n( 1 ) 6 - از محمد بن فضيل از ابو الحسن ( ع ) فرمود : ولايت على ( ع ) نوشته است در همهء صحف پيغمبران ، و خدا هيچ پيغمبرى مبعوث نكرده مگر با عقيده به نبوت محمد ( ص ) و امامت على ( ع ) .\r\n( 2 ) 7 - امام باقر ( ع ) فرمود : به راستى خدا عز و جل على ( ع ) را نشانه‌اى ميان خود و خلقش گماشته ، هر كه او را بشناسد مؤمن است و هر كه او را منكر باشد كافر است و هر كه به او نادان ماند گمراه است و هر كه با او ديگرى را به امامت منصوب داند مشرك است و هر كه به ولايت او در آيد به بهشت رود .\r\n( 3 ) 8 - از ابى حمزه ، گويد : شنيدم از امام باقر ( ع ) مىفرمود : به راستى على ( ع ) درى است كه خدا آن را گشوده است هر كه در آن آيد مؤمن است و هر كه از آن برآيد و كنار رود كافر است و هر كه نسبت بدان بىطرف ماند نه در آن در آيد و نه از آن برآيد از آن طبقه باشد كه خداى تبارك و تعالى در بارهء آنها به خواست خود عمل كند .\r\n( 4 ) 9 - بُكَير بن اعين گفت : امام باقر ( ع ) بارها مىفرمود : به\r\n\r\n","description":"","footnote":"","page_name":" 247 ","page_number":247},
  {"content":"\r\n . \r\n","description":"","footnote":"","page_name":" 248 ","page_number":248},
  {"content":"\r\n\r\nراستى خدا پيمان شيعيان ما را به ولايت ما گرفته است در حالى كه ذر بودند ، در روزى كه در آن روز پيمان بر ذرها ستد براى اقرار به ربوبيت خود و به نبوت محمد ( ص ) ، و خدا امت محمد ( ص ) را بر آن حضرت عرضه كرد در عالم طينت و آنان سايه‌اى بودند و آنها را از همان گِل آفريد كه آدم ( ع ) را از آن آفريد و خدا ارواح شيعه‌هاى ما در دو هزار سال پيش از بدن‌هاى آنها آفريد و بر آن حضرت عرضه كرد و رسول خدا ( ص ) را به آنها شناسانيد و على ( ع ) را به آنها شناسانيد و ما هم آنها را از سياق گفتار و گوشه و كنايهء آن مىشناسيم .\r\n\r\nباب در شناسائى ائمه دوستان و پيروان خود را و تفويض به ائمه ( ع )\r\n1 - امام صادق ( ع ) فرمود : مردى نزد امير المؤمنين ( ع ) آمد و آن حضرت با اصحاب خود بود ، آن مرد به آن حضرت سلام كرد و عرض كرد : به خدا من ترا دوست دارم ، و پيرو توأم ، امير المؤمنين ( ع ) به او فرمود : دروغ مىگوئى . گفت : آرى به خدا به راستى من دوستت دارم و پيرو توأم ، تا سه بار تكرار كرد و امير المؤمنين ( ع ) فرمود : تو دروغ مىگوئى ، تو چنان كه مىگوئى نيستى ، به راستى خدا ارواح را دو هزار سال پيش از بدن‌ها آفريده و سپس دوستان ما را به ما عرضه داشته ، به خدا من روح تو را در ميان\r\n\r\n","description":"","footnote":"","page_name":" 249 ","page_number":249},
  {"content":"\r\n . \r\n","description":"","footnote":"","page_name":" 250 ","page_number":250},
  {"content":"\r\n\r\nكسانى كه عرضه شدند نديدم ، تو كجا بودى ؟ آن مرد در اين هنگام خاموش شد و به آن حضرت مراجعه نكرد ، در روايت ديگر است كه امام ششم فرمود : او در دوزخ بود .\r\n( 1 ) 2 - از امام باقر ( ع ) فرمود : ما چون مردمى را ديديم خوب او را مىشناسيم كه داراى حقيقت ايمان است يا واقعاً منافق است .\r\n( 2 ) 3 - عبد الله بن سليمان گويد : از امام صادق ( ع ) پرسيدم كه به امام هم اختياراتى داده شده چنانچه به سليمان بن داود ( ع ) داده شده بود ؟ فرمود : آرى ، و اين براى آن بود كه مردى از آن حضرت مسأله‌اى پرسيد ، به او پاسخى داد و ديگرى از آن حضرت همين مسأله را پرسيد و پاسخى جز پاسخ اولى به او داد و مرد سومى همان مسأله را پرسيد و امام جواب سومى به او داد جز جوابهائى كه به دوتاى اولى داده بود ، سپس فرمود ( 39 سوره ص ) : « اين است عطاى ما بده يا ببخش بدون حساب » و چنين است اين آيه در قرائت على ( ع ) ( در قرائت مشهوره به جاى اعط - امسك است ) .\r\nگويد : من گفتم : اصلحك الله وقتى اين جوابها را به آنها مىدهد آنها را مىشناسد ؟ فرمود : سبحان الله آيا نمىشنوى كه خدا مىفرمايد ( 75 سوره حجر ) : « به راستى در اين آياتى است براى متوسمين و آنها ائمه هستند ( 76 ) و به راستى كه آن در راهى مقيم است » كه هرگز از آن بيرون نرود .\r\n\r\n","description":"","footnote":"","page_name":" 251 ","page_number":251},
  {"content":"\r\n . \r\n","description":"","footnote":"","page_name":" 252 ","page_number":252},
  {"content":"\r\n\r\n( 1 ) سپس به من فرمود : آرى به راستى امام وقتى ديده به مردى افكند او را مىشناسد و رنگ او تشخيص مىدهد ( يعنى نوع او را مىفهمد يا از رنگ رخساره راز درونش را درك مىكند ) و اگر سخن او را از پشت ديوار هم بشنود او را مىشناسد و مىفهمد چه كاره است ؟ به درستى كه خدا مىفرمايد ( 21 سوره روم ) : « از آيات او است خلق آسمانها و زمين و اختلاف زبانهاى شما و رنگهاى شما ، به راستى كه در آن آياتى است براى دانشمندان » و آنان علماء هستند ( يعنى ائمه ( ع ) ، چيزى نباشد كه به دو سخن گويد جز آنكه او را بشناسد ، كه آيا اهل نجات است يا در هلاكت است ، و از اين رو بدانها پاسخ دهد بدان چه پاسخ دهد .\r\n\r\n","description":"","footnote":"","page_name":" 253 ","page_number":253},
  {"content":"\r\n . \r\n","description":"","footnote":"","page_name":" 254 ","page_number":254},
  {"content":"\r\n\r\n\r\nابواب تاريخ\r\n\r\n[ پيامبر اكرم ( ص ) 
  ]\r\n\r\nباب مولد پيغمبر ( ص ) و وفاتش\r\n( 1 ) پيغمبر ( ص ) هنگام زوال روز جمعه 12 ماه ربيع الاول در عام الفيل متولد شد ، روايتى نيز دارد كه تولدش هنگام سپيده دم بوده و چهل سال پيش از بعثت خودش بوده است ، مادرش در ايام تشريق ( 11 - 13 ذى حجه ) در كنار جمره وسطى به او آبستن شد و در منزل عبد المطلب بود و او را در شعب ابو طالب در خانهء محمد بن يوسف در دورترين گوشه سمت چپ تو كه وارد خانه مىشوى زائيده است ، خيزران ( مادر هادى و رشيد عباسى ) آن خانه را از كاخ محمد بن يوسف جدا كرد و مسجدش نمود كه مردم در آن نماز مىخوانند ( زيرا آن خانه را پيغمبر به عقيل بخشيده بود و اولاد عقيل آن را به محمد بن يوسف برادر حجاج فروختند و محمد آن را ضميمهء كاخ خود كرده بود ) ، پيغمبر بعد از بعثت خود سيزده سال در مكه ماند سپس به مدينه هجرت كرد و ده سال در آن زيست ،\r\n\r\n","description":"","footnote":"","page_name":" 255 ","page_number":255},
  {"content":"\r\n . \r\n","description":"","footnote":"","page_name":" 256 ","page_number":256},
  {"content":"\r\n\r\n( 1 ) سپس در 12 ربيع الاول روز دوشنبه در سن شصت و سه سالگى در گذشت .\r\nدو ماه بيشتر نداشت كه پدرش عبد الله در شهر مدينه نزد دائيهاى آن حضرت مُرد ، و چون چهار ساله شد ، مادرش آمنه دختر وهب بن عبد مناف بن زهرة بن كلاب بن مرة بن كعب بن لؤى بن غالب ، مُرد ، و سن آن حضرت هشت سال بود كه عبد المطلب از دنيا رفت . بيست و چند ساله بود كه با خديجه ازدواج كرد و پيش از بعثت براى او قاسم و رقيه و زينب و ام كلثوم را زائيد و بعد از بعثت براى آن حضرت ، طيب و طاهر و فاطمه ( ع ) زاده شدند و نيز در روايتى است كه بعد از بعثت جز فاطمه ( ع ) براى او فرزندى نياورده است ، و طيب و طاهر هم پيش از بعثت او زائيده شدند ، وقتى رسول خدا از شعب بيرون آمد ( در محاصرهء چند ساله‌اى كه از طرف قريش نسبت به بنى هاشم و ياران پيغمبر به وجود آمد ) خديجه ( ع ) وفات كرد و آن ، يك سال پيش از هجرت بود و پس از يك سال از درگذشت خديجه ، ابو طالب ( ع ) در گذشت و چون پيغمبر اين هر دو را از دست داد از ماندن در مكه بدش آمد و اندوه فراوان او را گرفت و از اين موضوع به جبرئيل شكايت كرد و خدا به او وحى كرد كه از اين شهرى كه اهلش ستمكارند بيرون رو كه در مكه پس از ابى طالب ياورى ندارى و به آن حضرت فرمان هجرت داد .\r\n1 - از حسين بن عبد الله گويد : به امام صادق ( ع ) گفتم :\r\nرسول خدا ( ص ) سيد اولاد آدم بود ؟\r\nفرمود : به خدا سيد همهء خلق بود ، خدا نفس كشى بهتر از محمد ( ص ) نيافريده است .\r\n\r\n","description":"","footnote":"","page_name":" 257 ","page_number":257},
  {"content":"\r\n . \r\n","description":"","footnote":"","page_name":" 258 ","page_number":258},
  {"content":"\r\n\r\n( 1 ) 2 - از امام صادق ( ع ) ، رسول خدا ( ص ) را ياد كرد و فرمود :\r\nامير المؤمنين ( ع ) فرموده است : نيافريده خدا نفس كشى بهتر از محمد ( ص ) .\r\n( 2 ) 3 - از امام صادق ( ع ) ، فرمود : خدا تبارك و تعالى فرمود :\r\nاى محمد ، به راستى من تو را و على را يك روح بىتن آفريدم پيش از آنكه بيافرينم آسمانم و زمينم و عرشم و دريايم را و تو هميشه مرا تمجيد مىكردى و به يگانگى ستايش مىنمودى .\r\nو سپس هر دو روح شما را گرد آوردم و آنها را يكى كردم و او مرا تمجيد مىكرد و تقديس مىكرد و به يگانگى مىستود ، سپس شما را دو نيم كردم و هر نيمى را هم دو نيم كردم ، چهار شد ، محمد يكى و على يكى و حسن و حسين دو تا و سپس فاطمه را از روحى آفريد كه بىتن آن را آغاز نمود ، سپس با دست خود ما را مسح كرد و نور خود را در ما روان ساخت .\r\n( 3 ) 4 - از ابى حمزه ، گويد : شنيدم از امام باقر ( ع ) كه مىفرمود :\r\nخدا به محمد ( ص ) وحى كرد ، اى محمد ، به راستى من تو را آفريدم ، تو چيزى نبودى و از روح خود در تو دميدم و بدان تو را گرامى و ارجمند داشتم ، براى آنكه فرمانبرى تو را بر همهء آفريده‌هاى خودم بايست نمودم ، هر كه تو را فرمانبرد ، مرا فرمان برده است و هر كه تو را نافرمانى كند مرا نافرمانى كرده و اين را در بارهء على و نژادش هم\r\n\r\n","description":"","footnote":"","page_name":" 259 ","page_number":259},
  {"content":"\r\n . \r\n","description":"","footnote":"","page_name":" 260 ","page_number":260},
  {"content":"\r\n\r\nبايست نمودم ، آنها را كه به خود مخصوص نمودم ( يعنى امامان معصوم ) .\r\n( 1 ) 5 - از محمد بن سنان ، گويد : من نزد امام محمد تقى ( ع ) بودم و از اختلاف شيعه سخن گفتم ، فرمود : اى محمد ، به راستى خدا تبارك و تعالى هميشه يگانه و تنها بود ، سپس محمد و على و فاطمه را آفريد و هزار دهر درنگ كردند ، سپس همه چيز را آفريد و آنان را گواه آفرينش همه چيز ساخت و فرمانبرى آنان را بر همه چيز مجرى نمود و امورشان را بدانها واگذاشت ، پس آنانند كه حلال كنند هر چه را خواهند و حرام كنند هر چه را خواهند و هرگز نخواهند جز آنچه را تبارك و تعالى خواهد ، سپس فرمود : اى محمد ، اين است آن دينى كه هر كه از آن پيش افتد ، بيرون جهد و هر كه از آن پس افتد نابود گردد و هر كه بدان چسبد به مقصد رسد ، بگير آن را براى خود ، اى محمد .\r\n( 2 ) 6 - از امام صادق ( ع ) ، كه يكى از قريش بر رسول خدا ( ص ) عرض كرد به چه چيز از همهء پيغمبران پيش افتادى با اين كه پس از همه مبعوث شدى و پايان آنهائى ؟ فرمود : من نخستين كس بودم كه به پروردگارم گرويدم و نخستين كس بودم كه پاسخ دادم به خدا ، چون پيمان از پيمبران گرفت و آنان را بر خويش گواه ساخت كه : آيا نيستم من پروردگار شما ؟ گفتند : چرا ، من اول پيغمبر بودم كه گفتم : چرا و از همه در اقرار پيش افتادم .\r\n\r\n","description":"","footnote":"","page_name":" 261 ","page_number":261},
  {"content":"\r\n . \r\n","description":"","footnote":"","page_name":" 262 ","page_number":262},
  {"content":"\r\n\r\n( 1 ) 7 - مفضل گويد : به امام صادق ( ع ) گفتم : چگونه بوديد آنگاه كه شما در اظله مىزيستيد ؟ فرمود : اى مفضل ، نزد پروردگار خود بوديم ، نبود نزد او كسى جز ما ، در يك سايهء سبز رنگ ، او را تسبيح مىگفتيم و تقديس مىكرديم و به يگانگى مىستوديم و به بزرگوارى ياد مىنموديم ، جز ما نه فرشتهء مقربى بود و نه صاحب روحى تا آنكه براى او آفرينش همه چيز پيش آمد و آفريد هر چه را خواست چنانچه خواست از فرشته‌ها و ديگران و سپس علم آن را به ما داد .\r\n( 2 ) 8 - از امام صادق ( ع ) ، كه مىفرمود : به راستى ما نخستين خاندانيم كه خدا نام ما را بلند كرد ، به راستى مطلب اين است كه چون خدا آفريد آسمانها و زمين را به يك جارچى فرمان داد تا سه بار جار زد ، گواهم كه نيست شايستهء پرستشى جز خدا - سه بار - گواهم كه محمد رسول خدا است - سه بار - گواهم كه على امير المؤمنين است به راستى - سه بار - .\r\n( 3 ) 9 - از امام صادق ( ع ) ، فرمود : به راستى خدا بود و هيچ نبود ، پس آفريد پديدش و مكان را و آفريد نور الانوار را كه از آن هر نورى را آفريد و بر او روانه كرد از نور خود كه از آن همه نورها نورانى شوند و آن نورى بود كه از آن محمد و على را آفريد و هميشه اين دو ، نورهاى نخستين بودند ، زيرا چيزى پيش از آنها پديد نشده بود ، پس پيوسته روانه شدند ، دو هستى پاك و پاكيزه در\r\n\r\n","description":"","footnote":"","page_name":" 263 ","page_number":263},
  {"content":"\r\n . \r\n","description":"","footnote":"","page_name":" 264 ","page_number":264},
  {"content":"\r\n\r\nاصلاب پاك ( يگانه پرست ) تا در دو پاك‌تر پاكان ، در عبد الله و ابى طالب ( ع ) از هم جدا شدند .\r\n( 1 ) 10 - از جابر بن يزيد ، گويد : امام باقر ( ع ) فرمود : اى جابر ، به راستى كه خدا نخست چيزى كه آفريد ، محمد ( ص ) را آفريد و خاندان رهبر و رهياب او را و همه نمونه‌هاى روشنى بودند در برابر خدا ، گفتم : نمونه‌ها و اشباح چيستند ؟ فرمود : سايهء نور ، پيكره‌هاى درخشان بىروح ، و همه از يك روح كمك مىگرفتند كه روح القدس است ، به او و خاندانش بود كه خدا پرستيده شد و از اين رو خدا آنها را بُردبار ، دانشمند ، نيك و پاك آفريد ، خدا را به نماز و روزه و سجده و تسبيح و تهليل مىپرستيدند و نمازها را مىخواندند و حج مىكردند و روزه مىداشتند .\r\n\r\nدر معجزات پيغمبر ( ص )\r\n( 2 ) 11 - از امام باقر ( ع ) ، فرمود : در رسول خدا ( ص ) سه كرامت بود كه در ديگرى نبود :\r\n1 - براى او سايه نبود .\r\n2 - براهى نمىگذشت جز اين كه هر كه پس از وى تا دو روز يا سه روز از راه مىگذشت مىدانست كه پيغمبر از آن راه گذشته است براى بوى خوشى كه از او به جا مىماند .\r\n3 - به هيچ سنگ و درختى نمىگذشت جز آنكه براى آن حضرت سجده مىكرد ( تواضع مىنمود ) .\r\n\r\n","description":"","footnote":"","page_name":" 265 ","page_number":265},
  {"content":"\r\n . \r\n","description":"","footnote":"","page_name":" 266 ","page_number":266},
  {"content":"\r\n\r\n( 1 ) 12 - از امام صادق ( ع ) ، فرمود : چون رسول خدا ( ص ) را به معراج بردند ، جبرئيل او را به جايى رساند و از او دنبال ماند و او را تنها گذاشت ، فرمود : اى جبرئيل ، در اين حال مرا تنها مىگذارى ؟\r\nدر پاسخ گفت :\r\nبرو ، به خدا در جايى گام نهادى كه بشرى در آن گام ننهاده و بشرى پيش از تو در آن جا راه نرفته است .\r\n( 2 ) 13 - از على بن ابى حمزه گويد : در حضور من ، ابى بصير از امام صادق ( ع ) پرسشى كرد ، گفت : قربانت ، چند بار رسول خدا ( ص ) را به معراج بردند ؟ فرمود : دو بار ، جبرئيل او را باز داشت و عرض كرد : اى محمد ، در جاى خود باش ، هر آينه به پايگاهى بر آمدى كه پيش از تو نه فرشته‌اى و نه پيمبرى بدان راه نيافته ، به راستى پروردگارت در نماز است ، فرمود : اى جبرئيل ، چگونه نماز مىگذارد ؟ عرض كرد : مىفرمايد : سبوح قدوس ، منم پروردگار فرشته‌ها و روح ، مهرم بر خشمم پيش است ، آن حضرت عرض كرد : بار خدايا ، عفوك عفوك ، امام صادق ( ع ) فرمود :\r\nپيغمبر چنانچه خدا فرموده ( 9 سوره نجم ) : « به مقام  قابَ قَوْسَيْنِ أَوْ أَدْنى  رسيد » ، ابو بصير به آن حضرت عرض كرد : قربانت ،  قابَ قَوْسَيْنِ أَوْ أَدْنى  چيست ؟\r\nفرمود : از سر دسته كمان تا سر آن ، فرمود : ميان آنها حجابى مىدرخشيد ( و مىلرزيد و پائين و بالا مىشد و موج مىزد ) ، به نظرم كه فرمود : زبرجد بود ، و پيغمبر از مانند سوراخ سوزنى نگريست و تا آنجا كه خدا مىخواست پرتو بزرگوارى حق را دريافت .\r\n\r\n","description":"","footnote":"","page_name":" 267 ","page_number":267},
  {"content":"\r\n . \r\n","description":"","footnote":"","page_name":" 268 ","page_number":268},
  {"content":"\r\n\r\n- خداى تبارك و تعالى فرمود : اى محمد - لبيك پروردگارم - چه كسى بعد از تو براى امت ( سرپرست و پيشوا است ) ؟\r\n- خدا ، داناتر است - على بن ابى طالب امير مؤمنان و سيد مسلمانان و پيشواى دست و رو سفيدان ابو بصير گفت : سپس امام صادق ( ع ) فرمود : اى ابا محمد به خدا ولايت على ( ع ) از زمين نيامد بلكه زبانى از آسمان آمد .\r\n\r\nدر شمائل جسمانى\r\n( 1 ) 14 - جابر گويد : به امام باقر ( ع ) عرض كردم : پيغمبر خدا را برايم وصف كن ، فرمود : پيغمبر خدا رنگ سپيد سرخ نمودى داشت ، چشمانش سياه و درشت بود ، ابروانش پيوسته بود ، دستهاى سطبرى داشت و كف و انگشتانش محكم و درخشان و طلائى بود ، استخوان دو شانه‌اش بزرگ بود ، چون رو به كسى مىكرد با همهء تن به او متوجه مىشد از بس خوش انس و مهربان بود ( و چون بزرگان گوشه چشم و ابرو به مردم تحويل نمىداد ) يك رشته مو از گودى گلويش تا نافش روئيده بود و نمودارى بود ميان يك صفحه سيم خام و نقرهء آب شده ، گردن او تا دو شانه چون ابريق مى درخشيد ، بينى كشيده‌اى داشت كه هنگام نوشيدن آب نزديك بود آب را عقب زند ، چون راه مىرفت محكم گام بر مىداشت كه گويا به سرازيرى فرود مىآيد ، مانند پيغمبر خدا ( ص ) ديده نشد نه پيش از او و نه بعد از او ( ص ) .\r\n\r\n","description":"","footnote":"","page_name":" 269 ","page_number":269},
  {"content":"\r\n . \r\n","description":"","footnote":"","page_name":" 270 ","page_number":270},
  {"content":"\r\n\r\n\r\nاطلاعات عميق پيغمبر\r\n( 1 ) 15 - از امام صادق ( ع ) ، كه فرمود : به راستى رسول خدا ( ص ) فرموده است : خدا امت مرا در عالم طينت برايم مجسم كرد و نام آنها را به من آموخت ، چنانچه نامها همه را به آدم ( ع ) آموخت ، پرچمداران به من گذر كردند و من براى على و شيعيانش آمرزش خواستم به راستى پروردگارم در بارهء شيعهء على ( ع ) به من يك وعده داد ، عرض شد : يا رسول الله آن چيست ؟ فرمود :\r\nآمرزش براى هر كس از آنها كه ايمان دارد و هيچ گناه صغيره و كبيره از آنها به جا نگذارد و از آنِ آنها است كه گناهان به حسنه تبديل شوند .\r\n( 2 ) 16 - از امام صادق ( ع ) كه رسول خدا ( ص ) براى مردم سخنرانى كرد سپس دست راست خود را با مشت گره فراز كرد و فرمود :\r\nايا مردم مىدانيد در ميان مشت من چيست ؟ گفتند : خدا و رسولش داناترند ، خود فرمود : در ميان آن نام شايستگان بهشت و نام پدرانشان و تبارشان است ( نام فاميلى ) تا به روز رستاخيز ، سپس دست چپش را فراز كرد و فرمود : اى مردم ، مىدانيد در اين مشت من چيست ؟ گفتند : خدا و فرستادهء او داناترند ، فرمود : نام سزامندان دوزخ و نام پدران و تيره و تبارشان تا روز رستاخيز .\r\nسپس فرمود : خدا حكم كرده و دادگر است ، خدا حكم كرده و دادگر است ( 7 سوره شورى ) : « دسته‌اى در بهشت و دسته‌اى در دوزخ فروزان » .\r\n\r\n","description":"","footnote":"","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n\r\n\r\nخطبهء جامع امام صادق ( ع ) در بارهء پيغمبر ( ص )\r\n( 1 ) 17 - از امام صادق ( ع ) در يك سخنرانى مخصوص خود در بارهء بيان حال پيغمبر و ائمه و صفاتشان ( عليهم السلام ) :\r\nمانع نشد پروردگار ما را براى بردبارى و فرصت بخشى و مهرى كه دارد . جرم و زشت كردارى مردم از اين كه انتخاب كند براى آنان محبوب‌ترين پيغمبران و ارجمندترين آنها را نزد خود كه محمد بن عبد الله ( ص ) است ، او در جايگاه عزيزى متولد شده و از خاندان كريمى برخاسته ، حسبش آميخته نيست و نسبش آلوده نه .\r\nدر نزد دانشمندان صفات او مجهول نيست ، پيمبران در كتب خود به دو مژده دادند و دانشمندان در وصفش زبان گشادند و حكيمان در حالش انديشه كردند ، پاكزادى است بىنظير ، هاشمى نسبى است بىهمطراز ، بطحاء وطنى است بىهمتا ، سرشتش آزرم است و منشش بخشش ، وقار و خلق پيغمبرى خمير مايهء او است ، رسالت و آرمان‌هاى آن نقش ستايش نامهء او ، تا آنگاه كه اسباب تقديرات خدا در بارهء او به پايان رسيدند و قضاى الهى در بارهء او جارى شد و امر او به نهايت رسيد و قضاى حتمى خدا ، او را به سرانجام رسانيد ( از آغاز بشريت ) ، هر امتى به امت آينده از وجود او مژده مىداد و هر پدرى او را به پدر آينده مىسپرد و از پشتى به پشتى نقل مكان مىكرد ، در اصل وى ، زنا راه نيافت و در زايش پى در پى او پليدى رخ نداد كه از آميزش نامشروع باشد ، از دوران آدم ابو البشر ( ع ) تا پدرش عبد الله ، در بهترين دسته بود و ارجمندترين اسباط و والاترين قبيله و محفوظترين حمل و امانت‌دارترين دامن پرورش ، خدايش برگزيد و پسنديد و انتخاب كرد و كليدهاى دانش را به او داد و سرچشمه‌هاى حكمت را به وى عطا\r\n\r\n","description":"","footnote":"","page_name":" 273 ","page_number":273},
  {"content":"\r\n . \r\n","description":"","footnote":"","page_name":" 274 ","page_number":274},
  {"content":"\r\n\r\n( 1 ) كرد ، او را بر انگيخت تا رحمت بر بندگان باشد و بهار براى جهان ، به او قرآنى فرو فرستاد كه در آن بيان و توضيح كافى است ، قرآنى به زبان عربى بر كنار از كجى تا شايد پرهيزكار شوند ، آن را براى مردم بيان كرد و برنامهء آنان ساخت با دانشى كه آن را منظم نمود و كيشى كه توضيح داد و واجباتى كه لازم دانست و حدود و مقرراتى كه براى مردم وضع كرد و بيان نمود و امورى كه براى مردم كشف كرد و اعلان كرد .\r\nبراى رهنمائى به نجات و نشانه‌هاى دعوت به هدايت ، رسول خدا آنچه را براى آن فرستاده شده تبليغ كرد و آشكارا بيان كرد آنچه دستور داشت و بار نبوت را كه بر دوش داشت به مردم رسانيد و براى پروردگار خود شكيبائى كرد و در راه او جهاد نمود و براى امت خود خير خواهى كرد و آنها را به نجات دعوت كرد و به ياد آورى تشويق نمود و به راه حق رهنمود با برنامه‌ها و انگيزه‌هائى كه براى بندگان بنياد نهاد و پى ريزى كرد و چراغ فروزان هدايتى كه نشانه‌هاى آن را برافراشت تا آنكه پس از او گمراه نشوند و به آنان بسيار مهرورز و مهربان بود .\r\n\r\nدر مقام معنوى ابو طالب ( ع )\r\n( 2 ) 18 - درست بن ابى منصور ، باز گفت : كه از ابو الحسن اول ( امام هفتم ) پرسيد : آيا رسول خدا ( ص ) مأمور پيروى از ابو طالب بود ؟ و ابو طالب از طرف خدا بر او حجت بود ؟ فرمود : نه ، ولى ابو طالب نگهدار ودائع نبوت بود و وصايا نزد وى سپرده بود و آنها را به آن حضرت داد .\r\nگويد : گفتم : وصايا را به او داد به حساب اين كه پيغمبر\r\n\r\n","description":"","footnote":"","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n\r\nحجت بر او بود ؟ ( به حساب اين كه او حجت بر پيغمبر بود خ ل ) فرمود : اگر حجت بر او بود وصيت را به او نمىداد . گفتم : پس ابو طالب از نظر كيش اسلام چه وضعى دارد ؟ فرمود : به پيغمبر و هر چه آورده بود اقرار كرد و وصايا را به او داد و همان روز در گذشت .\r\n\r\nتعزيت نامهء خدا در وفات پيغمبر ( ص )\r\n19 - امام باقر ( ع ) فرمود : چون پيغمبر ( ص ) از دنيا رفت ، خاندان محمد ( ص ) درازترين شب را گذراندند ، تا آنكه پنداشتند نه آسمانى است كه بر آنها سايه اندازد و نه زمينى كه آنها را بردارد ، زيرا رسول خدا ( ص ) در راه خداوند نزديكان و دوران را خون خواه خود كرده بود ( و بيم آن مىرفت كه همه بر خاندان او بشورند ) در اين ميان كه چنين بودند به ناگاه كسى بر آنها در آمد كه او را به چشم نمىديدند ولى سخنش را مىشنيدند . او گفت : درود بر شما خاندان پيغمبر و رحمت و بركات خدا ، به راستى در سايهء نگهدارى خداوند از هر مصيبتى دلخوشى است و از هر وسيلهء هلاكتى نجات فراهم است و آنچه از دست رفته جبران مىشود ( 185 سوره آل عمران ) : « هر نفس كشى مرگ مىچشد و همانا مزدهاى شما دريافت شود در روز رستاخيز و هر كه از دوزخ به كنار افتد و در بهشت در آيد كامياب شود و زندگى دنيا نباشد جز كالاى فريب » .\r\nبه راستى خدا شما را برگزيد و برترى نهاد و خاندان پيغمبر خود ساخت و دانشش را به شما سپرد و كتابش را به شما ارث داد ، شما را صندوق دانش خود ساخت و عصاى عزت خويش ، و از نور خود براى شما مثلى زد ( اشاره به آيه نور است كه گذشت ) شما را از\r\n\r\n","description":"","footnote":"","page_name":" 277 ","page_number":277},
  {"content":"\r\n . \r\n","description":"","footnote":"","page_name":" 278 ","page_number":278},
  {"content":"\r\n\r\n( 1 ) لغزش در پناه گرفت و از برگشت از دين آسوده نمود ، به تعزيت و سر سلامتى از طرف خدا دلخوش داريد ، زيرا خدا مهر خود را از شما نبريده و نعمتش را از شما باز نگرفته ، شمائيد اهل خدا عز و جل آنان كه بدان‌ها نعمت را تمام كرده و دسته‌ها را فراهم آورده و سخن را يكى كرده ، شمائيد دوستان او ، هر كه به شما پويد كامجو است و هر كه حق شما را به ستم ربايد نابود است ، دوستى شما از طرف خدا لازم شده در قرآن او به عهدهء بندگان مؤمنش ، پس از اين خدا هر وقت خواهد به يارى شما توانا است براى انجام كارها شكيبا باشيد كه سرانجام آنها به سوى خدا است ، خدا شما را سپرده‌اى از پيغمبر خود پذيرفته و شما را به دوستان با ايمانش سپرده در روى زمين ، هر كه امانت خدا را بپردازد ، خدا راستى او را پاداش دهد ، شمائيد سپرده‌اى كه به وديعه نهاده شده است و از آن شما است دوستى لازم و طاعت واجب ، رسول خدا ( ص ) جان داد در حالى كه دين را براى شما كامل كرد و راه بيرون شدن ( از هر شبهه و مشكلى را ) براى شما روشن ساخت ، و براى هيچ نادانى عذرى وانگذاشت .\r\nهر كه نادانى كند يا خود را به نادانى زند يا منكر شود يا فراموش كند يا خود را به فراموشى زند حسابش بر خدا ، خدا پشتيبان نيازمنديهاى شما است و من شما را به خدا مىسپارم ، درود بر شما . من از امام باقر ( ع ) پرسيدم ، اين سرسلامتى و تعزيت از طرف چه كسى براى آنها آمد ؟ فرمود : از طرف خدا تبارك و تعالى .\r\n( 2 ) 20 - از امام صادق ( ع ) فرمود : رسول خدا ( ص ) چنان بود كه هر گاه در شب تاريك ديدار مىشد تابشى از او به چشم مىخورد كه گويا ماه پاره‌اى بود .\r\n\r\n","description":"","footnote":"","page_name":" 279 ","page_number":279},
  {"content":"\r\n . \r\n","description":"","footnote":"","page_name":" 280 ","page_number":280},
  {"content":"\r\n\r\n\r\nدر فضائل پدر و مادر و عمّ پيغمبر ( ابو طالب )\r\n21 - امام صادق ( ع ) فرمود : جبرئيل بر پيغمبر ( ص ) نازل شد و عرض كرد : اى محمد ، خدايت درود مىفرستد و مىفرمايد :\r\nبه راستى من حرام كردم دوزخ را بر پشتى كه تو را فرود آورد و شكمى كه تو را به آبستنى برداشت و دامانى كه تو را پروريد ، پشت ، مقصود ، پشت پدرش عبد الله بن عبد المطلب است ، و شكمى كه او را به آبستنى برداشت ، آمنه دختر وهب است ، و اما دامانى كه او را پرورش داد ، دامان ابى طالب است - و در روايت ابن فضال - و دامن فاطمه بنت اسد .\r\n\r\nدر فضائل عبد المطلب\r\n( 2 ) 22 - امام صادق ( ع ) فرمود : عبد المطلب در روز قيامت خود يك امت محشور شود كه رخساره پيغمبران دارد و هيبت ملوك ( امت ، مرد جامع خير و ديانت را گويند ) .\r\n( 3 ) 23 - امام صادق ( ع ) فرمود : عبد المطلب نخست كسى است كه معتقد بداء بود و در قيامت ، امتى محشور شود تنها كه خرمى ملوك دارد و رخسارهء پيمبران .\r\n\r\n","description":"","footnote":"","page_name":" 281 ","page_number":281},
  {"content":"\r\n . \r\n","description":"","footnote":"","page_name":" 282 ","page_number":282},
  {"content":"\r\n\r\n( 1 ) 24 - امام صادق ( ع ) فرمود : عبد المطلب امتى تنها محشور شود كه بر او است خرمى ملوك و رخسارهء پيغمبران و اين براى آن است كه اول كسى بود كه بداء را قائل شد ، فرمود : عبد المطلب رسول خدا را به سوى شبانهاى خود فرستاد كه شترها از جلوشان پراكنده شده بودند و تا آنها را فراهم ساخت دير آمد نزد او ، عبد المطلب حلقهء در خانهء كعبه را گرفت و مىگفت : پروردگارا آل خود را هلاك مىكنى ؟ اگر بكنى يك موضوعى برايت رخ داده است .\r\nرسول خدا شترها را آورد در حالى كه عبد المطلب به هر سو و هر دره و راهى به جستجوى او فرستاده بود و خود فرياد مىزد :\r\nپروردگارا آيا اهل خود را هلاك كنى ، اگر بكنى موضوعى برايت رخ داده است ، و چون رسول خدا را ديد ، او را گرفت و بوسيد و گفت : من ديگر هرگز تو را پس از اين به كارى نمىفرستم ، زيرا مىترسم ربوده شوى و كشته گردى .\r\n\r\nداستان اصحاب فيل و اقدام عبد المطلب\r\n( 2 ) 25 - امام صادق ( ع ) فرمود : چون صاحب حبشه ، لشكرى را به همراه فيل فرستاد تا خانهء كعبه را ويران كند ، در راه ، به يك گله شتر از عبد المطلب برخوردند و آن را بردند ، خبر به عبد المطلب رسيد و نزد صاحب حبشه آمد ، دربان نزد او رفت و گفت : اين عبد المطلب بن هاشم است ، پرسيد چه مىخواهد ؟ مترجم گفت :\r\nدنبال شتران خود آمده كه لشكر ما آنها را برده‌اند و از تو\r\n\r\n","description":"","footnote":"","page_name":" 283 ","page_number":283},
  {"content":"\r\n . \r\n","description":"","footnote":"","page_name":" 284 ","page_number":284},
  {"content":"\r\n\r\n( 1 ) در خواست برگردانيدن آنها را دارند .\r\nملك حبشه به ياران خود گفت : اين سرور و پيشواى مردمى است كه من آمده‌ام خانه‌اى كه معبد آنها است ويران كنم و او از من خواهش مىكند شتران او را رها سازم ! اگر از من خواسته بود كه دست از ويران كردن خانهء كعبه بردارم مىپذيرفتم ، شترانش را به او پس بدهيد عبد المطلب از مترجمش پرسيد ، شاه به تو چه گفت ؟\r\nبه او گزارش داد ، عبد المطلب گفت : من خداوند شترم ، و آن خانه هم خداوندى دارد كه جلوش را مىگيرد ، شترانش را به او دادند و عبد المطلب به خانهء خود برگشت ، در برگشت خود به فيل برخورد و او گفت : اى محمود ، فيل سر را جنبانيد ، به او گفت : مىدانى تو را براى چه آوردند ؟ فيل با سر اشاره كرد : نه ، فرمود : تو را آوردند تا خانهء پروردگارت را ويران كنى ، اين كار را مىكنى ؟ با سر گفت : نه .\r\nعبد المطلب به خانه‌اش برگشت ، صبحى آن فيل را آوردند كه در حرم در آورند ، سر باز زد و از آنها اطاعت نكرد ، عبد المطلب در اين وقت به يكى از بستگانش گفت : برو بالاى كوه و بنگر تا چه مىبينى ؟ گفت : من يك سياهى از طرف دريا مىبينم ، به او فرمود :\r\nديدهء تو به همهء آن مىرسد ؟ گفت : نه ، و نزديك است كه برسد و چون نزديك آمد ، ديده‌بان عبد المطلب گفت : پرندهء بسيارى است كه من آن را نمىشناسم و هر پرنده ، سنگى به اندازهء سنگى كه با پشت ناخن مىپرانند يا كوچك‌تر به منقار دارد ، فرمود : سوگند به پروردگار كعبه ، جز قوم حبشه را نخواهند ، تا چون اين پرنده‌ها بالاى سر همهء آن لشكر رسيدند ، سنگ ريزه‌ها را انداختند و هر سنگريزه به مغز سر مردى خورد و از دُبُرش بيرون شد و او را\r\n\r\n","description":"","footnote":"","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n\r\n( 1 ) كُشت ، و از آنان جان بدر نبرد جز يك مرد كه رفت و به مردم خود خبر داد و آن يكى هم چون به مردم خبر داد سنگريزه‌اى بر او افتاد و او را كشت .\r\n( 2 ) 26 - امام صادق ( ع ) فرمود :\r\nدر سايهء خانهء كعبه براى عبد المطلب بسترى مىگستردند ، براى ديگرى بستر گسترده نمىشد ، فرزندانى داشت كه بالاى سرش مىايستادند و از هجوم واردان بر او جلوگيرى مىكردند ، رسول خدا ( ص ) كه كودكى بود تاتى كرد تا آمد و بر زانوى او نشست ، يكى از پسرها دست برد او را دور كند .\r\nعبد المطلب گفت :\r\nواگذار پسرِ عزيزم را كه فرشته بر او نازل شده ( فرشته او را آورده خ ل ، ملك و سلطنت او را نصيب باشد ، خ ل ) .\r\n\r\nدر فضائل ابو طالب\r\n( 3 ) 27 - امام صادق ( ع ) فرمود :\r\nچون پيغمبر ( ص ) متولد شد ، چند روز بىشير به سر برد و ابو طالب او را به پستان خود افكند و خدا بدان شيرى فرستاد و از آن چند روزى نوشيد تا ابو طالب حليمهء سعديه را دريافت و آن حضرت را به وى تسليم كرد .\r\n( 4 ) 28 - امام صادق ( ع ) فرمود :\r\nمَثَلِ ابو طالب مَثَلِ اصحاب كهف است كه ايمان را نهان\r\n\r\n","description":"","footnote":"","page_name":" 287 ","page_number":287},
  {"content":"\r\n . \r\n","description":"","footnote":"","page_name":" 288 ","page_number":288},
  {"content":"\r\n\r\nكردند و شرك را عيان داشتند و خود دو بار به آنها مزد داد .\r\n( 1 ) 29 - اسحاق بن جعفر از پدرش امام صادق ( ع ) گويد : به آن حضرت عرض شد : آنها پندارند كه ابو طالب كافر بوده است ، فرمود : دروغ مىگويند ، چه گونه كافر بوده با اين كه مىگويد :\r\n آيا مىدانيد شما كه ما * دريافتيم محمد را هلا\r\nپيغمبرى چنان كه بود موسى * نوشته در سر كتابها \r\nدر حديث ديگر است كه چگونه ابو طالب كافر بود و مى گفت :\r\n دانسته‌اند همه به يقين ، فرزند ما به دروغ * منسوب نيست در بر ما ، بيهوده را نسزد\r\nابر از رخش طلبد باران كه هست سپيد * باشد پناه يتيم ، عصمت به بيوه دهد \r\n( 2 ) 30 - امام صادق ( ع ) فرمود : در اين ميان كه پيغمبر ( ص ) در مسجد الحرام بود و جامه‌هاى نوى در برداشت مشركين بر او بچه‌دان ماده شترى افكندند و جامهء او را سراسر آلوده كردند ، از اين بدكردارى تا خدا مىخواست دل آزرده شد و نزد ابو طالب رفت و به او فرمود : اى عمو حَسَب من در ميان شما هاشميان چگونه است ؟\r\nفرمود : برادرزاده‌ام مگر چه شده است ؟ مطلب را به او گزارش داد ، ابو طالب حمزه را خواست و شمشير برداشت و آن\r\n\r\n","description":"","footnote":"","page_name":" 289 ","page_number":289},
  {"content":"\r\n . \r\n","description":"","footnote":"","page_name":" 290 ","page_number":290},
  {"content":"\r\n\r\nبچه‌دان شتر را به حمزه داد و به همراه پيغمبر رو بدان مردم نهاد و نزد قريش آمد كه گرد كعبه بودند ، چون او را ديدند از چهره‌اش بدى را دانستند . سپس به حمزه فرمود : اين بچه‌دان شتر را به سِبيل همه بكش و حمزه چنان كرد تا همه را به پايان رساند . سپس رو به پيغمبر ( ص ) نمود و گفت : اى برادرزاده‌ام اين است حَسَب و آبروى تو در ميان ما بنى هاشم .\r\n( 1 ) 31 - امام صادق ( ع ) فرمود : چون ابو طالب در گذشت جبرئيل بر رسول خدا ( ص ) فرود آمد و به او گفت : اى محمد ، از مكه بيرون شو زيرا در آن ياورى ندارى و قريش به پيغمبر شوريدند و آن حضرت گريخت تا به كوهى رسيد كه آن را حجون مى ناميدند و بدان كوه پناهنده شد .\r\n( 2 ) 32 - امام صادق ( ع ) فرمود :\r\nبه راستى ابو طالب اسلام آورد به حساب جمل ، فرمود : يعنى به هر زبان .\r\n( 3 ) 33 - فرمود : ابو طالب اسلام آورد به حساب جمل و به دستش عدد شصت و سه را متشكل كرد .\r\n( 4 ) 34 - از اصبغ بن نباته حنظلى گويد : امير المؤمنين را روز\r\n\r\n","description":"","footnote":"","page_name":" 291 ","page_number":291},
  {"content":"\r\n . \r\n","description":"","footnote":"","page_name":" 292 ","page_number":292},
  {"content":"\r\n\r\n( 1 ) فتح بصره ديدم بر استر رسول خدا ( ص ) سوار شد و سپس فرمود :\r\nاى مردم شما را آگاه نكنم از بهترين مردم در روزى كه خدا همه را گرد آورد ، ابو أيوب انصارى نزد او برخاست و گفت : چرا يا امير المؤمنين براى ما بازگو شما حاضر بودى و ما غائب مىشديم ، فرمود : به راستى بهترين مردم روزى كه خدا همه را گرد آورد هفت كسند از فرزندان عبد المطلب كه فضل آنان را جز كافر منكر نباشد و آن را جز رو گردان از حق ناديده نگيرد ، عمّار بن ياسر رحمه الله برخاست و گفت : يا امير المؤمنين نام آنها را ببر تا ما آنها را بشناسيم ، فرمود :\r\n1 - به راستى بهترين مردم روزى كه خدا آنان را گرد آورد رسولان باشند و افضل رسولان محمد است ( ص ) .\r\n2 - برتران هر امتى پس از پيغمبرشان وصى پيغمبر آنها است تا آنكه پيغمبرى دنبال او آيد ، هلا بهترين اوصياء وصى محمد ( ص ) باشد .\r\n3 و 4 - هلا افضل خلق پس از اوصياء شهدايند ، هلا افضل شهداء حمزة بن عبد المطلب و جعفر بن أبى طالبند كه او را دو بال تازه باشد كه با آنها در بهشت پرواز كند به احدى از اين امت جز او دو بال داده نشده است و اين چيزى است كه خدا بدان محمد را ارجمند داشته و شرافت بخشيده .\r\n5 و 6 و 7 - دو سبط كه حسن و حسين باشند و مهدى ( ع ) كه خدا هر كدام از ما خاندان را خواهد او را مهدى سازد ، سپس اين آيه را خواند ( 69 سوره نساء ) : « هر كه فرمان برد از خدا و رسول ، آنان با كسانى باشند كه خدا بدانها نعمت داده از پيغمبران و صدّيقان و شهيدان و نيكان و آنان چه خوب رفيقانى باشند » ( 70 ) : « اين است فضل خدا و بس\r\n\r\n","description":"","footnote":"","page_name":" 293 ","page_number":293},
  {"content":"\r\n . \r\n","description":"","footnote":"","page_name":" 294 ","page_number":294},
  {"content":"\r\n\r\n( 1 ) است كه خدا دانا است » .\r\n\r\nكيفيت تجهيز پيغمبر ( ص )\r\n( 2 ) 35 - أبى مريم انصارى گويد : به امام باقر ( ع ) گفتم : چگونه نماز بر جنازهء پيغمبر ( ص ) برگزار شد ؟\r\nفرمود : چون امير المؤمنين ( ع ) او را غسل داد و كفن كرد ، روپوشى بر او افكند و 10 كس را اجازهء ورود دادند و گردش حلقه زدند و على ( ع ) در وسط آنها ايستاد و گفت : «  إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً  » و آن مردم هم چنان مىگفتند .\r\nبه همين روش تمام مردم مدينه و عوالى حومهء آن بر آن حضرت نماز خواندند .\r\n( 3 ) 36 - امام باقر ( ع ) فرمود كه : پيغمبر ( ص ) به على ( ع ) فرمود :\r\nاى على ، مرا در اين جا به خاك سپار و قبر مرا چهار انگشت بلند كن و بر آن آب بپاش .\r\n( 4 ) 37 - امام صادق ( ع ) فرمود : عباس نزد امير المؤمنين ( ع ) آمد و گفت : اى على مردم جمع شدند كه پيغمبر ( ص ) را در بقيع مصلّى ( آنجا كه رسول خدا ( ص ) نمازهاى عيد را مىخواندند ) دفن كنند و يكى از آنها در نماز بر او امامت كند .\r\nامير المؤمنين ( ع ) نزد مردم آمد و فرمود : اى مردم ، رسول خدا خودش در زندگى و مرگ امام است و خودش هم فرموده من در\r\n\r\n","description":"","footnote":"","page_name":" 295 ","page_number":295},
  {"content":"\r\n . \r\n","description":"","footnote":"","page_name":" 296 ","page_number":296},
  {"content":"\r\n\r\nهمان بقعه به خاك روم كه در آنجا جان دهم ، و خود آن حضرت بر در ايستاد و بر او نماز گذارد ، سپس دستور داد ده ده بر او نماز خواندند و بيرون رفتند .\r\n( 1 ) 38 - امام باقر ( ع ) فرمود : چون پيغمبر ( ص ) وفات كرد ، فرشته‌ها و مهاجر و انصار فوج فوج بر او نماز خواندند ، فرمود :\r\nامير المؤمنين ( ع ) فرمود : از رسول خدا ( ص ) در حال تندرستى و سلامتش شنيدم مىفرمود : اين آيه براى دستور نماز بر من ( صلوات بر من خ ل ) پس از مردنم ، نازل شده است ( 56 سوره احزاب ) : «  إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً  » .\r\n( 2 ) 39 - داود بن كثير رقي گويد : به امام صادق ( ع ) گفتم :\r\nدرود بر رسول خدا ( ص ) چه معنى دارد ؟ در پاسخ فرمود : به راستى چون خدا تبارك و تعالى پيغمبر خود را با وصى او و دخترش و پسرش و همهء ائمه را آفريد و شيعيان آنها را هم آفريد ، از آنها پيمان گرفت و اينكه بايد شكيبا باشند و در برابر دشمنان ايستادگى كنند و مرز دارى نمايند و اين كه پرهيزكار باشند نسبت به خدا و به آنها وعده داد كه سرزمين پر بركت را با حرم امن به آنها تسليم كند و بيت المعمور را براى آنها فرود آورد و سقف افراشته را براى آنها عيان كند و آنها را از دشمنان آسوده سازد ، و براى آنها پديد كند زمينى را كه بجاى اين زمين گذارد با صلح و سلامتى و سالم دارد\r\n\r\n","description":"","footnote":"","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\nآنچه در آن است براى آنها ، هيچ لكهء سياهى در آن نباشد . فرمود :\r\nيعنى ستيزه‌اى از دشمن در آن نماند و اين كه در آن باشد هر چه را بخواهند و دوست دارند و رسول خدا ( ص ) از همهء ائمه و شيعيانشان پيمان براى اين موضوع گرفت ( از همهء امت و شيعه‌هاى ما پيمان بر اين موضوع گرفت خ ل ) و همانا درود و سلام بر آن حضرت يادآورى اين پيمان و تجديد آن است بر خداوند تا شايد خدا عز و جل در انجام آن تعجيل كند و بشتابد به آماده كردن صلح و سلامت براى شما نسبت به همهء آنچه در جهان است .\r\n( 1 ) 40 - عبد الله بن سنان گويد : از امام صادق ( ع ) شنيدم مى فرمود : بار خدايا رحمت فرست بر محمد برگزيدهء تو ، دوست تو و همراز تو ، كه تدبيركنندهء امر تو است .\r\n\r\nباب نهى از سر كشيدن بر قبر پيغمبر ( ص )\r\n( 2 ) 1 - جعفر بن مثنى خطيب گفت : من در مدينه بودم كه مقدارى از سقف مسجد كه به قبر پيغمبر ( ص ) مشرف بود فرو ريخت و كارگرها بالا مىرفتند و پائين مىآمدند ، ما جمعى بوديم ، من به اصحاب و هم مذهبان خودمان گفتم : كدام از شما وعده داريد و وقت گرفتيد كه امشب خدمت امام صادق ( ع ) برويد ؟ مهران بن ابى نصر گفت من ، اسماعيل بن عمار صيرفى هم گفت من ، ما به آن\r\n\r\n","description":"","footnote":"","page_name":" 299 ","page_number":299},
  {"content":"\r\n . \r\n","description":"","footnote":"","page_name":" 300 ","page_number":300},
  {"content":"\r\n\r\nدو گفتيم : از آن حضرت بپرسيد از حكم بالا رفتن بر سر بام مسجد براى سركشى بر قبر پيغمبر ( ص ) چون فردا شد و آنها را ديدار كرديم و همه با هم گرد آمديم ، اسماعيل گفت : ما از آنچه يادآور شديد از آن حضرت پرسش كرديم براى شما در پاسخ فرمود : من براى احدى از شما دوست ندارم كه بالاى او برآيد و او را تأمين ندهم كه چيزى بيند كه كور شود يا بيند كه پيغمبر ايستاده نماز مىخواند يا آن حضرت را با يكى از زوجاتش همنشين بيند .\r\n\r\n[ امير المؤمنين على ( ع ) 
  ]\r\n\r\nباب تولد امير المؤمنين صلوات الله عليه\r\n( 1 ) امير المؤمنين ( ع ) سى سال پس از عام الفيل متولد شد و 21 ماه رمضان سال چهلم هجرت كشته شد و 63 سال داشت . سى سال پس از وفات پيغمبر ( ص ) زنده بود ، مادرش فاطمه دختر اسد بن هاشم بن عبد مناف است و على ( ع ) نخست هاشمى بود كه هاشم دو بار او را زاده بود ( يعنى پدر و مادر هر دو از بنى هاشم بودند ) و شايد مقصود اعم از او و برادرانش باشد .\r\n1 - امام صادق ( ع ) فرمود : فاطمه بنت اسد نزد ابى طالب آمد تا مژدهء ولادت پيغمبر را به او رساند ، ابو طالب گفت : سبتى صبر كن من تو را به مانند او جز مقام نبوت مژده مىدهم ، فرمود :\r\nسبت سى سال است و ميان ولادت رسول خدا ( ص ) و ولادت\r\n\r\n","description":"","footnote":"","page_name":" 301 ","page_number":301},
  {"content":"\r\n . \r\n","description":"","footnote":"","page_name":" 302 ","page_number":302},
  {"content":"\r\n\r\nامير المؤمنين ( ع ) سى سال فاصله بود ( بنا بر اين 33 سال پس از پيغمبر ( ص ) زنده باشد - مترجم ) .\r\n( 1 ) 2 - امام صادق ( ع ) فرمود : به راستى فاطمه بنت اسد مادر امير المؤمنين ( ع ) نخستين زنى بود كه به سوى رسول خدا ( ص ) هجرت كرد و از مكه به مدينه با پاى پياده آمد و از خوشرفتارترين مردم بود نسبت به رسول خدا ( ص ) شنيد كه رسول خدا ( ص ) مىفرمايد :\r\nبه راستى مردم روز رستاخيز برهنه محشور شوند چون روزى كه از مادر زايند گفت : واى از اين رسوائى ، رسول خدا ( ص ) فرمود :\r\nمن از خدا مىخواهم كه تو را با جامه محشور كند ، و از آن حضرت شنيد كه از فشار قبر ياد مىفرمود ، فرياد زد : واى از ناتوانى من رسول خدا ( ص ) به او فرمود : من از خدا درخواست مىكنم كه تو را كفايت كند و از فشار قبر آسوده كند .\r\nروزى بر رسول خدا ( ص ) گفت : من مىخواهم اين كنيز خود را آزاد كنم ، در پاسخش فرمود : اگر چنين كنى خدا به هر عضوى از او عضوى از تو را از دوزخ آزاد كند ، و چون بيمار شد بر رسول خدا ( ص ) وصيت كرد و سفارش كرد كه خادم او را آزاد كند ، زبانش بند آمده بود به اشاره با رسول خدا ( ص ) سخن مىكرد و رسول خدا ( ص ) وصيتش را پذيرفت ، در اين ميان كه روزى رسول خدا ( ص ) نشسته بود ، امير المؤمنين ( ع ) گريان نزد او آمد ، رسول خدا ( ص ) فرمود : براى چه گريه مىكنى ؟ عرض كرد :\r\nمادرم فاطمه مرد ، رسول خدا ( ص ) فرمود : به خدا و مادر من هم ، و\r\n\r\n","description":"","footnote":"","page_name":" 303 ","page_number":303},
  {"content":"\r\n . \r\n","description":"","footnote":"","page_name":" 304 ","page_number":304},
  {"content":"\r\n\r\n( 1 ) شتابان برخاست تا وارد بر او شد و نگاهى به او كرد و گريست و سپس به زنها دستور داد او را غسل دهند و فرمود : چون از غسل او فارغ شديد كارى نكنيد تا به من اعلام كنيد ، چون فارغ شدند به او اعلام كردند و آن حضرت يكى از پيراهنهاى خود را كه به تن مىپوشيد داد تا او را در آن كفن كنند و به مسلمانان فرمود : چون در كار فاطمه ديديد من كارى مىكنم كه پيش از آن با مرده‌اى نكردم سبب آن را از من بپرسيد .\r\nچون زنان از غسل و كفن او فارغ شدند ، رسول خدا ( ص ) آمد و جنازهء او را بر دوش گرفت و زير جنازهء او بود تا او را به قبرش رسانيد و او را در كنار قبرش نهاد و خود وارد قبرش شد و در آن خوابيد و سپس برخاست و با دست خود او را گرفت و در قبرش نهاد و بر او سرازير شد و مدتى طولانى با او راز مىگفت : و به او مىگفت : پسرت ، پسرت ، ( پسرت ) .\r\nسپس از قبرش برآمد و خشت بر آن چيد و آن را ساخت سپس روى قبرش افتاد و شنيدند كه مىفرمود :  لا إِلهَ إِلَّا اللَّهُ  ، بار خدايا من او را به تو مىسپارم ، سپس برگشت و مسلمانان به آن حضرت گفتند : ما ديديم شما كارهائى كرديد كه پيش از امروز نكرده بوديد ، فرمود : امروز آخرين قسمت احسان ابى طالب را از دست دادم ، مطلب اين است كه اگر نزد اين فاطمه چيزى بود ، مرا نسبت بدان بر خود و فرزندانش مقدم مىداشت .\r\nمن روزى از قيامت ياد كردم و از اين كه مردم در آن برهنه محشور مىشوند ، گفت : واى از اين رسوائى من ، من ضمانت كردم كه خدا او را با تن پوشيده محشور سازد ، من از فشار قبر ياد كردم ، گفت : واى از ناتوانى من ، و من ضمانت كردم كه خدا او را آسوده\r\n\r\n","description":"","footnote":"","page_name":" 305 ","page_number":305},
  {"content":"\r\n . \r\n","description":"","footnote":"","page_name":" 306 ","page_number":306},
  {"content":"\r\n\r\n( 1 ) سازد ، من او را در پيراهنم كفن كردم و در گورش خوابيدم براى اين ، و بر او سرازير شدم و به او تلقين كردم آنچه از او پرسش مىشد ، زيرا از او پرسش شد از پروردگارش و پاسخ گفت : و پرسش شد از ولى و امامش ، و زبانش بند شد ، من به او گفتم :\r\nپسرت ، پسرت ، ( پسرت ) .\r\n( 2 ) 3 - مفضل بن عمر گويد : از امام صادق ( ع ) شنيدم مى فرمود : چون رسول خدا ( ص ) متولد شد براى آمنه ( مادرش ) سپيدى ( كاخهاى ) فارس و كاخهاى شام عيان شد ، فاطمه بنت اسد مادر امير المؤمنين ( ع ) خندان و مژده بخش نزد ابى طالب آمد و او را از مكاشفهء آمنه خبر دار كرد ، ابو طالب در پاسخش گفت : تو از اين موضوع در شگفتى ، تو خود آبستن شوى و وصى و وزير او را بزائى .\r\n( 3 ) 4 - از اسيد بن صفوان ، يكى از صحابهء رسول خدا ( ص ) ، گويد : چون روزى رسيد كه امير المؤمنين ( ع ) وفات كرد ، گريه ، شهر را به لرزه درآورد و مردم چون روزى كه پيغمبر ( ص ) وفات كرده بود در هراس افتادند ، مردى گريان و شتابان و  إِنَّا لِلَّهِ وَ إِنَّا إِلَيْهِ راجِعُونَ  گويان آمد و مىگفت : امروز خلافت نبوت بريده شد تا بر در خانه‌اى كه امير المؤمنين ( ع ) در آن بود ايستاد و گفت :\r\nاى ابو الحسن ، خدايت رحمت كناد ، تو در اسلام بر اين مردم پيش‌تر و در ايمان از آنها خالص‌تر و در يقين كاملتر و از خدا ترسان‌تر و از همه رنج كش‌تر و نسبت به رسول خدا ( ص ) نگهدارتر و نسبت به اصحابش امين‌تر بودى ، در مناقب بر همه برتر و در سوابقِ\r\n\r\n","description":"","footnote":"","page_name":" 307 ","page_number":307},
  {"content":"\r\n . \r\n","description":"","footnote":"","page_name":" 308 ","page_number":308},
  {"content":"\r\n\r\n( 1 ) نيك از همه ارجمندتر و در پايه از همه بالاتر و نسبت به رسول خدا نزديك‌تر و در روش و اخلاق و سيما و كردار از همه به آن حضرت مانندتر و مقامت شريف‌تر و از همه در نزد او گرامىتر بودى .\r\nخدايت از اسلام و از طرف رسولش و از همهء مسلمين پاداش خير دهد ، هر وقت اصحابش ناتوانى كردند ، تو توانا بودى و هر گاه زبونى كردند ، تو دليرانه نبرد كردى و چون سستى نمودند ، تو قيام كردى و چون اصحابش قصد خلاف كردند ، تو به روش رسول خدا ( ص ) چسبيدى ، تو خليفهء بر حق او بودى ، بىگفتگو ، و هم طراز به رغم منافقان و خشم كافران و بد آمد حسودان و به كورى چشم فاسقان ، وقتى در مسلمانى سست شدند تو بودى كه براى مسلمانى قيام كردى و وقتى به پت پت افتادند و از سخن در ماندند تو به سخنرانى پرداختى ، آنجا كه ماندند تو بودى كه به نور خدا پيش رفتى و از تو پيروى كردند و رهنمائى شدند .\r\nتو از همه نرم‌گوتر و در عبادت فرازترى ( بلند پروازتر و خوش سخن‌تر و درست‌گوترى خ ل ) و كم‌گوتر و درست‌گوترى ، رأيت از همه بزرگوارتر و دلت از همه دليرتر و يقينت از همه محكم‌تر و كردارت از همه بهتر و نسبت به امور داناترى .\r\nتو به خدا سرور بزرگ دينى در آغاز و انجام ، در آغاز كه مردم متفرق شدند و در انجام كه سست شدند ، وقتى مؤمنين در سرپرستى تو در آمدند براى آنها پدرى مهربان بودى و بارى را به دوش كشيدى كه آنها ناتوان بودند از حمل آن ، و حفظ كردى آنچه را از دست دادند و رعايت كردى آنچه را رها كردند و دامن به كمر زدى و اقدام كردى وقتى گرد آمدند ( يعنى دل به پيروى تو دادند ) و تو فراز گرفتى وقتى آنها بيتاب و درمانده شدند .\r\n\r\n","description":"","footnote":"","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n\r\n( 1 ) تو شكيبا بودى وقتى آنها شتاب‌زدگى كردند و تو بودى كه هر خونى را مىخواستند گرفتى و به وسيلهء تو رسيدند به آرمانهائى كه نمىپنداشتند ، تو بر كفار عذابى كوبنده و چپاولگر بودى و براى مؤمنان پشتيبان و دژ .\r\nتو آفريده شدى اندر نعمت خلافت الهيه ( اندر گرفتارى خلافت خ ل ) و كامياب شدى از اين عطيهء الهيه و سوابق آنها را كه شرط آن است محرز كردى و فضائل آنها را به در بردى ، دليل تو رخنهء اعتراضى نداشت و دلت كج نشد و به بينائيت سست نگرديد و به خود ترس راه ندادى و سقوط نكردى ( خيانت نورزيدى ، سر گران نشدى خ ل ) تو چون كوهى بودى كه طوفانش نجنباند و تو چنان بودى كه ( رسول خدا ( ص ) فرمود : امين‌تر مردم در يارى من و در آنچه خوددارى ، و همچنان كه فرمود ( ص ) : در تن خود ناتوانى و در كار خدا توانا ، در پيش خود فروتنى و در نزد خدا بزرگوار ، در روى زمين بزرگى و در نزد مؤمنين و الا ، كسى را در بارهء تو عيب‌جوئى نرسد و بدگوئى از تو از هيچ گوينده نسزد ( و كسى را در تو طمعى براى ناحق نيست ) با احدى روى دربايستى و ملاحظه نداشتى ، ناتوان و زبون نزد تو نيرومند بود و عزيز ، تا حقش را بستانى و نيرومند و عزيز نزد تو خوار و ناتوان بود تا حق را از او بستانى ( و به صاحبش برسانى ) ، خويش و بيگانه از نظر عدالت در برابرت يكى بودند ، كار تو درستى و راستى و نرمش بود و گفتارت حكم حق و قاطع و دستورات بردبارى و دور انديشى ، و رأيت دانش و تصميم در آنچه كردى ، و هر آينه راه حق صاف گشت و دشوارى هموار شد و آتش فتنه خاموش گرديد ، و دين به وسيلهء تو راست شد ، و اسلام به وجودت نيرومند گرديد ، و امر خدا\r\n\r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n\r\n( 1 ) غالب شد و گر چه كافران را بد آمد ، و اسلام و مؤمنان به تو پا بر جا شدند ، بسيار بسيار پيش رفتى جانشينان خود را به رنج افكندى ، گريهء تو را جبران نكند ، و مرگت در آسمان پيش آمد بزرگى به حساب است و غمت همهء مردم را خُرد كرده فإنا  لِلَّهِ وَ إِنَّا إِلَيْهِ راجِعُونَ  ، به قضاى خدا رضا دهم و كار او را به وى باز گذاريم ، به خدا هرگز مسلمانان چون توئى را از دست ندهند .\r\nتو براى مؤمنان پناه بودى و دژ بودى و كوه بلندى بودى و نسبت به كفار سخت گير و خشم آفرين بودى ، خدا تو را به پيغمبرت برساناد و از اجر سوگواريت ما را محروم مكناد و ما را پس از تو گمراه نسازد و گريست و اصحاب رسول خدا ( ص ) همه گريستند ، سپس او را جستند و نيافتند .\r\n\r\nدر محل دفن امير المؤمنين ( ع )\r\n( 2 ) 5 - صفوان جمّال گويد : من و عامر و عبد الله بن جذاعهء ازدى خدمت امام صادق ( ع ) بوديم ، گويد : عامر به آن حضرت گفت : قربانت ، مردم پندارند كه امير المؤمنين ( ع ) در رحبه ( در ميدان كوفه يا جلو خان مسجد كوفه ) به خاك سپرده شده ، فرمود :\r\nنه ، گفت : پس كجا به خاك سپرده شده ؟\r\nفرمود : چون وفات كرد ، امام حسن ( ع ) او را برداشت و برد در پشت شهر كوفه ، نزديك نجف ( تپه يا سدّى كه جلو آب بندند ) سمت چپ غرى ( قبر دو نديم جذيمة الأبرش ) و سمت راست حيره ( كاخ نعمان بن منذر كه در يك ميلى كوفه بوده است ) و او را ميان تپه‌هاى كوچكى كه ريگهاى سفيد و در نما داشت و مىدرخشيدند به خاك سپرد .\r\nراوى گويد : پس از آن من به همان جا رفتم و يك جا را در\r\n\r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n\r\nنظر آوردم كه قبر آن حضرت است ، و سپس خدمت امام صادق ( ع ) آمدم و به او گزارش دادم ، به من فرمود : درست فهميدى ، خدايت رحمت كند - سه بار - .\r\n( 1 ) 6 - عبد الله بن سنان گويد : عمر بن يزيد نزد من آمد و گفت :\r\nسوار شو ، من با او سوار شدم ، رفتيم به در منزل حفص كناسى ، و من او را هم بيرون آوردم و به همراه ما سوار شد ، سپس رفتيم تا به ( غري ) و رسيديم به قبرى ، عبد الله گفت : پياده شويد ، اين قبر امير المؤمنين ( ع ) است ، گفتم : از كجا دانستى ؟ گفت : من چند بار با امام صادق ( ع ) وقتى در حيره بود ، سر اين قبر آمدم و آن حضرت به من خبر داد كه اين قبر او است .\r\n( 2 ) 7 - از عيسى شلقان ، گويد : شنيدم امام صادق ( ع ) مىفرمود :\r\nكه امير المؤمنين ( ع ) در بنى مخزوم چند دائى داشت ، يكى جوانى از آنها آمد خدمت او گفت : دائى جان ، برادرم مرده و من سخت بر او اندوه مىخورم .\r\nگويد : على ( ع ) به او فرمود : مىخواهى او را زنده ببينى ؟\r\nگفت : آرى ، فرمود : قبرش را به من به نما گويد : بُردِ رسول خدا ( ص ) را به بر كرد و ازار خود ساخت و چون به سر آن قبر رسيد ، دو لبش جنبيدند و سر پائى به آن گور زد و آن مرده ، از آن بر آمد و به زبان فرس سخن مىگفت ، امير المؤمنين ( ع ) به او فرمود : مگر تو عرب نمردى ؟ گفت : چرا ولى پيرو روش فلان و\r\n\r\n","description":"","footnote":"","page_name":" 315 ","page_number":315},
  {"content":"\r\n . \r\n","description":"","footnote":"","page_name":" 316 ","page_number":316},
  {"content":"\r\n\r\nفلان مرديم و زبان ما برگشت .\r\n( 1 ) 8 - امام باقر ( ع ) فرمود : چون امير المؤمنين ( ع ) از دنيا رفت ، حسن بن على ( ع ) در مسجد كوفه به پا خاست ، و سپاس خدا كرد و بر او ستايش نمود و سپس فرمود :\r\nأيا مردم ، به راستى ، امشب مردى در گذشت كه اولين از او پيش نباشند و آخرين به او نرسند ، او پرچمدار رسول خدا ( ص ) بود ، جبرئيل در سمت راستش بود و ميكائيل در سمت چپش از ميدان بر نمىگشت تا خدا به او پيروزى مىداد ، به خدا سپيد و سرخى ( نقره و طلا ) به جاى نگذاشته ، جز هفتصد درهم كه از عطاى او فزون از هزينه بوده و مىخواست با آن يك خدمتكارى براى خانوادهء خود بخرد .\r\nبه خدا در شبى وفات كرد كه وصى موسى يوشع بن نون در آن وفات كرد و در همان شبى كه عيسى بن مريم را به آسمان بر آورند و در شبى كه قرآن در آن فرود آمد .\r\n( 2 ) 9 - از امام صادق ( ع ) ، كه چون امير المؤمنين ( ع ) را غسل دادند از گوشهء خانه فريادى شنيدند كه : اگر جلو تابوت را برداريد دنبالش را بردارند و اگر دنبالش را بگيريد جلوش را بردارند .\r\n( 3 ) 10 - از حبيب سجستانى ، گويد : از امام باقر ( ع ) شنيدم مىفرمود :\r\n\r\n","description":"","footnote":"","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n\r\nفاطمه دختر محمد ( ص ) 5 سال پس از بعثت متولّد شد و 18 سال و 75 روز داشت كه وفات كرد .\r\n( 1 ) 11 - يكى از اصحاب ما از امام صادق ( ع ) شنيده كه مى فرمود : چون امير المؤمنين ( ع ) وفات كرد ، حسن و حسين و دو مرد ديگر جنازه‌اش را بردند تا از شهر كوفه خارج شدند و كوفه را به سمت راست خود گذاشتند و به سوى جبانه ( گورستان عمومى ) رفتند تا او را به غرى گذر دادند و به خاكش سپردند و قبرش را هموار ساختند و برگشتند .\r\n\r\n[ حضرت زهرا ( س ) 
  ]\r\n\r\nباب ولادت زهراء - فاطمه ( ع )\r\n( 2 ) فاطمه ( ع ) پنج سال پس از بعثت رسول خدا ( ص ) متولد شد و 18 سال و 75 روز داشت كه وفات كرد و پس از پدرش 75 روز زنده بود .\r\n1 - امام صادق ( ع ) فرمود : به راستى فاطمه ( ع ) پس از\r\n\r\n","description":"","footnote":"","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\nپدرش هفتاد و پنج روز زنده ماند ، اندوه سختى از مرگ پدرش در دل او در آمد ، جبرئيل نزد او مىآمد و نسبت به پدرش به او سر سلامتى خوبى مىداد و او را خوش دل مىكرد و از حال پدرش و جاى او به او گزارش مىداد و آنچه در آينده به نژاد او پيش مى آيد به او گزارش مىداد و على ( ع ) آنها را مىنوشت .\r\n( 1 ) 2 - از ابى الحسن ( ع ) ، فرمود :\r\nبه راستى فاطمه ( ع ) صدّيقه بود و شهيد شد و به راستى دختران پيغمبران خونِ حيض نبينند .\r\n( 2 ) 3 - حسين بن على ( ع ) فرمود : چون فاطمه ( ع ) وفات كرد ، امير المؤمنين ( ع ) او را نهانى به خاك سپرد و جاى قبرش را ناپديد كرد و سپس ايستاد و رو به قبر رسول خدا ( ص ) كرد و گفت :\r\nدرود بر تو اى رسول خدا ( ص ) ، از طرف من و از طرف دخترت و ديدار كنت و آنكه در بقعهء تو زير خاك خوابيد و خدا براى او خواست كه هر چه زودتر به تو رسد ، يا رسول الله از برگزيدهء تو شكيبائى من كم ، و از سيدهء زنان عالميان خوددارى من نابود است ، جز اين كه همدردى در روش جدائى از تو مرا تسليت بخشد ( رو به فاطمه كرد و فرمود : ) من تو را به دست خود در لحد قبرت روى خاك خوابانيدم و سرت روى سينه‌ام بود كه جان دادى . آرى در كتاب خدا بهترين پذيرائى ثبت است كه  إِنَّا لِلَّهِ وَ إِنَّا إِلَيْهِ راجِعُونَ  . سپرده ، برگشت و گروى ، دريافت شد و زهراء ربوده گرديد . يا رسول الله ، ديگر در نظرم آسمان سبز فام و زمين تيره ، چه\r\n\r\n","description":"","footnote":"","page_name":" 321 ","page_number":321},
  {"content":"\r\n . \r\n","description":"","footnote":"","page_name":" 322 ","page_number":322},
  {"content":"\r\n\r\n( 1 ) اندازه زشت است ، اندوه من پايان پذير نيست و شبم همه در بىخوابى گذرد و غمى دارم كه از دل نرود مگر اين كه خدا برايم همان خانهء بقائى را برگزيند كه تو در آن جاى دارى ، غصه‌اى دلخون كن و اندوهى هيجان خيز و غم انگيز ، چه زود ميان ما جدائى افتاد .\r\nمن به خدا شكايت برم ، ( يا رسول الله ) دختر به تو گزارش دهد كه امّتت براى بردن خلافت همدست شدند ، خوب از او پرسش كن و گزارش وضع را از او بخواه ، چه بسا دل سوخته‌اى كه دلش چون دريا مىجوشد و مىخروشد و راهى براى پراكندن در دل خود ندارد ، و محققاً فاطمه در دل ، مرا مىگويد ، و خدا در بارهء آن ، قضاوت مىكند و او بهترين قضاوت‌كننده‌ها است .\r\nدرود وداع‌كننده‌اى كه نه دل باز گرفته و نه خسته شده ، اگر بر گردم از ملال و خسته شدن نيست و اگر در اينجا بمانم از بدگمانى به وعده‌اى كه خدا به صابران داده نيست .\r\nواى ، واى شكيبائى خوش‌نماتر و زيباتر است ، اگر چيرگى دشمنان زور گو نبود و بيم سرزنش آنان نمىرفت و ترس از غلبهء آنها بر قبرت نداشتم ، اقامت بر سر قبرت را چون معتكفان ملازمت مىكردم و چون زن بچه مرده بر مرگ جانگداز تو شيون مىنمودم .\r\n( يا رسول الله ) در برابر ديدار خدا ، دخترت نهانى دفن شود و حق او را ببرند و ارث او را ندهند با اين كه عهد تو با مردم دير نشده و يادت كهنه نگرديده ، به سوى خدايا رسول الله شكوه بايد و در بارهء حضرت تو تسليت نيك شايد ، رحمت خدا بر تو ، و بر فاطمه درود و رضوان .\r\n( 2 ) 4 - مفضل گويد : به امام صادق ( ع ) گفتم : چه كس\r\n\r\n","description":"","footnote":"","page_name":" 323 ","page_number":323},
  {"content":"\r\n . \r\n","description":"","footnote":"","page_name":" 324 ","page_number":324},
  {"content":"\r\n\r\nفاطمه ( ع ) را غسل داد ؟ فرمود : امير المؤمنين بود ، و من مثل اين كه اين گفتهء حضرت را بزرگ شمردم ، به من فرمود : گويا از آنچه به تو خبر دادم تنگدل شدى ؟ گفتم : گويا چنين باشد ، قربانت گردم .\r\nگويد : فرمود : تنگدل مباش ، زيرا فاطمه صدّيقه بود و او را نبايد غسل دهد ، جز صدّيق ، آيا نمىدانى كه مريم ( ع ) را جز خود حضرت عيسى ( ع ) غسل نداد .\r\n( 1 ) 5 - امام باقر ( ع ) و امام صادق ( ع ) فرمودند : به راستى فاطمه ( ع ) - چون آن مردم كردند آنچه كردند - ( يعنى بىاذن وارد خانهء او شدند و على ( ع ) را به مسجد بردند ) گريبان عمر را گرفت و به سوى خود كشيد و فرمود : هلا به خدا اى پسر خطاب ، اگر به من ناخوش نبود كه بلاء به بىگناه برسد ، مىدانستى كه خدا را قسم مىدادم و مىفهميدى كه زود مستجاب مىكند .\r\n( 2 ) 6 - امام باقر ( ع ) فرمود : چون فاطمه ( ع ) متولد شد ، خدا به فرشته‌اى وحى كرد و به وسيلهء آن زبان محمد ( ص ) را گشود تا او را فاطمه ناميد ، سپس فرمود : من تو را با دانش از شير باز گرفتم و تو را از حيض بريدم ، سپس امام باقر ( ع ) فرمود : به خدا كه خداوند او را به علم و دانش از شير باز گرفت و هم او را از حيض بر كنار داشت از روز ميثاق .\r\n( 3 ) 7 - امام باقر ( ع ) فرمود كه : پيغمبر ( ص ) به فاطمه ( ع )\r\n\r\n","description":"","footnote":"","page_name":" 325 ","page_number":325},
  {"content":"\r\n . \r\n","description":"","footnote":"","page_name":" 326 ","page_number":326},
  {"content":"\r\n\r\nفرمود : اى فاطمه برخيز و آن سينى را بياور ، برخاست و سينى را برآورد و در آن تريد و قطعهء گوشت با استخوانى بود كه مىجوشيد و پيغمبر و على و فاطمه و حسن و حسين تا 13 روز از آن مىخوردند .\r\nسپس امّ أيمن حسين ( ع ) را ديد كه چيزى دارد ، به او گفت :\r\nاين را از كجا آوردى ؟ گفت : ما چند روز است كه از اين مىخوريم ، امّ أيمن نزد فاطمه ( ع ) آمد و گفت : اى فاطمه ، امّ أيمن هر چه دارد از آن فاطمه و اولاد او است و چون فاطمه چيزى يابد امّ أيمن بهره‌اى از آن ندارد ؟ فاطمه چيزى از آن سينى براى امّ أيمن آورد تا از آن خورد و فوراً آن سينى ناپديد شد ، پيغمبر ( ص ) به او فرمود :\r\nاگر نبود كه از آن به امّ أيمن خوراندى تو و نژادت تا قيامت از آن مىخورديد ، سپس امام باقر ( ع ) فرمود : آن سينى نزد ما است و قائم ما ( ع ) در زمان خود آن را بيرون مىآورد .\r\n( 1 ) 8 - على بن جعفر گويد : شنيدم ابو الحسن ( ع ) مىفرمود : در اين ميان كه رسول خدا ( ص ) نشسته بود به ناگاه فرشته‌اى بر او در آمد كه بيست و چهار رو داشت ، رسول خدا ( ص ) به او فرمود :\r\nاى دوستم جبرئيل من تو را در اين صورت نديده بودم ، آن فرشته گفت : اى محمد ( ص ) من جبرئيل نيستم ، خدا مرا فرستاده كه نور را به نور تزويج كنم .\r\nفرمود : چه كسى را با چه كسى ؟ گفت : فاطمه را به على ، فرمود : چون آن فرشته پشت كرد به ناگاه ميان دو شانه‌اش نقش\r\n\r\n","description":"","footnote":"","page_name":" 327 ","page_number":327},
  {"content":"\r\n . \r\n","description":"","footnote":"","page_name":" 328 ","page_number":328},
  {"content":"\r\n\r\nبود محمد رسول خدا ، على وصى او است ، رسول خدا ( ص ) فرمود :\r\nاز چه زمانى اين ميان دو شانه‌ات نوشته است ؟ فرمود : بيست و در هزار سال پيش از آنكه خدا آدم را بيافريند .\r\n( 1 ) 9 - احمد بن محمد بن ابى نصر گويد : از امام رضا ( ع ) پرسيدم از قبر فاطمه ( ع ) ، در پاسخ فرمود كه : در خانهء خودش دفن شد و چون بنى اميه به مسجد مدينه افزودند جزء مسجد شد .\r\n( 2 ) 10 - يونس بن ظبيان گويد : از امام صادق ( ع ) شنيدم مىفرمود :\r\nاگر نبود كه خدا تبارك و تعالى امير المؤمنين ( ع ) را آفريد براى همسرى فاطمه ( ع ) همسرى براى او نبود در روى زمين از آدم ( ع ) تا هر بشرى كه پس از وى باشد .\r\n\r\n[ امام حسن مجتبى ( ع ) 
  ]\r\n\r\nباب ولادت حسن بن على ( ع )\r\n( 3 ) حسن بن على ( ع ) در ماه رمضان سال بدر سنهء دوم هجرت متولد شد و روايتى است كه در سال سوم هجرت متولد شده و در آخر ماه صفر سال 49 هجرت وفات كرد ، 47 سال و 6 ماه داشت\r\n\r\n","description":"","footnote":"","page_name":" 329 ","page_number":329},
  {"content":"\r\n . \r\n","description":"","footnote":"","page_name":" 330 ","page_number":330},
  {"content":"\r\n\r\nو مادرش فاطمه دختر رسول خدا ( ص ) بود .\r\n1 - از قول كسى كه از امام باقر ( ع ) شنيده كه مىفرمود :\r\nچون مرگ حسن ( ع ) در رسيد گريست ، به او عرض شد : يا بن رسول الله ، تو با اين مقامى كه نسبت به رسول خدا ( ص ) دارى گريه مىكنى ؟ با آنچه رسول خدا ( ص ) در بارهء تو گفته و با اينكه بيست بار پياده به مكه رفتى و سه بار هر چه داشتى در راه خدا دو نيمه كردى تا برسد به كفش پا ، فرمود : من از دو خصلت مىگريم :\r\n1 - از هراس موقف روز قيامت ( از هراس آنچه پس از من به امت گذرد ، از هراس حادثهء ناگوار كربلا خ ل ) .\r\n2 - از جدائى دوستان .\r\n( 2 ) 2 - امام صادق ( ع ) فرمود : حسن بن على ( ع ) وفات كرد و 47 سال داشت در سال پنجاهم از هجرت ، پس از رسول خدا ( ص ) چهل سال زنده بود .\r\n( 3 ) 3 - از ابى بكر حضرمى گفت : جعده بنت اشعث بن قيس كندى بود كه حسن بن على ( ع ) را با كنيزك وى زهر داد ، آن كنيزك زهر را قى كرد ولى زهر امام حسن ( ع ) در شكمش ماند\r\n\r\n","description":"","footnote":"","page_name":" 331 ","page_number":331},
  {"content":"\r\n . \r\n","description":"","footnote":"","page_name":" 332 ","page_number":332},
  {"content":"\r\n\r\nو باد كرد ( جوش آمد - و جگر را انداخت خ ل ) و آن حضرت وفات كرد .\r\n( 1 ) 4 - امام صادق ( ع ) فرمود : حسن بن على ( ع ) در يك سالى براى عمره با مردى از فرزندان زبير كه عقيده به امامتش داشت به سفرى بيرون شد و در آبگاهى زير نخلهء خشكى بار انداختند ، آن نخله از بىآبى خشك شده بود ، براى امام حسن زير آن نخلهء خشك فرش انداختند و براى آن زبيرى زير نخلهء ديگرى برابر آن حضرت .\r\nامام صادق ( ع ) فرمود : آن زبيرى سر برداشت و گفت : اگر اين نخله رطبى داشت ما از آن مىخورديم ، امام حسن به او فرمود :\r\nتو ميل رطب دارى ؟ زبيرى گفت : آرى ، زبيرى گفت : آن حضرت دست به آسمان برداشت و سخنى گفت كه من آن را نفهميدم آن نخله سبز شد و به حال آمد و برگ كرد و رطب آورد ، جمّالى كه شتر از او كرايه كرده بودند گفت : به خدا جادو است .\r\nامام حسن ( ع ) به او فرمود : واى بر تو جادو نيست ولى دعاى مستجاب پسر پيغمبر است ، گويد : به نخله برآمدند و آنچه در آن بود چيدند و براى آنها بس بود .\r\n( 2 ) 5 - از امام صادق ( ع ) كه امام حسن ( ع ) فرمود : به راستى براى خدا دو شهر است يكى در مشرق و ديگرى در مغرب ، برگرد هر دو باروئى است آهنين و بر هر كدام هزار هزار در است و در آنها هفتاد هزار هزار زبان است كه زبان هر دسته جز زبان همشهرى ديگر\r\n\r\n","description":"","footnote":"","page_name":" 333 ","page_number":333},
  {"content":"\r\n . \r\n","description":"","footnote":"","page_name":" 334 ","page_number":334},
  {"content":"\r\n\r\nاست من همهء اين زبانها و آنچه در اين دو شهر است و در ميان آنها مىدانم و در اين دو شهر حجتى و امامى جز من و جز برادرم حسين نيست .\r\n( 1 ) 6 - از امام صادق ( ع ) : حسن بن على ( ع ) يك سال پياده به مكه مىرفت و دو پايش ورم برداشت يكى از وابسته‌هايش عرض كرد :\r\nاگر سوار شويد ، اين ورم فرو نشيند ، فرمود : نه هرگز ، وقتى به اين منزل برسيم مرد سياهى جلوت آيد كه روغنى با خود دارد ، آن را بخر و در بهاى آن با او چانه نزن ، وابستهء آن حضرت گفت : پدر و مادرم قربانت ما به هيچ منزلى نرسيديم كه كسى باشد و چنين دوائى بفروشد ، به او فرمود : چرا ، آن مرد در پيش تو است اندكى به اين منزل مانده ، يك ميل راه طى كردند بناگاه آن سياه پيدا شد ، امام حسن ( ع ) فرمود : برو نزد اين مرد و دارو را از او بگير و بهايش را به او بده ، آن سياه گفت : اى غلام اين روغن را براى كى مىخواهى ؟ گفت : براى حسن بن على ( ع ) ، گفت : مرا نزد آن حضرت ببر ، او را آورد خدمت آن حضرت رسانيد ، سياه به آن حضرت عرض كرد : پدر و مادرم قربانت من نمىدانستم شما نياز به اين دارو داريد ، تو خودت اين را مىدانى ؟ من در برابر آن بهائى نمىگيرم همانا من غلام شما هستم ولى نزد خدا دعا كن كه يك پسر درستى به من بدهد و دوستدار شما خانواده باشد ، زيرا من خانوادهء خود را در حال درد زائيدن گذاشتم و آمدم ، امام حسن ( ع ) فرمود : به منزلت برو كه خدا به تو پسر درستى بخشيده و او از شيعيان ما است .\r\n\r\n","description":"","footnote":"","page_name":" 335 ","page_number":335},
  {"content":"\r\n . \r\n","description":"","footnote":"","page_name":" 336 ","page_number":336},
  {"content":"\r\n\r\n\r\n[ امام حسين ( ع ) 
  ]\r\n\r\nباب ولادت حسين بن على ( ع )\r\n( 1 ) حسين بن على ( ع ) سال سوم هجرت متولد شد و در ماه محرم سال 61 از هجرت در 57 سالگى در گذشت ، عبيد الله بن زياد لعنه الله در دوران خلافت يزيد بن معاويه لعنه الله وقتى حاكم بر كوفه بود آن حضرت را شهيد كرد ، و فرماندهء قشونى كه با آن حضرت جنگيد و او را كشت عمر بن سعد لعنه الله بود ، اين واقعه روز دوشنبه دهم محرم اتفاق افتاد ، مادرش فاطمه ( ع ) دختر رسول خدا ( ص ) بود .\r\n1 - امام صادق ( ع ) فرمود :\r\nحسين بن على ( ع ) روز عاشوراء در سن پنجاه و هفت سالگى جان داد .\r\n( 3 ) 2 - فرمود :\r\nميان حسن و حسين ( ع ) يك طُهر ( كمترش ده روز است ) فاصله بود و فاصلهء ولادت آنها 6 ماه و 2 روز بود .\r\n\r\n","description":"","footnote":"","page_name":" 337 ","page_number":337},
  {"content":"\r\n . \r\n","description":"","footnote":"","page_name":" 338 ","page_number":338},
  {"content":"\r\n\r\n( 1 ) 3 - فرمود : چون فاطمه ( ع ) به حسين آبستن شد جبرئيل نزد رسول خدا ( ص ) آمد و گفت : به راستى فاطمه ( ع ) به زودى پسرى آورد كه پس از تو امتت او را بكشند ، پس چون فاطمه به حسين آبستن شد در بارهء او نگرانى داشت و چون او را هم زائيد در بارهء او نگرانى و بد دلى داشت سپس امام صادق ( ع ) فرمود : در دنيا مادرى ديده نشده كه پسر زايد و بدش آيد ولى نگرانى فاطمه از اين راه بود كه مىدانست كشته مىشود .\r\nفرمود : در بارهء او اين آيه نازل شد ( 15 سوره احقاف ) : « ما وصيت كرديم انسان را به والدينش نيكى كند ، مادرش او را به ناخوشى باردار شد و به ناخوشى زائيد ، و آبستنى و از شير بريدنش روى هم سى ماه است » .\r\n( 2 ) 4 - امام صادق ( ع ) فرمود كه : جبرئيل بر محمد ( ص ) نازل شد و به او گفت : اى محمد به راستى خدا تو را به نوزادى مژده دهد كه فاطمه آن را زايد و امتت پس از تو او را بكشند ، فرمود : اى جبرئيل بر پروردگارم درود ، مرا نيازى نيست به نوزادى كه فاطمه آورد و امتم پس از من او را بكشد پس بالا رفت و سپس فرود آمد باز مانند آن را به پيغمبر گفت .\r\nپيغمبر در پاسخ فرمود : اى جبرئيل به پروردگارم درود ، نيازى نيست مرا به نوزادى كه امتم پس از من او را مىكشند ، پس جبرئيل به آسمان بالا رفت و سپس فرود شد و گفت : اى محمد\r\n\r\n","description":"","footnote":"","page_name":" 339 ","page_number":339},
  {"content":"\r\n . \r\n","description":"","footnote":"","page_name":" 340 ","page_number":340},
  {"content":"\r\n\r\n( 1 ) پروردگارت سلامت رساند و مژده‌ات دهد كه او امامت و ولايت و وصيت را در نژاد اين شهيد نهد ، پيغمبر گفت : من راضى شدم ، سپس پيغمبر فرستاد نزد فاطمه كه خدا مرا به نوزادى از تو مژده داده كه امتم پس از من او را مىكشند ، فاطمه ( ع ) پاسخ فرستاد كه مرا نيازى نيست به نوزادى كه امتت پس از تو او را مىكشند .\r\nپيغمبر به او پيغام فرستاد كه به راستى خدا در نژاد او است كه امامت و ولايت و وصيت را نهاده است ، فاطمه پاسخ فرستاد كه من راضى شدم ( 15 سوره احقاف ) : « و به او از روى نگرانى و بد دلى آبستن شد و او را با نگرانى و بد دلى زائيد و آبستنى و شيرخوارگى او سى ماه بود ، تا چون به نيرومندى رسيد و چهل ساله شد ، گفت پروردگارا به من روزى كن كه شكرگزارى كنم از نعمتى كه تو به من انعام كردى و بر پدر و مادرم و براى اين كه كردار شايسته‌اى كنم كه تو آن را بپسندى و نژاد مرا اصلاح فرما » . اگر نمىگفت نژادم را اصلاح كن برايم ، هر آينه همهء نژادش امام بودند . حسين از فاطمه ( ع ) و از هيچ زنى شير نخورد ، او را نزد پيغمبر ( ص ) مىآوردند و ابهام خود را در دهانش مىنهاد و از آن به اندازهء كفايت دو تا سه روزش مىمكيد پس گوشت حسين از گوشت رسول خدا ( ص ) روئيد و از خون او و كودك 6 ماه نزائيدند ( كه زنده ماند ) جز عيسى بن مريم و حسين بن على ( ع ) .\r\nدر روايت ديگر است از امام رضا ( ع ) كه : پيغمبر ( ص ) را شيوه بود كه حسين را نزد او مىآوردند و زبانش را در دهان او مىگذاشت و آن را مىمكيد و به همان اكتفاء مىكرد و از هيچ زنى شير نخورده است .\r\n( 2 ) 5 - از امام صادق ( ع ) در تفسير قول خدا عز و جل ( 88 سوره\r\n\r\n","description":"","footnote":"","page_name":" 341 ","page_number":341},
  {"content":"\r\n . \r\n","description":"","footnote":"","page_name":" 342 ","page_number":342},
  {"content":"\r\n\r\nصافات ) : « يك نظرى در ستاره‌ها انداخت ( 89 ) : پس گفت من بيمارم » فرمود : حساب كرد و ديد آنچه را به حسين ( ع ) وارد مىشود ، پس گفت : من بيمارم از آنچه به حسين ( ع ) وارد مىشود .\r\n( 1 ) 6 - امام صادق ( ع ) فرمود : چون كار حسين چنان شد كه شد ، فرشته‌ها به درگاه خدا شيون به گريه بلند كردند و عرض كردند :\r\nبا حسين ، برگزيده و زادهء پيغمبرت چنين رفتار مىشود ؟\r\nفرمود : خدا نمونهء قائم ( ع ) را به آنها نمود و فرمود با اين من از آنها انتقام مىستانم براى اين شهيد .\r\n( 2 ) 7 - امام باقر ( ع ) فرمود : چون نصرت و پيروزى به حسين بن على ( ع ) فرود آمد تا ميان آسمان و زمين رسيد و مخيّر شد ميان پيروز شدن يا ملاقات خداوند ، آن حضرت ملاقات خدا را برگزيد ( و شربت شهادت نوشيد ) .\r\n( 3 ) ( * ) - ادريس بن عبد الله اودى ( ازدى خ ل ) گويد : چون حسين ( ع ) شهيد شد و آن لشكر خواستند اسب بر بدنش بتازند ، فضه ( از كنيزان فاطمه زهرا ( ع ) به زينب ( ع ) گفت : اى بانوى من سفينه ( آزاد كردهء رسول خدا ( ص ) كشتيش در دريا شكست و به جزيره‌اى افتاد و به شيرى برخورد ، به آن شير گفت : اى ابا الحارث من آزاد كردهء رسول خدايم ، آن شير در برابرش زمزمه كرد تا او را به راه آورد ، در اين گوشه هم شيرى خوابيده است ، بگذار من بروم\r\n\r\n","description":"","footnote":"","page_name":" 343 ","page_number":343},
  {"content":"\r\n . \r\n","description":"","footnote":"","page_name":" 344 ","page_number":344},
  {"content":"\r\n\r\nو به او آگاهى دهم كه اين مردم فردا چه خواهند كرد .\r\nگويد : فضه نزد آن شير رفت و گفت : اى ابا الحارث ، آن شير سر بلند كرد و فضه به او گفت : مىدانى فردا مىخواهند با امام حسين ( ع ) چه كار كنند ، مىخواهند اسب بر پشتش بتازند .\r\nگويد : آن شير آمد تا دو دست خود را روى جسد حسين ( ع ) نهاد ، لشكر پيش آمدند و چون آن شير را ديدند عمر بن سعد به آنها گفت : اين فتنه‌اى است مبادا آن را برانگيزيد ، برگرديد ، آنها هم برگشتند .\r\n( 1 ) 8 - مصقلهء طحان گويد : از امام صادق ( ع ) شنيدم مىفرمود :\r\nچون حسين ( ع ) كشته شد ، زوجهء او كه از بنى كلب بود ( دختر امرء القيس كلبى مادر سكينه بنت الحسين ) برايش مجلس مأتمى بر پا كرد ، او گريست و زنهاى ديگر و همهء خادمان گريستند تا اشكشان خشك شد و تمام شد ، در اين ميان ديد يكى از كنيزانش گريه مىكند و اشك او روان است ، او را نزد خود خواست و به او گفت : تو را چه شده است كه در ميان ما همه اشكت روان است ؟ گفت : چون من بىتاب شدم يك شربتى از قاووت نوش كردم .\r\nراوى گويد : آن بانو دستور داد تا خوراك و قاووتهاى چندى آوردند ، خود خورد و نوشيد و به ديگران هم خوراند و نوشاند و گفت : مقصود ما اين است كه بدين وسيله براى گريه بر حسين ( ع ) تجديد نيرو كنيم ، گويد : چند گلدان ( عطردان خ ل ) به آن بانوى كلبى هديه كردند تا از آنها در مجلس سوگوارى بر حسين ( ع ) استفاده كند ، چون نگاهش به آنها افتاد گفت : اينها چيست ؟ گفتند : هديه‌اى است كه فلانى تقديم كرده تا در مجلس\r\n\r\n","description":"","footnote":"","page_name":" 345 ","page_number":345},
  {"content":"\r\n . \r\n","description":"","footnote":"","page_name":" 346 ","page_number":346},
  {"content":"\r\n\r\nماتم امام حسين ( ع ) از آن استفاده كنيم ، گفت : ما مجلس عروسى نداريم ، با اينها چه كار داريم ، و دستور داد آنها را از خانه بيرون راندند . چون آن زنان از خانه به در شدند ، ديگر اثرى از آنها ديده نشد گويا يك بار پريدند و نابود شدند و پس از بيرون رفتن آنها از خانه جاى پائى از آنها ديده نشد .\r\n\r\n[ امام زين العابدين ( ع ) 
  ]\r\n\r\nباب ولادت على بن الحسين ( ع )\r\n( 1 ) على بن الحسين ( ع ) در سال 38 هجرى متولد شد و در سال 95 كه 57 ساله بود وفات كرد ، مادرش سلامه دختر يزدگرد پسر شهريار بن شيرويه زاد خسرو پرويز بود ، يزدگرد نامبرده آخرين پادشاهان فُرس است .\r\n1 - امام باقر ( ع ) فرمود : چون دختر يزدگرد را براى عمر آوردند ، دوشيزه‌هاى مدينه به تماشاى او آمدند و چون او را در آوردند مسجد مدينه از پرتو او درخشان شد چون عمر به او نگاه كرد روى خود را پوشيد و گفت : « اف بيروج بادا هرمز » ، يعنى سياه باد روزگار هرمز ، عمر گفت : مرا دشنام مىدهد اين دخترك ؟\r\nو نسبت به او سوء قصد كرد .\r\nامير المؤمنين ( ع ) فرمود : تو اختيار دار او نيستى ، او را اختيار بده تا يك مرد مسلمانى را براى خود انتخاب كند و او را در سهم\r\n\r\n","description":"","footnote":"","page_name":" 347 ","page_number":347},
  {"content":"\r\n . \r\n","description":"","footnote":"","page_name":" 348 ","page_number":348},
  {"content":"\r\n\r\nغنيمت او حساب كن ، او را مخيّر كرد و او هم آمد و دست خود را بر سر حسين ( ع ) گذاشت ، امير المؤمنين به او فرمود : نامت چيست ؟\r\nگفت : جهانشاه ، امير المؤمنين فرمود : بلكه بايد شهربانويه باشد ، سپس رو به حسين ( ع ) كرد و فرمود : اى ابا عبد اللَّه براى تو بهترين اهل زمين از اين بانو متولد مىشود ، و على بن الحسين ( ع ) را زائيد و به على بن الحسين ( ع ) ابن الخيرتين مىگفتند كه هاشم مختار خدا بود در عرب و فارس در عجم و روايت شده كه ابو الاسود دؤلى در بارهء آن حضرت سروده است :\r\n آن پسرى كه بود ميان خسرو و هاشم * هست گرامىترين قرين تمائم \r\n( تمائم جمع تميمه و آن آويزه‌اى است كه براى دفع چشم زخم به كودكان عزيز مىبندند ) .\r\n( 1 ) 2 - زراره گويد : از امام باقر ( ع ) شنيدم مىفرمود : على بن الحسين ( ع ) ماده شترى داشت كه بيست و دو بار با آن حج رفته بود و هرگز چوبى به او نزده بود ، فرمود : پس از وفات آن حضرت بىاطلاع ما آمده بود ، ما اطلاعى نداشتيم تا يكى از خدمت‌كاران يا غلامان به ما خبر دادند كه آن ماده شتر خود را به سر قبر على بن الحسين ( ع ) رسانيده و خوابيده و لوچهء خود را در آورده و به قبر مىماليد و مىناليد ، من گفتم : زود ، زود به او برسيد و پيش از آنكه مخالفين بدانند يا آن را ببينند آن را بياوريد ، فرمود : آن ماده شتر قبر را نديده بود .\r\n( 2 ) 3 - امام باقر ( ع ) فرمود : چون پدرم على بن الحسين ( ع )\r\n\r\n","description":"","footnote":"","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n\r\nوفات كرد يك شترى از او از چراگاه خود آمد تا لوچهء خود را به قبر زد و بر آن غلطيد ، من فرمان دادم تا آن شتر را به چراگاهش برگردانيدند ، پدرم سوار آن شتر به حج و عمره مىرفت و هرگز چوبى به او نزده بود .\r\n( 1 ) 4 - امام صادق ( ع ) فرمود : چون شبى رسيد كه در آن به على بن الحسين ( ع ) وعدهء ملاقات حق داده شده بود ، فرمود به محمد ( الباقر ) : اى پسر ، برايم آب وضوء بياور ، گفته است كه : من برخاستم و آب وضوء برايش آوردم ، فرمود : اين را نمىخواهم زيرا مردارى در آن است .\r\nگويد : رفتم و چراغ آوردم و ديدم در آن موش مرده‌اى است و آب وضوى ديگرى برايش آوردم ، فرمود : اى پسر جانم امشب آن شبى است كه به من وعده شده . و سفارش كرد براى ماده شترش آغلى بسازند و به او علوفه دهند و من آن را ساختم .\r\nفرمود : درنگى نكرد كه بيرون شد تا به سر قبر آمد و لوچهء خود را بر آن زد و ناليد و اشك از ديده‌اش روان شد و نزد محمد بن على ( ع ) رفتند و به او گفتند كه ماده شتر بيرون رفته ، آن حضرت نزد او آمد و فرمود : اكنون خاموش باش ، برخيز خدايت مبارك كند ، ناقه عمل نكرد .\r\nبه راستى مطلب اين بود كه امام زين العابدين سوار بر آن شتر به مكه مىرفت و تازيانه را بر بار او مىآويخت و به آن يك تازيانه نمىزد تا به مدينه بر مىگشت . فرمود : شيوهء على بن\r\n\r\n","description":"","footnote":"","page_name":" 351 ","page_number":351},
  {"content":"\r\n . \r\n","description":"","footnote":"","page_name":" 352 ","page_number":352},
  {"content":"\r\n\r\nالحسين ( ع ) اين بود كه در شب‌هاى تار انبانى پر از كيسه‌هاى اشرفى طلا و پول و نقره به دوش مىگرفت و در هر خانه‌اى را مىزد و به هر كه بيرون مىآمد بخشش مىكرد و چون على بن الحسين ( ع ) در گذشت صاحب خانه‌ها ديگر آن وجه را از دست دادند و دانستند كه على بن الحسين ( ع ) بوده است كه اين كار را مىكرده است .\r\n( 1 ) 5 - از حسن بن على پسر دختر الياس از ابى الحسن ( ع ) گويد : شنيدمش مىفرمود : به راستى كه چون مرگ على بن الحسين ( ع ) در رسيد از هوش رفت و سپس ديده باز كرد و سورهء (   إِذا وَقَعَتِ الْواقِعَةُ   ) و   ( إِنَّا فَتَحْنا لَكَ )   را خواند و فرمود : سپاس از آن خدا است كه وعدهء خود را نسبت به ما عمل كرد و زمين را به ارث ما داد به هر جاى از بهشت بخواهيم جاى كنيم و چه خوب است مزد كارگران ، سپس همان هنگام جان داد و چيزى نگفت .\r\n( 2 ) 6 - امام صادق ( ع ) فرمود : على بن الحسين ( ع ) پنجاه و هفت سال داشت كه وفات كرد و آن در سال 95 هجرت بود ، پس از حسين ( ع ) سى و پنج سال زنده بود .\r\n\r\n","description":"","footnote":"","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n\r\n\r\n[ امام محمد باقر ( ع ) 
  ]\r\n\r\nباب ولادت ابى جعفر محمد بن على ( ع )\r\n( 1 ) ابو جعفر امام باقر ( ع ) سال پنجاه و هفت متولد شد و سال 114 كه پنجاه و هفت سال داشت ، وفات كرد ، در قبرستان بقيع مدينه كنار قبر پدرش على بن الحسين ( ع ) به خاك سپرده شد ، مادرش ام عبد الله دختر حسن بن على بن ابى طالب بود عليهم السلام و على ذريتهم الهاديه .\r\n1 - ابى الصباح از امام باقر ( ع ) فرمود : مادرم زير ديوارى نشسته بود ، آن ديوار شكست ، ما آوار نگونسارى سختى را شنيديم ، مادرم با دست خود اشاره كرد و گفت : نه ، به حق مصطفى ، خدا به تو اجازه نداده كه بر من فرود آئى ، آن ديوار ميان جو آويزان ماند تا مادرم از زير آن گذشت ، و پدرم صد اشرفى از طرف او صدقه داد .\r\nابو الصباح گويد : امام صادق ( ع ) روزى جدهء خود ، مادرش پدرش را ياد كرد و فرمود : صدّيقه بود و در خاندان امام حسن ( ع ) زنى چون او ديده نشد .\r\n( 3 ) 2 - امام صادق ( ع ) فرمود : جابر بن عبد الله انصارى آخر\r\n\r\n","description":"","footnote":"","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n\r\n( 1 ) فردى بود كه از اصحاب رسول خدا ( ص ) زنده بود و او مردى بود كه تنها ، دل به ما خانواده داشت ، و در مسجد رسول خدا ( ص ) مىنشست و عمامه سياهى روى سر مىانداخت و فرياد مىزد يا باقر العلم ، يا باقر العلم ، مردم مدينه مىگفتند : جابر هذيان مىگويد ، مىگفت : نه به خدا من هذيان نمىگويم ولى از رسول خدا ( ص ) شنيدم ، مىفرمود به من كه : تو درك مىكنى مردى از خاندان مرا ، كه نامش نام من است ، و شمائل او شمائل من است ، مىشكافد دانش را شكافتنى ، اين است كه مرا وادار مىكند بدان چه مىگويم .\r\nفرمود : در اين ميانه يك روز جابر در يكى از راههاى مدينه مىرفت و به گذر گاهى گذشت كه در آن ، مكتب خانه‌اى بود و در آن محمد بن على ( ع ) حاضر بود ، چون او را ديد ، گفت : اى پسر ، پيش آى و رو به من كن ، به او رو كرد و سپس گفت : به من پشت كن ، به او پشت كرد ، سپس جابر گفت : سوگند بدان كه جانم به دست او است ، اين شمائل ، شمائل رسول خدا ( ص ) است .\r\nاى پسر ، چه نام دارى ؟ گفت : نامم محمد بن على بن الحسين است ، جابر به او رو كرد و سرش را مىبوسيد و مىگفت : پدر و مادرم به قربانت ، رسول خدا ( ص ) به تو سلام مىرساند و اين را مىگفت ، فرمود : محمد بن على ( ع ) هراسان نزد پدرش برگشت و به او گزارش داد ، پدرش فرمود : راستى جابر اين كار را كرد ؟ گفت :\r\nآرى ، فرمود : پسر جانم ، در خانهء خود بنشين و پاى بند به آن باش ، و جابر هر بامداد و پسين نزد او مىرفت و اهل مدينه مىگفتند :\r\nوا عجبا ، جابر كه تنها باقيماندهء اصحاب رسول خدا ( ص ) است ، هر روز صبح و پسين نزد اين پسر بچه مىآيد .\r\nطولى نكشيد كه على بن الحسين ( ع ) در گذشت و محمد بن\r\n\r\n","description":"","footnote":"","page_name":" 357 ","page_number":357},
  {"content":"\r\n . \r\n","description":"","footnote":"","page_name":" 358 ","page_number":358},
  {"content":"\r\n\r\n( 1 ) على براى احترام صحبت پيغمبر ، نزد جابر مىرفت ، فرمود : آن حضرت به مسند تعليم نشست و از طرف خدا تبارك و تعالى براى مردم حديث مىگفت ، مردم مدينه گفتند : ما جري ترى از اين نديديم ، چون ديد چنين مىگويند ، از رسول خدا ( ص ) براى آنها باز مىگفت ، مردم مدينه گفتند : ما هرگز دروغگوتر از اين نديديم براى ما از كسى كه او را نديده باز مىگويد ، چون دانست كه چه مىگويند ، از جابر بن عبد الله براى آنان بازگو مىكرد و او را تصديق مىكردند ، با اينكه خود جابر نزد او مىآمد و از او مىآموخت .\r\n( 2 ) 3 - از ابى بصير گويد : خدمت امام باقر ( ع ) رسيده و گفتم به او : شما وارثان رسول خدائيد ( ص ) ؟ فرمود : آرى ، گفتم : رسول خدا ( ص ) وارث همهء پيمبران بود و هر چه را مىدانستند ، مىدانست ؟\r\nبه من فرمود : آرى ، گفتم : شما مىتوانيد مرده‌ها را زنده كنيد و كور مادر زاد و پيس را درمان كنيد ؟ فرمود : آرى به اذن خدا ، سپس به من فرمود : نزديك من بيا اى ابا محمد ، نزديكش رفتم و دستى به روى من كشيد و بر دو چشمم ماليد ، من خورشيد و آسمان و زمين و خانه‌ها و هر چه در شهر بود ديدم ، فرمود : مىخواهى چنين باشى و مانند مردم ديگر در روز قيامت مسئول باشى ؟ يا مىخواهى به حال نابينائى برگردى و يكسر به بهشت روى ؟ گفتم : بر مىگردم به حالى كه بودم ، دستى به چشمم كشيد و برگشتم بدان چه بودم ، پس اين را براى ابن ابى عمير باز گفتم ، گفت : من گواهم كه اين سخن\r\n\r\n","description":"","footnote":"","page_name":" 359 ","page_number":359},
  {"content":"\r\n . \r\n","description":"","footnote":"","page_name":" 360 ","page_number":360},
  {"content":"\r\n\r\nدرست است چنانچه اين روز روشن درست است .\r\n( 1 ) 4 - از محمد بن مسلم ، گويد : روزى خدمت امام باقر ( ع ) بودم به ناگاه يك جفت ورشان ( نوعى كبوتر ) بر ديوار نشستند ( بر آن حضرت نشستند خ ل ) و بغ‌بغو كردند . امام باقر ( ع ) تا يك ساعت به سخن آنها پاسخ مىداد ، سپس به هوا برخاستند و چون بر ديوار پريدند ، آن كبوتر نر ساعتى گرد ماده بغ‌بغو كرد و سپس پرواز كردند .\r\nپس من گفتم : قربانت ، اين پرنده چه بود ؟ فرمود : اى پسر مسلم ، هر چه خدا آفريده ، از پرنده و جاندار يا هر چه روح دارد از آدمى زاده براى ما شنواتر و فرمانبرترند ، اين كبوتر نر به ماده خود بد گمان شده بود و ماده ، سوگند خورده بود كه خلافى نكرده و گفته بود رضايت به حكم محمد بن على ( ع ) دارى ؟ به حكم من تراضى كرده بودند ، من به اين كبوتر گفتم : تو ستمكارى در اين تهمت نسبت به او ، و او هم مادهء خود را تصديق كرد .\r\n( 2 ) 5 - از ابو بكر حضرمى : كه چون امام باقر ( ع ) را به شام بردند نزد هشام بن عبد الملك و به دربار او رسيد ، هشام به اصحاب خود و حاضران از بنى اميه سفارش كرد كه چون ديديد ، من محمد بن على را سرزنش كردم و ديديد دم بستم ، شما هر كدام به او رو كنيد و او را سرزنش كنيد و سپس اجازه داد وارد شود .\r\nو چون حضرت بر او وارد شد ، با دست به همه اشاره كرد و به همه درود فرستاد و همه را در سلام خود شريك كرد و سپس نشست و هشام بيشتر بر او خشمگين شد كه به او سلام خلافت نداد\r\n\r\n","description":"","footnote":"","page_name":" 361 ","page_number":361},
  {"content":"\r\n . \r\n","description":"","footnote":"","page_name":" 362 ","page_number":362},
  {"content":"\r\n\r\n( 1 ) و بىاجازهء او نشست و به او رو كرد و او را به باد سرزنش گرفت و در ضمن به او مىگفت : اى محمد بن على ، هميشه يك مردى از شما ، جامعهء مسلمانان را بر هم مىزند و مردم را به خود مىخواند و گمان دارد كه پيشوا و امام مسلمانان است از روى سفاهت و كم‌فهمى ، و هر چه خواست به او بد گفت و او را سرزنش كرد و چون خاموش شد ، آن جمع حاضر ، يكى يكى رو به آن حضرت كردند و او را سرزنش كردند تا نفر آخرشان ، و چون همه دم بستند ، امام برخاست و فرمود :\r\nأيا مردم به كجا مىرويد ، شما را كجا مىبرند ، خدا اول شماها را به وسيلهء ما رهبرى كرده و آخر شما را هم به وسيلهء ما به پايان مىرساند ، اگر شما يك سلطنت گذرى و شتابان داريد ما هم يك سلطنت موعود داريم كه پس از آن سلطنتى نيست زيرا ما اهل انجاميم كه خدا عز و جل مىفرمايد ( 125 سوره اعراف ) : « و سر انجام از آن متقيان است » .\r\nدستور دادند ، آن حضرت را به زندان بردند ، چون به زندان رفت سخنى گفت كه : مردى در زندان نماند جز آنكه سخن او را از دهانش ربود و به او دل بست ، زندانبان نزد هشام آمد و گفت : يا امير المؤمنين ، من از اهل شام بر تو نگرانم كه مبادا بر تو بشورند و تو را از اين مقامى كه دارى ، جلوگيرند و گزارش آن حضرت را به او داد .\r\nهشام دستور داد او را با يارانش به همراه پُست به مدينه برگردانند و فرمان داد كه بازارهاى ميان راه را به روى آنها ببندند و خوراك و خواربار به آنها ندهند ، سه شبانه روز راه رفتند و طعامى و آبى نيافتند تا به مدين رسيدند ، در شهر را به روى آنها بستند ،\r\n\r\n","description":"","footnote":"","page_name":" 363 ","page_number":363},
  {"content":"\r\n . \r\n","description":"","footnote":"","page_name":" 364 ","page_number":364},
  {"content":"\r\n\r\n( 1 ) ياران آن حضرت به وى شكايت كردند از گرسنگى و تشنگى .\r\nگويد : آن حضرت به كوهى بر آمد كه بالا سر شهر بود و به اهل شهر رو كرد و به آواز بلند فرمود : اى اهل شهرى كه مردمش ستمكارند ، من همان بقية اللَّهم كه خدا مىفرمايد ( 86 سوره هود ) :\r\n« بقية الله براى شما بهتر است اگر باشيد مؤمن و نيستم من نسبت به شما خشمگين » .\r\nگويد : در ميان آنها پيره مرد سالخورده‌اى بود ، نزد مردم شهر آمد و به آنها گفت : اى مردم ، اين ندا به خدا همان دعوت شعيب است كه به خداوند سوگند ، اگر در بازار را به روى اين مرد نگشائيد شما از بالاى سر و از زير پاى خود گرفتار شويد ، اين بار مرا تصديق كنيد و در آينده مرا دروغگو شماريد زيرا من براى شما خير خواهم .\r\nگويد : شتافتند و براى محمد بن على و يارانش خوار و بار بردند و خبر آن ، شيخ به هشام پسر عبد الملك رسيد و فرستاد و او را خواست و به شام برد و كس ندانست كه چه بر سرش آوردند .\r\n( 2 ) 6 - امام صادق ( ع ) فرمود : محمد بن على ( ع ) پنجاه و هفت سال داشت كه وفات كرد ، وفاتش در سال يك صد و چهارده هجرت بود ، پس از پدرش على بن الحسين ( ع ) نوزده سال و دو ماه زنده بود .\r\n\r\n","description":"","footnote":"","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n\r\n\r\n[ امام جعفر صادق ( ع ) 
  ]\r\n\r\nباب ولادت ابى عبد الله جعفر بن محمد ( ع )\r\n( 1 ) امام جعفر صادق ( ع ) در سال 83 هجرى متولد شد و در ماه شوال سال 148 وفات كرد و 65 سال داشت ، در قبرستان بقيع در مقبره‌اى كه پدرش و جدش و حسن بن على ( ع ) در آن به خاك سپرده شده بودند ، به خاك سپرده شد ، مادرش أمّ فروه دختر قاسم بن محمد بن ابى بكر بود و مادر أم فروه اسماء دختر عبد الرحمن بن ابى بكر بود .\r\n1 - از اسحق بن جرير : كه امام صادق ( ع ) به او فرمود :\r\nسعيد بن مسيب و قاسم بن محمد بن ابى بكر و ابو خالد كابلى از ثقه‌هاى اصحاب على بن الحسين ( ع ) بودند ، فرمود : مادر من از كسانى بود كه ايمان داشت و با تقوى و خوش كردار و خدا خوش كرداران را دوست مىدارد فرمود : مادرم گفت : كه پدرم فرموده :\r\nاى ام فروه ، به راستى من هر آينه نزد خدا دعا مىكنم براى گناهكاران از شيعيان ما در هر روز و شب هزار بار ، زيرا ما به مصيبت‌ها صبر مىكنيم و مىدانيم چه ثوابى دارد و آنها ندانسته صبر مىكنند .\r\n( 3 ) 2 - از مفضل بن عمر ، گويد : ابو جعفر منصور ( عباسى )\r\n\r\n","description":"","footnote":"","page_name":" 367 ","page_number":367},
  {"content":"\r\n . \r\n","description":"","footnote":"","page_name":" 368 ","page_number":368},
  {"content":"\r\n\r\nفرمانى به والى خود بر حرمين حسن بن زيد ( پسر امام حسن مجتبى ( ع ) كه معلوم مىشود طرفدار بنى عباس و منحرف از امام صادق ( ع ) بوده ) گسيل داشت كه خانهء جعفر بن محمد ( ع ) را بر سر او آتش بزن ، او هم آتش به خانهء امام صادق ( ع ) زد و آتش بر در خانه و آستانهء آن برافروخت و امام صادق ( ع ) بيرون شد و در ميان آن آتش افروخته ، گام مىزد و مىفرمود : منم پسر اعراق الثرى ( لقب اسماعيل بوده ) منم پسر ابراهيم خليل خدا ( ع ) .\r\n( 1 ) 3 - از رُفَيد : آزاد كرده يزيد بن عمرو بن هبيره ( والى عراق بوده از طرف مروان بن محمد ) كه گفت : ابن هبيره بر من خشمگين شد و سوگند ياد كرد كه مرا بكشد ، من از او گريختم و به امام صادق ( ع ) پناهنده شدم و به او گزارش حال خود را دادم .\r\nدر پاسخ فرمود : نزد او برگرد و سلام مرا به او برسان و به او بگو كه من مولاى تو رفيد را از خشم تو در پناه گرفتم ، مبادا به او بدى برسانى ، من به او عرض كردم : قربانت ، او يك شامى بد عقيده است ، فرمود : همچنان كه به تو مىگويم نزد او برو ، من به سوى او برگشتم و در يك باديه مىرفتم و يك عرب بيابانى به من رسيد و به من رو كرد و گفت : كجا مىروى ؟ من چهرهء آدم كشته‌شدنى در تو مىبينم . سپس گفت : دستت را بر آور ، بر آوردم ، گفت :\r\nدست آدمى است كه كشته مىشود ، سپس گفت : پايت را به من بنما ، پايم را بر آوردم ، گفت : پاى آدم كشته‌شدنى است ، سپس گفت : همهء تنت را برآور ، من تنم را بر آوردم ، گفت : تن كشته‌شدنى است ، سپس گفت : زبانت را برآور ، زبانم را در آوردم ، به من گفت : برو بر تو باكى نيست زيرا در زبانت يك پيغامى است كه\r\n\r\n","description":"","footnote":"","page_name":" 369 ","page_number":369},
  {"content":"\r\n . \r\n","description":"","footnote":"","page_name":" 370 ","page_number":370},
  {"content":"\r\n\r\n( 1 ) اگر براى كوههاى بلند ببرى سر فرود آورند براى تو .\r\nآمدم تا بر در خانهء ابن هبيره ايستادم و اجازهء ورود گرفتم و چون در آمدم بر او ، گفت : اجل گشته را دو پايش نزد تو آورده است ( اين يك مثل عربى است ) اى غلام سفرهء چرمين را با شمشير حاضر كن و سپس دستور داد كتفهاى مرا بستند و سرم را بستند و جلّاد بالاى سرم ايستاد تا گردنم را بزند .\r\nمن گفتم : اى امير تو به زور بر من دست نيافتى ، من به پاى خود آمدم و در اين ميان مطلبى دارم به تو بگويم و بعد از آن خود دانى ، گفت : بگو ، گفتم : مطلب محرمانه است ، خلوت كن براى من ، دستور داد تا همهء حاضران بيرون رفتند و پس از آن گفتم : جعفر بن محمد به تو سلام مىرساند و به تو مىفرمايد : من مولاى تو رفيد را بر تو پناه دادم ، او را به بدى ميازار .\r\nپس گفت : خدايا محققاً جعفر بن محمد اين را به تو گفته و به من سلام رسانده ؟ من براى او سوگند ياد گرفتم و تا سه بار آن را باز گفت ، و سپس دست مرا گشود و گفت : همين مرا قانع نمىكند تا تو هم همان كارى را كه من با تو كردم ، با من بكنى .\r\nگفتم : دست من به اين كار نمىرود و دلم بدان راه نمىدهد ، گفت : به خدا جز آن مرا قانع نسازد ، من هم با او همان كار را كردم كه او با من كرده بود و سپس او را رها كردم ، خاتم خود را به من داد و گفت : همهء كارهاى من به تو سپرده است و هر گونه مى خواهى آنها را اداره كن .\r\n( 2 ) 4 - از يونس بن ظبيان و مفضل بن عمر و ابى سلمهء سراج و حسين بن ثوير بن أبى فاخته گفتند : ما خدمت امام صادق ( ع )\r\n\r\n","description":"","footnote":"","page_name":" 371 ","page_number":371},
  {"content":"\r\n . \r\n","description":"","footnote":"","page_name":" 372 ","page_number":372},
  {"content":"\r\n\r\nبوديم كه فرمود : نزد ما است گنجينه‌هاى زمين و كليدهايش و اگر بخواهم به يكى از دو پايم گويم : بر آور آنچه طلا در تو است ، بر آورد .\r\nگويد : سپس با يك پايش خطى بر زمين كشيد و زمين شكافت ، سپس دست برد يك شمش طلا به اندازهء يك وجب برآورد ، سپس فرمود : خوب نگاه كنيد ، ما نگاه كرديم ، ديديم شمشهاى طلاى بسيارى است روى هم ريخته و مىدرخشد ، يكى از ماها به آن حضرت گفت : قربانت ، به شما داده شده است آنچه داده شده و شيعهء شما نيازمندند ؟ فرمود : به راستى خدا به زودى براى ما و شيعهء ما ، دنيا و آخرت را فراهم آورد و آنها را به بهشت پر نعمت برد و دشمنان ما را به دوزخ اندازد .\r\n( 1 ) 5 - از ابى بصير كه گويد : مرا همسايه‌اى بود از كارمندان شاه و تنخواه بسيارى به دستش افتاد و رامشگرانى زنانه آماده ساخت و آنها را گرد هم فراهم مىكرد و جشن مىگرفت و مَى مينوشيد و مرا مىآزرد ، من چند بار نزد خود او گله كردم و باز نايستاد و چون بر او بسيار باز گفتم : به من گفت : اى گوينده ، من مردى گرفتار و بدبختم و تو مردى درستكار و بر كنار ، اگر مرا نزد يار و رهبر خود ياد مىكردى ، اميد داشتم كه خدا به كمك تو مرا دريابد در دلم افتاد كه براى او اين كار را بكنم و چون نزد امام صادق ( ع ) آمدم و حال او را ياد آور شدم . به من فرمود : چون برگشتى به كوفه به ديدن تو مىآيد و به او بگو جعفر بن محمد به تو مىگويد آنچه را اندر آن گرفتارى و انه و من براى تو ضامن بهشتم در نزد خدا ، چون من به كوفه برگشتم با ديگران به ديدن من آمد ، او را باز داشتم تا خانه تهى شد . سپس به او گفتم : اى دوست من ، به راستى من تو را نزد\r\n\r\n","description":"","footnote":"","page_name":" 373 ","page_number":373},
  {"content":"\r\n . \r\n","description":"","footnote":"","page_name":" 374 ","page_number":374},
  {"content":"\r\n\r\n( 1 ) امام صادق ( ع ) ياد آور شدم ، به من فرمود : چون به كوفه برگشتى به ديدن تو مىآيد و به او بگو : جعفر بن محمد به تو مىگويد آنچه را در آن گرفتارى وانه و من نزد خدا براى تو ضامن بهشتم .\r\nگويد : پس از شنيدن اين پيغام گريست ، سپس به من گفت :\r\nراستى امام صادق اين سخن را به تو گفت ؟ من براى او سوگند ياد كردم كه او چنين فرمود ، به من گفت : تو را بس است و رفت ، چون چند روزى گذشت نزد من فرستاد و مرا خواست و چون رفتم ديدم پشت خانهء خود ( در خانهء خود خ ل ) برهنه است ، به من گفت : اى ابا بصير نه به خدا چيزى ديگر در خانه‌ام نمانده جز آن كه همه را بيرون انداختم و اكنون چنانچه بينى برهنه‌ام .\r\nگويد : من نزد همكيشان خود رفتم و براى او جامه‌اى فراهم كرديم و چند روزى بيش نگذشت كه به دنبالم فرستاد و پيغام داد من بيمارم نزد من بيا ، من نزد او رفت و آمد مىكردم و او را درمان مىنمودم تا مرگش رسيد و كنار او نشسته بودم كه جان مىداد ، از هوش رفت و به هوش آمد و به من گفت : اى أبا بصير به خدا سرور تو براى من وفا كرد - رحمة الله عليه .\r\nچون به حج رفتم نزد امام صادق ( ع ) رفتم و از او اجازه خواستم و چون وارد شدم از درون خانه آغاز سخن كرد با من - يك پايم در صحن خانه و پاى ديگرم در آستانه بود كه - فرمود : اى ابا بصير ما براى رفيق تو وفا دارى كرديم .\r\n( 2 ) 6 - از صفوان بن يحيى از جعفر بن محمد بن اشعث گويد :\r\nبراى من گفت : تو مىدانى براى چه ما در مذهب شيعه در آمديم و بدان شناسا شديم با اين كه هيچ چيز از آن به ياد ما نبود و چيزى از\r\n\r\n","description":"","footnote":"","page_name":" 375 ","page_number":375},
  {"content":"\r\n . \r\n","description":"","footnote":"","page_name":" 376 ","page_number":376},
  {"content":"\r\n\r\n( 1 ) آنچه مردم در بارهء آن مىدانستند نزد ما نبود ؟ گويد : من به او گفتم : آن انگيزه چه بوده ؟ در پاسخ گفت كه : ابا جعفر يعنى ابو الدوانيق ( كنيه‌اى است كه مردم به منصور عباسى داده‌اند براى آنكه چون مىخواست نهر كوفه را بسازد از هر سرى يك دانك پول نقره گرفت يا براى آنكه بر خلاف ديگران از پادشاهان حساب دانك و نيم دانك را از ناظر آشپزخانهء خود مىكشيد ) به پدرم محمد بن اشعث گفت : اى محمد يك مرد زيركى و باهوشى برايم بجو كه بتواند از طرف من انجام كار كند ، پدرم به او گفت : من او را براى تو جسته‌ام اين فلان بن مهاجر است كه دائى من است ، گفت : او را نزد من بياور ، گفت : دائى خود را نزد او بردم .\r\nابو جعفر به او گفت : اى پسر مهاجر ، اين پولها را بگير و به مدينه برو و نزد عبد الله بن الحسن بن الحسن و شماره از خاندانش كه جعفر بن محمد ( ع ) هم در ميان آنها بود برو و به آنها بگو من مردى غريب از اهل خراسانم كه جمعى شيعيان شما در آنجا هستند و اين پول را براى شما فرستادند و به هر كدام وجهى بده با شرط چنين و چنان ( مقصود اين است كه به خليفه بشورند و چون پيروز شدند صاحبان اين پول را هم در دولت خود منظور دارند ) و چون پولها را گرفتند بگو : من فرستادهء مردمم و دوست دارم برگ رسيدى به خط شما با من باشد .\r\nآن مرد پول را گرفت و به مدينه رفت و نزد ابو الدوانيق برگشت در حضور محمد بن اشعث ، ابو الدوانيق به او گفت : چه خبر آوردى ؟ گفت : نزد آن قوم رفتم و اينها برگ رسيد مال است به آنها ، به خط خودشان جز جعفر بن محمد ( ع ) كه من در مسجد نزد آن حضرت رفتم و او نماز مىخواند در مسجد پيغمبر پشت\r\n\r\n","description":"","footnote":"","page_name":" 377 ","page_number":377},
  {"content":"\r\n . \r\n","description":"","footnote":"","page_name":" 378 ","page_number":378},
  {"content":"\r\n\r\n( 1 ) سرش نشستم و گفتم مىمانم تا نمازش را تمام كند ، او هم شتاب كرد و نماز را تمام كرد و رو به من كرد و گفت : اى فلانى از خدا بترس و خاندان محمد را فريب مده كه به دوران دولت مروانيان نزديكند و همه نيازمند و بينوايند ، گفتم : أصلحك اللَّه براى چه ؟\r\nگويد : سرش را نزديك من آورد و هر چه ميان من و تو گذشته بود بىكم و بيش به من گزارش داد تا گويا سومى ما بوده است ، گويد :\r\nابو جعفر ( منصور ) به او گفت : اى پسر مهاجر بدان كه هيچ خاندان نبوّتى نيست جز آن كه در ميان آنها يك محدثى هست و امروزه محدث ما ( كه با عالم غيب مربوط است ) جعفر بن محمد است ، اين دليل بود كه سبب عقيدهء ما به مذهب شيعه شد .\r\n( 2 ) 7 - از أبى بصير كه گفت : ابو عبد الله جعفر بن محمد 65 سال داشت كه در سال 148 وفات كرد و پس از امام باقر ( ع ) سى و چهار سال زنده بود .\r\n( 3 ) 8 - يونس بن يعقوب گويد : شنيدم ابو الحسن اول مىفرمود :\r\nمن پدرم را در دو پارچهء شطوى ( شطا نام دهى است در ناحيه مصر كه اين پارچه بدان منسوب بوده است ) كفن كردم كه در آنها محرم مىشد و در يكى از پيراهنهايش و در عمامه‌اى هم از على بن الحسين ( ع ) و در يك بُرد كه آن را به چهل اشرفى خريده بود .\r\n\r\n","description":"","footnote":"","page_name":" 379 ","page_number":379},
  {"content":"\r\n . \r\n","description":"","footnote":"","page_name":" 380 ","page_number":380},
  {"content":"\r\n\r\n\r\n[ امام موسى كاظم ( ع ) 
  ]\r\n\r\nباب ولادت ابى الحسن موسى بن جعفر ( ع )\r\n( 1 ) ابو الحسن ( امام كاظم ) در ابواء ( منزلى ميان مكه و مدينه ) به سال 128 متولد شد و برخى گفته‌اند سال 129 و در ششم ماه رجب سال 182 كه پنجاه و پنج يا چهار سال داشت وفات كرد ، در زندان سندى بن شاهك در شهر بغداد وفات كرد ، هارون او را در بيستم ماه شوال سال 179 از مدينه به بغداد آورد ، هارون در ماه رمضان از سفر عمرهء خود به مدينه برگشت و آهنگ حج نمود و آن حضرت را با خود برد و از بصره برگشت و او را نزد عيسى بن جعفر زندانى كرد و سپس او را به بغداد روانه كرد و نزد سندى بن شاهك زندانى ساخت و در زندان او وفات كرد و در مقبرهء قريش در بغداد به خاك سپرده شد ، مادرش ام ولد است و به او حميده مىگفتند .\r\n1 - عيسى بن عبد الرحمن از پدرش كه ابن عكاشه بن محصن اسدى به امام باقر ( ع ) وارد شد و امام صادق ( ع ) نزد آن حضرت ايستاده بود و انگورى پيش او گذاشتند ، امام فرمود : پيره مرد آن را دانه دانه مىخورد و كودك خردسال ، و كسى كه حرص دارد و مىترسد سير نشود سه و چهار دانه مىخورد ، و شما آن را\r\n\r\n","description":"","footnote":"","page_name":" 381 ","page_number":381},
  {"content":"\r\n . \r\n","description":"","footnote":"","page_name":" 382 ","page_number":382},
  {"content":"\r\n\r\n( 1 ) دو دانه دو دانه بخوريد ، زيرا اين روش مستحب است .\r\nابن عكاشه به آن حضرت گفت : چرا براى جعفر زن نمىگيرى ، او به عمر ازدواج رسيده ، گويد : برابر آن حضرت يك كيسهء پول سر بمهرى بود ، فرمود : به زودى يك بنده فروشى از بربر مىآيد و در دار ميمون منزل مىكند و با اين كيسهء پول براى او يك دخترى مىخريم ، از اين موضوع مدتى گذشت و يك روز ما خدمت امام باقر ( ع ) رسيديم ، فرمود : به شما گزارش آن بنده فروشى را كه گفتم ندهم ؟ او آمده است برويد با اين كيسهء پول يك دخترى از او بخريد .\r\nگويد : ما نزد آن بنده فروش آمديم ، گفت : هر چه داشتم فروختم جز دو دخترك بيمار كه يكى از آنها از ديگرى بهتر است ، گفتيم : آنها را بياور تا ببينيم ، آنها را بيرون آورد ، گفتيم : اين خوش اندامت را به چند مىفروشى ؟ گفت : به 70 اشرفى ، گفتيم : احسان كن ، گفت : از 70 اشرفى كم نمىكنم ، به او گفتيم : ما آن را به اين كيسهء سر بسته مىخريم هر چه باشد ما نمىدانيم در ميان آن چند اشرفى است .\r\nمردى كه سر و ريش سپيدى داشت نزد او بود ، گفت : كيسه را باز كنيد و بكشيد ، بنده فروش گفت : باز نكنيد كه اگر يك نخود از 70 اشرفى كم باشد من آن را به شما نفروشم ، آن پير مرد گفت : جلو بيائيد ، جلو رفتيم و مهر برداشتيم و اشرفىها را كشيديم ، به ناگاه آن 70 دينار بود نه كم و نه بيش و آن دخترك را گرفتيم و آورديم خدمت امام باقر ( ع ) ، و جعفر نزد آن حضرت ايستاده بود ، و به امام از آنچه شده بود گزارش داديم .\r\nخدا را سپاس گفت و ستايش كرد ، سپس به آن دخترك\r\n\r\n","description":"","footnote":"","page_name":" 383 ","page_number":383},
  {"content":"\r\n . \r\n","description":"","footnote":"","page_name":" 384 ","page_number":384},
  {"content":"\r\n\r\n( 1 ) فرمود : چه نام دارى ؟ گفت : حميده ، فرمود : در دنيا و آخرت پسنديده‌اى ، به من بگو دوشيزه‌اى يا بيوه ؟ گفت : دوشيزه ، فرمود :\r\nچطور با آنكه هيچ چيز به دست بنده فروشها نمىرسد جز اينكه او را تباه مىكنند ؟ گفت : بسا كه نزد من مىآمد و به حال در آميختن با من مىنشست ، و خدا مرد سر و ريش سپيدى را بر او مسلط مى كرد و پياپى به او سيلى مىزد تا از نزد من بر مىخواست و مىرفت ، چند بار با من اين كار را كرد و آن شيخ هم با او همان كار را كرد ، امام فرمود : اى جعفر او را براى خود برگير و آن دخترك بهترين اهل زمين ، موسى بن جعفر را زائيد .\r\n( 2 ) 2 - معلى بن خنيس گويد : امام صادق ( ع ) مىفرمود :\r\nحميده از چركينها پاك است مانند شمش طلا ، هميشه فرشته‌ها او را نگهدارى كرده‌اند تا به دست من رسيده براى لطفى كه خدا به من و به حجت پس از من داشته است .\r\n( 3 ) 3 - ابى خالد زبالى گويد : چون دربار نخست امام كاظم ( ع ) را نزد مهدى عباسى آوردند در زباله منزل كرد ، و من با آن حضرت گفتگو مىكردم و غمنده بودم ، به من فرمود : اى ابا خالد چرا غمنده‌ات بينم ؟ گفتم : چگونه غمنده نباشم و شما را نزد اين سركش مىبرند و نمىدانم چه بر سر شما مىآيد ؟ فرمود : در اين باره بر من باكى نيست ، در فلان ماه در فلان روز در اول ميل ( كه علامت منزل بوده ) مرا ديدار كن ، من همّى نداشتم جز شمارهء ماهها و\r\n\r\n","description":"","footnote":"","page_name":" 385 ","page_number":385},
  {"content":"\r\n . \r\n","description":"","footnote":"","page_name":" 386 ","page_number":386},
  {"content":"\r\n\r\nروزها تا آن روز رسيد و من نزد آن ميل رفتم و پاى آن به سر بردم تا نزديك غروب آفتاب و شيطان در سينه‌ام وسوسه كرد و ترسيدم كه به شك افتم در آنچه امام فرموده بود .\r\nدر اين ميان ديدم يك سياهى از سوى عراق مىآيد و من پيشواز آنها رفتم و ديدم ابو الحسن جلو قافله سوار استرى است ، فرمود : آهاى ابا خالد ، گفتم : لبيك يا ابن رسول الله ، فرمود : مبادا شك كنى ، شيطان دوست دارد كه تو شك كنى ، گفتم : حمد خدا را كه تو را از دست آنها رها كرد ، فرمود : مرا به آنها بازگشتى است كه از آنها رها نشوم .\r\n\r\nمصاحبهء نصرانى با موسى بن جعفر ( ع )\r\n4 - از يعقوب بن جعفر بن ابراهيم ، گفت : من خدمت امام كاظم ( ع ) بودم ، مردى نصرانى در عريض ( مزرعه‌اى نزديك مدينه است ) خدمت او رسيد و ما به همراه آن حضرت بوديم ، آن مرد نصرانى گفت : من از شهر دورى و با سفر پر رنجى نزد شما آمدم و از سى سال پيش از خدايم درخواست كردم كه مرا به بهترين دينها رهنمائى كند و بهترين بندگان و داناترين آنان ، و كسى در خواب من آمد و مردى را در بالاى دمشق به من معرفى كرد ، نزد او رفتم و با او سخن گفتم ، گفت : من داناترين همكيشان خود هستم و ديگرى هست كه از من داناتر است ، گفتم : مرا به آن داناتر رهنمائى كن زيرا مسافرت نزد من آسان است و رنج سفرهاى دور بر من گواراست ، من همهء انجيل را خواندم ، مزامير داود را خواندم و چهار سفر از تورات را خواندم و ظاهر قرآن را هم خواندم تا همهء آن را به پايان\r\n\r\n","description":"","footnote":"","page_name":" 387 ","page_number":387},
  {"content":"\r\n . \r\n","description":"","footnote":"","page_name":" 388 ","page_number":388},
  {"content":"\r\n\r\n( 1 ) رساندم . آن دانشمند به من گفت : اگر تو علم نصرانيت را مىخواهى ، من داناتر عرب و عجم در آن و اگر علم يهودى را مىخواهى ، با طى بن شرحبيل سامرى امروز بدان از همهء مردم داناتر است و اگر علم اسلام و علم تورات و علم زبور و كتاب هود و هر آنچه بر پيغمبرى از پيغمبران فرود آمده در اين روزگار تو يا روزگار ديگران و آنچه از آسمان فرود آمده از هر گزارشى و آن را كسى دانسته يا كسى ندانسته ، مىخواهى آنچه در آن بيان هر چيز است و درمان جهانيان است و جان است براى هر كه جان خواهد و بينائى است براى هر كه خدا برايش خير خواهد و انس با حق است ، من تو را بدان رهنمائى كنم دنبال آن برو گر چه با پاى پياده ، و اگر نتوانى با سر زانو ، و اگر نتوانى با كشيدن پائين تنه ، و اگر نتوانى با كشيدن چهرهء خود .\r\nگفتم : نه ، من براى رفتن توانايم هم در تن و هم در داشتن ، گفت : پس فورى برو تا برسى به يثرب ، گفتم : من يثرب را نمىشناسم ، گفت : برو تا به مدينهء پيغمبرى كه در عرب مبعوث شده و او است پيغمبر عربى هاشمى ، چون در آن در آمدى از كوى بنى غنم بن مالك بن نجار پرسش كن كه نزديك در مسجد مدينه است و خود را در وضع نصرانيان بنما و زيور آنان را در بر كن ، زيرا والى مدينه نسبت به آنها سختگير است و خليفه سختگيرتر است ( شايد براى اين بوده كه مورد نفرت مردم باشد تا مزاحم كار او نباشند ) سپس نشانهء بنى عمرو بن مبذول را بگير كه در بقيع زبيرند و سپس آنجا از موسى بن جعفر پرسش كن كه در كجا منزل دارد و خودش كجا است ، مسافر است يا حاضر ، و اگر مسافر باشد خود را به او برسان زيرا هر جا در سفر باشد نزديكتر از اين مسافتى است كه به سوى او طى كردى و سپس به او بگو كه مطران علياى غوطهء\r\n\r\n","description":"","footnote":"","page_name":" 389 ","page_number":389},
  {"content":"\r\n . \r\n","description":"","footnote":"","page_name":" 390 ","page_number":390},
  {"content":"\r\n\r\n( 1 ) دمشق همان كسى است كه مرا به تو رهنمائى كرده است و به تو سلام بسيارى مىرساند و مىگويد : من بيشتر مناجات خود را با پروردگارم اين نمودم كه اسلام مرا به دست شما مقرر سازد .\r\nاين نصرانى همهء اين داستان را به امام كاظم ( ع ) گفت در حالى كه ايستاده بود و به عصاى خود تكيه زده بود و سپس عرض كرد : اى آقاى من اگر اجازه فرمائيد من دست به سينه نهم و نزد شما بنشينم . امام ( ع ) فرمود : به تو اجازه دهم كه بنشينى ولى اجازه نمىدهم كه دست به سينه باشى .\r\nآن نصرانى نشست و كلاه خود را برداشت و بر زمين گذاشت و عرض كرد : قربانت ، اجازه مىفرمائيد سخن بگويم ؟\r\nامام ( ع ) فرمود : آرى تو نيامده‌اى جز براى آن .\r\nنصرانى گفت : به رفيق من جواب سلام بده ، آيا جواب سلام او را نمىدهى ؟ امام ( ع ) فرمود : بر رفيق تو همين است كه خدايش هدايت كناد ، امّا جواب سلام آن وقتى است كه به دين ما در آيد .\r\nنصرانى گفت : من از شما پرسش دارم ، أصلحك الله .\r\nامام ( ع ) فرمود : بپرس . نصرانى گفت : به من خبر بده از كتاب خدا تعالى كه بر محمد ( ص ) نازل كرده و او بدان سخن گفته و سپس خدايش ستوده بدان چه ستوده و فرموده است :\r\n« حم * سوگند به كتاب مبين * به راستى ما آن را نازل كرديم در شب با بركت * به راستى ما بيم دهنده‌ايم * در آن شب ممتاز شود هر امر محكمى » تفسير آن از نظر حقيقت چيست ؟\r\nامام ( ع ) فرمود : امّا ( حم ) همان محمد است ( ص ) و او است كه در كتاب هود ثبت شده است آن كتابى كه به او نازل شد ، نام محمد با نقص حروف آمده است ( كه ميم اول و دال باشد ) ، و امّا\r\n\r\n","description":"","footnote":"","page_name":" 391 ","page_number":391},
  {"content":"\r\n . \r\n","description":"","footnote":"","page_name":" 392 ","page_number":392},
  {"content":"\r\n\r\n( 1 ) كتاب مبين پس آن امير المؤمنين ( ع ) است ، و امّا ليلهء مقصود فاطمه ( ع ) است ، و امّا قول خدا : در آن ممتاز شود هر امر محكمى ، يعنى بر آيد از آن فاطمه خير بسيارى مردى حكيم و مردى حكيم و مردى حكيم .\r\nنصرانى : براى من اول و آخر اين رجال را توصيف كن .\r\nامام ( ع ) : به راستى هر وصفى گفته شود مورد اشتباه مىشود ، ولى سومين اين مردم را براى تو مىستايم ، و بيان مىكنم آنچه از نسل او برآيد ، و بيان مىكنم كه او در نزد شما است در كتابهائى كه به شما نازل شده ، اگر بد تفسير نكنيد و تحريف ننمائيد و كفر نورزيده و از قديم چنين كرديد .\r\nنصرانى : به راستى من از شما آنچه را بدانم نهان نكنم و به شما دروغ نگويم و تو خود مىدانى آنچه را مىگويم كه راست گفته‌ام يا دروغ ، به خدا كه خداوند از فضل خود به تو عطا كرده است و از نعمتش به تو بخشى داده است كه به پندار صاحب پنداران در نيايد و كسى نتواند آن را زير پرده كند و هر كه هم دروغگو باشد در بارهء او نتواند دروغ بگويد ، و آنچه من در اين باره بگويم درست باشد چنانچه ياد كردم و آن چنان است كه شما فرموديد .\r\nامام ( ع ) : من شتاب كنم و به تو خبرى دهم كه نداند آن را جز اندكى از كسانى كه كتابها را خوانده‌اند ، به من بگو كه نام مادر مريم ( مادر عيسى ) چيست ، و در چه روزى به مريم دميده شده و او آبستن گرديده است ؟ و در چه ساعتى از روز بوده است ؟ و در چه روزى مريم عيسى را زائيده است ؟ و در چه ساعتى از روز بوده است ؟\r\nنصرانى : من نمىدانم پاسخ اين پرسشها را .\r\n\r\n","description":"","footnote":"","page_name":" 393 ","page_number":393},
  {"content":"\r\n . \r\n","description":"","footnote":"","page_name":" 394 ","page_number":394},
  {"content":"\r\n\r\n( 1 ) امام ( ع ) : امّا نام مادر مريم ( مرثا ) است و آن به لفظ عربى ( وهيبه ) است ، و امّا روزى كه مريم در آن آبستن شد روز جمعه بود و هنگام ظهر ، و آن روزى بود كه در آن روح الامين به زمين فرود آمد و براى مسلمانان عيدى بهتر از آن نيست ، خدا تبارك و تعالى آن را بزرگ نمود و محمد ( ص ) آن را تعظيم كرد و دستور داد آن را عيد گيرد و آن روز جمعه است . و امّا روزى كه مريم در آن زائيد ، آن روز سه شنبه چهار ساعت و نيم از روز گذشته است ، آيا آن نهرى كه مريم عيسى ( ع ) را در آن زائيد مىشناسيد ؟\r\nنصرانى گفت : نه من آن را نمىشناسم . امام ( ع ) فرمود : آن نهر فرات است كه بر كنارهء آن درخت نخل خرما و درخت انگور است و چيزى با فرات برابر نيست به خاطر همان درخت‌هاى نخل خرما و موهاى انگور ، امّا آن روزى كه زبان مريم در آن به كام شد و قيدوس و فرزندان و پيروان خود را آواز داد تا او را يارى كنند و آل عمران را در آوردند تا به مريم بنگرند و به او گفتند آنچه را خدا بر تو در كتابت نقل كرده و بر ما در كتاب خودمان ( قرآن ) بيان كرده است ، آيا آن را فهميدى ؟\r\nنصرانى گفت : آرى من در تازه‌ترين روز خودم آن را خوانده‌ام . امام ( ع ) فرمود : در اين صورت از جاى خود برنخيزى تا خدا تو را هدايت كند .\r\nنصرانى گفت : نام مادرم به سريانى و عربى چيست ؟\r\nامام ( ع ) فرمود : نام مادرت در زبان سريانى ( عنقاليه ) است و ( عنقوره ) نام جدّهء مادريت بوده است ، و امّا نام مادرت در زبان عربى ( ميه ) است ، و امّا نام پدرت ( عبد المسيح ) است كه در عربى ( عبد الله ) باشد ، زيرا مسيح را بنده نيست .\r\n\r\n","description":"","footnote":"","page_name":" 395 ","page_number":395},
  {"content":"\r\n . \r\n","description":"","footnote":"","page_name":" 396 ","page_number":396},
  {"content":"\r\n\r\n( 1 ) نصرانى گفت : درست فرمودى و نيكو گفتى ، بفرمائيد نام جدّم چيست ؟ امام ( ع ) فرمود : نام جدّت ( جبرئيل ) است و او بايد ( عبد الرحمن ) باشد ، من در همين مجلس او را به اين نام ناميدم .\r\nنصرانى گفت : او مسلمان بود ؟ امام ( ع ) فرمود : آرى ، مسلمان بود و شهيد كشته شد ، قشونى بر او يورش بردند و او را در خانه‌اش به ناگهانى كشتند و آن قشون از اهل شام بودند .\r\nنصرانى گفت : نام من پيش از آن كه كنيه به خودم گيرم چه بوده است ؟ امام ( ع ) فرمود : نام تو عبد الصليب بوده .\r\nنصرانى گفت : اكنون نام مرا چه مىگذارى ؟ امام ( ع ) : من نام تو را عبد الله مىگذارم .\r\nنصرانى گفت : من به راستى به خداى بزرگ ايمان دارم و گواهى مىدهم كه نيست شايسته پرستشى جز خدا ، يگانه است شريك ندارد ، تنها است ، بىنياز است ، آن چنان است كه نصارى او را ستايند ، و آن چنان نيست كه يهود او را ستايند ، و هيچ نوع شركى در بارهء او نيست ، و گواهم كه محمد ( ص ) بنده و رسول او است ، او را به درستى فرستاده و براى حق را به او آشكار ساخته ولى بيهوده طلبان كورند ، و به راستى كه او فرستادهء او است بر همهء مردم ، و همه از سرخ و سياه همه نسبت به او يكسانند هر كه بينا شد ، شد و هر كه رهنمائى شد ، شد و بيهوده‌جويان كورند ، و رفت از دستشان آنچه ادعا مىكردند ، و من گواهى مىدهم كه ولى و جانشين او به حكمت او گويا است و به اين كه هر كه از پيمبران پيش از او بوده است به حكمت رسا گويا بوده است و همه همدست و همدستان بودند در فرمانبرى خدا و كناره‌گيرى از باطل و از اهل باطل و از پليدى و شرك و اهل آن و همه راه بيراههء گمراهى را\r\n\r\n","description":"","footnote":"","page_name":" 397 ","page_number":397},
  {"content":"\r\n . \r\n","description":"","footnote":"","page_name":" 398 ","page_number":398},
  {"content":"\r\n\r\n( 1 ) ترك كردند و خدا آنان را به فرمانبرى خود يارى كرد و از گناه نگهداشت ، همهء آنها دوستان خدا بودند و ياوران دين به خوبى تشويق مىكردند و بدان فرمان مىدادند .\r\nمن به خرد و بزرگ آنان ايمان دارم و به هر كدام كه يادآور شدم و يادآور نشدم و ايمان دارم به خدا تبارك و تعالى پروردگار جهانيان .\r\nسپس زنّار خود را بريد و صليب طلائى كه به گردن داشت بريد و سپس گفت : به من دستور بده كه زكات خود را به جايى مصرف كنم كه دستور فرمائى .\r\nامام ( ع ) فرمود : در اينجا برادرى دارى كه همكيش تو است و او مردى است از تبار تو از قيس بن ثعلبه و او هم در نعمتى است چون نعمتى كه تو دارى با هم همدردى كنيد و خوش همسايه باشيد ، و من از حقى كه شما در عالم مسلمانى داريد دريغ نخواهم كرد .\r\nتازه مسلمان : خدا شما را بهى دهد ، به خدا من توانگرم و سيصد سر اسب ، در ميان گله اسبى كه ماديان و نريانند در محل خود دارم و هزار شتر دارم ، حق شما در دارائى من بيشتر است از حق من نسبت به شما .\r\nامام ( ع ) : تو اكنون دوست و پيوستهء خدا و رسولى و آزاد كردهء آنهائى و در نژاد و خاندان خود به حال خود باقى هستى و از حقوق خانوادگى خود بهره‌مندى .\r\nاو از روى عقيده مسلمانى گرفت و زنى از بنى فهر خواست و امام كاظم ( ع ) پنجاه اشرفى مهر به او داد از اوقاف على بن ابى طالب ( ع ) و خادمى به او داد و منزلى به او داد و او در مدينه ماند تا\r\n\r\n","description":"","footnote":"","page_name":" 399 ","page_number":399},
  {"content":"\r\n . \r\n","description":"","footnote":"","page_name":" 400 ","page_number":400},
  {"content":"\r\n\r\n( 1 ) امام كاظم ( ع ) را از آن بيرون بردند و بيست و هشت شب پس از آن وفات كرد .\r\n( 2 ) 5 - از يعقوب بن جعفر ، گويد : من نزد امام كاظم ( ع ) بودم كه مردى از اهل نجران يمن ( شهرى است در يمن كه سال دهم هجرت فتح شد ) خدمت آن حضرت آمد ، اين مرد راهب بود ( تارك دنيا از نصارى ) و يك زن راهبه هم به همراه داشت ، فضل بن سوار براى آنها اجازهء حضور و شرفيابى خدمت امام را در خواست كرد ، فرمود : فردا آنها را نزد چاه ام الخير بياور .\r\nگويد : ما فردا سر موعد به آن مكان رفتيم و ديديم آنها هم سر موعد حاضر شدند ، امام دستور داد يك قطعه بوريا از برگ خرما بود انداختند و روى آن نشست و آنها هم نشستند ، آن زن راهبه آغاز پرسش نمود و مسائل بسيارى طرح كرد و امام از همه جواب مىداد و امام ( ع ) پرسشهائى از او كرد كه جوابى نداشت بدهد ، و سپس آن زن راهبه ، مسلمان شد و آن مرد راهب شروع به پرسش كرد و هر چه مىپرسيد ، امام پاسخ مىگفت .\r\nآن مرد راهب گفت : من در كيش خود نيرومند و توانا بودم ، و احدى از نصارى را در روى زمين به جا نگذاشتم كه در دانش به پايهء من برسد و شنيدم در هند مردى است كه هر گاه خواهد در مدت يك شبانه روز به حج بيت المقدس مىآيد و به خانه‌اش بر مىگردد كه در زمين هند است ، من پرسيدم او در چه سرزمينى است ؟ گفتند : در سبذان است ( سندان خ ل ) و از كسى كه گزارش او را به من داده بود پرسيدم ، گفت : او نامى را كه آصف وزير سليمان به دست آورده مىداند كه با آن تخت بلقيس ، ملكهء سبا را حاضر كرد و آن همانى است كه خدا براى شما در قرآنتان يادآور\r\n\r\n","description":"","footnote":"","page_name":" 401 ","page_number":401},
  {"content":"\r\n . \r\n","description":"","footnote":"","page_name":" 402 ","page_number":402},
  {"content":"\r\n\r\n( 1 ) شده است و هم براى ما گروه دينداران در كتاب‌هاى خودمان .\r\nامام ( ع ) - خدا را چند نام است كه رد ندارد ( يعنى دعا به آنها حتماً اجابت مىشود ) .\r\nراهب - نامهاى خدا بسيار است ولى آنچه كه حتمى است و ردّ ندارد هفت است .\r\nامام ( ع ) - به من خبر ده از آنچه كه از آنها ياد دارى .\r\nراهب - نه ، به خدائى كه تورات را بر موسى نازل كرده و عيسى را عبرت جهانيان نموده و وسيلهء آزمايش و شكر و قدردانى خردمندان ساخته ، و محمد ( ص ) را بركت و رحمت مقرر كرده ، و على ( ع ) را عبرت و بينائى ، و اوصياء را از نسل او و نسل محمد ( ص ) معين نموده است كه من هيچ كدام را نمىدانم ، و اگر مىدانستم در بارهء آن به سخن شما نياز نداشتم و نزد شما نمىآمدم و از شما پرسشى نمىكردم .\r\nامام ( ع ) - اكنون برگرد به داستان آن مرد هندى .\r\nراهب - من اين نامها را شنيده بودم ولى نمىدانستم سِرّ آنها چيست ؟ و شرح آنها كدام است و نمىدانستم خود آنها چه هستند ؟ و چگونه‌اند ؟ و اطلاعى به وضع خواندن آنها نداشتم و رفتم تا رسيدم به سبذان هند و از آن مرد پرسش كردم ، به من گفتند : او در كوه ، ديرى ساخته و در آن جا گرفته و از آن دير بيرون نيايد و ديده نشود مگر سالى دو بار ، و هنديها معتقد بودند كه خدا براى او در ديرش چشمه‌اى گشوده و بىزارع براى او زراعتى مىشود و بىتخم افشانى محصول برداشت مىكند ، من پشت در دير او رفتم و سه روز در آنجا ماندم ، نه در را زدم و نه به آن تكانى دادم و چون روز چهارم شد از لطف خدا در باز شد ، گاوى كه بار هيزم بر او\r\n\r\n","description":"","footnote":"","page_name":" 403 ","page_number":403},
  {"content":"\r\n . \r\n","description":"","footnote":"","page_name":" 404 ","page_number":404},
  {"content":"\r\n\r\n( 1 ) بود و پستان شير خود را مىكشيد پشت در آمد ، نزديك بود شير از پستان او روان شود .\r\nآن گاو فشارى به در آورد و باز شد و من هم دنبال او وارد شدم و ديدم آن مرد ايستاده ، به آسمان نگاه مىكند و مىگريد ، به زمين نگاه مىكند و مىگريد ، به كوهها نگاه مىكند و مىگريد ، من گفتم : سبحان الله ، چه اندازه مانند تو در اين روزگارِ ما كمياب است .\r\nدر پاسخ من گفت : به خدا من نيستم جز يك حسنه از حسنات مردى كه او را پشت سر خود گذاشتى و گذشتى ، به او گفتم : به من خبر رسيده كه در نزد تو نامى است از نامهاى خدا كه به وسيلهء آن در يك شبانه روز به بيت المقدس مىروى و بر مىگردى به خانهء خودت ؟ به من گفت : تو به بيت المقدس را مىشناسى ؟ گفتم : من نشناسم جز همان بيت المقدس كه در شام است .\r\nبه من گفت : مقصودم ، بيت المقدس خاكى نيست ولى بيت المقدس معنوى كه آن خاندان آل محمد است ( ص ) ، من به او گفتم : آنچه تا كنون شنيده‌ام همان ساختمان بيت المقدس است ، به من گفت : آن ساختمان ، محراب‌هاى پيغمبران است و به آن آغل محراب‌ها مىگفتند : تا دوران فترت ميان محمد و عيسى شد ( صلى الله عليهما ) ، و بلا به مشركان نزديك گرديد و آسيب به خانهء شياطين ، راه يافت پس ديگرگون كردند و آن نام‌ها را تغيير دادند ، و اين است مقصود قول خدا تبارك و تعالى - بطن آيه راجع به آل محمد است و ظاهرش يك مثلى است - ( 23 سوره نجم ) :\r\n« نيستند آنها جز نامهائى كه به زبان آورديد براى آنان ، شما و پدران شما ،\r\n\r\n","description":"","footnote":"","page_name":" 405 ","page_number":405},
  {"content":"\r\n . \r\n","description":"","footnote":"","page_name":" 406 ","page_number":406},
  {"content":"\r\n\r\n( 1 ) خدا براى اين نامگذارى هيچ دليل و آيه‌اى نازل نكرده است » .\r\nمن گفتم به او كه : از شهر دورى براى حضور تو راه‌پيمائى كرده‌ام و در راه درك خدمتت به درياها اندر شدم و غمها و نگرانيها و ترسها كشيده‌ام و هر شام و بام ، اندوه نوميدى كشيده‌ام كه مبادا به حاجت خود نرسم .\r\nدر پاسخ من گفت : به عقيدهء من ، مادرت گاهى به تو آبستن شده كه فرشتهء ارجمندى بر او بال سعادت گشاده و همانا مىدانم پدرت هنگامى كه خواسته به مادرت درآيد غسل كرده و او را در حال پاكى و طهارت در آغوش گرفته است و گويا در همان شب سِفر چهارم تورات را در شب‌زنده‌دارى خود به خوبى خوانده است و سرانجام نيكى يافته ، تو از همان راهى كه آمدى برگرد و برو و تا برسى به مدينهء محمد ( ص ) كه آن را طيبه خوانند و در دوران جاهليت نام آن يثرب بوده است و موضعى از آن را كه بقيع گويند ، مورد توجه ساز و در آنجا از خانه‌اى كه آن را خانهء مروان گويند ، پرسش كن و در آنجا سه روز بمان و سپس از آن پيره مردى كه بر در آن خانه بوريابافى مىكند ( در بلد آنها آن را خصف گويند ) پرسش كن ، با آن پيره مرد نرمى و مهربانى كن ، به او بگو : مرا همان هم منزل تو كه در گوشهء خانه‌اى كه در آن چوبكهاى چهارگانه بود منزل مىكرد ، نزد تو فرستاده ، سپس از او بپرس از فلان پسر فلان فلانى .\r\nاز او بپرس كه مجلس پذيرائى او كجا است ، بپرس در چه ساعتى بدان گذر مىكند او يا شخص خود او به تو مىنمايد يا او را چنان ستايد كه تو او را بشناسى و من هم او را براى تو مىستايم .\r\nمن گفتم : چون او را ديدار كردم ، پس از آن چه كار كنم ؟\r\n\r\n","description":"","footnote":"","page_name":" 407 ","page_number":407},
  {"content":"\r\n . \r\n","description":"","footnote":"","page_name":" 408 ","page_number":408},
  {"content":"\r\n\r\n( 1 ) گفت : از او بپرس از هر چه بوده و از هر چه خواهد بود و از دستورات دين هر كس گذاشته است و هر كسى از بشر به جا مانده .\r\nامام ( ع ) - محققاً اين رفيقى كه او را ديدار كردى ، تو را اندرز داده و براى تو خير خواهى كرده است .\r\nراهب - قربانت ، نامش چيست ؟\r\nامام ( ع ) - او متمم بن فيروز ، نام دارد و از نژاد فارسيان است و او از كسانى كه ايمان دارد به خداى يگانه ، بىشريك و از روى خلوص و يقين او را پرستيده است ، و چون از قوم خود بيم داشته گريخته ، و پروردگارش به او حكمتى آموخته و به راه راستش هدايت كرده و او را از متقيان ساخته و ميان او و بندگان مخلص خود ، شناسائى انداخته ، سالى نيست جز اين كه او به حج آيد و ماهى نگذرد جز اين كه در آغاز آن عمره انجام دهد و از جايگاه خودش كه در هند است به فضل و به كمك خداوند به مكه آيد و همچنين خداوند به شاكران پاداش دهد . سپس آن راهب مسائل بسيارى از امام ( ع ) پرسيد و آن حضرت همه را پاسخ داد و آن حضرت از راهب چيزهائى سؤال كرد كه هيچ جوانى نمىدانست .\r\nراهب - به من خبر بده از هشت حرف كه نازل شده و چهار از آن در زمين آشكار گرديده و چهار ديگر در هوا مانده است ، اين چهارى كه در هوا مانده براى چه كسى نازل شده و كى آنها را تفسير مىكند ؟\r\nامام ( ع ) - او همان قائم ما خاندان است كه خدا آنها را بر او نازل كند و او تفسيرشان كند ، و بر او نازل شود آنچه بر صدّيقان و رسولان و رهبران ديگر نازل نشده .\r\nراهب - پس به من خبر بده از اين دو حرفى كه در ضمن\r\n\r\n","description":"","footnote":"","page_name":" 409 ","page_number":409},
  {"content":"\r\n . \r\n","description":"","footnote":"","page_name":" 410 ","page_number":410},
  {"content":"\r\n\r\n( 1 ) چهار حرف به زمين نازل شده است كه آنها چيستند ؟\r\nامام ( ع ) - من از هر چهار آنها به تو خبر مىدهم به اين شرح :\r\n1 -  لا إِلهَ إِلَّا اللَّهُ  : نيست شايسته پرستشى جز خدا ، يگانه است ، شريك ندارد ، هميشه است .\r\n2 - محمد رسول خدا است از روى اخلاص .\r\n3 - ما ائمهء اهل بيت هستيم .\r\n4 - شيعيان ما ، از ما هستند ، و ما از رسول خدا هستيم ، و رسول خدا ( ص ) از خدا است به وسيله .\r\nراهب رو به امام كرد و گفت : من گواهم كه شايستهء پرستشى نيست جز خدا ، و گواهم كه محمد رسول خدا است ( ص ) و آنچه را آورده است از نزد خدا درست است و گواهم كه شما برگزيده‌هاى خدائيد از خلقش و گواهم كه شيعيان شما پاكيزه شده‌اند و بدل متمرّدانند ( اهل منطق و دليلند خ ل خوار شده‌اند خ ل ) و سرانجام خدائى از آن آنها است و سپاس از آن خدا پروردگار جهانيان است .\r\nامام كاظم ( ع ) جبهء خزى خواست با يك پيراهن فاخر قوهى ( جامهء سپيدى بوده ساخت قوهستان كه شهرستانى است ميان نيشابور و هرات و قصبهء آن قائن و طبس است ) با يك روپوش كه طيلسان مىگفتند : با يك جفت كفش و يك كلاه و به او عطا كرد و نماز ظهر را خواند و امام به او فرمود : ختنه كن ، در پاسخ گفت : من در روز هفتم خود ، ختنه كردم ( دستور تورات است كه نوزاد را در هفتم ، ختنه مىكنند ) .\r\n\r\n","description":"","footnote":"","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n\r\n\r\n[ علم امام ( ع ) به غيب 
  ]\r\n( 1 ) 6 - از عبد الله بن مغيره ، گويد : امام كاظم ( ع ) در منى به زنى برخورد كه مىگريست و كودكانش دور او مىگريستند ، ماده گاوش مرده بود ، نزديك آن زن رفت و فرمود : چرا گريه مىكنى ؟ اى كنيزك خدا ، گفت : اى بندهء خدا ما كودكان بىپدرى داريم و من يك مادهء گاوى داشتم كه معيشت من و معيشت كودكانم از آن مىگذشت و اين ماده گاو مرده است و من و كودكانم دستمان از همه چيز بريده و چاره هم نداريم .\r\nامام فرمود : اى كنيز ، از خدا مىخواهى آن مادهء گاو را براى تو زنده كنم ؟ در دلش افتاد كه گفت : آرى اى بنده خدا ، امام كنارى رفت و دو ركعت نماز خواند نو اندكى دست بلند كرد و لبانش را جنبانيد و سپس برخاست و آن مادهء گاو را آواز داد و او را سُكى داد يا سر پائى به او زد و آن مادهء گاو مرده برخاست و سر پا ايستاد و چون آن زن به گاو خود نگاه كرد ، فرياد كشيد : عيسى بن مريم است ، سوگند به پروردگار كعبه . مردم در هم شدند و امام خود را به ميان آنها انداخت و رفت .\r\n( 2 ) 7 - از اسحاق بن عمار ، گويد : شنيدم امام كاظم ( ع ) به مردى خبر مرگ او را مىدهد ، در دل خود گفتم : راستى او مىداند كه مردى از شيعيانش چه وقت مىميرد ؟ امام ، خشمناك به من رو كرد و فرمود : اى اسحاق ، رشيد هجرى ( يكى از ياران معروف على ( ع ) مرگ و مير و گرفتارىهاى آينده را مىدانست ، امام كه به دانستن آن شايسته‌تر است .\r\nسپس فرمود : اى اسحاق ، تو هر كار مىخواهى بكن ، زيرا عمرت رفته است ، و تو تا دو سال ديگر خواهى مرد و برادران و خاندان تو هم پس از تو جز اندكى نمانند ، كه با هم ستيزه كنند و\r\n\r\n","description":"","footnote":"","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n\r\nبه همديگر خيانت ورزند ، تا دشمن آنها را سرزنش كند و تو اينها را در دل مىگيرى و تعجب مىكنى كه امام مرگ كسى را بداند .\r\nمن گفتم : از خدا آمرزش مىخواهم براى آنچه در دلم گذشت ، اسحق پس از اين مجلس ، اندكى بيش زنده نماند و ديرى نپائيد كه پسران عمار مال مردم را گرفتند و هدر كردند و مفلس شدند .\r\n( 1 ) 8 - از على بن جعفر كه گويد : محمد بن اسماعيل ( ابن امام صادق \" ع \" ) نزد من آمد وقتى كه عمرهء رجب را انجام داده ، در مكه بوديم به من گفت : اى عمو جان ، من آهنگ رفتن بغداد دارم و دلم مىخواهد با عمويم ابو الحسن ، يعنى موسى بن جعفر ( ع ) وداع كنم ، دوست دارم شما مرا نزد او ببريد ، من با او نزد برادرم رفتيم ، او در خانه‌اى بود كه در ( حوبه ) داشت و اندكى پس از مغرب بود كه وارد شديم ، من در را زدم ، خود برادرم پاسخ داد و در را باز كرد و فرمود : اين كيست ؟ گفتم : على است ، فرمود : همين الساعه بيرون مىآيم ، آن حضرت به كندى وضوء مىساخت ، من گفتم : شتاب كنيد ، فرمود : شتاب مىكنم ، بيرون آمد و ازار سرخگونى پوشيده و آن را به گردن خود گره كرده بود و زير آستانهء در نشست .\r\nعلى بن جعفر گويد : من خم شدم و سر او را بوسيدم و گفتم :\r\nبراى كارى خدمت شما رسيدم ، اگر تصويب فرمائيد ، خدا توفيق خير داده ، و اگر جز آن باشد كه خطاى ما بسيار است ، فرمود : آن چه كارى است ؟ گفتم : اين برادر زاده است ، مىخواهد با شما وداع كند و به بغداد رود ، فرمود : او را بخوان ، من او را خواندم . او دور ايستاده بود ، نزديك آن حضرت آمد و سر او را بوسيد و عرض كرد : قربانت ، به من سفارش كنيد و دستور دهيد ، فرمود : سفارش\r\n\r\n","description":"","footnote":"","page_name":" 415 ","page_number":415},
  {"content":"\r\n . \r\n","description":"","footnote":"","page_name":" 416 ","page_number":416},
  {"content":"\r\n\r\n( 1 ) مىكنم به تو ، كه از خدا بترسى در بارهء خون من .\r\nدر پاسخ آن حضرت گفت : هر كه سوء قصدى در بارهء شما دارد ، خدايش چنين و چنان كند و شروع كرد به نفرين در بارهء كسى كه نسبت به آن حضرت سوء قصد داشته باشد ، و برگشت باز ، سر آن حضرت را بوسه داد و گفت : اى عموجان ، به من سفارش كنيد و دستور دهيد ، و آن حضرت فرمود : من تو را سفارش مىكنم كه از خدا بپرهيزى در بارهء خون من .\r\nدر پاسخ گفت : هر كه به شما سوء قصد كند ، خدا به او سوء قصد كند و خواهد كرد ، سپس باز سر آن حضرت را بوسه داد و باز هم گفت : اى عموجان ، به من سفارش كنيد و باز هم امام در جواب فرمود : من به تو سفارش مىكنم كه از خدا بپرهيز در بارهء خون من ، و او هم باز نفرين كرد در بارهء كسى كه به آن حضرت قصد بد دارد ، و سپس از او دور شد و من هم با او رفتم ، و امام فرمود : برادرم ، به جاى خود باش ، من در جاى خود ايستادم و آن حضرت وارد منزلش شد و مرا خواست و يك كيسه‌اى كه صد اشرفى در آن بود به من داد و فرمود : به برادرزاده‌ات بگو : آن را هزينهء سفر خود كند . على بن جعفر گويد : من آن را گرفتم ، در گوشهء عباى خود جاى دادم ، و آن حضرت صد اشرفى ديگر به من داد و فرمود : اين را هم به او بده و باز هم صد اشرفى ديگر داد و فرمود : اين را هم به او بده ، من گفتم : قربانت ، در صورتى كه شما از او بيم داريد بطورى كه فرموديد ، چرا او را بر ضرر خود كمك مىكنيد ؟ فرمود : چون من نسبت به او خوبى و صله رحم كنم و او قطع رحم كند ، خدا عمرش را قطع مىكند و سپس يك مخده را به دست گرفت كه سه هزار درهم پاك در آن بود ، و فرمود : اين را هم به او بده .\r\n\r\n","description":"","footnote":"","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n\r\n( 1 ) گويد : من خود را به او رسانيدم و صد اشرفى نخست را به او دادم بسيار شاد شد و براى عموى خود دعا كرد و سپس ، دومى و سومى را به او دادم ، چنان شاد شد كه گمان بردم بر مىگردد و به بغداد نمىرود و سپس به او سه هزار درهم را دادم ولى او به همان راه بغداد رفت تا نزد هارون الرشيد بار يافت و سلام خلافت را به او كرد و گفت : من گمان نمىكردم در زمين ، دو خليفه باشد تا ديدم به عمويم موسى بن جعفر سلام به خلافت مىدهند . هارون صد هزار درهم براى او فرستاد و خدا او را به مرض ( ذبحه ) يعنى گلو درد يا خونريزى گلو ، دچار كرد و نتوانست به يك درهم آن ، نگاه كند يا دست بزند .\r\n( 2 ) 9 - از ابى بصير ، گفت :\r\nامام كاظم ( ع ) در سال 183 كه 54 سال داشت وفات كرد ، و پس از امام صادق ( ع ) 35 سال زنده بود .\r\n\r\n[ امام رضا ( ع ) 
  ]\r\n\r\nباب ولادت أبى الحسن الرضا ( ع )\r\n( 3 ) امام رضا ( ع ) در سال 148 هجرى متولد شد و در ماه صفر سال 203 هجرى ، در سن 55 سالگى وفات كرد ، در تاريخ آن\r\n\r\n","description":"","footnote":"","page_name":" 419 ","page_number":419},
  {"content":"\r\n . \r\n","description":"","footnote":"","page_name":" 420 ","page_number":420},
  {"content":"\r\n\r\nحضرت اختلاف است جز اين كه اين تاريخ درست‌تر است ان شاء الله ، آن حضرت در طوس وفات كرد ، در دهى كه آن را سناباد مى گفتند ، و تا نوقان به اندازهء آوازرسى ، فاصله داشت و در همان جا به خاك سپرده شد . مأمون ، آن حضرت را از مدينه از راه بصره و شيراز به مرو برد و چون از مرو بيرون آمد كه به بغداد برود ، آن حضرت را همراه خود حركت داد و در اين ده وفات كرد ، مادر آن حضرت ، كنيزكى است ام الولد كه او را ام البنين مىگفتند .\r\n1 - از هشام بن أحمر ، گويد : امام كاظم ( ع ) به من فرمود :\r\nميدانى كسى از اهالى مغرب آمده باشد ؟ گفتم : نه ، فرمود : چرا ، مردى آمده ، بيا برويم ، آن حضرت سوار شد و من هم به همراه او سوار شدم تا به آن مرد رسيديم ، مردى بود از اهل مدينه و با خود مملوكاتى داشت ، من گفتم : آنها را به ما عرضه كن ، هفت دخترك آورد و همهء آنان را امام رد كرد و فرمود : نيازى به آنها نداريم .\r\nسپس فرمود : باز هم بياور ، گفت : من جز يك دخترك ديگر ندارم كه بيمار است ، فرمود : بر تو باكى نيست او را بياورى ، امتناع ورزيد و امام برگشت ، فردا كه شد مرا به دنبال او فرستاد ، فرمود :\r\nبگو : آخر چه بهائى مىخواهى در برابر آن كنيزك بگيرى ، هر چه گفت : بگو : من به همان بها آن را پذيرفتم . من نزد او رفتم و گفت :\r\nمن نمىخواهم از چنين و چنان در بهاى آن كمتر بگيرم ، من گفتم :\r\nقبول دارم ، گفت : از تو باشد ، ولى به من بگو آن مردى كه ديروز با تو بود چه كسى بود ؟\r\nگفتم : مردى بود از بنى هاشم ، گفتم : از كدام بنى هاشم ؟\r\nگفتم : من پيش از اين چيزى ندارم به تو بگويم ، گفت : من به تو از\r\n\r\n","description":"","footnote":"","page_name":" 421 ","page_number":421},
  {"content":"\r\n . \r\n","description":"","footnote":"","page_name":" 422 ","page_number":422},
  {"content":"\r\n\r\nبابت اين كنيزك خبرى بدهم ، من او را از دورترين نقاط مغرب زمين ( افريقا ) خريدارى كردم و زنى از اهل كتاب به من برخورد و گفت : اين كنيزك چيست كه با تو است ؟ گفتم : آن را براى خودم خريدم ، گفت : سزا نيست كه اين دخترك همسر چون توئى باشد ، بايد اين كنيزك با بهترين مردم روى زمين باشد و نزد او چندى نماند جز اين كه از او پسرى زايد كه در شرق و غرب زمين مانندش نباشد ، راوى گويد : من او را نزد امام آوردم ، كمى نگذشت كه امام رضا ( ع ) از او متولد شد .\r\n( 1 ) 2 - از صفوان بن يحيى ، كه گفت : چون امام كاظم ( ع ) وفات كرد و امام رضا ( ع ) به سخن آمد ( يعنى اظهار امامت كرد ) ، ما از اين اظهار بر آن حضرت بيمناك شديم ، به او عرض شد ، تو امر بزرگى اظهار كردى و ما از اين ( هارون ) سركش بر تو بيمناكيم .\r\nگويد : فرمود : هر چه خواهد تلاش كند او را بر من راهى نيست .\r\n( 2 ) 3 - از حسن بن منصور ، از برادرش ، كه گفت :\r\nمن شب در پستو خانه‌اى خدمت امام رضا ( ع ) رسيدم و آن حضرت دست خود را بالا برد و گويا در خانه ده چراغ است ( از هر انگشتى يك چراغ ) ، مرد ديگرى اجازهء ورود از آن حضرت خواست ، دستهاى خود را پائين كشيد و سپس به او اجازه داد .\r\n( 3 ) 4 - از غفارى ، گويد : مردى از خاندان أبى رافع ، آزاد كردهء پيغمبر ( ص ) به نام طيس ، بر من وامى داشت ، از من وامخواهى كرد و مرا سخت دنبال كرد و مردم هم به او كمك كردند ، چون چنين\r\n\r\n","description":"","footnote":"","page_name":" 423 ","page_number":423},
  {"content":"\r\n . \r\n","description":"","footnote":"","page_name":" 424 ","page_number":424},
  {"content":"\r\n\r\n( 1 ) ديدم نماز بامداد را در مسجد رسول خدا ( ص ) گزاردم و رفتم خدمت امام رضا ( ع ) كه آن روز در عريض ( مزرعه‌اى يك فرسخى مدينه ) تشريف داشت ، چون نزديك در خانهء آن حضرت رسيدم ، ديدم آن حضرت از خانه بيرون آمده است بر الاغى سوار بود و يك پيراهن و رداء در بر داشت و چون به او نگاه كردم شرمم آمد از آن حضرت كه اظهار حاجت كنم و چون آن حضرت به من رسيد ايستاد و به من نگاهى كرد و من به او سلام دادم ، ماه رمضان بود به او عرض كردم : خدا مرا قربانت كند ، وابستهء تو ( طيس ) از من طلبى دارد و به خدا كه مرا رسوا كرده ، من در دل خود گرفته بودم كه آن حضرت دستور مىدهد از طلب خواهى خود دست بر دارد ، و به خدا به او نگفتم : چند از من مىخواهد و نامى هم نبردم ، او به من دستور داد بنشينم تا بر گردد و من آنجا نشستم تا نماز مغرب را هم در آنجا خواندم و روزه هم بودم و دلم تنگ شد و خواستم برگردم .\r\nبه ناگاه ، آن حضرت رسيد و بر من نمايان شد و مردمى هم در گرد او بودند و گدايان هم بر سر راه او نشسته بودند و او به آنها صدقه مىداد ، رفت و وارد خانهء خود شد و برگشت و مرا خواست و من برخاستم و خدمتش رفتم و نشست و من هم نشستم و با آن حضرت از ابن المسيب امير مدينه ، صحبت مىكردم و بسيار وقت مىشد كه از او براى آن حضرت صحبت مىكردم ، و چون فارغ شدم ، فرمود : گمانم هنوز افطار نكردى ؟ گفتم : نه ، براى من خوراكى خواست ، و آوردند نزد من گزاردند و به غلام دستور داد كه با من هم غذا شود ، من و غلام از آن طعام خورديم .\r\nچون فارغ شديم ، به من فرمود : آن پشتى را بلند كن و آنچه زير آن است بردار ، آن را بلند كردم و ديدم زير آن يك مشت\r\n\r\n","description":"","footnote":"","page_name":" 425 ","page_number":425},
  {"content":"\r\n . \r\n","description":"","footnote":"","page_name":" 426 ","page_number":426},
  {"content":"\r\n\r\n( 1 ) اشرفى طلا است ، آنها را برداشتم و در آستين گذاشتم و فرمود :\r\nچهار تن از غلامانش با من باشند تا مرا به منزلم برسانند ، من گفتم :\r\nقربانت ، شبگرد ابن المسيب در گردش است و من خوش ندارم كه مرا با غلامان شما برخورد كنند .\r\nبه من فرمود : درست گفتى ، خدا تو را به راستى رهنمايد و به آنها دستور داد از هر جا ، من آنها را برگردانيدم برگردند و چون نزديك خانه‌ام رسيدم و دلم آرام شد ، آنها را برگردانيدم و به منزل خود رفتم و چراغ خواستم و اشرفىها را شمردم ، چهل و هشت اشرفى بود ، و بستانكارى آن مرد از من بيست و هشت اشرفى بود ، در ميان آن يك اشرفى مىدرخشيد و من از زيبائى آن در شگفت شدم و آن را نزديك چراغ بردم و ديدم در آن روشن ، نقش شده است كه ( حق آن مرد بيست و هشت اشرفى است و ما بقى از آن تو است ) و به خدا من خودم نمىدانستم كه ( به او نگفته بودم خ ل ) او چند اشرفى از من مىخواهد ، حمد از آن خدا ، پروردگار جهانيان است كه ولى خود را عزيز نموده است .\r\n( 2 ) 5 - از يكى از اصحابش از امام رضا ( ع ) كه آن حضرت در سالى كه هارون به قصد حج رفته بود از مدينه براى انجام حج بيرون شد و چون به كوهى رسيد كه در سمت چپ راه است نسبت به كسى كه به سوى مكه مىرود و آن را فارغ ( قارع خ ل ) مىخوانند ، نگاهى به آن انداخت و فرمود : آن كسى كه در فارع ساختمان مىسازد و آن را به دست خود ويران مىكند تيكه تيكه خواهد شد .\r\nما معنى اين سخن امام را نفهميديم و چون امام از آنجا رفت هارون آمد و در همان موضع منزل گرفت ، جعفر بن يحيى بدان\r\n\r\n","description":"","footnote":"","page_name":" 427 ","page_number":427},
  {"content":"\r\n . \r\n","description":"","footnote":"","page_name":" 428 ","page_number":428},
  {"content":"\r\n\r\nكوه بر آمد و فرمان داد نشيمنگاهى براى او در آنجا بسازند و چون جعفر از مكه برگشت بر آن بالا رفت و فرمان داد تا آن را ويران كردند و چون به عراق برگشت تيكه تيكه شد .\r\n( 1 ) 6 - ابراهيم بن موسى گويد : من راجع به موضوعى كه از امام رضا ( ع ) درخواست كرده بودم اصرار ورزيدم و او به من وعده مىداد يك روز براى پيشواز والى مدينه بيرون شد و من همراه او بودم ، آمد نزديك كاخ فلان و زير چند درخت پياده شد و من هم با او پياده شدم و سومى همراه نبود .\r\nبه او گفتم : قربانت ، اين عيد ما را فرا گرفت و به خدا من درهم و بيش از آنى ندارم ، آن حضرت با تازيانهء خود زمين را به سختى خاراند و با دست خود بدان زد و شمش طلائى از آن بر آورد و سپس به من فرمود : از اين سود بر و آنچه ديدى نهان ساز .\r\n( 2 ) 7 - از ياسر خادم و ريان بن صلت هر دو گفتند : چون كار مخلوع ( امين ) گذشت و مأمون بر كار خلافت استوار شد ، به امام رضا ( ع ) نامه‌اى نوشت و او را به خراسان خواند و امام ( ع ) عذر آورد و مأمون پى در هم نامه نوشت به آن حضرت در اين باره تا دانست كه چاره ندارد و مأمون دست از او بر نمىدارد ، از مدينه بيرون شد و أبى جعفر ( امام محمد تقى ع ) هفت سال داشت .\r\nمأمون به آن حضرت نوشت از راه كوهستان و قم سفر نكن و از راه بصره و اهواز و فارس بيا ، آن حضرت آمد تا به مرو رسيد ،\r\n\r\n","description":"","footnote":"","page_name":" 429 ","page_number":429},
  {"content":"\r\n . \r\n","description":"","footnote":"","page_name":" 430 ","page_number":430},
  {"content":"\r\n\r\n( 1 ) مأمون به او پيشنهاد كرد كه زمام امور را بدست گيرد و متصدى خلافت گردد ، امام رضا ( ع ) سر باز زد و نپذيرفت .\r\nمأمون گفت : پس ولايت عهد را بپذير ، فرمود : به چند شرط كه از تو خواستارم ، مأمون گفت : هر شرطى خواهى بكن ، امام رضا ( ع ) نوشت من در ولايت عهد در آيم به شرط آن كه نه امرى كنم و نه نهى ، نه فتوى دهم و نه قضاوت كنم ، نه منصب دهم و نه عزل كنم و نه در آنچه جريان دارد تغييرى بدهم و بايد مرا از همهء اينها معاف دارى ، مأمون همهء اين شرايط را از آن حضرت پذيرفت .\r\nراوى گويد : ياسر براى من باز گفت كه : چون عيد رسيد مأمون كس به حضرت رضا ( ع ) فرستاد و از او خواست كه سوار شود و در اجتماع عيد شركت كند و نماز عيد و خطبهء آن را بخواند ، امام رضا ( ع ) در پاسخ پيغام فرستاد كه : تو مىدانى چه شروطى ميان من و تو است در اين كه من وارد اين امر شدم ، مأمون جواب داد كه : من مىخواهم دل مردم آرام شود و فضل شما را بدانند ، و پى در هم در اين باره با او رد و ايراد كرد و اصرار ورزيد و آن حضرت فرمود : اگر مرا از اين كار معاف دارى براى من دلخواه‌تر است و اگر معاف ندارى من براى عيد بيرون آيم چنانچه رسول خدا ( ص ) بيرون مىآيد و امير المؤمنين ( ع ) بيرون مىآمد .\r\nمأمون گفت : هرطور دلت مىخواهد بيرون بيا ، و مأمون به افسران و مردم دستور داد به در خانهء امام ( ع ) سوار شوند ( اول وقت حاضر شوند خ ل ) .\r\nراوى گويد : ياسر خادم براى من باز گفت كه : مردم در انتظار امام ميان راهها و بر سر بامها نشسته بودند و از مرد و زن و كودك و افسران و نظامىها همه بر در خانهء امام گرد آمده بودند ،\r\n\r\n","description":"","footnote":"","page_name":" 431 ","page_number":431},
  {"content":"\r\n . \r\n","description":"","footnote":"","page_name":" 432 ","page_number":432},
  {"content":"\r\n\r\n( 1 ) چون آفتاب بر آمد امام غسل كرد و عمامهء سپيدى از پنبه بر سر بست و دو سر آن را يكى به سينه آويخت و ديگرى را به ميان دو شانهء خود انداخت و دامن به كمر زد و به همهء كسان خود دستور داد چنان كردند و سپس عصاى پيكاندارى به دست گرفت و بيرون شد و همه جلو او بوديم و او پا برهنه بود و دامن پيراهن را تا نيمهء ساق يا بالا زده بود و جامه‌هاى ديگر را هم به كمر زده بود ، چون به راه افتاد و ما جلوى او به راه افتاديم ، سر به آسمان برداشت و چهار تكبير گفت و به پندار ما رسيد كه آسمان و در و ديوار همه به او هم آواز پاسخ مىدهند و افسران و مردم ديگر بر در ايستاده بودند و آماده بودند و سلاح در بر داشتند و خود را به نيكوترين زيور و جامه آراسته بودند و ما بر آنها نمايان شديم ، با اين وضع امام رضا ( ع ) از در بيرون آمد و اندك ايستى كرد و گفت : اللَّه اكبر ، اللَّه اكبر ، اللَّه اكبر على ما هدانا ، اللَّه أكبر على ما رزقنا من بهيمة الانعام و الحمد اللَّه على ما أبلانا ، و ما به آواز بلند آن را مىگفتيم .\r\nياسر گويد : چون نگاه مردم به امام رضا ( ع ) افتاد شهر مرو را گريه و ناله و شيون از جا برداشت و افسران از روى چهار پايان خود به زمين افتادند و كفشهاى خود را به دور انداختند چون ديدند امام با پاى برهنه پياده مىرود ، آن حضرت در سر هر ده گام ايست مىكرد و سه بار تكبير مىگفت .\r\nياسر گويد : در خيال ما مىافتاد كه گويا آسمان و زمين با آن حضرت هم آواز مىشوند و شهر مرو يك پارچه شيون و گريه شد و خبر به مأمون رسيد و فضل بن سهل ذو الرياستين به او گفت : يا امير المؤمنين اگر امام رضا با اين روش تا مصلّى برود ، مردم فريفتهء او مىشوند و كار از دست تو بيرون مىرود و نظر من اين است كه به او\r\n\r\n","description":"","footnote":"","page_name":" 433 ","page_number":433},
  {"content":"\r\n . \r\n","description":"","footnote":"","page_name":" 434 ","page_number":434},
  {"content":"\r\n\r\n( 1 ) پيغام دهى برگردد ، و مأمون كس نزد آن حضرت فرستاد و خواهش كرد كه برگردد و آن حضرت كفش خود را خواست و پوشيد و سوار شد و برگشت .\r\n( 2 ) 8 - از ياسر خادم گويد : چون مأمون از خراسان بيرون شد و آهنگ بغداد داشت و فضل ذو الرياستين با او بيرون آمد و ما هم با امام رضا ( ع ) بيرون شديم نامه‌اى به فضل بن سهل ذو الرياستين از برادرش حسن بن سهل رسيد و ما در يكى از منزلهاى ميان راه بوديم ، حسن به برادر خود نوشته بود : من در تحويل سال از نظر حساب نجومى نگاه كردم و از آنجا دريافتم كه تو در فلان ماه روز چهارشنبه گرمى آهن و آتش خواهى چشيد و رأى من اين است كه در آن روز به همراه امير المؤمنين و امام رضا به حمام به روى و حجامت كنى و از خون آن به دست خود بريزى تا نحوست آن از تو برود .\r\nذو الرياستين آن را به مأمون نوشت و از او خواست كه از امام رضا ( ع ) اين را درخواست كند ، و مأمون به امام رضا ( ع ) نوشت و از آن حضرت اين را در خواست كرد ، و امام رضا ( ع ) در پاسخ نوشت من فردا به حمام نمىروم و براى تو و فضل هم صلاح نمىدانم كه فردا به حمام رويد ، دوباره نامه به او نوشت و امام رضا ( ع ) باز در جواب نوشت : يا امير المؤمنين من فردا به حمام نمى روم زيرا رسول خدا ( ص ) را امشب در خواب ديدم و به من فرمود :\r\nاى على فردا به حمام مرو ، من براى تو و سهل هم صلاح نمىدانم كه فردا به حمام برويد ، مأمون در پاسخ حضرت نوشت : اى آقاى من تو راست فرمودى و رسول خدا ( ص ) هم راست گفته است ، من\r\n\r\n","description":"","footnote":"","page_name":" 435 ","page_number":435},
  {"content":"\r\n . \r\n","description":"","footnote":"","page_name":" 436 ","page_number":436},
  {"content":"\r\n\r\n( 1 ) خود كه فردا به حمام نمىروم و فضل به حال خود داناتر است .\r\nراوى گفت كه ياسر گفت : چون شب رسيد و خورشيد نهان شد امام رضا ( ع ) فرمود كه : بگوئيد : « به خدا پناه بريم از شر آنچه امشب نازل مىشود » ، ما پى در هم آن را مىگفتيم و چون امام رضا ( ع ) نماز بامداد را خواند به من گفت : برو بالاى بام ببين چيزى ميشنوى ، و چون بالاى بام رفتم يك شيونى را شنيدم كه در هم شد و بالا گرفت و به ناگاه ديديم مأمون از درى كه از خانهء او به خانهء امام رضا ( ع ) داشت در آمد و مىگفت : اى آقاى من اى ابا الحسن خدا تو را در بارهء فضل اجر دهد ، زيرا او دستور شما را نپذيرفت و به حمام رفت و جمعى با شمشير بر او تاختند و او را كشتند و از آنها سه تن دستگير شده‌اند كه يكى از آنها خاله‌زادهء او فضل بن ذى القلمين است .\r\nگويد : قشون و افسران طرفدار فضل به در خانهء مأمون فراهم آمدند و گفتند : مأمون او را غافلگير كرده و كشته و ما خون او را مىخواهيم ، و آتش آوردند كه در خانهء مأمون آتش بزنند ، مأمون به امام رضا ( ع ) فرمود : اى آقاى من به نظرت مىآيد كه شما بيرون رويد و اين لشكر را متفرق كنيد ؟\r\nياسر گويد : امام رضا ( ع ) سوار شد و به من هم گفت : سوار شو ، من سوار شدم و چون از درِ خانه بيرون آمديم به مردم نگاهى كرد كه از دوش هم بالا مىرفتند و با دست خود به آنها اشاره كرد كه پراكنده شويد ، پراكنده شويد ، ياسر گويد : مردم به آن حضرت رو آوردند و به روى هم مىافتادند و به هر كس اشاره كرد دويد و گذشت .\r\n\r\n","description":"","footnote":"","page_name":" 437 ","page_number":437},
  {"content":"\r\n . \r\n","description":"","footnote":"","page_name":" 438 ","page_number":438},
  {"content":"\r\n\r\n- ( 1 ) 9 - وشّاء از مسافر گويد : چون هارون بن مسيب مىخواست با محمد بن جعفر بجنگد امام رضا ( ع ) به من گفت : برو و به او بگو فردا حمله نكن كه اگر فردا حمله كنى شكست مىخورى و يارانت كشته مىشوند ، و اگر از تو پرسيد اين را از كجا دانستى بگو در خواب ديدم ، گويد : نزد او آمدم و به او گفتم : قربانت ، فردا به ميدان نبرد نرو زيرا اگر فردا به ميدان به روى شكست مىخورى و يارانت كشته مىشوند ، به من گفت : اين را از كجا دانستى ، گفتم : در خواب ديدم ، گفت : اين بنده با كون نشسته خوابيده ، و سپس به نبرد بيرون شد و شكست خورد و يارانش كشته شدند .\r\nگويد : مسافر براى من باز گفت كه من با امام رضا ( ع ) در منى بودم ، يحيى بن خالد گذر كرد و براى خاطر گرد و غُبار سر خود را پوشانده بود ، امام فرمود : اين بيچاره‌ها نمىدانند كه امسال چه به سر آنها مىآيد ؟ سپس فرمود : شگفت‌تر از اين ، من با هارون هستم مانند اين دو ، دو انگشت خود را به هم چسباند ، مسافر گويد :\r\nبه خدا معنى حديث او را نفهميديم تا وقتى آن حضرت را در كنار هارون به خاك سپرديم .\r\n( 2 ) 10 - على بن محمد كاشانى گويد : يكى از اصحاب به من خبر داد كه : مال بسيارى براى امام رضا بردم و آن حضرت از دريافت آن شاد نشد ، غمنده شدم و با خود گفتم ، اين همه پول براى او آوردم و او شاد نشد .\r\nآن حضرت فرمود : اى غلام يك طشت با آب براى من بياور ، روى كرسى نشست و دست فراداشت و به غلام گفت : آب\r\n\r\n","description":"","footnote":"","page_name":" 439 ","page_number":439},
  {"content":"\r\n . \r\n","description":"","footnote":"","page_name":" 440 ","page_number":440},
  {"content":"\r\n\r\nبريز ، گويد : از انگشتانش طلا ميان طشت روان شد ، و سپس به من رو كرد و فرمود : كسى كه چنين است اعتنائى به پولى كه تو آوردى ندارد .\r\n( 1 ) 11 - از محمد بن سنان كه گفت :\r\nعلى بن موسى ( ع ) در سن چهل و نه سال و شش ماه در سال دويست و دو فوت كرد و بيست سال جز 2 تا 3 ماه پس از امام كاظم ( ع ) زنده بود .\r\n\r\n[ امام محمد تقى ( ع ) 
  ]\r\n\r\nباب ولادت ابى جعفر محمد بن على ثانى ( ع )\r\n( 2 ) امام محمد تقى در ماه رمضان سال 195 متولد شد و در آخر ذى قعدهء سال 220 كه 25 سال و 2 ماه و 18 روز داشت وفات كرد و در بغداد در مقابر قريش كنار قبر جدّش موسى ( ع ) به خاك سپرده شد و معتصم در اول همان سالى كه وفات كرد او را به بغداد گسيل داشته بود .\r\nمادرش كنيزكى بود به نام سبيكه نوبيه و نيز گفته شده كه نامش خيزران بود و روايت شده كه از خاندان ماريه مادر ابراهيم\r\n\r\n","description":"","footnote":"","page_name":" 441 ","page_number":441},
  {"content":"\r\n . \r\n","description":"","footnote":"","page_name":" 442 ","page_number":442},
  {"content":"\r\n\r\nزادهء رسول خدا ( ص ) بوده است .\r\n1 - از محمد بن حسان از على بن خالد ( محمد گفته زيدى مذهب بوده است ) گويد : من در عسكر بودم ( قاموس گفته : عسكر نام سامره است و عسكريين ، على بن محمد الرضا و پسرش حسن بدان منسوبند ) و به من خبر رسيد كه در اينجا مردى زندانى است كه او را كت بسته از سوى شام آورده‌اند و گفتند او دعوى پيغمبرى كرده است . على بن خالد گويد : من به درِ زندان او آمدم و با دربانان و نگهبانان سازش كردم تا خود را به او رسانيدم و ديدم مردى است با فهم ، به او گفتم : اى مرد داستان تو چيست ؟ گفت : من مردى بودم در شام و خدا را در جايى به نام محل رأس الحسين ( ع ) عبادت مىكردم ، در اين ميان كه مشغول عبادت خود بودم بناگاه شخصى آمد و به من گفت : با ما برخيز ، من با او برخاستم ، در اين ميان كه با او بودم بناگاه ديدم در مسجد كوفه هستم ، به من گفت :\r\nاين مسجد را مىشناسى ؟ گفتم : آرى اين مسجد كوفه است .\r\nگويد : نماز خواند و من با او نماز خواندم ، در همين ميان كه با او بودم بناگاه در مسجد رسول اندر شدم كه در مدينه است و او بر رسول خدا ( ص ) سلام داد و من هم سلام دادم و نماز خواند و من هم با او نماز خواندم و صلوات به رسول خدا ( ص ) فرستاد ، در اين ميان كه من با او بودم بناگاه خود را در مكه ديدم و با او بودم تا مناسك را انجام داد و من هم با او مناسك خود را انجام دادم و در اين ميان كه با او بودم بناگاه به همان جا رسيدم كه در آن خدا را عبادت مىكردم كه در شام است و آن مرد رفت ، و چون سال ديگر رسيد بناگاه من او را ديدم كه همان كار سال اول را كرد و چون از مناسك خود فارغ شديم و مرا به شام برگردانيد و قصد جدا شدن از\r\n\r\n","description":"","footnote":"","page_name":" 443 ","page_number":443},
  {"content":"\r\n . \r\n","description":"","footnote":"","page_name":" 444 ","page_number":444},
  {"content":"\r\n\r\n( 1 ) من كرد ، به او گفتم : من از تو به حق كسى كه تو را بر آنچه ديدم توانا كرده است خواهش دارم و سوگند مىدهم كه به من خبر دهى چه كسى هستى ؟\r\nدر پاسخ گفت : من محمد بن على بن موسى هستم ، گفت :\r\nاين خبر بالا گرفت تا به محمد بن عبد الملك زيّات رسيد ( وزير معتصم بوده و پس از وى وزير پسرش واثق ، پدر او در بغداد زيت فروش بوده است ) و او به دنبال من فرستاد و مرا گرفت و در آهن كند كرد و به عراق آورد .\r\nگويد : من به او گفتم : تو داستان خود را به محمد بن عبد الملك بنويس ، اين كار را كرد و آنچه شده بود براى او نوشت .\r\nمحمد بن عبد الملك در زير داستانش نگارش كرد كه به آن كه تو را در يك شب از شام به كوفه و از كوفه به مدينه و از مدينه به مكه برده و از مكه به شام برگردانده بگو از اين زندانت بيرون آورد .\r\nعلى بن خالد گويد : من از اين پيشامد او غمنده شدم و براى او دلم سوخت و او را دستور به تحمل و صبر دادم ، گويد : سپس بامداد نزد او رفتم و ديدم لشكريان و رئيس شهربانى و زندانيان و خلق خدا گرد هم فراهم شده‌اند ، گفتم : اين وضع چيست ؟ گفتند : آنكه از شام آورده بودند و به خود پيغمبرى بسته بود ديشب ناپديد شده است و كسى نداند كه به زمين فرو رفته و يا پرنده‌اى او را ربوده است .\r\n( 2 ) 2 - عبد الله بن رزين گويد : من مجاور مدينهء پيغمبر ( ص ) بودم ، هر روز امام جواد ( ع ) هنگام ظهر به مسجد مىآمد و در صحن فرود مىشد و از آنجا سرِ قبر پيغمبر ( ص ) مىرفت و بر او سلام\r\n\r\n","description":"","footnote":"","page_name":" 445 ","page_number":445},
  {"content":"\r\n . \r\n","description":"","footnote":"","page_name":" 446 ","page_number":446},
  {"content":"\r\n\r\n( 1 ) مىداد و به خانهء فاطمه ( ع ) بر مىگشت و كفش خود را مىكند و مى ايستاد و نماز مىخواند ، شيطان به دل من انداخت كه : چون فرود مىآيد برو و از خاكى كه بر آن گام مىنهد برگير ، آن روز من در انتظار او بودم و چون ظهر شد سوار الاغ خود آمد ولى در آنجا كه فرود مىآمد پياده نشد و آمد تا كنار سنگى كه بر در مسجد بود ، پياده شد روى سنگ ، و سپس به مسجد در آمد و بر رسول خدا ( ص ) سلام داد و برگشت به همان جا كه در آن نماز مىخواند و چند روز همين كار را كرد ، و من با خود گفتم : چون كفش خود را كند مىروم و از سنگريزه‌هائى كه بر آن گام نهد بر مىگيرم .\r\nچون فردا شد ، هنگام ظهر آمد و بر سنگ پياده شد و به مسجد در آمد و بر رسول خدا ( ص ) سلام داد و آمد آنجا كه نماز مىخواند و با نعلين خود نماز خواند و آنها را در نياورد و چند روز همچنين كرد ، با خود گفتم : در اينجا هم براى من آماده نشده كه كارى بكنم ولى مىروم در حمام و چون وارد حمام شد از خاك زير پايش بر مىدارم و از حمامى كه آن حضرت بدان مىرفت پرسيدم ، به من گفتند كه او به حمامى مىرود كه در بقيع است و از آن مردى از اولاد طلحه است ، و روزى كه در آن به حمام مىرفت دانستم و رفتم در حمام و با آن مرد طلحى نشستم و گفتگو كردم و در انتظار آمدن آن حضرت بودم ، آن مرد طلحى به من گفت : اگر مىخواهى به حمام به روى پاشو برو زيرا پس از ساعت ديگر نمىتوانى به حمام رفت ، گفتم : براى چه ؟ گفت : چون ابن الرضا مىخواهد به حمام برود .\r\nگويد : گفتم : ابن الرضا كيست ؟ گفت : مردى است از خاندان محمد ( ص ) كه صلاح و ورع دارد ، من به او گفتم : روا\r\n\r\n","description":"","footnote":"","page_name":" 447 ","page_number":447},
  {"content":"\r\n . \r\n","description":"","footnote":"","page_name":" 448 ","page_number":448},
  {"content":"\r\n\r\n( 1 ) نيست كه ديگرى با او به حمام برود ؟ گفت : هر وقت او به حمام مىآيد حمام را براى او خلوت مىكنيم ، گويد : در اين ميان كه من چنين بودم بناگاه آن حضرت آمد و چند غلام به همراه او بودند و جلو او غلامى بود كه حصيرى با خود داشت تا وارد رختكن شد و آن حصير را براى او پهن كرد و ( آن حضرت ) آمد و سلام داد و سوار بر الاغ وارد حجره شد و به رختكن رفت و از بالاى الاغ روى آن حصير پياده شد ، من به آن طلحى گفتم : اين بود كه تو او را به صلاح و ورع وصف مىكردى ؟ گفت : نه به خدا او هرگز چنين كارى نكرده بود مگر در امروز ، در دل خودم گفتم : اين هم از كردار من است من او را به اين كار خلاف عرف واداشتم و تقصير با من است .\r\nگفتم : من انتظارش را مىبرم تا بيرون آيد و شايد به مقصد خود برسم ، و چون بيرون آمد و جامه پوشيد الاغ را خواست و آن را به رختكن آوردند و از روى حصير بر آن سوار شد و بيرون رفت ، و من با خود گفتم : به خدا من او را آزردم و به اين عمل باز نگردم و آنچه را مىخواستم نمىخواهم هرگز و بر آن تصميم قطعى گرفتم ، و چون هنگام ظهر آن روز شد بر الاغ خود آمد تا در همان جاى از صحن مسجد كه سابقاً پياده مىشد ، پياده شد و در آمد و سلام بر رسول خدا ( ص ) داد و آمد به همان جا از حجرهء فاطمه ( ع ) كه در آن نماز مىخواند و كفش خود را درآورد و ايستاد و نمازش را خواند .\r\n\r\n","description":"","footnote":"","page_name":" 449 ","page_number":449},
  {"content":"\r\n . \r\n","description":"","footnote":"","page_name":" 450 ","page_number":450},
  {"content":"\r\n\r\n3 - از على بن اسباط ، گويد : آن حضرت ( امام جواد \" ع \" ) بيرون آمد و من از سر تا پايش را نگاه كردم تا اندام او را براى هم مذهبان مصرى خودمان وصف كنم ، در اين ميان بودم كه نشست و فرمود : اى على ، به راستى ، خدا در امامت همان حجتى را اقامه كرده است كه در نبوت اقامه كرده و فرموده است ( 13 سوره مريم ) : « و حكم نبوت را در كودكى به دو عطا كرديم » و فرموده : ( 15 سوره احقاف ) : « و چون به نيرومندى رسيد و چهل ساله شد » روا باشد كه حكم را به كودكى عطا كند و روا باشد كه به او داده شود در سن چهل سالگى .\r\n( 2 ) 4 - از محمد بن الريان ، گويد : مأمون در بارهء ابى جعفر ( امام جواد ) هر نيرنگى زد كه خرده‌اى از او بگيرد ، براى او ممكن نشد و چون درمانده شد و خواست دخترش را به او تزويج كند و عروس او سازد ، به من 200 كنيزك از زيباترين كنيزان داد كه به دست هر كدام جامى از جواهر بود ، براى اينكه از امام جواد پيشوا كنند وقتى كه در محل عبادت مىآيد ( در سر تخت دامادى مىآيد ( خ ل ) از مجلسى كه آن را از مناقب نقل كرده و صحيح دانسته ) ولى امام جواد به آنها اعتنائى نكرد ، مردى بود به نام ( مخارق ) آواز مىخواند و تار مىزد و ضرب مىگرفت و ريش درازى داشت ، مأمون او را خواست ، گفت : يا امير المؤمنين ، اگر امام جواد در چيزى از امور دنيا وارد باشد ، من براى كفايت ، كار تو را مىكنم و او را به دنيا دارى مىكشانم ، برابر امام جواد نشست و يك فرياد عجيبى از خودش در آورد كه همهء اهل خانه ، گرد او فراهم شدند و با تار خود مىزد و مىخواند .\r\n\r\n","description":"","footnote":"","page_name":" 451 ","page_number":451},
  {"content":"\r\n . \r\n","description":"","footnote":"","page_name":" 452 ","page_number":452},
  {"content":"\r\n\r\nچون ساعتى چنين كرد ، امام جواد هيچ توجهى به او نكرد ، نه از سمت راست و از چپ ، و سپس سر خود را بلند كرد و فرمود به او كه : اى ريش دراز ، از خدا بترس .\r\nگويد : ابزار زدن و تار ، از دست او افتادند و ديگر از دستهاى خود سودى نبرد ( يعنى شل شدند ) تا مُرد .\r\nگويد : مأمون از ( مخارق ) حالش را پرسيد ، در پاسخ گفت :\r\nچون امام جواد بر من فرياد زد ، يك هراسى در دلم افتاد كه هرگز از آن به خود نمىآيم .\r\n( 1 ) 5 - از داود بن قاسم جعفرى كه گفت : خدمت امام جواد رسيدم و سه نامهء بىنشانى داشتم و بر من اشتباه شده بود و غمنده بودم ، يكى از آنها را برداشت و فرمود : اين از زياد بن شبيب است ، و دوّمى را برداشت و فرمود : اين از فلانى است ، من مات شدم ، به من نگاهى كرد و لبخندى زد . گويد : سيصد اشرفى به من داد كه آن را براى يكى از عموزادگانش برم ، و به من فرمود : او محققاً به تو مىگويد مرا به يك هم پيشه ( دلالى خ ) رهنمائى كن تا بدانها برايم كالائى بخرد ، او را رهنمائى كن ، گويد : اشرفيها را براى او آوردم و او به من گفت : اى ابا هاشم ، مرا به يك هم پيشه ( دلالى خ ) رهنمائى كن تا با آنها برايم كالائى بخرد ، گفتم : به چشم .\r\nگويد : شتربانى به من گفت كه : به آن حضرت بگويم او را در يكى از كارهايش بپذيرد ، من نزد آن حضرت رفتم تا با او در اين باره سخن گويم ، ديدم خوراك مىخورد و گروهى با او هستند و نمىتوانم با او در اين باره گفتگو كنم ، فرمود : اى ابا هاشم ، بفرما بخور و خوراكى جلو من نهاد ، سپس او آغاز سخن كرد و بىپرسش\r\n\r\n","description":"","footnote":"","page_name":" 453 ","page_number":453},
  {"content":"\r\n . \r\n","description":"","footnote":"","page_name":" 454 ","page_number":454},
  {"content":"\r\n\r\nفرمود : اى غلام ، آن شتربانى را كه ابا هاشم با خود آورده ، بنگر و او را با خود داشته باش .\r\nگويد : يك روز با آن حضرت به بستانى رفتم و به او گفتم :\r\nقربانت ، من به گل خوردن آزمندم ، براى من دعائى بكن ، پاسخى نداد و پس از سه روز ، آغاز سخن كرد و فرمود : اى ابا هاشم ، به تحقيق كه خدا ، خوردن گلِ را از تو برداشت ، ابا هاشم گفت : امروز چيزى نزد من از آن كار دشمن‌تر نيست .\r\n( 1 ) 6 - از على بن محمد ، يا محمد بن على هاشمى ، كه گفت :\r\nبامداد روزى كه امام جواد ( ع ) با دختر مأمون عروسى كرده بود ، خدمت آن حضرت رسيدم و شب ، دواء خورده بودم و من هم نخستين كسى بودم كه بامداد آن روز نزد آن حضرت آمده بودم و تشنه بودم و نمىخواستم آب طلب كنم ، امام جواد ( ع ) به رويم نگاهى كرد و فرمود : به گمانم تشنه‌اى ؟ گفتم : آرى ، فرمود : اى غلام يا اى كنيزك ، آب براى ما بياور ، من با خود گفتم : اكنون آبى بياورند كه او را زهر خورانند و از اين بدبينى خود ، غمنده شدم ، غلامى آمد و آب آورد ، آن حضرت به روى من لبخندى زد و سپس فرمود : اى غلام ، آب را به من بده ، آن حضرت آب را گرفت و از آن نوشيد و سپس به من داد و نوشيدم و باز هم تشنه شدم و نخواستم آب بطلبم ، و همان كار اولى را انجام داد و اين بار چون غلام ، قدح را آورد باز در دلم همان گمان سابق گذشت و حضرت قدح را گرفت و از آن نوشيد و به من داد و لبخندى زد . محمد بن حمزه ( راوى خبر از او ) گويد : به من گفت : اين مرد هاشمى كه : من\r\n\r\n","description":"","footnote":"","page_name":" 455 ","page_number":455},
  {"content":"\r\n . \r\n","description":"","footnote":"","page_name":" 456 ","page_number":456},
  {"content":"\r\n\r\nگمان دارم امام جواد همچنان است كه مىگويند ( يعنى طبق عقيدهء شيعه ضمير مردم را مىداند ) .\r\n( 1 ) 7 - على بن ابراهيم از پدرش كه گفت : مردمى از شيعه‌هاى دور دست ، اجازهء ورود از امام جواد ( ع ) خواستند ، به آنها اجازه داد و شرفياب شدند و در يك مجلس ، سى هزار مسأله پرسيدند و در سن 10 سالگى بود كه همه را پاسخ گفت .\r\n( 2 ) 8 - از دعبل بن على كه شرفياب حضور امام رضا ( ع ) شد و دستور داد چيزى به او دادند و آن را گرفت و حمد خدا نكرد و حضرت به او فرمود : چرا حمد خدا را نكردى ؟ دعبل گويد : سپس خدمت امام جواد ( ع ) رسيدم و دستور داد چيزى به من دادند ، و گفتم : الحمد لله ، به من فرمود : كه ادب شدى - يعنى از ياد آورى كه امام رضا ( ع ) به تو كرده بود .\r\n( 3 ) 9 - محمد بن سنان گويد : من شرفياب حضور ابو الحسن ( يعنى امام نهم \" ع \" ) شدم ، به من فرمود : اى محمد ، تازه‌اى به آل فَرَج ( خاندانى از طرفداران و كارمندان عاليرتبهء عباسيان ) رخ داده ؟ گفتم : عُمَر ( بن فرج كه حاكم مدينه بوده است ) مُرد ، فرمود :\r\nالحمد للَّه ، و تا بيست و چهار اين جمله را شمردم ، گفتم : اى آقاى من ، اگر مىدانستم اين خبر شما را شاد مىكند ، من پا برهنه مىدويدم خدمت شما ، فرمود : اى محمد ، نمىدانى كه او به پدرم محمد بن على ( ع ) چه گفته ؟ گفتم : نه ، فرمود : در بارهء موضوعى ، پدرم با او سخن گفت و در پاسخ پدرم گفت : گمان دارم تو مستى .\r\nپدرم گفت : بار خدايا اگر تو مىدانى كه من امروز تا شب\r\n\r\n","description":"","footnote":"","page_name":" 457 ","page_number":457},
  {"content":"\r\n . \r\n","description":"","footnote":"","page_name":" 458 ","page_number":458},
  {"content":"\r\n\r\nبراى تو روزه‌دار بودم به او مزّهء غارت مال ، و خوارى اسيرى را بچشان ، به خدا چند روزى نگذشت كه مالش را چپو كردند و هر چه داشت بردند و او را اسير كردند و هم اكنون مُرد ، خدايش نيامرزد و خدا عز و جل از او انتقام كشيد ، و هميشه خدا انتقام دوستانش را از دشمنانش مىكشد .\r\n( 1 ) 10 - از ابو هاشم جعفرى كه گفت : من نماز مغرب را با امام جواد ( ع ) در مسجد مسيب خواندم ، براى ما در محل قبلهء مسجد نماز خواند بىانحراف از ديوار ( يا آنكه وارد محراب نشد و برابر ما ايستاد براى تنگى جا ، يا مقصود اين است كه در وسط صف ايستاد ) و گفت : درخت سدر خشكى در مسجد بود كه برگ نداشت و امام ( ع ) آب خواست و در زير آن درخت وضوء گرفت و آمادهء نماز شد و آن درخت زنده شد و برگ آورد ، و همان سال ميوه داد .\r\n( 2 ) 11 - از مُطَرِّفِى كه گفت : امام رضا ( ع ) كه در گذشت ، چهار هزار درهم به من بدهكار بود و من با خود گفتم : مالم از ميان رفت ، و سپس امام جواد ( ع ) به من پيغام داد كه فردا نزد من بيا و با خود سنگ و ترازو هم بياور ، و من خدمت امام جواد ( ع ) رسيدم و آن حضرت به من فرمود : ابو الحسن ( ع ) در گذشت و 4 هزار درهم به تو بدهكار بود ؟\r\nگفتم : آرى . جانمازى كه زير پايش بود بلند كرد ، و به ناگاه اشرفى بسيارى زير آن بود و آنها را به من داد .\r\n( 3 ) 12 - از محمد بن سنان ، گويد : امام جواد بيست و پنج سال\r\n\r\n","description":"","footnote":"","page_name":" 459 ","page_number":459},
  {"content":"\r\n . \r\n","description":"","footnote":"","page_name":" 460 ","page_number":460},
  {"content":"\r\n\r\nو سه ماه و 12 روز داشت كه درگذشت ، وفاتش روز سه شنبه ششم ذى حجه سال دويست و بيست هجرى بود ، بعد از پدرش 19 سال جز 25 روز زنده بود .\r\n\r\n[ امام على النقى ( ع ) 
  ]\r\n\r\nباب ولادت ابى الحسن على بن محمد - نقى ( ع )\r\n( 1 ) در نيمهء ذى حجهء سال 212 هجرى متولد شده و در روايتى است كه در رجب سال 214 متولد شده و در 26 جمادى الآخرة سال 254 از دنيا رفته ، و در روايتى است كه در ماه رجب سال 254 وفات كرد و 41 سال و 6 ماه عمر كرده و طبق موقعِ ولادت ديگر 40 سال عمر كرده و متوكل آن حضرت را به همراه يحيى بن هرثمة بن اعين از مدينه به سر من رأى آورد و در آن جا وفات كرد و در خانهء خود به خاك سپرده شد و مادرش ام ولدى است به نام سمانه .\r\n1 - از خيرانى اسباطى ، گويد : در مدينه خدمت ابو الحسن ( ع ) رسيدم ، به من فرمود : چه خبرى از واثق دارى ؟\r\n\r\n","description":"","footnote":"","page_name":" 461 ","page_number":461},
  {"content":"\r\n . \r\n","description":"","footnote":"","page_name":" 462 ","page_number":462},
  {"content":"\r\n\r\nگفتم : قربانت ، من او را در حال عافيت به جاى گذاردم و من از همهء مردم ، به او ديدار نزديك‌ترى دارم ، ده روز است كه او را ديده‌ام ، به من فرمود كه : اهل مدينه مىگويند ، او مُرده ، و چون گفت : مردم چنين گويند ، دانستم كه همين او مرده است ، سپس به من فرمود كه :\r\nجعفر چه كرد ؟ ( مقصود ، متوكل عباسى است كه جعفر بن معتصم باشد ) گفتم : او را بد حال‌ترين مردم بجا گذاردم در زندان بود .\r\nگويد : فرمود : اما او صاحب امر حكومت شده . اين الزيات چه كرده ؟ ( وزير واثق بوده ) گفتم : قربانت ، مردم با او داشتند و فرمان ، فرمان او بود ، گويد : فرمود : اما به راستى كه او شوم بود برايش ، گويد : سپس خموش شد و به من فرمود : به ناچار ، مقدرات خدا تعالى و احكامش مجرى مىشوند ، اى خيران ، واثق مُرد ، و متوكّل به جاى او نشست و ابن الزيات هم كشته شد ، گفتم :\r\nقربانت ، چه وقت ؟ فرمود : شش روز پس از بيرون آمدن تو ( از سامراء ) .\r\n( 1 ) 2 - از صالح بن سعيد گويد : خدمت ابو الحسن ( ع ) رسيدم و به او گفتم : قربانت ، در هر چيزى مىخواهند نور شما را خاموش كنند و از قدر شما بكاهند ، تا شما را در اين سراى بد نام منزل داده‌اند كه آن را سراى گدايان مىنامند ، فرمود : اى پسر سعيد ، تو در اين جا باش .\r\nسپس به دست خود اشاره كرد و فرمود : نگاه كن ، نگاه كردم و به ناگاه خود را در باغستانهاى خرم و فرح بخشى ديدم ، باغستانهائى تازه و خرم در آنها حوريانى معطر و نو پسرانى بودند چون دُرّ صدف درخشان ، پرنده ، آهوان و نهرهاى روان و جوشان بود . چشمم خيره شد و ديده‌ام از كار ماند ، فرمود : هر جا باشيم اين\r\n\r\n","description":"","footnote":"","page_name":" 463 ","page_number":463},
  {"content":"\r\n . \r\n","description":"","footnote":"","page_name":" 464 ","page_number":464},
  {"content":"\r\n\r\nمنظره براى ما آماده است ، ما در سراى گدايان نيستيم .\r\n( 1 ) 3 - اسحاق جلاب گويد : من براى ابو الحسن ( ع ) ، گوسفند بسيارى خريدم ، مرا خواست و از مهار بند منزلش به جاى وسيعى برد كه آن را نمىدانستم و نمىشناختم و طبق دستور او گوسفندها را به هر كه فرموده بود بخش مىكردم و از آنها براى ابى جعفر ( پسر بزرگش محمد كه پيش از آن حضرت مُرد و در بَلَد مدفون است ) و مادرش و براى جز آنها كه دستور داده بود فرستاد ، سپس از آن حضرت اجازه خواستم كه به بغداد نزد پدرم بروم ، اين كار در روز ترويه بود ، به من نوشت : فردا را نزد ما باش و سپس برگرد .\r\nگويد : خدمت امام ماندم و چون روز عرفه شد نزد آن حضرت ماندم و شب عيد قربان در آستانه‌اى كه داشت خوابيدم و هنگام سحر نزد من آمد و فرمود : اى اسحاق ، برخيز . گويد :\r\nبرخاستم و چشم باز كردم و ديدم به در خانهء خودم در بغدادم و نزد پدرم رفتم و در ميان رفقاى خود بودم ، به آنها گفتم : من روز عرفه را در سامره گذراندم و براى روز عيد به بغداد رسيدم .\r\n( 2 ) 4 - از ابراهيم بن محمد طاهرى ، گويد : متوكل بر اثر دمل و زخم بزرگ و عميقى كه در آورد ، بيمار شد و نزديك مرگ رسيد و احدى جرأت نكرد ابزار آهنى به او نزديك كند و زخم او را عمل كند و مادرش نذر كرد ، اگر خوب شد ، پول بسيارى نزد ابو الحسن على بن محمد ( ع ) فرستد از مال خودش و فتح بن خاقان به او ( يعنى متوكل ) گفت : كاش مىفرستادى نزد اين مرد ( يعنى امام دهم ع ) و از او پرسشى مىكردى بىاين نيست كه نزد او دستورى باشد كه\r\n\r\n","description":"","footnote":"","page_name":" 465 ","page_number":465},
  {"content":"\r\n . \r\n","description":"","footnote":"","page_name":" 466 ","page_number":466},
  {"content":"\r\n\r\n( 1 ) وسيلهء گشايش تو گردد ، كسى نزد آن حضرت فرستاد و مرض او را شرح داد و فرستاده ، اين دستور را آورد كه : از كسب گوسفند بگيرند و با گلاب حل كنند و بسايند ( كسب را در كتب لغت به فشردهء روغن تفسير كرده‌اند و مجلسى - ره - آن را پشكل‌هاى گوسفند دانسته كه زير پاى آنها ماليده و در هم مىشود ) و بر آن دمل گذارند .\r\nچون فرستاده ، دستور را آورد و به آنها گزارش داد ، آن را به باد مسخره گرفتند . فتح گفت : به خدا او داناتر است بدان چه گفته و كسب را حاضر كرد و به دستور آن حضرت ، كار كرد و آن را بر دمل گذاشت و متوكل را خواب گرفت و دردش آرام شد و سر باز كرد و آنچه در آن بود بيرون آمد و مژدهء سلامتى او را به مادرش دادند ، و 10 هزار اشرفى سر به مهر خودش براى امام ( ع ) فرستاد ، و متوكل از بيمارى خود بهبود كامل يافت .\r\nو بطحائى علوى ( محمد بن قاسم بن حسن بن زيد بن حسن ( ع ) كه با پدر و جدش همه پشتيبان عباسيان بودند بر عليه ديگران از بنى هاشم - از مجلسى ره ) نزد متوكل سخن چينى كرد كه پول و اسلحه براى آن حضرت مىفرستند و او به سعيد حاجب دستور داد كه شبانه به خانهء آن حضرت يورش بر و هر چه پول و أسلحه نزد او يافتى برگير و براى من بفرست .\r\nابراهيم بن محمد گويد : سعيد حاجب گفت : من شبانه به خانهء آن حضرت رفتم و نردبان به همراهم بردم ، سر بام رفتم و چون در تاريكى به يكى از پلكان‌ها سرازير شدم نمىدانستم از كجا وارد خانه شوم ، امام فرياد زد : اى سعيد ، به جاى خود باش تا شمع بياورند براى تو ، طولى نكشيد كه شمعى آوردند و من فرود آمدم ،\r\n\r\n","description":"","footnote":"","page_name":" 467 ","page_number":467},
  {"content":"\r\n . \r\n","description":"","footnote":"","page_name":" 468 ","page_number":468},
  {"content":"\r\n\r\n( 1 ) ديدم آن حضرت ، جبه پشمينى پوشيده و كلاه پشمينى به سر نهاده و سجاده روى حصير برابر او است و ترديد نداشتم كه مشغول نماز بوده .\r\nبه من فرمود : اين اتاقها در اختيار تو ، من به همهء اطاقها رفتم و باز رسيدم و چيزى نيافتم و يك كيسه اشرفى در خانهء او بود كه مهر مادر متوكل بر سر آن زده بود و يك كيسهء ديگرى هم سر به مهر بود و به من فرمود : اين جا نماز را هم بازرسى كن ، من آن را برداشتم و يك شمشير غلاف كرده و بىآرايش زير آن بود و آنها را برداشتم و نزد متوكل بردم و چون به مهر مادرش نگاه كرد او را خواست ، نزد او آمد و يكى از خدمتكاران مخصوص به من گزارش داد كه مادرش به او گفت : در بيمارى تو من نذر كردم چون از تو نوميد شده بودم كه اگر سالم شدى ، از مال خودم 10 هزار اشرفى براى او بفرستم و آنها را فرستادم و اين هم مهر من است كه بر كيسه است و كيسهء ديگر را گشود و در آن چهار صد اشرفى بود و او يك كيسهء 10 هزار اشرفى بر آنها افزود و به من فرمان داد كه آن را براى امام برم ، من آنها را بردم و آن شمشير را با 2 كيسه پرداختم و به آن حضرت گفتم : اى آقاى من : بر من سخت است اين مأموريت در بارهء شما ، در پاسخ فرمود : « به زودى بدانند آن كسانى كه ستم مى كنند به چه سرانجامى خواهند رسيد » ( آيه آخر سوره شعراء ) .\r\n( 2 ) 5 - از على بن محمد نوفلى كه گفت : محمد بن فرج به من گفت : ابو الحسن ( ع ) به او نوشته : اى محمد ، كار و بار خود را گرد آور و در حذر باش ، گفت : من در جمع آورى كار خود بودم و نمىدانستم مقصود آن حضرت از اين نامه چيست ، تا آنكه فرستادهء\r\n\r\n","description":"","footnote":"","page_name":" 469 ","page_number":469},
  {"content":"\r\n . \r\n","description":"","footnote":"","page_name":" 470 ","page_number":470},
  {"content":"\r\n\r\nخليفه آمد و مرا زير زنجير از مصر برد و هر چه داشتم ، مهر و موم كرد و من هشت سال در زندان به سر بردم .\r\nو سپس نامه‌اى از آن حضرت به من رسيد كه نوشته بود : اى محمد ، در ناحيهء سمت غربى ، منزل مكن ، من نامه را خواندم و با خود گفتم : من در زندانم و به من اين را نوشته است ؟ اين بسيار شگفت آور است و ديرى نگذشت كه مرا آزاد كردند و الحمد لله ، گفت كه : محمد بن فرج به آن حضرت نوشت و در بارهء مزرعه‌ها و آب و ملك خود پرسش كرد .\r\nدر پاسخ او نوشت كه : به زودى آنها را به تو برگردانند و اگر هم بر نگردانند ، تو را زيانى نباشد و چون محمد بن فرج را به سامره خواستند ، نامهء رَدّ املاك او را صادر كردند ولى پيش از دريافت آن ، خودش مُرد .\r\nگويد : احمد بن خضيب به محمد بن فرج نوشت و از او خواست كه به سامره رود و محمد بن فرج به امام نوشت و با او مشورت كرد ، و امام در پاسخ او نوشت برو به سامره كه براى تو گشايش است ، ان شاء الله تعالى و او به سامره رفت و جز اندكى نپائيد كه مرد .\r\n( 1 ) 6 - ابو يعقوب گفت : من آن محمد ( بن فرج ) را پيش از مردنش در سامراء ديدم ، شب هنگامى بود كه جلو ابو الحسن ( ع ) آمده بود بر او نگريست و از فردا بيمار شد ، پس از چند روز بيماريش به ديدار او رفتم و سنگين شده بود و به من گزارش داد كه براى او جامه‌اى فرستاده ( يعنى امام ) و آن را گرفته و پيچيده و زير سرش نهاد ، گويد : در آن كفن شد .\r\n\r\n","description":"","footnote":"","page_name":" 471 ","page_number":471},
  {"content":"\r\n . \r\n","description":"","footnote":"","page_name":" 472 ","page_number":472},
  {"content":"\r\n\r\nاحمد گويد : ابو يعقوب گفت : من ابو الحسن ( ع ) را با ابن الخضيب ديدم ، ابن الخضيب به آن حضرت گفت : پيش برو قربانت ، در پاسخ او فرمود : تو مقدم هستى ، چهار روز بيشتر نشد كه چوبهاى شكنجه را به ساقهاى ابن الخضيب بستند و سپس خبر مرگش اعلام شد . احمد گفته كه : از او روايت شده است كه چون ابن الخضيب در بارهء خانه‌اى كه آن را از امام ( ع ) مطالبه مىكرد سخت‌گيرى نمود ، امام به او پيغام فرستاد كه من هر آينه به وسيلهء در خواست از خداى عز و جل تو را به روزى مىنشانم كه اثرى از تو به جا نماند و خدا عز و جل ابن الخضيب را در همان روزها گرفتار كرد .\r\n( 1 ) 7 - يكى از اصحاب گويد : من رو نويس نامه‌اى كه متوكل به امام ابى الحسن سوم ( ع ) نوشته بود در سال 243 از يحيى بن هرثمه گرفتم و اين متن آن نامه است :\r\n بِسْمِ اللَّهِ الرَّحْمنِ الرَّحِيمِ  اما بعد ، به راستى امير المؤمنين قدر تو را مىداند و خويشى تو را منظور مىدارد و حق تو را لازم مىشمارد ، هر چه براى اصلاح حال تو و خاندانت لازم باشد منظور مىگردد و وسائل عزّت تو و عزّت آنها فراهم مىشود و خوش بختى و آسودگى براى شما و آنها تأمين مىگردد ، و به دين كار خشنودى پروردگارش را مىجويد و اداى آنچه بر او در بارهء شما و آنها واجب است و امير المؤمنين رأى داد كه عبد الله بن محمد ( از طرف متوكل والى بر جنگ و نماز بوده است در مدينه ) طبق نظر شما كه مرد نادانى است و قدر شما را سبك كرده است و شما را متهم به كارى كرده است كه امير المؤمنين مىداند از آن بر كنار هستى و در نيت خود بر ترك طلب آن صادقى و خود را اهل آن نمىدانى ، از حكومت و تصدى امر و جهاد و نماز مدينه معزول است\r\n\r\n","description":"","footnote":"","page_name":" 473 ","page_number":473},
  {"content":"\r\n . \r\n","description":"","footnote":"","page_name":" 474 ","page_number":474},
  {"content":"\r\n\r\n( 1 ) و امير المؤمنين منصب او را به محمد بن فضل واگذارد و به او فرمان داد : تو را گرامى دارد و احترام كند و به دستور تو و نظر تو كار كند با رعايت تقرب به خدا و تقرب به امير المؤمنين .\r\nامير المؤمنين به تو مشتاق است و مىخواهد با تو تجديد عهد كند و تو را ببيند و اگر براى ديدار او و اقامت در كنار او تا هر زمانى كه به خواهى شادى ، خودت و هر كه را بخواهى از خاندان و وابستگان و خدمتكاران و اطرافيانت با مهلت و آرامش حركت مىكنيد ، هر وقت بخواهيد بار ميزنيد و هر وقت بخواهيد بار به زمين مىگذاريد و هرطور بخواهيد راه طى مىكنيد و اگر دوست داريد يحيى بن هرثمه وابستهء امير المؤمنين هم با قشونى كه دارد در خدمت شما باشند و با شما هم سفرى كنند و بدرقهء شما باشند و هر جا بار زنيد ، بار زنند و هرطور راه برويد ، راه بروند و در فرمان شما باشند تا به حضور امير المؤمنين برسيد . زيرا هيچ كدام از برادرانش و فرزندانش و خاندانش منزلتى پرمهرتر و مقام خانوادگى ارجمندترى نزد او از تو ندارد و او نسبت به آنان شما را از همه بيشتر منظور دارد و به شما مهربان‌تر و خوش رفتارتر و آسوده خاطرتر است از همهء آنها ان شاء الله تعالى و السلام عليك و رحمة الله و بركاته ، نگارش ابراهيم بن عباس و صلّى الله على محمد و آله و سلم .\r\n( 2 ) 8 - از يعقوب بن ياسر كه گفت : متوكل هميشه مىگفت :\r\nواى بر شما ، كار ابن الرضا مرا درمانده و بيچاره كرد ، از مَىخوارى با من رو گردان است و از همنشينى من گريزان است و به من هيچ فرصتى در اين كارها نداده ، به او گفتند : اگر از خود او مقصودت را به دست نمىآورى ، اين برادرش موسى است كه غرق بازى و قرين\r\n\r\n","description":"","footnote":"","page_name":" 475 ","page_number":475},
  {"content":"\r\n . \r\n","description":"","footnote":"","page_name":" 476 ","page_number":476},
  {"content":"\r\n\r\n( 1 ) ملاهى است ، مىخورد و مىنوشد و عشق مىورزد ، گفت :\r\nبفرستيد و او را بياوريد تا او را در برابر مردم به جاى ابن الرضا نمايش دهم . به او نوشت و او را با احترام تمام به سامره آورد و همهء رجال بنى هاشم و افسران و مردم به استقبال او رفتند و با او شرط شده بود كه چون به سامره آيد ، زمينهائى به او واگذارد و خانه‌اى در آن برايش بسازد و مى فروشان و كنيزان رامشگر را نزد او گرد آورد و با وصله و احسان كند و دستگاهى براى او فراهم سازد كه متوكل خودش در آنجا به ديدار او رود .\r\nچون موسى به سامره رسيد ، ابو الحسن ( ع ) در سر جسر وصيف كه واردين را استقبال مىكردند به استقبال او رفت و او را ديدار كرد و بر او سلام داد و حق او را ادا كرد و سپس به او گفت :\r\nاين مرد تو را خواسته تا آبرويت را بريزد و تو را زبون كند ، مبادا نزد او اعتراف كنى كه هرگز نبيذ ( شراب خرما ) چشيدى .\r\nموسى در پاسخ حضرت گفت : اگر براى اين كار مرا خواسته چاره‌اى ندارم ؟ فرمود : قدر خود را مكاه و گرد اين كار مگرد ، زيرا مىخواهد تو را بىآبرو كند ، موسى از سخن امام سر بر تافت و آن حضرت به او اصرار كرد و چون ديد نمىپذيرد ، فرمود : هلا تو با متوكل در چنين مجلسى هرگز گرد هم نيائيد و سه سال موسى در سامره ماند ، هر روز بامداد به دربار متوكل مىرفت و به او مى گفتند : امروز كار دارد ، برو ، روز ديگر مىآمد ، مىگفتند : امروز مست است ، فردا بامداد بيا ، چون بامداد فردا مىرفت مىگفتند :\r\nامروز دوا خورده است و سه سال به همين منوال گذرانيد تا متوكل كشته شد و او را با وى انجمنى فراهم نشد .\r\n( 2 ) 9 - زيد بن على بن حسين بن زيد گويد : من بيمار شدم\r\n\r\n","description":"","footnote":"","page_name":" 477 ","page_number":477},
  {"content":"\r\n . \r\n","description":"","footnote":"","page_name":" 478 ","page_number":478},
  {"content":"\r\n\r\nو پزشكى شبانه به بالينم آمد و دوائى براى من نسخه كرد ، در همان شب كه تا چند روز بخورم و براى من ممكن نشد ، هنوز آن پزشك از در خانه بيرون نرفته بود كه نصر ( خادم امام دهم ) يك شيشه از همان دواء را براى من آورد و به من گفت : ابو الحسن ( ع ) به تو سلام مىرساند و مىفرمايد : از اين دوا تا چندين روز بخور ، من آن را گرفتم و نوشيدم و خوب شدم . محمد بن على ( راوى حديث ) گويد كه : زيد بن على به من گفت : منكران امام از پذيرفتن اين حديث سر باز زنند ، كجايند غُلات در زمينهء اين گونه حديث ؟\r\n\r\n[ امام حسن عسكرى ( ع ) 
  ]\r\n\r\nباب ولادت ابى محمد - حسن بن على ( ع )\r\n( 1 ) امام حسن عسكرى ( ع ) در ماه رمضان ( و در نسخهء ديگرى است كه در ماه ربيع الآخر ) سال 232 متولد شده و روز جمعه هشتم ماه ربيع الاول سال 260 كه 28 سال داشته ، وفات كرده است و در خانهء همان خانه‌اى كه در سر من رأى پدرش در آن به خاك رفته بود دفن شده و مادرش ام ولدى است كه به او حديث مىگفتند ( و گفته شد : سوسن ) .\r\n1 - حسين بن محمد اشعرى و محمد بن يحيى و ديگران گفته‌اند : احمد بن عبيد الله بن خاقان بر املاك و خراج قم گماشته بود ، روزى در مجلس وى سخن از علويان و مذاهب آنها به ميان آمد ، او مردى بود سخت دشمن خاندان پيغمبر ، و با اين حال گفت :\r\n\r\n","description":"","footnote":"","page_name":" 479 ","page_number":479},
  {"content":"\r\n . \r\n","description":"","footnote":"","page_name":" 480 ","page_number":480},
  {"content":"\r\n\r\n( 1 ) من در سر من رأى مردى از علويان را چون حسن بن على بن محمد ابن الرضا نديدم و نشناختم از روش و آرامش و پارسائى و بزرگوارى و ارجمندى او در نزد خاندانش و همه بنى هاشم و مقدّم شمردن او بر پير مردان و بزرگان خود و هم بر افسران و وزيران و عموم مردم ، من يك روز بالاى سر پدرم ايستاده بودم و آن روزى بود كه براى پذيرفتن مردم مىنشست ، به ناگاه دربانان او آمدند و گفتند ابو محمد ابن الرضا بر در خانه است با آواز بلند فرياد كرد به او اجازهء ورود بدهيد .\r\nمن از آنها در شگفت شدم كه دليرى كردند و مردى را در نزد پدرم با كنيه نام بردند ، با اين كه در نزد او تنها خليفه يا وليّ عهد يا كسى كه از طرف خليفه دستور بود به كنيه نام برده مىشد ، مردى گندمگون خوش اندام ، زيبا رو ، خوش پيكر و تازه جوان در آمد و جلال و هيبتى داشت ، تا نگاه پدرم به او افتاد برخاست و چند گامى جلو او رفت و من نديده بودم كه با كسى از بنى هاشم و افسران ، چنين كند و چون به او نزديك شد ، او را در آغوش گرفت و روى و سينه‌اش را بوسيد و دستش را گرفت و او را بر مسند خود نشانيد و پهلوى او نشست و رو به او كرد و با سخن پرداخت و خود را قربان او مىكرد و من از رفتار پدرم با او شگفت بودم كه دربان آمد و گفت : موفق ( برادرِ معتمد ، خليفه و رئيس ستاد او ) آمده و شيوهء موفق اين بود كه چون نزد پدرم آمد ، دربانان و افسران مخصوص ، پيشتر مىآمدند و از مجلس پدرم تا در خانه صف مىبستند تا او مىآمد و مىرفت و پدرم پيوسته رو به ابى محمد داشت ، با او گفتگو مىكرد تا نگاهش به غلامان مخصوص موفق افتاد ، آن گاه به او گفت : خدا مرا قربانت كند اكنون ، هر گاه ميل\r\n\r\n","description":"","footnote":"","page_name":" 481 ","page_number":481},
  {"content":"\r\n . \r\n","description":"","footnote":"","page_name":" 482 ","page_number":482},
  {"content":"\r\n\r\n( 1 ) داشته باشيد ، و به غلامان خود گفت : او را از پشت دو صف ببريد كه اين ( يعنى موفق ) او را نبيند . برخاست و پدرم هم برخاست ، او را در آغوش گرفت و او رفت ، من به دربانان و غلامان پدرم گفتم :\r\nواى بر شما ، اين چه كسى بود كه نزد پدرم او را با كنيه نام برديد و او هم به او چنين رفتار كرد ؟\r\nدر پاسخ گفتند : اين يك علوى است كه او را حسين بن على گويند و به ابن الرضا معروف است و شگفت من بر افزود و هميشه آن روز را گرفته و انديشناك بودم در كار او و كار پدرم و آنچه در بارهء او ديده بودم تا شب رسيد ، شيوهء پدرم اين بود كه نماز عشاء را مىخواند و مىنشست به انتظار مشورت‌هاى مورد نياز شب و آنچه بايد به خليفه گزارش دهد .\r\nچون نمازش را خواند و نشست ، من آمدم بر او سلام كردم و برابرش نشستم و كسى نزد او نبود ، به من گفت : احمد ، كارى دارى ؟ گفتم : آرى پدر جان ، اگر اجازه مىدهى از آن بپرسم ، گفت : من به تو اجازه دادم فرزند جانم ، هر چه خواهى بگو .\r\nگفتم : پدر جان اين مردى كه امروز بامداد ديدم ، با او آن رفتار پر از اجلال و احترام و تعظيم را كردى و قربان او مىرفتى و پدر و مادرت را قربان او مىكردى چه كس بود ؟\r\nاى پسر جانم ، اين امام رافضيان است ، اين حسن بن على معروف به ابن الرضا است و ساعتى خاموش شد و سپس گفت : اى پسر جانم ، اگر امامت از خلفاء بنى عباس برود ، هيچ كس از بنى هاشم جز اين مرد ، شايسته و سزاوار آن نيست و اين مرد براى فضل و پارسائى و روش نيك و خوددارى و زهد و عبادت و اخلاق خوب و صلاح خود سزاوار آن است و اگر پدرش را ديده بودى ،\r\n\r\n","description":"","footnote":"","page_name":" 483 ","page_number":483},
  {"content":"\r\n . \r\n","description":"","footnote":"","page_name":" 484 ","page_number":484},
  {"content":"\r\n\r\n( 1 ) مردى بود دريا دل و خردمند و اصيل و راد و با فضل .\r\nمن از بيان پدرم ، دل تنگ‌تر و انديشناك‌تر شدم و خشمم بر پدرم افزوده شد و بر آنچه از او باز شنيدم و از كردار و گفتارش در بارهء او فهميدم و پس از اين هدفى نداشتم جز پرسش از اخبار او و كاوش در كار او و از هر كدام از بنى هاشم و افسران و نويسندگان و قضات و فقهاء و مردم ديگر پرسش كردم در نزد همهء مردم در نهايت اجلال و اعظام و محل رفيع و قول جميل بود و او را بر همهء خاندانش و بر مشايخ مقدم مىداشتند و او در نظرم بزرگوار آمد ، چون از هيچ دوست و دشمنى در بارهء او جز از تمجيد و ستايش نشنيدم ، و يكى از اشعريين قم كه حاضر مجلس او بود به او گفت :\r\nاى ابا بكر ، خبر برادرش جعفر چه بود ؟\r\nدر پاسخ گفت : جعفر كيست كه از او خبر بپرسند و او را قرين حسن سازند ؟ جعفر آشكارا مرتكب فسق مىشد و هرزه و لا ابالى و مى خوار بود و كوچكترين مردى بود كه ديدم و بىآبروتر در نزد خود از همه كس ، سبك بود و خود باخته .\r\nبر خليفه و يارانش هنگام وفات حسن بن على حادثه‌اى رخ داد كه من از آن در شگفت شدم و گمان نداشتم چنين شود براى اين كه چون امام بيمار شد ، خليفه نزد پدرم فرستاد كه ابن الرضا بيمار شده و پدرم همان ساعت سوار شد و به دار الخلافه شتافت و شتابانه برگشت و پنج تن از خادمان امير المؤمنين با خود داشت كه همه مورد وثوق بودند و از خواص به شمار مىرفتند و نحرير در ميان آنها بود ( كه از خواص خادمان خليفه بود ) و به آنها دستور داد در خانهء حسن بمانند و خبر و حال او را خوب بفهمند و فرستاد نزد چند تن پزشك كه نزد او رفت و آمد كنند و هر بام و شام او را معاينه\r\n\r\n","description":"","footnote":"","page_name":" 485 ","page_number":485},
  {"content":"\r\n . \r\n","description":"","footnote":"","page_name":" 486 ","page_number":486},
  {"content":"\r\n\r\n( 1 ) كنند . و چون دو سه روز گذشت ، خبر آوردند كه ناتوان شده و دستور به پزشكان رسيد كه در خانهء او بمانند و فرستاد قاضى القضات را احضار كرد و دستور داد ده تن از كسانى كه ميان اصحاب خود در دين و امانت و ورع به آنها وثوق دارد حاضر كند ، آنها را حاضر كرد و همه را به خانهء حسن فرستاد و دستور داد شبانه روز در آن بمانند و آنجا ماندند تا آن حضرت وفات كرد و شهر سر من رأى يك پارچه شيون و عزاء شد و خليفه فرستاد : خانهء او را بازرسى كردند و اتاقها را بازديد نمودند و هر چه در آنها بود مهر كردند و دنبال پسر او گشت و زنانى كه آبستنى را مىفهميدند آوردند و كنيزان او را بازرسى كردند و يكى از آنها گفت : در يكى از كنيزان اثر حمل هست ، او را در اطاقى زندانى كردند و نحرير خادم را با يارانش و چند تن زن بر او گماشتند .\r\nبعد از آن به تجهيز امام پرداختند ، و بازارها را بستند و بنى هاشم و افسران و پدرم به دنبال جنازهء او سوار شدند و شهر سر من رأى در آن روز ، رستاخيز شد و چون او را آماده كردند ، خليفه ، ابو عيسى پسر متوكل را فرستاد كه بر او نماز بخواند و چون جنازه را براى نماز به زمين نهادند ، ابو عيسى نزديك او رفت و رويش را باز كرد و او را به بنى هاشم از علويان و عباسيان و افسران و دفتر داران و قاضيان و عدول ، وانمود كرد و گفت : اين حسن بن على بن محمد بن الرضا است كه به مرگ خدائى در بستر خود مرده است و جمعى از خادمان امير المؤمنين و فلان و فلان از موثقين و قضات و فلان و فلان از پزشكها بر بالين او بودند .\r\nسپس روى آن حضرت را پوشيد و دستور داد او را بردارند و از ميان خانهء خودش او را برداشتند و در اطاقى كه پدرش در آن\r\n\r\n","description":"","footnote":"","page_name":" 487 ","page_number":487},
  {"content":"\r\n . \r\n","description":"","footnote":"","page_name":" 488 ","page_number":488},
  {"content":"\r\n\r\n( 1 ) دفن بود به خاك سپردند و چون به خاك سپرده شد ، خليفه و مردم در مقام بازرسى از پسر او بر آمدند و در خانه‌ها و اطاقها بسيار گردش و بازرسى شد و از تقسيم ارث او خوددارى شد و آنها هم كه بر آن كنيزى كه احتمال آبستنى داشت گماشته بودند ، در كار خود بودند تا روشن شد كه حملى در كار نيست و چون روشن شد كه حملى در كار نيست ، ارث او در ميان مادرش و برادرش جعفر تقسيم كردند و مادرش مدعى وصيت شد ، و دعوى او نزد قاضى ثابت شد و خليفه بنا بر اين در جستجوى پسر او بود .\r\nپس از اين جعفر نزد پدرم آمد و به او گفت : مقام برادرم را به من بدهيد و من هر سالى بيست هزار اشرفى به شما مىدهم ، پدرم او را راند و به او بد گفت : و به او گفت : اى احمق ، خليفه شمشير كشيده است بر آن كسانى كه معتقدند پدرت و برادرت امامند تا آنها را از اين عقيده برگرداند و براى او ممكن نشده است ، اگر تو نزد شيعيان پدر و برادرت امام باشى نيازى به خليفه نداريد كه تو را به مرتبه آنها برساند و نه به غير خليفه و اگر نزد آنها اين مقام را نداشته باشى به وسيلهء ما آن را در نيابى و پدرم در اين موقع او را زبون شمرد و ناتوان دانست و دستور داد كه او را نزد وى راه ندهند و تا پدرم مُرد ، اجازهء ورود به او نداد و ما از سامره بيرون آمديم و او بر اين حال بود و هنوز هم خليفه دنبال اثر پسر حسن بن على در جستجو بود .\r\n( 2 ) 2 - از محمد بن اسماعيل بن ابراهيم بن موسى بن جعفر ( ع ) كه گفت : ابو محمد به ابى القاسم اسحق بن جعفر زبيرى بيست روز پيش از مرگ ، معتز نوشت : در خانهء خود بنشين تا هر چه بايد رخ\r\n\r\n","description":"","footnote":"","page_name":" 489 ","page_number":489},
  {"content":"\r\n . \r\n","description":"","footnote":"","page_name":" 490 ","page_number":490},
  {"content":"\r\n\r\nدهد و چون بُرَيحه كشته شد به امام ( ع ) نوشت كه حادثه‌اى رخ داد ، اكنون چه مىفرمائيد ؟ در پاسخ او نوشت : منظور اين حادثه ، نبود ، حادثه ديگرى است و كار معتز چنان شد كه شد .\r\nو از هم او روايت شده كه آن حضرت به مرد ديگرى نوشت : ابن محمد بن داود به نام عبد الله كشته مىشود ، اين نوشته 10 روز پيش از كشتن او بود و چون روز دهم شد ، كشته شد .\r\n( 1 ) 3 - از محمد بن على بن ابراهيم بن موسى بن جعفر ( ع ) كه گفت : كار بر ما سخت شد ، پدرم به من گفت : ما را نزد اين مرد يعنى ابا محمد ( امام عسكرى ع ) ببر زيرا از او جود و بخششى به گوش مىرسد ، گفتم : او را مىشناسى ؟ گفت : او را نمىشناسم و هرگز او را نديدم .\r\nگويد : ما آهنگ آن حضرت كرديم و پدرم در ميان راه به من گفت : چه اندازه نيازمنديم كه پانصد درهم به ما بدهد ، دويست درهم براى جامه و دويست درهم براى اداى بدهكارى و صد درهم براى هزينهء زندگى ، من هم با خود گفتم : كاش سيصد درهم براى من دستور مىداد تا با صد درهم الاغى مىخريدم و صد درهم را هزينه مىكردم و صد درهم هم براى جامه مصرف مىكردم و به كوهستان مىرفتم .\r\nگويد : چون به در خانه رسيديم ، غلام آن حضرت نزد ما بيرون شد و گفت : على بن ابراهيم و محمد پسرش وارد شوند و چون نزد او رفتم و بر او سلام داديم ، به پدرم گفت : اى على ، براى چه تا كنون از ما جدا بودى ؟\r\nدر پاسخ گفت : اى آقاى من ، شرم داشتم كه شما را به اين وضع ديدار كنم و چون از نزد او بيرون آمديم ، غلام او آمد و به\r\n\r\n","description":"","footnote":"","page_name":" 491 ","page_number":491},
  {"content":"\r\n . \r\n","description":"","footnote":"","page_name":" 492 ","page_number":492},
  {"content":"\r\n\r\n( 1 ) پدرم كيسه‌اى داد و گفت : اين پانصد درهم است ، 200 درهم براى جامه و 200 درهم براى بدهكارى و صد درهم براى هزينه و به من هم كيسه‌اى داد و گفت : اين سيصد درهم است ، صد درهم آن را بهاى الاغى بده و صد درهم براى جامه و صد درهم براى هزينهء زندگى و به كوهستان هم مرو ، به سُوراء برو ( سورى : شهرى در اطراف حله و محلى در بغداد ) و به سورى رفت و در آن جا زنى گرفت و امروز هزار اشرفى در آمد دارد و با اين حال معتقد به وقف است ( يعنى امامت به موسى كاظم ختم شده و آن حضرت : امام غائب قائم است ) .\r\nمحمد بن ابراهيم گويد : من به او گفتم : واى بر تو ، دليلى روشنتر از اين مىخواهى ؟ در پاسخ من گفت : اين امرى است كه ما بدان عادت كرديم و بر آن رفتيم ( يعنى مسلك خانوادگى ما است ) .\r\n( 2 ) 4 - احمد بن حارث قزوينى گفت : من با پدرم در سر من رأى بودم و پدرم در سر طويلهء ابى محمد ( ع ) بيطارى مىكرد مستعين ( عباسى ) يك استرى داشت كه در بزرگى و زيبائى مانندش ديده نشده بود و از سوارى دادن و دهنه و زين سر مىتافت و همهء رام‌كننده‌ها گرد او فراهم شده بودند و براى آنها چاره‌اى در سوار شدن آن استر دست نداده بود .\r\nگويد : يكى از همنشينان او گفت : يا امير المؤمنين ، نمىفرستى نزد حسن بن الرضا ( ع ) تا بيايد و او را وادارى سوار آن شود يا سوار مىشود و رامش مىكند و يا اين استر او را مىكشد و از او راحت مىشوى ، گويد : فرستاد نزد ابى محمد ( ع ) و او را خواست و پدرم هم با آن حضرت رفت ، پدرم گفت : چون امام ( ع ) وارد خانه شد ، من با او بودم ، نگاهى بدان استر كرد كه صحن خانه ايستاده\r\n\r\n","description":"","footnote":"","page_name":" 493 ","page_number":493},
  {"content":"\r\n . \r\n","description":"","footnote":"","page_name":" 494 ","page_number":494},
  {"content":"\r\n\r\n( 1 ) بود و به سوى او رفت و دست بر كفل آن استر نهاد .\r\nگويد : من بدان استر نگاه كردم ، ديدم عرق كرد تا عرق از او سرازير شد و سپس نزد مستعين رفت و سلام كرد و او هم به وى خوش آمد گفت و او را نزديك خود نشانيد و به او گفت : اى ابا محمد ، اين استر را دهنه بزن ، امام ( ع ) به پدرم گفت : اى غلام برو او را دهنه بزن ، مستعين به آن حضرت گفت : خودت او را دهنه بزن ، امام روپوش خود را بر زمين نهاد و برخاست و او را دهنه زد و برگشت سر جاى خود نشست و مستعين گفت : اى ابا محمد ، او را زين كن و آن حضرت به پدرم گفت : اى غلام برو او را زين كن ، مستعين گفت : خودت آن را زين كن ، دوباره برخاست و او را زين كرد و برگشت ، مستعين گفت : به خود مىبينى كه بر آن سوار شوى ؟ فرمود : آرى .\r\nآن حضرت بر آن سوار شد و هيچ سركشى نكرد و او را در ميان حياط خانه دوانيد و آن را بروش تند و هموار واداشت و بهترين راه را رفت و سپس برگشت و پياده شد ، مستعين به آن حضرت گفت : اى ابا محمد ، آن را چگونه ديدى ؟ فرمود : يا امير المؤمنين مانند آن استر در زيبائى و فربهى نديده‌ام و مانند آن جز براى امير المؤمنين نشايد ، گويد : در پاسخ امام ، گفت : اى ابا محمد ، امير المؤمنين آن را به تو بخشيد و آن حضرت به پدرم فرمود : اى غلام آن را بگير ، و پدرم آن را گرفت و برد .\r\n( 2 ) 5 - از ابى هاشم جعفرى كه گفت : به ابى محمد ( امام عسكرى \" ع \" ) از نيازمندى شكايت كردم ، با تازيانهء خود زمين را خاريد ، گويد : و به گمانم دستمالى روى آن انداخت و پانصد اشرفى\r\n\r\n","description":"","footnote":"","page_name":" 495 ","page_number":495},
  {"content":"\r\n . \r\n","description":"","footnote":"","page_name":" 496 ","page_number":496},
  {"content":"\r\n\r\nبرآورد و گفت : اى ابا هاشم ، آن را برگير و ما را معذور دار .\r\n( 1 ) 6 - از ابى على مطهّر كه در سال قادسيه ( يعنى سالى كه مردم از ترس تشنگى از سفر حج برگشتند ) به آن حضرت نوشت و اعلام كرد كه مردم از ترس تشنگى برگشته‌اند و او هم از تشنگى بيم دارد ، آن حضرت در پاسخ وى نوشت : شما برويد و باكى بر شما نيست ان شاء الله و به سلامتى رفتند  وَ الْحَمْدُ لِلَّهِ رَبِّ الْعالَمِينَ  .\r\n( 2 ) 7 - از على بن حسن بن فضل يمانى كه گفت : به جعفرى از آل جعفر ، خلق بسيارى حمله كرد كه تاب مقاومت در برابر آنها نداشت و به ابى محمد نوشت و شكايت كرد از اين موضوع و در پاسخش نوشت : از آنها دفاع مىشود نسبت به شما ان شاء الله تعالى و جعفرى با ياران اندكى بدان‌ها حمله كرد و آن مردمى كه از بيست هزار تن بيشتر بودند ، به دست او تباه شدند با آنكه ياران او از هزار كمتر بودند .\r\n( 3 ) 8 - از محمد بن اسماعيل علوى كه گفت : ابو محمد نزد على بن نارمش ، زندانى شد كه ناصبىترين مردم بود و سختگيرترين آنان بود نسبت به آل ابى طالب و به او سفارش شد كه با آن حضرت چنين كن و چنين كن ( يعنى او را شكنجه بده ) يك روز بيشتر امام نزد او نماند كه در برابر او ، چهره بر خاك سائيد و از احترام و تعظيم او ، به روى آن حضرت ديده نمىانداخت و در برابرش سر به زير بود ، حضرت از نزد او بيرون شد و او از همهء مردم بيناتر به مذهب شيعه شده بود و در بارهء امام ستايشگرتر شده بود .\r\n( 4 ) 9 - سفيان بن محمد ضبعى گويد : نامه به ابى محمد امام عسكرى ( ع ) نوشتم و از آن حضرت از تفسير وليجه پرسيدم كه\r\n\r\n","description":"","footnote":"","page_name":" 497 ","page_number":497},
  {"content":"\r\n . \r\n","description":"","footnote":"","page_name":" 498 ","page_number":498},
  {"content":"\r\n\r\nخدا مىفرمايد ( 15 سوره توبه ) : « و نگرفتند در برابر خدا و نه رسولش و نه مؤمنان پشتيبانى » و در دل خود گفتم : ولى در نامه نوشته بودم كه مقصود از مؤمنين در اينجا كيانند ؟ جواب برگشت كه : مقصود از وليجه : كسى است كه او را در برابر امام بر حق علم مىكنند و پيشوا مىسازند و با خود گفتى كه مؤمنين كدامند در اينجا ؟ مؤمنين همان امامان بر حق هستند كه از طرف خدا به مردم سند امان مىدهند و خدا امان آنها را امضاء مىكند .\r\n( 1 ) 10 - از ابو هاشم جعفرى گويد : به ابى محمد ( ع ) شكايت كردم از تنگى زندان و فشار كند و زنجير ، به من پاسخ نوشت كه :\r\nتو امروز نماز ظهرت را در منزلت مىخوانى ، و هنگام ظهر مرا در آوردند و نماز را در منزل خود خواندم چنانچه امام ( ع ) فرمود ، من در تنگى معيشت بودم و مىخواستم در نامهء خود چند اشرفى از آن حضرت بخواهم شرمم آمد ولى چون به منزلم رسيدم صد اشرفى براى من فرستاد و نوشت : چون نيازى دارى شرم مدار و ملاحظه مكن و آن را بخواه كه دل خواه خود را بينى ان شاء الله .\r\n( 2 ) 11 - از ابو حمزه نصير خادم گفت : بارها شنيدم كه ابى محمد امام عسكرى ( ع ) با غلامان خود به زبان آنها سخن مىگفت ، با تركها تركى و با روميها رومى و با صقلبيها به زبان آنها ، من تعجب كردم و گفتم : امام در مدينه متولد شده و تا پس از فوت ابو الحسن ( امام نقى ع ) به كسى عيان نشده و أحدى او را نديده و چگونه همهء زبانها را مىداند ؟ من با خود چنين مىگفتم ، آن حضرت به من رو كرد و فرمود : خدا تبارك و تعالى حجت خود را از همهء خلق ديگرش از هر جهت ممتاز مىكند و به او علم هر زبانى\r\n\r\n","description":"","footnote":"","page_name":" 499 ","page_number":499},
  {"content":"\r\n . \r\n","description":"","footnote":"","page_name":" 500 ","page_number":500},
  {"content":"\r\n\r\nو علم نَسَبها و مرگها و حوادث آينده را مىدهد و اگر چنين نباشد ، ميان حجت و امام با رعيت و مأموم فرقى نيست .\r\n( 1 ) 12 - از اقرع ، گويد : نوشتم به ابى محمد ( امام عسكرى ع ) و از او پرسيدم امام ( ع ) محتلم مىشود ؟ و چون نامه تمام شد با خود گفتم : احتلام يك كار شيطانى است و محققاً خدا دوستان خود را از آن در پناه گرفته ، در پاسخ به من رسيد كه : حال امامان در خواب چون حال آنها است در بيدارى ، خواب چيزى از وضع آنها را ديگر گون نكند و محققاً خدا دوستان خود را از دستبُرد شيطان پناه داده چنانچه با خود گفتى .\r\n( 2 ) 13 - حسن بن ظريف گويد : در سينهء من خطور كرد كه دو مسأله را بنويسم به امام ابى محمد ( ع ) و از او بپرسم ، و نوشتم و از آن حضرت پرسيدم كه : چون امام قائم ظهور كند به چه حكم مىكند و مجلس قضاوتش در ميان مردم كجا است ، و مىخواستم از آن حضرت بپرسم در بارهء داروئى براى تب نوبه 2 روز نه يك روز ، و از پرسش راجع به تب غفلت كردم .\r\nدر پاسخ نامه رسيد كه چون امام قائم قيام كند ميان مردم به علم خود قضاوت كند مانند قضاوت داود ( ع ) و گواه نطلبد و تو مى خواستى از علاج تب ربع بپرسى و فراموش كردى ، در يك ورقه‌اى بنويس و به تبدار بياويز كه به اذن خدا بهبودى يابد ان شاء الله «  يا نارُ كُونِي بَرْداً وَ سَلاماً عَلى إِبْراهِيمَ  » ، پس آنچه را ابو محمد گفته بود به تبدار آويختم و خوب شد .\r\n( 3 ) 14 - از اسماعيل بن محمد . . . گفت : نشستم سر راه ابى محمد\r\n\r\n","description":"","footnote":"","page_name":" 501 ","page_number":501},
  {"content":"\r\n . \r\n","description":"","footnote":"","page_name":" 502 ","page_number":502},
  {"content":"\r\n\r\n( امام عسكرى ع ) ، چون بر من گذر مىكرد به او از نيازمندى خود شكايت كردم و سوگند ياد كردم كه يك درهم و بيشتر ندارم و چاشت و شام ندارم ، گفت : تو به خدا سوگندِ دروغ مىخورى ، با اينكه صد اشرفى گنج كرده‌اى و زير خاك نمودى ، و اين گفتار من براى ندادن عطا نيست ، اى غلام آنچه با خوددارى به او بده ، غلام او صد دينار به من داد ، سپس به من رو كرد و فرمود : تو در وقتى كه نيازى به آنها دارى از آنها محروم خواهى ماند ، مقصودش آن اشرفيهاى زير خاك من بود ، و درست هم فرمود و همچنان شد كه فرمود ، من 200 دينار زير خاك كردم و گفتم پشتوانه و پس انداز باشد براى ما ، و براى هزينه بيچاره شدم و همهء درهاى روزى به روى من بسته شد و روى آنها را گشودم ، و بناگاه معلوم شد كه پسرم جاى آنها را دانسته و آنها را يك جا برداشته و گريخته و به يك پولِ آن دستم نرسيد .\r\n( 1 ) 15 - على بن زيد . . . گفت : من اسبى داشتم و بدان مى نازيدم و در هر جا از او سخن مىگفتم ، يك روز خدمت ابى محمد ( امام حسن عسكرى ع ) رسيدم ، به من فرمود : اسبت چه شد ؟\r\nگفتم : آن را دارم و هم اكنون بر در خانهء شما است و از آن پياده شدم ، فرمود : تا شب نرسيده اگر خريدارى پيدا كردى آن را عوض كن و تأخير مكن ، كسى بر ما وارد شد و رشتهء سخن را بريديم و من انديشناك برخاستم و به خانه‌ام رفتم و به برادرم گزارش دادم .\r\nدر پاسخ گفت : من نمىدانم در اين باره چه بگويم ، و از آن دريغم آمد و از فروشش به مردم رشك بردم ، و چون شب كرديم نوكرى كه آن اسب را تيمار مىكرد آمد و گفت : اى آقاى من\r\n\r\n","description":"","footnote":"","page_name":" 503 ","page_number":503},
  {"content":"\r\n . \r\n","description":"","footnote":"","page_name":" 504 ","page_number":504},
  {"content":"\r\n\r\nاسبت مُرد ، مرا غم گرفت و دانستم كه امام از گفتار خود اين را در نظر داشت .\r\nگويد : پس از آن خدمت ابى محمد ( ع ) رسيدم پس از چند روز ، و با خود مىگفتم : كاش به جاى آن اسبى مىداد ، زيرا از گفتار او غمنده شدم ، و چون نشستم ، فرمود : آرى يك چهار پا به جاى آن به تو مىدهم ، اى غلام آن يابوى كميت مرا به او بده ، آن از اسب تو بهتر است و پشت هموارترى دارد و عمر درازترى .\r\n( 1 ) 16 - احمد بن محمد گفت : چون مهتدى ( محمد بن واثق بن معتصم كه در سال 255 با او بيعت شد و دست به كشتار غلامان تُرك زد و در سال آينده به او شوريدند و صالح بن وصيف بزرگترين سرداران مورد اعتماد او را كشتند و سرش را به در خانهء مهتدى آويختند براى خوار كردن و سبك كردن او ، و او نديده گرفت و پس از آن وى را به بدتر وضعى كشتند ) دست به كشتار وابسته‌هاى خود زد ، من به امام ابى محمد ( ع ) نوشتم : اى آقاى من حمد خدا را كه او را از ما به خود باز داشت ، زيرا به من خبر رسيده كه تو را تهديد مىكرد و مىگفت : من آنها را از روى زمين مى رانم . در پاسخ من نگاشت : آن تهديد عمرش را كوتاه‌تر كرد ، از امروز پنج روز به شمار و او روز ششم پس از خوارى و زبونى كه بر او گذرد كشته شود و چنان شد كه امام فرمود .\r\n( 2 ) 17 - محمد بن حسن بن شمون گويد : به ابى محمد ( امام عسكرى ع ) نوشتم و در خواست كردم از او كه براى درد چشمم به درگاه خدا دعا كند ، يك چشمم رفته بود و چشم ديگرم در آستانهء\r\n\r\n","description":"","footnote":"","page_name":" 505 ","page_number":505},
  {"content":"\r\n . \r\n","description":"","footnote":"","page_name":" 506 ","page_number":506},
  {"content":"\r\n\r\nاز ميان رفتن بود ، در پاسخ نوشت : خدا چشمت را برايت نگهدارد ، آن چشم درستم خوب شد و در آخر نامه نوشته بود : خدا به تو أجر دهد و ثواب نيك ، از اين جمله غمنده شدم و ندانستم كه كسى از خاندانم مُرده باشد ، و چون چند روز گذشت خبر مرگ پسرم طيب به من رسيد و دانستم كه سر سلامتى براى او بوده است .\r\n( 1 ) 18 - عمر بن مسلم گويد : مردى از اهل مصر به نام سيف بن ليث نزد ما به سُرَّمن‌رأى آمد ، براى تظلُّم به مهتدى در بارهء يك مزرعه‌اى كه شفيع خادم از او به زور گرفته بود و او را از آن بيرون كرده بود و ما به او گفتيم كه نامه‌اى به ابى محمد ( امام عسكرى ع ) بنويسد و از آن حضرت خواستار هموار شدن كار خود را شود .\r\nامام ( ع ) در پاسخ او نوشت : بر تو باكى نيست ، مزرعهء تو به تو برگردد ، پيش خليفه مرو ، برو نزد آن گماشتهء بر مزرعه و او را از سلطان أعظم بترسان از خداى پرورندهء جهانيان ، آن گماشته را ديدار كرد كه مزرعه به دو سپرده شده بود ، او گفت : هنگامى كه تو از مصر بيرون شدى به من نوشت كه تو را جستجو كنم و مزرعه را به تو برگردانم ، و آن مزرعه را به حكم قاضى ابو الشوارب يعنى در حضور او با گواهى گواهان به او برگردانيد و نيازى نشد كه نزد مهتدى برود و مزرعه به خود او برگشت و در دست او بود و پس از آن خبرى از او نشد .\r\nگويد : همين سيف بن ليث براى من باز گفت كه : من يك پسر بيمارى از خود در مصر به جا گزاردم ، وقتى بيرون آمدم و پسر بزرگترى از او كه وصى و قيم من بود بر خانواده و بر مزرعهء من و نوشتم به ابى محمد ( ع ) و از خواستم كه براى پسر بيمارم دعا كند ، به من نوشت كه پسر بيمارت خود خوب شده و آن پسر بزرگ\r\n\r\n","description":"","footnote":"","page_name":" 507 ","page_number":507},
  {"content":"\r\n . \r\n","description":"","footnote":"","page_name":" 508 ","page_number":508},
  {"content":"\r\n\r\nمرده است كه وصى و قيّم تو بود ، خدا را حمد كن و بىتابى مكن تا أجرِ تو بر باد رود و دنبال آن به من خبر رسيد كه پسرم از بيمارى خود بهبودى يافته و آن پسر بزرگ من مرده است ، در همان روزى كه جواب ابى محمد ( ع ) به من رسيده بود .\r\n( 1 ) 19 - يحيى بن قشيرى از اهالى دهى به نام قير گفت : ابى محمد ( امام عسكرى \" ع \" ) وكيلى داشت كه در يك خانه اطاقى گرفته بود كه در آن به سر برد ، با او خدمتكار سفيد پوستى بود ، وكيل طمع در آن خادم كرد و او نپذيرفت جز با صرف نوشابهء خرما و براى او فراهم كرد و نزد او آورد و ميان او و امام ( ع ) سه در بسته بود ، و گويد : خود وكيل برايم باز گفت كه : من بيدار و متوجه بودم كه ناگاه درها گشوده شد تا خود امام آمد و بر در اطاق ايستاد و فرمود : اى حاضران ، از خدا بپرهيزيد و از خدا بترسيد و چون صبح شد دستور داد آن خدمتكار را فروختند و مرا از خانه بيرون كردند .\r\n( 2 ) 20 - محمد بن ربيع شائى ( سائى - تصحيح مجلسى ره ) گفت : من با يك مردى از ثنويها ( دو خدائى ) در اهواز مناظره كردم و سپس به سر من رأى آمدم و از گفته‌هاى او چيزى به دلم چسبيده بود و من بر در خانهء احمد بن الخضيب نشسته بودم كه أبو محمد ( امام عسكرى \" ع \" ) از دار الخلافه در روز موكب خلافتى ( سان ديدن ) بيرون آمد ، به من نگاهى كرد و با انگشت سبابهء خود به من اشاره كرد كه يگانه است ، يگانه است ، تنها است و من افتادم و از هوش رفتم .\r\n( 3 ) 21 - از ابى هاشم جعفرى كه گفت : روزى خدمت ابو\r\n\r\n","description":"","footnote":"","page_name":" 509 ","page_number":509},
  {"content":"\r\n . \r\n","description":"","footnote":"","page_name":" 510 ","page_number":510},
  {"content":"\r\n\r\nمحمد ( امام عسكرى \" ع \" ) رسيدم و مىخواستم از آن حضرت بپرسم از چيزى كه با آن انگشترى بسازم براى تبرك ، چون نشستم فراموش كردم كه براى چه پرسشى آمدم ، تا چون وداع كردم و برخاستم ، انگشترى به سوى من پرانيد و فرمود : تو نقره مىخواستى و ما انگشترى ساخته داديم ، نگين و دستمزد ساخت هم سود تو شد ، اى ابا هاشم ، بر تو گوارا باد ، من گفتم : اى آقايم گواهى مىدهم كه تو به راستى ولىّ خدا هستى و آن امامى هستى كه من خدا را بفرمان برى او مىپرستم ، فرمود : اى ابا هاشم ، خدا تو را بيامرزد .\r\n( 1 ) 22 - محمد بن قاسم ، ابو العيناء هاشمى آزاد كردهء عبد الصمد بن على گفت : من بارها خدمت امام ابى محمد ( ع ) مىرسيدم و تشنه مىشدم نزد آن حضرت و براى احترام او ، از خواستن آب خوددارى مىكردم ، خود آن حضرت مىفرمود : اى غلام ، به او آب بده و بسا كه در دل مىگرفتم كه مرخص شوم و در آن انديشه مىكردم و امام ( ع ) مىفرمود : اى غلام ، مركب او را بياور .\r\n( 2 ) 23 - از على بن عبد الغفار كه گفت : عباسيها و صالح بن على و ديگرانى كه روى از آستانهء امام بر تافته بودند ، نزد صالح بن وصيف رفتند وقتى كه ابا محمد ( امام عسكرى \" ع \" ) را در زندان انداخته بود ، صالح در برابر آنها گفت : من چه كنم ، دو مرد از بدترين كسانى كه در اختيار داشتم به او گماشتم و هر دو بينهايت خدا پرست و نمازگزار و روزه دار شده‌اند ، من از آنها بازجوئى كردم كه در او چه چيزى هست ؟ هر دو گفتند : چه مىگوئى در بارهء مردى كه روز را روزه است و شب را همه در عبادت است ، نه سخنى مىگويد و نه به چيزى توجه دارد و چون ما به او نگاه\r\n\r\n","description":"","footnote":"","page_name":" 511 ","page_number":511},
  {"content":"\r\n . \r\n","description":"","footnote":"","page_name":" 512 ","page_number":512},
  {"content":"\r\n\r\nكنيم ، بدن ما به لرزه آيد و چنان ترسى در دل ما افتاد كه خود را از دست مىدهيم و چون واردين از صالح بن وصيف اين گزارش را شنيدند ، نوميد برگشتند .\r\n( 1 ) 24 - يكى از پزشكان نصرانى قشون كه رگ مىزد گفت كه : يك روز ابو محمد ( امام عسكرى \" ع \" ) هنگام نماز ظهر مرا خواست و گفت : اين رگ را بزن و رگى به من نمود كه از رگ‌هاى معمولى فصد نبود ، با خود گفتم : چيزى از اين شگفت آورتر نديده‌ام ، هنگام ظهر به من دستور رگ زدن مىدهد و اين وقت از نظر پزشكى موقع رگ زدن نيست و دوم اين كه رگى را به من نشان مىدهد كه آن را نمىفهمم ، سپس به من فرمود : در خانه باش و انتظار بكش و چون شب شد ، مرا خواست و فرمود : خون را باز كن ، باز كردم و سپس فرمود : آن را ببند ، بستم و باز هم فرمود :\r\nدر همين خانه باش و نيمه شب باز مرا خواست و فرمود : خون را باز كن ، باز من پيش از بار نخست در شگفت شدم و نخواستم از آن حضرت چيزى بپرسم ، خون را باز كردم و اين بار ، خون سپيدى چون نمك بيرون آمد .\r\nگويد : سپس به من فرمود : خون را بند كن ، بند كردم و باز فرمود : در خانه باش و چون بامداد شد ، به ناظر خرج خود ، فرمود تا سه اشرفى به من داد ، من آنها را گرفتم و نزد بختيشوع نصرانى رفتم و داستان را براى او گفتم .\r\nگويد : گفت : من آنچه تو مىگوئى نمىفهمم و آن را در هيچ كجاى طب نمىدانم و در هيچ كتابى نخوانده‌ام و در اين زمانه\r\n\r\n","description":"","footnote":"","page_name":" 513 ","page_number":513},
  {"content":"\r\n . \r\n","description":"","footnote":"","page_name":" 514 ","page_number":514},
  {"content":"\r\n\r\n( 1 ) از فلان مرد فارسى داناترى به كتب نصرانيت نمىشناسم ، برو نزد او ، گفت : من يك قايقى كرايه كردم براى بصره و به اهواز آمدم و از آنجا به شيراز نزد آن يار خودم و اين موضوع را به او گزارش دادم ، گفت كه : او به من گفت : چند روزى به من مهلت بده ، او را چند روز مهلت دادم و نزد او آمدم و پاسخ خواستم ، در پاسخ من گفت : اين وضعى كه تو از اين مرد گزارش مىدهى كارى است كه حضرت مسيح در عمر خود يك بار كرده است .\r\n( 2 ) 25 - محمد بن حجر به ابى محمد ( امام عسكرى ع ) نوشت و از عبد العزيز بن دلف و يزيد بن عبد الله شكايت كرد ، در پاسخ نوشت كه : امّا عبد العزيز نسبت به تو از او دفاع مىشود ، و امّا يزيد به راستى براى تو و او در برابر خدا مقامى خواهد بود ، پس عبد العزيز مُرد و يزيد محمد بن حجر را كشت .\r\n( 3 ) 26 - يكى از اصحاب ما گفته است كه ابو محمد ( امام عسكرى ع ) را به نحرير ( خادم پرستار باغ وحش و سگ‌چران خليفه ) واگذار كردند و او به آن حضرت تنگ مىگرفت و او را آزار مىكرد و زن نحرير به او گفت : واى بر تو از خدا بپرهيز ، نمى دانى در خانهء تو كيست ؟ و صلاح و مقام آن حضرت را به او گوشزد كرد و گفت : من مىترسم بر تو از طرف او .\r\nدر پاسخ زنش گفت : من او را ميان درنده‌ها مىاندازم ، و سپس همين كار را كرد و ديد آن حضرت در ميان آنها ايستاده نماز مىخواند و آن درنده‌ها در گرد او هستند .\r\n( 4 ) 27 - از احمد بن اسحق كه گفت : من خدمت ابى محمد ( امام\r\n\r\n","description":"","footnote":"","page_name":" 515 ","page_number":515},
  {"content":"\r\n . \r\n","description":"","footnote":"","page_name":" 516 ","page_number":516},
  {"content":"\r\n\r\n( 1 ) عسكرى \" ع \" ) رسيده و از او خواهش كردم كه بنويسد تا من به خط او نگاه كنم و آن را بشناسم هر گاه به ما برسد ، فرمود : بسيار خوب . سپس فرمود : اى احمد ، به راستى خطى كه به تو برسد از نظر قلم درشت و ريز با هم اختلاف يابد ، تو ترديد به خود راه مده ، سپس دوات خواست و نوشت و قلم را كه در دوات مىزد آن را مىكشيد تا در دوات ( يا براى آنكه مركبش كم بوده يا براى آنكه در كار نبوده - از مجلسى ره ) . او كه مىنوشت من با خود گفتم : اين قلمى كه با آن مىنويسد از او بخشش مىخواهم و چون از نوشتن ، دست كشيد ، به من رو كرد و با من گفتگو مىكرد و قلم را به خشك كن دوات مىماليد تا يك ساعت و پس از آن فرمود : بيا احمد ، اين را بگير .\r\nگفتم : قربانت ، گاهى چيزى در نهادم مىآيد كه از آن غمنده مىشوم ، من مىخواستم از پدرت چيزى بپرسم ، ميسر نشد ، فرمود : اى احمد ، آن چيست ؟ گفتم : اى آقايم ، از پدرانت براى ما روايت شده است كه خواب پيغمبران بر پشت است و خواب مؤمنان بر سر دست راست آنها است و خواب منافقان بر سر دست چپ است و خواب شياطين به روى آنها است ؟ فرمود : آن چنين است .\r\nگفتم : قربانت ، هر چه تلاش مىكنم كه بر سر دست راستم بخوابم ، برايم ممكن نمىشود و خوابم نمىبرد ، ساعتى خاموش شد و سپس فرمود : اى احمد ، نزديك من بيا ، نزديك او رفتم ، فرمود :\r\nدست‌هاى خود را زير جامه‌هايت كن ، من دست‌هايم را زير جامه‌هايم كردم ، آن حضرت دست خود را از زير جامه‌هايش بر آورد و در زير جامه‌هاى من فرو كرد و دست راستش را به پهلوى چپم كشيد و دست چپش را به پهلوى راستم كشيد تا سه بار ، احمد گفت : از\r\n\r\n","description":"","footnote":"","page_name":" 517 ","page_number":517},
  {"content":"\r\n . \r\n","description":"","footnote":"","page_name":" 518 ","page_number":518},
  {"content":"\r\n\r\n( 1 ) آنگاه كه امام با من اين كار را كرد ، ديگر نمىتوانم به روى پهلوى چپم بخوابم و هيچ روى آن خوابم نمىبرد .\r\n\r\n[ امام زمان ( عج ) 
  ]\r\n\r\nباب ولادت حضرت صاحب عليه السلام\r\n( 2 ) حضرت صاحب ( ع ) در نيمهء شعبان سال 255 متولد شده است .\r\n( 3 ) 1 - از احمد بن محمد كه گفت : چون زبيرى كشته شد ( گويا از خاندان زبير بوده و داستان وى و كشته شدن او به دست ما نيامده است - از مجلسى ره ) اين توقيع از ناحيهء امام ابى محمد ( امام عسكرى \" ع \" ) بيرون آمد كه :\r\nاين است سزاى آن كسى كه به خدا افتراء بندد در بارهء دوستان او ، او گمان مىكرد مرا مىكشد و من فرزندى ندارم ، چگونه ديد توانائى خدا را ؟ و براى او فرزندى متولد شد كه او را ( م ح م د ) ناميد در سال 256 ( هجرى قمرى ) .\r\n( 4 ) 2 - محمد و حسن پسران على بن ابراهيم ( محمد بن على همدانى از وكلاى ناحيهء مقدسه بوده ولى حسن برادرش در رجال نامى ندارد - از مجلسى ره ) در سال 279 گفتند كه : محمد بن على بن عبد الرحمن عبدى - از عبد قيس - از ضوء بن على عجلى باز گفت از قول مردى از اهل فارس كه نامش را برد ، گفت : من آمدم به سر من رأى و ملازم در خانهء امام ابى محمد ( ع ) شدم و بىآنكه اجازهء ورود خواهم ، مرا خواست و چون نزد او در آمدم و سلام دادم ، به من\r\n\r\n","description":"","footnote":"","page_name":" 519 ","page_number":519},
  {"content":"\r\n . \r\n","description":"","footnote":"","page_name":" 520 ","page_number":520},
  {"content":"\r\n\r\n( 1 ) گفت : اى أبا فلان ، حالت چطور است ؟ و سپس به من فرمود : اى فلانى بنشين ، سپس از حال جمعى مردان و زنان خاندان من از من پرسش كرد ، سپس فرمود : براى چه به اين جا آمدى ؟ در پاسخ گفتم : براى شوق خدمت كارى شما .\r\nگويد : به من فرمود : پس در خانه بمان ، من با ديگر خدمتكاران در خانهء آن حضرت به سر مىبردم و سپس به مقامى رسيدم كه براى آنها از بازار نيازمنديهايشان را خريد مىكردم و بىاجازه بدان حضرت وارد مىشدم هر وقت مردانى در خانه بودند .\r\nيك روز وارد بيرونى آن حضرت شدم كه آمادهء پذيرائى از مردان بود و آن حضرت در آنجا بود و در اطاق يك حركتى شنيدم ، آن حضرت به من فرياد كرد : به جاى خود باش ، قدم فرامگزار ، من جرات نكردم كه برآيم و نه درآيم و كنيزكى برابر من از اطاق بيرون شد و چيز سر پوشيده‌اى با او بود .\r\nسپس فرياد كرد كه : بيا درون ، من به درون اطاق رفتم و آن كنيزك را آواز داد و برگشت و به او فرمود : از آنچه با خوددارى پرده بردار ، او سر پوش را بالا زد از روى پسر بچه سپيده و زيبا رخى ، و شكم او را باز كرد و بناگاه ديدم يك رشته موى سبز نه سياه از زير گلويش تا نافش كشيده و به من فرمود : اين صاحب الامر شما است ، سپس به آن كنيزك فرمود : او را با خود بر ، با خود برد و پس از آن ديگر تا ابو محمد وفات كرد او را نديدم .\r\nضوء بن على گويد : من به آن مرد فارسى گفتم : تو وقتى او را ديدى چند ساله به نظرت آمد ؟ گفت : 2 ساله ، عبدى گويد : من به ضوء گفتم : تو اكنون او را چند ساله مىدانى ؟ گفت : 14 ساله و أبو على و أبو عبد الله گفتند : ما اكنون او را 21 ساله مىدانيم .\r\n\r\n","description":"","footnote":"","page_name":" 521 ","page_number":521},
  {"content":"\r\n . \r\n","description":"","footnote":"","page_name":" 522 ","page_number":522},
  {"content":"\r\n\r\n( 1 ) 3 - از محمد بن محمد عامرى ، از ابى سعيد غانم هندى گويد : من در شهر هند ، معروف به كشمير داخلى بودم و اصحاب و شاگردانى داشتم كه چهل تن كرسىنشينان دست راست پادشاه بودند ، همه ، چهار كتاب مهم : تورات ، انجيل ، زبور و صحف ابراهيم را خوانده بودند ، ما قاضيان مردم بوديم و فقيه دينى آنان ، در حلال و حرام براى مردم فتوى مىداديم و همهء مردم رو به ما داشتند ، از پادشاه و پائين‌تر ، در ميان ما رسول خدا ( ص ) مورد گفتگو شد ، گفتم : اين پيغمبرى كه در اين كتب نامبرده شده ، وضعش بر ما نهان است و بايد از او بررسى كنيم و دنبال او برويم ، همه يك رأى و متفق شدند كه من بيرون شوم و براى آنها جستجو كنم ، من با پول بسيارى ، بيرون آمدم و 12 ماه راه نورديدم تا به كابُل رسيدم و مردمى ترك سر راه بر من گرفتند و پولهاى مرا بردند و چند زخم سخت برداشتم و به شهر كابُل افتادم و پادشاه آنجا ، چون بر كار من مطلع شد ، مرا به شهر بلخ فرستاد و حاكم آن ، در آن زمان داود بن عباس بن ابى اسود بود ، گزارش من به او رسيد و دانست كه من به جستجوى پيغمبر از هند آمدم و فارسى ياد گرفتم و با فقهاء و دانشمندان دينى مباحثه كردم .\r\nداود بن عباس مرا در مجلس خود خواست و فقهاء را گرد آورد و با من بحث كردند و من به آنها اعلام كردم كه از شهر خود در آمدم و دنبال اين پيغمبرى مىگردم كه او را در كتب يافتم ، گفتند : او كيست و نامش چيست ؟ گفتم : محمد نام او است ، گفتند :\r\nاو پيغمبر ما است كه مىجوئى ، من از احكام او پرسيدم ، پس به من اعلام كردند .\r\nمن گفتم به آنها كه : مىدانم محمد ( ص ) پيغمبر ما است ولى\r\n\r\n","description":"","footnote":"","page_name":" 523 ","page_number":523},
  {"content":"\r\n . \r\n","description":"","footnote":"","page_name":" 524 ","page_number":524},
  {"content":"\r\n\r\n( 1 ) اين شخص را نمىدانم كه او است يا نه ، محل او را به من بنمائيد تا نزد او بروم و از نشانه‌ها و علائمى كه براى او نزد من است باز پرسم ، اگر همان سرور من است كه او را مىجويم به او ايمان مىآورم ، گفتند : خودش از دنيا رفته ، گفتم : وصى و خليفهء او كيست ؟\r\nگفتند : ابو بكر ، گفتم : نامش را بگوئيد ، اين كه كنيهء او است ؟\r\nگفتند : عبد الله بن عثمان و نسبت او را تا قريش بر شمردند ، گفتم : اين مقصود من نيست كه مىجويم ، آنكه من مىجويم ، خليفهء او ، برادر دينى و پسر عمّ نژادى و شوهر دختر و پدر اولاد او است ، اين پيغمبر ، در روى زمين نژادى ندارد جز از فرزندان اين مردى كه جانشين او است . گويد : همه به من پريدند و گفتند : ايها الامير ، اين مرد از شرك بيرون نشده و به كفر گرائيده ، اين خونش حلال است ، به آنها گفتم : اى مردم ، من مردى هستم و به كيشى چسبيده‌ام و از آن جدا نشوم تا درست‌تر از آن را بدانم ، من وصف اين مرد را در كتابهائى كه خدا بر پيغمبرانش فرو فرستاده ديده‌ام و همانا از بلاد هند بدر آمده‌ام و از مقامى كه داشتم ، دست برداشتم در جستجوى او و چون از وضع پيغمبر شما بازرسى كردم كه شما ياد كرديد . آن پيغمبرى نبود كه در كتب الهيه توصيف شده ، از من دست بداريد ، حاكم نزد مردى فرستاد به نام حسين بن اشكيب ، او را خواست و گفت : تو با اين مرد هندى مناظره كن ، حسين به او گفت : أصلحك الله ، فقهاء و دانشمندان خدمت شما هستند و آنها داناتر و بيناترند به مناظره . در پاسخش گفت : چنانچه مىگويم تو با او مناظره كن و با او تنها باش و به او مهرورزى كن ، حسين ابن اشكيب پس از گفتگوى با او گفت : به راستى همان را كه مىجوئى همين پيغمبرى\r\n\r\n","description":"","footnote":"","page_name":" 525 ","page_number":525},
  {"content":"\r\n . \r\n","description":"","footnote":"","page_name":" 526 ","page_number":526},
  {"content":"\r\n\r\n( 1 ) است كه اينها برايت وصف كرده‌اند ولى حقيقت در بارهء جانشين او چنين نيست كه اينان گفته‌اند ، اين پيمبر ، محمد بن عبد الله بن عبد المطلب است و وصى او هم على بن ابى طالب بن عبد المطلب است و هم او شوهر فاطمه ، دختر محمد ( ص ) است و پدر حسن و حسين دو سبط محمد ( ص ) .\r\nغانم ابو سعيد گويد : گفتم : الله اكبر ، همين است كه مىجستم و نزد داود بن عباس برگشتم و گفتم : ايها الامير ، آنچه را مىجستم يافتم و من گواهم كه  لا إِلهَ إِلَّا اللَّهُ  و گواهم كه محمد ( ص ) رسول خدا است ، گويد : او هم به من نيكى كرد و صله داد و به حسين گفت : از او دلجوئى كن .\r\nگويد : من نزد او مىرفتم تا به او انس گرفتم و او هر چه را بدان نيازمند بودم از نماز و روزه و واجبات به من فهمانيد ، گويد : به او گفتم : ما در كتب خود مىخوانيم كه محمد ( ص ) ، پايان پيغمبران است و پس از او پيغمبرى نيست و كار دين پس از وى با وصى او است و با وارث و جانشين پس از او و سپس به وصى پس از وصى و پيوسته امر خدا در نسل آنها جارى است تا دنيا به سر آيد ، وصى وصى محمد كيست ؟ گفت : حسن ، پس از او حسين ، دو پسر محمد ( ص ) و سپس اوصياء را شمرد تا رسيد به صاحب الزمان ( ع ) و سپس بدان چه رخ داده بود در بارهء امام قائم به من اطلاع داد و براى من مقصدى نبود جز جستجوى از ناحيهء امام قائم ( ع ) ، ابو سعيد به قم آمد و با اصحاب ما بر جاى نشست تا سال 264 و با آنها رفت تا رسيد به بغداد و يك رفيقى هم از اهل سند كه همكيش او بود با وى همراه بود .\r\nراوى گويد : غانم برايم باز گفت كه : برخى اخلاق رفيق\r\n\r\n","description":"","footnote":"","page_name":" 527 ","page_number":527},
  {"content":"\r\n . \r\n","description":"","footnote":"","page_name":" 528 ","page_number":528},
  {"content":"\r\n\r\n( 1 ) خود را زشت دانستم و او را ترك گفتم و بيرون شدم تا رسيدم به عباسيه ( دهى بوده در نهر شاهى ) و براى نماز آماده مىشدم و ايستاده بودم و در مقصدى كه دنبالش آمدم ، انديشه مىكردم به ناگاه يك ناشناسى آمد و به من گفت : تو فلانى هستى ؟ نام هندى او را برد ، گفتم : آرى ، او گفت : مولاى خود را پاسخ گو . با او رفتم و پيوسته از راهى به راهى مرا برد تا به خانه و بستانى در آمد و به ناگاه ديدم آن حضرت نشسته و به من فرمود : به زبان هندى كه خوش آمدى اى فلان ، فلان و فلان را در چه حالى گذاشتى تا چهل كس همكاران مرا نامبرد و از هر كدام آنها احوال پرسيد .\r\nو سپس آنچه را ما در بارهء آن گفتگو كرده بوديم به من گزارش داد و اين همه را به زبان هندى سخن گفت ، سپس گفت :\r\nخواستى با قُمّيها به حج به روى ؟ گفتم : آرى اى آقاى من ، فرمود : با آنها به حج مرو امساله را برگرد و سال آينده به حج برو ، سپس كيسهء پولى كه جلوش بود براى من انداخت و فرمود : اين را هزينهء خود ساز و در بغداد نزد فلانى ، نام او را برد ، مرو و او را از چيزى مطلع مكن ، و با ما به بلد برگشت ( اين جمله از كلام عامرى است - از مجلسى ره ) .\r\nسپس پاره گشايش‌ها ( يعنى از معنويات مانند ملاقات امام و غيره - از مجلسى ره ) براى ما رخ داد ( برخى پيكهاى حجاج به ما برخوردند - بعض الفيوج - تصحيح مجلسى ره ) و به ما خبر دادند كه ياران ما از عقبه برگشتند و به حج نتوانستند بروند و ابو سعيد به خراسان رفت و در سال آينده به حج رفت و از طرف خراسان براى ما هديه‌اى فرستاد و مدتى در خراسان اقامت كرد و سپس وفات كرد ، رحمه الله .\r\n\r\n","description":"","footnote":"","page_name":" 529 ","page_number":529},
  {"content":"\r\n . \r\n","description":"","footnote":"","page_name":" 530 ","page_number":530},
  {"content":"\r\n\r\n( 1 ) 4 - از سعد بن عبد الله كه گفت : پس از وفات ابو محمد ( امام عسكرى \" ع \" ) حسن بن نضر و أبا صدِام و جمعى در بارهء وجوهى كه در دست و كلاء بود گفتگو كردند و در مقام بررسى برآمدند و حسن بن نضر نزد أبا صدِام آمد و گفت : من مىخواهم بروم به حج ، أبو صدِام به او گفت : امسال را پس انداز . حسن در پاسخ او گفت : من خواب پريشان مىبينم و ناچارم از رفتن و به احمد بن يعلى بن حماد وصيت كرد و پولى هم براى ناحيهء مقدسه وصيت كرد و سفارش كرد كه آن وجه را ندهد مگر به دست خود در دست امام بگذارد وقتى ظاهر شد .\r\nراوى گويد كه : حسن گفت : چون من به بغداد رسيدم ، خانه‌اى اجاره كردم و در آن فرود آمدم و يكى از وكلاء آمد و جامه‌هائى و اشرفيهائى نزد من گذاشت ، من گفتم : اينها چيست ؟\r\nگفت : همين است كه مىبينى و ديگرى هم مانند آنها را آورد و ديگرى هم آورد تا خانه را پر كردند ، سپس احمد بن اسحاق آمد و هر چه با خود داشت آورد ، من در شگفت شدم و در انديشه افتادم و نامهء آن مرد ( يعنى صاحب الزمان از راه تقيه ، اين تعبير را كرده است - از مجلسى ره ) به من رسيد كه :\r\nچون چنين و چنان از روز گذشت هر چه با خوددارى بياور ، من هر چه همراه بود بار زدم و كوچ كردم و در راه دزدهاى راهبر عرب بودند و شصت تن بودند ، من از آنها گذشتم و خدا مرا سالم داشت از آنها و به سامره رسيدم و منزلى گرفتم و نامه‌اى به من رسيد كه هر چه با خوددارى بياور ، من آنها را در سبدهاى سر بستهء حمالها جا دادم و چون به آستانهء خانهء آن حضرت رسيدم ، ديدم يك سياهى در آنجا ايستاده ، گفت : تو حسن پسر نضرى ؟ گفتم :\r\n\r\n","description":"","footnote":"","page_name":" 531 ","page_number":531},
  {"content":"\r\n . \r\n","description":"","footnote":"","page_name":" 532 ","page_number":532},
  {"content":"\r\n\r\n( 1 ) آرى ، گفت : در آى ، من به خانه در آمدم و به اطاقى رفتم و سبدهاى حمالها را خالى كردم و ديدم در گوشهء خانه نان بسيارى است و به هر حمالى دو گرده داد و آنها رفتند و به ناگاه ديدم در اطاقى پرده‌اى آويخته و فريادى به من رسيد كه : اى حسن بن نضر ، خدا را حمد كن بر اين منتى كه بر تو نهاده و ترديد به خود راه مده ، شيطان دوست دارد كه تو در شك افتى و دو جامه براى من بيرون داد و فرمود : آنها را بگير كه به زودى نيازمند مىشوى ، من آنها را گرفتم و بيرون آمدم ، سعد گويد : حسن بن نضر برگشت و در ماه رمضان مُرد و در آن دو جامه كفن شد .\r\n( 2 ) 5 - محمد بن ابراهيم بن مهزيار گفت : پس از درگذشت أبى محمد ( امام عسكرى \" ع \" ) ، من اندر شك شدم ، وجوه بسيارى نزد پدرم فراهم شده بود ، آنها را بار كرد و سوار كشتى شد و من هم به بدرقه او رفتم و تب و درد سختى گرفت و به من گفت : اى پسر جانم ، مرا برگردان ، اين مرگ است كه گريبان مرا گرفته و به من گفت : در بارهء اين مال از خدا بپرهيز و به من وصيت كرد و مُرد ، من با خود گفتم : پدرم به چيز بىاساس و نادر است مرا وصيت نمىكرد . من اين وجه را به عراق مىبرم و خانه لب شط كرايه مىكنم و به كسى هم خبرى از آن نمىدهم و اگر براى من چيزى روشن شد مانند روزگار امام ابى محمد ( ع ) اين مال را مىپردازم و اگر نه با آن عيش و نوش مىكنم ، به عراق آمدم و خانه‌اى كنار شط گرفتم و چند روزى ماندم به ناگاه يك نامه‌اى با پيكى به من رسيد كه در آن نوشته بود :\r\nاى محمد ، با تو اين اندازه وجه است و در ميان ، چنين و چنان\r\n\r\n","description":"","footnote":"","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n\r\nاست و همه آنچه با من بود كه خودم هم درست نمىدانستم شرح داده بود و آن مال را به آن فرستاده پرداختم و چند روزى ماندم و سَرى به من بلند نشد ، غم مرا گرفت تا براى من نامه‌اى آمد كه : ما تو را به مقام پدرت گماشتيم . خدا را سپاسگزار .\r\n( 1 ) 6 - از ابى عبد الله نسائى ، گفت : چيزهائى از طرف مرزبانى حارثى رسانيدم كه در ميان آنها يك دست بند طلا بود ، همه پذيرفته شد و آن دست بند طلا برگشت به من ، و به من دستور دادند آن را بشكنم ، شكستم ، در ميانش چند مثقال آهن و مس بود يا قلع بود و آنها را در آوردم و طلا را فرستادم و پذيرفته شد .\r\n( 2 ) 7 - از فضل خزار مداينى ، آزاد كردهء خديجه دختر محمد أبى جعفر ( امام جواد \" ع \" ) گفت كه : مردمى از اهل مدينه از اولاد ابى طالب عقيده به مذهب حق داشتند و حقوق معينى در وقت معين براى آنها مىرسيد و چون ابو محمد ( امام عسكرى \" ع \" ) در گذشت ، جمعى از آنها از عقيده به فرزند او امام قائم ( ع ) برگشتند و آن حقوق و مقررى براى همانهائى رسيد كه بر عقيدهء امامت فرزند او بر جا مانده بودند و از ديگران قطع شد و نامى در نامبردگان ندارند  وَ الْحَمْدُ لِلَّهِ رَبِّ الْعالَمِينَ  .\r\n( 3 ) 8 - على بن محمد ، گويد : مردى از اهل سواد مالى به ناحيه داد و بر او برگشت و به او گفته شد : حق عموزادگان خود را كه چهار صد درهم است از آن بدر كن ، مزرعه از عموزادگان آن مرد در دست او بوده و در آن شركتى داشته و حق آنها را نگهداشته و ما حساب كرديم و معلوم شد آنچه از اين مال از آن عموزاده‌هايش\r\n\r\n","description":"","footnote":"","page_name":" 535 ","page_number":535},
  {"content":"\r\n . \r\n","description":"","footnote":"","page_name":" 536 ","page_number":536},
  {"content":"\r\n\r\nبود ، همان چهار صد درهم است و آن را جدا كرد و باقى را فرستاد و قبول شد .\r\n( 1 ) 9 - قاسم بن علاء گويد : براى من چند تا پسر متولد شد ، من مىنوشتم و براى آنها خواهش دعا مىكردم و در بارهء آنها چيزى به من نوشته نمىشد ، همهء آنها مردند و چون پسرم حسن متولد شد ، نامه نوشتم و خواهش دعا كردم به من جواب داده شد كه : مىماند و الحمد لله .\r\n( 2 ) 10 - از أبى عبد اللَّه بن صالح گفت : ( بودم ) كه سالى از سالها به بغداد رفتم و اجازهء خروج خواستم ، به من اجازه داده نشد و 22 روز ماندم تا كاروان به نهروان رفت و براى روز چهارشنبه به من اجازهء خروج داده شد و گفته شد ، در آن روز بيرون برو ، من بيرون شدم ولى از رسيدن به كاروان نوميد بودم و چون به نهروان رسيدم ، ديدم كاروان در آنجا مانده است و بيش از اين نشد كه من شترانم را قدرى علوفه دادم كه كاروان كوچيد و من هم كوچيدم و براى من دعاى سلامت كرده بود و بدى نديدم و الحمد لله .\r\n( 3 ) 11 - محمد بن يوسف شاشى گويد : در مقعد من زخمى پيدا شد و آن را به پزشكان نشان دادم و پولى خرج كردم و گفتند : ما داروئى براى درمان آن نمىشناسيم و نامه‌اى نوشتم و خواهش دعا كردم و به من پاسخ آمد : كه خدا جامهء سلامتى در برت كند و تو را با ما در دنيا و آخرت همراه سازد ، گويد : جمعه بر من نگذشت كه خوب شدم و مانند كف دستم شد و يك پزشكى از هم مذهبان خود را خواستم و به او نشان دادم و گفت : ما براى اين درد دوائى\r\n\r\n","description":"","footnote":"","page_name":" 537 ","page_number":537},
  {"content":"\r\n . \r\n","description":"","footnote":"","page_name":" 538 ","page_number":538},
  {"content":"\r\n\r\nنمىشناسيم .\r\n( 1 ) 12 - على بن حسين يمانى گويد : من در بغداد بودم و يك كاروانى از يمنىها آمادهء بيرون رفتن شدند و من خواستم با آنها بروم و نوشتم و در خواست اذن كردم براى رفتن و جواب رسيد با آنها مرو كه در رفتن با آنها براى تو خوبى نيست ، در كوفه بمان .\r\nگويد : ماندم و كاروان رفت و تيرهء حنظله بر آنها تاختند و آنها را بر انداختند و نوشتم و اجازه خواستم سوار كشتى شوم ، به من اجازه ندادند و از حال كشتيهائى پرسيدم كه در آن سال به دريا رفته بودند ، معلوم شد هيچ كدام سالم نماندند و يك دسته از مردم هند كه به آنها بوارح مىگفتند ، بر آنها تاخته بودند و همه را برده و چپو كرده بودند .\r\nگويد : من به زيارت وى به سامره رفتم و هنگام غروب به در خانه آمدم و با كسى سخن نگفتم و خود را به كسى معرفى نكردم ، پس از انجام زيارت در مسجد نماز مىخواندم كه خادمى آمد و گفت به من : برخيز ، گفتم : اكنون براى كجا ؟ به من گفت : برويم منزل ، گفتم : من كيستم ؟ شايد تو به دنبال ديگرى فرستاده شدى ، گفت : نه ، من فرستاده نشدم جز به دنبال تو ، تو على بن الحسين فرستادهء جعفر بن ابراهيم هستى مرا برد تا وارد منزل حسين بن احمد كرد و سپس با او رازى گفت كه من ندانستم چه گفت : تا آنكه هر چه نياز داشتم براى من آوردند و سه روز نزد او ماندم و از او اجازه گرفتم كه از درون ، زيارت كنم و به من اجازه داد و شبانه زيارت كردم .\r\n( 2 ) 13 - حسن بن فضل بن يزيد يمانى گفت : پدرم به خط خود ،\r\n\r\n","description":"","footnote":"","page_name":" 539 ","page_number":539},
  {"content":"\r\n . \r\n","description":"","footnote":"","page_name":" 540 ","page_number":540},
  {"content":"\r\n\r\n( 1 ) نامه‌اى نوشت و جوابش رسيد و سپس من به خط خود نامه‌اى نوشتم و جوابش رسيد ، سپس يكى از فقهاى هم مذهب ما با خط خود نامه‌اى نوشت و جوابش نرسيد ، و ما تأمل كرديم و علت بىجواب ماندن نامه‌اش ، اين بود كه آن مرد به مذهب قرمطيها پيوسته بود .\r\nحسن بن فضل گويد : من از عراق ديدن كردم و به طوس رفتم و تصميم گرفتم ، بيرون نروم مگر اين كه وضع من كاملًا روشن شود و حوائج من بر آورده گردد ، گر چه در آنجا بمانم تا به گدائى بيفتم ، گويد : در اين ميان از ماندن در آنجا دل تنگ شدم و ترسيدم كه حج من فوت شود .\r\nگويد : روزى آمدم نزد محمد بن احمد و از او درخواستى كردم و او گفت : برو به مسجد كذائى و در آنجا مردى با تو ملاقات مىكند . گويد : من بدان مسجد رفتم و مردى نزد من وارد شد و چون به من رسيد ، خنديد و گفت : غم مخور كه امسال به حج ميروى و تن درست نزد خاندانت و فرزندانت بر مىگردى ، گويد :\r\nمن آسوده شدم و دلم آرام شد و مىگفتم : اين مصداق آن است ، و الحمد للَّه .\r\nگويد : سپس من به سر من رأى رفتم و يك كيسهء سر بسته براى من آمد كه در آن چند اشرفى بود و يك جامه‌اى ، من غمگين شدم و گفتم با خود كه : پاداش من نزد اين مردم همين است ، نادانى ورزيدم و آن را بر گردانيدم و نامه‌اى نوشتم و آن كه نامه را از من گرفت ، اشاره‌اى به من نكرد و سخنى در بارهء آن نگفت ، سپس در دنبال آن از اين كار به سختى پشيمان شدم و با خود گفتم كه : من براى برگردانيدن بر مولاى خود كافر شدم و نامه‌اى نوشتم و پوزش خواستم از كار خودم و گناه به گردن گرفتم و از آن آمرزش\r\n\r\n","description":"","footnote":"","page_name":" 541 ","page_number":541},
  {"content":"\r\n . \r\n","description":"","footnote":"","page_name":" 542 ","page_number":542},
  {"content":"\r\n\r\n( 1 ) خواستم و آن را فرستادم و برخاستم و از پشيمانى ، دست به هم ماليدم ، من در اين كردار بودم و با خود انديشه مىكردم كه اگر اشرفيها به من برگشت ، كيسهء آنها را باز نمىكنم و با آن كارى نمىكنم تا آنها را به پدرم برسانم زيرا او از من بدانها داناتر است تا هر كار مىخواهد با آنها بكند ، پس براى آن فرستاده‌اى كه كيسهء اشرفى را براى من آورده بود اين نامه آمد :\r\nتو بد كردى كه به آن مرد اطلاع ندادى ، ما با برخى از دوستان خود اين كار را مىكنيم و عطيه‌اى جزئى به آنها مىدهيم و بسا كه خودشان هم در خواست مىكنند و منظور از آن تبرك است و به من نامه رسيد كه تو خطا كردى در برگردانيدن احسان ما ، از خدا آمرزش بخواه و خدا تو را مىآمرزد و اما اگر نيت و تصميم تو اين است كه با آنان كارى نكنى و هزينهء راه خود نسازى ، ما هم آن را از تو باز گرفتيم و اما جامه را لازم دارى براى آنكه در آن محرم شوى . گويد : من در دو مقصود نامه نوشتم و خواستم در سومى هم بنويسم و دست باز گرفتم ، از بيم آنكه از آن بدش آيد ، پاسخ هر دو مقصود به من رسيد و شرح همان سومى هم كه ننوشته بودم رسيد و الحمد للَّه .\r\nگويد : من با جعفر بن ابراهيم نيشابورى در همان نيشابور وعده كرده بودم كه با او سوار شوم و هم كجاوه باشيم و چون به بغداد رسيديم ، پشيمان شدم و از او عذر خواستم و رفتم دنبال جستجوى يك هم كجاوه ، ابن الوجنا به من برخورد ، پس از اين كه من براى كرايه كردن شتر به او مراجعه كرده بودم و او بد داشت كه وارد اين كار شود ، ولى اكنون به من گفت : من دنبال تو مىگشتم ، به من دستور رسيد ( از طرف امام عصر \" ع \" - از تفسير\r\n\r\n","description":"","footnote":"","page_name":" 543 ","page_number":543},
  {"content":"\r\n . \r\n","description":"","footnote":"","page_name":" 544 ","page_number":544},
  {"content":"\r\n\r\n( 1 ) مجلسى ره ) كه او ( يعنى حسن بن فضل ) با تو صحبت كند و بايد به خوشى با او رفتار كنى و براى او هم كجاوه تهيه كنى و براى او شتر كرايه كنى .\r\n( 2 ) 14 - از حسن بن عبد الحميد ، گويد : من در كار « حاجز » به شك افتادم ( يعنى ترديد پيدا كردم كه او هم از وكلاى امام قائم است يا نه ؟ و اين خبر دلالت دارد كه از وكلاء بوده است ، و شيخ صدوق هم در « كمال الدين » در روايت از محمد بن عبد الله كوفى در شمارهء كسانى كه به او رسيده است از مطّلعين بر معجزات امام عصر ( ع ) و كسانى كه او را ديده‌اند از وكلاء بغداد عُمَرى و پسرش و حاجز و محمد بن صالح همدانى و ديگران را شمرده است ) و چيزى جمع كردم و به سامراء رفتم و براى من فرمانى رسيد كه : در بارهء ما شكّى نيست و نه در بارهء كسانى كه به دستورِ ما قائم مقام ما هستند ، آنچه همراه دارى به حاجز بن يزيد رد كن .\r\n( 3 ) 15 - محمد بن صالح گويد : چون پدرم مُرد و كار به دست من افتاد ، براى پدرم بر مردم سفته‌هائى بود از مال امام عصر ( ع ) ، من به آن حضرت نوشتم و به او اطلاع دادم . در پاسخ نوشت : از آنان مطالبه كن و بدهى آنها را دريافت كن ، همهء مردم آنها را به من پرداختند جز يك مردى كه سفته‌اى به مبلغ چهار صد اشرفى داشت ، من نزد او رفتم و از او مطالبه كردم و او امروز و فردا كرد و نداد و پسرش به من اهانت كرد ، و نادانى و سفاهت بر من نمود و از او به پدرش گله كردم و او گفت : چه شده است ؟ من هم ريش او را گرفتم و پايش را كشيدم و او را به ميان صحن خانه آوردم و او را خوب زير لگد انداختم ، پسرش بيرون دويد و از اهل بغداد استغاثه كرد و مىگفت : يك قمى رافضى پدر مرا كشت ، و جمع بسيارى\r\n\r\n","description":"","footnote":"","page_name":" 545 ","page_number":545},
  {"content":"\r\n . \r\n","description":"","footnote":"","page_name":" 546 ","page_number":546},
  {"content":"\r\n\r\nاز مردم بغداد به سر من ريختند و من هم به مركب خود سوار شدم و گفتم : اى اهل بغداد ، آفرين بر شما ، از يك ظالمى بر عليه مظلوم غريبى طرفدارى مىكنيد ، من مردى همدانى و سنّى هستم و اين شخص مرا قمى و رافضى مىخواند تا حق مرا و مال مرا ببرد ، گويد : همه به او هجوم كردند و مىخواستند به دُكّان او بريزند و من آنها را آرام كردم و بدهكار را نزد من آوردند و او به طلاق زنش سوگند خورد كه بدهى مرد را بپردازد تا من مردم را از سر او باز گردانيدم و از خانهء او بيرون كردم .\r\n( 1 ) 16 - از بدر غلام احمد بن حسن ، گفت : من به شهرستان جبل رفتم ( كه ميان بغداد و آذربايجان بوده ) و معتقد به امامت نبودم ولى به طور كلى ائمه را دوست داشتم تا اين كه يزيد بن عبد الله مُرد و وصيت كرد كه يابوى سمند او را با شمشير و كمربندش به مولاى او ( صاحب الزمان ) بدهم و من ترسيدم كه اگر سمند را به اذكوتكين ( يكى از امراى ترك دولت عباسى ) ندهم ، مرا آزار دهد و زبون كند ، من آن سمند را با شمشير و كمربند به هفتصد اشرفى طلا در پيش خود قيمت كردم و به احدى نگفتم ، بناگاه از عراق نامه‌اى براى من آمد كه هفتصد اشرفى را كه در نزد تو است از بابت بهاى سمند و شمشير و كمربند بفرست .\r\n( 2 ) 17 - على از كسى كه براى او باز گفته كه : پسرى براى من آمد و نوشتم و اجازه خواستم تا در روز هفتم او را ختنه كنم ، جواب آمد كه : مكن ، و در همان روز 7 يا 8 مُرد ، و مُردن او را نوشتم ، جواب آمد : به زودى ديگرى و ديگرى به جاى او بيايند ، اولى را احمد بنام و دومى را جعفر ، و همچنان كه فرموده بود آمدند ، گويد :\r\n\r\n","description":"","footnote":"","page_name":" 547 ","page_number":547},
  {"content":"\r\n . \r\n","description":"","footnote":"","page_name":" 548 ","page_number":548},
  {"content":"\r\n\r\nمن آماده براى رفتن به حج بودم ، با مردم خداحافظى كردم و سر راه بودم كه به من رسيد : ما از اين سفر تو خوش نداريم ولى اختيار با تو است ، گويد : دلم تنگ شد و غمگين شدم ولى نوشتم : من مطيع و شنوا ولى از نرفتن به حج غمگينم ، پاسخ رسيد كه : دلتنگ مباش زيرا در سال آينده به حج مىروى ان شاء الله ، گويد : چون سال آينده شد نوشتم و اجازه خواستم ، و اجازه رسيد و نوشتم : من با محمد بن عباس همكجاوه شدم و به ديانت او وثوق دارم و به خوددارى او ، جواب رسيد : اسدى خوب همكجاوه‌اى است ، اگر آمد بر او كسى را مقدم مدار ، اسدى آمد و من با او همكجاوه شدم .\r\n( 1 ) 18 - حسن بن على علوى گفت : مجروح مالى براى ناحيهء مقدسه به مرداس بن على سپرد ، و مالى هم از تميم بن حنظله به حساب ناحيهء مقدسه نزد او سپرده بود ، به مرداس رسيد كه : مال تميم را با آنچه شيرازى ( يعنى همان مجروح ) به تو سپرده است بفرست .\r\n( 2 ) 19 - از حسن بن عيسى عريضى ابى محمد گويد : چون ابو محمد ( امام عسكرى ع ) در گذشت مردى از اهل مصر مالى آورد به مكه براى ناحيهء مقدسه و در موضوع آن مال اختلاف شد ، برخى مردم گفتند كه : ابا محمد ( ع ) در گذشته و فرزندى به جاى خود نگذاشته و همان جعفر جانشين او است ، و برخى گفتند : به جاى ابو محمد ( ع ) فرزندى مانده است ، و مردى را به نام ابى طالب به سامراء فرستاد و نامه‌اى با او بود و نزد جعفر رفت و از او دليل امامت را خواست ، در پاسخ گفت كه : اكنون فراهم نمىشود ، رفت به در خانهء صاحب الزمان و آن را به يكى از اصحاب ما رسانيد ، در جوابش بيرون آمد كه : خدا به تو اجر دهد براى رفيق تو ، او مُرده\r\n\r\n","description":"","footnote":"","page_name":" 549 ","page_number":549},
  {"content":"\r\n . \r\n","description":"","footnote":"","page_name":" 550 ","page_number":550},
  {"content":"\r\n\r\nاست و به يك شخص امينى در بارهء مالى كه با او است وصيت كرده است تا چنانچه لازم باشد ( بما يحب : دوست داشته خ ل ) با آن عمل كند و از نامهء او هم پاسخ داده شده بود .\r\n( 1 ) 20 - على بن محمد گفت : مردى از اهل آبه ( شهرى است نزديك ساوه و شهرى است در آفريقا ) چيزى با خود آورده بود كه برساند و يك شمشير از آن را در آبه فراموش كرده بود و آنچه را آورده بود تحويل داد و به او نوشت كه از شمشيرى كه در آبه فراموش كردى چه خبرى است ؟ .\r\n( 2 ) 21 - حسن بن خفيف از پدرش كه گفت : ( امام قائم ع ) خادمانى براى مدينهء پيغمبر فرستاد ( شايد مقصود مملوك‌هاى خود و پدرش بوده كه آنها را فرستاده در مدينه ساكن شوند و از تعقيب و جلب توجه حكومت در امان باشند يا براى خدمت مسجد و ضريح مقدس فرستاده - از مجلسى ره ) و با آنها دو خدمت كار بود ( يعنى دو نفر اجير براى سرپرستى آنها - از مجلسى ره ) و به خفيف نوشت كه با آنها برود و چون به كوفه رسيدند يكى از دو خادم مَى نوشيد و مست كرد و هنوز از كوفه بيرون نرفته بودند كه نامه‌اى رسيد تا آن خادمى كه مَى خوارى كرده برگردد و از كار بر كنار گردد .\r\n( 3 ) 22 - از احمد بن حسن كه گفت : يزيد بن عبد الله وصيت كرد يك چهار پا و يك شمشير و پولى به ناحيهء مقدسه فرستاده شود ، بهاى چهارپا و ديگر چيزها را فرستادند و شمشير را نفرستادند ، در پاسخ رسيد كه : با آنچه فرستاديد شمشيرى هم بوده است و نرسيده - يا چنانچه فرموده باشد .\r\n( 4 ) 23 - از محمد بن على بن شاذان نيشابورى گفت : نزد من\r\n\r\n","description":"","footnote":"","page_name":" 551 ","page_number":551},
  {"content":"\r\n . \r\n","description":"","footnote":"","page_name":" 552 ","page_number":552},
  {"content":"\r\n\r\nپانصد درهم بيست كم جمع شد ، و ناگوارم بود از پانصد كمتر بفرستم ، از خودم بيست درهم بر آن افزودم و فرستادم نزد اسدى ، و از مال خود نامى نبردم ، و در پاسخ من رسيد : پانصد درهمى كه بيست درهم آن از تو بود رسيد .\r\n( 1 ) 24 - حسين بن محمد اشعرى گويد : نامه‌هاى امام عسكرى ( ع ) در اجراء امور به جُنيد مىرسيد كه فارس را كشته بود ( فارس پسر حاتم بن ماهويه قزوينى است ، كشى گويد : نصر بن صباح در بارهء او گفته كه : متهم و غالى مذهب بوده است ، و فضل بن شاذان در برخى كتب خود گفته : فارس بن حاتم از دروغگويان معروف و هرزه بود و امام عسكرى دستور قتل او را صادر كرد و جُنيد او را كشت - از مجلسى ره ) و هم به ابى الحسن و ديگرى ، چون امام عسكرى ( ع ) در گذشت ، دستور اجراء از طرف صاحب الأمر ( ع ) براى ابى الحسن و آن رفيق ديگرش تجديد شد و در بارهء جُنيد خبرى نرسيد ، من از اين غمگين شدم ( كه مبادا منحرف شده باشد ) و پس از آن خبر مُردن جنيد رسيد .\r\n( 2 ) 25 - از محمد بن صالح گويد : من كنيزكى داشتم كه با آن خوش داشتم و نوشتم و اجازهء همبسترى و استيلاد از او را خواستم .\r\nپاسخ رسيد كه : از او فرزند بخواه و خدا هر چه خواهد كند ، من با او همبستر شدم و آبستن شد و سپس بچه بارش رفت و خودش هم مُرد .\r\n( 3 ) 26 - على بن محمد گفت : ابن العجمى ثلث خود را براى ناحيهء مقدسه مقرر كرد و سند آن را نوشت ( و آن را به ناحيه نگاشت - از مجلسى ره ) و پيش از به در كردن ثلث ، مالى به پسرش ابى المقدام داده بود و كسى از آن خبرى نداشت ، به او نوشته شد\r\n\r\n","description":"","footnote":"","page_name":" 553 ","page_number":553},
  {"content":"\r\n . \r\n","description":"","footnote":"","page_name":" 554 ","page_number":554},
  {"content":"\r\n\r\nكه : آن مالى كه براى ابى المقدام كنار گذاشتى چه شد ؟ ( 1 ) 27 - از ابى عقيل عيسى بن نصر گويد : على بن زياد صيمرى نامه نوشت و كفنى خواهش كرد ، به دو پاسخ نوشت كه تو در سال هشتاد نيازمند كفن خواهى شد و او در سال هشتاد مُرد و چند روز قبل از مرگش كفن براى او فرستاده شد .\r\n( 2 ) 28 - از محمد بن هارون بن عمران همدانى گفت : من پانصد اشرفى به ناحيه بدهكار بودم و كار بر من تنگ شد و با خود گفتم :\r\nدكّانهائى دارم كه به 530 دينار خريده‌ام و آنها را به بهاى 500 دينار بدهى خود به ناحيه واگذارم و سخنى در اين باره به زبان نياوردم ، پس به محمد بن جعفر نوشت : آن دكّانها را از محمد بن هارون به عوض 500 دينار طلا كه از او مىخواهيم دريافت كن ( محمد بن جعفر همان اسدى است كه گذشت - از مجلسى ره ) .\r\n( 3 ) 29 - على بن محمد گفت : جعفر ( كذّاب ) در ضمن كسانى كه فروخت دختر بچه‌اى از اولاد جعفر بن ابى طالب را كه زير سرپرستى و پرورش خانهء امام عسكرى بود فروخت ، يكى از علويين نزد خريدار فرستاد و او را از اين موضوع مطلع كرد ، خريدار گفت :\r\nمن آن را به دلخواه بر مىگردانم ولى پولى كه داده‌ام در برابر او كم نمىكنم ، او را ببر ، آن علوى رفت به اهل ناحيه گزارش داد و براى خريدار 41 اشرفى فرستادند و به او دستور دادند كه آن را به صاحبش رد كند - يعنى به سرپرست او از خاندان جعفر .\r\n( 4 ) 30 - حسين بن حسن علوى گفت : مردى از نديمان روز حسنى و ديگرى به همراه او بود كه به وى گفت : هم اكنون او ( يعنى صاحب الامر ع ) خراج مىگيرد و پولها را جمع مىكند\r\n\r\n","description":"","footnote":"","page_name":" 555 ","page_number":555},
  {"content":"\r\n . \r\n","description":"","footnote":"","page_name":" 556 ","page_number":556},
  {"content":"\r\n\r\nو وكلائى دارد و همهء وكلاء را در هر كجا بودند براى او نام بردند و او اين خبر را به عبيد الله بن سليمان وزير رسانيد و وزير قصد كرد همهء وكلاء را بگيرد ، خليفه هم گفت كه : جستجو كنيد تا اين مرد كجا است ؟ اين كار بسيار سختى است ، عبيد الله بن سليمان گفت : ما همهء وكلاء را مىگيريم ، خليفه گفت : نه ، مردم ناشناسى را براى آنها جا بزنيد با پولى ، هر كدام پول را به عنوان سهم امام ( ع ) گرفتند او را بگيريد ، گويد : دستورى بيرون آمد كه : بهمهء وكلاء ابلاغ شود كه چيزى از كسى نگيرند و از آن سرباز زنيد و انكار كنيد امر امام را ، و مردى براى محمد بن احمد به قالب زدند كه او را نمىشناخت و با او خلوت كرد و گفت : من مالى دارم و مىخواهم آن را به امام ( ع ) برسانم ، محمد گفت : غلط رفتى من چيزى در اين باره نمىدانم ، و پيوسته با او نرمى و ملاطفت مىكرد و محمد خود را به نادانى مىزد و جاسوسانى پراكنده كردند ، همهء وكلاء طبق دستورى كه به آنها رسيده بود خوددارى كردند .\r\n( 1 ) 31 - على بن محمد گفت : غدقنى رسيد از زيارت مقابر قريش ( مشهد امام كاظم و امام جواد ( ع ) در بغداد ) و از زيارت حائر حسينى ، و چون چند ماهى گذشت وزير ( خليفه ) با قطانى را خواست و گفت : برو بنى فرات و برسيها را ديدار كن و بگو به زيارت مقابر قريش نروند ، خليفه دستور داده است كه هر كه به زيارت رود بازرسى شود و او را بگيرند .\r\n\r\n","description":"","footnote":"","page_name":" 557 ","page_number":557},
  {"content":"\r\n . \r\n","description":"","footnote":"","page_name":" 558 ","page_number":558},
  {"content":"\r\n\r\n\r\nباب آنچه در بارهء دوازده امام رسيده و نصّ بر آنها ( ع )\r\n( 1 ) 1 - از أبى هاشم داود بن قاسم جعفرى از ابى جعفر دوم ( امام جواد \" ع \" ) فرمود : امير المؤمنين ( ع ) آمد و حسن بن على همراهش بود و به دست سليمان تكيه داده بود و به مسجد الحرام در آمد و بر نشست ، به ناگاه مردى خوش قواره و خوش لباس آمد و بر امير المؤمنين ( ع ) سلام داد و آن حضرت جواب سلام او را داد و خدمت حضرت نشست ، سپس گفت : اى امير المؤمنين ، من از تو سه مسأله مىپرسم ، اگر پاسخ آنها را به من دادى مىدانم كه اين مردم در كار تو مرتكب خلافى شدند ، كه مسئول آنند ، در دنيا و آخرت خود آسوده نيستند و اگر نه مىدانم كه تو با آنها برابرى و امتياز ندارى . على ( ع ) : هر چه مىخواهى از من بپرس .\r\nآن مرد عرض كرد : به من بگو :\r\n1 - مردى كه ميخوابد ، روحش به كجا مىرود ؟\r\n2 - ياد آورى و فراموشى چگونه به مرد رخ مىدهند ؟\r\n3 - چگونه فرزند به عموها و يا دائىهاى خود ، مانند مىشود ؟\r\nامير المؤمنين ( ع ) رو به حسن كرد و فرمود : اى ابا محمد ، پاسخ او را بده ، امام حسن ( ع ) پاسخش را داد ، آن مرد گفت :\r\nمن گواهم كه نيست شايستهء پرستشى جز خدا و هميشه به آن گواهى مىدادم .\r\nو گواهم كه محمد رسول خدا ( ص ) و هميشه بدان گواه بوده‌ام .\r\n\r\n","description":"","footnote":"","page_name":" 559 ","page_number":559},
  {"content":"\r\n . \r\n","description":"","footnote":"","page_name":" 560 ","page_number":560},
  {"content":"\r\n\r\n( 1 ) و گواهم كه تو وصى رسول خدائى و قائم به حجت او هستى - و اشاره به امير المؤمنين ( ع ) كرد - و هميشه بدان گواه بوده‌ام .\r\nو گواهم كه تو هم وصى او هستى و قائم به حجت او - و اشاره به حسن ( ع ) كرد - .\r\nو گواهم كه : حسين بن على ( ع ) وصى برادر خود و قائم به حجت او است بعد از او .\r\nو گواهم بر على بن الحسين ( ع ) كه او قائم به امامت حسين ( ع ) است پس از او .\r\nو گواهم بر محمد بن على ( ع ) كه او است قائم به كار امامت على بن الحسين ( ع ) .\r\nو گواهم بر جعفر بن محمد ( ع ) كه او است قائم به كار امامت محمد ( ع ) .\r\nو گواهم بر موسى ( ع ) كه او است قائم به كار امامت جعفر بن محمد ( ع ) .\r\nو گواهم بر على بن موسى ( ع ) كه او است قائم به كار امامت موسى بن جعفر ( ع ) .\r\nو گواهم بر محمد بن على ( ع ) كه او است قائم به امامت على بن موسى ( ع ) .\r\nو گواهم بر حسن بن على ( ع ) كه او است قائم به كار امامت على بن محمد ( ع ) .\r\nو گواهم بر حسن بن على ( ع ) كه او است قائم به كار امامت على بن محمد ( ع ) .\r\nو گواهم به مردى كه فرزند حسن است و به كنيه و نام تعبير نشود تا امر امامت پديد گردد و پر كند آن را از عدالت چنانچه پر\r\n\r\n","description":"","footnote":"","page_name":" 561 ","page_number":561},
  {"content":"\r\n . \r\n","description":"","footnote":"","page_name":" 562 ","page_number":562},
  {"content":"\r\n\r\n( 1 ) شده است از ستم و خلاف ، درود بر تو اى امير المؤمنين و رحمت و بركات خدا ، سپس برخاست و رفت ، امير المؤمنين فرمود : اى ابا محمد دنبالش برو ببين كجا مىرود ، حسن بن على ( ع ) بيرون شد و پس از آن گفت : نشد جز اين كه پاى خود را از مسجد بيرون نهاد و من ندانستم به كجاى زمين خدا رفت و برگشتم نزد امير المؤمنين و به او آگاهى دادم ، فرمود : اى ابا محمد ، او را مىشناسى ؟ گفتم :\r\nخدا و رسولش و امير المؤمنين داناترند ، فرمود : او خضر ( ع ) بود .\r\n( 2 ) 2 - محمد بن يحيى باز گفت : از محمد بن حسن صفار ، از احمد بن ابى عبد الله از ابى هاشم ، به مانند آن حديث اول و با آن برابر .\r\nمحمد بن يحيى گويد : من به محمد بن حسن گفتم : اى ابا جعفر ، دوست داشتم اين خبر از غير احمد بن ابى عبد الله روايت شده بود ، در پاسخ گفت : او ده سال پيش از سرگردانى خود ، اين حديث را به من باز گفت .\r\n( 3 ) 3 - از ابى بصير از امام صادق ( ع ) كه فرمود : پدرم به جابر بن عبد الله انصارى گفت : من به تو نيازى دارم ، كى بر تو هموار است كه من با تو خلوت كنم و از آن نياز خود بپرسم ؟ جابر به او گفت : هر وقت تو دوست دارى ، يك روزى با او تنها شد و به او فرمود : اى جابر ، به من از آن لوحى كه در دست مادرم فاطمه ( ع ) دختر رسول خدا ( ص ) ديدى گزارش بده و از آنچه كه مادرم به تو گزارش داد كه در آن لوح نوشته است ، در پاسخ او گفت : من خدا را گواه مىگيرم كه يك روز در زندگى رسول خدا ( ص ) نزد مادرت فاطمه رفتم و او را به ولادت حسين ( ع ) مبارك باد گفتم ، و در دستش لوح سبزى ديدم كه به گمانم از زمرد بود و در آن\r\n\r\n","description":"","footnote":"","page_name":" 563 ","page_number":563},
  {"content":"\r\n . \r\n","description":"","footnote":"","page_name":" 564 ","page_number":564},
  {"content":"\r\n\r\n( 1 ) نوشتهء سپيدى به مانند رنگ آفتاب بود ، به او گفتم : پدرم و مادرم قربانت ، اى دختر رسول خدا ( ص ) ، اين لوح چيست ؟\r\nفرمود : اين لوحى است كه خدا آن را به رسول خود هديه كرده و در آن است نام پدرم و نام شوهرم و نام دو پسرم و نام امامان از فرزندانم و پدرم براى مژدگانى ، آن را به من داده است ، جابر گويد : مادرت فاطمه ( ع ) آن را به دست من داد و آن را خواندم و از آن رو نويس كردم ، پدرم به او گفت : اى جابر ، مىتوانى آن را به من بنمائى ؟ گفت : آرى ، پدرم با او به خانهء جابر رفت و او صحيفه‌اى از پوست آهو ( از برگ كاغذ ) در آورد ، پدرم فرمود : اى جابر ، در نوشتهء خود نگاه كن تا من آن را بخوانم ، جابر در نسخهء خود نظر داشت و پدرم آن را خواند و يك حرف ، اختلاف نداشت . جابر گفت : من خدا را گواه مىگيرم كه به راستى همچنين ديدم كه در لوح نوشته بود :\r\nبه نام خداى بخشايندهء مهربان اين نامه‌اى است كه از خداوند عزيز حكيم براى محمد ( ص ) بنده و نور و سفير و حجاب و دليل حضرت او ، روح الامين آن را از نزد رب العالمين آورده است ، اى محمد ، اسماء مرا بزرگ شمار و نعمت‌هاى مرا شكرگزار و لطفهاى مرا انكار مدار ، به راستى ، منم ، من كه خدايم ، نيست شايستهء پرستشى جز من كه شكنندهء جباران و انتقام جو براى ستمكشان و سزادهء روز رستاخيزم ، به راستى منم خدا ، نيست شايستهء پرستشى جز من ، هر كه جز فضل مرا اميد دارد و جز از عدل من ترسد ، او را چنان كيفرى دهم كه هيچ كدام از جهانيان را چونانه كيفر ندهم ، پس مرا بپرست و همان بر من توكل كن ، به راستى ، من پيغمبرى گسيل نكردم كه روزگارش را به پايان\r\n\r\n","description":"","footnote":"","page_name":" 565 ","page_number":565},
  {"content":"\r\n . \r\n","description":"","footnote":"","page_name":" 566 ","page_number":566},
  {"content":"\r\n\r\n( 1 ) رسانم و عمرش به سر آيد جز آنكه براى او وصيى مقرر ساخته‌ام ، به راستى ، من تو را بر پيغمبران ، برترى دادم و وصى تو را بر همهء اوصياء برترى نهادم و تو را به دو شير - بچه‌ات - ارجمند ساختم و به دو دخترزاده‌ات حسن و حسين ، حسن را پس از پدرش كان دانش نمودم و حسين را گنجبان وحى خويش ، او را به شهادت گرامى داشتم و به سرانجام سعادتش واداشتم ، پس او بهتر شهيد است و از همهء شهيدان بلندپايه‌تر ، من كلمهء تامهء خود را همراه او كردم و حجت رساى خويش را نزد او نهادم به وسيلهء خاندان او پاداش دهم و كيفر نهم . اول آنان : على سيد عابدان و زيور دوستان گذشتهء اين سامان . دوم : پسرش همانند جدّ ستوده‌اش محمد ، شكافندهء دانشم و معدن حكمتم ، محققاً هلاك شوند آنان كه شك كنند در بارهء :\r\nسوم آنها جعفر : آنكه او را نپذيرد ، مرا نپذيرفته ، گفتار بر جاى من است كه : هر آينه گرامى دارم ايستگاه جعفر را و او را در بارهء پيروان و ياران ، و دوستانش شاد سازم ، پس از وى .\r\nچهارمشان : موسى است كه اندر آشوبى دچار است ( كه بر او روا شود آشوبى خ ل كه در گيرد و برگزيدنش براى خود آشوبى خ ل ) سخت و نابينا و تار ، زيرا رشتهء قرار داد من نبرد و حجت من نهان نماند و به راستى دوستانم از جام سرشار بنوشند ، هر كه يكى از آنها را منكر باشد ، محققاً منكر نعمت من است و هر كه يك آيه از كتاب مرا بر گرداند بر من افتراء بسته ، واى بر افتراء بندهاى منكر ، در هنگام سر آمدن مدت موسى ( ع ) بنده و دوستم .\r\nواى بر كسانى كه افتراء بستند و منكر شدند . پس از در گذشت موسى ( ع ) ، دوست من و برگزيدهء من ، حجت :\r\nپنجم : على ( ع ) را كه ولى و ناصر من است و آن كس است\r\n\r\n","description":"","footnote":"","page_name":" 567 ","page_number":567},
  {"content":"\r\n . \r\n","description":"","footnote":"","page_name":" 568 ","page_number":568},
  {"content":"\r\n\r\n( 1 ) كه من بارهاى وظائف نبوت را به دوش او نهم و او را به اطلاع كامل بدانها بيازمايم ، ديو گردن فرازى ، او را بكشد ، در شهرى كه آن را بندهء شايسته‌اى ساخته ، به خاك رود ( مقصود از عفريت در اينجا مأمون است و مقصود از بندهء شايسته : ذو القرنين است كه طوس را ساخته - از مجلسى ره - ) در كنار بدترين آفريده‌هايم ( يعنى هرون الرشيد ) گفتار من اين است كه او را به پسرش :\r\nششم آنها : محمد ( امام جواد \" ع \" ) شاد كنم كه جانشين او است ، پس از وى و وارث دانش او است ، پس معدن علم و جايگاه سِرّ من باشد بر خلق من ، بنده‌اى به او معتقد نشود جز آنكه بهشتش جاى سازم و شفاعت او را در هفتاد كس از خاندانش كه سزاوار دوزخ باشند بپذيرم ، و سر انجام سعادت را نصيب پسر او :\r\nهفتم : على ( امام نقى \" ع \" ) را كه ولى و ناصر من است و گواه من است در خلق من و امين من است بر وحى من و از او بر آور ، آنكه به راه و كيش من دعوت كند و گنجبان دانش من باشد :\r\nهشتم حسن ( امام عسكرى \" ع \" ) را و كامل گردانم اين سلسلهء امامت را به پسر او :\r\nنهم ( از اولاد حسين \" ع \" ) كه م ح م د باشد و رحمت بر جهانيان و داراى كمال موسى و بهاى عيسى و صبر ايوب است ، در دوران او دوستانم خوار شوند و سر آنها را دشمنان به هم پيشكش كنند چنانچه سرهاى ترك و ديلم را به هم پيشكش نمايند ، آنها را بكشند و بسوزانند و در ترس باشند ، مرعوب و هراسان و زمين از خونشان رنگين گردد ، واى واى و شيون در ميان زنان آنها فاش و آشكار شود ، آنان به راستى دوستان من باشند و به وسيلهء آنها دفع كنم هر فتنهء پيچيده و تارى را و براى آنها بردارم زمين لرزه‌ها و\r\n\r\n","description":"","footnote":"","page_name":" 569 ","page_number":569},
  {"content":"\r\n . \r\n","description":"","footnote":"","page_name":" 570 ","page_number":570},
  {"content":"\r\n\r\n( 1 ) بارهاى سنگين و زنجير گران را ، آنانند كه خاص بر آنها است صلوات از پروردگار آنها ، به همراه رحمت و مهر و آنانند هم آن هدايت‌شده‌ها .\r\nعبد الرحمن بن سالم گويد : ابو بصير گفت : اگر در عمر خود جز اين حديث را نشنوى ، براى تو بس است ، آن را از جز اهلش نگهدار .\r\n( 2 ) 4 - از سليم بن قيس ، گويد : از عبد الله بن جعفر طيار شنيدم مىفرمود : ما نزد معاويه بوديم ، من بودم و حسن و حسين و عبد الله بن عباس و عمر بن ام سلمه و اسامة بن زيد ، ميان من و معاويه سخنى شد ، من به معاويه گفتم كه : من از رسول خدا ( ص ) شنيدم مىفرمود :\r\nمن نسبت به مؤمنان از خودشان اولى هستم ، سپس برادرم على بن ابى طالب به مؤمنان از خودشان اولى است و چون على شهيد شود ، حسن بن على به مؤمنان از خودشان اولى است سپس پسرم حسين پس از او به مؤمنان از خودشان اولى است و چون شهيد شود ، پسرش على بن الحسين بر مؤمنان از خودشان اولى است ، اى على تو محققاً او را درك مىكنى ( شهادت على \" ع \" در سال چهل هجرى بوده و ولادت امام سجاد در سال 38 هجرى بوده است ) سپس پسرش محمد بن على اولى است به مؤمنان از خودشان ، و اى حسين تو او را درك مىكنى و سپس توئى كه از نژاد خود 12 امام آورى و كامل كنى ( سپس آنها را تا 12 امام كامل كرد ، اين جمله از كلام عبد اللَّه بن جعفر است - از مجلسى ره ) كه همه از اولاد حسين باشند .\r\n\r\n","description":"","footnote":"","page_name":" 571 ","page_number":571},
  {"content":"\r\n . \r\n","description":"","footnote":"","page_name":" 572 ","page_number":572},
  {"content":"\r\n\r\nعبد اللَّه بن جعفر گويد : من ، حسن و حسين و عبد اللَّه بن عباس و عمر بن أم سلمه بن زيد را براى گفتار خود ، به گواهى طلبيدم و در حضور معاويه براى من گواهى دادند ، سليم گويد : من اين حديث را از سلمان و أبو ذر و مقداد هم شنيدم و گفتند : ما آن را از رسول خدا ( ص ) شنيديم .\r\n( 1 ) 5 - از أبى الطفيل ، گويد : من حاضر بودم سر جنازهء ابو بكر در روزى كه مُرد و حضور داشتم هنگامى كه با عُمَر بيعت شد ، در آن روز على ( ع ) در گوشه‌اى نشسته بود ، كه يك جوان يهودى زيباروى ، ارجمند با جامه‌هاى خوب از فرزندان هرون وارد شد و رفت تا بالاى سر عُمَر ايستاد و گفت : اى امير المؤمنين ، تو دانشمندترين اين امت هستى به كتابشان و امر پيغمبرشان ؟ گويد :\r\nعُمَر سر به زير انداخت ، پس آن جوان يهودى گفت : من با تو هستم و آن گفته را بازگو كرد .\r\nعُمَر گفت : براى چه ؟\r\nجوان يهودى : من نزد تو آمدم براى خود راهى بجويم و در دين خود به شك افتاده‌ام .\r\nعُمَر : برو به اين جوان بچسب .\r\nجوان يهودى : اين جوان كه به او رهنمائى كنى كيست ؟\r\nعُمَر : اين على بن ابى طالب ، پسر عم رسول خدا ( ص ) است و اين پدرِ حسن و حسين ، دو پسر رسول خدا ( ص ) است و اين شوهر\r\n\r\n","description":"","footnote":"","page_name":" 573 ","page_number":573},
  {"content":"\r\n . \r\n","description":"","footnote":"","page_name":" 574 ","page_number":574},
  {"content":"\r\n\r\n( 1 ) دختر رسول خدا ( ص ) است .\r\nجوان يهودى ، رو به على ( ع ) آورد و گفت : آيا تو چنين هستى ؟\r\nعلى ( ع ) : آرى ، من چنين هستم .\r\nجوان يهودى : من مىخواهم از شما سه مسأله و سه مسأله و يك مسأله بپرسم .\r\nعلى ( ع ) با تبسم تلخى : اى هارونى ، چرا نگفتى هفتا .\r\nجوان يهودى : من سه تا از شما مىپرسم ، اگر به من پاسخ دادى ، از آنچه دنبال آنها است مىپرسم و اگر آنها را ندانى ، من مىدانم كه ميان شماها دانشمندى نيست .\r\nعلى ( ع ) : من تو را به خدائى كه مىپرستى سوگند مىدهم ، اگر من در هر چه خواهى پاسخ تو را بدهم ، كيش خود را مىگذارى و در كيش من در مىآئى ؟\r\nجوان يهودى : من نيامدم مگر براى همين .\r\nعلى ( ع ) : پس بپرس از آنچه خواهى .\r\nجوان يهودى : به من گزارش ده :\r\n1 - از نخست چكهء خونى كه بر روى زمين چكيد ، چه چكه‌اى بود ؟\r\n2 - نخست چشمه‌اى كه بر روى زمين جوشيد ، چه چشمه‌اى بود ؟\r\n3 - نخست چيزى كه بر زمين جنبيد ، چه بود ؟\r\nعلى ( ع ) به او پاسخ داد .\r\nجوان يهودى : مرا از سه ديگر آگاه ساز :\r\n1 - بگو بدانم ، محمد را چند رهبر دادخواه در دنبال است ؟\r\n2 - در چه بهشتى جايگزين است ؟\r\n\r\n","description":"","footnote":"","page_name":" 575 ","page_number":575},
  {"content":"\r\n . \r\n","description":"","footnote":"","page_name":" 576 ","page_number":576},
  {"content":"\r\n\r\n( 1 ) 3 - به همراهش در بهشت او ، چه كس نشيمن دارد ؟\r\nعلى ( ع ) : اى هارونى ، به راستى براى محمد 12 تن رهبر و پيشواى دادخواه در دنبال است كه هر كه آنان را وانهد و بدان‌ها نگرايد برايشان زيانى ندارد و از پايهء آنها نكاهد و از هر كه با آنها وارونه باشد نهراسند و به راستى ، آنان در كيشهاى خود از كوههاى افراشته بر زمين برجاتر باشند ، نشيمنگاه محمد در بهشتى است كه اين دوازده رهبر دادگستر ، با وى باشند .\r\nجوان يهودى : سوگند بدان خدا كه نيست شايان پرستشى با او كه راست گفتى ، به راستى ، من در نوشته‌هاى پدرم هارون كه با دست خود نوشته و موسى عمويم به وى در خوانده ، چنين يافتم ، اكنون به من گزارش بده از آن يكى ، به من بگو كه : وصىّ محمد چند سال زنده باشد پس از وى و آيا بميرد و يا كشته شود ؟\r\nعلى ( ع ) : اى هارونى ، پس از وى سى سال بپايد كه نه روزى افزايد و نه بكاهد . سپس به او در اينجا - يعنى بر تار كش - زخمى زنند و اين ريش او از اين خون سر او ، رنگين گردد .\r\nجوان يهودى ( هارونى ) : فريادى كشيد و دست برد و كستى خود را بريد ( رشته‌اى كه يهودان روى جامه و زير زنار بندند ) و مىگفت : من گواهم كه : نيست شايستهء پرستشى جز خدا ، يگانه است ، شريك ندارد و گواهم كه محمد بنده و فرستادهء او است و به راستى تو وصىّ او هستى و بايد در فراز همه باشى و نه در نشيب كسى و بزرگوارت شمرند و نه ناتوان ( و لا تستصغر خ ل و نه كوچك ) .\r\nگويد : سپس على او را به خانهء خود برد و معالم دين را به او آموخت .\r\n\r\n","description":"","footnote":"","page_name":" 577 ","page_number":577},
  {"content":"\r\n . \r\n","description":"","footnote":"","page_name":" 578 ","page_number":578},
  {"content":"\r\n\r\n( 1 ) 6 - از أبى حمزه ، گويد : از على بن الحسين ( ع ) شنيدم مىفرمود : به راستى كه خدا آفريد محمد و على و يازده تن از فرزندانش را از نور بزرگوارى خود و آنها را نمونه‌هائى در پرتو نور خود بر پا داشت ، او را مىپرستيدند پيش از آفرينش خلق ، خدا را تسبيح مىكردند و تقديس مىنمودند و هم آنهايند امامان از فرزندان رسول خدا ( ص ) .\r\n( 2 ) 7 - از زراره ، گويد : شنيدم امام باقر ( ع ) مىفرمود : 12 امام از خاندان محمد ( ص ) همه مربوط به عالم غيب هستند و از فرزندان رسول خدا ( ص ) و از فرزندان على ( ع ) هستند و رسول خدا ( ص ) و على ( ع ) باشند همان دو والد ، على بن راشد برادر مادرى على بن الحسين ( ع ) چيزى گفت و منكر اين كلام شد ، امام باقر ( ع ) فرياد سختى زد و فرمود : هلا پسر مادر خودت هم يكى از آنها است ( مقصود امام سجاد ( ع ) است ) .\r\n( 3 ) 8 - از ابى سعيد خدرى گويد : من حضور داشتم كه ابو بكر مُرد و عمر خليفهء او شد ، يكى از بزرگان يهود يثرب آمد كه يهود معتقد بودند او دانشمندترين اهل زمان خود است تا خود را به عمر رسانيد و به او گفت :\r\nاى عمر ، من نزد تو آمدم و قصد مسلمانى دارم ، اگر از آنچه از تو بپرسم به من پاسخ دهى تو داناترين ياران محمدى به قرآن و سنّت و هر آنچه من مىخواهم از تو بپرسم . گويد كه عمر گفت :\r\nمن در اين پايه نيستم ولى تو را رهنمائى كنم به كسى كه او\r\n\r\n","description":"","footnote":"","page_name":" 579 ","page_number":579},
  {"content":"\r\n . \r\n","description":"","footnote":"","page_name":" 580 ","page_number":580},
  {"content":"\r\n\r\n( 1 ) داناتر ملت ما است به قرآن و سنت و هر چه مىخواهى بپرسى ، او همين است ، و اشاره به على ( ع ) كرد .\r\nيهودى : اگر اين مرد چنان است كه تو مىگوئى تو را چه رسد كه بيعت مردم را بپذيرى ؟ با اين كه اين مرد داناتر از همهء شماها است .\r\nعمر در برابر اين اعتراض به او درشتى كرد و گفت : به تو چه ؟ آن يهودى برخاست و نزد على ( ع ) رفت .\r\nيهودى رو به على ( ع ) : آيا تو چنانى كه عمر گفت ؟\r\nعلى ( ع ) : عمر چه گفت ؟\r\nيهودى به او گزارش داد و گفت : اگر تو چنانى كه گفته است من از چيزهائى از تو پرسش كنم كه مىخواهم بدانم يكى از شما مسلمانان آنها را مىداند تا من بدانم شما در دعوى اين كه بهترين ملت‌هائيد و داناتر ملّتهائيد و راستگوئيد و با اين وضع من هم در دين اسلام شما در آيم .\r\nعلى ( ع ) : آرى ، من چنانم كه عمر گفته است به تو ، از هر چه خواهى بپرس ، من به تو گزارش مىدهم ان شاء الله .\r\nيهودى : به من گزارش بده از سه تا و سه تا و يكى .\r\nعلى ( ع ) : اى يهودى چرا نمىگوئى به من گزارش بده از هفتا ؟ يهودى : اگر تو از سه تاى نخست به من پاسخ دهى از تو از آنها كه بجا مانده بپرسم و اگر نه ، دم بندم ، و اگر تو از اين هر هفت به من پاسخ درست دهى داناترين مردم روى زمين و برتر آنان و سرور بر همهء مردم باشى .\r\nعلى ( ع ) : بپرس از هر چه خواهى اى يهودى .\r\nيهودى : 1 - به من گزارش بده از نخست سنگى كه بر روى\r\n\r\n","description":"","footnote":"","page_name":" 581 ","page_number":581},
  {"content":"\r\n . \r\n","description":"","footnote":"","page_name":" 582 ","page_number":582},
  {"content":"\r\n\r\n( 1 ) زمين نهاده شده است ؟ 2 - نخست درختى كه بر زمين كاشته شده ؟ 3 - نخست چشمه‌اى كه بر زمين جوشيده است ؟\r\nامير المؤمنين ( ع ) به او گزارش داد و سپس آن يهودى گفت :\r\n1 - به من گزارش بده كه در اين ملت اسلام چند تن رهبر و امام بر حق باشد ؟ 2 - پيغمبر شما در كجاى بهشت نشيمن دارد ؟ 3 - چه كسانى در جايگاه ويژهء او در بهشت همراه او باشند ؟\r\nعلى ( ع ) : براى اين امت اسلامى دوازده رهبر و امام بر حق است از نژاد پيغمبر خودشان كه همه از منند و جايگاه پيغمبر ما در بهشت در بهترين و شرافتمندترين بخش آن است كه بهشت عدن است ، و اما كسانى كه در آن جايگاه ويژه‌اى به همراه اويند 12 امامند كه از نژاد اويند با مادرشان و مادر مادرشان و فرزندانشان كسى در آنجا با آنها شريك نيست .\r\n( 2 ) 9 - از جابر بن عبد الله انصارى گويد : بر فاطمه ( ع ) وارد شدم و پيش او لوحى بود كه در آن نام امامان از فرزندانش بود ، من بر شمردم كه 12 تن بودند كه پايانشان امام قائم ( ع ) بود ، سه محمد داشتند و سه على .\r\n( 3 ) 10 - از ابى حمزه از امام باقر ( ع ) فرمود : به راستى خدا محمد ( ص ) را به جن و انس فرستاده و پس از وى 12 امام مقرر داشته ، برخى گذشته‌اند و برخى مانده‌اند ، در هر وصى و امام روش و برنامه‌اى بوده است ، و روش اوصيائى كه پس از محمدند ( ص )\r\n\r\n","description":"","footnote":"","page_name":" 583 ","page_number":583},
  {"content":"\r\n . \r\n","description":"","footnote":"","page_name":" 584 ","page_number":584},
  {"content":"\r\n\r\nروش اوصياء عيسى است كه 12 تن بودند و خود امير المؤمنين به روش عيسى زيست .\r\n( 1 ) 11 - امام جواد ( ع ) فرمود : امير المؤمنين به ابى عباس فرمود :\r\nبه راستى شب قدر در همه ساله هست و محققاً در اين شب كار همهء سال فرود مىشود و پس از رسول خدا براى انجام اين كار سرپرستانى باشد . ابن عباس گفت : آنها كيانند ؟ فرمود : من و يازده تن از نژاد من كه امامان مربوط با فرشته‌هايند .\r\n( 2 ) 12 - رسول خدا ( ص ) به يارانش فرمود : معتقد شويد به شب قدر ، شب قدر پس از من از آن على بن ابى طالب و 11 تن فرزندان او است .\r\n( 3 ) 13 - به راستى يك روز امير المؤمنين ( ع ) به ابى بكر فرمود ( 164 سوره آل عمران ) : « گمان مبر آن كسانى كه در راه خدا كشته شدند مُرده‌گانند بلكه زنده‌اند نزد پروردگار خود روزى مىخورند » من گواهم كه محمد ( ص ) رسول خدا شهيد از دنيا رفت ، به خدا نزد تو آيد ، چون نزد تو آيد يقين كن كه او است زيرا شيطان نتواند خود را به جاى او در خيال كسى جا زند ( متمثل شود خ ل ) ، على ( ع ) دست ابى بكر را گرفت و او را برد و پيغمبر ( ص ) را به او نمود ، پيغمبر به او فرمود : اى ابا بكر ايمان آور به على ( ع ) و به يازده تن\r\n\r\n","description":"","footnote":"","page_name":" 585 ","page_number":585},
  {"content":"\r\n . \r\n","description":"","footnote":"","page_name":" 586 ","page_number":586},
  {"content":"\r\n\r\nفرزندان او كه مانند من باشند جز در نبوت و به درگاه خدا باز گرد از آنچه به ناحق در دست گرفته‌اى زيرا تو را در آن حقى نيست ، گويد : سپس پيغمبر رفت و ديدار نشد .\r\n( 1 ) 14 - از زراره گويد : شنيدم امام باقر ( ع ) مىفرمود : دوازده تن امام از خاندان محمد ( ص ) همه مربوط با فرشته‌اند ، و زادهء رسول خدا و فرزندان على بن ابى طالبند ( ع ) پس رسول خدا ( ص ) و على ( ع ) هر دو پدر باشند .\r\n( 2 ) 15 - از ابى بصير از امام باقر ( ع ) فرمود : پس از حسين ( ع ) نُه امام باشند و نهمين آنها قائم ( ع ) آنها است .\r\n( 3 ) 16 - از زراره از امام باقر ( ع ) گويد : شنيدم كه مىفرمود :\r\nما 12 امام هستيم كه از آنها است حسن و حسين و سپس امامان از نژاد حسين ( ع ) .\r\n( 4 ) 17 - از امام باقر ( ع ) كه فرمود : رسول خدا ( ص ) فرموده است :\r\nبه راستى من و 12 تن از فرزندانم به همراه تو ، زر ( رست ) زمين هستيم ( يعنى ميخها و كوههاى آن ) به ما خداوند زمين را ميخ‌كوب\r\n\r\n","description":"","footnote":"","page_name":" 587 ","page_number":587},
  {"content":"\r\n . \r\n","description":"","footnote":"","page_name":" 588 ","page_number":588},
  {"content":"\r\n\r\nكرده تا به مردمش فرو نريزد چون 12 تن فرزندانم از زمين بروند ، زمين اهلش را فرو برد و به ديده نيايد ( به آنها مهلتى داده نشود خ ل ) .\r\n( 1 ) 18 - رسول خدا ( ص ) فرمود : از فرزندانم 12 نقيب ( امام مسئول ) باشند كه نجيب و مربوط با فرشته و داراى علم لدنى هستند و آخر آنان قائم است كه زمين را پر از داد كند چنانچه پر از بيداد شده است .\r\n( 2 ) 19 - كرّام ، گفت : من با خود سوگند ياد كرده‌ام كه در روز خوراكى به دهن نگيرم هرگز ( روزه باشم ) تا قائم آل محمد ( ص ) ظهور كند ، و خدمت امام صادق ( ع ) رسيدم و به آن حضرت گفتم :\r\nمردى از شيعيان شما براى خود بر عهدهء خود گرفته است كه هرگز در روز چيزى نخورد تا قائم آل محمد ( ص ) ظهور كند ، فرمود :\r\nاگر چنين نذرى كردى ، اى كرّام همه را روزه‌دار جز در روز عيد فطر و قربان و سه روز ايام تشريق ( 11 - 12 ذيحجه در منى ) و جز هنگام سفر و بيمارى . به راستى چون حسين ( ع ) كشته شد آسمانها و زمين و هر آنچه در آنها است با فرشته‌ها ناليدند و گفتند : پروردگارا به ما اجازه ده تا اين خلق را نابود سازيم و همه را از روى زمين براندازيم ، براى اين روائى كه روا دانستند از حرمت تو و كشتار برگزيده‌هايت ، خدا چنين وحى كرد : اى فرشتهاى من ، اى آسمانهاى من ، اى زمين من ، آرام باشيد ، سپس پرده‌اى از پرده‌ها را بالا زد و بناگاه پشت آن محمد بود و 12 امام كه وصى اويند و دست فلانى كه در ميان آنها قائم است گرفت و تا سه بار فرمود :\r\n\r\n","description":"","footnote":"","page_name":" 589 ","page_number":589},
  {"content":"\r\n . \r\n","description":"","footnote":"","page_name":" 590 ","page_number":590},
  {"content":"\r\n\r\nاى فرشته‌هايم ، اى آسمانهايم ، اى زمينم ، به اين است كه انتقام كشم براى اين ( حسين شهيد ع ) .\r\n( 1 ) 20 - از سماعة بن مهران ، گفت : من و ابو بصير و محمد بن عمران آزاد كردهء امام باقر ( ع ) در منزل آن حضرت بوديم در مكه ، محمد بن عمران گفت : من از امام صادق ( ع ) شنيدم مىفرمود : ما 12 تن مربوط با فرشته هستيم ، ابو بصير به او گفت : تو از امام صادق ( ع ) به گوش خود شنيده‌اى ؟ و يك بار ، دو بار ، او را سوگند داد كه او شنيده است ، ولى خود ابو بصير گفت : من آن را از امام باقر ( ع ) شنيده‌ام .\r\n\r\nباب در اينكه هر گاه گويند در آن مرد چيزى هست و در خود او نباشد و در فرزند و يا فرزندزادهء او باشد ، پس همان است كه گفته‌اند در او است\r\n1 - از ابى بصير از امام صادق ( ع ) فرمود : خداوند تبارك و تعالى به عمران وحى كرد كه من به تو يك پسر درست و با بركت مىدهم كه كور مادر زاد و پيس را درمان كند و مُرده را به اذن خدا زنده كند و او را رسول بر بنى اسرائيل سازم ، عمران اين را به زن خود حنّه ، كه مادر مريم بود باز گفت ، پس چون آبستن شد پيش\r\n\r\n","description":"","footnote":"","page_name":" 591 ","page_number":591},
  {"content":"\r\n . \r\n","description":"","footnote":"","page_name":" 592 ","page_number":592},
  {"content":"\r\n\r\nخود بار خود را پسرى مىدانست ، و چون زائيدش گفت :\r\nپروردگارا به راستى من او را دختر زائيدم ، نيست پسر بمانند دختر ، يعنى دختر رسول خدا نشود ، كه خدا عز و جل مىفرمايد ( 32 سوره آل عمران ) : « و خدا داناتر بود بدان چه زائيده » ، چون خدا تعالى عيسى را به مريم داد او همانى بود كه به عمران مژده داده بود و با او وعده كرده بود ، چون بگوئيم در مردى از ماها چيزى هست و از آن چيز در فرزند يا فرزندان او هم باشد شما منكر آن نباشيد ( و آن را دروغ نشماريد ) .\r\n( 1 ) 2 - از امام صادق ( ع ) فرمود : چون بگوئيم كه در مردى چيزى هست و در او نباشد و در فرزند يا فرزندزادهء او باشد آن را منكر نشويد ، زيرا خدا تعالى مىكند هر چه مىخواهد .\r\n( 2 ) 3 - ابى خديجه گويد : شنيدم امام صادق ( ع ) مىفرمود : گاه باشد كه براى مردى شهرتى پديد آيد از نظر داد پژوهى ، يا ستم كشى ، و به او نسبت عدالت يا ستم دهند و خود او چنين نيست ، و اين صفت در پسرش و يا پسر پسرش ، پس از او با ديد آيد و آن همان ارزيابى در پدر و نيا است .\r\n\r\n","description":"","footnote":"","page_name":" 593 ","page_number":593},
  {"content":"\r\n . \r\n","description":"","footnote":"","page_name":" 594 ","page_number":594},
  {"content":"\r\n\r\n\r\nباب در اينكه همهء ائمه ( ع ) به دستور خدا تعالى بر سر كارند و به سوى او رهبرند\r\n1 - از حكم بن ابى نعيم كه گفت : من نزد امام باقر ( ع ) رفتم و او در مدينه بود ، پس به او گفتم : من در ميان ركن و مقام ( در مسجد الحرام ) نذر كردم كه اگر تو را ديدار كردم از مدينه بيرون نروم تا بدانم كه قائم آن محمد ( ص ) توئى يا نه ؟ امام ( ع ) هيچ پاسخى به من نداد ، من سى روز در مدينه ماندم ، پس روزى آن حضرت در راه جلوى من در آمد و فرمود : اى حكم ، باز كه تو در اينجائى ؟ در پاسخ گفتم : آرى من به شما از آنچه براى خدا بر گردن نهاده‌ام گزارش دادم ، شما مرا نه دستورى داديد و نه غدقنى نهاديد و نه پاسخى فرموديد ، فرمود : فردا بامداد مرا در خانه ديدار كن ، من بامدادان نزد آن حضرت رفتم ، فرمود : بپرس از نيازمندى خود ، گفتم : من براى خدا بر گردن خود نذرى نهاده‌ام از روزه و صدقه در ميان ركن و مقام كه اگر شما را ديدار كردم ، از شهر مدينه بيرون نروم تا بدانم كه شما قائم آل محمد ( ص ) هستيد يا نه ، اگر شما او باشيد آمادهء جهاد و ملازم شما باشم ، و اگر نباشيد در زمين بگردم و جستجوى روزى كنم ؟ فرمود : اى حكم ، ما همه قائم به امر خدا هستيم و به دستور او بر سر كاريم ، گفتم : توئى مهدى ؟\r\nفرمود : ما همه به خدا رهبرى كنيم ، گفتم : شما آن امام شمشير زن\r\n\r\n","description":"","footnote":"","page_name":" 595 ","page_number":595},
  {"content":"\r\n . \r\n","description":"","footnote":"","page_name":" 596 ","page_number":596},
  {"content":"\r\n\r\n( 1 ) هستيد ؟ فرمود : همهء ما شمشير زن هستيم و وارث تيغ پيغمبر ( ص ) ، گفتم : شمائيد كه دشمنان خدا مىكشيد و دوستان خدا در سايهء شما عزيز مىشوند و به وسيلهء شما دين حق خدا پيروز مىشود ؟ فرمود :\r\nاى حكم ، چگونه من او هستم ؟ با اين كه به چهل و پنج سالگى رسيدم و به راستى كه صاحب الامر ( ع ) به دوران شيرخوارگى از من نزديك‌تر و بر پشت زين از من چالاك‌تر است .\r\n( 2 ) 2 - از ابى خديجه از امام صادق ( ع ) كه پرسش شد از قائم ( ع ) ، و در پاسخ فرمود : ما همه قائم به امر خدا هستيم ، يكى پس از ديگرى تا آنكه شمشيردار بيايد ، و چون امام شمشيردار آمد ، به دستورى آيد جز اينكه بوده است .\r\n( 3 ) 3 - از عبد الله بن سنان گويد : به امام صادق ( ع ) گفتم ( 28 سوره اسراء ) : « روزى كه بخوانيم هر مردمى را با رهبرشان » فرمود :\r\nمقصود همان رهبرى است كه در ميان آنها است و او امام قائم اهل زمان آنها است .\r\n\r\n","description":"","footnote":"","page_name":" 597 ","page_number":597},
  {"content":"\r\n . \r\n","description":"","footnote":"","page_name":" 598 ","page_number":598},
  {"content":"\r\n\r\n\r\nباب صله و دهش به امام ( ع )\r\n1 - امام صادق ( ع ) فرمود :\r\nهر كه گمان برد كه امام نيازمند است بدان چه در دست مردم است او كافر است ، همانا مردم نياز دارند كه از آنها چيزى را بپذيرد ، خدا عز و جل مىفرمايد ( 104 سوره توبه ) : « بگير از دارائى آنها صدقه تا آنها را پاكيزه كنى و با آن بپرورانى » .\r\n( 2 ) 2 - امام صادق ( ع ) مىفرمود : چيزى نزد خدا از دادن پول به امام ( ع ) محبوبتر نيست ، به راستى خدا يك درهم را در بهشت چون كوه احُد سازد ، سپس فرمود : خدا تعالى در كتاب خود فرمايد ( 246 سوره بقره ) : « كيست آن كسى كه وام دهد به خدا وامى نيكو و خدا او را برايش بسيار چند برابر سازد » فرمود : به خدا آن در بارهء صلهء به امام است .\r\n( 3 ) 3 - از معاذ جامه‌دار گويد : از امام صادق ( ع ) شنيدم مىفرمود : به راستى خدا از آفريدهء خود آنچه به قرض خواسته در اثر حاجت نبوده است ، هر حقى از آن خدا است همانا به ولى او تعلّق دارد .\r\n\r\n","description":"","footnote":"","page_name":" 599 ","page_number":599},
  {"content":"\r\n . \r\n","description":"","footnote":"","page_name":" 600 ","page_number":600},
  {"content":"\r\n\r\n( 1 ) 4 - از اسحاق بن عمار كه گفت : پرسيدم از امام كاظم ( ع ) از قول خدا عز و جل ( 11 سوره حديد ) : « كيست آن كه وام دهد به خدا ، وام نيكو تا براى او چند برابرش كند و از آن او باشد مُزد ارجمندى » در پاسخ فرمود : در بارهء صلهء به امام نازل شده است .\r\n( 2 ) 5 - از حسن بن ميّاح از پدرش كه امام صادق ( ع ) فرمود :\r\nاى ميّاح درهمى كه به امام رسد وزنش از كوه احُد بزرگتر است .\r\n( 3 ) 6 - امام صادق ( ع ) فرمود : يك درهم كه به امام برسد بهتر است از هزار هزار درهم در جز آن از راه‌هاى خير و احسان .\r\n( 4 ) 7 - از ابى بكير گويد : شنيدم از امام صادق ( ع ) مىفرمود :\r\nبه راستى من از يكى از شماها چند درهم را مىپذيرم با اين كه در شهر مدينه دارائى من از همه بيشتر است ، من با پذيرش آن نمىخواهم جز اينكه شما پاك بشويد .\r\n\r\n","description":"","footnote":"","page_name":" 601 ","page_number":601},
  {"content":"\r\n . \r\n","description":"","footnote":"","page_name":" 602 ","page_number":602},
  {"content":"\r\n\r\n\r\nباب در فيء و أنفال و تفسير خمس و مقررات آن و آنچه خمس در آن واجب است\r\n( 1 ) به راستى خدا تبارك و تعالى همهء دنيا را سراسر از آن خليفهء خود ساخته ، چون به فرشته‌ها گفته ( 24 سوره بقره ) : « به راستى من در زمين خليفه‌اى گذارم » همهء دنيا سراسر از آدم بود و پس از وى از آن نيكان از نژادش گرديد كه جانشينهاى او بودند ، پس آنچه را دشمن از آنها به زور گيرد و سپس به آنها برگردد آن را فيء نامند ، و آن مالى است كه به غلبه و جنگ بدانها برگردد و حكمش همان است كه خدا تعالى فرموده است ( 42 سوره انفال ) : « و بدانيد كه همانا آنچه را بهره گرفتيد از هر چيزى ، به راستى از آن خدا است خمسِ آن و از آن رسول و از آن ذى القربى و يتيمان و مستمندان و ابن السبيل » پس آن از خدا و رسول و خويشان رسول ، پس اين همان فىء است كه بدانها برگشته است و اين كه برگشته است همان چيزى است كه به دست ديگران افتاده و با شمشير از آنها گرفته شده است .\r\nو اما آنچه بدانها برگردد بىاينكه نيروئى بدان تاخته باشند آن انفال است و ويژهء خدا و رسول است و كسى در آن شريك نيست ، و همانا شركت در چيزى است كه روى آن نبرد شده است و براى جويان‌جويان چهار بخش از بهره غنيمت مقرر شده است و براى رسول يك سهم كه آن را شش سهم كند و سه از آن او باشد و سه ديگر از يتيم و مستمند و ابن السبيل ، ولى أنفال به اين روش نيست\r\n\r\n","description":"","footnote":"","page_name":" 603 ","page_number":603},
  {"content":"\r\n . \r\n","description":"","footnote":"","page_name":" 604 ","page_number":604},
  {"content":"\r\n\r\n( 1 ) و ويژهء خود رسول است و فدك از آن خود پيغمبر بود ، زيرا شخص او و امير المؤمنين ( ع ) بر آن دست يافتند و ديگرى با آنها نبود ، پس نام فيء نداشت و همان انفال بود ، و همچنين است نيزارها و معادن و درياها و بيابانهاى بىسكنه يعنى فلاتها كه همه از آن امام است ، اگر مردمى به اجازهء امام در آنها كار كردند چهار پنجم درآمد آن را به كارمزد مىبرند و يك پنجم را به امام مىدهند ، و آنچه از امام باشد جارى مجراى خمس است ( يعنى شش سهم شود ) و هر كه بىاجازهء امام در آنها كار كند براى امام رواست كه همهء درآمد او را بگيرد و كسى را در آن حقى نيست ، و همچنان است هر كه چيزى را آبادان كند يا قناتى روان سازد يا در زمين بائرى بىاجازهء صاحب زمين كار كند ، او را چنين حقى نباشد ، و اگر صاحب زمين خواهد همه را از او بستاند و اگر خواهد آن را به دست او وانهد .\r\n1 - از سليم بن قيس گويد : شنيدم كه امير المؤمنين ( ع ) مىفرمود : ما هستيم به خدا كه خداوند قصد كرده از كلمهء ذى القربى ، آنان كه خداوند آنها را مقرون به خود و پيغمبرش ساخته و فرموده ( 7 سوره حشر ) : « آنچه خداوند به رسول خود فىء داده است از اهل قريه‌ها پس از آن خدا است و از رسول است و از ذى القربى و يتيمان و مستمندان » از ما به خصوص ، و براى ما از زكات سهمى نداده است ، خدا پيغمبر خود را گرامى داشته و ما را هم گرامى داشته كه به ما بخوراند چركين‌هاى آنچه را در دست مردم است .\r\n( 3 ) 2 - محمد بن مسلم ، از امام باقر ( ع ) در تفسير قول خدا\r\n\r\n","description":"","footnote":"","page_name":" 605 ","page_number":605},
  {"content":"\r\n . \r\n","description":"","footnote":"","page_name":" 606 ","page_number":606},
  {"content":"\r\n\r\nتعالى ( 41 سوره انفال ) : « و بدانيد هر آنچه غنيمت برديد از هر چه باشد پس خمس آنِ به راستى از آن خدا است و از رسول و از ذى القربى » فرمود :\r\nآنان خويشان رسول خدايند ، خمس از خدا است و از رسول و از ما .\r\n( 1 ) 3 - از حفص بن بخترى از امام صادق ( ع ) فرمود : انفال ، هر دست آوردى است كه به زور لشكر گرفته نشده ، يا چيزى است كه مردمى به وجه مصالحه داده‌اند ، يا به دست خود داده‌اند ، و هر زمين بائر بىكشت و زرع ، و ته رودخانه‌ها ، و آن از آن رسول خدا ( ص ) و پس از او از امام ( ع ) است به هر مصرف خواهد برساند .\r\n( 2 ) 4 - از امام كاظم ( ع ) فرمود : خمس در پنج چيز است : از غنيمت ، و از غوص ، و از گنجها كه بجويند ، و از معادن ، و از نمكزارها ، و از همهء اين انواع خمس دريافت شود و براى كسى باشد كه خدا تعالى براى او مقرر ساخته ، و چهار قسمت ديگر غنيمت ميان كسانى كه براى آن نبرد كرده‌اند و در كار آن بوده‌اند پخش شود ، و خمس شش سهم شود :\r\n1 - سهم خدا 2 - سهم رسول خدا 3 - سهم ذى القربى 4 - سهم يتيمان 5 - سهم مستمندان 6 - سهم ابناء السبيل سهم خدا و سهم رسول خدا ( ص ) پس از وى از آن اولى الامر است به وراثت پس او را سه سهم باشد ، دو سهم ارثى و يك سهم قسمى از طرف خدا ، و نيم خمس بالتمام از آن او است و نيم\r\n\r\n","description":"","footnote":"","page_name":" 607 ","page_number":607},
  {"content":"\r\n . \r\n","description":"","footnote":"","page_name":" 608 ","page_number":608},
  {"content":"\r\n\r\n( 1 ) ديگرش از آن خاندان او است ، يك سهم از يتيمان آنها و يك سهم از مستمندان آنها و يك سهم براى ابناء السبيل از آنان طبق قرآن و سنت بر آنها تقسيم شود تا اندازه‌اى كه در مدت يك سال بىنياز گردند ، اگر چيزى از آن فزون آيد به امام تعلق دارد ، و اگر گنجايش ندارد يا كم آيد از هزينهء سال آنان ، بر امام است از خود بر آنان انفاق كند به اندازه‌اى كه بىنياز شوند بدان ، و همانا بر او لازم گرديده كه هزينهء آنها را بدهد براى آنكه هر چه از آنها فزون آيد از او است و همانا خداوند كه اين سهم خمس را خاص خاندان پيغمبر كرده است و به مستمندان و ابناء سبيل مردم ديگر نداده در عوض صدقه‌ها و زكات مردم است كه از سادات دريغ داشته ، براى آنكه خدا آنان را به واسطه خويشى با پيغمبر منزه دارد و آنها را خدا ارجمند شمارد از چرك مال مردم ، پس نزد خود براى آنها حق مخصوصى مقرر داشته ، به اندازه‌اى كه آنها را بىنياز كند از اين كه در معرض خوارى و زبونى در آيند و باكى ندارد كه خودشان به هم صدقه دهند و اينان كه خدا براى آنها خمس مقرر كرده همان خويشان پيغمبرند كه خدا آنها را در قرآن ياد كرده و فرموده ( 214 سوره شعراء ) : « و بيم بده تبار نزديكان خود را » و آنان فرزندان عبد المطلبند خودشان از مرد و زن ، كسى از خانواده‌هاى قريش و از عرب با آنها نيست ، و موالى و وابسته‌هايشان در اين خمس با آنها شركت ندارند ، و زكات مال مردم ديگر براى موالى و وابسته‌هاى آنان حلال است و آنها با ديگر مردم برابرند ، و هر كس مادرش از بنى هاشم است و پدرش از ديگر مردم صدقه بر او حلال است و از خمس حقى ندارد ، زيرا خدا تعالى مىفرمايد ( 6 سوره احزاب ) :\r\n« آنها را به پدرانشان منسوب داريد » و براى امام است برگزيدهء مال\r\n\r\n","description":"","footnote":"","page_name":" 609 ","page_number":609},
  {"content":"\r\n . \r\n","description":"","footnote":"","page_name":" 610 ","page_number":610},
  {"content":"\r\n\r\n( 1 ) غنيمت و او را شايد كه زبدهء اموال را بردارد ، چون كنيز زيبا ، و پاكش خوب ، و جامه و متاع چنانى كه دوست دارد و مىخواهد ، از آن او است پيش از قسمت غنيمت و پيش از اخراج خمس ، و او حق دارد كه با مال غنيمت هر خرجى كه براى او رخ دهد جبران كند و بدون قسمت آن از آن مصرف نمايد ، مانند آن كه براى تأليف قلوب بدهد يا خرج ديگرى كه پيش آمد كند ، و اگر پس از آن چيزى بماند خمسش را بيرون كند و آن را به اهلش قسمت كند ، و آنچه بماند قسمت كند بر كسانى كه متصدى جنگ و گرفتن غنيمت شدند ، و اگر پس از مصارف لازمه چيزى نماند ، چيزى طلب ندارند .\r\nزمين به هيچ وجه از آن لشكر فاتح نيست و حقى به آنچه در تصرف آوردند ندارند مگر خصوص آنچه در ميدان جنگ باشد ، و بيابان‌نشين‌هاى عرب از غنيمت سهم نبرند گر چه با امام در جبههء نبرد شركت كنند ، زيرا رسول خدا ( ص ) با اعراب بيابان پيمان بست كه آنها را در ديار خود بگذارد و از هجرت معاف دارد به شرط آنكه اگر دشمنى بر رسول خدا ( ص ) تاخت آورد ، رسول خدا ( ص ) آنها را بسيج كند و به جبهه ببرد تا به سود او بجنگند و از غنيمت هم سهم نبرند ، و سنت پيغمبر ( ص ) در بارهء آنها و ديگران مجرا است .\r\nو زمين‌هائى كه به زور قشون اسلام گرفته شده است همه وقف است و به دست كسى واگذار است كه آن را آباد كند و زنده نگهدارد و بر سر آن بماند به قرار دادى كه والى در حدود توانائى او با وى بندد ، از حق نيمهء درآمد يا يك سوم يا دو سوم و به هر اندازه كه به مصلحت آنان باشد و بدانها زيان نباشد و چون همهء هزينه از\r\n\r\n","description":"","footnote":"","page_name":" 611 ","page_number":611},
  {"content":"\r\n . \r\n","description":"","footnote":"","page_name":" 612 ","page_number":612},
  {"content":"\r\n\r\n( 1 ) درآمدش بيرون شود ، از درآمد خالص اول زكات بيرون شود و آن ده يك است از آنچه به آب باران عمل آيد ( ديم ) و يا آب بر آن روان شود و به جريان آب سير آب گردد و نيم دهم است ( 5 ر 0 ) از آنچه به وسيلهء چرخ دولاب و شتران آبكش آبيارى شود و آن را امام مىستاند و در مصارف هشتگانه‌اى كه خدا مقرر كرده است صرف مىكند از براى :\r\n1 - فقراء .\r\n2 - مستمندان .\r\n3 - كارمندان خود زكات .\r\n4 - براى تأليف قلوب .\r\n5 - آزاد كردن بنده‌ها .\r\n6 - پرداخت بدهكارى وام داران .\r\n7 - در راه خدا از هزينهء جهاد و پل سازى و ديگر امور خيريه .\r\n8 - براى رفع حاجت مسافران در راه مانده تا به وطن خود رسند .\r\nاين هشت سهم است كه به آنها پخش مىشود هر كدام در جاى خود به اندازه‌اى كه تا يك سال بىنياز باشند بىتنگى در زندگى و بر خود سخت گرفتن و اگر پس از همهء اين مصارف چيزى فزون آيد به امام ( ع ) برگردد و اگر كم آمد و به اندازهء كفايت نباشد بايد امام به اندازه‌اى كه آنها را شايد از خود كم بود آن را بپردازد و به هر كس به اندازهء نياز و حاجت او بدهد .\r\nو پس از اخراج عشر زكات ، آنچه بماند ميان امام و شركاى او كه كارگران زمين و مايه و پايه درآمد آنند تقسيم شود و سهم آنان را چنانچه با آنها قرار داده بپردازد و باقى مانده را خود بردارد\r\n\r\n","description":"","footnote":"","page_name":" 613 ","page_number":613},
  {"content":"\r\n . \r\n","description":"","footnote":"","page_name":" 614 ","page_number":614},
  {"content":"\r\n\r\n( 1 ) تا در پس تأمين كارگران زمين روزى ياران او باشد براى حفظ دين خدا و صرف كند در آنچه براى او پيش آمد كند از نظر تقويت اسلام و تقويت دين در راههاى جهاد و جز آن از آنچه مصلحت عموم در آنست ، خود والى از آن چيزى ندارد ، نه كم و نه بيش .\r\nو براى امام بعد از خمس ، حق در انفال است ، انفال : هر زمين بائرى است كه صاحبانش نابود شده‌اند و هر زمينى كه بىرنج نبَرد و قشون كشى به دست آمده و خود صاحبانش آن را بر وجه صلح به دست خود امام واگذاردند .\r\nو از آن امام است : سر كوهها و ته رودخانه‌ها و نيزارها و هر زمين بائرى كه صاحب ندارد و از آن او است اموال خاصهء پادشاهان كفار كه مغلوب اسلام شوند ( از اموال منقوله و غير منقوله - از مجلسى ره - ) آنچه در دست ايشان باشد و از مالك معين غصب نكرده باشند ، زيرا هر مال عصبى بايد به مالكش برگردد ، و امام وارث هر كسى است كه وارثى ندارد ، امام نانده هر كسى است كه چاره‌اى ندارد و فرمود : خدا هيچ مالى را وانگذارد مگر آن كه آن را قسمت بندى كرده و به هر ذى حقى ، حق او را داده از خاصه ( يعنى امام و بنى هاشم - از مجلسى ره - ) و عامهء مردم ديگر و بىنوايان و مستمندان و هر قسمى از مردم ، پس فرمود : اگر در ميان مردم به عدالت رفتار مىشد ، همه بىنياز مىشدند ، سپس فرمود :\r\nعدالت از عسل شيرين‌تر است و عدالت نكند مگر كسى كه عدالت را خوب بداند ( اشاره است به اين كه نظام مردم در معاش و معاد ، درست نشود مگر به وجود امام عادل و عالم به هر آنچه خلق بدان نياز دارند - از مجلسى ره - ) .\r\nفرمود : شيوهء رسول خدا ( ص ) اين بود كه صدقات و زكات\r\n\r\n","description":"","footnote":"","page_name":" 615 ","page_number":615},
  {"content":"\r\n . \r\n","description":"","footnote":"","page_name":" 616 ","page_number":616},
  {"content":"\r\n\r\n( 1 ) بيابان‌نشين‌ها را در همان بيابان‌نشين‌ها تقسيم مىكرد و زكات شهرىها را ميان شهرىها و مصارف هشتگانه را برابر منظور نمىكرد كه به هر مصرفى درست يك هشتم را بدهد ولى آن را به حساب هر كدام از مصارف هشتگانه كه در دسترس او بود و در برابر او بود تقسيم مىكرد و مصرف مىنمود به اندازه‌اى كه هزينهء يك سال آنها را بس باشد ، در اين باره ، دستور معينى نبود و نه اندازهء مضبوط و نامبرده و نه ثبت‌شده‌اى در كتب ، همانا به اندازه‌اى كه رأى او بود و در مصرفى كه حاضر بود صرف مىكرد تا هر گونه نيازمندى هر قومى را بر آورد و اگر در اين ميانه ، چيزى از حاجت‌مندى محل ، فزون مىشد ، آن را بر ديگران عرضه مىكرد .\r\nو انفال ، با پيشوا است ( كه پيغمبر و امام باشد ) و هم چنان هر زمينى كه در زمان پيغمبر ( ص ) فتح شده است تا آخر ابد و آنچه به نيروى قشون اسلام فتح شده چه به دعوت حكام جور بوده يا امام عادل ، زيرا تعهد پيغمبر ( ص ) در اولين و آخرين يكى است براى آنكه رسول خدا ( ص ) فرمود : مسلمانان همه برادرند و خونشان برابر است و تعهد پسترين و كوچكترين آنها در عهدهء همه است ، در مال خمس كه به مستحق آن داده شود زكاتى نيست زيرا معاش مردم فقير و بىنوا در اموال مردم مقرر شده طبق سهام هشتگانه و براى فقراى خويشان پيغمبر نيمى از خمس مقرر شده است و آنها را بدان از صدقات مردم و از صدقات پيغمبر و امام بىنياز ساخته ، پس نه فقيرى از مردم بجا مانده و نه فقيرى از خويشان پيغمبر ( ص ) جز آنكه بىنياز شده و ديگر فقيرى وجود ندارد و از اين رو بر دارائى پيغمبر و امام زكاتى نيست زيرا فقير و نيازمندى وجود ندارد ولى بر عهدهء آنها است مخارج پيش آمدهائى كه براى آنها رخ مىدهد از\r\n\r\n","description":"","footnote":"","page_name":" 617 ","page_number":617},
  {"content":"\r\n . \r\n","description":"","footnote":"","page_name":" 618 ","page_number":618},
  {"content":"\r\n\r\n( 1 ) چند جهت ( چون پذيرائى واردين و كم بود نفقهء اهل خمس و . و . ) و براى آنها است از بابت اين وجوه مصارف بودجه‌هائى ( چون هداياى و فود و اموال خاصهء ملوك - از مجلسى ره - چنانچه مخارجى هم به عهدهء آنها است .\r\n( 2 ) 5 - از على بن اسباط گويد : چون ابو الحسن موسى ( امام كاظم \" ع \" ) نزد مهدى عباسى آمد ، ديد در كار رسيدگى به مظالم است و آنها را به صاحبان حق بر ميگرداند ، فرمود : اى امير المؤمنين ، چه شده است كه مظلمهء ما و حقى كه از ما برده‌اند بر نمىگردد ؟\r\nگفت : اى ابا الحسن ، اين چيست ؟ فرمود : چون خداوند تبارك و تعالى فدك و حومهء آن را براى پيغمبر خود گشود و آن را بىرنج و قشون كشى و ايلغار اسب سوار و شتر سوار به دست پيغمبر انداخت ، خدا بر پيغمبر خود اين آيه را فرو فرستاد ( 28 سوره اسراء ) : « بده به ذى القربى حقش را » ، پيغمبر ندانست كه ذى القربى كيانند و در بارهء آن به جبرئيل مراجعه كرد و جبرئيل به پروردگارش مراجعه كرد و خدا به او وحى كرد كه فدك را به فاطمه ( ع ) بده ، رسول خدا ( ص ) فاطمه را خواست و به او فرمود :\r\nاى فاطمه ، به راستى كه خدا به من دستور داده است تا فدك را به تو بدهم . عرض كرد : يا رسول الله ، پذيرفتم از تو و از خدا ، و هميشه تا رسول خدا ( ص ) زنده بود ، وكلاى فاطمه ( ع ) در آن بودند و آن را به تصرف داشتند و چون ابو بكر متصدى كار شد ، وكلاى فاطمه ( ع ) را از آن بيرون كرد و فاطمه نزد او رفت و درخواست كرد كه آن را به وى باز پس دهد ، به او گفت : يك سياه يا سرخ بياور كه گواهى دهد فدك از آن تو است ، فاطمه ( ع ) امير المؤمنين\r\n\r\n","description":"","footnote":"","page_name":" 619 ","page_number":619},
  {"content":"\r\n . \r\n","description":"","footnote":"","page_name":" 620 ","page_number":620},
  {"content":"\r\n\r\n( 1 ) و ام ايمن را آورد و گواهى دادند كه فدك از آن فاطمه ( ع ) است .\r\nابو بكر ، نامه‌اى نوشت و به دست فاطمه داد و دستور داد كسى متعرض آن نشود ، فاطمه ( ع ) از منزل ابى بكر بيرون شد و نامه با او بود ، عُمر به او برخورد و گفت : اى دختر محمد ، اين چيست كه با خوددارى ؟ گفت : نوشته‌اى كه پسر ابى قحافه به من داده است ، گفت : آن را به من بنما و آن حضرت نخواست كه به او بنمايد و آن را از دست فاطمه ( ع ) ربود و خواند و سپس آب دهان بر آن انداخت و آن را پاك كرد و دريد و به فاطمه ( ع ) گفت : اين را پدرت به زور قشون نگرفته است و اسب سوار و شتر سوارى براى گرفتن آن نرانده است ، تو ريسمان به گردن ما ببند .\r\nمهدى به آن حضرت عرض كرد : اى ابو الحسن ، حدود فدك را به من بگو ، فرمود : حدى به كوه احُد ، حدى به عريش مصر ، حدى به سيف البحر ، حدى به دومة الجندل ، گفت : همهء اينها است ؟ فرمود : آرى يا امير المؤمنين ، همهء اينها ، اين همه است كه رسول خدا ( ص ) بر سر مردم ، آن قشونى نكشيده است و اسب سوار و شتر سوارى نرانده است .\r\nمهدى گفت : سرزمين بسيارى است ، من در بارهء آن تأملى مىكنم .\r\n( 2 ) 6 - از محمد بن مسلم گويد : از امام باقر ( ع ) شنيدم مىفرمود :\r\nانفال ، همان عطاى الهى است و در سورهء انفال بريدن بينى است ( يعنى بينى دشمنان ما بريده شود و خوار و زبون شوند ) .\r\n( 3 ) 7 - از احمد بن محمد بن ابى نصر از امام رضا ( ع ) ، گويد :\r\n\r\n","description":"","footnote":"","page_name":" 621 ","page_number":621},
  {"content":"\r\n . \r\n","description":"","footnote":"","page_name":" 622 ","page_number":622},
  {"content":"\r\n\r\nپرسش شد از تفسير قول خدا عز و جل ( 43 سوره انفال ) : « و بدانيد كه هر آنچه را از غنيمت بريد از هر چه پس به راستى از آن خدا است خمس آن و از رسول و از ذى القربى » به او عرض شد : آنچه از آن خدا است ، از كيست ؟ فرمود : از رسول خدا ( ص ) است و آنچه هم از رسول خدا است ( ص ) از آن امام است ، به او عرض شد : بفرمائيد اگر صنفى از اصناف ، بيشتر باشد و صنفى كمتر با آنچه بايد كرد ؟\r\nفرمود : اختيار آن با امام است نمىدانى كه رسول خدا ( ص ) چه مىكرد ؟ آيا نبود كه عطا مىكرد به هرطور صلاح مىديد ؟ امام همين طور است .\r\n\r\nوجوب خمس در معادن\r\n( 1 ) 8 - از محمد بن مسلم كه از امام باقر ( ع ) پرسش شد از معادن طلا و نقره و آهن و قلع و مس زرد ( مفرغ ) .\r\nفرمود : بر همهء اينها خمس واجب است .\r\n\r\nدر خمس غنيمت\r\n( 2 ) 9 - از زراره كه گفت : امام تصرف مىكند و براى خود بر مىدارد و عطا مىكند هر چه را خواهد ، پيش از سهم بندى غنيمت و محققاً رسول خدا ( ص ) به همراه قومى جنگيد و از غنيمت به آنها بهره‌اى نداد و اگر خواهد همه را ميان آنها قسمت مىكند .\r\n( 3 ) 10 - از حكيم مؤذن ابن عيسى گفت : از امام صادق ( ع ) پرسيدم از قول خدا تعالى ( 43 سوره انفال ) : « بدانيد هر آنچه را غنيمت برديد از هر چيزى پس خمس آن براى خدا واجب است و براى رسول\r\n\r\n","description":"","footnote":"","page_name":" 623 ","page_number":623},
  {"content":"\r\n . \r\n","description":"","footnote":"","page_name":" 624 ","page_number":624},
  {"content":"\r\n\r\nو براى ذى القربى » امام دو دست از زانوى خود برداشت و با آن اشاره كرد و سپس فرمود : مقصود از غنيمت به خدا فائدهء روز به روز است جز اين كه پدرم شيعهء خود را از بابت آن حلال كرده تا حلال‌زاده شوند .\r\n( 1 ) 11 - از سماعه كه گويد : از ابو الحسن ( ع ) پرسيدم از خمس ، فرمود : در هر چيزى كه مردم را فائده باشد از كم و بيش ، خمس هست .\r\n( 2 ) 12 - از احمد بن محمد بن عيسى بن يزيد ، گويد : نوشتم :\r\nقربانت شوم ، به من بياموز كه فائده چيست ؟ و اندازهء آن كدام است ؟ رأى شما چيست ؟ خدايت باقى بدارد كه منت نهى بر من به بيان اين مطلب ، تا در حرام زندگى نكنم و نه نماز داشته باشم و نه روزه . در پاسخ نوشت : فائده ، آن چيزى است كه به تو رسد در بازرگانى از سود آن و در كشت و كار بعد از مخارج آن يا جائزه‌اى كه به دست تو رسد .\r\n( 3 ) 13 - از ابن ابى نصر گفت : نوشتم به ابى جعفر ( ع ) خمس را پيش از مئونه و مخارج بيرون كنم يا بعد از آن ؟\r\nدر پاسخ نوشت بعد از آن .\r\n( 4 ) 14 - از امام باقر ( ع ) فرمود :\r\nهر چه از غنيمت كه براى دعوت به شهادت\r\nلا إله الّا اللَّه محمداً رسول الله\r\nبر سر آن نبرده شده است پس به راستى كه خمس آن از آن ما است و روا نيست بر أحدى كه از خمس ، چيزى بخرد تا آنكه\r\n\r\n","description":"","footnote":"","page_name":" 625 ","page_number":625},
  {"content":"\r\n . \r\n","description":"","footnote":"","page_name":" 626 ","page_number":626},
  {"content":"\r\n\r\nحقّ ما را به ما برساند .\r\n( 1 ) 15 - از عبد العزيز بن نافع گفت : اجازهء ورود بر امام صادق ( ع ) خواستيم و كس نزد آن حضرت فرستاديم ، نزد ما فرستاد كه دو نفر ، دو نفر وارد شويد ، من با مردمى كه همراهم بود ، خدمت آن حضرت رفتيم ، من به آن مرد گفتم كه : مىخواهم تو از آن حضرت اجازه بگيرى ( أن تحل : راه پرسش را باز كنى خ ل نسبت به اموال خود حلاليت‌طلبى خ ل ) گفت : بسيار خوب و به آن حضرت گفت : قربانت ، پدرم از آنها بود كه بنى اميه او را اسير كردند و من مىدانم كه بنى اميه حق نداشتند كه چيزى را براى كسى حرام كنند و نه حلال كنند و از آنچه در دستشان بود كم و بيشى ذى حق نبودند و همانا اختيارش به دست شما بود و چون من در خاطر مىآورم كه آنچه را دارم رد كنم ، به من حالتى دست مىدهد كه نزديك است ديوانه شوم از آنچه در آن گرفتارم .\r\nامام به او فرمود : بر تو حلال باد هر آنچه از اين راه بوده است و هر كس هم حالش به مانند تو است در دنبال من بر او هم هر چه از اين راه است حلال باد ، گويد : ما بر خاستيم و بيرون آمديم و مُعَتّب ( خادم امام صادق \" ع \" ) پيش از ما رفت نزد آن جمعى كه در انتظار نشسته بودند براى اجازه از طرف امام صادق ( ع ) و به آنها گفت : عبد العزيز بن نافع به چيزى دست يافت كه هرگز احدى به مانند آن دست نيافته است ، به او گفته شد : آن چه چيز است ؟ و در پاسخ براى آنها شرح داد . پس دو تن برخاستند و خدمت امام صادق ( ع ) رسيدند ، و يكى از آنها گفت : قربانت ، به راستى پدر من از اسيران بنى اميه بود و من به خوبى مىدانم كه بنى اميه كم يا بيش ، حقى در كار مردم نداشتند و من دوست دارم كه\r\n\r\n","description":"","footnote":"","page_name":" 627 ","page_number":627},
  {"content":"\r\n . \r\n","description":"","footnote":"","page_name":" 628 ","page_number":628},
  {"content":"\r\n\r\n( 1 ) شما مرا از اين باره حلال كنيد .\r\nدر پاسخ فرمود : و اين با ما است ؟ اين با ما نيست ، ما را نرسد كه حلال كنيم يا حرام كنيم ، آن دو مرد بيرون شدند و امام صادق ( ع ) خشمگين شد و أحدى آن شب خدمت آن حضرت نرسيد مگر آنكه امام صادق ( ع ) با او آغاز سخن كرد و فرمود : شما تعجب نمىكنيد از فلانه كس ، آمده است و نسبت بدان چه بنى اميه كردند ، از من حلاليت مىخواهد ، گويا به نظرش مىرسد كه اين كار با ما است و در آن شب كسى كم يا بيش سودى به دست نياورد جز همان دو مرد نخستين ، زيرا آن دو تن حاجت روا شدند .\r\n( 2 ) 16 - از ضريس كناسى ، گويد كه : امام صادق ( ع ) فرمود :\r\nاز كجا مردم به كار زنا وارد مىشوند ؟\r\nگفتم : قربانت ، من نمىدانم .\r\nفرمود : از بابت خمس ما اهل بيت ، جز شيعيان حلال‌زادهء خود ما ، كه خمس بر آنها حلال شده به خاطر آنكه حلال زاده باشند .\r\n( 3 ) 17 - از امام صادق ( ع ) كه مىفرمود : ما مردمى هستيم كه خدا طاعت ما را واجب كرده است ، انفال ، از ما است و برگزيدهء مال از ما است .\r\n( 4 ) 18 - از ابان بن تغلب از امام صادق ( ع ) در بارهء مردى كه بميرد و نه وارثى دارد و نه آزادكننده‌اى ، فرمود : او از اهل اين آيه است كه خدا فرموده است ( 1 سوره انفال ) : « از تو پرسند از انفال »\r\n\r\n","description":"","footnote":"","page_name":" 629 ","page_number":629},
  {"content":"\r\n . \r\n","description":"","footnote":"","page_name":" 630 ","page_number":630},
  {"content":"\r\n\r\n( 1 ) 19 - از حلبى از امام صادق ( ع ) كه گنج چه دارد ؟ فرمود :\r\nخمس ، معادن چه دارند ؟ فرمود : خمس ، و همچنين است قلع و مس زرد معدنى ( مفرغ ) و آهن و هر آنچه از معدنيها محسوب باشد ، از آن گرفته شود آنچه از طلا و نقره گرفته مىشود .\r\n( 2 ) 20 - امام باقر ( ع ) يا امام صادق ( ع ) فرمود : به راستى سخت‌تر چيزى كه مردم در روز رستاخيز بدان گرفتارند اين است كه صاحب خمس بر پاى ايستد و گويد : پروردگارا ، خمس من ( يعنى داد خواهى كند در درگاه خدا از كسى كه خمس را نداده يا به ناحق گرفته و خورده است ) و ما آن را براى شيعيان خود گوارا و حلال كرديم تا حلال زاده باشند و تا نسل آنها پاك باشد .\r\n( 3 ) 21 - از محمد بن على ، گويد : از ابو الحسن ( ع ) پرسيدم از آنچه از دريا بر آرند از لؤلؤ و از ياقوت و زبرجد و از معادن طلا و نقره ، كه چه اندازه حق خمس در آن است ؟\r\nفرمود : چون بهاى آن يك دينار ( اشرفى 18 نخودى طلا ) رسد ، خمس دارد .\r\n( 4 ) 22 - على بن مهزيار گويد : به او نوشتم : اى آقايم ، مردى است كه به او مالى داده‌اند تا با آن حج كند ، آيا در اصل اين مالى كه براى او داده‌اند تا به حج رود ، وقتى به دست او رسيد خمس واجب است و يا آنكه اگر از هزينهء او زياد آمد ، در آن زيادى خمس هست ؟ در جواب نوشت كه : خمس بر او نيست .\r\n\r\n","description":"","footnote":"","page_name":" 631 ","page_number":631},
  {"content":"\r\n . \r\n","description":"","footnote":"","page_name":" 632 ","page_number":632},
  {"content":"\r\n\r\n( 1 ) 23 - از على بن الحسين بن عبد ربه ، گفت كه امام رضا ( ع ) يك صله‌اى براى پدرم روانه كرد ، پس پدرم به آن حضرت نوشت :\r\nآيا در آنچه شما براى من فرستاديد ، خمس واجب است ؟\r\nدر پاسخ به او نوشت : بر تو خمس واجب نيست در آنچه صاحب خمس براى تو روانه كرده است .\r\n( 2 ) 24 - از ابراهيم بن محمد همدانى ، گفت : من به امام هادى ( ع ) نوشتم كه : على بن مهزيار نامهء پدرت را براى من خوانده كه آنچه را بر صاحبان مزارع واجب دانسته ، نصف يك ششم است ، پس از رد مخارج و نوشته است كسى كه در آمد مزرعه‌اش ، كفايت مخارج او را نكند ، نصف يك ششم و جز آن بر او نيست و كسانى كه نزد ما هستند ، در معنى مضمون اين نامه اختلاف دارند ، گويند : در درآمد مزارع و باغات ، خمس بعد از اخراج مخارج است و مقصود از مخارج ، مخارج خود مزرعه است و خراج و مالياتى كه بايد داد ، نه مخارج خود شخص و عيال او ، امام در پاسخ نوشت كه :\r\nيعنى پس از مخارج خود و عيالش و بعد از خراج سلطان .\r\n( 3 ) 25 - محمد بن زيد طبرى گويد : مردى از بازرگانان فارس كه از پيروان امام رضا ( ع ) بود ، به آن حضرت نامه‌اى نوشت و در بارهء خمس ، اجازه خواست ، در پاسخ او نوشت كه :\r\n بِسْمِ اللَّهِ الرَّحْمنِ الرَّحِيمِ  به راستى خدا واسع است و كريم ، بر هر كارى ضامن ثواب است و بر تنگ نظرى غم و اندوه ، هيچ مالى حلال نيست مگر از راهى كه خدايش حلال كرده است و به راستى ، خمس كمك ما است بر دين ما و بر عيالات ما و بر دوستان ما و وسيلهء بذل و بخشش ما است و حفظ آبروى ما از كسى كه از او بيم داريم ، آن را از ما دريغ نداريد و خود را از دعاى ما محروم\r\n\r\n","description":"","footnote":"","page_name":" 633 ","page_number":633},
  {"content":"\r\n . \r\n","description":"","footnote":"","page_name":" 634 ","page_number":634},
  {"content":"\r\n\r\nنسازيد تا آنجا كه مىتوانيد ، زيرا پرداخت خمس ، كليد روزى شما است و مايهء پاك شدن گناهان شما و ذخيره‌اى است كه براى روز بىنوائى خود پس انداز كنيد ، مسلمان كسى است كه براى خدا بدان چه او را عهده‌دار كرده وفا كند و بر عهده خود بپايد ، مسلمان نيست كسى كه به زبان پذيرا است و به دل مخالف است ، و السلام .\r\n( 1 ) 26 - از محمد بن زيد گفت : مردمى از خراسان نزد امام رضا ( ع ) آمدند و از آن حضرت خواهش كردند كه آنان را از خمس معاف كند .\r\nدر پاسخ آنها فرمود : چه بسيار اين درخواست شما محال است ( خدعه آميز است خ ل ) به زبان با ما اظهار دوستى مىكنيد و حق ما را از ما دريغ مىداريد كه خدا آن را براى ما مقرر داشته است و ما را براى آن گذاشته است كه آن همان خمس است . قرار ندهيم ، قرار ندهيم ، قرار ندهيم هيچ كدام از شما را در حليّت .\r\n( 2 ) 27 - على بن ابراهيم از پدرش ، گفت : من نزد امام جواد ( ع ) بودم كه صالح بن محمد بن سهل نزد آن حضرت آمد و او در قم براى آن حضرت متصدى وقف بود و به آن حضرت عرض كرد : اى آقاى من ، مرا از ده هزار حلال كن كه من آن را خرج كردم ، به او فرمود : بر تو حلال ، و چون صالح بيرون رفت ، ابو جعفر ( ع ) فرمود :\r\nيكى از اين مردم بر اموال آل محمد و أيتام و مستمندان آنها و فقرايشان و أبناى سبيلشان بر مىجهد و آن را مىخورد و مىبرد و سپس نزد من مىآيد و مىگويد : مرا حلال كن . آيا به نظر تو مىپندارد كه من مىگويم : حلالت نمىكنم ؟ به خدا كه در روز رستاخيز ، خداوند فوراً از آنها بازخواست مىكند .\r\n\r\n","description":"","footnote":"","page_name":" 635 ","page_number":635},
  {"content":"\r\n . \r\n","description":"","footnote":"","page_name":" 636 ","page_number":636},
  {"content":"\r\n\r\n( 1 ) 28 - از حلبى ، گفت : پرسيدم از امام صادق ( ع ) از عنبر و غوّاصى لؤلؤ ؟\r\nفرمود : خمس ، بر آن است .\r\n( 2 ) پايان جزء دوم از كتاب حجت ( از كتاب كافى ) و دنبال آن كتاب ايمان و كفر است و الحمد الله رب العالمين و السلام على محمد و آله الطيبين الطاهرين .\r\n\r\n","description":"","footnote":"","page_name":" 637 ","page_number":637},
  {"content":"\r\n . \r\n","description":"","footnote":"","page_name":" 638 ","page_number":638},
  {"content":"\r\n . \r\n","description":"","footnote":"","page_name":" 639 ","page_number":639},
  {"content":"\r\n . \r\n","description":"","footnote":"","page_name":" 640 ","page_number":640},
  {"content":"\r\n\r\n\r\nشرحهاى كتاب حجّت\r\nاز مجلسى ( ره ) - در كتاب غيبت شيخ و كمال الدين صدوق چنين است : گويد به امام باقر ( ع ) گفتم كه على ( ع ) مىفرمود : تا هفتاد بلا و گرفتارى است ، و بسى مىفرمود : پس از بلا و گرفتارى گشايش و آسودگى است هفتاد گذشت و ما گشايش و آسودگى نديديم ، امام فرمود :\r\nاى ثابت به راستى خدا وقت اين امر را - تا آخر حديث ، مقصود ظهور حق و غلبهء بر باطل است به دست يكى از ائمه نه خصوص ظهور امام 12 در سال هفتادم يعنى هفتاد هجرى ، يا هفتاد از غيبت امام مهدى ( ع ) گر چه اولى اظهر است و اين از امور بدائيه است كه مكرر تحقيق آن گذشت ، مؤيد اينكه مبدأ از هجرت است اين است كه امام حسين ( ع ) در حدود هفتادم در مقام اخذ حق خود بر آمد و ظهور امر امام رضا و كانديدا شدن او براى خلافت از طرف مأمون اندكى پس از 140 بود . انتهى .\r\nمن مىگويم : اين شرح درست نمىآيد روى حساب تواريخ مشهوره ، زيرا شهادت امام حسين ( ع ) در سال 61 بود و رفتن امام رضا ( ع ) به خراسان در سال 200 و ممكن است مبدأ تاريخ را براى هفتاد و صد و\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nچهل بعثت دانست و آغاز نهضت حسين ( ع ) هم سالها پيش از مرگ معاويه بوده است زيرا از آن تاريخ مردم كوفه با آن حضرت مراسله داشتند ، و دومى هم اشاره به خروج زيد بن على باشد كه در سال 122 هجرى بوده و از بعثت صد و سى و پنج مىشود و به مضمون خبر نزديك است . پايان ، نقل از مجلسى .\r\n\r\n- ظهور امام قائم ( ع ) و تشكيل يك حكومت عادله در سراسر محيط بشريت\r\nدر اينجا اين نكته بايد مورد توجه باشد كه منظور از اين كه امام عصر عجل اللَّه فرجه دنيا را پُر از عدل و داد مىكند چنانچه پُر از ظلم و جور است ، ايجاد يك وضع جبر در عمل و سلب اختيار از بشر نيست ، زيرا در اين صورت تكليف از مجراى خود بيرون مىرود و در حقيقت تكليفى در ميان نيست بلكه پُر شدن دنيا از عدالت و خير و سعادت بر اساس زندگى همين بشر خود مختار است و اقامهء چنين حكومتى نيازمند يك تحول اخلاقى و علمى و مغزى است در محيط بشريت .\r\nبررسى اين مسأله از نظر تحول مغزى بر اساس فلسفهء نشوء و ارتقاء يا بر اساس سير تكامل بشرى دور نماى بسيار بعيدى دارد ، گر چه مورد اعتماد كامل علماى اين فن است زيرا مثلًا اگر وزن معمولى بشر امروز را كه در اين همه پرتگاه ستم گرفتار است و در اين منجلاب فساد اخلاقى غوطه‌ور است طبق تحقيق دانشمندان يك كيلو بدانيم درست معلوم نيست معدل آن در يك جامعهء انسانى كه همه افرادش وظيفه‌شناس و عادل و پرهيزكار و پارسا باشند بايد چه اندازه باشد ، و مثلًا در طى چند هزار سال وزن مغز انسان كنونى به اين اندازه خواهد رسيد ؟ و توجه اين موضوع به يك تحول اخلاقى و علمى عميق در سراسر بشريت بيشتر است .\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nفرضيهء تحقق يك حكومت عادلهء انسانى در جهان از دير زمانى در انديشهء حكماء و دانشمندان وجود داشته و افلاطون آن را در جمهوريت معروف خود در تحول فلسفى عالم بشرى پنداشته است ، البته پرورش درست و دانش واقع بين پايه و مايهء اين تحول است ، اسلام نهضت خود را بر اساس خردمندى و پرورش اجتماعى بسيار دقيق و مؤثر و علم و دانش صحيح استوار كرد :\r\n1 - پى ريزى انس و الفت بشر با يك ديگر در اجتماع نماز مقرون به يك شرائط انسانى بر اساس آرامش و تعقل و پاكى و نظافت :\r\nالف - در هر شبانه روزى پنج نوبت براى اهل يك كوى و برزن .\r\nب - در هر هفته يك نوبت براى مردم يك بخش - در شعاع بيش از صد كيلومتر مربع - به عنوان نماز جمعه .\r\nج - در هر سال چند نوبت براى محيط هر چه وسيعتر تا حد امكان - در اجتماع اعياد اسلامى و جشنهاى مذهبى .\r\nد - براى سراسر مردمى كه تابع مقررات اسلام باشند از هر جا و هر كس در حج .\r\n2 - تنظيم اجتماعات بشرى در همهء مراحل با پرورش و آموزش مؤثر و ترغيب به تحصيل دانش از هر جا و هر كس و در هر حال .\r\nاين برنامهء جامع و مؤثر اسلام در محيط عرب در مدت كمى كه بيست سال بود تحولى شگرف و شگفت انگيز پديد كرد و در اواخر دوران رسالت ، امت عرب از نظر عمومى به كلى از وضع جاهليت بر كنار شدند و در شمار يك مردم متمدن و تحصيل كرده و مؤدب و پرورش يافته در آمدند و در موقع برخورد با مردم متمدن و تحصيل كردهء پارس و روم و مصر نظير به نظير امتياز خود را بر آنها محرز كردند .\r\nاگر اين وضع آموزش و پرورش عمومى اسلام در سراسر بشريت\r\n\r\n","description":"","footnote":"","page_name":" 643 ","page_number":643},
  {"content":"\r\n\r\nمرتب پيشرفته بود و حكومت اسلامى پيغمبر دچار كودتا و ارتجاع عرب نشده بود و به طور سالم در جهان بسط يافته بود زمينه داشت كه در مدت هفتاد سال يك حكومت عادلهء بشرى در سراسر جهان تشكيل شود ، زيرا بشريت دانشمند و تحصيل كردهء سائر كشورها زودتر به مقررات پاك و سادهء اسلام مىگرويد .\r\nپيروى نجاشى امپراطور حبشه از اسلام و تصديق هرقل نسبت به حقيقت اسلام هنگام ورود دعوت نامهء پيغمبر گواه اين مدعا است ، ولى متأسفانه يك دستهء ارتجاعى نيرومند در مركز اسلام به وجود آمد و حكومت اسلامى را سخره كرد و انحرافى از مسير تعليمات اصولى اسلام پديد شد و از همان روز اول بروز اين ارتجاع دستهء مصلحان به رهبرى على ( ع ) در برابر آن ايستادگى كردند .\r\nسلمان فارسى معاون اول اين دستهء اصلاح طلب بود اين دسته با كوشش خستگى ناپذير پىگيرى مىكردند كه اين دستهء ارتجاعى را سركوب كنند و اسلام را به روش اصلى و پاك خود برگردانند ، رهبران اين دسته امامان خاندان پيغمبر و على ( ع ) بودند و زمينهء اين موفقيت در فترت زوال حكومت عربى و ارتجاعى بنى اميه و تشكيل حكومت بنى عباس فراهم شد ، ولى بىانضباطى پيروان تشيع كه از آن به كشف اسرار و افشاى نقشه‌هاى انقلاب تعبير شده است نگذاشت تحول اساسى به وجود آيد و حكومت جانشين بنى اميه به حساب يك حكومت بشرى و انسان پرور تشكيل گردد و اين زمينه كه از دست رفت ديگر براى تشكيل يك حكومت عادلهء بشرى نمىشد موقعى را به مردم آن روز نشان داد .\r\nاين تقريبى است از مضمون اين خبر راجع به سير تاريخ اسلام و سرانجام آن .\r\nالبته رقمهائى كه در اين روايات آمده است بسيار مبهم است هم از\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nنظر مقياس و هم از نظر مبدأ و آغاز ، زيرا كلمهء هفتاد و صد و چهل مميز ندارد كه مقصود ، سال است يا ماه يا قرن و . و . . چنانچه مبدئى هم به دست نداده كه از هجرت است يا بعثت يا مبدأ ديگر ، و شرح منصوصى هم در دست نبوده و از اين رو ميان شيخ الطائفه و مثلًا مرحوم مجلسى در تطبيق آن اختلاف روشنى به وجود آمده است و اين گونه اخبار اشاره به اسرارى است كه فهم آن بسى غامض است .\r\nاز مجلسى ( ره ) - \" كذب الوقاتون \" يعنى بر سبيل حتم و اين منافات با اخبار بدائيه ندارد و ممكن است مقصود از كذب همان حصول بداء باشد و به توهم مردم دروغ در آيد و نسبت دروغ به ائمه دهند نه آنكه ائمه در حقيقت دروغگو باشند ، پس ممكن است \" كذب \" مجهول باب تفعيل خوانده شود .\r\nشيخ در كتاب غيبت گويد : وقت ظهور امام به طور تفصيل براى ما معلوم نيست بلكه نهان است تا خدا اجازهء فرج دهد ، سپس اين اخبار و امثال آن را آورده و گفته توجيه اين اخبار بر فرض صحت آنها اين است كه خدا موعدهاى مذكوره در اين اخبار را مقرر كرده و بر حسب پيش آمدها صلاح تغيير كرده و به تأخير افتاده تا به موعد حتمى و آنچه در بارهء زياد شدن عمر به دعاء و صلهء ارحام ، يا كم شدن آن براى ستم و قطع رحم و جز آن روايت شده است همين معنا را دارد و خدا گر چه هر دو را مىداند ولى مانعى ندارد كه يك معلومى شرط داشته باشد و ديگرى بىشرط باشد و اين جمله نزد عدليه مورد اتفاق است ، و اخبارى كه لفظ بداء دارد بر آن حمل شود و عيان گردد كه معناى بداء نزد عدليه همان نسخ است در مواردى كه نسخ روا است و تغيير شروط است در مورد اخبار از كائنات .\r\nزيرا بدا در لغت به معنى ظهور است و مانعى ندارد كه براى ما از افعال خدا چيزى عيان شود كه خلاف انتظار و فهم ما باشد ، و اما آنكه گويد\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nخدا چيزى را نداند جز بعد از وجود آن محققاً كافر است و از توحيد خارج است و فضل بن شاذان از محمد بن على از سعدان از ابى بصير روايت كرده كه گويد به آن حضرت گفتم براى اين امر قرارى است كه وسيلهء راحت تن ما باشد و در آن به نهايت رسد ؟ فرمود : آرى ، ولى شما اسرار را فاش كرديد و خدا بر آن افزود ، و توجيه آن و امثال آن همان است كه گفتيم مصلحت تغيير كند و باعث تأخير امر گردد تا وقت ديگرى ، نه اينكه براى خدا چيزى آشكار شود كه ما بدان معتقد نيستيم و آن را روا ندانيم خدا از آن بسيار بسيار برتر است .\r\nاگر اعتراض شود كه امكان تغيير مصلحت و عدم تحقق مفاد اين اخبار باعث شود كه از همهء اخبار به واسطهء اين احتمال سلب اعتماد شود پاسخ دهيم كه اخبار بر دو قسم است :\r\nقسمى كه گزارش آن تغيير پذير نيست ، زيرا ما مىدانيم كه مورد خبر قابل تغيير نيست چون اخبار از صفات خدا و از امور گذشته و اخبار از پاداش مؤمن .\r\nو قسم ديگرى كه تغيير پذير است ، زيرا ممكن است به حسب شروط مصلحت آن تغيير كند چون اخبار از حوادث آينده مگر قطعيت آن را بدانيم و از اين رو بسيارى از پيش‌گوئيها مقرون به حتم شده است ، و از اينجا دانستيم كه تغيير پذير نيست و براى ما قطعى شده‌اند ، انتهى كلام شيخ قدس سره و آن در نهايت متانت و درستى است و همهء اشكالات وارده در اين اخبار را حل مىكند . پايان نقل از مجلسى ( ره ) .\r\nمن مىگويم گفتار مجلسى مورد اعتراض است خصوص در اين جمله كه \" المراد بالكذب انه يحصل فيه البداء \" زيرا تعبير از حصول بدا به لفظ كذب از نظر ادبى يعنى چه ؟ اين استعمال بر وجه حقيقت است يا مجاز يا استعاره يا كنايه و قرينهء اين استعمال خلاف حقيقت چيست ؟ .\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nاگر مقصود بداء باشد و بداء در اين مورد معنى داشته باشد چرا به خود همان لفظ بداء تعبير نشده و تعبير از يك حقيقت آن هم در مقام تعليم عمومى به لفظ كذب بسى زشت و ناهنجار است ، و باز اگر گفته مىشد اين كذب است و كذب مصلحت آميز است باز مطلب روشن‌تر بود گر چه كذب مصلحت آميز هم در اين مورد معنى ندارد و موضوع تقيه هم در اينجا تطبيق نمىشود ، زيرا پس از تسليم به وجود امام غائب و اظهار عقيده به ظهور آن حضرت ديگر در تعيين وقت چه تقيه‌اى فرض مىشود ، و به هر حال اين تعبير بسيار مبهم و ناروا است .\r\nو امام موارد اعتراض در كلام شيخ الطائفه بسيار است و از آن جمله خلط اخبار بداء به اخبار وارده در اين باب و درج اين اخبار در موضوع كلى بداء ، و ما در باب بداء بيان كرديم كه بدا در مقام علم ذاتى است و ربطى به اين گونه موارد ندارد و در ضمن شرح خبر اول باب بيان كرديم كه موعدهاى مذكوره در اين اخبار بررسى اوضاع اجتماعى بشر و زمينه‌سنجى تكامل خرد و دانش اخلاق بشر است براى تشكيل يك حكومت عادله و تحمل آن زيرا تا بشريت در يك سطح تعقل و دانش عمومى عدالت خواه و عدالت پسند در نيايد ، تشكيل حكومت عادلهء بشرى در سراسر جهان به رهبرى امام قائم عجل اللَّه فرجه ميسر نيست ، زيرا عقده يا فرضيهء ظهور امام قائم قلب ماهيت بشرى به ماهيت فرشته‌اى و غريزهء خلقى اطاعت و ترك گناه نيست ، فرضيهء جبر مطلق و كنترل همهء افراد ( اگر امكان داشته باشد ) نيست بلكه مقصود تشكيل يك اجتماع بشرى عادله بر اساس اختيار و آزادى است و اين امر با تكامل كلى و عمومى خرد و دانش بشرى ميسر است و راه آن پرورش و آموزش معنوى و مؤثر در روحيه بشر است كه بىترديد اصلاح وضع اقتصادى بشر مقدمهء لازم و حتمى آن است .\r\nبىترديد تشكيلات پاك و بىزائدهء اسلام و قرآن به طورى كه\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nشخص پيغمبر اجراء كرد بهترين وسيلهء اين پرورش است از نظر اخلاق و دانش و اقتصاد ، يك تعقل عمومى انسانى بهترين مؤيد اين روش قرآنى است ولى بشريت در بالا رفتن از اين گردنه بسيار دشوار تكامل هميشه در معرض خستگى توقف يا انحراف و ارتجاع است .\r\nاين اخبارى كه موعدهائى بيان كرده اشاره به زمينه سنجيهاى تاريخ دارد و يا به تعبير ديگر بشريت در هر دوره‌اى كه به طور عمومى در جريان يك تربيت كلى قرار گرفته و در معرض يك تحولى در آمده است مورد امتحان و آزمايش واقع شده ، و تا كنون با اينكه بسيار بسيار پيش رفته و پله‌هاى زيادى از نردبان تكامل را بالا رفته است ، ولى در مورد هر آزمايشى از نظر موفقيت قطعى و نهائى رفوزه شده و تو سرى خورده و عقب گرد كرده و باز از نظر ديگر به پيش رفت خود ادامه داده و مشغول تحصيل انسانيت شده و به آموزش و پرورش خود ادامه داده است مثلًا از نظر تنظيم يك آمار سطحى و بررسى فكر عمومى در تاريخ اسلام تدبر در اين فهرست كوتاه و مختصر مفيد است .\r\n\r\n[ آمار سطحى و بررسى فكر عمومى در تاريخ اسلام 
  ]\r\nدرجات تعقل عمومى بشر و همبستگى اجتماعى دوران‌ها : توقف يا انحراف پيدايش اسلام 1 رواج تبليغات اسلام از سال 4 بعثت 5 بيعت عقبهء كبرى و هجرت 15 فتح مكه و سقوط نيروى مخالفت قريش 40 حجة الوداع و وحدت جزيرة العرب زير پرچم توحيد اسلامى 60\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nانقلاب سقيفه و بروز خلاف توقّف ارتجاعى شورش بر عثمان و حكومت على ( ع ) تجديد نيروى تعقل و وحدت اسلامى تسلط بنى اميه انحراف تزلزل حكومت بنى اميه و تأسيس دانشگاه امام باقر و امام صادق ( ع ) تجديد نيرو تأسيس دولت عباسى 65 تسلط منصور و كشتار دانشمندان و آزادى خواهان اسلامى توقف نضج تمدن اسلامى در پرتو فعاليت شيعه و برامكه تجديد نيرو جهش امين ولى عهد مأمون دنبال شهادت امام رضا ( ع ) و نابودى حسن بن سهل توقف ورود ترك‌ها در دربار عباسى و تسلط آنان بر حكومت اسلامى انحراف قيام حكومت‌هاى شيعه و شيعه مآب در اطراف حكومت اسلامى تجديد نيرو ما اين جدول را در اينجا ختم مىكنيم زيرا نسبت به ما بعد از اين تاريخ بيشتر جنبهء اجتماعى و تاريخى دارد و به مضمون احاديث باب كمتر ارتباط دارد با خواهش توجه به اين نكته كه اين جدول براى تأمل و انديشه تنظيم شده است .\r\nو مقصود اين است كه چون تشكيل يك حكومت عادلهء عمومى بشرى به رهبرى امام قائم عجل اللَّه فرجه بر پايهء اختيار و آزادى همين بشر\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nپيش بينى شده است و آن صد در صد با روحيهء عمومى و خردمندى و دانش پژوهى عموم بشر سر و كار دارد و بشريت از اين نظر در وضع نامحدود و در معرض توقف و بلكه انحراف است به اين ملاحظه نمىتوان براى ظهور امام و تشكيل چنين حكومتى وقتى محدود و معين شناخت و بايد اخبار اين باب را از روى دقت در اين مطلب بررسى كرد . از مجلسى ( ره ) - \" و اعدهم ثلاثين يوماً \" بدان كه خدا تعالى در سوره بقره فرمود «  وَ إِذْ واعَدْنا مُوسى أَرْبَعِينَ لَيْلَةً  » ( وقتى كه با موسى وعدهء چهل شب گذاشتيم ) و در سوره اعراف آيه 142 مىفرمايد : ( با موسى وعدهء سى شب گذاشتيم و به ده ديگرش تكميل كرديم و ميقات پروردگارش چهل شب كامل شد ) مفسرين در بيان آن اختلاف كردند :\r\nبعضى گفته‌اند زمان وعده همان چهل بوده و خدا آن را به سى و ده تقسيم كرده براى آنكه سى شب براى روزه و عبادت بوده و ده شب براى مناجات و نزول الواح تورات .\r\nبرخى گفته‌اند موسى با قوم وعدهء سى شب گذاشت براى ارفاق با آنان و سپس ده شب بر آن افزود و اين تخلف وعده نيست زيرا سى در ضمن چهل وجود دارد و اخبار بسيارى از طرق ما و مخالفين بر اين معنى دلالت دارند ، بنا بر اين ، اين از اخبار دائيه بوده كه در واقع مدت ميقات چهل بوده و موسى سى شب خبر داده و سپس بر آن افزوده براى امتحان قوم خود و سخت‌گيرى در تكليف آنان يا خدا به موسى چهل شب وعده داده و به او دستور داده كه سى شب به قوم خود خبر دهد كه در كتاب محو و اثبات است براى آنچه ذكر كرديم ، و امام بدان استشهاد كرده است به اينكه روا است در امر قائم خبرى از كتاب محو و اثبات به شما بدهيم و آن موضوع تغيير كند و خلاف آن ظاهر شود و شما بدين وسيله ما را تكذيب\r\n\r\n","description":"","footnote":"","page_name":" 650 ","page_number":650},
  {"content":"\r\n\r\nنكنيد و بگوئيد صدق اللَّه زيرا خبر از كتاب محو و اثبات بوده و مشروط به شرطى بوده كه نظر بدان خدا راست گفته و هر كه هم از طرف خدا خبر داده راست گفته گر چه به واسطهء عدم تحقق شرطش واقع نشده و دو اجر برند ، يكى براى ايمان به راست بودن آن و يكى براى ثبات در ايمان بعد از ظهور خلاف . . . پايان نقل از مجلسى ( ره ) .\r\nولى آنچه به نظر مىرسد اين است كه منظور حديث نفى تعيين وقت است به طور مطلق و مؤكد و به آيه استشهاد مىكند بر همين نفى تعيين وقت ، و مقصود اين است كه تعيين وقت مايهء فساد و تباهى است چنانچه تعيين وقت در ميعاد موسى سبب گوساله‌پرستى قوم او شد .\r\nو دنبالهء حديث راجع به وظيفهء شيعه در مورد اخبار مختلفه است ، و منظور اين است كه اگر حديث ما طبق حديثى باشد كه پيشتر از ما شنيديد آن را تصديق كنيد ، و اگر حديثى از ما شنيديد مخالف حديثى كه پيش از آن بوده باز هم تصديق كنيد و ترديد به خود راه ندهيد زيرا حديث دوم بيان ناسخ است يا تقييد و تخصيص است يا يكى از آنها براى تقيه است ، دليل :\r\n1 - اينكه اگر مقصود مطابقت حديث با واقع و مخالفت آن با واقع بود بايد گفته شود « فجاء ما حدثناكم به و جاء خلاف ما حدثناكم به » و كلمهء على لازم نبود بلكه منافى مقصود بود و ذكر كلمهء على در اينجا دليل مىشود كه فاعل جاء به خود حديث بر مىگردد و ما بعد على حديث ديگرى است كه اين دو گاهى با هم موافقند و گاهى مخالف و اين تطبيق بر اختلاف حديثين حمل مىشود نه بر ظهور خلاف حديث واحد .\r\n2 - اگر مقصود عذر از خلف وقتى است كه تعيين شده جداً با صدر حديث كه به طور مطلق و مؤكد وقت‌گذارى را تكذيب مىكند مخالف مىشود و در حقيقت تصديق وقت‌گذاران مىشود و بيان عذر تخلف وقت آنان .\r\n3 - آنكه سابقاً گفتيم بداء بر اين موارد تطبيق نمىشود و نمىتوان\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nاين گونه احاديث را به عنوان بداء توجيه كرد . از مجلسى ( ره ) - گويد در اين حديث اشكالى است و آن اين است كه اگر اين حديث در اواخر عمر امام كاظم ( ع ) از آن حضرت صادر شده باشد باز تا دويست كسرى قابل توجهى دارد ، زيرا وفات آن حضرت در 183 است و اگر پيش از آن باشد اشكال واردتر است و جواب از آن به چند وجه ممكن است :\r\n1 - تعبير به دويست به روش اقل حساب است كه از كسر به تمام تعبير مىكنند در صورتى كه بيش از نيم باشد و در اينجا صدهء دوم را تمام به حساب آورده است .\r\n2 - مبدأ از بعثت باشد كه كسر بسيار كم مىشود و قابل مسامحه است .\r\n3 - مراد تربيت در گذشته و آينده باشد به قرينهء تعبير به لفظ مضارع \" تربى \" و مبدأ هجرت باشد كه مىرسد به ظهور امام رضا و ولايت عهد و سكه زدن به نام او كه در سال 200 بوده و نسبت به شيعه فرج و گشايش مهمى رو داد و اگر مقصود فرج كامل باشد بداء در آن واقع شده .\r\n4 - مدت تربيت از سابق و لا حق اعتبار شود و مبدأ ، شهادت امام حسين باشد كه شيعه در نهايت گرفتارى واقع شدند و نياز شديدى به تسليت و وعدهء فرج داشتند و 200 بعد از آن آغاز امامتِ امام غائب است و آغاز غيبت صغرى كه هشتم ربيع الاول سال 260 هجرى است و از اين تاريخ آرزو بخش شيعه است كه امام از دست رفته و غائب شده و اميد به فرج در هر بام و شام فراهم گرديده است ، اين وجه و دو وجه اول ديگر در خاطر من آمد ، آنها را دريافت كن و قدر بدان و كمتر كسى متعرض اين اشكال و حل آن شده است . پايان نقل از مجلسى ( ره ) .\r\nمن مىگويم : اگر مقصود از ابو الحسن امام هشتم باشد ، اين اعتراض\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nبه كلى ساقط است و پرورش به آرزومندى خاص شيعه است و مايهء موقعيت مهم و شايان تحسين اسلامى آنها است چنانچه تاريخ آيندهء اين حديث آن را تأييد كرد و در ضمن اين حديث هم به آن اشاره شده است و اين پرورش بر پايهء آرزو و آرمان راز بزرگ و مهم نهضت اسلام و تعليمات قرآن مجيد است از دو نظر :\r\n1 - آرزومندى و آرمان يا به تعبير امروزى و ايده و هدف پايهء پرورش اجتماعى درست و پيش رو و پىگير است زيرا وقتى بشر بر اساس آرزو و ايده قدم در ميدان زندگى نهاد ، براى سير زندگى خود مىتواند هر چه هدف را عالى و بلند در نظر گيرد ، و نيرو و كوشش و پيروزى انسان در مبارزهء زندگى به تناسب هدف و ايده‌اى است كه براى خود در نظر مىگيرد .\r\nتعليمات اسلام از نظر اتخاذ هدف عالى و ايدهء جنبش آور بىنظير است ، درجات معنويه و هدف‌هاى عمومى در پرورش اسلام صحيح و تعليمات قرآن تا حد لا نهايت و اعماق نامرئى روح پران بشر تنظيم شده است .\r\n2 - ايده‌آل و آرزومندى است كه يك فرد بشر را از جلد كوچك خود بيرون مىكشد و او را متوجه هم نوع و ملتفت دنياى وسيع و جهان پهناور بيرون از او مىكند و با ديگران مربوط و ممزوج مىنمايد و حس اجتماع و مدنيت بشرى را آشكار مىسازد .\r\nايده و آرمان در بشر تا لا نهايت دامنه دارد ، وصال يك معشوق ، سرپرستى يك خانواده ، ادارهء يك محله ، خدمت به يك شهرستان ، رهبرى يك حزب ، تشكيل يك حكومت ، تحصيل سعادت ابدى ، رسيدن به نعمت پايدار بهشت ، درك رضوان حق ، و . و . . . اينها همه مراتب آرزومندى و ايده‌آلى بشر است كه هر كدام به نوبت خود و در خور اهميت خود يك نوع نيروى كوشش و تلاش و فداكارى در بشر به وجود مىآورد و او را در روش\r\n\r\n","description":"","footnote":"","page_name":" 653 ","page_number":653},
  {"content":"\r\n\r\nزندگى انسانى و مردانه‌اى وارد مىكند ، و انسان وقتى جوهر خود را از دست مىدهد و پاك باخته مىشود كه در زندگى ايده و آرمان و آرزومندى ندارد و نوميدى و تيرگى نهاد بر او چيره شده و دل و درون او را به كلى تهى كرده و به قول آن شاعر كدوى بىبار شده - سرى كه عشق ندارد كدوى بىبار است .\r\nبهترين پرورش نوع بشر اين است كه بر اساس ايده و آرزومندى باشد و اميد به آينده را در نهاد او هر چه بيشتر تقويت كند و مشتعل سازد ، قرآن مجيد در روش پرورش خود ، اين پايهء اساسى را تشريع و تبليغ كرد و سراسر قرآن مجيد از بشارت و مژده و تلقين اميد و ايجاد هدف و آرزوى بلند در نهاد بشر مملو است و روش ائمه معصومين ادامهء همين شيوهء درست قرآن مجيد بوده كه در اين خبر بدان اشاره شده است و مىفرمايد : از آغاز نهضت اسلام شيعه با آرزوهاى بلند انسانى پرورش يافته .\r\nمردمى كه دنبال دنيا و لذتهاى موهوم آن مىروند و به جاه و مقام و تاج و تخت و منصب و پول و ملك و . و . . . سر خوشند درونى تهى از ايده و آرزومندىهاى عالى و بشرى دارند ، اينها غرائزى پست و تاريك حيوانى است كه بر آنها چيره شده و آنها را از راه بشريت منحرف كرده است روحيهء تيره و زبون آنها در رتبهء موشان و مورچگان و سگان تنزل كرده است ، آنان پلنگ نهاد و گرگ منش و موش طبع و مورچه صفت شده‌اند ، همين خصال بر خليفه‌هاى پست بنى عباس و طرف داران آنها غلبه كرده بود .\r\nآنها آرزوى بلند و ايدهء بشر پرور انسانى نداشتند و جز انجام ضرورات زندگى حيوانى چيزى نمىفهميدند ، اينها يك موجودات زودگذر و دم بادى بودند كه زندگى آماده و حاضرى به آنها داده شده بود ، و در عين حالى كه يقطين يكى از پيروان بنى عباس به اين نقد زود گذر و فانى اظهار\r\n\r\n","description":"","footnote":"","page_name":" 654 ","page_number":654},
  {"content":"\r\n\r\nخرسندى مىنمايد و مىگويد براى ما هر چه گفتند به دست داريم و به شما هر چه وعده مىدهند وجود خارجى ندارد ، پسر ارجمندش محمد پيرو امام كاظم و پروردهء روش تشيع در پاسخ مىگويد ما پرورده‌هاى آرزوهاى بلند و اميدواران ايده‌هاى بزرگيم كه بايد تلاشها و كوششها كنيم تا بدان برسيم .\r\nاگر مقصد قرآن و حقيقت اسلام و مسلمانى همين بود كه شما داريد و ما هم در فاصلهء اندكى به همان مىرسيديم كه اسلام مغز و معنويتى نداشت «  لِيُظْهِرَهُ عَلَى الدِّينِ كُلِّهِ  » تحقق نمىيافت بلكه همهء مردم از اسلام دست مىكشيدند زيرا آرمان بلند بشرى خود را در آن نمىيافتند - و اين جملهء پُر معناى از اين خبر مؤيد نظريه‌اى است كه در مقدمهء ج 1 اين كتاب تقرير كرديم و گفتيم موضوع تشيع در سير اسلام و در دوران تمدن وسيع اسلامى مايهء اميدوارى بشريت و مورد اعتماد نيروى عمومى خرد انسانى بوده و اگر از ميان مىرفت اسلام تباه مىشد و به دنبال آن بشريت در معرض خطر نابودى مىافتاد . از مجلسى ( ره ) - ملوك آل فلان يعنى بنى عباس ، يعنى اميد ما اين بود كه حكومت بنى اميه جاى خود را به دولت شما بدهد و نشد .\r\nيا مذاكره در شدت و نيروى ملوك عباسى بوده و يا در نقشهء برانداختن آنها . ( انما هلك الناس ) مقصود كسانى است كه در دولت باطل قبل از سر آمدن دورهء آن شوريدند ، چون زيد و محمد و ابراهيم و ديگران ، ( لهذا الامر ) يعنى براى غلبه حق يا برانداختن دولت باطل ، ( فلو قد بلغوها ) يعنى اهل حق يا اهل دولت باطل . پايان كلام مجلسى ( ره ) .\r\nمن مىگويم مضمون اين خبر مؤيد بيانى است كه در شرح خبر 2 نموديم و گفتيم موضوع تشكيل يك حكومت عادله به سرپرستى امام معصوم با حفظ طبع انسانى و اختيار و آزادى نازمند يك رشد عقلى و علمى عمومى است و تا جامعهء بشرى به آن نرسد نمىتوان انتظار تحقق چنين حكومتى را\r\n\r\n","description":"","footnote":"","page_name":" 655 ","page_number":655},
  {"content":"\r\n\r\nداشت و شتاب نمود . اين خطبه كه گويا نطق افتتاحيهء على ( ع ) باشد بعد از تصدى خلافت اسلامى و زمامدارى خود به منزلهء گزارش وضع عمومى و اعلام خطر است ، مىفرمايد در مدت كوتاه پس از فوت پيغمبر ( ص ) همهء رنج‌هائى كه آن حضرت در روش معنوى تربيت جامعهء عرب و بشر كشيد از ميان رفت و جامعهء عرب در وضع اسلامى خود دچار يك ارتجاع دقيق و عميق و ريشه دارى شد ، پيغمبر اسلام با تعليمات قرآن مجيد و استفاده از وحى براى اصلاح جامعهء عرب و سپس همهء بشر در محو اخلاق و اوضاع جاهليت كوشيد و نقشه‌هاى اصلاحى خود را يكى پس از ديگرى در معرض اجراء گزارد بدين شرح مختصر :\r\n1 - توحيد كلمه زير پرچم  لا إِلهَ إِلَّا اللَّهُ  .\r\n2 - پرورش علمى و عملى و نظامى و انتظامى و ائتلافى و مشورتى و . . و . .\r\nدر جامعهء منظم نماز يوميه و جمعه و اعياد .\r\n3 - الغاء امتيازات نژادى و اعلان تساوى حقوق بشرى .\r\n4 - الغاء اشرافيت و امتيازات در نكاح و محو بدعت‌هاى امتيازپرستى دوران جاهليت .\r\n5 - تشويق به كار و كوشش و توليد ثروت .\r\n6 - تنظيم قوانين توزيع ثروت طبق حوائج و استحقاق افراد در تشريع زكات و خمس و نفقات .\r\n7 - الغاء وضع طبقاتى با تربيت همهء مردم در صحنهء عبادت خداى واحد .\r\n8 - غدقن اكيد از جمع و احتكار و پس انداز ثروت در قوانين متعدده .\r\n9 - محو تعصب و پيروى از احساسات خشك و خطرناك .\r\n\r\n","description":"","footnote":"","page_name":" 656 ","page_number":656},
  {"content":"\r\n\r\n10 - محو خرافات و پرورش جامعه بر پايهء حقيقت‌جوئى و واقع بينى .\r\nپيروى از برنامهء اسلام وابسته به پاى بندى به مقررات قرآن طبق فهم درست و حفظ دستورهاى آن بود كه عترت و خاندان خود را مسئول آن دانسته و زمام امور را بدانها سپرده بود .\r\nولى توطئهء مغرضين كه كودتاى سقيفه را به وجود آورد مسير پرورش قرآنى را منحرف كرد و اين برنامه را متوقف ساخت و آداب و عادات جاهليت را زير پردهء اسلاميت زنده كرد و جامعه را دچار ارتجاع سر سام آورى نمود و وضع در دوران دوم : زمامدارى عثمان به همان اسلوب جاهليت برگشت ، و چون امير المؤمنين خواست آنها را به روش حق اسلام برگرداند نبرد داخلى آغاز شد و همان كشمكش و ستيزه‌هاى دوران پيغمبر به حال خود برگشت .\r\nاز مجلسى ( ره ) - \" و ليسبقن سباقون \" ظاهر اين است كه مراد از كسانى كه عقب ماندند و سپس پيش تاختند ، كسانى هستند كه بعد از فوت پيغمبر ( ص ) از نصرت آن حضرت دست باز گرفتند و به ديگران گرائيدند يا در شك افتادند با اينكه در اسلام خوش سابقه بودند و يا نبودند ، و سپس خدا آنها را به راه راست و روشن رهبرى كرد و در نبردها او را يارى كردند و از آن حضرت فرمان بردند و آنها را بسيار پيش تاز خوانده است نظر به سابقهء درخشان آنها يا نظر به سرانجام نيك آنها .\r\nو مقصود از دسته دوم كسانيند كه سوابق اسلامى خود را زير پا نهادند براى تقصير در بارهء او ، چون طلحه و زبير و امثال آنها كه در زمان پيغمبر سوابق خوبى داشتند و در آغاز حكومت آن حضرت هم اظهار خوش بينى كردند و سپس برگشتند . پايان كلام مجلسى .\r\nولى ظاهر اين است كه مقصود آن حضرت آينده است و در اين\r\n\r\n","description":"","footnote":"","page_name":" 657 ","page_number":657},
  {"content":"\r\n\r\nجمله فرمول انقلاب ملى و مؤثر را بيان مىكند ، مىفرمايد براى اقامهء حكومت عادله و زنده كردن حقائق اسلام بايد مردم دين‌دار و علاقمند كه طبقهء پائين مجتمع اسلامى هستند قيام كنند و پيش بروند و حكومت فاسد و ستم كار خود را از ميان ببرند ، چنانچه نهضت اسلام هم بر همين اساس بر پا شد ، در به دو دعوت اسلام مردمان پست و غلامان رنج كش دور دائرهء اسلام جمع شدند تا طبقهء حاكمه و اشراف عرب را زير نفوذ قانون كشيدند . از مجلسى ( ره ) - اين خبر دلالت دارد كه مقصود اين است كه هر كسى را به نام امام زمانش مىخوانند و به او منسوب كنند و با او محشور گردد ، و در سرانجام او شريك است و هر كه عارف به امام زمانش باشد و معتقد به او است غيبت او برايش زيانى ندارد . از مجلسى ( ره ) - مشهور ميان مفسرين اين است كه اين آيه در بارهء كسى است كه براى خدا شريك و يا فرزند مدعى باشد ، ولى آيه عام است و شايد مورد خبر يكى از افرادش باشد بلكه عمدهء آنها باشد . از مجلسى ( ره ) - \" فواحش \" يعنى همهء گناه‌ها و زشتيهاى عيان و نهان ، زيرا مردم جاهليت زناى نهانى را گناهى نمىشمردند و از عيان آن جلوگيرى مىكردند و خداى سبحان از هر دو حالش غدقن فرموده ، و گفته‌اند عيان كردار اعضاء است و نهان كردار دل ، و ظاهر خبر اين است كه مراد از هرزگىهاى عيان گناهانى است كه ظاهر قرآن دلالت بر حرمت آن دارد و مقصود از هرزگىهاى نهان و درونى آنها است كه ائمهء هدى ( ع ) از تأويل فواحش در بطن قرآن بيان كردند كه آن ولايت و پيروى از پيشوايان جور است كه آن هرزه‌ترين هرزگيها است و وسيلهء همهء هرزگىها است و حاصل آنكه هر چه در قرآن وارد است از ذكر فواحش و خبائث و محرمات و منهيات و عقوبات آنها تأويل و باطنش رهبران ستم كارند و هر كه پيرو آنها است ، يعنى دعوت مردم را به خود از پيش خود و فرمان روائى بر آنها و\r\n\r\n","description":"","footnote":"","page_name":" 658 ","page_number":658},
  {"content":"\r\n\r\nگمراه كردن آنها ( و دربار اين گونه حكمروايان فاحشه خانه محسوب است كه مردم بدان دعوت مىشوند ) و سپس پذيرش مردم از آنها و گردن نهادن به فرمان آنها و دوستى آنها هم پذيرش هرزگى است و به منزلهء پذيرش دعوت يك زن فاحشه و رفتن دنبال او است .\r\nو هر جا در قرآن ذكر صالحات و طيبات و محللات و او امر و ثواب آنها است ، تأويل و باطنش امامان بر حق و پيروان آنها است ، يعنى دعوت آنها به خود طبق دستور خدا و ارشاد و هدايت مردم و پذيرش مردم از آنها و طاعت آنها و دوستى آنها چنانچه در بسيارى از روايات به طور مفصل از ائمه نقل شده .\r\nو به طور كلى بايد گفت خدا تعالى دستور داده به ايمان و اسلام و يقين و تقوى و ورع و نماز و زكات و حج و روزه و سائر طاعات ، و نهى كرده از كفر و نفاق و شرك و زنا و شرب خمر و قتل نفس و مانند آنها از فواحش ، و ائمه‌اى آفريده كه داعى به همهء خيرات‌اند و خود به همه عمل كنند و جلوگير از همهء منكراتند و خود ترك آنها كنند و آنان پايه و اصل همهء خيرات‌اند و اين خيرات در وجود آنها مجسم شده و با آنها متحد شده و جان آنها گرديده و آنها كالبد آن خيرات شدند مانند نماز كه در وجود امير المؤمنين به حد كمال مجسم شده و جان او گرديده چون روح نسبت به جسد و آن حضرت آمر و آموزگار آن است و داعى بدان ، و به اين جهات او را صلاة تعبير كرده‌اند چنانچه در تفسير قول خدا تعالى ( 45 سوره عنكبوت ) : « به راستى نماز باز مىدارد از هرزگى و كار زشت » وارد شده كه مقصود از صلاة ، امير المؤمنين ( ع ) است و امامان از فرزندانش و اين با ظاهر آيه منافات ندارد ، چون ظاهر و باطن هر دو مقصودند ، و خدا فرموده است : ( 90 سوره نحل ) : « به راستى خدا امر كند به عدالت و احسان و بخشش به خويشان » و آنها از نظر بطن قرآن همان عدل و\r\n\r\n","description":"","footnote":"","page_name":" 659 ","page_number":659},
  {"content":"\r\n\r\nاحسان‌اند ، نظر به جهات پيش و اين منافات با ظاهر قرآن ندارد و خدا مردمى آفريده كه پيشواى ستم و مروّج جهنم باشند و آنها مايهء همهء هرزگىها و كفر و شرك و گناه‌اند و اينها جان آنان شده و آنان كالبد آن گرديدند و مروّج آن ، و دوستى آنها باعث همهء آن گناهان است ، و به اين نظر كفر و شرك و فواحش در بطن قرآن به آنها اطلاق شده و ظاهر آن هم مراد است . پايان نقل از مجلسى ( ره ) . در وسائل ارتباط از طبرسى چند وجه نقل شده است :\r\n1 - پيوست‌ها كه با هم داشتند .\r\n2 - خويشاوندىها كه بدان با هم مهربانى مىكردند .\r\n3 - عهدهاى مودت و دوستى كه با هم منعقد مىنمودند .\r\n4 - اعمال و كردار متبادلى كه وسيلهء پيوست آنها با هم بود .\r\n5 - اسباب نجاتى كه در نظر داشتند .\r\nظاهر آيه با همه سازگار است و سزاوار است حمل بر عموم شود . از طبرسى ( ره ) - يعنى خدا يار و ياور مؤمنان است در هر چه نياز دارند و در آنچه مايهء بهىِ كيش و زندگى دنيا و ديگر سراى آنها است و ولايت مؤمنان از سه راه است :\r\n1 - سرپرستى آنان از نظر كمك در استوار كردن دليل و برهان براى رهبرى آنان كه خود فرمايد ( 17 سوره محمد ) : ( و آن كسانى كه به راه آمدند خدا به راهنمائى آنان بيفزايد ) .\r\n2 - سرپرستى در كمك دادن به آنها در برابر دشمنانشان به پيروزى كيش آنها بر كيش دشمنان آنها .\r\n3 - سرپرستى آنان به دادن ثواب بر فرمان بردن و پاداش در برابر كارهاى شايسته و خوب .\r\n«  يُخْرِجُهُمْ مِنَ الظُّلُماتِ إِلَى النُّورِ  » يعنى از تاريكىهاى گمراهى و\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nكفر به پرتو هدايت و ايمان زيرا گمراهى و كفر جلوگير دريافت حق باشند چونان كه تاريكى جلوگير دريافت ديدنىها است و روش برآوردن آنها اين است كه آنان را رهنمائى كند و دليل بر روش حق را براى آنها بر پا دارد و آنها را بدان تشويق كند و لطفى به آنها فرمايد كه گرايش آنها به كردار حق نيرومند شود .\r\n « وَ الَّذِينَ كَفَرُوا أَوْلِياؤُهُمُ الطَّاغُوتُ »  يعنى سرپرست كارهايشان طاغوت است و اين كلمهء مفردى است كه معنى جمع دهد و مقصود از آن ، شيطان است و گفته‌اند : مقصود سرورانِ گمراه‌كننده‌اند .\r\n « يُخْرِجُونَهُمْ مِنَ النُّورِ إِلَى الظُّلُماتِ  » يعنى از نور ايمان و طاعت و هدايت به تاريكىهاى كفر و گناه و ضلالت ، يعنى آنها را اغواء كنند و بدان بخوانند و اين خود ردّ قائلين به جبر است كه بدين آيه استدلال كنند . و گويند ايمان مؤمن كار خدا است زيرا اگر چنين معنى داشت بايد بگويند كفر كافر هم كار شيطان است در برابر خدا با اينكه آنها هر دو را فعل خدا مىدانند ، اگر اعتراض شود كه چطور آنها را از نور ايمان در آرند با اينكه در آن وارد نبوده‌اند ؟ جواب از دو راه است :\r\n1 - مقصود اين است كه در زمينه و آمادگى فطرى ايمان بودند و آنها را از آن منحرف نموده و به كفر كشانده‌اند و اين مانند اين است كه پسرى گويد : پدرم مرا از ارث خود بيرون كرد ، و جلوگيرى از دخول را به بيرون كردن تعبير كند و از اين باب است قول خدا سبحانه در داستان يوسف ( آيهء 37 ) : « من ترك كردم كيش مردمى را كه ايمان به خدا نيارند » با اينكه هرگز در آن وارد نبوده است .\r\n2 - اينكه اين آيه در بارهء كسانى است كه مسلمان باشند و از اسلام برگردند و مرتد شوند .\r\nو اوّلى أقوى است ، انتهى .\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nمجلسى ( ره ) گويد در تفسير عياشى بعد از قول او  « إِلَى الظُّلُماتِ »  زيادتى دارد و آن اين است :\r\nگويد : گفتم مگر مقصود از آن كفار نيست ، چون خدا فرمايد  « وَ الَّذِينَ كَفَرُوا »  گويد امام در جواب فرمود : كافر چه نورى دارد كه از آن بر آيد و به ظلمات در آيد ، همانا مقصود اين است كه آنها در پرتو اسلام بودند ، يعنى فطرت اسلام زيرا هر نوزادى به فطرت خداشناسى و اسلام زائيده شود ، يا منظور آيه جمعى است كه پيش از مرگ پيغمبر ( ص ) مسلمان بودند و پس از وى برگشتند از اسلام به وسيلهء پيروى از سركشان و پيشوايان گمراهى ، و امام استدلال كرده كه آيه در بارهء آنها است به اينكه بايد نورى داشته باشند تا آنها را از آن بيرون برند و وجوه ديگر ناجور و زور است و آيه در بارهء اينها نازل شده چنانچه « مجاهد » در ميان مفسرين آن را برگزيده و تفسير عياشى هم مؤيد آن است .\r\nو نكته اينكه نور را به لفظ مفرد آورده و ظلمات را به لفظ جمع اين است كه دين حق و راه حق يكى است و آن راه راست است كه كوتاه‌ترين خط پيوست ميان هر فرد است و نقطهء سعادت ابدى ولى دين‌هاى باطل و پرتگاه‌هاى گمراهى بسيار است و در هر دو طرف اين خط مستقيم نورانى است كه كيش قويم است و از همهء كيشهاى باطل بر كنار است . از مجلسى ( ره ) - رعيت مردمى باشند كه پيروى از امامى دارند ، آن امام نيكو كار باشد يا بد كردار ، « في الاسلام » قيد رعيت است يعنى در ظاهر اسلام ، « كل امام جائر » يعنى هر كدام از ائمهء جور باشد نه مقصود همهء آنها باشد كه حكم روى پيروى از كل آنها آمده باشد ، و گفته‌اند كه پيروى يك امام جائر در حكم پيروى همهء امامان جور است . . . ،\r\n( كلّ امام عادل ) هم همين معنى را دارد ، يعنى هر امام بر حقى در هر زمانى يا مقصود تصديق به همهء امامان حق است به اين كه معتقد باشد هيچ زمانى از\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nوجود امام بر حقى تهى نيست كه واجب الاطاعه است و به همهء امور دين دانا است خواه به عنوان پيغمبر باشد يا وصى از دوران آدم تا انقراض عالم و رفع تكليف ، « في انفسها » يعنى ستم و بدى آنها به ديگرى نرسد و ظالم بر خود باشند ، يا مقصود اين است كه ستم آنها به امام سرايت نكند و به انكار حق او نكشد يا به وسيلهء انكار شرعى كه پيغمبر آورده ستم به پيغمبر ( ص ) نشود بلكه ستم بر خود باشد يا بر يك ديگر و بسا كه حمل شده بر عدم اصرار بر كبيره يا بر اينكه توفيق توبه يابد . . . ، پايان نقل از مجلسى ( ره ) .\r\nاين دو روايت بلكه همهء روايات اين باب از نظر توجه به امور اجتماعى و سنجش آنها با وظيفهء فردى از نظر انجام وظيفه و مخالفت از مهمات اخبار مذهب‌اند و از آنها مطالب بسيار قابل توجه و بيداركننده‌اى استفاده مىشود :\r\n1 - رسيدن به سعادت مادى و معنوى در جامعه بشرى به نيروى فرد امكان پذير نيست بلكه وابسته به تعاون و همكارى عمومى است و اين تعاون و همكارى بر پايهء نظم و جريان قوانين و دستورات اجتماعى عادلانه و درست ميسر است و نظم و جريان درست قانون وابسته به يك نيروى فرماندهى عادلانه و اخلاص در فرمان برى صادقانه است ، نيروى فرماندهى عادلانه همان معنى امامت و پيشوائى است كه از نظر اسلامى تفسير شده است به :\r\nرياست عامه در امور دين و دنيا :\r\nاسلام و مسلمانى عبارت از اظهار التزام به دو اصل توحيد و رسالت است و اين التزام به منزلهء شناسنامه و تعهد تابعيت به شمار مىرود و وحدت ملى اسلام و تشكيل اجتماعى مسلمين بر پايهء آن پديدار مىگردد و دنبال آن فروع هشتگانهء معروف از نماز و روزه و حج و جهاد و زكات و خمس و امر به معروف و نهى از منكر به حساب وفادارى بر اين تعهد و تابعيت اسلامى وظيفهء مسلمانى است ، از اين التزام و اين اعمال يك نظم اجتماعى مقرر مىشود كه از آن به مسلمانى تعبير شده و به عنوان اسلام در قرآن مجيد معرفى شده :\r\n\r\n","description":"","footnote":"","page_name":" 663 ","page_number":663},
  {"content":"\r\n\r\n إِنَّ الدِّينَ عِنْدَ اللَّهِ الْإِسْلامُ  :\r\nمسلمانى از نظر اصل تشكيل و تابعيت توحيد و رسالت و از نظر فروع دين هشتگانهء نامبرده يك سازمان اجتماعى است و مشكل يك مليت دينى است يعنى مسلمانى بايد بر يك اجتماعى تطبيق شود و از اين رو در اخبار از آن به سازمان تعبير شده است .\r\nبُنِيَ الاسلام على خمس :\r\nاسلام سازمانى است كه بر پنج پايه بنياد شده است .\r\nنمىتوان تنها مسلمان بود و تنها به مسلمانى زيست و تنها مسلمانى داشت ، آرى ايمان عبارت از يك وجدان و عقيده‌اى است كه در دل هر فرد محقق مىشود و نتيجهء فردى دارد كه عبارت از رسيدن به ثواب و رضوان الهى و درك فيوضات معنويه روحيه است در اين جهان و در ديگر سراى كه آخرت است و ركن و مشكل سازمان اسلام پيشواى عادل و بلكه معصوم است كه رهبر جامعهء اسلامى و مجرى قانون درست و واقعى اسلام باشد ، بنا بر اين در مسلمانى يك وظيفهء اجتماعى وجود دارد كه زمينه و ركن و شرط تحقق سازمان اسلام است و از آن به ولايت تعبير شده ، يعنى تعهد پيروى از پيشواى درست كار و با تقوى و ثابت قدم در تقوى كه از اين نظر بايد معصوم باشد ، زيرا پايدارى در تقوى و درست كارى بىصفت عصمت ميسر نيست و مورد اطمينان جامعه نيست ، بنا بر اين اول وظيفهء مسلمانى شناختن امام و رهبر درست كار و تعهد همكارى با او است براى اجراى صحيح قوانين اسلام و اگر رهبر و پيشواى جامعهء اسلامى امام عادل و درست كار نباشد سازمان اسلام در معرض خطر انحراف و سقوط است و مقاصد اصلى اسلام كه عبارت از عدالت و احسان است محقق نمىشود .\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nبيان اصل مطلب :\r\nنظام پرورش اسلامى كه در فروع هشت‌گانهء معروفهء دين پى ريزى شده است دو هدف درجهء اول دارد و يك هدف نهائى . دو هدف درجهء اول آن عبارت است از :\r\n1 - اصلاح اخلاقى و توليد روحيه و نهاد خوب و خير جو در افراد و به عبارت ديگر ، پندار نيك ، يا به تعبير حكماء حكمت عملى و تربيت اخلاقى كه در قرآن مجيد از آن به لفظ \" تزكيه \" تعبير شده است و در وصف پيغمبر مكرر اين جمله ياد آور شده  « يُعَلِّمُهُمُ الْكِتابَ   وَ يُزَكِّيهِمْ »  ( آموزش قرآن و پرورش روح پاك در افراد ) مثلًا نماز براى اجتماع و الفت و نظم و آرامش و وقار و صف‌بندى و انضباط و . و . . ، زكات براى ايجاد حسن تعاون عمومى و خلق سخاوت و روزه براى رياضت و اعتماد به نفس و تسلط بر شهوات و صبر بر ناگوارىها و حج براى ورزيدگى در سفر و الفت با همهء اصناف بشر و رفع وحشت از برخورد با جمعيت‌ها .\r\n2 - پرورش اجتماعى و هماهنگى و همكارى و تعاون عمومى به وسيلهء اجتماع در نماز پنج‌گانه و جمعه و اعياد و ايجاد برابرى در زندگى عمومى به وسيلهء زهد پيشوا و متصديان ادارهء امور و دستگيرى از مستمندان با توزيع عادلانهء ثروت و تشويق به كار و كوشش نسبت به همهء افراد و جلوگيرى از سوء استفاده نسبت به هر كس و در هر مقام و از احتكار سرمايه به هر عنوان .\r\nهدف عالى و نهائى اسلام :\r\nپديد آوردن روح ايمان در همهء افراد و توجه آنها به آرمانهاى بلند خداپرستى و درك سعادت معنوى و تقرب به حق و سر فرازى در نزد\r\n\r\n","description":"","footnote":"","page_name":" 665 ","page_number":665},
  {"content":"\r\n\r\nوجدان و نوع انسان .\r\nاگر جامعهء اسلام را به يك درخت مانند نمائيم طبق تعبير قرآن مجيد كه فرموده  « مَثَلًا كَلِمَةً طَيِّبَةً كَشَجَرَةٍ طَيِّبَةٍ  » فروع دين تنهء آن درخت است و اخلاق پاك شاخ و برگ آنند و نظم و عدالت عمومى گل خوشبو و زيباى آن است و ايمان ثمرهء نهائى آن است .\r\nو اگر آن را به يك دستگاه توليد نور تشبيه كنيم كه خدا مىفرمايد  « كَمِشْكاةٍ فِيها مِصْباحٌ »  سازمان ظاهرى اسلام كه از شهادتين و فروع دين بنياد مىشود به منزلهء چراغ‌دان است و اخلاق پاك شيشهء تابناك آن است و نظم و عدالت عمومى پرتو درخشان آن است و ايمان شعلهء چراغ فروزان آن .\r\nاگر به درخت تشبيه شود باغبان دلسوز و دانشمند مىخواهد ، و اگر به دستگاه توليد نور مانند شود نياز به مهندس كاردان و آزموده دارد ، اين باغبان و اين مهندس همان امام عادل و بلكه معصوم و مصون از نادانى و خطاء است بنا بر اين نخست وظيفه مسلمانى توجه به امام و پيشواى عادل و بلكه معصوم است زيرا با وجود او اين شجرهء اسلام بارور مىشود و اين دستگاه توليد نور ايمان مىكند و اگر او نباشد و همهء سازمان ظاهرى اسلام بر پا باشد مانند درختى است كه بار ندهد يا يك كارخانهء درست و كاملى براى برق كه به كار نيفتد و روشنى ندهد ، درخت بىبار و كارخانهء بىنور چه ارزشى دارد .\r\nعدم توجه به امام و پيشواى عادل و معصوم بر دو وجه است :\r\nاول - توجه به پيشوا و رهبر جائر كه در اخبار روى كلمهء جائر تكيه شده . معنى جائر يعنى خلاف كار ، خلاف كارى يك مفهومى وسيعتر از ستمكار و ظالم دارد و مقصود اين است كه رهبرى نتواند چرخ بزرگ ادارهء اجتماع اسلامى را درست به راه برد يا براى اين كه علم او رسا نيست يا براى اينكه سودجوئى او مانع است يا براى اين كه اطرافيان بدى دارد كه\r\n\r\n","description":"","footnote":"","page_name":" 666 ","page_number":666},
  {"content":"\r\n\r\nنمىگذارند امور دينى و قوانين آن مو به مو اجراء شود يا براى اين كه خطا كار است و اشتباه مىكند ، اينها همه موجب خلاف كارى است و امام جائر به هر يك از اين جهات و بر همه و بر دو جهت و بيشتر صدق مىكند ، اكنون توجهى به متن حديث چهار اين باب بفرمائيد كه :\r\n\" لأعذبنِّ كل رعيةٍ في الاسلام دانت بولاية كل امام جائر ليس من اللَّه\r\n\" هر فرد رعيت و فرمانبر و محكوم به دستور كه در محيط يك كشور اسلامى باشد ، گو اينكه خود مسلمان نباشد مانند كفارى كه در پناه يك حكومت اسلامى زندگى مىكنند و گردن زير حكومت و تسلط و فرمان روائى يك پيشواى جائر يعنى خلاف كار بگذارند كه از طرف خدا منصوب نباشد محكوم به عذاب شديد خدا هستند .\r\nگر چه از نظر شخص خود و كردار خود نيكو كار و متقى باشند و وظائف فردى دينى خود را مو به مو اجراء كرده باشند ، و بلكه شخص خودشان هم داراى ملكهء اخلاق خوب و نيكوكارى و تقوى باشند .\r\nدر اينجا توجه به دو نكته بسيار مهم است ، يكى مسئوليت محيط ، وقتى كسى افتخار دارد كه در يك محيط اسلامى ، در يك كشور اسلامى زندگانى مىكند ، اين افتخار همراه با تحمل يك مسئوليت بزرگى است و آن حفظ محيط اسلامى است و درك اين مطلب كه مسئول مسلمانى همه افراد اين محيط است ، او نمىتواند به اين قناعت كند كه من وسائل دارم خودم مسلمانى مىكنم و با مسلمانى ديگران كار ندارم ، مسجد مىسازم و سجاده در آن مىاندازم و نماز مىخوانم و . و . . هر كس هر كارى مىخواهد بكند ، نه اگر اين شخص گردن زير بار حكومتى دارد كه او ديندار و عادل نيست به هر نام و عنوان كه خوانده شود خوب توجه كنيد مىفرمايد :\r\n\" كل امام جائر ليس من اللَّه \" .\r\nتعبير به كل در اينجا به حساب كل افراد نيست زيرا يك فرد با كل\r\n\r\n","description":"","footnote":"","page_name":" 667 ","page_number":667},
  {"content":"\r\n\r\nافراد امام جائر سر و كار ندارد ، يك فرد يك عمر محدود دارد با يكى و دو تا فرض كن تا ده تا پيشوا سر و كار دارد بلكه منظور از كل در اينجا ، يعنى هر پيشواى جائرى كه ملت را به دنبال خود مىكشاند به هر عنوان و هر لقب و هر نام كه خوانده شود زيرا عنوان و لقب پيشوايانى كه ملتى را بدنبال خود مىكشانند از نظر ادوار تاريخ و عرف مناطق و ملتها فرق مىكند ، مانند خسرو ، قيصر ، امپراطور ، خليفه ، صاحب ، تبع و . . و . .\r\nمعنى لفظ كل در اينجا به اين اعتبار است يعنى هر كسى در محيط اسلامى دنبال هر گونه پيشواى جائر و خلاف كارى برود مستحق عذاب است ، منظور از خلاف كار يعنى آن پيشوائى كه نمىتواند ملت را از نظر قوانين اسلامى رهبرى كند يا براى آنكه آن قوانين را نمىداند يا براى آنكه سودجوئى مىكند و شهوت خود خواهى بر او غالب است و خوشگذرانى و . . و . .\r\nمىنمايد يا براى آنكه در معرض خطا و اشتباه است يا براى آنكه اطرافيان بدى دارد ، يا براى آنكه مسخر سياست ما فوقى است اينها و امور ديگر همه علت خلاف كارى است و ميزان همان خلاف كارى است ، تسليم شدن به پيشوا و رهبر خلاف كار موجب استحقاق عذاب سخت خداوند است .\r\nگر چه خود شخص مو به مو وظائف خود را انجام دهد و از نظر اعمال خود خوش كردار و تقوى شعار باشد و مقدس و نماز شب خوان باشد زيرا گردن نهادن او به حكومت خلاف كار مايهء تسلط آن خلاف كار است ، و تسلط خلاف كار موجب بروز همهء بد كارىها و ستم‌ها و هرزگىها و شهر نوها است و اين مرد خوش كردار و مقدس و تقوى شعار هم شريك همهء اين جنايت‌ها و هرزگىها است كه در محيط حكومت اين حاكم خلاف كار و پيشواى جائر به وجود آمده است .\r\nاى خوانندهء عزيز خوب فكر كن ، و \" تو خود حديث مفصل بخوان از اين مجمل \" بلكه چنين فردى هر چه مقدس‌تر و تقوىشعارتر و\r\n\r\n","description":"","footnote":"","page_name":" 668 ","page_number":668},
  {"content":"\r\n\r\nخوش كردارتر باشد عذاب او و مسئوليت او بيشتر است ، زيرا موافقت و اطاعت او از چنين پيشواى خلاف كارى در تقويت او مؤثرتر است ، واى ، واى .\r\nدوم - صرف نظر از پيشوا و زندگى فردى و جنگلى پيشه كردن ، اگر در اين زمانه فرض شود كه شخص مسلمانى در يك گوشهء از دنيا افتاده باشد كه تحت تسلط حكومتى نباشد و توجه به امام عادلى هم نداشته باشد ، اين مىشود مصداق كسى كه بميرد و امام بر حق را نشناسد كه به عنوان دنبالهء باب اول مورد بحث شده است . از مجلسى ( ره ) - مىگويم فرق ميان دو باب اين است كه در اولى مقصود اخبار وارده در حكم به بطلان عبادت كسى است كه امام را نشناسد و حكم به اينكه اهل آموزش و رحمت نيست و در اينجا حكم شده كه مردن او چون مردن جاهليت است و كفر ، و چون نتيجهء هر دو يكى بوده آن را از باب اول دانسته .\r\nو ظاهر آن است كه چون اخبار اين باب داراى تعبيرات همانند هستند و نزد مخالفين هم مشهورند ، آنها را باب جدائى ساخته و گر نه اينها هم در عنوان باب اول واردند . پايان نقل از مجلسى ( ره ) .\r\nولى طبق تحقيقى كه گذشت معلوم شد كه موضوع اخبار باب گذشته غير از موضوع اخبار اين باب است ، آنها در موضوع پيروى از امام جائر است و اخبار اين باب در موضوع عدم معرفت امام و ترك رجوع به رهبر بر حق و عادل اگر چه اين هر دو در عنوان عدم تمسك به امام بر حق با هم شريكند و به اين حساب مرحوم كلينى اين باب را از باب اول دانسته .\r\nولى چنان كه بيان كرديم اين عنوان را دو قسمت كرده و قسمت اول را در اخبار باب گذشته بيان كرده و براى اين قسمت دوم بابى جدا كرده و اخبار آن را در آن درج كرده و توجه به اين نكته لازم است كه بىامام مردن بر چند وجه است :\r\n\r\n","description":"","footnote":"","page_name":" 669 ","page_number":669},
  {"content":"\r\n\r\n1 - قصور از معرفت امام براى آنكه وجوب امام‌شناسى به او ابلاغ نشده و يا امام به او معرفى نشده باشد مانند كسى كه بعد از فوت امام سابق و قبل از اعلام امام بعد مرده باشد .\r\n2 - اهمال و تقصير در تحصيل معرفت امام .\r\n3 - عدم رجوع به امام از نظر مسامحه در انجام امور دينى .\r\n4 - عدم رجوع به امام بر حق از نظر خصومت و عناد يا براى طرفدارى از امام جائر .\r\nو نمىتوان همهء اين اقسام را محكوم به كفر و هلاكت دانست چنانچه كسانى كه در زمان جاهليت مرده‌اند نمىتوان همه را مستحق عذاب و محروم از نجات دانست .\r\nزيرا در مورد عدم حجت نسبت به افراد از نظر اعمال و نيات و طرز رفتار و متوجه بودن و نبودن و جستجو كردن و نكردن حالات و احكام مختلفى است ، اين است كه در اين اخبار مردن با عدم معرفت امام در حكم مردن دورهء جاهليت شمرده شده و مردن دوران جاهليت نسبت به افراد يك حكم نداشته . از مجلسى ( ره ) - جاهليت جهلاء - جوهرى گفته است اينكه گويند اين در جاهليت جهلاء بوده ، كلمهء جهلاء تأكيد جاهليت است كه از آن باز گرفته شده براى تأكيدش چنانچه گويند : وقد واقد يعنى فروزش فروزان ، يا وهج واهج به همين معنى ، يا ليلة ليلاء شب بسيار شب ، يا يوم ايوم ، انتهى .\r\nمقصود سائل در اينجا اين است كه تعبير از مردن كسى كه خود را در زير تربيت امام ننهاده و بىامام بسر برده به مردن جاهليت بر وجه حقيقت است ، و در اين زمانى كه نظام ظاهر اسلام زير سرپرستى يك حاكم جور و يك سازمان دينى پر آوازهء دوران عباسى از آنور جبل الطارق تا اواسط\r\n\r\n","description":"","footnote":"","page_name":" 670 ","page_number":670},
  {"content":"\r\n\r\nچين را زير پرچم خود دارد و در همه جا صوت اذان بلند است و مساجد بيشمار پر از نماز خوان است و احكام و حدود و مقررات مليون‌ها مردم به نام اسلام و قرآن اداره مىشود ، و هزارها حوزهء قرائت قرآن و تعليم آموزش قرآن و حديث وجود دارد ، و نظم و امنيت نسبى در سراسر محيط اسلام زير لواى قرآن برقرار است .\r\nآيا در چنين دورانى به محض اينكه كسى امام بر حق را كه خود در ضمن اين نظام وسيع اسلامى زندگى مىكند نشناسد به طور حقيقت مانند كسى مرده است كه پيش از بعثت پيغمبر در محيط جزيرة العرب وحشى و بُت پرست و بىنظم در محيط يك مشت مردم خون خوار و درنده كه از همه آداب و شؤون بشرى بر كنار بوده‌اند مرده است ؟\r\nو يا اينكه مقصود پيغمبر از اين بيان اين است كه مردن نادان به امام شبيه مردن جاهليت است ، و آن هم از نظر صرف ترك معرفت امام و گر نه در اين دوران مردى كه سراسر قرآن را خوانده و ظاهرش را دانسته و هميشه در محراب عبادت يا دكان تجارت يا در خدمت تعليم و آموزش مردم يا در ميدان جهاد با كفار بسر برده چگونه با يك مرد نادان بُت پرست خون خوار و سوسمار خوار بيابان گرد دوران جاهليت برابر است و هيچ امتيازى از اين همه مظاهر اسلامى و تمدن بشرى كسب نكرده است .\r\nامام ( ع ) در پاسخ او مىفرمايد : مقصود پيغمبر از مرگ جاهليت نظر به عالم پس از مرگ دارد نه به زندگى در اين جهان ، البته از نظر زندگى و حيات در اين جهان نمىتوان يك فرد مسلمان دوران حكومت عباسى را با يك فرد دوران جاهلى و بلكه با يك فردى كه در حكومت متمدن روم هم زندگى كرده برابر دانست ، زيرا نظم و انضباط و امنيت و آداب انسانى اين حكومت اسلامى از نظر ظاهر و ادارهء امور دنيا بسيار قابل توجه و دل پسند است .\r\n\r\n","description":"","footnote":"","page_name":" 671 ","page_number":671},
  {"content":"\r\n\r\nولى اين آثار ظاهرى اسلام است و نتائج دنيوى سازمان اسلام كه بر همان پيكره و دور نماى او بار مىشود . اين استفاده‌ها معنيش اين است كه همه زير سايهء اسلام زندگى مىكنند همه درون ساختمان اسلام از دست برد و يورش راه زنان و از سرما و گرماى كشنده آسوده‌اند .\r\nولى اينها ربطى به نتائج و ثمرات معنويه و اخلاقيه و نور ايمانى كه روحيهء خوش سرانجام فرد را بنياد مىكند ندارد ، اين جامعهء پر آوازه و خوش ظاهر براى دنيا و زندگى دنيا سودمند است و از نظر مرگ و پس از آن كه هر فردى بايد به روحيهء ايمان متكى باشد و از آن بهره‌مند گردد اگر در زير سرپرستى امام بر حق نباشد و او را نشناسد وضع او از نظر روحيه بدين سه وجه است :\r\n1 - كفر - يعنى اگر با امام بر حق ستيزه كرده و مخالفت ورزيده و يا از امام و پيشواى جائر طرفدارى كرده است و از روى دل به حكم او گردن نهاده كافر ميرد .\r\n2 - نفاق - اگر طرفدارى از حكومت جور نكرده و اظهار مخالفت با امام بر حق هم ننموده ولى بر اثر مسامحه و اهمال دنبال حق نرفته و در مقام جهاد و مبارزه با باطل بر نيامده و امروز و فردا كرده و به حساب اينكه ببينيم چه مىشود گذرانيده ، اين روحيهء نفاق آميزى دارد و منافق مرده است ، البته نفاق درجاتى دارد كه شايد بعضى از درجات آن مشمول رحمت حق شود چنانچه خدا مىفرمايد ( 24 سوره احزاب ) : « تا خدا مخلصان را به اخلاص خود پاداش دهد و منافقان را عذاب كند يا از آنها توبه پذير گردد به درستى كه خدا پر آمرزنده و مهربان است . »\r\n3 - ضلالت و گمراهى - اين درجه خفيف‌تر است نسبت به جاهل قاصر و يا مستضعف است كه وسيلهء امام‌شناسى براى او فراهم نبوده و دستش بدامن امام بر حق نرسيده و شخص گمراه هم از نظر اين كه براى\r\n\r\n","description":"","footnote":"","page_name":" 672 ","page_number":672},
  {"content":"\r\n\r\nدرك حق تلاش كرده يا نكرده خوش كردار زيسته يا بد كردار تا چه اندازه در بارهء خود و ديگران ستم كرده يا نكرده وضعيات مختلفى دارد . از مجلسى ( ره ) - \" دان اللَّه \" يعنى بپرستد خدا را يا معتقد امور دينى گردد بدون سماع از صادق يعنى معصوم ، اشاره است به قول خدا تعالى ( 119 سوره توبه ) : « آيا كسانى كه گرويديد از خدا بپرهيزيد و به همراه راست گويان باشيد » و شنيدن اعم است از اينكه با واسطه باشد يا بىواسطه ( البته ) در برخى نسخه‌ها با باء يك نقطه و تاء دو نقطه است ، يعنى به طور قطع ، جوهرى گفته ما افعله بتة و البتة ، يعنى تصميم قطعى است و برگشت ندارد و در بعضى نسخ به تاء دو نقطه در بالا و ياء دو نقطه در زير - به معنى گم شدن و گم كاه . از مجلسى ( ره ) - ظاهر على بن عبيد اللَّه است به لفظ مصغر طبق گفتهء عمدة الطالب و مقاتل الطالبيين ، صاحب عمده گويد : على بن الحسين ( ع ) را شش پسر بود :\r\n1 - محمد باقر 2 - عبد اللَّه باهر 3 - زيد شهيد 4 - عمر اشرف 5 - حسين اصغر 6 - على اصغر سپس گفته از حسين اصغر پنج پسر به جا ماند به نام عبيد اللَّه اعرج و عبد اللَّه و على و ابى محمد الحسن و سليمان ، سپس گفته از عبد اللَّه يك پسر ماند به نام جعفر و او هم پسرى داشت كه او را عبيد اللَّه بن عبد اللَّه مى خواندند .\r\nسپس گفته به جاى عبيد اللَّه الاعرج 4 پسر ماند به نام جعفر حجت و\r\n\r\n","description":"","footnote":"","page_name":" 673 ","page_number":673},
  {"content":"\r\n\r\nعلى صالح و محمد جوانى و حمزه مجلس الوصيه ، و فرزندان على صالح پسر عبيد اللَّه اعرج در عراق رياست داشتند و كنيهء او ابو الحسن و مادرش ام ولد بود ، او كوفى و با ورع است و اهل فضل و زهد با همسرش ام سلمه دختر عبد اللَّه بن الحسين بن على ملقب به الزوج الصالح بودند ، و على بن عبيد اللَّه مستجاب الدعوه بود و محمد بن ابراهيم طباطبا كه در كوفه بود او را وصى خود نمود و در صورت عدم قبول يكى از در فرزندش محمد يا عبيد اللَّه را وصى نمود و او خود نپذيرفت و اجازهء قبول به دو فرزند خودش هم نداد كه بپذيرند و خروج كنند و نسل او از دو پسر بود ، عبيد اللَّه دوم و ابراهيم بن على . انتهى .\r\nو صاحب مقاتل ضمن بيان حادثهء خروج ابو السرايا در كوفه در دوران مأمون گفته است كه چون أبو السرايا شورش كرد به نام محمد بن ابراهيم دعوت مىكرد ولى محمد سخت بيمار شد و ابو السرايا وقتى به بالين او رسيد كه جان مىداد به او دستور داد كه وصى معين كند ، او گفت اگر اختلاف كردند وصى من على بن عبيد اللَّه است زيرا من روش او را آزمودم و ديانتش را پسنديدم و زبانش بند آمد و مُرد ، و چون به خاك رفت جلسه كردند براى تعيين امام و ابو السرايا گزارش داد كه او على بن عبيد اللَّه را وصى خود كرده است و محمد بن محمد بن زيد از جا جست كه جوانى نورس بود و نطقى ايراد كرد و نسبت به على بن عبيد اللَّه اظهار رضايت كرد و خواست با او بيعت كند نپذيرفت و گفت من از راه نكول ترك قبول نكنم بلكه مىترسم شغل امامت مرا از كارهاى پسندتر و بهتر از نظر عاقبت باز دارد ، تو خود به كار امامت پرداز و بنى عم را دور خود جمع كن ما رياست را به تو واگذارديم تو نزد ما پسنديده‌اى و پيش ما مورد وثوقى . انتهى .\r\nمن مىگويم ظاهراً زيديه اين لواحق را به او افتراء بسته‌اند ، زيرا او اجلّ از اين است كه امامى بتراشد يا بىاجازهء امام خروج و شورش را اجازه\r\n\r\n","description":"","footnote":"","page_name":" 674 ","page_number":674},
  {"content":"\r\n\r\nكند . نجاشى در فهرست گويد : على بن عبيد اللَّه بن حسين بن على بن الحسين ( ع ) ازهد و اعبد آل أبى طالب بود در زمان خود و از اصحاب مخصوص امام كاظم و امام رضا بود و با شيعهء اماميه مربوط بود و چون محمد بن ابراهيم طباطبا خواست كه ابو السرايا با او بيعت كند نپذيرفت و كار را به محمد بن محمد بن زيد بن على رد كرد .\r\nو از كشى نقل شده كه خودش به عبادت امام رضا رفت و امام رضا از او تجليل و احترام فراوان كرد و زنش ام سلمه در پشت پرده بود و محل جلوس امام رضا را نشان كرد و بعد از خروج از مجلس جاى آن حضرت را بوسيد و بدان تبرك جست . مجلسى ( ره ) گويد : \" ضعف \" به معنى مثل است و مقصود اين است كه عقاب آنها دو برابر است ، و شايد مقصود اين باشد كه عذاب آنها سه برابر است بنا بر اينكه ضعف دو چندان باشد ، ولى اگر ضعف دو چندان باشد بايد عقاب چهار برابر باشد تا معنى تثنيه صدق كند ، فتدَّبر . مجلسى ( ره ) -\r\nالمنكر لهذا الامر\r\n- استفهام انكارى است ، يعنى سائل اظهار عقيده كرده كه منكران از بنى هاشم مانند منكران ديگر نيستند و امام هم او را تصديق كرده و فرموده : نسبت به بنى هاشم منكر نگو كه شامل جاهل باشد بلكه جاحد بگو كه انكار با علم و عقيده است يعنى بر همهء بنى هاشم امامت ما معلوم است و هر كدام انكار كنند انكار زبانى است و براى جلب منفعت يا حب رياست است .\r\nابو الحسن در ضمن روايت كنيهء على بن اسماعيل ميثمى است ( كه يكى از راويان حديث است ) و توجه به آيهء سورهء يوسف براى بيان اين است كه انكار بر جهل و نادانى صدق مىكند . علت اينكه منكران امامت از خاندان بنى هاشم دو گناه دارند اين است كه :\r\n\r\n","description":"","footnote":"","page_name":" 675 ","page_number":675},
  {"content":"\r\n\r\n1 - حجت نسبت به آنها كامل‌تر و روشن‌تر است ، چنانچه به همين واسطه خداوند بر گناه زنان پيغمبر ( ص ) عذاب مضاعف اعلام كرده است و فرموده ( 30 سوره احزاب ) : ( اى زنان پيغمبر هر كدام شما مرتكب هرزگى شود و گواه بر آن اقامه گردد عذاب او مضاعف باشد ) يعنى دو برابر ديگران .\r\n2 - براى اينكه نعمت وجود امام در خاندان آنها مقتضى شكرگزارى و قدر دانى بيشترى است و انكار او ناسپاسى زشت‌ترى است و موجب مزيد عقاب است .\r\nو علت اينكه محسنان آنان دو ثواب دارند اين است كه :\r\n1 - به شرائط و مقررات و آداب اعمال داناترند و آنها را بهتر از ديگران انجام مىدهند .\r\n2 - در كار خير پيش قدمند و هر امر خوبى را اول آنها مىكنند و ديگران به آنها بايد پيروى كنند ، هم اجر اصل عمل را دارند و هم اجر تعليم آن را به ديگران و تشويق ديگران نسبت بدان چنانچه به همين ملاحظه خدا در قرآن براى نيكوكاران از زنان پيغمبر هم دو اجر اعلام كرده است و مى فرمايد ( 31 سوره احزاب ) : ( هر كدام شما براى خدا عبادت كند و از پيغمبر شنوائى داشته باشد و كار خوب كند - ميان خود و خدا - به او دو اجر عطا كنيم ) يعنى ثوابش دو برابر ديگران است . از مجلسى ( ره ) در زير حديث 1 - و دلالت دارد بر وجوب كفائى طلب معرفت امام بر دورهاى از بلد امام كه جمعى از آنها بكوچند براى تشخيص امام تازهء پس از امام ، و دلالت دارد كه بايد شخص او را بشناسند و مجرد علم به وجود غير معين او كافى نيست ، اين در صورت قدرت است و در صورت عدم قدرت بر تعيين شخص همين علم به وجود اجمالى او كافى است ، چنانچه زراره عمل كرد بعد از موت امام صادق ( ع )\r\n\r\n","description":"","footnote":"","page_name":" 676 ","page_number":676},
  {"content":"\r\n\r\nچنانچه در حال جستجو و انتظار تعيين او به وسيلهء نمايندگان هم همين كافى است ، و به همين اندازه از مردن مانند مردن جاهليت به در آيند ، اين در صورتى است كه بداند هر زمانى امامى دارد و اما اگر آن را نداند و جستجو از اصل وجود امام بر او واجب باشد و حجت بر او تمام نباشد مشكل است ، و اما قول خدا سبحانه  « فَلَوْ لا نَفَرَ . . . »  الخ طبرسى گفته در معناى آن چند وجه گفته‌اند :\r\n1 ) - بايد از هر قبيله‌اى براى جهاد بيرون روند و جمعى هم با پيغمبر ( ص ) بمانند تا اين جمعى كه مانده‌اند قرآن و سنن و فرائض و احكام را از پيغمبر ياد بگيرند ، و چون دسته‌هاى اعزامى برگردند هر چه از قرآن پس از مسافرت آنها نازل شده و آن بازماندگان ياد گرفته‌اند به آنها كه برگشته‌اند ياد بدهند ، بگويند خدا بعد از شما به پيغمبر شما قرآنى نازل كرده و ما آن را ياد گرفتيم ، و اين دسته‌هاى اعزامى هم آن را ياد بگيرند و اين است معنى قول خدا  « وَ لِيُنْذِرُوا قَوْمَهُمْ إِذا رَجَعُوا إِلَيْهِمْ  » يعنى قرآن را به آنها بياموزند و آنها را بيم دهند بدان ، شايد بر حذر شوند و بر خلاف آن عمل نكنند - از ابن عباس و ديگران .\r\nامام باقر ( ع ) فرمود : اين دستور در وقتى رسيد كه مردم بسيار شده بودند و خدا فرمان داد كه طائفه‌اى بكوچند و طائفه‌اى بمانند براى ياد گرفتن دين ، و جهاد به نوبت بود .\r\n2 ) - ياد گرفتن دين و بيم دادن وظيفهء همان دسته‌اى است كه كوچ كنند و خدا آنها را به چيزفهمى تشويق كرده تا برگردند و آنها كه به جا مانده بيم دهند ، و معنى بينائى در دين اين است كه به وسيلهء آنچه خداى عز و جل به آنها مىنمايد از غلبه بر مشركان و نصرت دين بينا شوند و قوم كفار خود را در برگشت بيم دهند از نبرد با آنها و به آنها گزارش دهند از پيروزى پيغمبر و مؤمنان ، و آنها را بيم دهند از نبرد با مسلمانان و آنها در\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nحذر شوند از جنگيدن با پيغمبر و بترسند از آنكه بر سر آنها آيد آنچه بر سر كفار جنگنده با مسلمانان آمده .\r\n3 ) - وظيفهء آموختن فقه متوجه به كوچ‌كننده‌ها است و مقصود اين است كه همهء مؤمنان نمىتوانند كه از وطن خود كوچ كنند و گرد پيغمبر آيند براى آموختن امور دين ، و وطن خود را خالى كنند ولى بايد از هر ناحيه طائفه‌اى كوچ كنند تا سخن آن حضرت را بشنوند و دين را از او بياموزند و سپس به قوم خود برگردند و براى آنها بيان كنند و آنها را بيم دهند .\r\nو از جبائى نقل شده است گويد : مقصود از كوچ در اينجا مسافرت براى طلب علم است و آن را نفر و كوچ تعبير كرده براى اينكه آن جهاد با دشمنان دين است . انتهى .\r\nولى بيانى كه امام ( ع ) در اين حديث براى آيه كرده است بايد پيروى شود و منافاتى با تفسيرها ندارد ، زيرا ممكن است مقصود اين باشد كه كوچ براى تحصيل علم به شخص امام داخل مضمون آيه است ، بلكه از مهمترين موارد آن است و منافاتى با عموم آيه راجع به طلب علوم لازم ديگر ندارد و راجع به همان معنى سوم مىشود ، و به اين آيه براى حجيت خبر واحد هم استدلال شده و اين خبر مشعر است كه تا امام زنده است تحصيل علم نسبت به امام آينده واجب نيست ، پايان نقل از مجلسى ( ره ) .\r\nآنچه در اينجا بايد مورد توجه باشد اين است كه معرفت امام از اصول است و نسبت به آن تحصيل علم قطعى لازم است و وجوب معرفت امام عينى است ، ولى معرفت سائر احكام وجوب كفائى دارد و در آن تحصيل علم قطعى لازم نيست بلكه به دليل معتبر اكتفاء مىشود ، و اگر بخواهيم از اين آيه استفادهء هر دو حكم را بنمائيم بايد وجوب آن شامل وجوب عينى و كفائى هر دو باشد و تفقّه كه موضوع حكم است شامل علم قطعى و ظن معتبر هر دو باشد .\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nدر اينجا بايد يك جامعى بين دو وجوب در ميان آورد و يك جامعى بين دو قسم معرفت و تفقّه و اين بحث به ميان مىآيد كه هيئت « لو لا نفر » از نظر افادهء وجوب مىتواند به هر دو معنى دلالت كند و مادهء فقاهت شامل علم و ظن هر دو مىشود و اين عموم بر وجه حقيقت است يا عموم مجاز ، و قرينهء اين مجاز چيست .\r\nچون در اين اخبار آيه نفر به وجوب تحصيل علم به امام تطبيق شده است معلوم است كه وجوب عينى نسبت به تحصيل علم قطعى و معرفت يقينى نسبت به امام از آن مقصود است و وجوب كفائى و معرفت ظنى كه در احكام فرعى بدان اكتفاء شده مورد ترديد است كه مشمول آيه باشد .\r\nآنچه مسلم است اين است كه آيه راجع به دعوت براى جهاد و كوچيدن براى ميدان نبرد است به دو دليل :\r\nاول - آنكه خود كلمهء نفر در كوچيدن براى جهاد و نبرد به كار مى رفته و به همين جهت جبائى هم كه آيه را به مسافرت براى تحصيل علم تفسير كرده ناچار شده آن را تشبيه بدان كند و گفته خروج در طلب علم به نفر تعبير شده است براى آنكه متضمن مجاهده با دشمنان دين است و معلوم نيست كه مقصودش اين است كه لفظ در آن به طور مجاز استعاره استعمال شده يا از نظر مشاكله يا به اعتبار جعل مصداق .\r\nدوم - اينكه سياق آيات بر اين دلالت دارد زيرا مىفرمايد :\r\n( 120 سوره توبه ) : « نبايد اهل مدينه و اعراب اطراف آن از رسول خدا ( ص ) جدائى ورزند و از جان خود در زمينهء جان او دريغ كنند زيرا تشنگى و رنج و گرسنگى در راه خدا نكشند و گامى بر زمين نگذارند كه مايهء خشم كفار باشد و دستى به دشمن نيندازند جز اينكه كار شايسته‌اى براى آنها ثبت شود ، به راستى خدا مزد نيكوكاران را ضايع نكند » .\r\n( 121 ) : « و هيچ هزينه خرد و درشتى نكنند و دشتى را زير پا\r\n\r\n","description":"","footnote":"","page_name":" 679 ","page_number":679},
  {"content":"\r\n\r\nنكنند جز آنكه براى آنها ثبت شود تا خدا بدانها پاداش دهد بهتر از آنچه مى كرده‌اند » .\r\n( 122 ) : « همهء مؤمنان شيوه ندارند كه كوچ كنند » الخ .\r\n( 123 ) : ( أيا كسانى كه ايمان آورديد ، نبرد كنيد با آنها كه در پهلوى شما و در جوار شمايند از كفار و بايد از شما احساس سختگيرى كنند و بدانيد كه خدا با متقيان است ) .\r\nآنچه از ملاحظهء مجموع اين آيات استفاده مىشود اين است كه آيه نفر شامل دو قسمت است :\r\nقسمت اول آن يك گزارشى است از وضع واقعى و عمومى مسلمانان كه مىفرمايد عادت مؤمنين نيست كه همه و همه بكوچند ، اين يك واقعيتى است كه علل متعددى دارد مثل اين كه در همهء آنان روح اخلاص وجود ندارد كه دل از وطن و زندگى بردارند و رنج غربت را هموار كنند ، مثل اينكه امكان سفر و كوچ به جبههء مبارزه براى همه ميسر نيست ، مثل اينكه اگر همه و همه بخواهند بكوچند سرزمين‌هاى اطراف بىسكنه مىشود و در مدينه اجتماع تحمل ناپذيرى به وجود مىآيد .\r\nمنظور اين است كه صدر آيه گزارشى است از يك واقعيت ثابت و در مقام بيان حكمى نيست .\r\nو قسمت دوم آيه بيان حكم و وظيفه‌اى است بر اساس اين وضع عمومى و آن عبارت از اين است كه بايد از هر قبيله جمعى در جبههء مبارزهء اسلام باشند ، يعنى دور پيغمبر باشند تا جهاد كنند و آمادهء دفاع باشند و در عين حال قرآن ياد بگيرند و در دين بصير شوند و به وطن برگردند و ديگران را تعليم دهند .\r\nدر آن تاريخ مركز فعاليت اسلام عبارت از حاضر بودن در دور پيغمبر بوده و مركزيت وجود پيغمبر جامع جهاد و تحصيل علم و تحصيل\r\n\r\n","description":"","footnote":"","page_name":" 680 ","page_number":680},
  {"content":"\r\n\r\nبصيرت در دين و همه چيز بوده است و منظور آيه اين است كه بر عموم لازم است رابطهء خود را با پيغمبر به وسيلهء كوچ جمعى حفظ كنند ، و از اين تعبير استفاده مىشود يك تكليف عمومى از نظر حفظ مركزيت اسلام و حفظ رابطه با آن مركز .\r\nمثل اين كه از نظر قانون اساسى حفظ مشروطيت بر همهء افراد كشور واجب است و معناى آن اين است كه بايد يك مجلس شورى بر پا كرد كه ناظر بر اصلاح و اجراء امور كشور باشد و وسيلهء آن انتخاب يك عده نمايندگان درست و كاردان است كه مورد اعتماد باشند ، و در اين مورد بر هر كس يك جور فعاليت واجب است ، تا اين موضوع محقق شود يكى بايد تبليغ كند يكى بايد پول مصرف كند يكى بايد در تشكيل انجمن شركت كند يكى بايد قبول مسئوليت نمايندگى كند يكى بايد نظارت بر درستى انجام انتخابات و حفظ صندوق‌هاى رأى داشته باشد و نتيجهء مجموع اين فعاليتها به وجود آمدن يك مجلس شوراى ملى درست است .\r\nبنا بر اين مىتوان گفت : معنى آيهء نفر وجوب حفظ مركزيت اسلام و اجراء امور اسلامى است از نظر دفاع و فرهنگ و تعليمات عمومى و اين موضوع بر همهء مكلفين واجب عينى است ، ولى هر فردى از نظر امكان و قدرت خود به يك عملى كه در خور او است بايد اين وظيفه را انجام دهد ، يكى خدمت پيغمبر باشد و قرآن را تعليم بگيرد و آن يكى كه ميتواند آن را بنويسد و آن يكى كه مىتواند آن را براى ديگران تفسير كند و آن يكى كه مىتواند در جبههء جهاد فعاليت كند و آن ديگرى پس از دريافت احكام اسلامى به وطن برگردد و به تعليم آنها كه در وطن مانده‌اند بپردازد و جمعى هم در وطن بمانند براى عمران و آبادى و حفظ مراكز زندگى خود و توليد ثروت و زراعت براى حفظ بنيهء اقتصاد جامعهء اسلامى ، و البته اين امر چون به طبع خود حاصل بوده است ، آيه ، مردم را مكلف كرده به اجراء يك وظيفهء\r\n\r\n","description":"","footnote":"","page_name":" 681 ","page_number":681},
  {"content":"\r\n\r\nاجتماعى كه عبارت از كوشيدن در دفاع از اسلام و فهميدن امور دين و تبليغ آن به ديگران است و اين تكليف اجتماعى بر همه واجب عينى است ، ولى هر كس بايد به اندازهء قدرت خود در انجام آن فعاليت كند و در صورتى كه اين امر اجتماعى ترك شود آنها كه در انجام وظيفهء مقدور و مربوط به خود كوتاهى كرده‌اند گناه كار و مستحق كيفرند .\r\nو چون در دوران ائمه حفظ مركزيت مذهب و اجراء تعليمات حقهء وابستهء به وجود و تعيين امام معصوم است بايد به دنبال او شتافت و در صورتى كه وفات كرد به دنبال جانشين او شتافت و اين وظيفه براى جمعى به همان انتظار انجام مىشود و براى جمعى به سفر كردن و جستجو كردن انجام مىشود و آنها كه در طلب معرفت امام وقت در سفرند به وظيفهء خود عمل كردند و اهل نجاتند چنانچه امام آنها را مشمول آيهء ( 100 سوره نساء ) دانسته ، و مهاجر في سبيل اللَّه شناخته و آنها كه در وطن به انتظار خبر تعيين امام نشسته و بيش از آن قدرت ندارند به وظيفهء خود عمل كرده‌اند ، و اگر در اين حال بميرند اهل نجات هستند ، منظور اين است كه مقصود آيهء نفر با دو آيهء پيش از آن و بعد از آن بيان يك تكليف مهم اجتماعى است كه عبارت از حفظ مركزيت اسلام است كه دو ركن اساسى دارد :\r\nيكى دفاع از آن در برابر دشمنان به يارى پيغمبر اسلام و گرد آمدن اطراف او براى تشكيل نيروى دفاعى .\r\nو ديگرى اجراء فرهنگ اسلام به آموختن قرآن و تعليمات پيغمبر و نشر و تبليغ آن در سراسر محيط اسلامى و در اين موضوع بر هر فردى واجب عينى است كه به اندازهء قدرت خود انجام وظيفه كند و اين غير از تكليف شخصى افراد است نسبت به جهاد و تحصيل علم راجع به اصول و فروع كه هر كدام حكمى نسبت به حال خود دارد ، و كوچ براى تعيين شخص امام در شمار همان انجام حفظ مركزيت دين و مذهب است كه\r\n\r\n","description":"","footnote":"","page_name":" 682 ","page_number":682},
  {"content":"\r\n\r\nمقصود از آيهء نفر است .\r\nاكنون مىماند صورت شدت تقيه كه مانع از دسترسى به امام است كه در قسمت دوم اين حديث مورد سؤال شده است . از مجلسى ( ره ) - مراد اين است كه رسيدن امر امامت به امام حسين ( ع ) به آيات و اخبار متواتره ثابت است ، و پس از حسين ( ع ) طبق آيهء نامبردهء اولو الارحام معلوم مىشود كه خلافت و امامت از آن پسر بزرگتر است و اين قانون كلى به عبد اللَّه افطح نقض نمىشود كه امام صادق ( ع ) بر او مقدم شد با اينكه او خردسال‌تر بود ، زيرا او معيوب و نادان آشكارى بود .\r\nپايان . از مجلسى ( ره ) - اين خبر دلالت دارد بر فضل عجم بر عرب در ايمان ، چنانچه اخبار بسيارى بر آن دلالت دارند كه من در كتاب كبير ( بحار الانوار ) نقل كرده‌ام . از مجلسى ( ره ) - انهم رووا - مقصود واقفيه‌اند كه مىگفتند دليل امام رضا به مرگ امام كاظم همان خبر سعيد است كه يك شاهد است ، و به قول او مرگ امام ثابت نمىشود . و چون آن مرد جريان اخبار سعيد را به آن حضرت داد تصديق كرد و اين دليل درستى آن است ، و ظاهر اين است كه سعيد از خدمت‌كاران هر دو امام بوده و بعضى او را خواهرزادهء صفوان بن يحيى دانسته‌اند .\r\nو اما طلاق ام فروه ، آنچه را در بارهء آن از پدر دانشمند خود شنيدم كه از اساتيدش نقل مىكرد اين است كه ام فروه از زوجات امام كاظم ( ع ) بوده و طلاق او بعد از موت امام كاظم ( ع ) بنا بر اين بوده كه آن حضرت از طرف پدرش وكيل طلاق او بوده است چنانچه در سابق گذشت كه امام كاظم ( ع ) امر زنهاى خود را به او تفويض كرد و علمى كه مناط حكم شرعى است علم از اسباب ظاهره است نه علمى كه از راه الهام و مانند آن حاصل شود .\r\n\r\n","description":"","footnote":"","page_name":" 683 ","page_number":683},
  {"content":"\r\n\r\nاگر گفته شود : اين طلاقى كه پس از علم به موت فسادش كشف شود چه فائده‌اى دارد ؟ جواب گويم كارهاى ائمه ( ع ) بلندتر از آن است كه خِرَد كوتاه ما بدان رسد ، و بسا مصلحتى در آن ديده كه نمىدانيم ، و بسا گفته‌اند شايد آن حضرت به ام فروه خبر مرگ امام را داده و اجراء طلاق از روى تقيه بوده تا پس از گذشتن عدهء وفات بتواند شوهر كند زيرا نمىشده ترتيب اثر به علم نهانى كنند و مايهء سرزنش مخالفين بوده و در تعجيل تزويج او و بيرون رفتن از خانهء امام مصلحتى بوده .\r\nمن گويم كه به نظرم مىآيد كه ممكن است حكم ازدواج ائمه ( ع ) هم حكم ازواج نبى ( ص ) باشد كه پس از وفات آنان تزويج زنان آنها روا نباشد مگر به اجراء طلاق و خروج از اين حريم امامت و اين گونه طلاق بعد از وفات ( به دست امام بعد ) انجام مىشود ، چنانچه امير المؤمنين پس از وفات پيغمبر ( ص ) مىتوانست عايشه را طلاق داده و از ام المؤمنينى بيرون كند و شايد سبب طلاق اين بوده كه امام مىدانسته در ترك تزويج از او اطاعت نمىكند ، و ممكن است مقصود از تطليق معنى لغوى باشد ، يعنى او را از خانه بيرون كرد چون عنوان زوجيت زائل شده و در عدهء وفات حق سكنى ندارد و بسا كه \" طلعتها \" ( او را بيرون كردم ) خوانده شده و اين مخالف ضبط نسخه‌ها است و روى هم رفته اين از مشكلات اخبار است و وجوهى كه ذكر شد دلپذير نيست .\r\nمن مىگويم : دليلى نيست كه ام فروه زوجهء امام كاظم ( ع ) باشد و شايد زوجهء خود امام رضا يا يكى از منسوبان آن حضرت بوده است . از مجلسى ( ره ) - امام اين جواب را در خور فهم سائل گفته و گر نه او به الهام الهى مطلع بوده بلكه هنگام مرگ و غسل و دفن بالين امام حضور داشته ، چنانچه اخبار در بارهء آن وارد است . از مجلسى ( ره ) - اين خبر دلالت دارد كه على ( ع ) در زمان\r\n\r\n","description":"","footnote":"","page_name":" 684 ","page_number":684},
  {"content":"\r\n\r\nحيات پيغمبر هم امامت داشته ، و اين منافات ندارد كه رعيت پيغمبر هم باشد مانند پيغمبرانى كه معاصر پيغمبر اولو العزم بودند ( چون لوط در زمان ابراهيم ع ) چنانچه بدان اشاره كرديم و اصحاب ما در اين باره اختلاف دارند و بيشتر بر اين عقيده‌اند كه امامت هر امامى پس از فوت امام سابق است ، و برخى گفته‌اند همهء ائمه در هر زمانى واجب الطاعه هستند ، ولى يكى ناطق است و ديگران خاموش . يعنى عيسى ( ع ) از گهواره حجت خدا بود و اين پسر من اكنون سه سال دارد - از مجلسى ( ره ) . از مجلسى ( ره ) - در قاموس است كه غلام خماسى يعنى پنج وجب قد ، و سداسى و سباعى نگويند زيرا در شش وجبى مرد باشد و گاهى بر پنج ساله هم اطلاق مىشود و امام جواد ( ع ) در هنگام تصدّى امامت ، 9 ساله بوده است . كمتر از پنج سال اشاره به امام قائم ( ع ) است كه به اتفاق تواريخ آينده هنگام وفات امام حسن عسكرى كمتر از پنج سال داشته . چون پيروى على ( ع ) در آغاز دعوت پيغمبر سبب اختصاص او شد به امامت و بلكه در همان روز پيغمبر وصايت او را اعلام كرد ، اين دليل مىشود كه مقام امامت در سن كم ميسر است .\r\nمجلسى ( ره ) گويد : اين حديث دلالت دارد كه عُمرِ على ( ع ) در آغاز بيعت او با پيغمبر نه سال بوده ، و آنچه از ابواب تاريخ آيندهء اين كتاب استفاده شود اين است كه 10 سال بوده و با هم منافات ندارند زيرا سابقاً گفتيم كه از نظر حساب گاهى كسر را بيندازند و گاهى واحد كاملى به حساب گيرند ، در اين روايت نه سال ، كسر را انداخته ، و در روايات باب تاريخ به حساب سال تمام در نظر گرفته ، و به هر حال ميان خاصه و عامه در عمر آن حضرت موقع قبول دعوت اختلاف است :\r\n\r\n","description":"","footnote":"","page_name":" 685 ","page_number":685},
  {"content":"\r\n\r\n1 - هفت سال ، چنانچه در روايت عياشى است .\r\n2 - ده سال .\r\n3 - هشت سال .\r\n4 - دوازده سال .\r\n5 - سيزده سال .\r\n6 - پانزده سال .\r\nو قول 10 سال با تواريخ سازگارتر است ، زيرا مشهور است كه 63 سال عمر كرده ، و 30 سال پس از پيغمبر زيسته و از بعثت تا وفات پيغمبر هم 23 سال بوده و باقى مىماند 10 سال ( 63 10 + 23 + 30 ) و به هر حال در سبقت ايمان او روايات خاصه و عامه متواتر است :\r\nابن ابى الحديد گويد : اساتيد متكلمِ ما اختلاف ندارند در اينكه اول كس در اسلام على بن ابى طالب بوده جز نادرى از بصريان ، ولى امروز مقرر است پيش همه كه او در ايمان بر همه پيش است و خود امير المؤمنين ( ع ) هميشه اين موضوع را اظهار مىداشت و بدان افتخار مىكرد ، و آن را دليل افضليت خود مىدانست و بدان تصريح مىكرد و مكرر مىفرمود : منم صديق اكبر و فاروق اول ، پيش از ابى بكر اسلام آوردم و پيش از آنكه او نماز بخواند نماز خواندم .\r\nمحمد بن قتيبه در كتاب معارف خود اين كلام را از آن حضرت نقل كرده است و او در كار خود مورد اتهام نيست و شعرى هم در اين موضوع از آن حضرت نقل شده كه مطلعش اين است : محمد النبى اخى و صنوى ( محمد پيغمبر \" ص \" برادر و همنژاد من است ) و حمزة سيد الشهداء عمى ، و در ضمن اين اشعار گويد :\r\nسبقتكم الى الاسلام طراً\r\n: به همهء شماها در اسلام پيشى گرفتم يكسره .\r\nغلاماً ما بلغت اوان حلمى : در حالى كه هنوز به بلوغ نرسيده بودم .\r\n\r\n","description":"","footnote":"","page_name":" 686 ","page_number":686},
  {"content":"\r\n\r\nشيخ مفيد ( ره ) در كتاب فصول گفته : امت اسلامى متفق‌اند كه امير المؤمنين اول مردى است كه رسول خدا ( ص ) را اجابت كرده ، و احدى از اهل علم خلاف آن نگفته جز اينكه عثمانىها در ايمان آن حضرت از نظر خرد سالى اعتراض كردند و گفته‌اند در آن حال بالغ نبوده تا از روى معرفت باشد و ايمان ابى بكر از روى معرفت بوده ، و اعتراف تقليدى با اقرار از روى يقين و معرفت برابر نيست ، و از اين اعتراض به چند وجه جواب داده :\r\n1 - قبول نداريم كه در اين حال كودك باشد و رواياتى ذكر كرده كه دلالت دارند بر اينكه در اول قبول اسلام 15 سال داشته .\r\n2 - اگر قبول كنيم كه خردسال بوده و هفت سال داشته ، خردسالى منافات با كمال عقل ندارد و وجوب تكليف منوط به بلوغ نيست ، و به اتفاق اهل نظر و تعقل بلوغ شرط احكام شرعيه است نه عقليه ، با اينكه خدا در داستان يحيى فرموده : ( ما به او حكم نبوت داديم و هنوز كودك بود ) و داستان عيسى فرمود : ( گفت من بندهء خدا هستم ، به من كتاب داده و مرا پيغمبر كرده ) و خردسالى اين دو پيغمبر مانع كمال عقل و حكمتى كه خدا به آنها داده نبود ، و اگر عقل آن را محال مىدانست در هر كس و در هر حال محال بود ، و مفسران جز نادرى اتفاق دارند كه گواه يوسف در آنجا كه مىفرمايد :  « وَ شَهِدَ شاهِدٌ مِنْ أَهْلِها  : گواهى از خاندان خود زليخا گواهى داد » كودك خردسالى بود در گهواره كه خدا او را به زبان آورد تا يوسف از هرزگى تبرئه كند و تهمت را از او بردارد .\r\n3 - اگر ايمان او از روى معرفت و كمال نبود رسول خدايش بدان نمىستود و آن را فضيلت او نمىشمرد ، و چون رسول خدا آن را فضل او شمرده و به فاطمه ( ع ) فرموده : تو خرسند نيستى كه شوهرت دادم به اقدم همه در ايمان ، چنان كه فرمود : اول كس از اين امت كه بر سر حوض وارد\r\n\r\n","description":"","footnote":"","page_name":" 687 ","page_number":687},
  {"content":"\r\n\r\nشود اول كس باشد كه اسلام آورده و آن على بن ابى طالب است ، و هم فرمود :\r\nفرشته‌ها بر من و على هفت سال صلوات فرستادند زيرا جز من و او كسى از مردها نماز نمىخواند ، و مانند اين روايات ، و از اينجا ثابت شد كه ايمان او از روى يقين و معرفت بوده نه صرف تقليد و تلقين ، خصوص كه پيغمبر آن را ايمان و اسلام ناميده و آنچه بچه از راه تقليد و تلقين اظهار دارد به طور مطلق اسلام و ايمان نيست .\r\n4 - خود امير المؤمنين سابقهء اسلام خود را مدح خود دانسته و از مفاخر خود شمرده و بر دشمنان خود بدان احتجاج كرده و در مقامهاى چندى آن را مكرر كرده ، و اگر ايمان او چنانچه ناصبىها گويند معتبر نبود ، روا نبود كه آن را مدح خود داند و عبادت نامد و بدان ببالد و خود را بدان بر ابى بكر و عمر برترى دهد و به ناچار مخالفان او بر او اعتراض مى كردند ، و چون چنين اعتراضى نكردند و قبول كردند دليل بر فساد گفتار ناصبىها است .\r\n5 - پيغمبر ، على ( ع ) را در حالى دعوت با اسلام كرد كه كار خود را نهان مىداشت و از دشمن مىهراسيد ، اگر به على ( ع ) از همه جهت اعتماد داشت اين اعتماد دليل بر كمال عقل و شايستگى على ( ع ) است ، و اگر به او اعتماد نداشت به حفظ اسرار و انضباط تام در امر اسلام در اين صورت تقصير كرده است و خلاف حكمت و تدبير عمل كرده و پيغمبر از اين نقصان و هر نقصانى مبرّا است و خدا مقام او را اجلّ شمرده و گفتار كسانى كه به او چنين نسبت‌ها دادند دروغ شمرده ، در اين صورت مقصود ناصبىها از طعن در ايمان على ( ع ) عيب كردن رسول ( ص ) و نكوهش از افعال او و توصيف او است به عبث و تفريط ، به طور خلاصه ترجمه شد . از مجلسى ( ره ) - از اين حديث ظاهر مىشود كه غسل دهندهء\r\n\r\n","description":"","footnote":"","page_name":" 688 ","page_number":688},
  {"content":"\r\n\r\nاو جبرئيل و فرشته‌ها بودند ، چون در روايت است كه او در چاه ( جُب ) بالين يوسف آمد ، و شايد از راه تقيه باشد : يا از سُنّىها ، به قرينهء اينكه راوى از عامه است و يا از شيعه‌هاى كم خِرَد چنانچه حكم به بهترىِ آنان از امام هم يا از راه تقيه است ، يا براى خاطر شيعه‌هاى كم خِرَد است زيرا ائمه از ملائكه بهترند با اينكه حضور شخص امام را نفى نكرده و حضور فرشته‌ها با حضور او مخالفت ندارد .\r\nو شيخ صدوق و ديگران روايت كرده‌اند كه امام رضا ( ع ) در بغداد حاضر شد و پدرش را غسل داد و كفن پوشانيد و به خاك سپرد و از ابو صلت هروى هم روايت كرده‌اند كه امام جواد ( ع ) در خراسان حاضر شد روز وفات امام رضا ( ع ) و او را غسل داد و بر او نماز خواند .\r\nو از هرثمة بن اعين هم روايت كرده‌اند و در ضمن روايت اخير است كه حضرت رضا ( ع ) به هرثمه فرمود كه : مأمون به تو رو كند و به تو گويد :\r\nاى هرثمه مگر شما معتقد نيستيد كه امام را جز امام غسل ندهد پس على بن موسى الرضا را كه پسرش محمد در بلاد حجاز است و ما در طوس هستيم كدام امام غسل داد ، تو در پاسخ او بگو : ما معتقديم كه بايد امام را امامى غسل دهد كه بعد از او است و اگر يك متجاوزى تعدى كرد و امام را غسل داد امامت امام باطل نشود كه متجاوزى او را غسل داده و باطل نشود امامت امامى كه بعد از او است به خاطر اينكه از غسل پدر غايب بوده است ، و اگر ابو الحسن على بن موسى الرضا در مدينه مرده بود پسرش محمد او را آشكارا و عيان غسل مىداد و اكنون هم در واقع او را غسل مىدهد ولى نهانى . پايان نقل از مجلسى ( ره ) .\r\nمن مىگويم از اين روايت ظاهر مىشود كه در اينجا يك حكم قانونى است و آن عبارت از اين است كه تصدى وظيفهء غسل و دفن و كفن امام با امامى است كه جانشين او است و كسى حق تقدم بر او ندارد مانند\r\n\r\n","description":"","footnote":"","page_name":" 689 ","page_number":689},
  {"content":"\r\n\r\nاولويت اولياء هر ميتى به دو نسبت به ديگران ، و يك حكم تشريفاتى و واقعى است كه بايد امام بعد در مراسم تجهيز امام گذشته حضور داشته باشد ، يا به طور آشكارا و يا به طور نامعلوم ، چنانچه استفاده مىشود حكم تقدم اولياء ميت در تجهيز او حقى است مستقل و شرط صحت اعمال نيست ، و اگر كسى به زور متصدى تجهيز ميتى شد و او را بدون اجازه و دستور اولياء غسل داد و كفن پوشيد و خاك كرد صحيح است ، گر چه از نظر عدم رعايت حق اولياء ميت گناه كرده و حق آنها را برده است . از مجلسى ( ره ) - شايد مقصود از علم اول علوم انبياء و اوصياء پيشين است و از علم آخر علوم خاتم الأنبياء يا مقصود از علم اول علم به مبدأ و اسرار توحيد و علم بدان چه گذشته و آنچه در نشئهء نخستين بوده و علم به شرايع و احكام ، و مقصود از علم آخر علم به احوال معاد و بهشت و دوزخ و پس از مرگ و جز آنها و اوَّلى اظهر است .\r\nو تعبير بصائر كه گويد « علم الاول و علم الآخر » مؤيد آن است ، و در برخى روايات علم اول را رسول خدا ( ص ) دانسته ، و علم آخر را علم امير المؤمنين ، و در آخر روايت به عطف استدلال كرده است بر مغايرت روح با ملائكه . از مجلسى ( ره ) - اخذ شربة - گفته‌اند اين اشاره است به مادهء غذائى كه نطفه از آن بسته شود و آن را از آن زير عرش دانسته براى اينكه ملكوتى و خوش‌گوار و پاك است و از پاكى به پاكى رسد و ملك همان است كه بر آن غذا گماشته است و آن را به كمال لائق بدان مىرساند و تا چهل روز سخن نشنود براى آنكه هنوز در مرحلهء گياهى است و حس حيوانى در آن دميده نشده و بعد از آن كلام نفسانى الهامى شنود ، و شايد امام در شكم مادر كلام حسى را هم بشنود پيش از آنكه گوش برآرد چون مردم ديگر ، و نوشتن ميان دو ديده كنايه از ظهور نور دانش و ولايت است در\r\n\r\n","description":"","footnote":"","page_name":" 690 ","page_number":690},
  {"content":"\r\n\r\nپيشانى او بلكه در سراپاى او چنانچه فرمايد : نورشان از برابر و سمت راست بشتابد و ميان اخبار تناقضى نيست ( از نظر اينكه در برخى تعبير شده به كتابت در بازو ) و اطلاق كلمه بر ارواح كامله در عرف كتب منزله و زبان انبياء شايع است چنانچه راجع به مسيح آمده و منارهء نور ، نيروى حدس و فراست و هوش او است چنانچه خدا عز و جل فرمايد ( 75 سوره حجر ) : ( به راستى در آن آياتى است براى هوشمندان ) ، انتهى .\r\nمن گويم : انكار آب در آسمان بر پايهء اعتقاد به قواعد فلاسفه است و مقصود از منار چنانچه در برخى اخبار بيايد فرشته‌اى است ، و برخى اخبار آن را روح القدس دانسته‌اند و گفته‌اند مقصود اين است كه قلب امام مهبط الهامات ربانى و افاضات الهيه است . از مجلسى ( ره ) - جريان طلا از دو دست او كنايه از درخشيدن و صفا و فروزش آنها است . از مجلسى ( ره ) - ظاهر اين است كه مختون تفسير مطهر است ، زيرا اطلاق تطهير بر ختان شايع است و كلينى باب ختان را به باب تطهير عنوان كرده ، و از امام صادق ( ع ) روايت كرده است كه رسول خدا فرمود :\r\nاولاد خود را روز هفتم تطهير كنيد كه خوش‌تر و پاك‌تر و براى روئيدن مو مؤثرتر است ، تا آنكه مىگويد : محتمل است مقصود پاكى از خون و كثافات باشد .\r\n\" لا يجنب \" ، شهيد ثانى آن را به معنى عدم احتلام دانسته و گفته از خواص امام است كه محتلم نشود چنانچه در بعض اخبار است ، و ممكن است مقصود ظاهر آن باشد نه به معنى اينكه غسل بر او واجب نيست بلكه به اين معنى كه پليدى جنابت ندارد . انتهى .\r\nمىگويم : مؤيد معنى اول است كه از امام رضا ( ع ) اين خبر نقل شده\r\n\r\n","description":"","footnote":"","page_name":" 691 ","page_number":691},
  {"content":"\r\n\r\nو به جاى لا يجنب ، لا يحتلم فرموده است . و مؤيد معنى دوم است آنچه در اخبار بسيارى وارد است كه چون پيغمبر در خانهء همه را از طرف مسجد بست و در خانهء على ( ع ) را باز گذاشت ، فرمود ( طبق روايت امام رضا ع ) : براى احدى نشايد كه در اين مسجد جنب شود مگر من و على و فاطمه و حسن و حسين و هر كه از خاندان من باشد ، زيرا او از من است .\r\n\" يرى من خلفه \" ممكن است من در هر دو جمله حرف جر باشد ( مىبيند از پشت سر چنانچه مىبيند از برابر ) در اين صورت مفعول محذوف است ، يعنى هر چيز را ، و ممكن است موصول باشد و مفعول ( مى بيند كسى را كه در پشت سر او است چنانچه مىبيند كسى را كه در برابر او است ) و ظاهر اين است كه رؤيت در جملهء اول كه راجع به پشت سر است به معنى علم است ، زيرا ديدن حقيقى منوط به شرائط آن است و چون رؤيت در علم مجازاً استعمال شود به اعتبار تشبيه به رؤيت بصرى به يك مفعول تعلق گيرد چنانچه در گفتار امير المؤمنين ( ع ) گذشت كه فرمود :\r\nلم أكن لأعبد ربّا لم اره\r\n، و سپس فرمود : لم تره العيون به مشاهدة الابصار و لكن رأته القلوب به حقائق الايمان ، و نمونهء آن بسيار است .\r\nو اينكه گفته‌اند خدا براى امام ادراكى در فضا آفريند چنانچه در آخرت گويائى در دست و پا آفريند ، يا اينكه شعاع ديدهء امام از برابر او منعكس شود مانند انعكاس او از آينه و پشت سر را نمايش دهد تكلفاتى است كه مورد حاجت نيست و قول به اينكه ديده آنچه را در برابر او نيست درك مىكند از باب خرق عادت و معجزه بر پايهء اين است كه شروط رؤيت عادى است ، و جائز است خدا خرق عادت كند و ديدن را در جز چشم از اعضاى ديگر بيافريند و آنچه در برابر بيننده نباشد ببيند ، و همانا اين سخن بر اصول اشاعره درست آيد كه رؤيت خدا را تجويز كنند و اما بنا بر اصول مقررهء معتزله و اماميه اين احتمال درست نيايد و اللَّه اعلم به حقيقة الحال .\r\n\r\n","description":"","footnote":"","page_name":" 692 ","page_number":692},
  {"content":"\r\n\r\nپايان نقل از مجلسى ( ره ) .\r\nمن مىگويم ما در باب نفى رؤيت از خدا شرائط امكان رؤيت را بيان كرديم و برابر با ديده بودن از شرائط رؤيت نيست و رؤيت آنچه در پشت سر است محال ذاتى نيست و به وسيلهء انكسار شعاع يا نفوذ نور از جسم كثيف كه امروز به وسيلهء علمى محقق شده است ممكن است و ابتناء آن بر اصول اشاعره در باب دعوى رؤيت حق درست نيست . از مجلسى ( ره ) - انَّ اللَّه خلقنا ، يعنى بدن‌هاى ما را از عليين آفريده ، عِلّىّ به كسر عين و لام با تشديد و ياء با تشديد ، مبالغه در عالى است يعنى بسيار بسيار بلند ، و برخى گفته‌اند عليون نام آسمان هفتم است ، و بعضى آن را نام دفتر فرشته‌هاى نگهبان كردار خوب بندگان دانند ، و برخى هم گفته‌اند عليين بلندترين مكان ، اشرف مراتب ، اقرب مقامات به خدا است و اين معنى در اينجا مناسب‌تر است . پايان نقل مجلسى ( ره ) .\r\nظاهر اين است كه عليين بالاترين درجات ماده است ، و ائمه داراى روح فوق ماده‌اند ، و ظاهراً مقصود از آن همان روح القدس است كه روح مخصوص به انبياء و اوصياء است چنانچه در بيان ارواح گذشت ، و روح ايمان و سائر ارواح مخصوص به مؤمنان كه شيعهء ائمه‌اند در عالىترين أفُق ماده است كه همان عليين است و به اعتبار اينكه روح شيعيان هم أفُق پيكر ائمه است ، با هم نزديكى دارند و به هم محبت دارند و دل شيعه به ائمه متوجه است . از مجلسى ( ره ) -\r\nانَّ اللَّه خلقنا\r\n، يعنى ارواح ما را آفريد ، و مقصود ارواح محمد و اوصياء او است . من نور عظمته ، معنى نورى كه دلالت بر كمال بزرگى و قدرت او دارد . ثمَّ صوَّرَ خلقنا ، ناظران در اين خبر تصوير خلق را به آفرينش ابدان اصليه تعبير كرده‌اند .\r\nولى گمان من اين است كه مقصود خلق كالبدهاى مثالى است شبيه\r\n\r\n","description":"","footnote":"","page_name":" 693 ","page_number":693},
  {"content":"\r\n\r\nبه ابدان اصليه كه صورت خلق و نمونهء آنها است و دلالت دارد كه ائمه پيش از آفرينش اجساد مادى پاك خود و پس از مفارقت از آن و بلكه از آن و بلكه با آن تعلق به اجساد مثالى دارند ، چنانچه براى ما بعد از مردن اجساد مثالى باشد كه ارواح ما بدان آويزد چنانچه در كتاب جنائز بيايد و به اين وسيله بسيارى از اعتراضات وارده بر اين اخبار حل شود و بر آن دلالت دارد .\r\nقول او كه : فكنّا خلقاً و بشراً نورانيين ، خلق از روح است و بشريت از كالبد مثالى كه در صورت بشر است و هر دو نورانيند چون هر دو جسمى لطيف و از عالم ملكوتند ، بنا بر اين كه روح هم جسم است و بنا بر اين كه مجرد است ، نورانى بودنش كنايه از بر كنار بودن او است از ظلمت هيولا و پذيرش او از انوار قدسيه و افاضه‌هاى ربانيه . مثل الذى خلقنا ، يعنى از آنچه ارواح ما را از آن آفريده است .\r\nبعضى از افاضل گفته تعلق تصوير به ابدان در برابر ارواح با اينكه ارواح هم جسم هستند بنا بر اين است كه ابدان ديدنى هستند به خلاف ارواح كه مانند فرشته و جن نامرئى هستند ، و مقصود از طينت ماده است و زير عرش مقام عليين است و عرش عبارت از اعلا عليين است ، اين حديث دلالت دارد به برترى ائمه از انبياء و برابرى شيعه با انبياء ، و مقصود به ناس اولى انسان حقيقى است و به دومى انسان معمولى ( يعنى يك سر و دو پا ) و همج پشه در باد است . پايان كلام مجلسى ( ره ) .\r\nمن مىگويم : در اين حديث كلمهء خلق آمده است و كلمهء تصوير و كلمهء طينت ، خلق از نور است و تصوير از طينت ، خلق همان فيض ايجاد است كه پرتو عظمت و نيروى خدا است و تصوير و قالب‌گيرى اين فيض وجود است در ماده كه وجود در حيز است ، ماده داراى اعماقى است از وجود كه تا كنون مراتبى از آن كشف شده است :\r\n1 - ماده عنصرى معروف در فلسفهء قديم كه عبارت است از :\r\n\r\n","description":"","footnote":"","page_name":" 694 ","page_number":694},
  {"content":"\r\n\r\n1 ) آب 2 ) خاك 3 ) هوا 4 ) آتش .\r\nقرن‌ها دانشمندان جهان اينها را عناصر بسيطهء عمقى عالم مىدانستند و روى آن صدها فريضه و قانون علمى تصوير كرده بودند .\r\n2 - عناصر گازى - كه دانشمندان عصر جديد بدان پى بردند ، چون اكسيژن و هيدروژن و آزت و كربون و سديم و . و . . . و معروف است كه نود و چند عنصر بسيط گازى كشف شده و ثابت شده كه عناصر اربعه تركيبات اين عناصر گازى مىباشند .\r\n3 - عناصر هسته‌اى كه از انفجار اتم كشف شده ، چون الكترون و پروتون و . و . . .\r\nدر اين ميان مسائل نور و حرارت و تشعشعات هم هنوز حل نشده كه عمقى از ماده هستند يا آثار خواص آنند ، و شايد علم در آينده اعماق ديگرى از ماده كشف كند ، هر يك از اين اعماق ماده در محيط خود هم كالبدى دارند و هم مىتوان از آنها كالبدى ساخت ، و همان كالبد در عالم گازى و اتمى و هسته‌اى نورانى و تا آنجا لطيف است كه به ديده درك نشود و روح انسانى موجودى است در عمق عميق‌ترى از اين مراحل ماده كه به وسيلهء ابزار علمى تا كنون كشف نشده است .\r\nو البته ارواح عاليه تعلق به مراحل عميق‌ترى از ماده دارند و هر چه ماده عميق‌تر باشد فرازگيرى و تشعشع و انفجار آن بيشتر و وسيع‌تر است .\r\nشما اگر يك متر مكعب آب را مركز اعتبار كنيد و آن را به وجود بخار تبديل كنيد و سپس آن بخار را به الكتريسيته تبديل كنيد و سپس آن الكتريسيته را به نورى كه كارخانهء برق ظاهر مىكند تبديل كنيد و آن نور را به امواج نامرئى حامل صوت و صور تلويزيونى و از آن مرحله آن را به اتم و اعماق اتم برسانيد ، يك دائرهء بسيار وسيع و فضائى دور اين مركز يك متر مربع آب به وجود مىآيد كه از وسيع‌ترين و عميق‌ترين درجات آن - كه\r\n\r\n","description":"","footnote":"","page_name":" 695 ","page_number":695},
  {"content":"\r\n\r\nمىتوان گفت بشر هنوز آن را نفهميده است - به عرش تعبير مىشود .\r\nتصوير آفرينش ائمه را بايد در آنجا جست ، يعنى وجود امام در مراحل تكامل خود آن مرتبه از وجود خود را درك كرده است و شيعيان ائمه كه در سير تكامل روحى دنبال آنها هستند مرحلهء پائين‌ترى را درك كردند و تصور و نقشهء وجود آنها در مرحله‌اى است كه از آن تعبير به طينتِ امام شده است و موجودات ديگر در همان مراحل تاريك و بستهء خود متوقفند و سير صعودى ندارند بلكه سير آنها در دائرهء محدودى است مانند يابوى عصارخانه كه عمرى مىچرخد ولى به دور نقطهء محدود و تنگى ، و مراتب معنوى دريافت عمق هستى نسبت به در صنفى و شخصى موقعى از افكار و انديشه‌هاى او فهميده شود كه اين افكار و انديشه‌ها در آينه عمل و كردار و گفتار و صنف و شخص هر ملت منعكس و نموده شود .\r\nروح مثالى و برزخى چه در ائمه و چه در سائرين عبارت از يك كالبد جدا از حقيقت وجود او نيست كه مانند كندوى زنبور عسل تهيه شده باشد و روح چون ملكهء زنبور عسل بپرد و در آن در آيد يا از آن بر آيد بلكه عبارت از يك عمق متوسطى از وجود هر انسانى است كه با او پديد آيد و با او باشد ، و در اين جهان به طور غير محسوسى فعاليت دارد و در درون وجود مبهم انسانى نقاشىها مىكند و خيالها مىبافد و كاريكاتورها رسم مىكند و خوابها جلوه مىدهد و در موقعى كه پوستهء تن از هستى وجود انسانى دور افتاد و گويند مرد ظهور بيشترى دارد و عجيب است كه مرحوم مجلسى ( ره ) در تنگناى فهم اين گونه اخبار خود را در ساير اصطلاحات نامفهوم حكماء و فلاسفه مىكشاند و بر خلاف ذوق خود با آنها هم نفس مىشود و در اينجا مثل اينكه كالبد مثالى را يك موضوع جدا از وجود انسانى به حساب مى آورد و مىخواهد بگويد روح بشرى چون ملكهء زنبوران عسل از كندوئى به كندوئى جا به جا شده و مىشود و اين خود اعتراف به يك نوع از تناسخ\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nنامرئى است كه همهء اشكالات تناسخ در آن وارد است .\r\nمفاد اين اخبار نظر به مراحل زمانى وجود ائمه و شيعه ندارد كه در زمانى چنين بوده و در زمانى چنان است ، بلكه نظر به مقامى دارد كه فوق زمان است .\r\nمقصود اين اخبار تحليل و تجزيهء مراتب معنوى افراد كامله و قريب الكمال انسانى است كه از نظر دريافت عمق وجود خود تا اعلا عليين و يك درجه پائين‌تر از آن رسيده‌اند . از مجلسى ( ره ) - و اظهر نزد من اين است كه « غيرنا » اهل البيت دنبالهء جملهء سابق است و مقصود اين است كه همهء انبياء و فرشته‌ها از يك طين و يك روحند جز ما خاندان كه از ده طين و دو روح هستيم و جملهء سؤال و جواب با امام كاظم ( ع ) در اين ميان معترضه است ولى بيشتر شارحين « غيرنا » را دنبالهء جواب سؤال گرفته‌اند و گفته‌اند مقصود اين است كه « جبلت » خلق جز ما خاندان است و خلق ما جبلت ندارد .\r\nشيخ بهائى گفته : يعنى مادهء بدن ما جبلت نام ندارد بلكه طينت است زيرا از ده طينت آفريده شده ، محدث استرآبادى گفته : توضيح مقام اين است كه خدا هر پيغمبر و فرشته‌اى كه آفريده از يك روح است و يك طينت از آن هر پيمبرى است ، و فرشته را در طينت نياورده چون تن مادى ندارد .\r\nابو صامت از راويان امام باقر و امام صادق ( ع ) است و ظاهراً شرح طينت‌ها را از يكى از اين دو امام نقل كرده است .\r\nيكى از محققان گفته : گويا علم انبياء را به نهر تعبير كرده براى اينكه مانند يك ديگرند ، در يكى مايهء زندگى روح است و در ديگرى مادهء زندگى تن و از آن به نور تعبير كرده براى پرتو دادن آن ، و علم دانشمندان پائين‌تر را نور نور خوانده چون شعاع علم انبياء است و چون دو لبهء نهر\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nنگهدار آنند و گرد آن را دارند تا آب به قرارگاه خود برسد كه دل پيغمبر ( ص ) است يا وصى او ، و طينت‌هاى بهشتى از ملكوتند و طينت‌هاى زمينى از عالم ملك كه از آميختن آنها بدن خاتم الأنبياء و خاندانش آفريده شده به خلاف انبياء و فرشته‌ها كه آنها از يك طينت آفريده شده‌اند چنانچه آنان تنها يكى از دو روح را دارند . اين كلمات بر پايهء اصول و اصطلاحاتى است كه او پذيرفته و خود داند كه چه گفته . از مجلسى ( ره ) - مما خلقنا ، يعنى از آنچه بدن‌هاى ما از آن آفريده شده و در اين عبارت اختصارى است كه از گفته‌هاى پيش معلوم است و متحمل است كه مقصود اين باشد كه ابدان ما از اعلا عليين خلق شده ، و قلوب شيعه‌هاى ما هم از آن خلق شده كه بدن ما خلق شده ، و اين معنى اظهر است ، و بدان كه مفسرين در تفسير عليين اختلاف دارند :\r\n1 - آن درجات عاليه‌اى است كه گرد آن جلالت است .\r\n2 - آسمان هفتم است .\r\n3 - سدرة المنتهى .\r\n4 - بهشت است .\r\n5 - لوحى است از زبر جد سبز زير عرش آويخته و كردار آنان در آن نوشته است .\r\nفرّاء گفته : يعنى فراز بر فراز تا آنجا كه پايان ندارد ، و مقصود اين است كه نوشتهء كردارشان يا آنچه در آن نوشته شود در عليين است ، يعنى در دفتر اعمال آنها است يا آنكه دفتر اعمالشان در اين جاهاى شريف است ، و به اين معنى آخرى در آيه مضاف حذف شده ، يعنى « ما ادريك ما عليين » اين بياناتى است راجع به تفسير آيهء كريمه ، و اما وجه استشهاد بدان در اين حديث بر دو وجه است :\r\n1 ) به مناسبت اينكه دفتر اعمالشان در جايى است كه گِلِ آنها از\r\n\r\n","description":"","footnote":"","page_name":" 698 ","page_number":698},
  {"content":"\r\n\r\nآن برداشته شده است .\r\n2 ) مقصود از كتاب اعمال آنها همان روح آنها است كه علوم آنان در آن نقش بندد .\r\nدر تفسير « سِجّين » هم اقوالى است :\r\n1 - زمين هفتم .\r\n2 - فروتر از آن .\r\n3 - چاهى در دوزخ .\r\nدر صحاح گويد سِجّين محلى است كه دفترِ فاجران در آن است ، ابن عباس گفته : دفترهاى آنان ، ابو عبيده گفته : سِجّين از سجن است چون فسيق از فسق ، و استشهاد به آيه طبق دو وجه گذشته است . از مجلسى ( ره ) ، از حسن بن على ( ع ) - به درستى وارد است كه در ضمن خطبه‌اى كه براى مردم ايراد كرد فرمود : ما خاندانى هستيم كه خدا مودت ما را واجب كرده بر هر مسلمانى و فرموده ( 22 سوره شورى ) :\r\n( بگو اى محمد من از شما مزدى نخواهم جز دوستى در بارهء خويشان و هر كه حسنه‌اى به دست آرد برايش در آن بيفزائيم ) به دست آوردن حسنهء دوستى ما خاندان است . و اسماعيل بن عبد الخالق هم از امام صادق ( ع ) روايت كرده كه اين آيه در بارهء ما نازل شده است . از مجلسى ( ره ) -\r\nفالمؤمن غريب\r\n، يعنى ظاهر شد كه درست است گفتار پيغمبر كه فرمود : مؤمن غريب است ، يعنى كمياب است و كمتر كسى يابد كه با او انس گيرد و انسش با خدا و اولياء خدا است . از مجلسى ( ره ) - مقصود اين است كه خطاب در كلمهء « جاءوك » متوجه به امير المؤمنين است به قرينه‌اى كه فرمود : و رسول خدا براى آنها آمرزش مىخواست ، زيرا التفات از خطاب به غيبت و سپس عود به خطاب بسيار در كلمات عرب نادر و كمياب است ، و تعبير هم از\r\n\r\n","description":"","footnote":"","page_name":" 699 ","page_number":699},
  {"content":"\r\n\r\nهم پيمانى آنها در غصب خلافت به مشاجره به اعتبار يكى از وجوه زير است :\r\n1 - مقصود از تشاجر هم كارى در جريان امر است چنانچه بعضى گفته‌اند .\r\n2 - اين تشاجر و ستيزه پيش از عقد پيمان ميان آنها رخ داده است و سپس در بارهء آن متفق شدند .\r\n3 - يا مقصود زمينهء ستيزه و تشاجر آنها با مؤمنان است زيرا مطلب مهم است و آنها با هم دستى براى غصب خلافت در مقام ستيزه با مؤمنان بر آمده‌اند .\r\n4 - مقصود امام اين است كه اين پيمان نارواى آنان ستم بر خود آنها است و به وسيلهء آن در مقام ستيزه با خدا و رسول و مؤمنان برآمده‌اند كه امر امامت را از بنى هاشم بگردانند ، و مقصود اين است كه به وسيلهء اين پيمان نزاع ميان آنها با خدا و رسول و مؤمنان پديدار شده است . از مجلسى ( ره ) - مشهور ميان مفسران اين است كه مقصود پيروى از احسن ، گفتار است ، و پيروى احسن گفتار عبارت از ترك تصرف در آن است به كم و زياد كردن از نظر نقل به معنى ، و اين تصرف مخالف با تسليم است ، و محتمل است كه مقصود اين باشد كه احسن اتباع را دارند يعنى به بهترين وجهى پيروى مىكنند ، و اين معنى بهتر بر بيان امام ( ع ) منطبق است . مقصود اين است كه صورت حج و طواف به خانهء كعبه در زمان جاهليت هم معمول بوده ، ولى هدف از حج ، اجتماع مؤثر در اصلاح امور بشر است كه پايهء آن تحصيل دانش و تعاون در امور اجتماعى است به رهبرى پيشواى عادل و درست كار ، و اين مردم از روح و هدف حج بر كنارند و به همان صورت و پيكرهء عمل متوجهند ، و اين عمل آنها با طواف مردم كافر در زمان جاهليت يكى است .\r\n\r\n","description":"","footnote":"","page_name":" 700 ","page_number":700},
  {"content":"\r\n\r\nچون ولايت شرط صحت عمل است ، حج بىولايت امام همان انجام عمل دوران جاهليت محسوب است . از مجلسى ( ره ) -\r\nهم ألطف بصبياننا\r\n، يعنى براى ما عيان شوند به قصد خدمت بر كودكان ، و اين منافات ندارد با آنچه گذشت كه امام فرشته را معاينه نمىكند ، زيرا كه اين حمل مىشود بر عدم معاينه هنگام حديث گفتن نه در هر حال ، يا مقصود عدم معاينه است به صورت اصليه يا در اكثر اوقات . پايان نقل از مجلسى ( ره ) .\r\nمن مىگويم در آنجا شرحى راجع به ارتباط فرشته‌ها با بشر درج شد كه بهتر است مورد مراجعه و تدبّر واقع شود و حمل احاديث عدم معاينه بر حال حديث گفتن و جواز معاينه در غير آن بسيار بعيد و ناجور است . از قاموس - زغب ، پرهاى ريز و نرم و پرهائى كه اول بار در آيد ، اين خبر با صراحت دلالت دارد كه فرشته‌ها جسمند و پر دارند چنانچه مورد اتفاق مسلمانها است ، بر خلاف فلاسفه و پيروان آنها - از مجلسى ( ره ) . بنا بر نسخه : سبحاً ، بعضى گفته‌اند مقصود اين است كه آن پرها را به رشته مىكشيدند و براى حفاظت به گردن كودكان مىآويختند - از مجلسى ( ره ) . از مجلسى ( ره ) - مضمون اين روايت از متواترات است و باب ثعبان در مسجد كوفه معروف بوده ، و گويند بنى اميه مدتها فيلى بر آن در بستند تا نام آن را بگردانند و باب الفيل معروف شد ، ثعبان مارى كُلُفت و دراز است . از مجلسى ( ره ) - اجد منصور بن جمهور الخ ، يعنى دريافت مىكنم كه منصور بن جمهور اميرى است كه به دستور كسى نيست و مستبدّانه كار مىكند ، و اين خبر را از امام ( ع ) در ضمن پيشگوئىها شنيده\r\n\r\n","description":"","footnote":"","page_name":" 701 ","page_number":701},
  {"content":"\r\n\r\nبود ، منحور بن جمهور از طرف بنى اميه والى كوفه شد ، يزيد بن وليد بعد از عزل يوسف بن عمر در سال 126 پس از وفات امام باقر ( ع ) او را به حكومت كوفه گماشت كه 12 سال از وفات امام باقر ( ع ) گذشته بود . از مجلسى ( ره ) - مقصود از جملهء اخير دو چيز است :\r\n1 - اينكه فضيلت و مقام امام باقر و پدرانش ( ع ) كه سالم و امثال او بدان عقيده داشتند مانع نيست كه به فرزندان آنها هم همان مقام داده شود .\r\n2 - آگاهى بر اينكه امامت محقق نشود مگر با شرائطى كه از آن جمله علم به احوال خلق و دعاوى آنها است و دانستن حق از باطل آنها ، تا بتواند به حكم داود و سليمان قضاوت كند و حق را به صاحبش برساند براى رد بر سالم و هم عقيده‌هاى او كه معتقد به امامت زيد شده بودند و او داراى اين اوصاف نبود . از مجلسى ( ره ) - بدان كه ظاهر اين اخبار اين است كه چون امام قائم ( ع ) ظهور كند بدان چه در هر واقعه‌اى خودش مىداند حكم مىكند نه طبق گواه ، و امّا امامان پيش از او گاهى طبق ظاهر حكم مىكردند و گاهى هم آنچه را از واقع مىدانستند به تدبير عيان مىكردند ، چنانچه امير المؤمنين در بسيارى از موارد مىكرد ، اين اختلاف روش از قبيل نسخ و تبدل حكم نيست تا اعتراض شود كه پس از پيغمبر ما نسخى نباشد بلكه به يكى از دو اعتبار است :\r\n1 - نسبت به بعضى موارد از باب تقيه است ( چنانچه در افطار روزهء امام صادق نقل شده كه فرمود : مىدانستم ماه رمضان است و افطار كردم زيرا افطار يك روز از ماه رمضان و جبران آن به قضاء بهتر است از اينكه گردن زده شود ) .\r\n2 - اختلاف اوضاع و احوال جامعه زيرا ممكن است پيغمبر ( ص ) به امام دستور داده باشد كه در صورتى كه مردم بپذيرند و ايجاد تفرق و\r\n\r\n","description":"","footnote":"","page_name":" 702 ","page_number":702},
  {"content":"\r\n\r\nبرگشت از دين نگردد طبق واقع حكم كند و در غير اين صورت به ظاهر حكم كند ، يا گفته شود خدا به هر امامى وظيفهء مخصوصى داده چنانچه در خبر صحيفهء نازلهء از آسمان گذشت ، و چون همهء اينها را پيغمبر با هم خبر داده است نسخ محسوب نيست زيرا نسخ حكم تازه‌اى است بر خلاف استمرار حكم پيش كه اظهار شده .\r\nشيخ مفيد قدس سره در كتاب المسائل گفته‌اند :\r\nبراى امام روا است كه به علم خود حكم كند چنانچه به ظاهر گواهى شاهدان حكم مىكند و وقتى مشهود عليه را بر خلاف مضمون شهادت بداند گواهى گواهان را باطل مىسازد و به رأى همان حكمى را كه طبق واقع خدا به او اعلام كرده مىدهد ، و من معتقدم كه روا است خدا از امام حقيقت را نهان دارد و او به ظاهر حكم كند ، گر چه بر خلاف واقع محفوظ نزد خدا تعالى باشد و روا است كه خدا گواهان راست گو و دروغ گو را به او بفهماند و حقيقت بر او مكشوف گردد ، جريان امور در اين مورد وابسته به الطاف و مصالحى است كه جز خدا نمىداند و معتقدان به امامت معصوم را در اينجا سه قول است :\r\n1 - برخى را گمان اين است كه احكام ائمه ( ع ) هميشه طبق ظاهر است نه طبق آنچه از طرف خدا مىدانند .\r\n2 - برخى معتقدند كه احكام آنها طبق واقع است و به ظواهرى كه در معرض خلاف هستند اعتبار نكنند .\r\n3 - برخى را عقيده همان است كه من گفتم ، و خاندان بنى نوبخت ( ره ) در اين موضوع عقيدهء روشنى از خود اظهار نكرده‌اند كه بتوان به طور يقين آن را به آنان نسبت داد .\r\nشيخ جليل امين الدين ابو على طبرسى طاب مرقده در كتاب اعلام الورى گفته است : اگر اعتراض شود كه اجماع مسلمين بر اين است كه\r\n\r\n","description":"","footnote":"","page_name":" 703 ","page_number":703},
  {"content":"\r\n\r\nپس از رسول خدا ( ص ) پيغمبرى نيست و شما شيعهء اماميه گوئيد كه چون امام قائم ( ع ) ظهور كند اين احكام را اجراء كند :\r\n1 ) از اهل كتاب جزيه نپذيرد - با اينكه جزيهء اهل كتاب در قرآن ثبت است .\r\n2 ) هر كس بيست سال داشته باشد و در دين فقيه نباشد او را بكشد - با اينكه حرمت قتل نفس محترم در قرآن ثبت است .\r\n3 ) فرمان دهد تا مساجد و مشاهد مشرّفه را خراب كنند - با اينكه ساختمان مساجد و حفظ آنها مضمون كتاب و سنت است .\r\n4 ) او به حكم داود قضاوت كند و از مدعى گواه نجويد - با اينكه بيّنه در قرآن معتبر شناخته شده و سنت پيغمبر است كه بر مدعى بيّنه لازم است .\r\nو از اين قبيل احكام منسوب به قائم كه در اخبار معتبرهء شما مندرج است ، و اثبات اين روش براى قائم سبب نسخ شريعت و ابطال احكام آن مىشود و شما قائم مقام نبوت را ثابت دانيد ، گر چه لفظ آن را به زبان نياوريد ، از اين اعتراض چه جوابى داريد ؟ جواب اين است كه آنچه را بر شمردى در مذهب اماميه ثابت نيست ، مثلًا :\r\nدليلى نيست كه قائم ( ع ) از اهل كتاب جزيه نپذيرد و هر بيست ساله‌اى كه در دين فقيه نباشد بكُشد و اگر خبرى بدين مضمون باشد مورد اعتماد نيست ، و امّا هدم مساجد و مشاهد ممكن است مخصوص به آن قسمت باشد كه بر اساس تقوى و نيَّت خداپرستى ساخته نشده باشد و اين موضوع مشروع است و خود پيغمبر هم بدان عمل كرده ، و امّا آنچه روايت شده است كه به حكم آل داود قضاوت كند و گواه نخواهد اين هم قطعى نيست و قابل ترديد است و اگر هم درست باشد تأويلش اين است كه به علم خود عمل مىكند در آنچه مىداند و چون امام يا حاكم چيزى را بداند بايد\r\n\r\n","description":"","footnote":"","page_name":" 704 ","page_number":704},
  {"content":"\r\n\r\nبدان چه مىداند حكم كند و از آن پرسش نكند و در اين مورد نسخ شريعت نشده است .\r\nبه علاوه آنچه معترض گفته كه امام قائم ( ع ) خبر را ترك مىكند و گوش به گواهى نمىدهد اگر درست هم باشد نسخ قانون شرع نيست زيرا نسخ در آنجا است كه دليل آن پس از دليل حكم منسوخ آيد و با آن همزمان نباشد ، و اگر دليل حكم مخالف همزمان حكم متروك باشد ناسخ آن محسوب نشود گر چه مخالف معناى آن باشد ، و از اين رو ما اتفاق داريم كه اگر خدا سبحانه فرمايد احكام تعطيل در شنبه را تا فلان وقت مراعات كنيد و سپس رعايت نكنيد ، اين حكم به عدم رعايت نسخ نيست زيرا دليل رافع همزمان دليل مثبت حكم رعايت است ، چون اين حكم كلى درست باشد و ما مىدانيم كه پيغمبر ( ص ) به ما اعلام كرده است كه قائم از اولادش را واجب است پيروى كرد هر چه حكم كند بايد پذيرفت ، در اين صورت اگر ما درك وجود و ظهور امام قائم را كرديم و او احكامى مخالف احكام پيش به ما نمود اين عمل به حكم ناسخ نيست زيرا نسخ شامل موردى كه دليل مخالف همزمان حكم سابق باشد نمىشود . پايان نقل از مجلسى ( ره ) .\r\nدر اينجا توجه به چند نكته لازم است :\r\n1 . احكامى كه روى عنوان خاصى تشريع شده است و وضع زمان و حال مكلفين در حساب شرائط آن محسوب مىشوند و به وسيلهء ارتفاع عنوان يا تحول اوضاع موضوع آنها از ميان مىرود ، بسيارى از موارد مذكوره در كلام شيخ مفيد ( ره ) از اين قبيل است مثل جزيهء اهل كتاب ، جزيه در حقيقت يك مال الصلحى است كه طبق عقد قرارداد وفق مصالح و مقتضيات زمان است اگر روزى امام صلاح نديد كه عقد و پيمان جزيه با كافر كتابى بندد و با او به وضع ديگرى عمل كرد هيچ ربطى به نسخ ندارد و مخالفت با قرآن و احكام باقيهء دين نشده است تا محتاج به اين تكلفات باشد ، مثل اينكه\r\n\r\n","description":"","footnote":"","page_name":" 705 ","page_number":705},
  {"content":"\r\n\r\nپيغمبر اسلام هنگام هجرت به مدينه با يهود مدينه عقد و پيمان صلح بست و قرارداد مالى هم در ضمن آن بود و بعد از اينكه يهود آن را نقض كردند ديگر زمينه‌اى براى تجديد آن به وجود نيامد و اين از باب نسخ احكام نبوده و مثل اينكه پيغمبر در آخر ايام زندگى خود و تسلط كامل بر جزيرة العرب تجديد عقد جزيه را با اهل كتاب در جزيرة العرب ملغى كرد و اين مضمون جزء مهمات نصوص وصايت آن حضرت ضبط است كه :\r\n( لا يجتمع في جزيرة العرب دينان ) دو دين در محيط جزيرة العرب جمع نشوند ، يعنى جزيرة العرب تنها بايد مسلمان‌نشين باشد و يهود و نصارى در صورت عدم قبول اسلام از آن بيرون رانده شوند ، اين نص وصايت پيغمبر اسلام در آخرين ايام زندگانى او مورد اتفاق است و عمر در اجراى آن پا فشارى بسيارى كرد و اين اصل محفوظ بود و در اين دوره‌هاى اخير دولت سعودى آن را نقض كرد و به وسيلهء عقد پيمان نفتى با شركت آرامكو جمعى كفار مسيحى را در سرزمين جزيرة العرب مستقر ساخت در اينجا اين اعتراض پيش مىآيد : دولتى كه به نام دين و به عنوان امر به معروف و نهى از منكر و به استناد احاديث مبهم و قابل تفسيرى قبور امامان شيعه را خراب مىكند و در مسجد الحرام و مسجد النبى وسائل مزاحمت حجاج را فراهم مىسازد كه مثلًا روى خاك ( تربت ) سجده نكنند و دست و لب به ضرائح و قبور نرسانند و فلان زيارتنامه را نخوانند يا فلان كتاب را با خود نداشته باشند ، چگونه اين اصل مسلَّم اسلامى و اين وصيت صريح پيغمبر اسلام را نقض كرده و خارج از اسلام را بر اراضى زر خيز جزيرة العرب مسلط نموده است .\r\n2 . موضوع كشتن بيست ساله‌اى كه مسائل دين را ياد نگرفته است كه به تفقّه در دين تعبير شده ، تفقّه در دين از نظر تعبير قرآن فهم و اعتقاد به دين است و با وجود وسائل تبليغ و رفع عذر هر كس در سن بيست سال\r\n\r\n","description":"","footnote":"","page_name":" 706 ","page_number":706},
  {"content":"\r\n\r\nدين را نفهميده و با آن آشنا نشده جز معاند و مخالف اسلام نيست و اگر از نظر مقررات اسلامى محكوم به اعدام شود ، نقض قانون قرآن و اسلام نباشد و در اين عصر هم محكمه نافذ و مطاع اسلامى وجود ندارد و گر نه بسيارى از بيست ساله‌ها كه در محيط اسلام شلنگ مىزنند محكوم به كفر و ارتداد و مستحق اعدامند .\r\n3 . موضوع هدم مساجد و مشاهد از دو نظر است :\r\n( 1 ) از نظر اينكه اينها اعتبار معبد دارند و وسيلهء اقامهء جمعه و جماعت هستند و با ظهور امام قائم كه همهء افراد مسلمين از زن و مرد مقيد به جمعه و جماعت مىشوند ديگر هيچ ساختمانى نمىتواند افراد نماز خوان و اجتماعات جمعه را در خود جاى دهد اين كه اين ساختمان‌ها بىاستفاده مىشود و امام قائم ( ع ) آنها را خراب مىكند و به جاى آن ميدان‌هاى وسيع و آماده براى اقامهء جمعه و جماعت مىسازد .\r\n( 2 ) بسيارى از مساجد و مشاهد طبق هندسهء اسلامى ساخته نشده است و بلكه به هم چشمى با كليساهاى مسيحى ساخته شده و كليساهاى مسيحى هم به هم چشمى با معابد بت پرستان ساخته شده است و چون بررسى عميقى به ميان آيد برخى مساجد و مشاهد همان نقشهء ساختمانهاى بت پرستان و تجديد هيكلها و معابد بت پرستان روم و يونان است و با وضع عبادت عمومى و سادهء اسلامى مناسبتى ندارد و اگر حكومت نافذ و اسلامى واقعى بر پا شود آن را خراب مىكند .\r\nيا به تعبير شيخ بزرگوار طبرسى غالب مساجد موجوده بر خلاف تقوى و دستور خداوند سبحان بنا شده و غرض بانيان آن قربت و محض انجام عبادت نبوده است و در شمار مسجد ضرارند كه پيغمبر اسلام دستور خراب كردن آن را صادر نمود و قرآن به وضع بليغى از آن مسجد نكوهش و انتقاد كرد ( 107 سوره توبه ) : ( و آن كسانى كه مسجدى بر گرفتند و ساختند\r\n\r\n","description":"","footnote":"","page_name":" 707 ","page_number":707},
  {"content":"\r\n\r\nبه منظور زيان به جامعهء اسلامى و از راه كفرورزيدن و براى تفرقه ميان مسلمانان و به حساب كمينگاه و توطئه خانه براى كسانى كه با خدا و رسولش در نبردند از دوران پيشين و باز هم سوگند مىخورند كه ما جز نيت خير و نيكى نداريم با اينكه خدا گواه است كه آنها دروغ مىگويند ) .\r\nدر اينجا بهتر است نقشه و هندسهء مسجد سازى پيغمبر را نقل كنيم و داستان ساختمان مسجد ضرار و هدف آن و سرانجام آن را هم نقل كنيم .\r\nراجع به قسمت اول ، در سيرهء ابن هشام ج 1 ص 298 گويد : رسول خدا ( ص ) به ابو ايوب انصارى وارد شد و از ميدانى كه جلو خانهء او بود پرسش كرد كه از كيست ؟ معاذ بن عفراء گفت : يا رسول اللَّه آن از آن سهل و سهيل دو فرزند يتيم عمرو است كه در كفالت من هستند ، من آنها را براى شما راضى مىكنم ، آن را مسجد خود ساز ، و رسول خدا ( ص ) دستور داد در آن مسجدى ساختند و پيغمبر در خانهء ابو ايوب بود تا مسجد و اطاق‌هاى سكناى آن ساخته شد ، رسول خدا ( ص ) براى تشويق مسلمانان به دست خود در آن كار مىكرد و مهاجر و انصار در ساختمان آن شركت كردند و بدان عادت نمودند .\r\nدر بعضى اخبار است كه ديوارى با يك خشت و نيم دور مسجد كشيد به ارتفاع يك قامت ، چون هوا گرم شد به درخواست مسلمانان ستونهائى از تنهء درخت خرما در آن نصب كردند و روى آن چوب بستى ساختند كه آفتاب بر چهرهء حاضران مسجد نتابد ، و چون زمستان رسيد و باران باريد ، نمازگزاران از چكيدن باران بر سر خود در حال نماز شكايت كردند و در خواست كردند كه پيغمبر اجازه دهد سقفى براى مسجد بسازند كه باران بر سر آنها نريزد ، آن حضرت اجازه نداد و فرمود : نه ، همان سايبانى باشد چون سايبان موسى ( ع ) ، منظور پيغمبر از اين سادگى مسجد دو چيز بوده است : اول ، اينكه ساختمان مسجد تا حد قدرت عمومى ساده و مختصر باشد\r\n\r\n","description":"","footnote":"","page_name":" 708 ","page_number":708},
  {"content":"\r\n\r\nكه همهء طبقات مردم با آن انس گيرند و آن را در عهدهء خود شناسند و عظمت بناى مسجد مردم را به خود مشغول نكند و از هدف و مقصد مسجد كه عبادت و آموزش و پرورش است باز ندارد .\r\nدوم ، آنكه مردم مسجد را به حساب يك مركز عمومى بدانند و خود را به حساب يك سرباز و دانش آموز كه بايد آماده باشد در هر حالى و به هر وضعى انجام وظيفه كند و براى انجام وظيفه عبادت و آموزش امور دين وسائل راحت و آسايش و تجمل در نظر نگيرد ، زيرا اين وسائل براى عموم و براى همه وقت فراهم نيست و اگر مسلمانان بدان عادت مىكردند - مانند امروز - در صورت عدم وجود آن دست از انجام وظائف خود مىكشيدند و مثلًا مىگفتند شرائط تكليف موجود نيست .\r\nو در قسمت دوم : سيرهء ابن هشام ج 5 ص 341 چنين مىگويد :\r\nرسول خدا ( ص ) از جنگ تبوك برگشت و آمد تا رسيد به ذى اوان كه شهرى بود در مسافت يك ساعت راه تا مدينه ، اصحاب مسجد ضرار در وقتى كه آمادهء سفر براى تبوك مىشد آمده بودند خدمت آن حضرت و در خواست كرده بودند كه : يا رسول اللَّه ! ما مسجدى ساختيم در كنار شهر مدينه براى بيماران و حاجتمندان و براى شبهاى بارانى و شبهاى زمستانى و ما دوست داريم كه شما بيائيد در آن نمازى بخوانيد ( به اصطلاح امروز آن را افتتاح كنيد و مقصودشان ترويج مسجد بوده و تشويق مردم براى جمع شدن در آن و تكميل توطئه‌اى كه در نظر داشتند ) .\r\nپيغمبر در جواب فرمود : من در سر سفر هستم و در كار آماده كردن قشون تبوكم ، يا هر چه فرمود و اضافه كرد كه : اگر ان شاء اللَّه برگشتيم نزد شما مىآئيم و براى شما در آن نماز مىخوانيم و چون در هنگام مراجعت به ذى اوان رسيد گزارش آن مسجد به وى داده شد .\r\nرسول خدا ( ص ) مالك بن دخشم را از بنى سالم بن عوف و معن بن\r\n\r\n","description":"","footnote":"","page_name":" 709 ","page_number":709},
  {"content":"\r\n\r\nعدى را از بنى عجلان خواست و فرمود : برويد به اين مسجدى كه اهل آن ستمكارند و آن را ويران كنيد و بسوزانيد و آنها شتافتند تا به قبيلهء بنى سالم بن عوف تبار مالك بن دخشم رسيدند و مالك به معن گفت : به من مهلت بده تا از خانه‌ام آتشى بياورم ، و به خانهء خود رفت و شاخهء خرمائى را شعله‌ور ساخت و به دست گرفت و با هم دويدند تا وارد آن مسجد شدند و در حالى كه مردم آن در وى جمع شده بودند آن را سوزانيدند و ويران كردند و جمعيتِ آن پراكنده شدند و در بارهء آنها آيات معروفهء قرآن نازل شد كه :\r\n« و آن كسانى كه مسجدى بر پا كردند براى زيان و كفر و تفرقهء مسلمانان » تا آخر داستان و آنها كه اين مسجد را بنا كردند دوازده تن بودند :\r\n1 - حذام بن خالد از بنى عبيد بن زيد ، يكى از خاندانهاى تيرهء عمرو بن عوف كه از خانهء او مسجد شقاق جدا شده بود .\r\n2 - ثعلبة بن حاطب از بنى امية بن زيد .\r\n3 - معتب بن قشير از بنى ضبيعة بن زيد .\r\n4 - ابو حبيبة بن ازعر از بنى ضبيعة بن زيد .\r\n5 - عباد بن حنيف برادر سهل بن حنيف از بنى عمرو بن عوف .\r\n6 - جارية بن عامر .\r\n7 - مجمع بن جارية بن عامر .\r\n8 - زيد بن جارية بن عامر .\r\n9 - نبتل بن حارث از بنى ضبيعة .\r\n10 - بحزج از بنى ضبيعة .\r\n11 - بجاد بن عثمان از بنى ضبيعة .\r\n12 - وديعة بن ثابت از بنى امية تيرهء ابى لبابة بن عبد المنذر .\r\nاز شدت عملى كه پيغمبر راجع به ويران كردن مسجد ضرار از خود نشان داد و از انتقاد شديد قرآن نسبت بدان ، به خوبى روشن است كه قصد\r\n\r\n","description":"","footnote":"","page_name":" 710 ","page_number":710},
  {"content":"\r\n\r\nو هدف هر كارى تا چه اندازه در بارهء آن مؤثر است .\r\n4 - موضوع قضاوت آل داود كه مضمون اين اخبار است :\r\nمسألهء قضاوت در موارد نزاع و اختلاف يكى از مهمات مسائل اجتماعى و دينى است زيرا وحدت و آرامش و خوشبينى در ميان افراد جامعه پايه و مايهء حسن تفاهم و همكارى و يارى در امور زندگى است و اين در صورتى است كه نزاع و اختلافى در ميان نباشد ، نزاع و اختلاف بر پايهء جهل و نادانى به حق است ، يا بر پايهء طمع و زورگوئى و فساد اخلاق و اين هر دو پايه قابل اصلاح و از ميان برداشتن هستند ، با اجراى يك برنامهء تعليمات عمومى ، ممكن است همهء افراد به حقوق و حدود خود واقف شوند و از اين راه اختلافى به ميان نيايد و با پرورش عمومى و صحيح و برنامهء اقتصادى خوبى مىتوان فساد را ريشه كن كرد و بنا بر اين انتظار يك اجتماعى كه نزاع در آن نباشد بىجا نيست و با ريشه كن شدن نزاع و اختلاف ، موضوع قضاوت از ميان برداشته مىشود ، توسعه دادگسترى و پهن كردن دستگاه قضائى يكى از نشانه‌هاى شيوع فساد در اجتماع و مخصوصاً در هيئت حاكمه است .\r\nدر حقيقت قوهء قضائيه براى كوتاه كردن و بريدن نزاع است ولى وضع داد گسترى امروز بر اساس توليد نزاع و ادامه دادن به آن است زيرا جمع كثيرى به نام كارمندان اداره و وابسته‌هاى قضائى از وكيل و وزير از اين دستگاه استفاده مىكنند و مسلّم است كه در اسلام اساس قضاوت روى بيّنه و قسم بوده زيرا در محيط جهل و بىسوادى كه در عربستان حكم فرما بوده جز با اين دو اصل براى رفع دعاوى با اصل ديگرى نمىتوان قضاوت را اجراء كرد .\r\nاين دو اصل هم ساده و هم در ميان مردم عرب از دوران جاهليت معمول و مورد توجه بودند و پيغمبر هم از آنها استفاده كرد و آنها را امضاء نمود و مىتوان گفت : موضوع بيّنه و يمين به عنوان يك وضع عرفى و معمول\r\n\r\n","description":"","footnote":"","page_name":" 711 ","page_number":711},
  {"content":"\r\n\r\nبراى رفع نزاع مورد امضاء شارع اسلام گرديده و اسلام آن را به خصوص تشريع نكرده و بنا بر اين اگر يك اصل واقع‌بين‌ترى در ميان مردم به وجود آيد ، با اين اصل امضائى منافات ندارد و به هر حال نه وجود اصل دستگاه قضائى در جوهر مسلمانى دخالتى دارد و نه وسائل اجراى آن ، منظور تشخيص و تعيين هر چه دقيق‌تر حق و واقع است .\r\nدر اين صورت موضوع عدم حاجت امام قائم در فصل دعاوى به بيّنه و عدم مراجعه به آن به هيچ وجه نسخ حكمى نيست و چنانچه در صورتى كه در جامعه اسلامى زيرا سرپرستى امام قائم موضوع نزاع و اختلاف ميان افراد به كلى ريشه كن شود و دستگاه قضائى از بن ملغى گردد نسخى و مخالفتى با احكام اسلام نشده است .\r\nدر دستگاه داود و سليمان وسائلى براى تشخيص حق و واقع ميان دو طرف دعوى معروف بوده است كه بعضى مانند كرامت و اعجاز بوده است مانند زنجير معروف عدالت داودى كه طرفين برابر آن مىرفتند و هر كس حق مىگفته دستش به آن مىرسيده و هر كه خلاف حق مىگفته دستش به آن نمىرسيده و اگر امام زمان بدين طريق حق و باطل را تشخيص دهد موضوع غير قابل قبولى نيست . سيد بن طاوس ( ره ) در كتاب ( طرائف ) از ابن الخطيب أعم علماى اشعريّه نقل كرده است كه در كتاب اربعين خود گفته : على ( ع ) أعلم صحابه است زيرا در اصل آفرينش خود در نهايتِ هوش و فهم و استعداد براى درك علم ، و محمد ( ص ) أفضل فضلا و أعلم علما بوده و على ( ع ) نهايت حرص را در طلب علم داشته ، و محمد ( ص ) هم نهايت حرص را در تعليم او داشته .\r\nو با اين حال على ( ع ) از كودكى در دامن محمد ( ص ) زيسته و در مردى خود داماد او شده و همه وقت در خدمت او بوده و معلوم است شاگرد\r\n\r\n","description":"","footnote":"","page_name":" 712 ","page_number":712},
  {"content":"\r\n\r\nبسيار تيزهوش و حريص به آموزش و استاد در نهايت فضل و حريص به آموختن و با اين پيش آمد كه اين شاگرد از زمان كودكى پيوسته در خدمت اين استاد بوده و در هر وقت از او استفاده كرده به درجات عاليهء علم نائل شده ، اين يك بيان اجمالى است براى اثبات اينكه على ( ع ) أعلم صحابه بوده است .\r\nولى ابو بكر در دوران پيرى خدمت پيغمبر رسيد و آن وقت هم نمى توانست هميشه آن حضرت را ملاقات كند ، شبانه روزى يك بار مدت كمى خدمت او مىرسيد و على ( ع ) در كودكى خدمت او بود و گفته‌اند علم در كودكى چون نقش در حجر ثابت مىماند و علم در بزرگسالى چون نقش در كلوخ زود از دست مىرود ، و از آنچه گفتيم ثابت شد كه على ( ع ) از ابى بكر أعلم بوده است . انتهى - نقل از مجلسى ( ره ) .\r\nمن مىگويم كه : از اين حديث چنين معلوم مىشود كه در زمان امام صادق ( ع ) مردم بىانصافى از طرف حكومت‌هاى وقت بر عليه ائمه تبليغ مىكردند و در نزد مردم عوام آنها را به جهالت و بلكه ضلالت متهم مىنمودند . از مجلسى ( ره ) - اثر جبرئيل : يعنى جايى كه در آن مىايستاد و اجازه مىگرفت كه نزد رسول خدا ( ص ) رود و آن محل تا كنون معروف است و درى كه نزديك آن است باب جبرئيل گويند ، يا محل مخصوصى در خانهء آنها بوده كه معروف به محل جبرئيل بوده يا جاى پاى او مانند مقام ابراهيم در خانه وجود داشته است . از مجلسى ( ره ) - خود عامّه هم از طرق بسيارى روايت كرده‌اند كه على با حق است و حق با على هر جا بچرخد ، و ابن ابى الحديد آن را صحيح دانسته و به طرق بسيارى روايت كرده‌اند كه پيغمبر فرموده :\r\nقضاوت‌كننده‌ترين شما على است . از مجلسى ( ره ) - ابن عبد البر در كتاب ( استيعاب ) از جمعى\r\n\r\n","description":"","footnote":"","page_name":" 713 ","page_number":713},
  {"content":"\r\n\r\nاز روات و محدثين نقل كرده است أحدى از صحابه نگفته است : « سلوني » جز على بن ابى طالب ( ع ) . از مجلسى ( ره ) - سلمة بن كهيل و حكم ، هر دو زيدى مذهب بودند و از فقهاى عامه‌اند و اخبار بسيارى از عامه در لعن و مذمت آنها وارد شده است . از مجلسى ( ره ) - « فانّه منهم » يعنى از آزادشدگان يا از بندگان آنها است كه از آنها محسوب شود يا از خواص و عارفان به اسرار آنها است . از مجلسى ( ره ) - در بصائر الدرجات از عمير كوفى است كه معنى\r\n« حديثنا صعب لا يحتمله »\r\nالخ اين است كه به ما روايت رسيده : خدا تبارك و تعالى وصف نشدنى است و رسول او وصف نشدنى است و مؤمن هم وصف نشدنى است ، هر كه حديث آنها را فهميدنى داند آنها را محدود كرده و هر كه آنها را در حد گنجاند آنها را وصف و اندازه كرده و هر كه آنها را به حد كامل وصف و اندازه كند آنان را در علم خود گنجانيده و بايد از آنها أعلم باشد .\r\nمفضل گويد كه : امام باقر ( ع ) فرمود : به راستى حديث ما صعب و مستصعب ، و ذكوان و اجود است ، فهم آن را نتواند فرشته‌اى مقرّب و نه پيغمبرى مرسل و نه بنده‌اى كه خدا دلش را به ايمان آزموده است ، صعب آن است كه هنوز در تركيبى در نيامده است ( بسيط مطلق ) مستصعب آن است كه از او در وقتى ديده شود بايد گريخت .\r\nو ( ذكوان ) هوش مؤمنان است و ( اجود ) آن چيزى است كه از پيش و پس چيزى بدان نياويزد و آن قول خدا است كه احسن الحديث را نازل كرده است ، أحسن الحديث همان حديث ما است كه أحدى از آفريده‌ها آن را نتواند به حد كمال بفهمد و تحمل كند تا آن را در اندازه‌اى بگنجاند زيرا هر كه\r\n\r\n","description":"","footnote":"","page_name":" 714 ","page_number":714},
  {"content":"\r\n\r\nچيزى را در اندازهء فهم خود بگنجاند بايد از آن بزرگتر باشد .\r\nما در كتاب كبير ( بحار الأنوار ) شرح كرديم ، اين احاديث بيشتر در غرائب شئون ائمه و احوال نادرهء آنها و معجزات آنها است و برخى از آن در غوامض علوم مبدأ و معاد است و مشكلات قضا و قدر و امثال آن كه عقول از درك آن عاجز است . پايان نقل از مجلسى ( ره ) .\r\nدر اينجا بايد گفت : موضوع دشوارى حديث و عدم فهم آن از چند وجه است :\r\n1 - به اعتبار موضوع بحث آن حديث كه راجع به علم ما وراء الطبيعة و بيان مطالبى است كه علم و دانش مادى بدان رسا نيست و به اصطلاح دانشمندان امروز با لابراتوار نمىتوان آن را تحليل و تجزيه كرد و با فرمولهاى وسيع و معروف شيمى و فيزيك نمىتوان آن را در مورد آزمايش آورد و به صورت يك قضيهء حل شده و علمى و مادى در آورد .\r\nالبته مىتوان گفت : همهء مسائل مخصوصهء دينى از نظر عقيده و ايمان از اين قبيل است و اين مسائل از اصل وجود و ثبوت خدا و صفات ثبوتيه و سلبيّهء او آغاز مىشود و به مسألهء نبوت ( ارتباط نامرئى با خداوند بىواسطه يا به واسطهء فرشته و استماع سخن خدا ) و به معنويت امامت و ولايت و حقيقت مرگ و برزخ و معاد و بهشت و دوزخ به پايان مىرسد و مقصود از عدم تحمل عدم فهم است .\r\nبنا بر اين خلاصهء معنى احاديث اين باب روى اين حساب اين است كه داستان ما و امامت و ولايت ما كه از عالم فوق طبيعت و ما وراء ماده است در فهم أحدى نمىگنجد ، زيرا هر فهمى محدود است و مىتواند امور مادى و محدود را از نظر كنه و حقيقت در خود بگنجاند و اين امور براى هيچ كس بطور كنه و حقيقت مفهوم نيست .\r\nقسمت اول حديث 5 باب و دو حديثى كه مجلسى ( ره ) در شرح\r\n\r\n","description":"","footnote":"","page_name":" 715 ","page_number":715},
  {"content":"\r\n\r\nحديث 1 نقل كرده است اين معنى را دارد و به همين معنى مسائل غامض توحيد و نبوت و معاد را شامل است و مقصود ردّ اعتراض معروف ماديين است كه از همان تاريخ سر زبانها بوده است و آن اين است كه حقيقت و دانش واقعى منحصر به همانى است كه در لابراتوارها حل مىشود و با اصول آزمايش و فرمولهاى فيزيك و شيمى مىتوان آن را دريافت و جز اينها نه حقيقتى هست و نه مىتوان بدان معتقد شد و آن را علم شمرد .\r\nو حاصل جواب ائمه در اين اخبار از اين اعتراض اين است كه مسائل مبدأ و نبوت و امامت و ولايت فوق فهم و ادراك بشرى است و فوق گنجايش فرمولهاى فيزيك و شيمى و لابراتوار است و ممكن نيست به كنه و حقيقت در اين مراحل وارد شوند و گر نه بايد اينها از موضوع آن مسائل بزرگتر باشند تا بتوانند آن را در خود بگنجانند و بطور كلّى حيطهء فهم و تصور و علم كه پهناورترين فضاهاى ادراك شمرده شده است كوچكتر از آن است كه اين حقائق در آن بگنجد .\r\nو اين موضوع را در روايت بصائر و روايت مفضل به خوبى روشن كرده كه مىفرمايد : هر كه رسول را از نظر وصف رسالت و مقام وحى يا ائمه را از نظر مقام ولايت و ارتباط به ما وراء ماده بطور كامل بتواند وصف كند و در ادراك خود بگنجاند چنانچه يك برهان هندسى يا فرمول فيزيك يا شيمى را وصف مىكند و در ادراك خود مىگنجاند بايد بدان‌ها احاطهء علمى داشته باشد و در نتيجه بايد از آنها داناتر باشد و در عبارت روايت مفضل توضيح بيشترى داده مىفرمايد : « لأنّ من حدّ شيئاً فهو أكبر منه » هر كه چيزى را بتواند در اندازه گيرد بايد از او بزرگتر باشد ، و اين اصل از نظر مادى هم درست است كه ظرف بايد از مظروف بزرگتر باشد و اگر مسأله‌اى به حقيقت در ظرف علمِ بشرى بگنجد بشر از آن بزرگتر است .\r\nدر اينجا بايد روى سخن را به ماديين كرد و گفت : در همين عالم ماده\r\n\r\n","description":"","footnote":"","page_name":" 716 ","page_number":716},
  {"content":"\r\n\r\nبسيارى از مسائل هنوز در علم بشر نگنجيده‌اند و به صورت مسائل لا ينحل و أصم بجا مانده و اين دليل است كه فهم بشرى حتى از احاطه به همهء مسائل ماديّه هم كوچك‌تر است و از اين مسائل بايد مسائل زير را در شمار آورد :\r\nالف - مسألهء فضا ، هنوز علم امروزى نتوانسته است در برابر اين سؤال جواب آزمايش شده و قطعى بدهد كه : آيا فضا نهايت دارد يا لا نهايت است ؟\r\nو اين خود يكى از مسائل أصمّ علمى است .\r\nب - مسألهء پيدايش حيات در ماده .\r\nج - مسألهء اصل حقيقت ماده و قوه كه يكى هستند يا دو تا و كدام اصل هستند و كدام اثر .\r\nنامفهوم ماندن اين مسائل به روش علمى امروزه يعنى از نظر فرمولهاى معروف فيزيك و شيمى و لابراتوار به همين جهت است كه فهم بشرى از حقيقت عميق و وسيع همين مسائل عاليه ماده هم كوچك‌تر و تنگ‌تر است و نمىتواند به آنها احاطه كند .\r\n2 - از نظر اختلاف درجات فهم و خرد بشرى و عدم تناسب حقائق عاليه با فهم‌هاى پست و تاريك تا آنجا كه قابل فهم و ادراك مىباشند ، بررسى مسائل علمى و حقائق از اين نظر بسيار قابل توجه و هم بسيار روشن است ، اگر ما مسائل معمولى انسانى را طبقه بندى كنيم و درجات فهم يك فرد بشر را از دوران نوزادى تا برسد به سنّ كمال و مردى و پيرى با آنها تطبيق كنيم ، اين موضوع به خوبى روشن است ، مثلًا مسائل جنسى را از درك لذّتِ ديدن يك روى زيبا تا آميزش كامل همبسترى ، مسائل اقتصادى را از اجرت برداشتن يك گام تا احاطه به اقتصاد وسيع يك ملت ششصد ميليونى چين بزرگ مثلًا از تملك يك دينار ايرانى تا سرمايه‌هاى ميلياردى امريكاى شمالى .\r\nاز اين مقايسه روشن است كه يك فرد بشر در هر دورانى مسائل معمولى انسانى را تا اندازهء معيّنى مىتواند درك كند و مثلًا فهم احساسات\r\n\r\n","description":"","footnote":"","page_name":" 717 ","page_number":717},
  {"content":"\r\n\r\nعشق و درك لذّت هم آغوشى با يك زن زيبا براى يك كودك دو ساله امرى است ممتنع و به نظر او چنين حقيقتى معدوم و محال است .\r\nچنانچه از نظر سنجش اين مسائل با افكار عمومى هم مىتوان گفت :\r\nبشر به صدها دسته و طبقه تقسيم مىشوند و هر كدام مسائل بشرى را تا يك اندازه مىتوانند بفهمند و درجهء بالاتر از آن نسبت به آنها هيچ حقيقت و وجودى ندارد .\r\nآرى ، ممكن است آنها از ملاحظهء آثار آن يك ايمان اجمالى بدان پيدا كنند و بدانند كه چنين چيزى هست .\r\nدر اين احاديث ، درك حقائق ما وراء ماده را مخصوص افكار عاليه و پروريده مخصوصى مىداند كه برخى به فطرت پرورده و پاكند چون نفوس فرشته‌ها و پيغمبران و امامان معصوم و برخى به رياضت و پرورش چون نفوس مؤمنان امتحان داده .\r\nدر حديث 1 و 2 و قسمت اخير حديث 5 باب ، بيان اين معنى را نموده است كه بسيارى از تعليمات عاليهء قرآن و عترت معصومين از خور فهم تنگ و تاريك مردم برتر است و نمىتوانند آن را بفهمند و تنها نفوس عاليه و پاك انبياء و فرشتگان و مؤمنان امتحان داده مىتوانند بفهمند و درك كنند و مردم ديگر فقط به اعتبار ظهور و آثار معجزات مىتوانند بدان اعتقاد اجمالى داشته باشند .\r\nدر حديث دوم به نكتهء باريك‌ترى توجه شده است و مىفرمايد : هر فردى از بشر ، عقلى و ادراكى و فهمى مخصوص به خود دارد و چنانچه ظاهر جسمانى هر فرد از نظر آواز و رنگ و شكل و قيافه ممتاز است ، خاصيت روحى افراد همچنين است و سلمان مقامى از درك حقائق دارد كه أبى ذر برادر ايمانى او نداشته و اگر آنچه را او مىفهميد به أبى ذر عرضه كند نمىتواند درك كند و او را كافر مىداند ، بنا بر اين شاهكار يك رهبر اجتماعى اين\r\n\r\n","description":"","footnote":"","page_name":" 718 ","page_number":718},
  {"content":"\r\n\r\nاست كه بتواند مسائلى را كه مورد نياز و درخور فهم عمومى است درك كند و بوسيلهء آن ، مردم را با هم مربوط سازد و پيوست دهد .\r\nاز مجلسى ( ره ) -\r\n« ما في قلب سلمان »\r\nيعنى از مراتب معرفت خدا و معرفت پيغمبر ( ص ) و ائمه ( ع ) و جز آن از آنچه در سابق گفتيم ، اگر سلمان چيزى از آن را به أبى ذر مىگفت نمىفهميد و حمل بر دروغ و ارتداد مىكرد ، يا مقصود علوم و اعمال غريبه‌اى است كه اگر اظهار مىكرد آن را حمل بر سحر مىنمود و سلمان را مىكشت يا آن را فاش مىكرد و وسيلهء قتل سلمان مىشد .\r\nو كشى به اسناد خود از جابر از امام باقر روايت كرده است كه :\r\nأبو ذر به سلمان وارد شد و او مشغول پخت ديگ غذا بود ، در اين ميان كه با هم حديث مىكردند ، ديگ كپ شد روى زمين و از آب و دانش چيزى نريخت ، أبو ذر بسيار تعجب كرد و سلمان آن را گرفت و روى اجاق نهاد و بار ديگر هم اين موضوع تكرار شد ، أبو ذر هراسان از نزد سلمان بيرون شد ، دم در با أمير المؤمنين ( ع ) برخورد و انديشناك بود ، و چون چشم أمير المؤمنين ( ع ) به او افتاد ، فرمود : اى أبو ذر چرا از نزد سلمان بيرون شدى و چرا هراسناكى ؟\r\nعرض كرد : يا أمير المؤمنين ! من ديدم سلمان چنين و چنان كرد و از آن در تعجب شدم . امير المؤمنين ( ع ) فرمود : اى أبا ذر ! اگر سلمان آنچه داند به تو باز گويد ، خواهى گفت : خدا كشندهء سلمان را رحمت كند ، سلمان باب خدا است در زمين ، هر كه او را بشناسد مؤمن است و منكر او كافر است ، سلمان از ما خاندان است . و خود سلمان در خطبه‌اى گفته است : به من علمِ بسيارى داده‌اند و اگر هر چه مىدانم بگويم ، طائفه‌اى گويند ديوانه است و طائفهء ديگر گويند : بار خدايا قاتل سلمان را بيامرز .\r\nمن گويم : از اينجا ظاهر شد كه مقصود همان است كه اول گفتيم و بعضى گفته‌اند : اين براى آن است كه علم نهان دسترس دونان نيست ،\r\n\r\n","description":"","footnote":"","page_name":" 719 ","page_number":719},
  {"content":"\r\n\r\nمدرك آن دقيق است و رسيدن بدان دشوار ، فحول دانشمندان را بدان دسترسى نيست تا چه رسد به سست‌فهمان و براى همين جمهور مردم را بايد به همان ظاهر شرع و مجملات آن مورد خطاب ساخت نه اسرار و اعماق آن زيرا فهمشان از درك آن كوتاه و حوصلهء آنها از تحمل آن نارسا است . انتهى .\r\nمن مىگويم : بلكه ظاهر اين است كه هر فردى از بشر علمى درك تواند كه ديگرى از آن درماند خصوص مقرّبان حق چنانچه كسى به اسناد خود از ابى بصير روايت كرده است كه : شنيدم امام صادق ( ع ) مىفرمود :\r\nرسول خدا ( ص ) فرمود : اى سلمان اگر علم تو به أبى ذر نموده شود كافر گردد ، اى مقداد اگر علم تو به سلمان نموده شود كافر گردد .\r\n3 - مىتوان گفت : يكى از اسرار نهفتهء علوم ائمه همان احترام عمومى و اقتصاد عمومى بشريت بوده است كه اساس تعليمات پيغمبر اسلام بود ، پيغمبر اسلام در نهضت خود دو هدف عمومى داشت :\r\n( 1 ) وحدت بشرى در زير يك پرچم حكومت سراسرى كه شعار آن  لا إِلهَ إِلَّا اللَّهُ  بود .\r\n( 2 ) لغو هر گونه امتياز طوائفى و برترى نژادى و تبعيض نژادى كه مانع اتحاد حقيقى و همكارى اقتصادى بشر است ، از اين رو در اولين روز تسلط خود بر عربستان و سقوط قدرت قريش و يهود كه اساس اختلاف طبقاتى و امتيازات نژادى محيط عربستان بودند يعنى روز فتح مكه و تسليم شدن سران قريش ، پيغمبر اسلام جلوى خانهء كعبه ايستاده و آن خطبهء معروفهء طلائى خود را خواند و در صدر آن وحدت بشرى را اعلام نمود : لا إله الّا اللَّه وحده وحده وحده .\r\nو در ذيل آن هر گونه امتيازات موهوم نژادى را الغاء كرد و فرمود : همهء شما از خاك آفريده شديد و هيچ عربى را بر غير عرب برترى نيست جز به تقوى و فضل ، و چون زمام امور به دست على ( ع ) افتاد ، اقتصاد عمومى را مورد\r\n\r\n","description":"","footnote":"","page_name":" 720 ","page_number":720},
  {"content":"\r\n\r\nتوجه ساخت و بر آنها كه از بركت نيروى اسلام سرمايهء فراوان اندوخته بودند مانند طلحه و زبير خرده گرفت و بيت المال را ميان همهء مسلمانان از هر نژادى و يا هر مقامى برابر توزيع كرد و همين اصل زندگى و كار براى همه كه اساس اقتصاد اسلامى است براى مسلمانان آن روز قابل تحمل نبود و لذا در حكومت او اخلال كردند تا او را شهيد نمودند .\r\n4 - در ذيل حديث 5 مىفرمايد : « ثم أطلق اللَّه لسانهم ببعض الحق » در اين ميان جمعى اظهار حق كنند و گر چه به دل باور ندارند و اين جمع منافقانند كه ثمرهء وجود آنها حفظ حق و دفاع از اولياء خدا است و شايد اين جمله اشاره به نهضت‌ها و شورش‌هاى ضد حكومت جور بنى اميّه و بنى عباس باشد كه سردمداران بعضى از آنها گر چه به حقيقت مذهب بىعقيده بودند ولى چون بوسيلهء آنها از ائمهء حق و پيروان آنها دفاع مىشد وجود آنها اين مصلحت ضمنى را داشت كه اگر نبودند خدا در روى زمين پرستيده نمىشد و فساد حكومتهاى جائر پايه و اساس اسلام را ويران مىكرد . از نهايه - يعنى دعاى آنان فرا گيرد هر كه دنبال آنها است ، مقصود اين است كه به آنها احاطه مىكند و آنها را از شرّ دشمنان باز مىدارد و نگه مىدارد - نقل از مجلسى ( ره ) .\r\nمن مىگويم : ظاهراً مقصود اين است كه دعوت اسلامى از جامعهء مسلمانان همه كسانى كه در جبههء مخالف آنها باشد فرا مىگيرد و بر مخالفان اسلام غلبه مىكنند و اين بيان از پيغمبر مطابق مضمون آيه است كه مىفرمايد : «  لِيُظْهِرَهُ عَلَى الدِّينِ كُلِّهِ  » و به اين معنى مناسب‌تر است كه علت جملهء سابق ذكر شود و مقصود اين است كه تو به جامعهء مسلمانان بچسب و از آن دست مكش زيرا ديگران هم دير يا زود بدان خواهند پيوست و دعوت اسلامى ديگران را هم فرا خواهد گرفت و پايگاه ثابت و بر جاى بشريت همان جامعهء مسلمانى است و لفظ دعوت هم با اين معنى مناسب‌تر است بلكه كلمهء\r\n\r\n","description":"","footnote":"","page_name":" 721 ","page_number":721},
  {"content":"\r\n\r\nاحاطه و « وراءهم » مؤيد آن است و تأمل در مفردات اين جملهء طلائى و تركيب و ارتباط آن با جملهء پيش و بلكه جملهء بعد از آن قرينهء قطعيّه است براى اين معنى و عجب اين است كه چگونه اساتيد فن بدان متوجه نشدند . قوله :\r\n« اخلاص العمل للَّه »\r\nيعنى پاك داشتن عمل از رياء و سمعه و اغراض فاسده ، نصيحت ائمهء مسلمين يعنى خلوص اعتقاد به آنها و دوست داشتن آنها و پيروى از آنها در همهء گفتار و كردارشان ، در نهايه گفته : دين نصيحت براى خدا و رسولش و قرآنش و ائمهء مسلمانان و همهء مسلمانان است .\r\nنصيحت ، كلمه‌اى است كه دلالت بر خير انديشى منصوح دارد و آنچه از معانى در زير اين كلمه جمع است با كلمهء ديگرى نمىتوان تعبير كرد و اصل نصح در لغت به معنى خلوص و پاكى است معنى نصيحت براى خدا اعتقاد به يگانگى او و نيّت اخلاص در عبادت او است ، نصيحت براى قرآن تصديق بدان و عمل بر طبق آن است و نصيحت رسول تصديق به نبوّت او و پيروى از امر و نهى او است ، و نصيحت ائمهء مسلمانان اين است كه در امور حق از آنها پيروى كند و در صورتى كه خلاف بروند رأى به شورش بر آنها ندهد ، و نصيحت نسبت به همهء مسلمانان ، ارشاد آنها است به مصالحشان .\r\nانتهى .\r\nمن مىگويم : چون امام در نظر صاحب نهايه ، پيشواى عرفى مسلمانان است چه بر حق باشد و چه ناحق ، نصيحت ائمه را اين طور تفسير كرده كه بر پيشواى حق و ناحق هر دو تطبيق شود .\r\nدر نهايه گفته : مكرر در حديث ، كلمهء ذمّه و ذمام آمده است و اين هر دو به معنى پيمان و امان دادن و ضمانت و حرمت و حق باشند و أهل ذمه ناميده شدند براى آنكه در پيمان و امان مسلمانان وارد شدند و از اين باب است « يسعى بذمتهم أدناهم » يعنى هر گاه يك فرد قشون اسلام به دشمن عهد امان\r\n\r\n","description":"","footnote":"","page_name":" 722 ","page_number":722},
  {"content":"\r\n\r\nداد بر همه مجرى است و مسلمانان حق ندارند آن را نقض كنند و عهد او را بشكنند . انتهى . پايان نقل از مجلسى ( ره ) .\r\nبايد گفت : اين خطبهء كوتاه و پر معناى پيغمبر اسلام در شمار همان جوامع الكلم ( كليّات سخنرانى ) است كه پيغمبر اسلام بدان مىبالد و مىفرمايد :\r\n« أوتيت جوامع الكلم »\r\nو سر تشكيلات درست يك اجتماع و جامعه مؤثر و نافذ و پاينده در آن مندرج است و از اين چند جمله برنامهء يك وحدت بشرى در سراسر روى زمين مىتوان استخراج كرد ، از نظر تبليغ و پرورش و تشكيلات . و اين خطبهء پيغمبر يك دورنما و ظاهر اسلامى دارد كه ظاهر بنيان اسلام بدان فريفته شدند و مانند ابن اثير در نهايه آن را بر حكومتهاى قلّابى بنى اميه و بنى عباس تطبيق كرده و يك حقيقت و واقعيتى دارد كه سر يك اجتماع عادلى بشرى در آن مندرج است و آن را در ضمن حديث 2 توضيح داده‌اند . از مجلسى ( ره ) - مقصود از جماعت مسلمين همان امامان بر حقّند و كسانى كه بدانها گرويدند زيرا آنها به يك روش و عقيده‌اند كه در آن اختلافى نيست چنانچه در معانى الاخبار از صدوق نقل شده است از امام صادق ( ع ) كه پرسيدند از رسول خدا ( ص ) كه جماعت امّت كيانند ؟ فرمود :\r\nجماعت امّتم اهل حقّند گر چه اندك باشند و فرقه و دسته‌بندىها أهل باطلند گر چه بسيار باشند و روايت ديگر از عبد اللَّه بن يحيى علوى آن را به رسول خدا ( ص ) رسانيده كه از آن حضرت سؤال شد : جماعت امّتت چيست ؟\r\nفرمود : آنها كه بر حق باشند گر چه ده باشند . و در روايت ديگر مردى نزد امير المؤمنين ( ع ) آمد و گفت : مرا خبر ده از سنت و بدعت ، هر آن چيزى است كه بعد از او پديدار گرديده است ، جماعت اهل حقّند و گر چه كم باشند و فرقت اهل باطلند و گر چه بسيار باشند . از مجلسى ( ره ) - رفيق اعلى همان كسانند كه خدا بدان‌ها\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nنعمت بخشيده است از پيغمبران و صدّيقان و شهداء و نيكان و چه خوب رفيقانى هستند آنان . در نهايه گويد : در دعا آمده است كه :\r\n« ألحقني بالرّفيق الأعلى »\r\nمقصود از رفيق جمع پيمبرانند كه ساكن اعلى علّيين باشند . از مجلسى ( ره ) - قسمت بالسويّه اين است كه به شريف و وضيع از غنيمت و از بيت المال برابر بدهد به شمارهء هر سرى و روش پيغمبر ( ص ) همين بود و خلفاء جور پس از آن حضرت براى به دست آوردن دل سران و اشراف ، آن را تغيير دادند و آنها را طرفدارِ خود ساختند و مردم گرد آنها فراهم شدند و دست از رهبر و پيشواى خود برداشتند .\r\nو چون امير المؤمنين ( ع ) والى بر مردم شد روش رسول خدا را زنده كرد و آن را به كار بست و بيشتر مردم ( يعنى كارگزاران عرب ) از آن هراس كردند زيرا با شيوهء بيهودهء ديگران دمساز شده بودند و روش رسول خدا ( ص ) را فراموش كرده بودند و طلحه و زبير و همقطارانشان به على ( ع ) شوريدند و آن حضرت عذر خواست كه شرافت به ديندارى و پرهيزكارى است كه مايهء برترى در دنيا نيستند مزد شايان آنها در ديگر سرا است ، مردم در دنيا همه نيازمندىهاى برابر دارند و هزينهء برابر خواهند و پيغمبر در غنائم حنين و هوازن بطور استثنائى به برخى سرانِ با نفوذِ عرب بهرهء بيشترى داد و براى مصلحت وقت و خصوصيتِ مورد ، و بوسيلهء آن دلِ منافقان را به اسلام گرم كرد و از انصار كه شريك غنيمت بودند جلب رضايت و موافقت نمود با اينكه ممكن است اين زيادى از بهرهء خود آن حضرت و از سهم خمس آل محمد داده شده باشد .\r\nعدالت در رعيّت حكم به حق در ميان مردم است و ترك طرفدارى نسبت به هر كس باشد و انتقام براى مظلوم و ستمديده از ظالمِ ستمكار و اجراء حدود و مجازات بر خلافكاران بدون مسامحه و چشم پوشى ، و چون اين دو اصل يعنى تقسيم و توزيع برابر و دادگسترى ميان مردم باشد ، امام باك ندارد از\r\n\r\n","description":"","footnote":"","page_name":" 724 ","page_number":724},
  {"content":"\r\n\r\nخشم ديگران و برگشتن آنها از دين و پراكنده شدن از آن و رفتن هر كدام به سوئى چنانچه امير المؤمنين ( ع ) باكى نداشت كه طلحه و زبير و عايشه به مكّه رفتند و بر او شوريدند و روش حق و عدالت را به خاطر آنها از دست نداد و با آنها نبرد كرد و بعضى گفته‌اند : مقصود اين است كه چون حق امام و رعيت ميان آنها ادا شود نظام احسن اجتماع محقق گردد و ديگر ضرر ندارد كه هر كس به اين در زند يا آن در زند و به اين سو رود يا آن سو رود ، هر كجا خواهد رود و هر كار خواهد كند . پايان نقل از مجلسى ( ره ) .\r\nدر اينجا بايد به اين نكات متوجه شد :\r\n1 - آنكه نظام درست اجتماعى كه مىماند و مىپايد بر اساس دو اصل اجتماعى بايد پى ريزى شود :\r\nالف - توزيع عادلانهء ثروت : در آمد اجتماع هر چه باشد بايد ميان همهء افراد برابر تقسيم شود و نيازمندىهاى آنان بطور مساوى در نظر گرفته شود زيرا همهء مردم از نظر نيازمندىهاى زندگى همسر برابرند و تفاوتى ندارند از نظر وسائل خوردن و خوابيدن و راحت و جواب گفتن به زن و فرزند و حوائج ديگر مانند هم هستند ، نمىشود يكى آنقدر بخورد كه از خوردن ناراحت شود و يكى از گرسنگى ناراحت باشد ، البته اگر توزيع و تقسيم ثروت و بهره از آن نسبت به افراد جامعه برابر گرديد نتيجه‌اش اين است كه توليد ثروت هم رو به افزايش مىگذارد و همهء مردم در توليد ثروت شركت مىنمايند .\r\nأولًا براى آنكه درك مىكنند هر چه ثروت بيشتر باشد سهم بيشترى به آنها عايد مىگردد ، و ثانياً درك مىكنند كه در توليد ثروت همه با آنها همدست هستند و هر چه در محيط زندگى همكار و رفيق بيشتر باشد حسّ رقابت و نشاط بيشتر مىشود و كار بهتر پيش مىرود ، اين يك خاصيت محسوسى است در نوع انسان از خرد و كلان ، يك كودك تنها نمىتواند درس بخواند يا آنكه مسافتى بدود ولى اگر با عدهء همسالان خود وارد كار\r\n\r\n","description":"","footnote":"","page_name":" 725 ","page_number":725},
  {"content":"\r\n\r\nدرس خواندن يا دويدن و اقسام ورزشهاى سخت شد بىخودانه و با عشق و علاقهء مفرط كار مىكند .\r\nب - عدالت و دادگسترى ميان همهء افراد : ترك كار و ترك توليد ثروت كه عاطفهء هر بشرى است همه و همه ناشى از ستم و بىدادگرى است ، يك ظالم و زورگو به ديگرى فشار آورده و مال او را برده ، دزديده ، كلاه بردارى كرده ، و . . و . . و . . ، از راه استفاده از نتيجهء كار و كوشش ديگران نشسته و خورده و خوابيده و عيش كرده و حسّ كارگرى خود را از دست داده و بدتر اينكه زن و فرزند و خاندانى تشكيل داده و آنها را به همين وضع مفسده بار و ستمكارى پرورش داده تا كار به جايى رسيده كه كارهاى شخصى خود را هم به ديگران واگذاشته و به اين وسيله طبقات آقا و نوكر و . . و . . بوجود آمده است .\r\nاين مفاسد طبقاتى همه از ظلم و بىدادگرى سرچشمه گرفته است و اگر ريشهء ظلم و بىدادگرى از جامعه‌اى كنده شود ، بىترديد بيكارى و بيعارى هم از ميان مىرود ، بعلاوه ستم و بيداد از جهات ديگر هم مايهء توليد فسادند .\r\nمثلًا بر اثر ستم راهزنى وسائل ارتباط ميان شهرها قطع مىشود و آذوقه به مردم نمىرسد و گرسنگى مردم را به همه راهى مىكشاند و از ميان مىبرد بواسطهء تصاحب سرمايه‌هاى كلان و احتكار آن وسيلهء كسب و كار عمومى از ميان مىرود و مردم گرسنه و بيمار و نيازمند مىشوند و به هر فسادى رو مىكنند تا كار به جايى مىرسد كه زنان آبرومند براى كمترين و ننگين‌ترين زندگى به هرزگى و فساد كشانده مىشوند و فاحشه خانه‌ها و شهرِ نوها بوجود مىآيد ، بنا بر اين اصل درست جامعه رشيد و پيشرو اين دو چيز است : تقسيم برابر ، و جامعهء دادگستر .\r\n2 - پس از برقرارى اين دو اصل بايد از جهات ديگر به مردم آزادى\r\n\r\n","description":"","footnote":"","page_name":" 726 ","page_number":726},
  {"content":"\r\n\r\nداده شود و آزادى مردم از جهات ديگر ضرر و زيانى به اجتماع عادلانه و پيشرو ندارد و اين براى دو ملاحظه است :\r\nاول آنكه در يك اجتماع عادلانه مردم به طبع خود خيرجو و خوش اخلاق و شرافتمند و راستگو و پارسا بار مىآيند و پس از احراز عدالت و برابرى در معيشت عوامل خير و نيكو كارى و خوش رفتارى بر مردم غلبه مىكند و آزادى آنها را به خير و خوبى مىكشاند نه شر و فساد .\r\nو دوم اين كه آزادى در عقيده و نظر بهترين وسيلهء پيشرفت جامعه است و در سايهء يك نظم عادلانه و زندگى با رفاه بايد افراد خاصيت و جوهر خود را نشان دهند و به سوى ترقّى و پيشرفت گرايند و اين مقصود حاصل نشود جز به اينكه در خود حسّ آزادى كامل درك كنند و مانعى سر راه خود به نظر نياورند و اختناق و سلب آزادى افراد به هر نام و هر رنگ مايهء ركود و عقب گرد جامعه مىشود . از مجلسى ( ره ) - ظاهر اين است كه اين خطبه طولانى بوده و شامل ذكر فضائل اهل بيت و تعيين امام از آنها بوده است ، چنانچه از اخبار ديگر بر مىآيد ، و چون نصب امام از خاندان عصمت زمينهء شورش منافقانى بوده كه بدان راضى نبودند و هم پيمان شده بودند تا امر امامت را از خاندان او بگردانند ، به انصار دستور داده بود كه سلاح برگيرند براى جلوگيرى از شورش . از مجلسى ( ره ) - اين حديث نبوى با تفسيرش از طرق عامه هم روايت شده است ، مسلم به سند خود ، در باب خطبهء جمعه از جابر بن عبد اللَّه از پيغمبر ( ص ) روايت كرده كه فرمود در آخر خطبه : من اولى هستم از هر مؤمنى از خودش ، هر كه مالى را بجا گذارد از آن خاندان او است و هر كس وامى يا ضياعى ( زن و فرزند و آب و ملك بىسرپرست ) بجا گذارد بر عهدهء من است و سر و كارش با من است .\r\n\r\n","description":"","footnote":"","page_name":" 727 ","page_number":727},
  {"content":"\r\n\r\nآبى گويد : اولى از ولى است به معنى نزديكى ، يا مالكيت چنانچه در قول خدا تعالى است ( 62 سوره انعام ) : « سپس برگردانده شوند به سوى خدا مالك به حق آنان » يا از ولايت است به كسر واو كه ولىّ يتيم و مقتول از آن مشتق است يعنى متصدّى كار آنها و از اين ماده است والى شهر ، يا از ولايت به فتح است به معنى نصرت كه از آن گرفته شده است قول خدا تعالى ( 11 سوره محمد ) : « براى اينكه خدا ناصر آنها است كه ايمان آوردند » .\r\nدر نهايه گفته : در حديث است كه : هر كه ضياعى بجا گذارد سر و كارش با من است ، ضياع به معنى عيال است و آن مصدر ضاع يضيع است و عيال را به مصدر تعبير كرده .\r\nو اگر ضياع به كسر ضاد خوانده شود جمع ضايع ( بىسرپرست ) باشد چون جياع جمع جائع ( گرسنه ) در مغرب گفته : در حديث است كه :\r\nهر كه مالى بجا گذارد عصبه‌اش آن را ارث برند هر كه باشند و هر كه وامى يا ضياعى بجا گذارد - و روايت شده ضيعه‌اى - بايد به من رجوع كند كه من مولى و سرپرست آنم ، هر دو تعبير به تقدير حذف مضافى است يا تعبير به مصدر شده از باب مبالغه و معنى اين است كه هر كه عيال بىسرپرست يا اولاد صغارى كه در معرض از ميان رفتن هستند بجا گذارد بايد نزد من آيد كه من ولى و كفيل آنهايم و از بيت المال خرج آنها را مىدهم . انتهى .\r\nمجلسى ( ره ) گويد : بسا توهّم شود كه كفالت و ضمانت پيغمبر ( ص ) براى وام بدهكارى كه مرده است منافات دارد با آنچه در اخبار خاصّه و عامّه وارد شده است كه آن حضرت بر مرده‌اى كه بدهكار بود نماز نمىخواند و مىفرمود : شما به رفيق خود نماز بخوانيد ، و در اخبار ما اين جمله هم آمده كه تا يكى از اصحاب او ضامن بدهكارى ميّت گردد .\r\nو جواب داده‌اند كه اين ترك نماز در صدر اسلام و موقع كمىِ بودجه بوده و ضمانت ديون بعد از توسع در بيت المال و فتوحات و غنائم بوده است\r\n\r\n","description":"","footnote":"","page_name":" 728 ","page_number":728},
  {"content":"\r\n\r\nو مؤيّد آن است آنچه از طرق عامه رسيده كه مردهء بدهكار را نزد آن حضرت مىآوردند ، مىفرمود : براى بدهكارى خود چيزى دارد ؟ اگر مىگفتند دارد ، بر او نماز مىخواند و چون خدا پيروزيها نصيب او كرد .\r\nفرمود :\r\n« أنا أولى بالمؤمنين من أنفسهم »\r\nهر كه بميرد و وامى داشته باشد ، به عهدهء من است و هر كه مالى بجا گذارد از آنِ ورثهء او است . پايان نقل مجلسى ( ره ) .\r\nدر اينجا دو موضوع را بايد دانست :\r\nالف - بيان اصل حديث نبوى معروف\r\n« أنا أولى بالمؤمنين من أنفسهم »\r\nكه طبق آيهء كريمهء ( 6 سوره مباركهء احزاب ) وارد شده است كه مى فرمايد : « پيغمبر اولى است به مؤمنان از خودشان و أزواجش مادران آنهايند . . . » اين مضمون براى چند مقصد از چند نظر گفته مىشود :\r\n1 - به قصد اظهار مهر و دوستى از نظر اخلاقى كه منظور اظهار دوستى و مهر باشد تا آنجا كه نسبت به ديگرى از خود او مهربان‌تر باشد و چون حبّ ذات روشن‌ترين و كامل‌ترين غريزهء بشرى است و مهرورزى پيغمبر خاتم نسبت به امّت و بلكه نوع بشر نمونهء كامل نوع دوستى و بشر خواهى است ، اين حقيقت در اين جملهء شيوا و معجز مآب ادا شده است كه پيغمبر مؤمنان را از خودشان بيشتر دوست دارد و نسبت به آنها مهر مىورزد و در اين صورت اين جمله از نظر اخلاقى ادا شده است و يك درس عالى و پر معناى عشق و محبت عاقلانه و بر كنار از دوستىها و عشق‌هائى كه از تمايلات جنسى برخاسته مىشود به نوع بشر و خصوص سروران و رهبران بشريت مىدهد .\r\nو جملهء  « وَ أَزْواجُهُ أُمَّهاتُهُمْ »  - ازواج او هم مادرِ مؤمنان است ، با اين معنى بسيار مناسبت دارد و نتيجه اين است كه مهر پيغمبر به مؤمنان بيش از خودِ آنها است بخودشان ، و زنانِ محترمِ آن حضرت هم براى آنها تا اندازهء\r\n\r\n","description":"","footnote":"","page_name":" 729 ","page_number":729},
  {"content":"\r\n\r\nيك مادر مهربانند و مىتوان گفت پس از دوستى به خود ، دوستى و مهرى از مادر نسبت به فرزند عميق‌تر و آتشين‌تر نيست و بدين جهت براى ازواجِ طاهره دوستى درجهء دوم را به حدّ كامل بيان كرده .\r\nچنانچه در جاى ديگر مىفرمايد ( 129 سوره توبه ) : « هر آينه براى شما آمد رسولى از خودتان كه بر او ناگوار است رنج كشيدن شما ، بر شما حرص مىخورد ، به مؤمنان بسيار دل سوز و بسيار مهربان است » .\r\nدر اين صورت اين عبارت يك معناى اخلاقى بسيار عالى و آسمانى دارد ولى حكمى و حقّى از آن استفاده نمىشود و صرف گزارش از يك واقعيتى است كه لوازم اخلاقى دارد .\r\n2 - به قصد بيان حكم و وظيفه از نظر حقوقى به منظور تعهدات و انشاء حقّى در زمينه‌هاى بلا حق و بىمسئوليت از نظر افراد ، مانند حال مرگ كه فردِ فاقد هر حق و مسئوليتى است يا حال عجز از انجام وظيفه و تعهد كه زمينهء سلب مسئوليت فرد است .\r\nو به عبارت ديگر جعل حقوق و تعهداتى كه به هيچ وجه با حقوق و تعهدات مقرره و ثابتهء خود فرد مزاحمت و مخالفتى نداشته باشد ، طبق توجيه و تطبيقى كه امام صادق از اين عبارت در اين روايت فرموده است كه مى است ، زيرا تبعيت و پيروى از اسلام و پيغمبر را وسيلهء كافى براى آسودگى خود از نظر زندگى خود و عيال خود تشخيص داده‌اند .\r\nبنا بر اين اصل رشتهء سخن به اينجا مىكشد كه پيغمبر و امام با چه اعتبارى اين مسئوليت اجتماعى مهم را به عهده شناخته‌اند پرداخت وام هر بدهكار ، كفالت ايتام هر در گذشته ، ادارهء امور پهناور و مختلفى كه مسئولى ندارد و . . و . . كار بسيار دشوار و نياز به بودجهء فراوان و سرشار دارد ، و اين امورى كه با همهء اين تشكيلات وسيع و دقيق و دامنه‌دار امروز در دولتهاى پيشرو و مترقّى كه امورى كه زمامداران و پيشوايان را شكسته و آنها را به\r\n\r\n","description":"","footnote":"","page_name":" 730 ","page_number":730},
  {"content":"\r\n\r\nبحران‌هاى لرزاننده كشانده است با اينكه دامنهء مسئوليت آنها داراى اين رقم درشت و تعهد وام هر بدهكارى كه ندارد بدهد ، يا فرض كن هر بدهكارى كه بميرد و نداشته باشد وام خود را بدهد نيست ، آيا اين تعهد و انجام آن هم جزء معجزات و امور فوق الطبيعهء پيغمبر و امام است يا اينكه اجراى نظام حقيقى مسلمانى طبق مقررات قرآن به طبع خود اجتماعى بار مىآورد كه به پيشوا امكان مىدهد چنين مسئوليتى را در عهده شناسد و اجراء كند .\r\nنظام حقيقى قرآن در يك محيط بشرى اجراء نشده و حكومت پيغمبر اسلام هم كه دورهء بسيار كوتاهى در محيط بسيار كوچكى به كار افتاده درست براى ما روشن نيست كه چگونه اجراء مىشده و آيا اين نتيجه را به مردم نشان داده است يا نه ؟\r\nو اگر كلمهء « ضياع » كه بعد از كلمهء دين واقع شده است چنانچه ظاهر استعمالات آن است به معنى زمين مزروعى باشد و بدين قرينه مال به معنى منقول تفسير شود ممكن است از اين تعبير استفاده كرد كه زمين در تصرف حكومت اسلامى است و سهمى از درآمد آن بودجهء اين تعهدات عمومى به حساب آمده است ، خصوص اگر گفته شود مطلق ديون ميت در عهدهء پيشوا است و از اموال او كه به ورثه تعلق مىگيرد استيفاء نمىشود چنانچه از ظاهر اين عبارت استفاده مىشود مگر آنكه گفته شود اين تقابل به اعتبار وضع شخص واحد نيست بلكه تقسيم اشخاص است .\r\nبه اين معنى كه هر كس بدون مال و با بدهكارى بميرد بدهكارى او به عهدهء پيغمبر است ، و هر كس تركهء مالى به جا گذارد و بدهكارى ندارد مالش از آنِ وارث است ، ولى كسى كه بميرد و هم دين دارد و هم مال تكليف ديگرى دارد كه از آيهء ارث استفاده مىشود و آن اين است كه دين او از مال ادا مىشود و باقى آن را ورثه مىبرد .\r\n3 - مقصد بيان تسلط پيغمبر باشد از نظر حق حكومت و پيشوائى\r\n\r\n","description":"","footnote":"","page_name":" 731 ","page_number":731},
  {"content":"\r\n\r\nبه منظور جعل حق ولايت پيشوا بر افراد و در مقام بيان ولايت اجبارى پيغمبر اسلام است بر عموم افراد مانند ولايت پدر و جد بر فرزند صغير خود و مقصود اين است كه حكم واردهء پيغمبر و امام در هر موضوعى برخاست و ارادهء فرد رعيت مقدم است و افراد محكوم به حكم پيغمبر و امامند و در برابر فرمان فرمايد : مقصود پيغمبر ( ص ) از اين عبارت اين است كه چون مؤمنى بميرد و دينى از او بماند يا زمينهء وظائف و مسئوليت‌هاى ديگرى كه اگر خودش زنده بود بايد آن‌ها را انجام دهد ، در اين صورت آن تعهدات و مسئوليتها به عهدهء شخص پيغمبر و امام است ، او بايد دين مؤمنِ مرده را بپردازد و از زن و بچه و مزرعه و باغ بىسرپرست او سرپرستى كند .\r\nو از اين جمله يك مسئوليت عمومى زمامدار و پيشواى جامعه نسبت به افراد استفاده مىشود بدون اينكه افراد در برابر آن مسئوليت و تعهد متقابلى داشته باشند و بنا بر اين ، اين عبارت كه دلالت بر يك حقّ تسلّط عامى از طرف پيغمبر و امام نسبت به عموم افراد دارد به هيچ وجه با دليل حقوق خاصّه و تسلط افراد بر مال و جان خود مخالفتى ندارد و نتيجه اين است كه فرد هر چه دارد از خودش و هر چه ندارد و نتواند پيشوا ضامن و عهده‌دار او است .\r\nو گويا يهود هم همين معنى را از اعلاميهء پيغمبر ( ص ) فهميدند و دل به مسلمانى دادند زيرا اين نظام صد در صد به سود فرد تمام مىشود و سلطهء پيشواى اسلام بر فرد منحصر به همان مقررات الهيّه مىگردد كه قرآن تشريع كرده است و از نظر حقوق و سلطه بر افراد پيشواى اسلامى تنها نمايندهء خدا است و بايد همان مقررات الهيّه را بر افراد تطبيق كند و طبق دستور قرآن از آنها وجوه مالى دريافت كند و آنها را محكوم به جهاد و اجراء حقوق نمايد .\r\nو از نظر مجازات هم صرفاً آنها را به همان مجازاتها و حدود مقرّرهء الهيّه مأخوذ داند ، در اين صورت اينكه مىفرمايد : مردى كه مالى ندارد بر خود تسلط ندارد و مردى كه نفقه و خرج به زن و فرزند ندهد بر آنها تسلطى\r\n\r\n","description":"","footnote":"","page_name":" 732 ","page_number":732},
  {"content":"\r\n\r\nندارد و از آنها امر و نهى نتواند يك تنظيرى است براى پيشواى اسلامى و مقصود اين است كه ولايت و سلطهء پيشوا به همين اصل مسئوليت او در برابر افراد تكيه دارد و چون پيشوا مسئول همهء امورى است كه زندگى فرد بدان مربوط است در صورتى كه فرد از انجام آن درماند بايد پيشوا آن را به انجام رساند .\r\nو اگر پيشوا اين مسئوليت را در عهدهء خود نداند يا نتواند ولايت و پيشوائى ندارد چنانچه مردِ ندار بر خود هم تسلطى ندارد و بر زن و فرزند خود كه نانخورِ او هستند در صورتى كه هزينهء آنها را ندهد تسلطى ندارد .\r\nو بنا بر اين بيان ، اين مورد از نظر تنظير به حساب حكم عرفى است يعنى حال مردِ ندار و نفقه نده به نان خوار خود در عرف مردم چنين است و منظور اين نيست كه در اين دو مورد بيان حكم شرعى كرده باشد و نتيجه‌اى كه بعد از اين بيان گرفته است :\r\nفرموده : پيغمبر و امير المؤمنين و هر كه بعد از آنها است ( يعنى امام به حق بوده است ) اين عهدهء مسئوليت را نسبت به افراد مردم در عهدهء خود شناخته‌اند و اين نظام اقتصادى سودمند بوده است كه يهود را نسبت به اسلام فريفته و آنها را كه مردمى وارد در امور اقتصادى هستند به مسلمانى كشانيده و دستور او از خود هيچ گونه اختيارى ندارند و اين عبارت به اين معنى با قول خدا تعالى ( 7 سوره حشر ) : « آنچه رسول به شما داد بر گيريد و آنچه را براى شما قدغن كرد وانهيد » تطبيق مىشود ، و نتيجه اينكه پيغمبر و امام اختيار دارند و ولى مطلق و اجبارى همهء افرادند و حكم آنها نسبت به هر فردى نافذ است و در اين صورت بايد تدبّرى در اندازهء حكم روائى كرد از جهات مختلفه .\r\nمثلًا اگر مال كسى را تملّك كنند و زن كسى را طلاق دهند ، يا زنى را بىكسب اجازه به شوهر دهند آيا مشمول اين اختيارات هست يا نه .\r\nمثلًا اين اختيار و حكم روائى تا آنجا است كه به سود افراد باشد يا\r\n\r\n","description":"","footnote":"","page_name":" 733 ","page_number":733},
  {"content":"\r\n\r\nآنكه براى آنها زيان نداشته باشد مانند حد ولايت اجبارى پدر و جد بر فرزند صغير خود ، يا آنكه مقيد به اين شرط هم نيست ، و اگر بر ضرر فرد هم باشد بر او نافذ است چنانچه از اولويت نسبت به خود فرد مىتوان فهميد .\r\nاز اينكه بعد از نقل امام از وى راجع به معنى اين عبارت پرسش شده فهميده مىشود كه مفهوم عبارت روشن نبوده و استفادهء سلطهء حكومت مطلقه از اين عبارت چنانچه ظاهر آن است مستبعد بوده و از اين رو امام ( ع ) آن را بر وجه سابق توجيه كرده است ، و به هر حال فهم اين معناى سوم از عبارت با عمومى كه از اولويت بر نفس استفاده مىشود از نظر حقوقى در فقه مورد قبول واقع نشده است به اين معنى كه پيغمبر و امام حق ندارند بدون اجازه ملك كسى را تصرف كنند و يا زن كسى را طلاق دهند و زنى را بىاجازهء او به شوهر دهند ، ولى نفوذ حكم و احكام پيغمبر و امام در مقام قضاوت و امور عامهء اجتماعى تا حدى مسلَّم است .\r\nب - در بيان دو نظيرى كه امام ذكر كرده است :\r\nاول مردى كه مالى ندارد بر خود ولايت ندارد ، و دوم مردى كه به عيال خود نفقه ندهد بر آنها امر و نهى نتواند - مجلسى ( ره ) در بيان جملهء اول 4 توجيه دارد :\r\n1 - شايد كنايه باشد از اينكه مردِ ندار در پيش خود سرافكنده و سرزنش خورنده است .\r\n2 - براى او ممكن نيست خود را بر نوافل و آداب انفاق و اداء ديون و امور ديگرى كه بىمال ميسر نيست وادارد .\r\n3 - برخى گفته‌اند بىمال براى آن بر خود ولايت ندارد كه از خود نمىخورد و همانا ولايت از آن بخشندهء نعمت است .\r\n4 - گفته شده معنى عدم ولايت او بر خود اين است كه در صورت نداشتن ولايت بر اداى بدهكارى خود ندارد در صورتى كه از آن عاجز است .\r\n\r\n","description":"","footnote":"","page_name":" 734 ","page_number":734},
  {"content":"\r\n\r\nو راجع به قسمت دوم چنين گفته است - و ولايت نداشتن بر عيال به امر و نهى براى آن است كه ممكن نيست برايش كه آنها را دستور دهد در خانه نشينند و از خروج آنها جلوگيرى كند ، چون بايد تحصيل روزى نمايند يا براى او ممكن نيست آنها را امر كند به صرفه‌جوئى و نهى كند از چيز دادن به ديگران چون مالى به دست آنها ندارد . پايان نقل از مجلسى ( ره ) .\r\nولى آنچه در اين مورد بايد بحث شود اين است كه آيا اين دو مثال را امام به حساب بيان حكم شرعى آورده است و مقصود اين است كه مردى كه مال ندارد مسلوب الولايه است نسبت به خود ، يا مردى كه نفقه به زن و فرزند ندهد شرعاً حق امر و نهى آنها ندارد يا چنانچه در سابق بيان شد اين دو نظير را امام از نظر عُرف بيان كرده براى اثبات و توضيح مقصود خود و ظاهر همين معنى اخير است چنانچه بيان شد ، در اين صورت معنى سادهء آنها روشن است :\r\n1 - كسى كه مالى ندارد از خود اختيارى ندارد .\r\n2 - مردى كه به عيال خود خرجى ندهد فرمان او را نمىبرند - و در اين صورت گزارش يك واقعيت عرفى است از باب مثال ، و منظور بيانِ يك حكم شرعى نيست زيرا از نظر شرعى و قانونى تسلط مرد بر خود در صورت نداشتن مال هيچ كم و كاستى پيدا نمىكند ، و در صورتى كه نفقه به عيال خود ندهد احكام خاصى به او تعلق گيرد نه آنكه حقّ او به كلى ساقط شود و مثلًا زوجهء او خود مختار و آزاد گردد . از مجلسى ( ره ) - فساد ، صرف در گناه است و اسراف زياده روى در خرج ، گو كه در راه حق باشد - ان لم يقضه - فرض محالى است يا منظور از امام اعم از امام بر حق و امام ناحق است . از مجلسى ( ره ) - شهيد ثانى در روضه گفته : هر سرزمينى به جنگ گرفته شده و هنگام فتح بائر بوده و هر زمينى كه در تصرف مسلمانى\r\n\r\n","description":"","footnote":"","page_name":" 735 ","page_number":735},
  {"content":"\r\n\r\nنبوده از امام است و احياء آن روا نيست مگر به اجازهء امام با حضور وى و در زمان غيبت احياى آن روا است .\r\nو در حكم آن است زمين مملوكى كه صاحبانش از ميان رفته‌اند و اگر سابقاً در تصرف مسلمان معلومى بوده از او است و بعد از او از ورثهء او است و اگر هم بائر شود از ملك او به در نرود و بعضى گفته‌اند اگر موات و بائر شد ديگرى مىتواند آن را احياء كند و حق سابق زائل مىگردد به دليل صحيحهء ابو خالد كابلى ، و اين قول اقوى است - تا اينكه پس از نقل تمام كلام شهيد - خود مىفرمايد :\r\nمن مىگويم ظاهر اين خبر اين است كه شرط ملك به احياء اسلام است بلكه ظاهرش اين است كه احدى مالك زمين نمىشود ، بلكه تا آن را آباد دارد به آن حق اولويت دارد و خود زمين از آن امام است . پايان نقل از مجلسى ( ره ) . از مجلسى ( ره ) - مقصود از حق خدا يا خراج است ( ماليات كه به امام بدهد ) يا زكات و خمس واجب . از مجلسى ( ره ) - ظاهر روايت اين است كه زكات بر امام واجب نيست و اين خلاف مشهور است و اينكه فرموده است ( لا يبيت ) الخ دليل عدم وجوب آن است زيرا زكات غلات از آغاز رسيدن آن واجب شود و پرداخت آن بماند تا پس از برداشت آن و لازم آيد كه مدتى مسئول اين حق به سر برد و همچنان در زكات گاو و گوسفند و شتر ممكن است در چراگاه دور دستى باشند و پرداخت به تأخير افتد ، و ممكن است مقصود اين باشد كه همهء دنيا از آن امام است و همهء مردم رعيت اويند و حق لازم بر امام بيش از اينها است و او همه را بپردازد و يك شب هم پس نيندازد . از مجلسى ( ره ) - يخرق - يعنى دريده و حفر كرده ، بعضى اين جمله را حمل به استعاره مركب كرده‌اند و گفته‌اند مقصود اين است كه اين\r\n\r\n","description":"","footnote":"","page_name":" 736 ","page_number":736},
  {"content":"\r\n\r\nنهرها به قدرت خدا پديد شدند رد بر فلاسفه كه آنها را به نيروى طبيعت نسبت دهند و در بسيارى از نسخه‌ها جيحان به الف است و در بعضى هم جيحون به واو ضبط شده .\r\nدر نهايه است كه سيحان و جيحان دو نهرند در عواصم نزد مصيصه و طرسوس ، در قاموس گفته سيحان نهرى است در شام و نهر ديگرى در بصره و سيحون نهرى است در ما وراء النهر و نهر ديگر در هند و گفته جيحون نهر خوارزم است و جيحان نهر شام و روم و معرّب جهان است .\r\nبدان كه در روايت هشت نهر گفته و هفت نهر را نام برده و يكى را به زبان نياورده براى آنكه نياز به شرح نداشته و از اين رو فرموده است برخى از آنها اين است ، و بعضى سيحان را نام دو نهر دانسته و نهر شام و بصره را به حساب گرفته‌اند و هر دو را مقصود دانسته‌اند از باب استعمال لفظ مشترك در هر دو معنى خود و اين دور است ، و شايد يكى را راويان انداخته‌اند و يا عبارت جيحان و جيحون بوده است و يكى از نسّاخ يا روات يكى را تكرار دانسته و انداخته است و بنا بر اين شرح تمام است . پايان نقل از مجلسى ( ره ) .\r\nمن مىگويم نهرهاى روى زمين در قارات جهان بسيار است و شايد اكتفاى امام ( ع ) به اين هشت نهر از جهت اين بوده كه در آن تاريخ نهرهاى ديگر قارهء آفريقا و آمريكا و اندونزى و . و . . . معروف نبوده‌اند و يا از جهت اينكه در اطراف آنها كسى سكونت نداشته و مورد استفاده نبوده‌اند . از مجلسى ( ره ) - مقصود از فىء در اينجا انفال است براى آنكه خدا فرمايد ( 6 سوره حجر ) : « آنچه را خدا بهره رسولش كند از آنان ( يعنى كفار ) كه شما اسب و شتر براى تصرف آن نرانده‌ايد » يعنى صاحبانش به دست خود آن را به رسول خدا ( ص ) واگذاردند ، و در آن داخل شود هر جا صاحبانش منقرض شدند و كف رودخانه‌ها و نيزارها و سر كوهها و مقصود از غنيمت يا خمس آن است از نظر بيان فرد مخصوصى بعد از عموم يا آن\r\n\r\n","description":"","footnote":"","page_name":" 737 ","page_number":737},
  {"content":"\r\n\r\nغنيمتى كه در جهاد بىاذن امام به دست آيد ، زيرا بنا بر مشهور همهء آن از آن امام است .\r\nيا مقصود برگزيدهء غنيمت است يا مقصود اين است كه اختيار همهء غنيمت و تقسيم آن مانند خمس با امام است و گويا نزاع ميان آن دو لفظى بوده است .\r\nزيرا پيغمبر ( ص ) و بعد از او امام ( ع ) به خود مردم و مالشان اولى هستند و مىتوانند در همهء آنها تصرف كنند ، ولى امام جز در همان چيزهاى مخصوصى كه ابو مالك گفته تصرف نكند يا گفته شود كه معنى اينكه زمين از امام است اين است كه مردم به اجازه و تسليم و حكم او در آن تصرف كنند زيرا امام ( ع ) هنگام تسلط خود مخالفان را از آن براند و شيعه هم به وسيلهء ولايت و دستور او در اموال خود تصرف كنند .\r\nهر چه را حكم دهد از آنها نيست و بر آنها روا نيست و بايد دست از آن بردارند و آنچه را هم حكم دهد از آنها است زكات و خمس و حقوق ديگرى از آنها دريافت كند و آنها چون بنده‌هاى او باشند و زير فرمان اويند و حكمش بر خودشان و مالشان روا است و از آنها ماليات و دستمزد مىگيرد و اين منافات ندارد كه همهء آنها به حكم امام مال آنها باشد چنانچه بودن زمين از خدا منافات ندارد كه به همين معنى از امام باشد و منافات ندارد كه املاك از آن صاحبان خود باشند به معنى ديگرى و مخالف با اين قاعده نيست كه طبق آيات و اخبار مردم بر مال خود مسلطند و بدان چه دارند از ديگران اولى هستند و با احكام ديگر مانند فروش و خريد و اجاره و صلح و قرض و معاملات ديگر مخالفت ندارد . پايان نقل از مجلسى ( ره ) .\r\nمن مىگويم ملك وضع احاطه به چيزى است كه از آن تعبير مىشود به در بر داشتن ، يا در دست داشتن ، و مىتوان آن را به ظرف و مظروف تنظير كرد .\r\n\r\n","description":"","footnote":"","page_name":" 738 ","page_number":738},
  {"content":"\r\n\r\nمالك دارا و حاوى مملوك خود است و به اين نظر احاطه و دارندگى اشياء تحققها و اعتبارهاى گوناگونى دارند مىگوئيم خدا مالك جهان است ، پيغمبر و امام مالك زمين هستند ، فلانى مالك جامه يا اين خانه يا اين ده است .\r\nخدا جهان را دارد يعنى قيوم آن است ، و جهان به نيروى او پايد و از آفرينش او برآيد اين حكايتى است از يك نحو احاطهء قيومى كه در تصور و اعتبار بشرى نگنجد و آثار بسيارى دارد كه در آخرين مراحل آن اين پرسش طرح مىشود كه :\r\nاگر خدا خواهد جهان را ( به ديگرى كه هنوزش مادر عدم نزائيده است و در رحم امتناع گير است و خواهد بود ) بفروشد مىتواند ؟\r\nالبته جواب اين فرضيه محال و ممتنع مثبت و گويا است و آن اين است كه : آرى مىتواند .\r\nپيغمبر و امام هم همهء زمين را و آنچه در آن است مالكند و آن را دارند به نيروى خلافت الهيه ، يعنى صاحب اختيار آنند از طرف خدا ، و خداوند به وسيلهء آنها همه گونه آثار مالكيت خود را كه در رتبهء امكانى قابل اجراء است مىتواند اظهار كند و در مراحل بسيار عادى و معمولى آن اين پرسش باز به ميان مىآيد كه آيا مىتوانند آن را بفروشند يا هر جزء از آن را در تصرف تام خود گيرند ؟ باز هم در اين فرض ممكن كه واقع نمىشود جواب مثبت و گويا است كه : آرى مىتوانند .\r\nمردم عادى هم مالك و داراى چيزى مىشوند كه در شرائط و مقررات مخصوصى و با اسباب معينى به تصرف و ملك خود در مىآورند ، اين يك ملكيت قرار دادى و به اعتبار صحت آثار خاصه‌اى است كه جنبهء حقوقى دارد و نظر شرايع و ملتها در آن تفاوت دارد و به زبان علمى و فقهى از اين مراتب به ملكيت طولى تعبير شده و گر چه اين تعبير هم رسا نيست ولى براى توضيح\r\n\r\n","description":"","footnote":"","page_name":" 739 ","page_number":739},
  {"content":"\r\n\r\nبيشترى نظيرى مىآوريم ، فرض كن گلدانى بوتهء گلى دارد و عنكبوتى بر آن بوتهء گل تارى تنيده است گلدان مالك گل و بوتهء عنكبوت است و گل مالك عنكبوت است و عنكبوت هم مالك تار ، اگر قيموميت خدا به گلدان تنظير شود و مالكيت امام به گل و مالكيت معمولى به مالكيت عنكبوت براى تار نمونه‌اى از وضع اين مالكيتها كه روى هم استوارند به دست مىآيد .\r\nاكنون اين بحث به ميان مىآيد كه پيمبر يا مثلًا امام از نظر مالكيت و يا ازدواج و يا اختيارات حقوقى نسبت به املاك و افراد چه موقعيتى دارد مثلًا مىتواند مال ديگرى را بىاجازهء او بفروشد يا زنى را بىاجازهء او به شوهر بدهد يا نه ؟\r\nدر اينجا بايد گفت چون حقوقى كه اساس زندگى اجتماعى افراد است بر پايهء تشريع و اعتبارات مقررى استوار است اين گونه حقوق و اعتبارات خاصه ، حقوقى و ولايتى براى امام و پيغمبر جعل نشده است و از اين نظر كاملًا وضع او عادى و با سائرين برابر است و به همين مناسبت از نظر حقوقى با سائر مردم يكسان زندگى مىكند و فرقى ندارد مگر از آن جهت كه مقام رياست او حكم مىكند مانند ولايت بر صغار و مجانين و آنها كه از اداى حقوق لازمه امتناع مىكنند و يا در اجراى امور اجتماعى كه مسئول و ذى حق خاصى ندارد و به عهدهء پيشوا و زمام دار است . از مجلسى ( ره ) -\r\nالّا سياسة الليل\r\n، يعنى پاسبانى مردم در شب و بىخوابى و نگهبانى آنها ، و گفته‌اند مقصود رياضت كشيدن براى تدبير امور مردم و تنظيم معاش و معاد آنها است به علاوه از عبادت بدنيه براى خدا .\r\nدر نهايه گفته سياست قيام براى اصلاح چيزى است و سياحت نهار رياضت روزه است براى دعوت و جهاد و كوشش در حوائج مؤمنان براى رضاى خدا ، و بعضى گفته‌اند مقصود روزه است .\r\nمقصود از ظلام در اينجا گويا همان ظلم است ، در قاموس گفته است\r\n\r\n","description":"","footnote":"","page_name":" 740 ","page_number":740},
  {"content":"\r\n\r\nمظلِمه به كسر لام و ظلام چيزى است كه مرد آن را به ظلم بگيرد . از مجلسى ( ره ) - گويم اين بيان امير المؤمنين وجه جمع ميان اخبار مختلفهء وارده در بارهء روش ائمه است ( ع ) و هم اخبارى كه در مدح تجمل و آراستن خود وارد شده است و در ضمن از ژنده‌پوشى و جامه‌هاى پشمين در بر كردن به حساب يك سنت دينى منع كرده‌اند چنانچه بدعت صوفيا نيست . از مجلسى ( ره ) - لم سمى امير المؤمنين ، يعنى اين نام‌گذارى از مردم بوده يا از خدا يا پرسش او مىرسانده است كه از مردم بوده ، امام پاسخ داده كه از خدا بوده است و پاسخ مهمترى هم بدان افزوده براى آگاهى از اينكه دانستن سبب نام‌گذارى سود بسيارى ندارد چنانچه خدا در پاسخ پرسش از وضع ماه نو بيان كرده است با اينكه از خود پاسخ سبب آن هم دانسته مىشود زيرا گذاردن اين نام از خدا معنايش اين است كه از طرف خدا براى سياست مردم گماشته شده و خليفهء خدا است در زمين ، اين است سبب نام‌گذارى او به امير المؤمنين .\r\nو ظاهر خبر اين است كه اين نام در قرآن بوده و آن را انداخته‌اند و بسا تأويل شده است به اينكه در آيه مقصود است گر چه مذكور نيست براى اختصار و اكتفاء به جزء اعظم از مقصود و دور بودن اين تأويل نهان نيست و سخن در اين باره در كتاب قرآن بيان مىشود ان شاء اللَّه تعالى . پايان نقل از مجلسى ( ره ) . از مجلسى ( ره ) - ظاهر اين است كه ضمير ( بِهِ ) در آيه به قرآن برمىگردد چنانچه مفسرين گفته‌اند و تطبيق آن بر ولايت از دو راه است : 1 - مقصود از آن آياتى است كه در بارهء ولايت نازل شده يا مقصود عمدهء آيات قرآن است زيرا بيشتر قرآن در بارهء آنها و دشمنان آنها نازل شده است .\r\n\r\n","description":"","footnote":"","page_name":" 741 ","page_number":741},
  {"content":"\r\n\r\n2 - مقصود اين است كه انذار كامل به وسيلهء قرآن همانا با نصب امام است كه خود آن را نگهدارد و معناى آن را بفهماند چنانچه پيغمبر ( ص ) فرمود : از هم جدا نشوند تا در سر حوض بر من درآيند ، و مؤيد وجه اول است آنچه على بن ابراهيم از پدرش از حسان از امام صادق ( ع ) روايت كرده در تفسير قول خدا : «    وَ إِنَّهُ لَتَنْزِيلُ رَبِّ الْعالَمِينَ نَزَلَ بِهِ الرُّوحُ الْأَمِينُ عَلى قَلْبِكَ لِتَكُونَ مِنَ الْمُنْذِرِينَ    » فرمود : يعنى روز غدير ولايت براى امير المؤمنين نازل شد .\r\nبعضى از افاضل گفته است چون خدا خواست خويش را به بنده‌ها بشناساند تا او را بپرستند و شناخت او چنانچه مىخواست جز با اسباب فراهم نمىشد كه پيغمبران و اوصياء بودند ، زيرا بدانها شناخت درست و پرستش كامل پديد مىشد نه ديگران ، و پيدايش پيغمبران و وصيان فراهم نمىشد جز به آفرينش آفريده‌هاى ديگر تا مايهء انس و پايهء زندگى آنها باشند .\r\nاز اين رو ديگر خلق را آفريد و آنها را فرمان داد تا پيغمبر و دوستانش را بشناسند و پيروى كنند و از دشمنانش بيزارى جويند و از هر چه آنها را از اين راه دور دارد تا بهرهء نعمت خود را ببرند و به هر كدام شناخت خود را به اندازه‌اى بخشيد كه پيغمبران و اوصياء را شناسند و مقام آنها را دانند و برترى آنها را به خودشان پذيرند و چون هر يك از محمد ( ص ) و على ( ع ) جان ديگرى هستند درست است كه هر چه از آن يكى است به ديگرى نسبت دهند چون همه را دارا است و فضائل كل را جويا است ، از اين رو تأويل آيات به آن دو مخصوص است و به خاندان آنها كه نژاد يك ديگرند و كلمهء جامعه براى اين تأويل آورده است كه لفظ ( ولايت ) باشد زيرا اين كلمه شامل معرفت و دوستى و پيروى و آنچه را بايستند مىباشد . پايان نقل از مجلسى ( ره ) .\r\nمن مىگويم : چون سر و حقيقت اسلام و قرآن ولايت و پيروى از امام عادل و پيشواى درست كار است كه بتواند در جامعهء بشرى يك حكومت عامهء\r\n\r\n","description":"","footnote":"","page_name":" 742 ","page_number":742},
  {"content":"\r\n\r\nواحده تشكيل دهد ، در اينجا از نظر تعبير نزول بر قلب كه محل اسرار است اشاره بدين معنى شده است . از مجلسى ( ره ) - «  إِنَّا عَرَضْنَا الْأَمانَةَ  » اين آيه از متشابهات است و مفسران و روايات در بيان آن اختلاف دارند به وجوهى :\r\n1 - امانت مطلق تكاليف است و مقصود عرض آنها است بر اهل آسمانها و زمين و جبال ، يعنى تعريف اهميت آن و اباى اهل آنها ، يعنى از ترس امتناع ورزيدند از خيانت در امانت و تحمل مسئوليت خلاف كارى در آن ، و از اين ميان انسان ستم كار و نادان اين مسئوليت را به گردن گرفت و گناه ورزيد و امانت الهيه را نگهدارى نكرد .\r\n2 - عرض امانت يعنى مقابله و سنجش آن با آسمانها و زمين و جبال و مقصود اين است كه از همهء اينها بزرگتر است ، و آنها از ضعف در برابر آن ترسيدند آن را حمل كنند ولى انسان از ظلم و نادانى آن را قبول كرد و مسئول شد .\r\n3 - بيضاوى گفته مقصود از امانت طاعت است به اعتبار عظمت آن و منظور اين است كه تا آنجا بزرگ است كه اگر بر اين اجرام عظام عرضه شود و شعور داشته باشند از پذيرش آن بترسند و كنار روند و انسان سست پيكر و ناتوان آن را پذيرفت تا به خير دارين رسد ، ولى او ستمكار است كه حقش را ادا نكرد و به سرانجام بد كارى خود نادان است .\r\nيعنى از نظر اغلب افراد چنين است و طبرسى هم قريب همين معنى را گفته كه مقصود اين است كه اگر آسمانها و زمين و جبال عقل داشتند و امانت بر آنها عرضه مىشد كه عبارت از وظائف اصول و فروع دين باشد و مختار بودند در رد و قبول با اين پيكر بزرگ و سختى و نيرومندى از حملِ آن امتناع مىكردند براى ترس از تقصير در اداى حقش ، ولى انسان ناتوان آن را حمل كرد و به واسطهء ظلم و جهلش ترسى به خود راه نداد و كلام ابن عباس هم كه\r\n\r\n","description":"","footnote":"","page_name":" 743 ","page_number":743},
  {"content":"\r\n\r\nگفته : امانت بر آسمان و زمين‌ها عرضه شد و از آن امتناع كردند ، همين معنى را دارد .\r\n4 - مقصود از عرض و اباء معنى لغوى آنها نيست بلكه كنايه از تعظيم شأن امانت است نه مقصود حكايت از گفتگوى با جماد ، عرب هم مىگويد :\r\nمن با منزل و خانه سخن گفتم و جواب ندادند ، و مقصود زبان حال است چنانچه گويند فلانى دروغى گويد كه كوه نپذيرد .\r\nو خدا هم فرموده است ( 11 سوره سجده ) : « به آسمان و زمين گفت خواه يا ناخواه بيائيد ، گفتند به دلخواه آمديم » خطاب نافهم روا نيست و مقصود از امانت بنا بر اين دلائل خداشناسى است كه در آفرينش آنها سپرده شده و آنها اظهار كردند و انسانِ كافر آنها را كتمان كرد براى آنكه ستم ورزيد .\r\n5 - برخى گفته‌اند خدا شعور به اين اجسام داد و به آنها فرمود : من فريضه‌اى دارم و بهشت را براى فرمان بران و دوزخ را براى خلاف‌كاران آفريدم . گفتند ما مسخريم براى همان كه ما را آفريدند ، تحمل فريضه نكنيم و ثواب و عقابى نجوئيم ، و چون خدا آدم ( ع ) را آفريد اين موضوع را به دو عرضه كرد و او پذيرفت و به خود ستم كرد كه تحمل مشقت نمود و نادانى كرد نسبت به سرانجام خود .\r\n6 - گفته‌اند مقصود از امانت عقل و تكليف است و مقصود از عرض آن بر آسمان و زمين و كوه سنجش استعداد آنها است و منظور از اباء آنها طبع عدم لياقت و آمادگى آنها است و حمل انسان لياقت و استعداد او است و مقصود از ظلومى و جهولى انسان قوهء غضب و شهوت او است و در اين صورت حمل بر او درست است زيرا فائدهء عقل تسلط بر اين دو قوه است و حفظ آنها از تعدى و تجاوز از حد ، و مقصود اصلى تكليف تعديل و شكستن شور آنها است .\r\n\r\n","description":"","footnote":"","page_name":" 744 ","page_number":744},
  {"content":"\r\n\r\n7 - مقصود از امانت اداء امانت است كه ضد خيانت باشد يا قبول امانت است و تصحيح دنبالهء آيه به يكى از وجوه گذشته است .\r\n8 - مراد از امانت ، امامت و خلافت كبرى است و حمل آن ادعاى ناحق آن است ، و مقصود از انسان ابو بكر است ، اخبار بسيارى به اين معنى وارد است كه من در كتاب امامت و ديگر كتب بحار الانوار نقل كردم و اين خبر بر آن دلالت دارد و به اسناد بسيارى از امام رضا ( ع ) نقل شده كه فرمود :\r\nامانت همان ولايت است و هر كس آن را به ناحق ادعا كند كافر است .\r\nو مرحوم مجلسى ( ره ) پس از نقل شواهد ديگرى براى تأييد معنى هشتم مى گويد : حق اين است كه همهء اين تفسيرها در آيه وارد است از نظر بطون آن .\r\nپايان نقل از مجلسى ( ره ) .\r\nمن مىگويم : نظر مجلسى اين است كه همهء اين معانى هشت‌گانه را در مضمون آيه مندرج سازد و آيهء كريمه را بر همه منطبق داند از نظر اينكه اينها بطون آيه محسوبند ، ولى اين نظر از جهاتى مورد اعتراض است :\r\n1 - اينكه اين معانى از نظر مفهوم جمله‌ها و مفردات آيهء شريفه برخى با برخى مخالفند ، مثلًا يكى امانت را موضوع عرضه دانسته و يكى خيانت در امانت را و يكى عرضه را به معنى تقابل گرفته و يكى به معنى پيشنهاد و آيا ممكن است معنى يك آيه از نظر بطون آن با هم مخالف باشد ؟\r\n2 - اينكه اعتبار تفسيرهاى مختلف در ضمن يك آيه از نظر ظاهر و باطن در بيانات ائمهء معصومين درست است كه به باطن قرآن آشنا هستند و بسا يك معنى كه در خور فهم عمومى نيست بيان مىكنند و اين نسبت به همان تفسير هشتم كه امانت به ولايت تطبيق شده است درست مىآيد ، ولى نسبت به تفسيرهاى ديگر حمل بر بطون درست نيست مگر آنكه يك معنى جامعى در نظر گرفته شود كه شامل همه باشد و اين معنى جامع را بيان\r\n\r\n","description":"","footnote":"","page_name":" 745 ","page_number":745},
  {"content":"\r\n\r\nنكرده ، و اگر وجود داشته باشد خود تفسير ديگرى است .\r\nولى ممكن است گفته شود مقصود از امانت در اينجا همان روح انسانى است زيرا چيزى كه به طور مطلق شايسته است امانت خدا باشد روح بشريت است زيرا :\r\nالف - امانت معمولًا در چيز مورد اهتمام به كار مىرود و چيزى كه از نظر مقام الهى در موجودات امكانيه بسيار اهميت دارد همان روح بشريت است .\r\nب - امانت سپردهء عزيزى است كه اختصاص به امانت سپار دارد ، و اين روح بشرى است كه خدا از آنِ خود دانسته و فرموده : «  وَ نَفَخْتُ فِيهِ مِنْ رُوحِي  » از روح خودم در آدم دميدم .\r\nج - امانت گذار معمولًا براى خاطر جمعى امانت را به دست خود در مورد مطمئنى مىسپارد و اين تعبير خاص در بارهء آدم است كه مىفرمايد : « او را به دست خود آفريدم و خود در او روح دميدم » .\r\nد - ظاهر امانت اين است كه به صاحبش برگردد و روح بشرى است كه در سير خود بايد به مقام الهى صعود كند و به حضرت ربوبى برگردد : «  إِنَّا لِلَّهِ وَ إِنَّا إِلَيْهِ راجِعُونَ  » .\r\nو در صورتى كه مقصود از اين امانت روح بشريت باشد بيان آيه كاملًا رسا و مفهوم است و مقصود اين است كه روح عاليه بشريت به آسمانها و زمين و كوه با آن پيكرهء بزرگ عرضه شده ، يعنى افاضهء اين مقام عالى هستى از مقام فعليتِ مطلقه به همهء موجودات يك نسبت دارد ولى هيچ پيكرهء مادى نتوانسته اين روح بزرگ انسانى را در خود بگنجاند ، عرضه از نظر عموميت افاضه است و اباء از نظر فقدان صلاحيت پذيرش و اين نشانهء قصور ذاتى اين موجودات است از قبول نيروى سير كمالى كه خاصهء نوع انسانى است و اين روح بشريت است كه در مرتبهء كمال خود به مقام ولايت مىرسد و در حقيقت\r\n\r\n","description":"","footnote":"","page_name":" 746 ","page_number":746},
  {"content":"\r\n\r\nمنظور از آن همان صورت كاملهء آن است كه در آدم ( ع ) دميده شده و به وسيلهء آن مقام خلافت الهيه را دارا گرديد و در افراد ديگر سايه و نمونه‌اى بيش نيست و همان روح پاك آدم ( ع ) است كه در سير كمالى خود در مقام عالى ولايت معنويهء ائمهء معصومين تمركز يافته و پرتو آن علاقه پيروى و ايمانى است كه در دل مؤمنان پديد گردد و آنها را به دنبال ائمه كشاند .\r\nدر حقيقت ولايت از نظر مركزيت خود قائم به باطن امام است و از نظر پرتو و تابش خود شعلهء فروزان ايمانى است كه در دل پيروان ائمهء معصومين جلوه‌گر شده و آنها را به دوستى و پيروى ائمه رهبرى كرده است .\r\nو توصيف انسان به ظلوم و جهول از نظر صفت نوعيهء او است كه با وجود استعداد پذيرش اين نور مقدس و درك اين مقام عالى پشت پا به سعادت خود مىزند و استعداد خود را هدر مىدهد و در تاريك خانهء عالم ماده مىماند تا آنجا كه از مقام انسانيت سقوط مىكند و چنانچه سرچشمهء بشريت و يا خورشيد ولايت از كاملترين شخصيات مىتابد و ديگران را در پرتو خود مىگيرد ، ظلمتكدهء ماده هم منبع و غارى دارد كه امواج ظلمت گمراهى و جهالت از آن اوج مىگيرد و پراكنده مىشود و آن معاندين با مقام ولايت و نقطهء مخالف سعادت بشرى است ، چون معاندين پيغمبران و اوصياء كه مظاهر مقام ولايت هستند مانند شخص ابو بكر مثلًا كه اول غاصب خلافت اسلاميه است . از مجلسى ( ره ) - آيه در سورهء مائده چنين است : « و اگر اهل كتاب ايمان مىآوردند و تقوى داشتند بد كردارى آنها را جبران مىكرديم و آنها را به بهشت مىبرديم - 66 - و اگر تورات و انجيل و آنچه را از پروردگارشان به آنها نازل شده بر جا مىداشتند از بالاى سر و از زير پا روزى بر مىگرفتند » بر پا داشتن تورات و انجيل اين است كه از نظر عبارت و معنى آنها را منحرف نسازند و آنچه راجع به بشارت رسول خاتم و جز آن در آن\r\n\r\n","description":"","footnote":"","page_name":" 747 ","page_number":747},
  {"content":"\r\n\r\nاست به درستى منتشر كنند و به احكام آنها عمل كنند و مقصود از « ما انزل » كتابهائى است كه پيش از آن نازل شده زيرا تكليف دارند آنها را تصديق كنند ، يا مقصود از آن قرآن است .\r\nو ظاهر اين است كه ولايت تفسير همان « ما انزل » است و اين تفسير بنا بر اين كه مقصود قرآن باشد واضح است زيرا ولايت در قرآن نازل است بلكه اكثر قرآن راجع به آن است چنانچه ذكر شد ، يا آنكه اقامهء « ما انزل » وابسته به آن است زيرا اقامهء قرآن در لفظ و معنى جز به وسيلهء ولايتِ ائمه درست نشود زيرا ائمه نگهدار قرآن و عالم به معناى آنند و بنا بر اينكه « ما انزل » كتب سابقه هم باشد درست است زيرا ولايت رسول و خاندانش به همهء پيغمبران و در همهء كتب آسمانى بوده چنانچه اخبار بسيارى بر آن دلالت دارد . از مجلسى ( ره ) - هكذا انزِلت ، ظاهرش اين است كه اين آيه چنين بوده ، و بسا تأويل شود به اين كه مقصود اين بوده يا مقصود عمده اين است زيرا اطاعت در سائر امور فراهم نشود جز به وسيلهء آن . از مجلسى ( ره ) - ممكن است آزار موسى هم راجع به همان وصايت براى هارون بوده ، بيضاوى گفته است خدا او را از آنچه در بارهء او گفتند تبرئه كرد و آن اين بود كه قارون زنى را تحريك كرد تا بگويد با من زنا كرده و خدا او را حفظ كرد ، و مردم او را به قتل برادرش هارون متهم كردند چون او را با خود برد به طُور و در همان جا مُرد ، فرشته‌ها او را حمل كردند تا بنى اسرائيل او را ديدند ، و يا اينكه بنى اسرائيل او را به عيب تنى متهم مىدانستند چون برص و خدا او را تبرئه كرد ( به طور اختصار نقل شد ) . از مجلسى ( ره ) - از امام صادق ( ع ) فرمود قريش شهر مكه را محترم مىشمردند و به محمد ( ص ) بىحرمتى در آن را روا مىداشتند و از اين راه فرمود : «    لا أُقْسِمُ بِهذَا الْبَلَدِ وَ أَنْتَ حِلٌّ بِهذَا الْبَلَدِ    » مقصود اين است كه تو\r\n\r\n","description":"","footnote":"","page_name":" 748 ","page_number":748},
  {"content":"\r\n\r\nرا بىحرمت كردند در آن و تو را دروغگو شمردند و به تو دشنام دادند با اينكه هيچ كدام كشندهء پدر خود را هم در آن تعقيب نمىكردند ، و از نظر پيروى آثار ماه‌هاى حرام نسبت به شهر مكه ، امنيت را در آن مراعات مىكردند و آن را بست مىشمردند ولى نسبت به رسول خدا ( ص ) در آن بىحرمتى روا داشتند كه از ديگران روا نمىداشتند و خدا آن را بر آنها عيب شمرد و هم از آن حضرت است كه مقصود از والد و ولد ، آدم ( ع ) است و پيغمبران و اوصياء و پيروان از فرزندانش .\r\nدر اين خبر والد را امير المؤمنين تأويل كرده و ولد را ائمهء طاهرين ( ع ) و اين يكى از توجيهات آيه است و از بطون آن به آنها سوگند ياد كرده از نظر احترام و شرافت . از مجلسى ( ره ) - شايد مقصود اين است كه آنچه در بارهء امير المؤمنين و ائمه نازل شده است از آيات محكمات است ولى آن كسانى كه دل آنها كجى دارد دنبال متشابهات مىروند و آنها را به ائمهء خود تأويل مىكنند با اينكه تأويل متشابهات را جز خداوند و ائمه ( ع ) نمىدانند ، يا اينكه در اين بطنِ آيه ضمير « منه » به پيروان و مذكورين در كتاب بر مىگردد .\r\nو مقصود اين مىشود كه برخى از پيروان قرآن آيات محكمه‌اند و برخى ديگر متشابهه ، و ممكن است « من » دلالت بر سبب كند و مقصود اين باشد كه به سبب قرآن دو دسته مسلمان پديد شدند و دستهء متشابه جو اعمال بد و زشت خود را تأويل و تفسير كردند يا مقصود تشبيه ائمه است به آيات محكمه و تشبيه شيعهء آنها به پيرو آيات محكمه و تشبيه دشمنانشان به آيات متشابهه از نظر اين كه وضع آنها در نظر مردم و پيروانشان مشتبه بود و از نظر فتنه و دنياطلبى و به حساب تأويل كردار زشت آنان دنبال آنها رفتند و شايد معنى اول اظهر باشد و اين حديث خود از متشابهات احاديث است و تأويلش را جز خدا و راسخان در علم ندانند . پايان نقل از مجلسى ( ره ) .\r\n\r\n","description":"","footnote":"","page_name":" 749 ","page_number":749},
  {"content":"\r\n\r\nممكن است گفته شود بطن آيه همان كتاب تكوينى خدا است كه صفحهء آفرينش است و سراسر موجودات كه گويد :\r\n به نزد آنكه جانش در تجلى است * همه عالم كتاب حق تعالى است\r\nعرض اعراب و جوهرش چون حروف است * مراتب جمله آيات وقوف است\r\nز آن هر جمله‌اى چون سورهء خاص * يكى الحمد باشد ديگر اخلاص \r\nچنانچه در كتاب تدوينى قرآن مجيد آياتى است كه دلالت روشن بر مقصود دارد و آياتى است كه دلالت آنها مبهم و مورد ترديد و اشتباه است در كتاب تكوينى هم همين طور است ، بعضى وجودات پاك و نشانه‌هاى روشن و تابناكند كه به خوبى از وحدت و يگانگى و قدرت و نيرو و سائر صفات الهيه حكايت مىكنند و بعضى موجودات هستند كه غبار ظلمت و ماده و گرد اوهام بر آنها نشسته و تيره و تار شده‌اند و از گفتار و كردار آنها تيره‌گى و آلودگى مىبارد .\r\nو بنا بر اين آيات محكمه كتاب تكوينى حق ، پيغمبران و اوصياء هستند كه در ميان آنها ائمهء معصومين خورشيدهاى درخشنده‌اى باشند و از نظر جلوه و تابش خود همه را تحت الشعاع نمودند و در پرتو نور نبوت خاتم اندرند و با آن يك نمود دارند .\r\nو آيات متشابههء كتاب تكوينى حق دشمنان انبياء و اوصياءاند كه در ميان آنها دشمنان ائمه از همه تيره و تارتر و بد كردارترند و از قول و عمل آنها شبهه‌هاى عميق تراويده كه تا هنوز خلق در آن سرگردانند . چون پايه و مايهء جنگ زورگوئى و استفاده‌جوئى از ديگران است و به زبان امروزى از آن به كلمهء استعمار تعبير مىشود و اين ستم\r\n\r\n","description":"","footnote":"","page_name":" 750 ","page_number":750},
  {"content":"\r\n\r\nو استفاده‌جوئى از نظر نادانى به قانون عدالت يا طمع‌ورزى به دسترنج ديگران است و مبارزهء اسلام با شرك بر همين اساس آغاز شد و دنباله پيدا كرد ، سران قريش به زور شمشير و قلدرى دسترنج مردم را به سود خود مىربودند و مردم ديگر هم از راه نادانى به دستور عدالت و داد به همديگر ستم مىكردند تا آنجا كه همديگر را مىكشتند و دارائى همديگر را مىربودند .\r\nاسلام از دو نظر در مقام دفاع برآمد و سرمايه داران عربستان كه مشركين و يهود بودند در هراس افتادند و براى حفظ سرمايه‌هاى خود و حفظ نفوذ و آقائى خود در هر روز يك بهانه و توطئهء عوام فريبى درست مىكردند و مردم عوام و نادان را بر ضد پيغمبر اسلام مىشورانيدند و جنگ و خون ريزى بر پا مىكردند .\r\nپس از وفات پيغمبر ( ص ) هم سران قريش و سران قبائل با هم توطئه كردند و در مقام بر آمدند كه قانون اسلام را به سود خود در ميان مردم اجرا كنند و آن را وسيلهء جمع و غارت مال ديگران سازند و به وسيلهء آن بر ديگران سلطنت و آقائى كنند و اين خود جوهر اختلاف آنها با على و ائمهء ديگر بود كه هدف آنها عدالت عمومى و بهره‌مندى عمومى بود و خود در كنار مردم و با مردم و در سطح ديگر مردم زندگى مىكردند .\r\nاين است كه امام مىفرمايد : اساس و پايهء صلح عمومى و دائم در ميان بشريت اين است كه مردم در حقيقت مذهب شيعه وارد شوند و پيشوايان و سران بشر به شيوهء على زندگى كنند تا بتوانند عدالت را ميان افراد استوار سازند و ريشهء جنگ را براندازند . از مجلسى ( ره ) - يعنى گمراهى اين امت پس از پيغمبر خود مطابق بود با آنچه از امت‌هاى گذشته سر زد از ترك خليفهء بر حق و پيروى از گوساله از سامرى ناحق و مانند آن . گفت : يا رسول اللَّه مقصود يهود و نصارى است ؟ فرمود : مقصودم كيست ؟ شمائيد كه اسلام را بند بند از هم جدا\r\n\r\n","description":"","footnote":"","page_name":" 751 ","page_number":751},
  {"content":"\r\n\r\nمىكنيد اول چيزى كه از دين خود نقض مىكنيد امانت است و آخرش نماز .\r\nو محتمل است كه مقصود مطابق بودن احوال خلفاى جور است با هم در شدت و فساد . پايان نقل از مجلسى ( ره ) .\r\nمن مىگويم : مقصد كلى آيهء كريمه ، بيان يك اصل اجتماعى و تاريخى است كه امروز بسيار مورد اهميت است و آن خلق وراثت و تقليد ملتها است از گذشتگان در آداب و اخلاق عمومى كه نتيجهء تأثير تربيت و تأثير محيط پرورش عمومى است .\r\nمردم جاهليت كه با وضع زندگانى عشائرى از تاريخ بسيار عميقى بار آمده بودند از نظر عقيده و اخلاق به بُت‌پرستى و حُب جاه و مال و غارت و مفاسد بسيارى خو گرفته بودند كه تعليمات قرآن مجيد به كندى در آنها تأثير مىكرد و اين حقيقت در اين آيه و با اين بيان مختصر و رسا تعبير شده است و بر وضع ارتجاعى دورهء خلافت خلفاء ثلاثه تطبيق شده است . از مجلسى ( ره ) - طبرسى گفته يعنى قول را براى آنها شرح نموديم و بيان كرديم از ابن عباس و معنايش اين است كه آيه‌اى بعد از آيه‌اى آورديم و بيانى دنبال بيانى و اخبار امتهائى كه هلاك شدند به آنها گزارش داديم تا يادآور شوند يا آنكه انديشه كنند و حق را بفهمند و به هوش آيند .\r\nبيضاوى گفته يعنى قرآن را دنبال هم نازل كرديم تا تذكر پيوسته باشد يا نظم آن را مرتب كرديم تا دعوت قرين حجت باشد و پند پيوست موعدت و اندرز هماهنگ عبرت .\r\nمن گويم تأويل امام ( ع ) دو وجه دارد :\r\n1 - آنكه مقصود اين باشد كه قول هر امامى در بارهء نص به امام ديگر صادر شده و « الى الامام » يعنى كار خود را به امام ديگر واگذارده .\r\n2 - مقصود از قول حكم باشد يعنى احكام معارف براى نصب امام و حجتى دنبال امام و حجت ديگر پيوسته بوده است از زمان آدم أبو البشر ( ع ) تا\r\n\r\n","description":"","footnote":"","page_name":" 752 ","page_number":752},
  {"content":"\r\n\r\nانقراض دنيا . از مجلسى ( ره ) - بنا بر تفسيرى كه از آيه فرموده است : اين آيه دلالت بر امامت و جلالت قدر آنها دارد و دليل است كه معيار در هدايت يافتن پيروى آنها است در عقائد و اعمال و اقوال و هر كه با آنها در اين باره مخالفت كند در شقاق و نفاق است . از مجلسى ( ره ) - قوله من بلغ - اكثر مفسرين آن را عطف به ضمير خطاب « انذركم » دانسته و خطاب را متوجه حاضران گرفته و « من بلغ » را عبارت از غائبان و معدومان در حال خطاب ، ولى به تفسير امام « من بلغ » در مقام فاعل قرار دارد و عطف است بر ضمير مرفوع « انذر » يعنى من شما را به قرآن بيم دهم و هر كه رسد از امامان شما را با آن بيم دهد . و لم يكن له عزم - گويا بر اين حمل شود كه اهميت فراوانى بدان نداد و اظهار شادمانى و خرمى به اندازهء پيغمبران اولو العزم ديگر از خود نشان نداد با اينكه به دو شايسته بود و در اين جا ترك اولى كرد زيرا مقام عصمت و نبوت و جلالتش مانع از اين است كه به او نسبت داده شود وحى خدا را نپذيرفته باشد و به قضاى او راضى نشده باشد . از مجلسى ( ره ) - اخبار در تفسير صراط به ائمه ( ع ) و ولايتشان بسيار است ، مقصود از صراط راه است كه مردم را به مقصودشان مىرساند ، و ائمه ( ع ) راه راست به سوى خدايند كه به خدا و طاعت و قرب و رضايت او نتوان رسيد جز به ولايت آنان و عقيده به امامت و طاعتشان ، و صراط در آخرت صورت و مجسمهء اين صراط است و هر كه در دنيا بر اين راه حق استقامت كند از آن صراط آخرت بگذرد و آسوده به بهشت رود چنانچه صدوق عليه الرحمه در معانى الاخبار به سند خود از مفضل روايت كرده كه از امام صادق ( ع ) پرسيدم از صراط ، و آن حضرت فرمود : آن طريق به معرفت خدا عز و جل است و آن دو صراط است ، يكى صراط در دنيا و يكى صراط در\r\n\r\n","description":"","footnote":"","page_name":" 753 ","page_number":753},
  {"content":"\r\n\r\nآخرت ، امّا صراطى كه در دنيا است همان امام است كه واجب الاطاعه است و هر كه او را بشناسد و به دو اقتداء كند از صراطى كه در آخرت جسر روى دوزخ است بگذرد ، و هر كه در دنيا او را نشناسد از صراط آخرت بلغزد و در آتش پرتاب شود ، و قول خدا كه : « بچسب بدان چه به تو وحى شده » يعنى به همهء آن كه عمده‌اش ولايت على ( ع ) و امامان ديگر است زيرا به وسيلهء آنها ديگر آنچه وحى شده درست شود از نظر گفتار و كردار و تبليغ زيرا بر دين حقى باشى كه عمدهء آن ولايت است از تبليغ آن كوتاهى مكن و از دعوت مردم بدان براى ترس از جمع منافقان . از مجلسى ( ره ) - آيه چنين است : « چه بد است آنچه خود را بدان فروختند كه كفر ورزند بدان چه خدا فرو فرستاده از راه طغيان و ستم نسبت بدان چه خدا فرو فرستد از فضل خود بر هر كه خواهد از بندگانش و گرفتار شدند به خشم اندر خشم ، و از آن كافرين است عذاب دردناك » .\r\nاز مجلسى ( ره ) - اين آيه در سياق بيان احوال يهود است ، و اگر در نزول آيه كلمهء « في على » بوده است دلالت دارد كه منكران ولايت على ( ع ) چون يهودند از نظر انكار قرآنى كه خدا نازل كرده است ، و اگر منظور تأويل آيه باشد در بارهء على ( ع ) وجه دومى دارد و آن اين است كه ظاهر آيه در بارهء يهود است و باطنش در همگان آنها كه منكر دستور خدا هستند در بارهء على ( ع ) زيرا آياتى كه در بارهء جمعى نازل است اختصاص بدانها ندارد بلكه در امثال و اشباه آنها تا قيامت صدق مىكند . پايان نقل از مجلسى ( ره ) .\r\nمن مىگويم : مقصود اين است كه چون آيه به عنوان مخالفت با « ما انزل اللَّه » يهود را نكوهش كرده ، اين نكوهش در بارهء هر مخالفتى صادق است و گر نه اجراء حكم در غير مورد نزول خود به مجرد شباهت قياس است . از مجلسى ( ره ) - اين روايت دلالت دارد بر اينكه دشمنان نسبت بدان چه از قرآن كه در بارهء على ( ع ) تلاوت مىنموده است شك داشتند\r\n\r\n","description":"","footnote":"","page_name":" 754 ","page_number":754},
  {"content":"\r\n\r\nخدا به آنها جواب داده است كه قرآن معجزه است و نتواند كه از غير خدا باشد و آنچه هم در بارهء على است از حضرت او است .\r\nظاهر خبر اين است كه كلمهء « في على » با آن نازل شده است و برخى تأويل كرده‌اند كه مقصود بيان خلافت آن حضرت است با توضيح از طرف پيغمبر ، نه اينكه لفظ على ( ع ) در نزول بوده است . از مجلسى ( ره ) - گويا از خبر چيزى افتاده باشد و نام آن حضرت در هر دو آيه بوده است و به واسطهء افتادن قسمتى از خبر قسمت آيهء اول به آخر آيهء دوم متصل شده است و اين بسيار اتفاق مىافتد و ممكن است در مصحف ائمه چنين بوده است . از مجلسى ( ره ) - در باب تسليم همين كتاب ، گذشت كه خطاب در « جاءوك » و « يُحَكِّموكَ » كه در آيهء پيش از اين آيه است راجع به على ( ع ) است و اينجا اشاره كرده كه اين وعظ هم در بارهء او است . از مجلسى ( ره ) - سلم ، اسلام است و استسلام و انقياد ، و ولايت در ضمن آنها است بلكه از اعظم اجزاء آنها است . پايان نقل از مجلسى ( ره ) .\r\nمن مىگويم سِلم در اصل لغت به معنى سازش است در برابر حرب به معنى جنگ ، و اسلام هم به همين معنى باز گرفته شده است ، يعنى دينى است كه وسيلهء الفت و اتحاد و ترك اختلاف و جنگ است و راه آن ولايت امامان بر حق است كه بدون غرض دنيوى مردم را رهبرى كنند ، ولى پيشوايان خود خواه و استفاده جو براى استعمار و استثمار مردم ميان آنها اختلاف و تفرقه و بلكه جنگ به وجود مىآورند تا به ناحق بر آنها آقائى كنند ، و اين جمله در سياست استعمارى شايع است كه : تفرقه انداز و آقائى كن ، و اين روش همهء حاكمان جور بوده و هست . از مجلسى ( ره ) - از ولايت آنان به زندگى دنيا تعبير شده زيرا مايهء فراهم ساختن و به دست آوردن آن است و از اين رو بدبختان آن را\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nبه دوستدارى پيشواى بر حق بر گزيدند زيرا امام بر حق برابر توزيع مىكرد و ديگران ، بزرگان و اشراف را مقدِّم مىداشتند و آنها به آنها رو كردند و بدانها نيرومند شدند و ولايت آن حضرت را آخرت تعبير كرده است زيرا سبب زندگى جاويدان ديگر سراى است كه هم بهتر و هم پاينده‌تر است . از مجلسى ( ره ) - اين آيه در سورهء بقره است بدين روش :\r\n« و هر آينه به موسى كتاب داديم و پس از وى به دنبالش رسولانى فرستاديم و به عيسى بن مريم بينات داديم و با روح القدس او را تأييد كرديم ، پس آيا هر آنگاه رسولى براى شما بياورد آنچه را دلخواه شما نيست سر بزرگى كنيد و دسته‌اى را دروغگو شماريد و دسته‌اى را بكشيد » .\r\nظاهر خطاب با يهود است و اگر مقصود امام نزول با اين عبارت باشد وجه آن گذشت كه سببش دشمنى آنان با على ( ع ) بود و براى آنكه حامى دين و حافظ ملت مسلمين بود مىخواستند او را از ميان ببرند . از مجلسى ( ره ) - مخطوطة ، يعنى نوشته شده و اين تصريح است در تنزيل با اين تعبير و تأويل به اينكه مقصود ثبت شرح و تفسير آيه است ، يا مقصود نوشتن در كتابى است كه نزد ائمه است جز قرآن بعيد است . پايان نقل از مجلسى ( ره ) .\r\nمن مىگويم : دعوى صراحت خبر كه آيهء قرآن به اين لفظ بوده است ابعد است . از مجلسى ( ره ) - به طور خلاصه ، پيش از اين داستان دو برادر است يكى مؤمن و ديگرى كافر ، آن كافر را دو باغ آباد بود و ناسپاسى خدا كرد ، و آن مؤمن تُهى دست بود و به اندرز وى پرداخت و سوى نبخشيد و به دنبال ناسپاسى او آتش در باغش افتاد و همه را سوخت و ويران كرد و او انگشت پشيمانى به دندان گزيد و چاره‌اى نتوانست و آرزو كرد كه كاش كفر نورزيده بود .\r\n\r\n","description":"","footnote":"","page_name":" 756 ","page_number":756},
  {"content":"\r\n\r\nشايد مقصود اين است كه منظور مثلهائى كه خدا زده است داستان‌سرائى نيست بلكه براى آگاهى امت اسلامى است تا از بد كردارى كناره كنند و به خوشرفتارى گرايند و نمونهء بزرگ اين داستان همان داستان پيشوائى امت است كه غصب خلافت كردند و با ستمكاران در آن هم داستان شدند ، يا براى آنكه آنان را پند و اندرز دادند و نپذيرفتند تا عذاب دنيا و آخرت بر آنها فرود آمد . از مجلسى ( ره ) - شك نيست كه ولايت امير المؤمنين ( ع ) پايهء استقامت بر دين يگانه‌پرستى است . از طبرسى در تفسير اصل آيهء : « و چون خوانده شود بر آنها آيات ما آشكارا » در حلال و حرام و سائر دستورات « بگويند آنها كه اميد به ديدار ما ندارند » يعنى ايمان به قيامت و زنده شدن ندارند و بيم از كيفر ما و اميد در ثواب ما ندارند « بياور براى ما قرآنى جز اين كه تلاوت كنى يا آن را عوض كن » يعنى خلاف آنچه مىخوانى باشد ، و فرق ميان دو پيشنهاد اين است كه آوردن ديگرى با خود آن جمع مىشود ولى تبديلش تنها به رفع آن است . و گفته‌اند معنى تبديلش ، تغيير احكام آن است از حلال و حرام و مقصودشان اين بوده كه تكليف از آنها ساقط باشد و هر چه خواهند بكنند ، « بگو اى محمد مرا نرسد كه از پيش خود آن را تبديل كنم » زيرا آن معجزه است و من خود نتوانم مانند آن را بياوريم من نتوانم پيروى كنم جز آنچه به من وحى رسد ، انتهى .\r\nمن مىگويم تأويل امام ( ع ) از اين تفسير پُر دور نيست زيرا عمده چيزى كه مشركان و منافقان بد داشتند همان ولايت على ( ع ) بود براى آنكه بسيار از آنها اسير كرده بود و كشته بود و مقصودشان اين بود كه يا آيات فضل على ( ع ) در قرآن نباشد يا قرآنى باشد كه ذكرى از على ( ع ) در آن نباشد .\r\n\r\n","description":"","footnote":"","page_name":" 757 ","page_number":757},
  {"content":"\r\n\r\nاز طبرسى ( ره ) - در اينجا پرسش براى سرزنش است يعنى بهشتيان به دوزخ سر كشند و به دوزخيان گويند چه چيز شما را به دوزخ بُرد ؟\r\nپاسخ دهند ما نماز پنجگانه نمىخوانديم چنانچه شرع دستور داده بود ، اين دلالت دارد كه به جا نياوردن وظيفهء لازم سزاى نكوهش و كيفر آورد ، زيرا سزاوارى خود را براى كيفر وابستهء ترك نماز ساختند ، و باز هم دلالت دارد كه كفار مسئول عبادات شرعيه هستند ، انتهى .\r\nحلَبه ، چند اسب است كه در مسابقهء اسب دوانى شركت دارند و هر كدام از يك جا باشند و از يك اصطبل بر نيايند ، و در نزد عرب ده بودند چنانچه در نصاب گفته است :\r\n ده اسبند در تاختن هر يكى را * به ترتيب نامى است روشن نه مشكل\r\n1 - مجلى 2 - مصلى 3 - مصلا و 4 - تالى * 5 - چه مرتاح و 6 - عاطف 7 - خطى و 8 - مؤمل\r\nبدين ده دو ديگر تو الحاق ميكن * يكى هست قاشور و ديگر چه فسكل \r\nنهم را لطيم هم خوانند و دهم را سكيت بر وزن زبير و در نام پاره‌اى از اينها اختلاف است و وجه نام‌گذارى آنها هم مفصل است ، مرحوم مجلسى پس از بيان آنها گويد :\r\nآنچه را امام در تفسير كلمهء مصلين ياد كرده است تفسير متين و درستى است ، زيرا نسبت كيفر با خلال در اصول دين سزاوارتر است از فروع ، و تفسير آيهء بعد از آن هم كه مىگويد : « ما به مسكينان خوراك نمىداديم » از نظر اهل بيت به همين معنى بر مىگردد زيرا مقصود ندادن حقوق آنها است از خمس و وجه ديگر و اصل جواب اين است كه ما پيرو ائمه نبوديم و به آنها اعتناء نداشتيم .\r\n\r\n","description":"","footnote":"","page_name":" 758 ","page_number":758},
  {"content":"\r\n\r\nاز مجلسى ( ره ) - جمله‌اى از آيهء 90 آل عمران به آخر اين آيه افزوده شد كه :  « لَنْ تُقْبَلَ تَوْبَتُهُمْ »  باشد براى آگاه كردن بر اينكه مورد نكوهش در هر دو آيه يكى است و هر كدام مفسر ديگرند و  « لَنْ تُقْبَلَ تَوْبَتُهُمْ »  به جاى  « لَمْ يَكُنِ اللَّهُ لِيَغْفِرَ لَهُمْ »  آمده است . از مجلسى ( ره ) -  وَ مَنْ يُرِدْ فِيهِ بِإِلْحادٍ  - يعنى در مسجد الحرام كه ذكر ان در آيهء پيش شده است كه فرمود : « به راستى كسانى كه كافرند جلو گيرند از راه خدا و از مسجد الحرام كه ما آن را براى همهء مردم مقرر داشتيم به طور برابر چه كسانى كه در آن مقيم باشند و چه آنها كه از بيابان آيند و هر كه وارد آن شود به الحاد و به ظلم به او عذاب دردناكى بچشانيم » طبرسى گفته مقصود از مسجد الحرام تمام حرم است و بعضى گفتند خود همان مسجدى است كه مردم در آن نماز مىخوانند ، در معنى الحاد هم در اين مورد اختلاف است :\r\n1 - مقصود شرك و پرستش جز خدا است .\r\n2 - حلال شمردن حرام و ارتكاب گناهان است .\r\n3 - هر چه خدا نهى كرده تا برسد به دشنام دادن به خادم مسجد زيرا گناه در آنجا بزرگتر است .\r\n4 - دخول در حرم است بىاحرام . انتهى .\r\nو موردى كه امام در اين روايت براى الحاد و ظلم بيان كرده بزرگترين مصداق است زيرا متضمن شركت و كفر و ستم به رسول و خاندان او است و آوردن كلمهء ظلم بعد از كلمهء الحاد نكته‌اى دارد كه از اين حديث ظاهر مىشود . از مجلسى ( ره ) - اين آيه در سورهء مؤمن است ( 17 سوره مؤمن ) و پيش از آن گويد : « به راستى كسانى كه كافرند به آنها جار كشند كه دشمنى خدا بزرگتر از دشمنى شما است مر خود را آنگاه كه به ايمان دعوت\r\n\r\n","description":"","footnote":"","page_name":" 759 ","page_number":759},
  {"content":"\r\n\r\nشديد و كفر ورزيديد ، گويند پروردگارا ميراندى ما را دو بار و زنده كردى دو بار ما به گناه خود اعتراف داريم ، آيا راهى براى بيرون شدن هست ؟ 27 اين براى آن است كه . . . الخ » ظاهر اين است كه نساخ كلمهء ذلكم را ذلك كردند و اين اشاره به عذابى است كه دارند و اهل ولايت ممكن است در تنزيل بوده و ممكن است مقصود تأويل باشد به اين بيان كه شرك ظاهر پرستش بُت معمولى است و شرك باطن به پيروى از خليفهء ناحق زيرا خليفهء ناحق را با خدا شريك كردند و از او فرمان بردند و به همين جهت در بسيارى از اخبار ترك ولايت به شرك تعبير شده است . از بيضاوى - شما در بارهء رسول گفتار مختلف داريد و آن اين است كه يك بار مىگفتند شاعر است و يك بار مىگفتند جادوگر است و يك بار مىگفتند ديوانه است يا اختلاف داشتند در بارهء قرآن يا در قيامت يا در ديانت و نكته اينكه در اينجا سوگند به راه‌هاى مختلف آسمان خورده است اين است كه اختلاف آنها را در دورى از هم به اختلاف راه‌هاى آسمانى تشبيه كند ، «  يُؤْفَكُ عَنْهُ مَنْ أُفِكَ  » يعنى منصرف شود از رسول يا قرآن يا ايمان هر كه منصرف باشد ، و از طبرسى ( ره ) هم مجلسى ( ره ) قريب به همين مضمون را در تفسير آيه نقل كرده و سپس گفته است آنچه امام در تفسير آيه در اينجا بيان كرده به مضمون اين تفسيرها نزديك است زيرا اقوال مختلف آنها در بارهء پيغمبر ( ص ) سبب شد كه ولايت را نپذيرفتند با اينكه در باب ولايت هم چيزهاى مختلف گفتند و هر كه از قول رسول و از ولايت رو گرداند از همهء خيرات معنويه كه يكى از آنها بهشت است برگرديد و نوميد شد . از مجلسى ( ره ) - عقبه ، راه در كوه است و آن را استعماره آورده از آزاد كردن بنده و اطعام مردم كه جهاد با نفس است و سخت است .\r\nو بنا بر تأويل امام ( ع ) عقبه استعاره است براى پذيرفتن ولايت چون سختى دارد و آن را آزاد كردن بنده دانسته زيرا ولايت سبب آزاد شدن از\r\n\r\n","description":"","footnote":"","page_name":" 760 ","page_number":760},
  {"content":"\r\n\r\nعذاب خدا است و به طور مبالغه خود آن است و همچنين است نسبت به اطعام .\r\nپايان نقل از مجلسى ( ره ) .\r\nمن مىگويم : چون پذيرفت ولايت از طرف عموم مسلمين وسيله مىشد كه سراسر جهان مسلمان شوند و اسلام حقيقى بر اساس عدالت عمومى قرآن به همهء مردم آزادى مىداد و همه را از احتياج و گرسنگى نجات مىداد پس ولايت امام عادل كه رمز تشكيل حكومت عادلهء كامله است در راه پيشرفت و ترقى بشر گردنه بس سخت و دشوار است كه تا كنون طى نشده است و نتيجهء بسيار مهم دارد كه عبارت از آزادى عموم افراد بشر است از هر گونه بردگى و بندگى مادى و معنوى ، و نتيجهء يك زندگانى آزاد و توأم با عدالت و تساوى حقوق نسبت به عموم بشر اين است كه اقتصاد متساوى و مترقى بر قرار مىشود و هر عاجزى چون مستمند و يتيم از گرسنگى نجات پيدا مىكند . از مجلسى ( ره ) -  « قَدَمَ صِدْقٍ »  يعنى مزد خوب و مقام بلند به واسطهء كردارى كه پيش فرستاده‌اند و بهترين آن ولايت ائمهء معصومين است . از طبرسى ( ره ) - كه در بارهء شش تن هم نبرد در روز بدر نازل شده است :\r\n1 و 2 - حمزه كشندهء عتبه از مشركين .\r\n3 و 4 - على ( ع ) كشندهء وليد از مشركين .\r\n5 و 6 - عبيدة بن حارث عموزادهء پيغمبر ( ص ) كشندهء شيبه از مشركين .\r\nابو ذر سوگند به خدا ياد مىكرد كه در بارهء آنها نازل شده است و بعضى گفته‌اند مقصود از دو خصم ، اهل قرآن و اهل كتاب باشند و بعضى مطلق مؤمنان و مطلق كافران دانسته‌اند .\r\n\r\n","description":"","footnote":"","page_name":" 761 ","page_number":761},
  {"content":"\r\n\r\nاين روايت با سند و متن با ضميمه در اولش گذشت . آيهء اول مضمون دعاى حضرت نوح ( ع ) است - از طبرسى است كه مقصود از بيت او خانهء او است ، و بعضى آن را مسجد او دانسته و برخى كشتى او ، و بعضى گفته‌اند خانهء محمد است و براى عموم مؤمنين و مؤمنان از امت محمد ( ص ) ، مقصود از بيت گاهى ساختمان است و گاهى انساب شريفه ، چنانچه شاعر گفته :\r\n آنكه برافراشت بلند آسمان * خانهء ما ساخت عزيز و كلان \r\nمجلسى شواهد بسيارى آورده كه بيت بر خاندان اطلاق شده است و سپس گويد : در اين خبر وجوهى آيد :\r\n1 - مقصود از بيت همان بيت معنوى باشد يا اهل بيت چنانچه دانستى ، و بيوت انبياء همه يكى است كه آن را براى خلافت كبرى ساخته و آن بيت عزت و شرف و كرامت و اسلام و ايمان و نبوت و امامت و طهارت است و اهلش يك سلسله‌اند كه خدايشان از هم آفريده است و هر كه پيرو آنها باشد در خانهء آنها است و با آنها است و ولايت‌شعاران شيعه در اين بيتند و دعاى نوح شامل آنها است .\r\n2 - مقصود اين است كه چون مقصد نوح از  « لِمَنْ دَخَلَ بَيْتِيَ »  دخول در ولايت او و اهل بيت او است هر كه داخل در ولايت ائمه گردد داخل در اهل شده و دعاى وى را مشمول گرديده .\r\n3 - ولايت به فتح واو باشد به معنى امامت و خلافت يعنى هر كه امام شود در خانهء انبياء است يعنى در منزلت و مقام آنها است كه رياست عامهء در دين و دنيا است و قيد به مؤمن براى اخراج غاصب خلافت است . از مجلسى ( ره ) - گويا در اين خبر فضل را به پيغمبر تفسير كرده و رحمت را به ائمه ( ع ) يا هر دو را به همه ، زيرا آنان فضل و رحمت خدايند و شايد هم همه نعم مقصود باشد و ذكر آنها براى بيان افضل افراد فضل\r\n\r\n","description":"","footnote":"","page_name":" 762 ","page_number":762},
  {"content":"\r\n\r\nو رحمت است . از مجلسى ( ره ) - ضمير عنهم در آخر خبر راجع به شيعهء اماميه است . از مجلسى ( ره ) - رازى در تفسير خود گفته كه محمد بن عباس سى حديث در تفسيرش آورده از خاص و عام كه اين آيه در بارهء على ( ع ) نازل شده است . از مجلسى ( ره ) - به طور خلاصه - اين آيه در داستان باب خِطّهء بنى اسرائيل است كه مأمور شدند هنگام ورود در شهر يا معبد تواضع كنند و طلب آمرزش نمايند و پوزش طلبند و مخالفت كردند و بر آنها عذاب سختى نازل شد تا آنكه مىگويد تأويلش بر پايهء سخن گذشته است كه داستانهاى قرآن براى يادآورى و پند اين امت است .\r\nو در اخبار متواتره از طرق خاصه و عامه وارد است كه پيغمبر ( ص ) فرمود : خاندان من نمونهء باب خِطّه‌اند در بنى اسرائيل ، و چونان كه بنى اسرائيل دستور يافتند در برابر آن تواضع كنند و سر باز زدند و كيفر شدند همچنان پيغمبر دستور داد در ولايت امير المؤمنين و ائمه در آيند و براى آنها فروتنى و فرمانبرى كنند و به همين جهت فرمود : من شهر دانشم و على در آن است ، و عمل نكردند و وظيفه را با پيروى پيشوايان ستم دگرگون ساختند و از اطاعت خاندان پاك رو برتافتند و در دنيا و آخرت معذب شدند . از مجلسى ( ره ) - پس از بيان تفسير آيه گويد آنچه امام در اين حديث از نظر تنزيل يا تأويل آيه بيان كرده با آنچه مفسرين گفته‌اند نزديك است زيرا ستم به خاندان محمد ( ص ) به باز داشتن آنها بود از امامت كه خدا بر ايشان مقرر كرده بود و همين خود ستم به پيغمبر و همهء مردم بود و كفر به ائمه و انكار ولايتشان كفر به خدا و رسول است و شايد كلمهء « كفروا » كه در حديث ترك شده براى بيان اين است كه عطف تفسيرى است .\r\n\r\n","description":"","footnote":"","page_name":" 763 ","page_number":763},
  {"content":"\r\n\r\nدر حديث 28 اين باب به سند ديگر گذشت . به سند ديگرى از ابن اذينه در حديث 21 باب گذشت - از مجلسى ( ره ) . از مجلسى ( ره ) - ظاهر اين است كه در قرائت ائمه ، مأمونون ، آمده و اخبار بسيارى گذشت در باب عرض اعمال كه بنا به قرائت مشهوره هم مؤمنين به ائمه تفسير شده ، و ممكن است مقصود اين باشد كه مؤمنين در اينجا در مقابل كافرين نيست كه شامل هر مؤمنى شود ، بلكه مراد مؤمنين كامل است كه مأمون از خطأ و مصون و معصوم از زلل باشند و آنها همان ائمه هستند . از مجلسى ( ره ) - قُرّاء سبعه خوانده‌اند اين راه بر من راست است كه صراط مرفوع است با تنوين و على جار و مجرور به فتح لام .\r\nطبرسى گفته : يعقوب - صراط على - به طور صفت و موصوف قرائت كرده و آن مطابق روايت ابى رجاء و ابن سيرين و قتاده و ضحّاك و مجاهد و قيس بن عباده و عمرو بن ميمون است و از امام صادق هم روايت شده ، انتهى .\r\nمن مىگويم : گويا از خبر چنين فهميده و آن بعيد است و ظاهر آن است كه صراط على به طور اضافه است . از مجلسى ( ره ) - از امام رضا ( ع ) هم روايت شده كه مقصود از مساجد ائمه‌اند ولى مفسرين در تفسير مساجد در اين آيه بياناتى دارند :\r\n1 - مقصود ، ساختمانهائى است كه براى عبادت ساخته شده ، پاره‌اى از اخبار ما هم بر آن دلالت دارد .\r\n2 - مقصود ، هفت عضوى است كه بر آن سجده شود چنانچه از امام نهم روايت شده .\r\n3 - مقصود ، خود نمازها است - ولى اين تأويل به ائمه كه در اين\r\n\r\n","description":"","footnote":"","page_name":" 764 ","page_number":764},
  {"content":"\r\n\r\nروايت است دو وجه دارد :\r\nالف - مقصود خانه‌ها و مشاهد آنها باشد كه خدا آنها را محل سجده يعنى خضوع و تذلل و عبادت ساخته است و بنا بر اين مضافى حذف شده است و مقصود بيوت ائمه است و اين وجه شامل بقعه‌هاى مشرفه ديگر هم مىشود و ذكر خصوص آن از باب اشراف افراد است .\r\nب - مقصود خود ائمه باشند به اعتبار اينكه بيوت معنويه هستند يا به اعتبار اينكه اهل و صاحب مساجدند به طور حقيقت . بنا بر اين كه « على بصيرة » متعلق به « ادعوا » باشد ، پيروى كامل و مطلق و شركت در دعوت الى اللَّه قرينه مىشوند كه مقصود از پيروان در دعوت ائمهء معصومين و جانشينان بر حق پيغمبر است زيرا شركت در دعوت الى اللَّه با بصيرت و بينائى جز با مقام دانش و عصمت مخصوص به امير المؤمنين و خاندان پاك او ميسَّر نيست . از مجلسى ( ره ) - اين آيه در داستان قوم لوط است و ضمير « فيها » به قريه‌هاى قوم لوط بر مىگردد و مقصود از مؤمنان پيروان لوطند و به اين آيه استدلال شده است كه ايمان و اسلام يكى است و امّا تأويل امام ( ع ) بر همان پايه است كه پيش گفتيم كه نزول داستانها براى يادآورى اين امت است و مقصود راندن آنها است از كردار ناشايست امتهاى گذشته .\r\nو اين بيان مورد نزول آيه است براى تطبيق بر خاندان پيغمبر يا بيان مصداق آن است در اين امت زيرا هر چه در امتهاى پيشين بوده در اين امت هم هست ، و نظير اين واقعه بيرون رفتن على ( ع ) و خاندان او است از شهر مدينه .\r\nزيرا چون خدا خواست شهر لوط را ويران كند ، لوط و خاندانش را از آن بيرون بُرد و آنها را عذاب كرد ، و چون خواست مردم مدينه را در خشم گيرد براى ستم و كفر و ناسپاسى بر خاندان پيغمبر ( ص ) امير المؤمنين و خاندانش را از آن بيرون بُرد و بدبختى ظاهرى و معنوى آنها را فرا گرفت ،\r\n\r\n","description":"","footnote":"","page_name":" 765 ","page_number":765},
  {"content":"\r\n\r\nو بنا بر اين ممكن است ضمير « فيها » به مدينه برگردد .\r\nمحققى گفته است يعنى آنها كه با لوط از شهر او بيرون شدند و از عذاب نجات يافتند از آل و اهل بيت محمد ( ص ) بودند ، زيرا آل و تبار هر بزرگوارى پيروان اويند و پرهيزكاران و فرمانبران هر امتى تبار پيغمبر و وصى او محسوبند و گر چه از او به حسب مسافت دور باشند ، زيرا در اينجا خانهء گلى و خشتى منظور نيست و خانهء زنان و كودكان منظور نيست بلكه مقصود خانهء تقوى و ايمان و خاندان نبوت و حكمت و فرقان است . از طبرسى در تفسير آيهء  « فَلَمَّا رَأَوْهُ زُلْفَةً »  يعنى عذاب را در روز بدر نزديك ديدند يا عيان ديدند و گفته‌اند مقصود آينده است و بيان وضع روز قيامت كه كفار عذابى را كه براى آنها آماده شده ببينند ، و اين گفتهء بيشتر مفسرين است و مقصود از  « بِهِ تَدَّعُونَ »  اين است كه اين عذابى است كه بدان شتاب مىكرديد و از خدا مىخواستيد خدا آن را زودتر برساند ، ابن زيد گفته است .\r\nحاكم ابو القاسم حسكانى از علماى عامه به اسانيد صحيحه از شريك از اعور روايت كرده است كه چون ببينند آن مقام قُربى كه على بن ابى طالب ( ع ) نزد خدا دارد سياه شود روى آن كسانى كه كافر شدند . از مجلسى ( ره ) - در تفسير شاهد و مشهود ، ده قول است كه آنها را نقل كرده و سپس گفته است : ولى ظاهر اين خبر اين است كه شاهد پيغمبر ( ص ) است براى آنكه گواهى داد به امامت امير المؤمنين ( ع ) و به فضل و كرامت او ، و على ( ع ) آن كس است كه اين گواهى در بارهء او از طرف پيغمبر ادا شده است . مقصود از اين جار بعد از روز قيامت است كه بهشتيان با دوزخيان مصاحبه كنند و به آنها گويند : ما بهشتيها به وعده‌هاى خدا رسيديم ، آيا شما هم به وعيدهاى او رسيديد ؟ .\r\n\r\n","description":"","footnote":"","page_name":" 766 ","page_number":766},
  {"content":"\r\n\r\nاز مجلسى ( ره ) - تفسير ايمان در اين آيه به امير المؤمنين مبالغه است براى كمال آن حضرت در ايمان و دعوت بدان و براى آنكه ركن اعظم ايمان ولايت او است و گويا عين ايمان شده است يا مضافى در تقدير است يعنى ايمان قبول ولايت امير المؤمنين است زيرا آن عمدهء اجزاء ايمان است و مستلزم اجزاء ديگر است و بر همين معنى است تعبير از ديگران در برابر آن حضرت به كفر و فسق و عصيان . از مجلسى ( ره ) - علوم انبياء به اوصياء سپرده شده است و هر چه از علم آنها در كتابشان نيست نزد وصى آنها است . از مجلسى ( ره ) پس از بيان تفسير آيه گويد كه : ظاهر شد كه داستان سجود فرشته‌ها براى آدم و امتناع ابليس گر چه در بسيارى از موارد قرآن ياد شده است چون بقره ، طه ، الاعراف ، بنى اسرائيل و كهف ، ولى مقصود در اينجا همان است كه در بنى اسرائيل است چون به آيهء رؤيا پيوست است كه ياد كرديم و تفسير امام بر آن به خوبى تطبيق مىشود . پايان نقل از مجلسى ( ره ) .\r\nمن گويم : ولى آيه‌اى كه در اين حديث است از سورهء مباركهء طه است چون كلمهء « ابى » در آخر آن است و در سورهء بنى اسرائيل كلمهء « ابى » ندارد .\r\nو ارتباط آيهء نازله با خواب پيغمبر مربوط به اين است كه موقع خواب و موقع نزول آيه با هم مربوط باشند نه اينكه آيهء نقل خواب با آيهء سجده بر آدم نزديك به هم باشند . از مجلسى ( ره ) - طاعت خدا و رسول گر چه به حسب لفظه عام است ، ولى يا مورد نزول آن خصوص ولايت است يا اينكه آنچه را اصل و اساس آن است بيان كرده زيرا طاعتشان بىولايت پذيرفته نيست و جز به وسيلهء آنكه حافظ شريعت است دانسته نشود زيرا وسيلهء علم به احكام\r\n\r\n","description":"","footnote":"","page_name":" 767 ","page_number":767},
  {"content":"\r\n\r\nو وظائف دينى امام است و ترك متابعت او مايهء هلاك است . اين از غرائب تفسير است ولى با سندهاى بسيار روايت شده و در بعضى بئر معطله را به امام غائب ( ع ) تفسير كرده ، و شاعر در اين باره سروده است :\r\n چاه تعطيل و كاخ كنگره‌دار * مثل طرفه‌اى ز آل محمد\r\nكاخ آن مجد بىنهايت آنها است * چاه آن علم بىزوال مؤبد \r\nبه طور خلاصه از مجلسى ( ره ) . از مجلسى ( ره ) - مفسرين گفته‌اند اين كلام بر سبيل فرض محال ادا شده ، مقصود از آن تهييج رُسُل و نوميد ساختن كفار است و تعيين تكليف امت . . . . ابن عباس گفته : اين خطاب نسبت به شخص پيغمبر تأديب است و نسبت به ديگران تهديد .\r\nو از امام باقر ( ع ) روايتى طبق تفسير همين حديث نقل كرده است و سپس گفته تأويلى كه امام كرده نسبت به مخاطبين انسب است و مع ذلك غرض نوميد ساختن امت است از شركت در ولايت و امامت و تهديد در ترك آن و از آن تعبير به شرك كرده براى اعلام به اينكه ترك ولايت يا تشريك در آن به منزلهء شرك بر خدا است ، و ممكن است مقصود از شرك اعم باشد و شرك در ولايت فرد خفى است كه امام آن را توضيح داده است . از طبرسى ( ره ) - در تفسير اين آيه يعنى نعمت خدا را در خود درك مىكنند كه آنها را آفريده و عقل كامل داده و انواع نعمتها در دسترس آنها گذارده و سپس منكرند كه اين نعمتها از خدا است و آنها را به بُتها نسبت دهند و از آنها تشكر كنند ، و گفته‌اند مقصود اين است كه نعمت وجود محمد را مىشناسند و او را تكذيب مىكنند . مجلسى ( ره ) گفته است :\r\nنعمت را به ولايت تفسير كرده براى آنكه بزرگترين نعمت است نسبت به بندگان ، زيرا به وسيلهء آن مصالح دنياى آنها منظم شود .\r\n\r\n","description":"","footnote":"","page_name":" 768 ","page_number":768},
  {"content":"\r\n\r\nاز مجلسى ( ره ) - پس از ذكر دنبال آيه و اشاره به\r\n« و اجعلنا للمتقين اماما »\r\nمىگويد تطبيق آنها بر امام روشن است و تطبيق آنها بر غير امام نيازمند تكلف شديدى است . از مجلسى ( ره ) - آيات در سورهء لقمان چنين است :\r\n( 14 ) : « و سفارش كرديم انسان را نسبت به والدينش ، مادرش او را بار دارى كند و سستى بر سستى افزايد و تا دو سال از شير باز دارد ، كه بايد شكر كنى اى انسان براى من و براى والدين خود ، سرانجام به سوى من است » .\r\n( 15 ) : « و اگر با تو ستيزه كردند كه آنچه را ندانى شريك من گردانى پيروى از آنها مكن ، و در دنيا با آنها خوش زى و پيروى از روش كسى كن كه به سوى من باز گردد ، سپس برگشت شما همه به سوى من است و آگاهتان كنم بدان چه كرديد » .\r\nو پس از نقل تفسير آن از بيضاوى گويد : تأويل وارد در خبر از غريب‌ترين تأويلات است و بر فرض صدور آن از ائمه ( ع ) از بطون عميقه است و از ظاهر پُر دور است و علمش نزد كسى است كه از او صادر شده\r\n« هما اللذان ولدا العلم »\r\nيعنى آنان كه علم مردم از آنها سر زده و به وسيلهء آنها دانش يافتند و ميراث آنها پس از مرگ حكمت است و حق آنها بر انسان حق زندگانى روح است زيرا زندگى روح به دانش و حكمت است و هر كه ندارد مرده است ميان زنده‌ها ، و حق پدر و مادر جسمانى زندگى جسم است كه به مرگ پايان پذيرد ولى آن جاويد بماند ، ميراث اينان مالى است كه فانى شود و جز در اين چند روزهء دنيا بهره ندهد و ميراث آنان دانش و حكمت است كه تا ابد بپايند و بمانند ، پس پدران روحانى به ذكر و شكر و طاعت سزاوارترند و الدليل على ذلك گفته‌اند دو وجه دارد :\r\n1 - آنكه دليل بر اينكه سرانجام به سوى خدا است اين دو پدر روحانى هستند .\r\n\r\n","description":"","footnote":"","page_name":" 769 ","page_number":769},
  {"content":"\r\n\r\n2 - اينكه كيفيت بازگشت به خدا را اين دو پدر روحانى به تو مىآموزند و رهبر تو به خداى تواند .\r\nمن مىگويم ممكن است مقصود اين باشد كه لفظ والدين دلالت دارد بر اين تفسير و آن را تقريب مىكند زيرا والدين در پدر و مادر مجاز تغليب است و آن بهتر از مجاز در اصل كلمه نيست كه والدين در معلم و مربى دينى استعمال شده باشد ولى حمل كلمهء والدين به اين معنى مشكل است از نظر تصريحى كه در آيه راجع به مادر است و دليل است بر اينكه مقصود از آن والدين جسمانى است و دفع اين اعتراض به وجوهى است :\r\n1 - جملهء راجع به مادر معترضه باشد براى بيان اهم بودن حق معلم از پدر و مادر ، زيرا اشاره دارد كه پرورش آنها در زمان كمى است نسبت به تن ، ولى اثر پرورش معلم روح تا ابد است ، و آموزش از مهد تا لحد است و در آخرت هم به شفاعت و نجات از دوزخ و انس مؤبد است .\r\n2 - مقصود از والدين در اول آيهء پدر و مادر باشد و مقصود از والد يك معلم روحى باشد به تقدير عطف يا فعل .\r\n3 - ظاهر آيه راجع به پدر و مادر باشد و باطن آن راجع به والدين روحانى به طور كنايه چون وجوب رعايت حق والدين جسمانى كه وسيلهء محدود براى زندگى كوتاهى هستند مستلزم وجوب رعايت حق والدين روحانى چون پيغمبر و على است كه وسيلهء نامحدود براى نعمت بىحساب معنوى از آغاز هستى تا ابد هستى . پايان نقل از مجلسى ( ره ) .\r\nمن مىگويم : صدر آيهء 14 تا «  أَنِ اشْكُرْ لِي  » راجع به پدر و مادر است ، و مقدمه است براى بيان مقصود كه وجوب شكر خدا و معلم روحانى است ، مىفرمايد : ما سفارش لازم را در بارهء پدر و مادر به ايشان داديم و مخصوصاً مادر كه رنج بيشترى براى فرزند تحمل مىكند ، اين يك حكم خانوادگى و قانون مربوط به اصلاح عائله است و سپس آن را تفسير مىكند به يك حكم\r\n\r\n","description":"","footnote":"","page_name":" 770 ","page_number":770},
  {"content":"\r\n\r\nكلى و اجتماعى كه بايد نتيجهء اين حكم خصوصى و خانوادگى باشد و آن رعايت و قدر دانى از خدا آفرينندهء هر چه هست و پديد آورندهء پدر و مادرى كه سفارش آنها شده است ، و از وسيلهء ارتباط با خدا و نمايندهء او در محيط زندگى فرد كه پيغمبر خدا و وصى پيغمبر باشد ، و در اينجا يك تحول سه مرحله‌اى يا مراحل سه‌گانه‌اى براى انسان تعيين شده است كه هر كدام نتيجه و تفسير مرحلهء سابق خود هستند و به هم مربوطند و هر سابقى مقدم بر لا حق است :\r\n1 ) - پيدايش انسان و نشو و نماى خاندانى و جسمانى او كه به وسيلهء پدر و مادر و پرورش و نوازش آنها است و اين دوران پيدايش انسان از نظر عائله و پدر و مادر و خانواده تا سن دو سالگى است كه كودك شير خوار است ، تا اين مدت است كه كودك صد در صد در پرورش خالص پدر و مادر مىگذراند و تأثير محيط و عوامل ديگر در او ناچيز است ولى پس از اينكه دو سال تمام بر او گذشت و از شير مادر بريده شد زندگى او عوض مىشود و با محيط عمومى سر و كار پيدا مىكند و از چند جهت زير تأثير عوامل خارج واقع مىشود :\r\nاول از نظر خوراك و جامه و وضع معيشت ، و دوم از نظر مناظر و ديدنيها و شنيدنيها و هر چه در اين سن ادراك مىكند كه البته در روح او اثر بخش است و روحيهء مخصوص او را پايه‌گذارى مىكند و بسا تحويل كودكستان داده مىشود و ديگر به كلى ارتباط خانوادگى و پدر و مادرى او پايان مىپذيرد .\r\nو ممكن است كلمهء باء در  « وَ لِوالِدَيْكَ »  باء الصاق باشد و منظور اين باشد كه ما در بارهء انسان سفارش كرديم از دورانى كه با پدر و مادر است و منظور اين باشد كه در اين دوران خاندانى خالص كودك بايد مراعات كامل تحسين و پرورش او منظور گردد چنانچه در تعليمات اسلام براى پيدايش يك كودك سعادتمند از آغاز زناشوئى كه زمينهء پيدايش او چيده\r\n\r\n","description":"","footnote":"","page_name":" 771 ","page_number":771},
  {"content":"\r\n\r\nمىشود تا آغاز بروز حمل و دوران آبستنى و زايش و شيرخوارگى دستور بسيارى وارد شده است كه البته هر كدام به موقع خود در حسن پيدايش او تأثير بسزائى دارد .\r\n2 ) - پرورش در محيط عمومى كه از سن دو سالگى آغاز مىشود ، و اگر چه كودك در سنين اول اين دوره در دامن دايه و مربى است ولى از همهء اوضاع محيط كسب روحيه مىنمايد و در حقيقت شعور لاداعى در اين سالهاى اول عمر او مستقر مىگردد و گر چه خودش بدان متوجه نيست و چنانچه از اين سن دو سالگى زبان جامعه‌اى را كه در آن نشو و نما مىكند مىآموزد و در روح او ملكهء لغت محيط زندگى ثابت مىشود و با عدم توجه پس از اندك مدتى يك استاد زبان در محيط خود مىگردد همچنان وضع ديگر معمول در محيط زندگى او در روح او نقش مىبندد و در آن استاد مىشود .\r\nاگر در محيط خداجوئى و عبادت باشد خدا جو و عبادت دوست مىشود ، و اگر در محيط رقص و ساز و آواز باشد طالب آن بار مىآيد ، و اگر در محيط دروغ و فريب باشد همان روحيه را پيدا مىكند ، و اگر در محيط راستى و درستى و امانت باشد همان روحيه را پيدا مىكند و وضع كودك در اين دورهء دوم تفسير و تأويل همان دوران خانوادگى محض او است ، در صورتى كه پدر و مادر مسلمان داشته و با روحيهء ايمان او را پديدار كرده‌اند ، در اين دوره بايد بر اساس مسلمانى و در محيط مسلمانى پرورش يابد كه از شكر خدا آغاز مىشود و اول درس شكر خدا معرفت و شناسائى حضرت او است ، بعد از شناسائى خدا توجه به طريق پرستش او است كه تشكر از معلمان روحى است و از شكرگزارى پيغمبر و امام آغاز مىشود و اول درس شكر آنان معرفت و شناسائى آنها است و از سياق جملهء «  أَنِ اشْكُرْ لِي وَ لِوالِدَيْكَ »  فهميده شود كه مقصود اصلى از اين جمله غير از همان صرف سفارش پدر و مادر و سفارش امور خانوادگى است .\r\n\r\n","description":"","footnote":"","page_name":" 772 ","page_number":772},
  {"content":"\r\n\r\nدر دوران كودكى محض و پرورش در دامن مادر و شيرده خود فرد به هيچ وجه مورد توجه و تكليف نيست و دفاع از منافع و مضرات او به او مربوط نيست زيرا نه توانى دارد و نه چيزى مىداند ، ولى در دوران دوم كه وارد محيط و اجتماع مىشود بتدريج نسبت به حفظ منافع و دفاع از زيان‌ها مسئوليت درك مىكند و بزرگترين خطرى كه وجود فرد را در اين دوره تهديد مىكند كارهاى جاهلانه و مسخر شدن زير يوغ ستمكاران و اوهام و خرافات است كه شرك در رأس آنها واقع است و اين خطر به دو اصل جهل و بىسوادى و تسلط خرافات و اوهام كه موجب بردگى است خلاصه مىشود كه در آن جا به اين جملهء مختصر ورسا و كامل تعبير شده است «  وَ إِنْ جاهَداكَ عَلى أَنْ تُشْرِكَ بِي ما لَيْسَ لَكَ بِهِ عِلْمٌ  » .\r\n1 - شرك به خدا .\r\n2 - جهل و نادانى .\r\nاعتماد به خدا است كه به هر فرد نيروى استقلال و اعتماد به نفس مىدهد و در فرد وجدان شخصيت به بار مىآورد و او را از هر گونه بردگى و تسخير ديگرى آزاد مىكند و پايهء اين عقيده اين است كه هيچ نيروئى بر انسان تسلط ندارد جز همان نيروى معنوى كه قائم به وجدان شخصى او است ، و اين عقيده انسان را در برابر هر توهم و هر زورى نيرومند و مبارز مىسازد و از سخرهء اوهام و خرافات آزاد مىكند و از تسلط جباران زمينى رهائى مىبخشد و در اينجا بيان شده است كه اعتقاد به هر گونه مؤثرى جز خدا بر اساس جهل و نادانى است و در ضمن انسان را موظف كرده است به مبارزه با هر نيروى اهريمنى كه با اساس علم و دانش و اعتقاد به خداى يگانه مخالف است و دعوت به فساد و تباهى مىكند و انسان آزاد را به بردگى مىكشاند و آن از نظر اعتقادى دو چيز است :\r\n1 - جهل و نادانى .\r\n\r\n","description":"","footnote":"","page_name":" 773 ","page_number":773},
  {"content":"\r\n\r\n2 - شرك به خداى واحد جهانى .\r\nو از نظر اخلاقى دو چيز است :\r\n1 - شهوت و هوس و خود كامى .\r\n2 - خشم و پرخاش و تهور در زندگانى .\r\nو از نظر مادى و عمومى دو چيز است :\r\n1 - زر و پول و نمايشات خيره كن دنيوى .\r\n2 - زور و قلدرى و ستم بر افراد بشر .\r\nو از نظر پيشوائى و رهبرى دو شخصيت استفاده جو است كه در هر اجتماعى با هم كمك كنند و زمام امور را به دست گيرند و شايد منظور كمترين ميزان توطئه‌هاى ضد انسانى باشد .\r\nو اين توطئه در جامعهء اسلامى با انديشه و همدستى دو نفر انجام شد كه در اين روايت از آنها به زادهء حنتمه و رفيقش تعبير شده است .\r\n3 ) - مرحلهء تكامل فرد است و سرانجام معنوى او كه عبارت از وجدان شخصيت كامل است و از آن به اين جمله تعبير شده است كه « و الى المصير » اجتماع براى فرد يك گذرگاهى بيش نيست كه چند صباحى در آن وارد است و به ناچار آن را ترك مىكند و به يك سرانجام مبهم و ناپيدا و ابدى منتقل مىشود كه در ضرب المثل معروف از آن تعبير شده است كه :\r\nهر كسى گورش جدا است ، و در اينجا هر فردى به سرنوشت شخصى خود سپرده شده است كه در پرورش صحيح رجوع به حق است ، و اين تفسير زندگانى صحيح اجتماعى است كه فرد بتواند از آن به خدا برسد و از مجموع اين برنامهء قرآنى اين فرمول به دست مىآيد كه :\r\n« خانواده ، فردى را به اجتماع تحويل مىدهد و اجتماع بايد فرد را به خدا تحويل دهد » . از مجلسى ( ره ) - اين آيه در سورهء ابراهيم چنين است :\r\n\r\n","description":"","footnote":"","page_name":" 774 ","page_number":774},
  {"content":"\r\n\r\n« نمىبينى خدا چطور مثل مىزند ؟ سخن پاك چون درختى خوب است كه ريشه‌اش بر جا است و شاخه‌اش در سما است ، بياورد ميوهء خود را در هر وقتى به اذن پروردگارش ، خدا براى مردم مثلها مىزند شايد يادآور شوند ، و مثل سخن ناپاك چون درخت بدى است كه از روى زمين بر آمده و دوامى ندارد » .\r\nطبرسى گفته : كلمهء طيبه توحيد است يا هر كلامى كه خدا بدان ستوده شود ، تا آنكه گويد : بعضى درخت خوب را به نخلهء خرما تفسير كرده‌اند و بعضى شجرهء طيبه را مؤمن دانسته‌اند .\r\nكلمهء ناپاك كلمهء شرك است و يا هر سخن گناه‌منش ، و درخت بد درخت حنظل است ، و در روايت امام باقر خاندان بنى اميه است . به طور خلاصه نقل شد . از مجلسى ( ره ) -\r\nلانها سلبت\r\n- يعنى نفس مسلوب الايمان است زيرا ايمان او چون بىايمانى است ، يا آنكه همان ايمان به رسول ( ص ) هم از او سلب مىشود در اين وقت زيرا ايمان به اوصياء و انبياء ديگر نداشته . از مجلسى ( ره ) - تحقيق اين است كه هر كه گناهى كند و از آن دل نكند او را بدان باز كشد و در آن فرو رود و به بزرگتر از آن تن در دهد تا گناهانش فرا گيرد و همهء دلش را بربايند و طبع او گناه دوست گردد و گناه را خوب شمارد و پندارد جز آنها لذت و خوشى نباشد و جلوگير از آنها را دشمن دارد و هر كه او را اندرز دهد دروغگو شمارد چنانچه خدا تعالى گويد : « سرانجام بد كرداران اين است كه آيات خدا را دروغ شمارند » تا اينكه گويد دور نيست انكار امامت امير المؤمنين ( ع ) از آن گناهان باشد كه انسان را گناه گير كند و مايهء خلود در دوزخ گردد . از مجلسى ( ره ) - مورد پرسش ابو عبيده استطاعت و اختلاف مردم نسبت به آن است كه تحقيق آن در باب جبر و اختيار و خود\r\n\r\n","description":"","footnote":"","page_name":" 775 ","page_number":775},
  {"content":"\r\n\r\nباب استطاعت گذشت ، اين آيه در سورهء هود است كه فرموده است : « اگر پروردگارت مىخواست مردم را يك ملت مىساخت ولى هميشه مختلف هستند » .\r\nطبرسى گفته : يعنى آنها را يك ملت و يك كيش مىنمود و همه مسلمان و خوب بودند ، يعنى آنها رابه مسلمانى وامىداشت و دل آنها را براى آن مسخر مىكرد ولى اين وادارى و زور بر مسلمانى با تكليف منافى است زيرا مقصود از آن استحقاق ثواب است و در صورت الجاء استحقاقى نيست ، خدا خواسته ايمان آنها اختيارى باشد تا مستحق ثواب گردند و از اين رو هميشه در دين اختلاف دارند .\r\nو بعضى گفته‌اند در رزق و وضع زندگى اختلاف دارند و يك ديگر را مسخر هم مىكنند جز آنكه خدايش رحم كند از مؤمنان كه اختلاف نكنند و بر حق متحد شوند .\r\n « وَ لِذلِكَ خَلَقَهُمْ »  را چند معنى كردند :\r\n1 - آنان را براى رحمت آفريده .\r\n2 - آنها را براى اختلاف آفريده ، يعنى وضع آنها خواهى نخواهى به اختلاف كشيده شده است و اين لام دلالت بر عاقبت دارد نه آنكه هدف از آفرينش ، اختلاف بوده است .\r\n3 - آنها را براى اتحاد و اجتماع بر حق آفريده است چنانچه فرموده :\r\n« من جن و انس را نيافريدم جز براى عبادت » ، انتهى .\r\nولى آنچه امام در اين حديث فرموده لذلك را اشاره به رحمت گرفته است يعنى خدا همهء مردم را براى رحمت آفريده چنانچه على بن ابراهيم به سند خود از ابى الجارود روايت كرده كه امام باقر ( ع ) فرمود : هميشه در دين اختلاف دارند جز آنكه پروردگارت رحمش كند يعنى آل محمد و پيروانشان ، خدا تعالى مىفرمايد براى آن خلقشان كرده يعنى رحمت كه در\r\n\r\n","description":"","footnote":"","page_name":" 776 ","page_number":776},
  {"content":"\r\n\r\nدين اختلاف ندارند .\r\nدر ضمن گويد\r\n« هم شيعتنا »\r\nرا به شيعه تفسير كرده است زيرا آنها بهره از علم امام كه نمونهء رحمت خدا است ببرند و علم امام براى آنها رحمت است و براى ديگران هم گر چه به طبع خود رحمت است ولى چون از آنها بهره نبرند براى آنها غضب شود ، و مقصود از « كل شيء » يا هر محل قابلى است كه شيعه باشند يا عام است و مخصوص شيعه شده است از نظر اينكه ديگران خود را از آن خارج كرده و از آن بهره نبرند . بدان كه اين آيهء اخيره در سورهء اعراف است و پس از داستان مفصل موسى است كه فرموده است : « موسى از قومش هفتاد مرد براى ميقات ما برگزيد و چون لرزش آنها را برگرفت ( و مردند ) گفت پروردگارا كاش پيش از اين آنها را كشته بودى و مرا هم ، تو به كردار سفيهان ما ماها را هلاك مىكنى ، اين جز آزمايشى از خودت نيست كه هر كه را خواهى گمراه كنى و هر كه را خواهى رهنمائى كنى ، تو سرپرست ما هستى ، ما را بيامرز ، و به ما ترحم كن تو بهترين آمرزنده‌اى » .\r\n( 156 ) : « بنويس براى ما در اين دنيا حسنه و در آخرت هم حسنه ، ما به تو باز گشتيم و پناه برديم ، خدا فرمود عذاب از من است به هر كه خواهم آن را برسانم و رحمت من هر چيز را فرا گيرد ، محققاً آن را بنويسم براى آن كسانى كه تقوى دارند و زكات بدهند و آن كسانى كه به آيات ما بگروند » .\r\n( 157 ) : « آنان كه پيروى كنند از رسول نبى امى آنكه او را دريابند نوشته شده در نزد خود در تورات و انجيل آنها را امر به معروف كند و از منكر باز دارد و طيبات را بر ايشان حلال كند و خبائث را بر آنها حرام كند و بار سنگين را از دوش آنها بنهد و آن زنجيرهاى گرانى كه بر دوش آنها است ، پس آن كسانى كه به او بگروند و او را كمك دهند و يارى كنند و پيروى كنند از نورى كه به او فرستاده شده ( قرآن ) هم آنان رستگارانند » .\r\n\r\n","description":"","footnote":"","page_name":" 777 ","page_number":777},
  {"content":"\r\n\r\nمن گويم از سياق آيات دور نيست كه مقصود از عذاب كه در عذاب اصيب است شامل عذاب صورى و معنوى باشد كه از شورش رهبران ضلالت و خذلان و سلب توفيق ناشى از آنان برخيزد و همچنان رحمت شامل رحمتهاى عيان و نهان مادى و معنوى گردد كه در دنيا شامل هر چيز است ، و رحمتهاى معنويه از وسائل هدايت كه براى همه است ولى مؤمنان از آن بهره‌مند شوند ، ولى هدايت‌هاى خاصه از آن مؤمنان است و رحمت‌هاى آخرت هم اكثرش مخصوص مؤمنان است و عمدهء آن و مايهء آن امام است و طاعت او و علمى كه از او دريافت شود و از اين جهت آن را به امام تفسير كرده است .\r\nقوله : ولاية غير الامام - بيان مفعول « يتقون » است كه محذوف است ، يعنى كسانى كه خود را از ولايت امام ناحق باز دارند ، و با تفسير آن به شرك منافات ندارد زيرا اين هم فرد نهانى شرك است و شك نيست كه پيرو امام ناحق متقى نيست زيرا تقوى به اطاعت و پيروى از حق است و پيروى ناحق با تقوى مخالف است ، از مجلسى ( ره ) . از مجلسى ( ره ) - ولايتنا - تفسير عمل صالح است و مقصود اين است كه عمل صالح سخن خوب را بالا مىبرد و سخن خوب كلمهء اخلاص و دعا و همهء ذكرها است و بالا رفتن آن رسيدن به محل رضا و پذيرش است ، يعنى عمل صالح كه ولايت است سخن خوب را پذيرا مىگردد ، و ممكن است كه ولايت تفسير همان سخن خوب باشد و مقصود اين باشد كه در ولايت اقرار هم لازم است . از مجلسى ( ره ) - ابن عباس گفته  « أَوْفُوا بِعَهْدِي »  يعنى در پيروى از محمد ( ص ) ،  « أُوفِ بِعَهْدِكُمْ »  يعنى در بر داشتن بارهاى گران از دوش شماها و برداشتن زنجيرها از دست و پاى شما .\r\nآنچه در اين خبر ذكر شده است عمدهء اجزاء پيمان است كه اصول دين است و به ذكر ولايت اكتفاء كرده چون مستلزم اجزاء ديگر است ، بلكه\r\n\r\n","description":"","footnote":"","page_name":" 778 ","page_number":778},
  {"content":"\r\n\r\nمستلزم فروع دين است زيرا ولايت و پيروى از ائمه متضمن هر طاعت و ترك هر حرام است و داعى به آن است زيرا ولايت حقيقى محقق نيست مگر بدان ، براى ولايت درجاتى است چنانچه براى بهشت درجاتى است و هر درجه از ولايت موجب درجه‌اى است از بهشت و با اينكه خطاب در اين آيه به بنى اسرائيل است كه مىفرمايد :\r\n« اى بنى اسرائيل به ياد آريد نعمتى را كه به شما عطا كردم و وفا كنيد به عهد من تا به عهد شما وفا كنم » با اين تفسير منافات ندارد براى اينكه :\r\n1 - خطاب متوجه آن بنى اسرائيل است كه معاصر پيغمبر ( ص ) بودند و طرف خطاب قرآن شدند .\r\n2 - تورات هم شامل لزوم ايمان به همهء رُسُل و كتب الهيه است خصوص اقرار به پيغمبر خاتم و آنچه آورد و اين موضوع ولايت داخل در پيمان و عهدى است كه از آنها گرفته شده است .\r\nپايان نقل از مجلسى ( ره ) .\r\nمن مىگويم : اين آيه در مقام مذاكرات مهمى است كه قرآن با يهود داشته است ، يهود در محيط مدينه و بلكه در سراسر عربستان نيروى مهم سرمايه‌دارى بودند و در تاريخ هجرت و نزول قرآن و آغاز دعوت اسلامى انحصارات مالى و اقتصادى سرزمين عربستان را در اختيار داشتند ، يهود از آغاز مليت خود با پول و زر سرو كار داشته و در حقيقت طلا پرست بودند و حادثهء گوساله‌پرستى و قيام سامرى در ميان آنها رمز همين خلق فطرى آنها بود و چه خوش سروده است حافظ شيرازى :\r\n چون سامرى مباش كه زر ديد و چون خرى * موسى بهشت و از پى گوساله مىرود \r\nيهود عربستان با مهارت سرمايه‌دارى خود همهء سران قبائل عرب را كه در محيط دسترس آنان بود با خود داشتند و مزدور خود ساخته بودند\r\n\r\n","description":"","footnote":"","page_name":" 779 ","page_number":779},
  {"content":"\r\n\r\nو به وسيلهء با خود داشتن آنها دسترنج همهء مردم را مىربودند و به سران دست نشاندهء قبائل عرب هم سهمى مىدادند و به عبارت ديگر يهود يك دستهء استعمارگر ماهر سرزمين عربستان بودند كه در يمن و يثرب به خصوص نفوذ كاملى داشتند .\r\nدر حقيقت پول و بانگ سراسر عربستان كه وسيلهء تجارت و كسب و جلب منافع عموم مردم بود در دست اينها بود ، در آغاز هجرت پيغمبر به مدينه و توجه قبائل يثرب به آن حضرت نقشه كشيدند كه پيغمبر را هم مانند سائر سران عرب با خود همدست و همداستان سازند و از نفوذ او هم براى غارت و چپاول مردم استفاده كنند و به همين مناسبت با او عهدنامهء صلح مفصلى امضاء كردند كه در سيرهء ابن هشام ضبط شده است و من آن را در 23 ماده در مقدمهء جلد دوم شرح خصال صدوق عليه الرحمه ترجمه كرده‌ام ولى پس از بررسى وضع اسلام و اطلاع بر اقتصاد عمومى اسلام و دقتى كه اسلام در توزيع ثروت كرده و به حد كافى از مطامع سرمايه‌دارى جلوگيرى نموده است و به خصوص ربا و بانك دارى را به وجه شديدى تحريم نموده يهود درك كردند كه نفوذ اسلام سرمايه‌دارى آنها را كاملًا تهديد مىكند و به غارت و چپاول آنها نسبت به دسترنج و منافع عمومى خاتمه مىدهد .\r\nو با اينكه كاملًا درستى و صحت اسلام و مقررات قرآن را مىفهميدند ولى عشق پول و طلا و ليره جلو سران يهود سدى بود از پذيرش اسلام و هم آهنگى با عموم مردم ، در عين حالى كه سرمايه‌داران بزرگ يهود كه ملايان يهود در رديف آنها بودند به سختى با اسلام مبارزه مىكردند كارگران و بينوايان يهود تا آنجا به اسلام علاقه پيدا كردند براى روشن شدن اين موضوع داستان حويصه و محيصه بسيار قابل توجه است .\r\nسيره ابن هشام ج 2 ص 63 .\r\nابن اسحاق گويد : رسول خدا ( ص ) اين دستور را صادر كرد كه :\r\n\r\n","description":"","footnote":"","page_name":" 780 ","page_number":780},
  {"content":"\r\n\r\n« بر هر كدام از رجال يهود دست يافتيد او را بكشيد » محيصة بن مسعود جهش كرد بر ابن سنينه و او را كشت - ابن هشام گويد ابن سنينه - و او مردى از بازرگانان يهود بود كه با آنان آميزش و معامله داشت ، در اين وقت هنوز حويصة بن مسعود برادر محيصه اسلام را نپذيرفته بود و بزرگتر از محيصه بود و چون محيصه ، ابن سنينه را كشت حويصه او را كتك مىزد و به او مىگفت : اى دشمن خدا او را كشتى ؟ به خدا چه بسيار پيه در شكم تو از مال او موجود است . محيصه در پاسخ او مىگفت : به خدا كسى دستور كشتن او را به من داده است كه اگر دستور كشتن تو را هم به من بدهد گردن تو را مىزنم ، گويد به خدا سرآغاز اسلام حويصه همين بود كه به برادرش گفت : تو را به خدا اگر محمد دستور بدهد مرا بكشى خواهى كشت ؟ در پاسخ او گفت : آرى به خدا اگر مرا مأمور كند گردنت را بزنم مىزنم ، او گفت : به خدا دينى كه تو را به اين پايه رسانيده است شگفت آور است ، آن را به حويصه اعلام كن .\r\nابن اسحاق گفته است : اين داستان را يكى از وابسته‌هاى بنى حارثه از دختر محيصه برايم باز گفت و محيصه در اين باره اين شعر را سرود :\r\n زاد مامم گفت گر دستور قتلش را بگيرم * تار كش را بردرم با تيغ خون آشام بران\r\nتيغ تيزى چون نمك بىرنگ و صقيل * مىكشد بىشك چه پائين آورم آن را به خصمان\r\nخوش ندارم من تو را گردن زنم اندر اطاعت * ور ز مأرب تا به بصرى را برآرم زير فرمان \r\nنتيجه اينكه مغز مبارزهء يهود با اسلام بر اساس اقتصاد بود و عدالت و تحديدى كه اسلام از سرمايه‌دارى مىكرد با منافع استعمارى يهود سازگار نبود و آن مرجعى كه اين حقيقت اسلامى را اجراء مىكرد خلافت حَقَّهء\r\n\r\n","description":"","footnote":"","page_name":" 781 ","page_number":781},
  {"content":"\r\n\r\nاسلامى بود كه به وجود امير المؤمنين و ائمهء معصومين محقق مىشد و در اين صورت تفسير اين آيه كه مهمترين اتمام حجتهاى قرآن است با يهود ، و مىتوان گفت آخرين سخن مسالمت آميز قرآن است با آنها به ولايت امير المؤمنين و ائمهء معصومين بسيار به جا است زيرا شعار مهم اقتصادى حكومت ائمه اين دو جمله بود :\r\n1 - قسمت بالسويه - يعنى توزيع ثروت بر همهء مردم برابر با هم لغو حكومت زور بر بشر .\r\n2 - عدالت در رعيت - يعنى غدقن از هر گونه اعمال نفوذ و خودسرى و توسرى لغو حكومت زور بر بشر .\r\nو همين دو جمله هم سبب مخالفت يهود با اسلام بود ، زيرا حكومت و نفوذ در يهود يا سران پول پرست و سرمايه‌دار آنها بود و عموم مردم از خود هيچ نداشتند و مسخر پول دارها و ملايان خود بودند . از مجلسى ( ره ) - قوله  « لا يَمْلِكُونَ الشَّفاعَةَ إِلَّا مَنِ  » - اين استثناء ممكن است از شفيعان باشد و يا شفاعت‌شده‌ها و يا از هر دو زيرا ملك شفاعت اين سه وجه را دارد ، و طبرسى آن را به معنى اعم حمل كرده و گفته :\r\nيعنى قدرت بر شفاعت ندارند ، نه شفاعت كنند و نه شفاعت شوند در وقتى كه اهل ايمان همديگر را شفاعت كنند و عهد ايمان و اقرار به يگانگى خدا است و تصديق پيغمبران او ، و بعضى گفته‌اند شهادت به يگانگى خدا و بيزارى از توان و نيرو است در برابر خدا .\r\n« وُد » - بنا بر اين تفسير دوستى امام است ، ممكن است مقصود از  « الَّذِينَ آمَنُوا »  ائمه باشند كه خدا دوستى آنها را در دل مؤمنان نهاده يا مقصود خود مؤمنان باشند كه دوستى ائمه را به آنها داده است .\r\nو تفسير « لُد » - به كفار ، براى سرسختى و لجاجت آنها است در بارهء ولايت على ( ع ) .\r\n\r\n","description":"","footnote":"","page_name":" 782 ","page_number":782},
  {"content":"\r\n\r\nاز بيضاوى گفته است : در  « ما أُنْذِرَ آباؤُهُمْ »  سه وجه است :\r\n1 - آنكه ( ما ) نافيه باشد ، و مقصود اين باشد كه پدرانشان انذار نشده‌اند ، يعنى پدران نزديك آنها كه در دوران فترت بوده‌اند .\r\n2 - ( ما ) موصوله باشد و مفعول دوم تنذر باشد ، يعنى بيم دهى آنها را بدان چه بيم داده شدند پدرانشان در دوران قديم .\r\n3 - ( ما ) مصدريه باشد و به تأويل مصدر مفعول مطلق تنذر باشد ، يعنى بيم دهى آنها را به همان بيم دادن پدرانشان ، و اين مطابق تفسير اين حديث است . از مجلسى ( ره ) - به آيهء دهم استدلال شده است به اينكه تكليف به ما لا يطاق جائز است و حق اين است كه تكليف به امر ممتنع بالذات گر چه عقلًا جائز است ولى واقع نشده به دليل استقراء ، و اخبار به وقوع چيزى يا عدم آن منافات با قدرت بر آن ندارد مانند اخبار خدا از عملى كه بنده در آينده به اختيار خود مىكند و با علم به اينكه انذار فائدهء عملى ندارد براى اتمام حجت است و درك فضيلت رسالت ، پايان نقل از مجلسى ( ره ) .\r\nمن مىگويم : تكليف جدى به ما لا يطاق از نظر عقل زشت است و صدور آن از خداى حكيم محال است و مورد آيه موضوع امتناع بالاختيار است كه منافات با قدرت و اختيار ندارد و از باب تكليف بما لا يطاق نيست . از مجلسى ( ره ) - سپس امام شاهدى از قرآن آورده كه مقصود از نور امام است و آن در سورهء تغابن است به اين لفظ :  « فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا  » و تغيير عبارت آيه يا از نُسّاخ و روات است يا از خود امام كه نقل به معنى كرده يا در مصحف آنان چنين بوده ، و مفسرين نور را به قرآن تفسير كرده‌اند و آن حضرت آن را به امام تأويل كرده است چون در آيات ديگر مانند آيهء  إِنَّما وَلِيُّكُمُ اللَّهُ  و آيهء اولو الامر ، امام همرديف پيغمبر آمده است و كلمهء انزال با آن منافات ندارد زيرا قرآن در بارهء رسول هم انزال تعبير\r\n\r\n","description":"","footnote":"","page_name":" 783 ","page_number":783},
  {"content":"\r\n\r\nكرده و در شأن او فرموده ( 10 سوره طلاق ) : « به تحقيق خدا نازل كرده بر شما ذكرى ، رسولى » چون نور پيغمبر و وصى را از پشت آدم به پشت عبد المطلب فرود آورده و در آنجا دو نيمه شدند و نيمى به عبد اللَّه منتقل شده و نيمى به ابى طالب و چنانچه خدا تعالى در بارهء على ( ع ) فرموده : « و نورى كه فرو فرستاديم با او » و به تعبير ديگر خدا پس از بالا بردن آنان به ملأ اعلى و مشرّف ساختنشان به مقام  قابَ قَوْسَيْنِ أَوْ أَدْنى  آنها را از آن درجهء بلند به معاشرت با خلق فرود آورده براى هدايت آنها .\r\nو به علاوه امام همان حقيقت قرآن است كه معانى بلند آن در باطن او نقش است و امام قرآن زنده و ناطقى است در برابر اين قرآن كه نقوشى است يا آنچه بر زبان گفته شود كه الفاظى است و از اين جهت امير المؤمنين ( ع ) در چند مورد فرموده : منم كلام اللَّه الناطق .\r\nقوله تعالى :  « وَ اللَّهُ مُتِمُّ نُورِهِ  » : ولاية القائم - برگشت به اتمام تفسير آيهء اول است كه راوى براى شتاب در پرسش از آيهء ديگر سخن آن حضرت را قطع كرده ، قوله امّا هذا الحرف ، يعنى « بولاية على » در دنبال آيه يا تمام جملهء «  وَ اللَّهُ مُتِمُّ نُورِهِ  ولاية القائم  وَ لَوْ كَرِهَ الْكافِرُونَ  بولاية على » و بسا مقصود اين است كه اين تفسير در حين نزول بيان شده است نه اينكه در لفظ قرآن بوده است . از مجلسى ( ره ) - بدان كه ميان مفسرين شهرت دارد كه اين آيات در بارهء عبد اللَّه بن ابى و همدستان او نازل شده ، و اين منافات ندارد كه در منافقان همكار آنان نيز صدق كند زيرا خصوصيت مورد ، حكم را تخصيص نمىدهد و به علاوه ممكن است برخى آيات دو بار نازل شده باشد و به علاوه ، چندان اعتمادى به شأن نزولهاى منقول از مفسران عامه نيست . از بيضاوى - مُكب ، يعنى كسى كه هر ساعت بلغزد و برو درافتد براى دشوارى راه و بدى آن و كجى آن و گفته شده است كه مقصود از\r\n\r\n","description":"","footnote":"","page_name":" 784 ","page_number":784},
  {"content":"\r\n\r\nمُكب ، نابينا است كه پايش ميلنگد و به زمين مىافتد و مقصود از سوى ، آدم بينا است كه راه را درست مىبيند و بىلغزش راه مىرود . از مجلسى ( ره ) - اينكه فرمود گفتند محمد كذاب است ، تفسير شاعر است ، زيرا مقصود از شاعر كسى است كه با هر نيرنگ دروغ را رواج مىدهد كه يكى وزن و قافيه است و بناچار بايد پايهء سخن آنان بر اين باشد كه گفتارش از خيالات شعريه و امور باطله است و ساخته شده زيرا در اينكه قرآن شعر به معناى نظم معمولى نيست هيچ كس شك نداشته .\r\nقطع و تين ، بريدن رگ دل است با گردن زدن . از مجلسى ( ره ) -\r\n« قلت هذا تنزيل »\r\nيعنى كلمهء « بوصيك » هم نازل شده ؟ و تأويلات گذشته در اين مىآيد ، زيرا تكذيب در امر وصى تكذيب به موصى است . از مجلسى ( ره ) - من گويم : شك نيست در اينكه كسانى كه در بارهء ائمه ( ع ) ستم كردند بدترين فجار و كفارند ، قوله : يعنى امير المؤمنين ، ظاهر اين است كه كلمهء هذا در آيهء اشاره به امير المؤمنين ( ع ) است و آن باطن آيه است و يا اشاره به عذابى است كه مترتب بر ترك ولايت است و مقصود از تنزيل در اينجا تأويل است چنانچه در نمونه‌هاى گذشته بيان شد ، و ممكن است در قرائت ائمه بعد از هذا كلمهء امير المؤمنين موجود باشد . از مجلسى ( ره ) - تفسير روزى به ولايت ، تفسير كردن روزى است به روزى روحانى ، يا مقصود معنى اعم است و فرد اشرف آن را كه ولايت است يادآور شده به خصوص زيرا آن اصل و مايهء سائر علوم و معارف است و هيچ علم و معرفتى به دست نيايد جز به وسيلهء همان ولايت و پيروى ائمه و استفاده از سرچشمهء سرشار علوم آنها و زيادتى حرث را به كثرت منافع دنيويه تفسير كرده يا به اعم از آن و از علوم و معارفى كه از ائمه نشر شده و آخرت را به رجعت و دولت قائم ( ع ) تفسير كرده براى آنكه اكثر آيات\r\n\r\n","description":"","footnote":"","page_name":" 785 ","page_number":785},
  {"content":"\r\n\r\nبعث و قيامت به دولت قائم و رجعت تأويل شده چون از مقدمات آن است . از مجلسى ( ره ) - شيعه را به اخذ ميثاق اختصاص داده براى آنكه آنان پذيرفته‌اند ، زيرا ظاهر اخبار اين است كه پيمان در عالم ذر بر همهء خلق عرضه شده ولى شيعه پذيرفته‌اند و ديگران نپذيرفته‌اند ، جوهرى گفته :\r\nذره جمع ذر است كه به معنى مورچه‌هاى خرد است و آنها را به ذر تشبيه نموده است براى خردى اجزائى كه موقع ميثاق روح به آنها تعلق گرفته و اين هنگامى بوده كه در صلب آدم بودند و يا پس از آنكه از آن برآمدند چنانچه تفصيل آن در كتاب ايمان و كفر بيايد ، پايان نقل از مجلسى ( ره ) .\r\nظاهراً مقصود از ذره همان اجزاء اوليهء ماده است كه هر موجودى از تركيب آنها پديد گردد و مقصود از اخذ ميثاق استعداد خير و فهم و تعقلى است كه در پاره‌اى از ذرات هست و در پاره‌اى نيست و سبب اختلاف فهم افراد بشر اختلاف ذره‌هاى ساختمان مغزى آنها است . از مجلسى ( ره ) - بدان كه محدثين را عقيده بر اين است كه چون خدا به كردار و عقيدهء بنده‌ها آگاه بود در متن واقع و مىدانست كدام خوب است و كدام بد ، تنها را طبق آن آفريد نه بر خلاف آن .\r\nمحدث استرآبادى ( ره ) گفته است : مقصود خلق تقدير است نه خلق تكوين ، و محصول مقام اين است كه خدا از دو طينت خوب و بد تنهائى مقدر كرد و ارواح را مكلف ساخت و وضع ارواح عيان شد و براى هر روحى تن شايسته آن را تقدير كرد .\r\nمقصود از ظلال عالم مثال يا عالم ارواح يا عالم ذر است و همانا عالم مثال را تعبير به سايه كرده است براى آنكه تابع اين عالم است و با آن موافق است و وجه شباهت نسبت به دو معنى ديگر هم قريب به همين است . از اين حديث استفاده مىشود كه عنوان امت پيغمبر خاتم و امت اسلامى اختصاص به همان شيعه دارد كه از روى حقيقت پيغمبر را\r\n\r\n","description":"","footnote":"","page_name":" 786 ","page_number":786},
  {"content":"\r\n\r\nشناخته‌اند ، و على ( ع ) را شناخته‌اند ، زيرا عقيدهء نبوت و مقررات اسلام وابسته به عقيدهء امامت است و منكران امامت ، پيغمبر را به حقيقت مقام نبوت نشناخته‌اند و او را يك رهبر عادى فهميده‌اند . از مجلسى ( ره ) - مشهور ميان متكلمين اين است كه خلق ارواح بر اجساد مقدم نيست ولى اخبار بسيارى دلالت دارد بر اينكه ارواح پيش از ابدان خلق شده است و از نظر عقل مانعى ندارد و دليلهائى كه بر نفى آن آورده‌اند مورد اعتراض است و گفتار در اين باره در كتاب كفر و ايمان بيايد ان شاء اللَّه .\r\nكان في النار ، يعنى در ميان اهل دوزخ بوده و طينت او طينت دوزخيان بوده است ، پايان نقل از مجلسى ( ره ) .\r\nمن مىگويم : تحديد تقديم آفرينش ارواح بر ابدان به مدت معينى كه دو هزار سال يا بيشتر از آن در اخبار تعبير شده است بسيار مبهم و نامفهوم است زيرا معلوم نيست مقصود تقدم خلق عالم ارواح است بر عالم ابدان ، يعنى عالم قوه به عالم ماده به اين فاصله معين ، يا مقصود تقدم روح هر شخص معينى است بر بدن او به اين فاصله معين ؟ و چون خلق ابدان به مدت نامعلومى تدريجى است مفهوم درستى براى تعيين اين فاصله نيست و در صورتى كه مقصود تقديم خلق عالم روح بر عالم ماده باشد ، تحديد به دو هزار سال چه مفهومى مىدهد در حالى كه سال جز اعتبارى در مقدار گردش اوضاع مادى از ماه و خورشيد و افلاك نيست و در صورتى كه اين منظومهء شمسى و مجموعهء فلكى نباشد چگونه اندازه‌گيرى به سال مفهوم است ، همين خود يك نقطهء ضعف روشنى است براى اين گونه اخبار ، و به علاوه تقدم خلق روح بر بدن با نص قرآن مخالف است كه مىفرمايد :\r\n( 12 سوره مؤمنون ) : « و هر آينه آفريديم انسان را از فشرده‌اى از گلِ » ( 13 ) : « سپس او را نطفه‌اى ساختيم در قرارگاهى محكم » ( 14 ) :\r\n\r\n","description":"","footnote":"","page_name":" 787 ","page_number":787},
  {"content":"\r\n\r\n« سپس آن نطفه را علقه آفريديم و از آن علقه مضغه آفريديم پس از آن مضغه استخوان آفريديم و پس گوشت بدان برآورديم و سپس او را آفريدهء جديدى پديدار كرديم » از اين آيه به خوبى روشن است كه پديدهء روح هر فرد انسان پس از اتمام شدن خلقت بدن است در رحم ، دلالت اين آيهء قرآن بر حدوث روح بعد از بدن روشن‌تر از اين اخبار است و اين اخبار مخالف قرآن است ، و قطع نظر از ادلّهء عقليه كه اقامه شده است بر امتناع تقدم آفرينش روح بر بدن ، قرآن هم بر آن دلالت روشن دارد و اين اخبار نامفهوم و مبهم و متشابه هستند . يعنى امام به وضع درونى و درجهء روحيهء مردم دانا است و هر كه را بيند و يا آواز او را شنود مىفهمد چه عقيده و ايمانى دارد و چه مىفهمد و چه استعداد و آمادگى دارد و تا چه حد توانائى درك حقائق را دارد و بايد به او با چه زبانى سخن گفت و چه پرده‌اى از حقيقت را براى او برداشت و طبق عقيده و ايمان و درجهء استعداد او با او سخن مىگويد و او را مىآموزد .\r\nبنا بر اين ممكن است به يك سؤال جوابهاى مختلف دهد و همه در جاى خود درست باشد از نظر نيروى ادراك سئوال‌كننده ، فرض سه نفر به اين ترتيب :\r\n1 - كودك 2 - يك مرد بىسواد 3 - يك دانشجوى كامل طبيعى ، مىپرسند از شما كه يك مهندس عالى مقام بلور سازى هستيد اين شيشه چيست ؟ البته شما كه يك مهندس عالى مقام شيمىدان هستيد ، در برابر اين يك سؤال از سه سؤال‌كنندهء فوق يك جواب نخواهيد داد بلكه حتماً سه جواب مختلف مىدهيد و خود را هم بسيار هوشمند و استاد مىدانيد .\r\n\r\n[ ابواب تاريخ 
  ]\r\nاز مجلسى ( ره ) - بدان كه در اينجا اشكال مشهورى است كه شهيد ثانى و جمعى آن را ايراد كرده‌اند و آن اين است كه بنا به گفتهء كلينى در تاريخ حمل و ولايت پيغمبر كه اولى در 11 - 13 ذى حجه باشد و دومى\r\n\r\n","description":"","footnote":"","page_name":" 788 ","page_number":788},
  {"content":"\r\n\r\nدر 12 ربيع الاول ، لازم آيد كه مدت حمل آن حضرت يا سه ماه باشد يا يك سال و سه ماه با اينكه فقهاى اماميه اتفاق دارند كه مدت حمل كمتر از شش ماه و بيش از يك سال نتواند بود واحدى از علما اين وضع غير عادى حمل را از خصائص آن حضرت نشمرده‌اند .\r\nجواب اين اشكال اين است كه اين تاريخ بر اساس قانون نسىء است كه در جاهليت معمول بوده و خدا تعالى آن را غدقن كرد و فرمود ( سوره توبه ) :\r\n« همانا نسىء ( يعنى تأخير حج از ذى حجه ) فزودنى است در كفر » .\r\nشيخ طبرسى در تفسير اين آيه از مجاهد نقل كرده كه مردم جاهليت هر دو سال حج را در يكى از ماه‌ها انجام مىدادند ، دو سال در ذى حجه و دو سال در محرم و به همين ترتيب تا آخر ماه‌هاى عربى و حج عرب پيش از حجة الوداع پيغمبر در ذى قعده واقع شد و سپس پيغمبر در سال آينده در خود ذى حجه انجام حج نمود و در خطبهء خود فرمود :\r\n« هلا زمانه چرخيد تا بدان وضعى رسيد كه خدا آسمانها و زمين را آفريد ، سال 12 ماه است و چهار ماهش حرام است سه ماه پى در پى ذو القعده و ذو الحجه و محرم و چهارم ماه رجب در ميان جمادى و شعبان » مقصودش اين بود كه شهرهاى حرام بجاى خود برگشته و حج به ذى حجه رسيده و نسىء ملغى شده و پس از اين مقدمه در ضمن بيان مفصلى نتيجه مىگيرد كه حج عرب در سال حمل پيغمبر در جمادى الثانيه بوده و مدت حمل از نه ماه تا ده ماه بوده است . از مجلسى ( ره ) - آنچه به خاطر مىرسد اين است كه چون مقصود از خلق آدم پيغمبر و ائمه ( ع ) بودند خدا آدم ( ع ) را از گل پاك آفريد تا قابل باشد كه اين اشخاص مقدس از آن برآيند و آن گِل را در پدران و مادرانى خوب پرورش داد تا به حد كمال رسيد در عبد اللَّه و عبد المطلب و اين دو وجود مقدس را از آنها آفريد .\r\n\r\n","description":"","footnote":"","page_name":" 789 ","page_number":789},
  {"content":"\r\n\r\nو شايد مقصود از حفظ نور و جا به جا شدن آن در اصلاب طاهره و ارحام مطهره كنايه از انتقال اين قابليت و استكمال اين استعداد بوده است و آنچه وارد شده است كه كمال و فضل آنها به واسطهء اشتمال بر اين انوار بوده است به اين توجيه درست مىآيد و آنچه از اخبار هم شبيه اين خبر است چنين توجيه مىشود و خدا مىداند حقائق اين اسرار را با حجج اخيارش .\r\nمحدث استرآبادى ( ره ) گفته : معلوم است كه دو مجرد يكى نگردد و يك مجرد هم تقسيم پذير نيست و ممكن است مقصود از روح در اينجا يك ابزار جسمانى باشد كه نورانى است و منزه از كثافت بدنيه است .\r\nيكى از افاضل گفته : مقصود از خلق دو روح بىتن خلق دو وجود مجرد است و از يكى كردن آنها تعلق هر دو است به يك كالبد مثالى نورانى لاهوتى و مقصود از تفريق آنها تعلق هر كدام از آنها است به يك بدن شهوى جسمانى . از مجلسى ( ره ) - اگر اعتراض شود كه چگونه درست باشد گواه بودن آنان بر آفرينش مخلوقات با اينكه خدا مىفرمايد ( 51 سوره كهف ) : « من آنها را گواه نگرفتم به آفرينش آسمانها و زمين و نه به آفرينش خودشان » .\r\nجواب گوئيم كه با اين آيه منافات ندارد بلكه اين آيهء مؤيد مضمون آن حديث است ، زيرا ضمير در « ما أشهدتُهُم » به شيطان و ذريهء او بر گردد يا به مشركان به دليل اينكه دنبال آن فرمايد : « من ستمكاران را كمك خود نگيرم » و اين منافات ندارد كه خدا رهبران به حق را گواه آفرينش خلق سازد . از مجلسى ( ره ) - چون نور الانوار عبارت از محمد ( ص ) و منظور از انوار اوصياء معصوم اويند و نور او همان قرآن است كه بيان هر چيزى است ، درست باشد كه گفته شود اوصياء به وسيلهء قرآن پرتو يافتند .\r\n\r\n","description":"","footnote":"","page_name":" 790 ","page_number":790},
  {"content":"\r\n\r\nاز مجلسى ( ره ) - اشباح جمع شبح است و آن نمونهء دور نماى انسان و جز آن است و مقصود از آن يا كالبدهاى مثالى است و منظور از بىروحى اين است كه روح حيوانى نداشته يا منظور سلب مطلق روح مجرد و مادى است كه جسم لطيف باشد تا درست آيد ، زيرا تا روح به تن نپيوسته خودش موجودى جدا است كه از يك نظر روح است و از يك نظر كالبد ، آنها كالبدهاى نورانى بودند كه روح ديگرى بدانها پيوسته نبود .\r\nبنا بر اين ظل النور يعنى سايه‌اى كه خود نور است و ممكن است اضافه در هر دو عبارت لاميه باشد يعنى از نور خدا بودند و اين معناى باريكى است و به روش حكماء نور را در اينجا به عقل تفسير كنند . از مجلسى ( ره ) - اين معجزات مشهور آن حضرت است كه خاص و عام روايت كردند و بىسايه بودنش يا براى اين بوده كه خدا نورى در گرد او مىآفريده يا از نور تن او بوده كه به پرتو خورشيد برابرى مىكرده چنانچه روايت كرده‌اند در شب تار از او نورى مىدرخشيد ، عايشه گفته شبى جامهء رسول خدا را مىدوختم و سوزن از دستم افتاد و هر چه آن را جستم نيافتم و رسول خدا وارد شد و سوزن در پرتو نور روى او هويدا گرديد . . . و مقصود از سجود سنگ و درخت سجدهء احترام است نه سجدهء عبادت ، و اداى آن به خم شدن آنها در برابر پيغمبر ( ص ) بوده . از مجلسى ( ره ) - اينكه در اين حديث معراج را دو بار دانسته منافات با روايت صفار و صدوق ( ره ) ندارد كه در بصائر و خصال از صباح مزنى از امام صادق ( ع ) روايت كرده‌اند كه پيغمبر ( ص ) را صد و بيست بار به آسمان بردند و هر بارى نبود مگر آنكه خدا عز و جل وحى كرد در آن به پيغمبر در بارهء على ( ع ) و ائمه بيشتر از آنچه در بارهء فرضه‌ها وحى كرد و سفارش نمود ، زيرا به چند وجه ممكن است دو مضمون را با هم جمع كرد و سازش داد :\r\n\r\n","description":"","footnote":"","page_name":" 791 ","page_number":791},
  {"content":"\r\n\r\n1 - دو بار در مكه بوده و باقى ( 118 ) در مدينه .\r\n2 - دو بار تا عرش بوده و باقى تا آسمان .\r\n3 - دو بار با تن بود و باقى با روح - و شايد اين روشن‌تر باشد .\r\n4 - دو بار معراجى بوده كه از آن به امت گزارش داده و باقى محرمانه بوده و ماجراى آن فاش نشده .\r\nكما قال اللَّه تعالى ، يعنى در سورة النجم كه مىفرمايد :\r\n( 5 ) : « به او آموخت شديد القوى » - صاحب نيروهاى سخت - بيضاوى گفته مقصود فرشته‌اى است نيرومند از هر جهت و آن جبرئيل است .\r\n( 6 ) : « توان دارى است » يعنى خردمندى راد و درست فهم « كه استوار شد » يعنى به صورت واقعى خود كه خدايش چنان آفريده برخاست - و گفته شده يعنى به نيروى خود بر آنچه گماشته شد چيرگى كرد .\r\n( 7 ) : « و او » يعنى جبرئيل « در كرانه‌اى هر چه بالاتر بود » .\r\n( 8 ) : « سپس نزديك شد به پيغمبر پس سرازير شد » - تا به او در آويخت - اين مجسم كردن وضع بالا بردن او است پيغمبر را ، و گفته شده است مقصود اين است كه جبرئيل از افق اعلى سرازير شد تا به رسول خدا نزديك گرديد و بىآنكه از جاى خود بحنبد او را بالا برد ( و به عبارت ساده از همان جا كه بود دست انداخت و پيغمبر را بالا برد ) و اين بيان شدت نيروى او است ، زيرا تدلّى همين معنى را مىدهد .\r\n( 9 ) : « پس بود » جبرئيل نسبت به محمد « بمانند قاب قوسين يا نزديكتر » - يعنى بلكه نزديكتر - مجسم كردن اندازهء پيوست او است به محمد ( ص ) و امكان گوش گرفتن آن حضرت وحى او را كه مىآورد براى از ميان برداشتن دورى فاصله كه مايهء اشتباه است .\r\n( 10 ) : پس « وحى صادر كرد » جبرئيل « به بندهء او » يعنى بندهء خدا « آنچه را وحى آورده بود » يا مقصود اين است كه بعد از اين مقدمات\r\n\r\n","description":"","footnote":"","page_name":" 792 ","page_number":792},
  {"content":"\r\n\r\n« خدا وحى كرد به بندهء خود آنچه را وحى كرد » .\r\nو گفته‌اند همهء اين ضميرها به خدا بر مىگردد و مقصود از شديد القوى خداوند است چنانچه در وصف خود فرموده است ( 58 سوره ذاريات ) : « او است رزّاق و صاحب نيروى محكم » و نزديك شدن به او از نظر بالا بردن درجهء او است و تدلى به وى كنايه از جذب او است به سراسر هستى او به آستان قدس الهى . انتهى .\r\nجوهرى گفته : گويند ميان آن دو قاب قوس فاصله است يعنى به اندازهء يك كمان - در اين حديث آن را به فاصلهء ميان سر دستهء كمان تا سر آن تفسير كرده و مبهم است و منطبق با لغتى كه نقل شد نيست و شايد مقصود فاصلهء سر كمان تا وسط آن يا دستگيرهء آن باشد .\r\nمقصود از حجاب پردهء معنوى فاصل ميان ممكن و واجب است كه مانع وصول به كُنه واجب است و آنچه را تواند شناخت به اعتبار تناسب و استعداد او است و اين امكان چون پرده‌اى ميان او و حق افتاده است كه با تابش هر چه بيشتر نور حق در آن نتواند كُنه ذات را دريابد و چون شعاع ديدهء رُبا جلوه كند ، چون برقى جهنده ، و از آميزش اين پرتو وجود واجب به سر حد امكان رنگى تيره بر آيد كه به زبرجد نمايد بمانند شيشه‌اى كه در پشت آن نور باشد ( شيشهء معمولى كه تار است ) .\r\nبه طور خلاصه نقل شد و مجلسى پس از شرح حديث گويد :\r\nيك فائدهء مهم :\r\nبدان كه اين دو خبر از اخبارى هستند كه دلالت بر معراج پيغمبر دارند آيات در اين زمينه بسيار است و اخبار از طريق خاصه و عامه متواتر است و از امام صادق ( ع ) روايت شده كه هر كه چهار چيز را منكر باشد شيعهء ما نيست : 1 - معراج . 3 - خلق بهشت و دوزخ .\r\n2 - سؤال و جواب در قبر . 4 - شفاعت .\r\n\r\n","description":"","footnote":"","page_name":" 793 ","page_number":793},
  {"content":"\r\n\r\nو از امام رضا ( ع ) است كه هر كه معراج را دروغ داند رسول خدا ( ص ) را دروغگو شمرده و آيات و اخبار دلالت دارند كه آن حضرت به مسجد بيت المقدس عروج كرده و از آنجا به آسمان بالا رفته در يك شب با تن شريف خود و انكار اصل معراج يا تأويلش به معراج روحانى يا خواب ، ناشى از جهات زير است :\r\n1 - كمى مطالعه و اطلاع از آثار ائمهء اطهار ( ع ) .\r\n2 - بىدينى و سستى عقيده و ايمان .\r\n3 - فريب خوردن از وسوسه‌هاى فلسفه مآبان و مدعيان حكمت .\r\nمن گمان ندارم در هيچ يك از اصول مذهب اين اندازه خبر وارد باشد و نمىدانم سبب چيست كه بعضى مدعى دانستن اصول ديگر مذهبند و آن را پذيرفته‌اند و در اين مقصد اسنى درمانده‌اند و سزا است كه به آنها گفت ( 85 سوره بقره ) : « آيا به برخى از كتاب ايمان داريد و به برخى كافريد ؟ » و عذرى كه آورند از نظر اينكه آسمانها رخنه بردار نيستند نزد خردمندان پوچ است و آنچه در اين باره بدان تمسك كنند جز شبهات وهميه نباشد با اينكه اين شبهه‌ها تنها دلالت دارند بر عدم امكان رخنه در فلك محيط به همهء اجسام .\r\nو قول به معراج مستلزم آن نيست و اگر اين گونه شكوك و شبهات مانع قبول مدلول اخبار متواتره باشد روا است در همهء آنچه از ضروريات دين است درمانده شد و من بسيار در شگفتم از پاره‌اى متأخرين اصحاب خودمان كه چرا در امثال اين حقائق دچار سستى و كاستى شدند و با آنكه مخالفان مذهب با اخبار كم و نارسا و سستى ايمان رد آن را روا ندانسته و به تأويل آن رخصت نداده‌اند و آنان با اينكه پيرو ائمهء اطهارند و چند برابر مخالفان در اين موضوع اخبار درست دارند ، پيرو اندكى از سفهاء مخالفان شده و به گفتار آنان در ميان گفتهء شيعهء ديندار چسبيده‌اند ، اعاذنا اللَّه و سائر المؤمنين من تسويلات\r\n\r\n","description":"","footnote":"","page_name":" 794 ","page_number":794},
  {"content":"\r\n\r\nالمضلين . سپس مرحوم مجلسى گفتار شارح مقاصد را در اثبات معراج جسمانى نقل كرده و گويد امام رازى آنان در تفسير خود براى اثبات معراج جسمانى مبالغه كرده و دليلها آورده از آن جمله اين است كه :\r\nفلك اعظم از اول شب تا پايان آن نزديك نيم دوره طى مىكند و در هندسه ثابت است كه نسبت قطر دائره به محيط نسبت 1 است به 14 ر 3 و نسبت نيم قطر هم به نيم دائره چنين است ، و چون در يك شب حركت به مقدار نيم دائره امكان پذير است به مقدار نيم قطر كه از زمين تا عرش باشد ممكن‌تر است و اين برهانى است قاطع بر اينكه سير از مكه تا فراز عرش در ثلث شب ممكن است و امكان آن در تمام شب روشن‌تر است .\r\nو پس از بيان مثل ديگر براى سرعت حركت از نظر طلوع آفتاب ، گويد اگر از نظر عقل بالا رفتن تن مادى مستبعد آيد پائين آمدن جسم لطيف چون جبرئيل هم مستبعد است و اگر آن را ممتنع دانيم طعن در نبوت همهء پيغمبران زنيم و قول به ثبوت معراج فرع عقيده به نبوت است ، و چون اين سرعت حركت در ذرات خود ممكن است در تن محمد ( ص ) هم ممتنع نباشد زيرا اجسام مانند هم باشند ، و نتيجهء همهء اين مقدمات امكان معراج است نهايت اينكه تعجب دارد و اين تعجب مخصوص به معراج نيست بلكه در همهء معجزات است مثل اينكه عصا مارى شود و هفتاد هزار بار ريسمان و چوب را ببلعد و باز عصا شود به همان كوچكى كه بود و معجزات ديگر همچنين است ، مىماند دليل بر وقوع آن ، و اهل تحقيق گفته‌اند دليل بر آن قرآن است و خبر :\r\nاما قرآن قول خدا ( 1 سوره اسراء ) : « منزه باد آنكه شبانه بندهء خود را از مسجد الحرام به مسجد اقصى برد » و بنده اسم تن و روح با هم است و بايد معراج به همهء تن و روح باشد . و اما خبر ، حديث مروى در صحاح است و آن مشهور است و دلالت دارد بر رفتن آن حضرت از مكه تا بيت المقدس و سپس\r\n\r\n","description":"","footnote":"","page_name":" 795 ","page_number":795},
  {"content":"\r\n\r\nاز آنجا تا آسمانها ، به طور خلاصه به پايان رسيد . پايان نقل از مجلسى ( ره ) .\r\nمن مىگويم : معراج در زمان گذشته و تا قرن نوزدهم كه هنوز علوم جديد پديد نشده و بشر بر شناسائى اجزاء ماده و اعماق فضا به واقع بينى نپرداخته بود و تقليد از همان فلسفه گيج كوتاه و نارساى يونانيان مىكرد بسيار مشكل و بلكه محال به نظر ميرسيد و بسيارى از فلاسفهء اسلامى كه دنبال افكار نادرست يونانيان رفته بودند در اين گونه مسائل درمانده بودند .\r\nو در معاصرين مرحوم مجلسى و دوران پيش از او فلسفهء يونانى در محيط اسلامى نفوذ به سزائى داشته و اساتيدى چون مير داماد و ملّاصدرا به جا گذاشته بود و اينان در موضوع معراج به دست و پا افتاده بودند و گويا گله و شكايت مجلسى از اين طبقه باشد .\r\nولى امروز بسيارى از مشكلات از ميان برداشته شده است و اين محال ممكن گرديده و بشر به اسرارى از اعماق فضا پى برده است و تا مسافتى از آن را كه ما وراء جو زمين است پيموده و دانسته كه در كُرات بالا هم وضع عناصر و هوا مشابه زمين است ، فقط عروج نياز به وسيله دارد و اين وسيله از طرف خدا در اختيار پيغمبر ( ص ) گذاشته شد .\r\nآنچه در موضوع معراج پيغمبر اسلام مورد توجه است همين توجه انسان است به فضا و زمينه سازى براى تسخير كره‌هاى آسمانى . معراج از نظر فلسفهء دينى يك سير ارتقاء عمومى است كه در زبان اسلام نماز را براى هر فرد مؤمن معراج شمرده است « الصلاة معراج المؤمن » و هر فرد بشرى كه به مقام نبوت و رسالت رسد بناچار او را معراجى باشد كه رمز نهايت قرب او است به حضرت خداوندى ، و البته انبياء و رسل در وضع معراج خود تفاوت داشته‌اند و آن چه مخصوص پيغمبر اسلام است موضوع فضاپيمائى و آسمان گردى است كه به عنوان يك نمونهء عالى سير ارتقاء بشرى در تعليمات اسلام ابتكار شده است .\r\n\r\n","description":"","footnote":"","page_name":" 796 ","page_number":796},
  {"content":"\r\n\r\nاز مجلسى ( ره ) - ولهم تبدل السيئات ، يعنى اين مزيت مخصوص به شيعه است و آن يا علاوه بر وعده است و يا تتمهء همان وعده است و شايد اشاره باشد به قول خدا تعالى ( 70 سوره فرقان ) : « جز آنكه باز گردد و بگرود و كار شايسته كند ، آنان را خدا ديگر گون سازد بد كردارىهايشان را به خوش كردارى » .\r\nو مقصود اين است كه ديگر گون كردن بد كردارى به خوش كردارى كه در اين آيه است ويژهء شيعه است زيرا عقيده به ولايت جزء ايمان است يا كار شايسته همان است چنانچه در خبر رسيده است . از مجلسى ( ره ) - أ تدرون ، اين پرسش براى تشويق به گوش كردن جواب و كشف از اندازهء فهم آنها بوده و برخى گفته‌اند براى تعريف مقام خود بوده است كه خدا به او چنين دانش عميقى داده است .\r\nفيها اسماء الجنه ، يعنى كتابى كه در آن اين نام‌ها بوده يا كنايه از علم او است به نام آنان تا به جايى كه مانند نوشته در مشت او است يا نامهء در دست او است تا اينكه مىفرمايد بمانند اين روايت در احاديث مخالفان هم هست .\r\nترمذى از عبد اللَّه بن عمرو بن عاص روايت كرده است كه پيغمبر ( ص ) نزد ما بيرون آمد و دو كتاب با خود داشت در بارهء آنكه در دست راستش بود فرمود : اين كتابى است از طرف پروردگار جهانيان و در آن است نام‌هاى اهل بهشت با نام پدر و قبيلهء آنها كه حساب آنان بسته شده و در آن فزودن و كاستى نيست هرگز ، و در بارهء آنكه در دست چپش بود فرمود :\r\nاين كتابى است از طرف پروردگار جهانيان ، در آن نام‌هاى دوزخيان است با نام پدر و قبيلهء آنها و حساب آنها بسته شده و در آنها فزايش و كاستى نيست هرگز ، و سپس آنها را انداخت و فرمود : از اين امر بندگان فراغت حاصل شده ، دسته‌اى در بهشتند و دسته‌اى در دوزخ فروزان .\r\n\r\n","description":"","footnote":"","page_name":" 797 ","page_number":797},
  {"content":"\r\n\r\nدر اينجا برنامهء دين اسلام را در پنج قسمت تشريح كرده است :\r\n1 - علم قد فصله ، دانش مشروح و فهميدنى راجع به عقائد حقه و اصول و مبانى مذهبى .\r\n2 - ديانت روشن و هويدا ، از مقررات قانونى و حقوق مدنى و آنچه در اجراى عدالت لازم است ، مانند احكام قضاء و املاك و غيره .\r\n3 - فرائض واجبه ، از نماز و روزه و حج و سائر فروع دين كه اجتماع اسلامى بر اساس آن تشكيل مىشود .\r\n4 - حدود و مقررات مجازات عمومى از نظر ارتكاب خلاف از جنحه و جنايت و مخالفت ساير قوانين .\r\n5 - معلومات عمومى از تاريخ و اطلاعات جوى و زمين‌شناسى و غيره . از مجلسى ( ره ) - مناره به معنى چراغگاه است كه در اينجا مقصود از آن اوصياء است و برافراشتن اعلامش كنايه از اقامهء دليل واضح است بر خلافت و امامت آنان . از مجلسى ( ره ) - اين خبر چند توجيه دارد :\r\n1 - آنچه به خاطر من رسيده و به نظر من روشن‌تر است و آن اين است كه مقصود از سؤال اين است كه ابو طالب حجت و امام بود بر رسول خدا ( ص ) ؟ امام جواب داد : نه ، به علت اينكه او امانت نگهدار پيغمبر بود و وصاياى سلف را به او داد نه اينكه خود به او وصيت كرد و پيغمبر را خليفهء خود ساخت تا حجت بر او باشد ، او چون امينى بود كه امانت را به صاحبش رسانيد . سائل مقصود امام را نفهميد و گفت : دادن وصايا مستلزم اين است كه حجت بر او باشد و سؤال اول را تكرار كرد .\r\nامام جواب داد كه دادن وصيت به عنوان ردّ امانت مستلزم اين معنى نيست بلكه منافى آن است و قوله « مات من يومه » معنى روز دفع وصيت\r\n\r\n","description":"","footnote":"","page_name":" 798 ","page_number":798},
  {"content":"\r\n\r\nمُرد ، نه روز اقرار به نبوت ( يا روز اقرار به نبوت خ ل ) و شايد متعلق به هر دو باشد و مقصود اقرار ظاهرى باشد كه ديگران دانستند .\r\n2 - سؤال از اين باشد كه پيغمبر در بارهء ابو طالب مسئوليتى دارد و در هدايت او تقصير كرده يا نه ؟ امام جواب داد : ابو طالب مؤمن مُرد ، زيرا او خود حامل وصاياى سلف بود براى پيغمبر و چگونه بىايمان بود ؟ سائل گفت : در اين صورت مسئوليت هر دو بيشتر است زيرا با دليل روشن ابى طالب مسلمان نشده ؟ امام فرمود : مسلمان شد و از دنيا رفت .\r\n3 - بعضى افاضل در توضيح سؤال دوم گفته : مقصود اين است كه اگر ابو طالب حجت بر پيغمبر بود نبايد وصايا را به او داده باشد و بايد نزد خودش باشد . پايان نقل از مجلسى ( ره ) .\r\nولى آنچه به نظر مىرسد اين است كه مقصود از جواب سؤال دوم اين است كه اگر ابو طالب پيرو پيغمبر بود و پيغمبر بر او حجت و امام بود نبايد وصيت از دست او به پيغمبر برسد ، زيرا نمىشود رعيت امام و حجت ، حامل وصيت به او باشد و بنا بر اين تا زمانى كه وصايا را به پيغمبر تسليم نكرد در جزء رعايا و تابعين آن حضرت در نيامد و به تكليف خود عمل مىكرد ، و چون سائل از جواب دوم فهميد كه ابو طالب از نظر دينى در تابعين پيغمبر اسلام وارد نشده سؤال سوم را طرح كرد كه در اين صورت ابو طالب از نظر مسلمانى چه وضعى دارد و خلاصه مسلمان از دنيا رفته يا نه ؟\r\nامام جواب داد : آرى ابو طالب مسلمان از دنيا رفته ولى در مسلمانى ادامهء زندگى نداده ، زيرا همان روزى كه وصايا را به پيغمبر داده و رسماً وارد مسلمانى شده است از دنيا رفته و نتيجه اينكه ابو طالب مسلمان و تابع پيغمبر مرده است ولى در مسلمانى زيست نكرده .\r\nحاصل اينكه يك بار حال ابو طالب از نظر مقررات اسلامى مورد بررسى واقع مىشود كه بر اساس اقرار علنى به اداى شهادتين و اجراء مقررات\r\n\r\n","description":"","footnote":"","page_name":" 799 ","page_number":799},
  {"content":"\r\n\r\nاسلامى از نظر نماز و سائر فروع دين است ، چون مسلمانى تشكيلاتى است كه تابعيت آن با اداى شهادتين محرز مىشود و مليت آن با عمل به فروع دين معروفه ، در اين صورت گفته مىشود : ابو طالب يك مسلمان سرى و در حال تقيه بوده است ولى تطبيق شرائط تقيه بر حال ابو طالب مورد اشكال و بسيار پيچيده است . و يك بار از نظر مقام معنوى او كه خود رتبهء بيشترى داشته و در حالى بوده كه تبعيت اسمى از اسلام نداشته به اين معنى كه رتبه بالاترى از مسلمان معمولى دوران خود داشته مانند حضرت يحيى كه مبشّر به نبوت عيسى بود ولى خودش در آئين تورات زندگى مىكرد و اداى وظيفهء الهيه مىنمود ، اين حديث در مقام اثبات چنين رتبه‌اى است براى ابو طالب و در عين حال نمىتوان گفت ابو طالب نامسلمان از دنيا رفته است اين است كه مىفرمايد همان روزى كه تابعيت اسلام را پذيرفت از دنيا رفت و ما شرح مفصلى در بارهء مقام ابى طالب در مقدمهء جلد دوم شرح و ترجمهء خصال نوشتيم به آنجا رجوع شود . از مجلسى ( ره ) - عبد المطلب اين جمله را از روى تعجب مىگفت از انبياء به او خبر نبوت پيغمبر و تسلط او بر شرق و غرب رسيده بود ولى متوجه شده بود كه بداء ممكن است و شايد اين اخبار در لوح محو و اثبات باشد . مجلسى ( ره ) - در شرح اين حديث دو قطعه شعر از عبد المطلب نقل كرده است :\r\n خدايا ندارم اميدى به جز تو * جلوگيرشان از غرقگاه خود تو\r\nبود دشمن كعبه خود دشمن تو * نگردد چيره به مكر و فن تو \r\n\r\n","description":"","footnote":"","page_name":" 800 ","page_number":800},
  {"content":"\r\n\r\n ايا مدعى خوب آمد بكوشم * هر آنچه تو گوئى من آن را نيوشم\r\nبر اين خانه پروردگارى است دافع * زِ هر كس كه آيد به قصد فجايع\r\nچه تبع بياورد لشكر به سويش * هم از حمير از تبار عمويش ( آل ارم )\r\nزِ قصد ستم گشت نابود جرهم * پس از طسم و از جشم و ياران سرگم\r\nچنين است مزد ستمكار كعبه * كه امر خدا نيست چون امر بنده\r\nخدا را همه خانه‌زاديم دهرى * ز دوران برهام ماه سپهرى\r\nخدا جوى باشيم و در ما است شيوه * رحم پرورى و وفا بىكريوه\r\nخدا را ز ما بوده پيوسته حجت * كه دفع بلا كرده با او ز امت\r\nبه هر دور ما را است طورى تقدم * به ديندارى و در عجم نيز مردم\r\nچه دوران رسد در فراز نهايت * ز ما راد مردى بر آيد به رأيت\r\nبيارد كتابى به آيات روشن * احاديث هر امتى زان مبين \r\nاز مجلسى ( ره ) - بنا بر معنى اول كه ( فرشته بر او نازل شده ) اشاره است بدان چه در كتب خاصه و عامه وارد است كه در دوران\r\n\r\n","description":"","footnote":"","page_name":" 801 ","page_number":801},
  {"content":"\r\n\r\nكودكى فرشته‌ها آمدند و سينهء او را شكافتند و دلش را شستشو كردند تا آنكه گويد على ( ع ) در نهج البلاغه آن حضرت را چنين وصف كرده « هر آينه از دورانى كه از شير بريده شد خدا بزرگترين فرشته را قرين او كرد تا او را در شب و روز به راه مكارم برد و اخلاق خوش در او پرورد » به عقيدهء من آن حضرت از روزى كه متولد شد پيغمبر بود و به او وحى مىشد و به شريعت خود عمل مىكرد و همانا بعثت او به مردم در چهل سالگى بود . از مجلسى ( ره ) - وصف او به سپيدى كنايه از يمن و سعادت است و اشاره است به نورى كه در روى آن حضرت بود . ابراز رخش باران طلبد ، يعنى به آبروئى كه نزد خدا دارد و گويا اشاره باشد به آنچه شهرستانى در كتاب ملل و نحل خود آورده است در بيان نظر محصلين عرب در بيان حال عبد المطلب گويد : از آنچه دليل است بر اينكه رسالت پيغمبر و شرف نبوت او را مىدانسته اين است كه مردم مكه گرفتار خشك سالى سختى شدند و سالها ابر بر آنها نباريد .\r\nعبد المطلب به فرزندش ابو طالب دستور داد مصطفى را كه شيرخواره و در قنداق بود حاضر كرد و او را سر دست گرفت و برابر كعبه ايستاد و به آسمانش انداخت و گفت : پروردگارا به حق اين پسرك به ما باران كامل و دنباله دار و سيل‌آسائى بده ، ساعتى نشد كه ابر آسمان را پوشيد و باريد تا به جايى كه در بارهء مسجد نگران شدند و ابو طالب اين شعر را در وصف پيغمبر سرود . از مجلسى ( ره ) - حساب جمل به جيم مضمومه و ميم مفتوحه ، يعنى حساب ابجد ( حساب ابجد يك شمارهء معروف حروفى است منظم از آحاد و عشرات و مئات به اين ترتيب :\r\nا 1 ب 2 ج 3 د 4 ه 5 و 6 ز 7 ح 8 ط 9 ى 10\r\n\r\n","description":"","footnote":"","page_name":" 802 ","page_number":802},
  {"content":"\r\n\r\nك 20 ل 30 م 40 ن 50 س 60 ع 70 ف 80 ص 90 ق 100 ر 200 ش 300 ت 400 ث 500 خ 600 ذ 700 ض 800 ظ 900 غ 1000 اين حساب ابجد و رمز حروف براى شماره‌ها از دوران بسيار قديم حسابى معمول و مورد توجه بوده است و در ترتيب تنظيم حروف و رمز بودن هر حرفى براى شمارهء معينى روشهاى بسيارى وضع شده است كه پايه و مايهء علم عميق و اسرار آميز اعداد است و براى خود طريقهء ابجدى هم از نظر رمز بندى حروف نسبت به شماره‌ها روش‌هاى متعددى است كه معمول‌تر از همهء همين روشى است كه ثبت شد و به اين طريق حروف ابجد رمز كاملى است براى مراتب اعداد و تا هر جا بالا رويم مىتوانيم از حروف براى رمز عدد استفاده كنيم و اين طريقهء شماره‌گذارى با حروف نزد منجمين و زيج‌شناسان بسيار معمول بوده است و ارقام خود را چه در كتب زيج و چه در تقويم‌هاى عربى با حروف ثبت مىكرده‌اند .\r\nاز احاديث اسلام ابى طالب معلوم مىشود حساب به حروف و روش معمول ابجدى در جزيرة العرب و در ميان اين مردم بىسواد وامى هم وارد شده و بدان آشنا بودند و چون عربهاى جاهليت و خصوص مردم مكه و قريش از راه بازرگانى با ايران و شام و حبشه و مصر مربوط بودند و از راه مذهبى و نژادى هم با يهود و نصارى مربوط و مخلوط بودند ، بناچار اين روش حساب حروفى را از اين ملت‌هاى حسابگر و درس خوانده آموخته بودند و مىدانستند گر چه خواندن و نوشتن نمىتوانستند ) .\r\nبرگشت به شرح - مجلسى ( ره ) - براى شرح حديث اسلام ابى طالب به حساب جمل وجوهى ذكر شده است :\r\n1 - صدوق در معانى الاخبار از محمد بن مظفر از محمد بن احمد\r\n\r\n","description":"","footnote":"","page_name":" 803 ","page_number":803},
  {"content":"\r\n\r\nداودى از پدرش باز گفته كه من نزد ابى القاسم حسين بن روح بودم مردى معنى اين خبر را از او پرسيد كه « عباس به پيغمبر گفت : عمويت ابو طالب اسلام آورد به حساب جمل و به دست خود 63 متشكل كرد » در پاسخش گفت :\r\nمقصود او اظهار عقيده بوده است كه إله ، احد ، جواد ، - معبود ، يگانه ، بخشنده - تفسيرش اين است كه : ا 1 + ل 30 + ه 5 + ا 1 + ح 8 + د 4 + ج 3 + و 6 + ا 1 + د 4 63 .\r\nاين تفسير را يكى از افاضل عصر سابق بعيد دانسته و بدان اعتراض كرده ولى اين اعتراض مخالف ادب و مقام نائب خاص امام قائم ( ع ) است .\r\n2 - مقصود از اين حديث بيان وضع و جست ابو طالب بوده است در حال اداى شهادتين ، يعنى ابو طالب در حال اداى شهادتين چهار انگشت دست خود را خوابانيد و با انگشت سبابه مردانه اشاره كرد و كلمهء شهادت را ادا كرد و اين شكل از دست در عرف عرب نشانهء شمارهء 63 بوده است و مقصود از حساب جمل حساب عقود است .\r\nو روايت ابن شهر آشوب مؤيد آن است كه در مناقب خود از حسن در ضمن خبرى طولانى روايت كرده كه : چون مرگ ابو طالب در رسيد پيغمبر را طلبيد و گريست و گفت : اى محمد من از دنيا مىروم و غمى جز غم تو ندارم ، تا اينكه گويد : پيغمبر فرمود : عمو جانم تو از آزار دشمنان بر من غم دارى و از كيفر پروردگارم بر خودت غم ندارى ؟ گفت : اى محمد مرا دعوت كردى و تو امين هستى و با انگشت خود 63 را متشكل كرد ، انگشت كوچك و ديگرى كه پهلوى آن است بست و ابهام را بر انگشت ميانه گره كرد و با انگشت شهادت اشاره كرد و مىگفت :  لا إِلهَ إِلَّا اللَّهُ   ، مُحَمَّدٌ رَسُولُ اللَّهِ  على برخاست و گفت : اللَّه اكبر بدان كه تو را به راستى براى نبوت مبعوث كرده شفاعت را شامل حال عمويت كرد و او را به وسيلهء تو رهنمائى نمود ، پس\r\n\r\n","description":"","footnote":"","page_name":" 804 ","page_number":804},
  {"content":"\r\n\r\nجعفر برخاست ( رو به پدر كرد ) و گفت : هر آينه تو در بهشت آقاى ما شدى چنانچه در دنيا آقاى بر ما بودى ، و چون ابو طالب در گذشت ، اين آيه نازل شد ( 56 سوره عنكبوت ) : « اى بندگانم كه گرويديد ، به راستى زمين من پهناور است ، پس مرا بپرستيد » .\r\n3 - با اين عدد اشاره به دو كلمه ( لا و الا ) كرده كه حروف آنها 63 است زيرا پايهء توحيد بر نفى اثبات است .\r\n4 - مقصود ابو طالب و هم امام صادق دستور تقيه و نهان كردن اسلام ابو طالب بوده و مقصود از 63 سج است كه به معنى نهان كن باشد و عدد آن به حساب ابجد 63 مىشود .\r\n5 - مقصود اين است كه ابو طالب به 63 زبان اظهار ايمان كرده است .\r\n6 - مقصود امام از بيان 63 اشاره به عمر ابو طالب است در موقعى كه ايمان آورد .\r\n7 - مقصود اين است كه ابو طالب 63 قصيده در مدح پيغمبر گفته كه هر كدام دليل قاطع بر ايمان او است - اين را يكى از افاضل گفته .\r\nفائده - چون در ضمن حل حديث نامى از حساب عقود يعنى حساب با انگشتان برده شد و حل بسيارى از اخبار نياز به دانستن آن دارد من خواستم آن را در اينجا بيان كنم :\r\nبدان كه قدماء ( انگشتان را به جاى چرتك امروزى براى سرعت در عمل محاسبه به كار مىبردند ) به هيجده صورت متشكله از 5 انگشت دست راست تا شمارهء 99 را اداء مىكردند و 18 صورت متشكله مشابه آنها از دست چپ از شمارهء 100 تا شمارهء 9000 را اداء مىكردند و صورت مجموعى هم براى رمز 10000 داشتند و با اين وضع از 1 تا 10 هزار را به سرعت شماره مىدادند و سپس هر يك از اين اشكال عددى را بيان كرده\r\n\r\n","description":"","footnote":"","page_name":" 805 ","page_number":805},
  {"content":"\r\n\r\nاست هر كه خواهد بدان رجوع كند .\r\nمن گويم حل بعضى اشعار و ادبيات هم به دانستن اين عقود نيازمند است چون شعر معروف فردوسى :\r\n كف جود محمود و الا تبار * نه اندر نه آمد سه اندر چهار \r\nكه ظاهراً آن را شعرى گرفته است كه در كامل مبرد به زبان عربى وارد است . از مجلسى ( ره ) - ظاهر خبر اين است كه نماز بر آن حضرت به همين ذكر آيه انجام شده و تكبير و دعاى ديگرى نداشته و به دو وجه تأويل شده :\r\n1 - اينكه اين آيه را پيش از نماز مىخواندند .\r\n2 - اينكه بعد از هر تكبير مىخواندند .\r\nيكى از افاضل خبر را چنين معنى كرده كه 10 نفر اوليه از خويشان نزديك و بنى هاشم بودند كه براى بازديد جنازه آمدند و سپس با على ( ع ) بيرون شدند و على بعد از آن و پيش از نماز براى آمادگى آيه را به تنهائى خوانده ، و سائر مردم مىخواندند نماز را چنانچه بر جنازه‌هاى ديگر مىخواندند و نماز بر آن حضرت فرادى ادا شده و على ( ع ) با هر دسته‌اى نماز را تكرار كرده است .\r\nمن مىگويم آنچه برايم روشن‌تر است اين است كه امير المؤمنين با سائر معصومين و خواص فرشته‌ها و خواص اصحابش نماز ميت را بر آن حضرت خواند و اين نماز عمومى براى تقيه و مصلحت بوده و به منظور اينكه مخالفان در آن تقدم نجويند و آن را مدرك غصب خلافت نكنند چنانچه امامت بر نماز از راه تقلب در زندگى آن حضرت مدرك خود كردند .\r\nچنانچه طبرسى در احتجاج از سليم بن قيس هلالى از سلمان فارسى ( ره ) روايت كرده كه چون امير المؤمنين ( ع ) پيغمبر را غسل داد و كفن\r\n\r\n","description":"","footnote":"","page_name":" 806 ","page_number":806},
  {"content":"\r\n\r\nكرد مرا با ابا ذر و مقداد و فاطمه و حسن و حسين ( ع ) سر جنازه برد و خود جلو ايستاد و ما دنبالش صف بستيم و بر آن حضرت نماز خواند و عايشه هم درون حجره بود نفهميد و جبرئيل چشمش را بست سپس ده ده از مهاجرين و انصار وارد كرد بر او نماز خواندند و رفتند تا همه بر او نماز خواندند . از مجلسى ( ره ) - اخذ ميثاق نسبت به ربوبيت و نبوت محمد ( ص ) و ولايت على ( ع ) است كه در سائر روايات است ، و ان يصبروا هم مورد اخذ ميثاق است و اشاره است به قول خدا سبحانه ( 200 سوره آل عمران ) : « ايا كسانى كه ايمان آورديد شكيبا باشيد و در برابر دشمن بايستيد و مرزدارى كنيد ( در جلو كفّار ) و از خدا بپرهيزيد تا شايد رستگار شويد » در روايت از امام صادق است كه صبر كنيد بر مصائب و مصابره كنيد ، يعنى مدارا كنيد با مخالفان با مراعات تقيه و مرتبط باشيد بر امامى كه از او پيروى مىكنيد . از مجلسى ( ره ) - گويا دنبالهء اين دعا را كلينى حذف كرده و اين دليل نمىشود كه صلوات بر پيغمبر بىصلوات بر آل روا باشد چنانچه توهّم شده . از مجلسى ( ره ) - در نزد اهل مدينه معروف است كه چشم انداختن به قبر آن حضرت مايهء كورى است و اگر چيزى در ضريح افتد دستمالى به چشم كودكى ببندند و او را وارد كنند تا آن را در آورد .\r\nاينكه فرمود : دوست ندارم - معنى كراهت دارد ولى علتى كه بيان كرده دليل بر حرمت است و از فقهاى ما در اين باره حكم صريحى نديدم - رآه يصلي مقصود اين است كه با كالبد مثالى ايستاده و نماز مىخواند . در اخبار بسيارى است كه پيغمبر و ائمه ، بلكه پيغمبران ديگر بعد از مردن احوال غريبى دارند كه بر خلاف ديگران است : گوشت آنها بر زمين حرام است و تن آنها به آسمانها بالا ميرود .\r\n\r\n","description":"","footnote":"","page_name":" 807 ","page_number":807},
  {"content":"\r\n\r\nاز نهايه گفته است كه در حديث است كه پيغمبر ( ص ) فرمود : دو گنج سرخ و سپيد به من داده شده ، سرخ : كشور شام است و سپيد :\r\nكشور فارس ، و همانا فارس را سپيد گفتند براى آنكه سپيد اندام بودند و بيشتر پولشان نقره بود چنانچه غالب مردم شام سرخ رو بودند و بيشتر پولشان طلا بود .\r\nمن مىگويم : از اخبار برآيد كه كاخ‌هاى فارس سپيد بود و كاخ‌هاى شام سرخ . از مجلسى ( ره ) - گويا اين حديث از باب آينده بود و نسخه نويسان به اشتباه آن را در اين باب درج كرده‌اند و بسا گفته‌اند كه مناسبت آن با اين باب بيان اين بوده كه پس از پيغمبر به زودى فاطمه ( ع ) درگذشت و راه ستم بر امير المؤمنين براى دشمنانش هموار شد چنانچه بخارى در صحيح خود در بحث از غزوهء خيبر روايت كرده كه تا فاطمه زنده بود على نزد مردم آبروئى داشت و چون فاطمه از دنيا رفت مردم از او روى برتافتند و بناچار با ابى بكر صلح كرد . از مجلسى ( ره ) - صدّيقه ، يعنى بسيار راست مىگفت و به خوبى آنچه را پدرش بيان مىكرد باور مىداشت و در همهء گفتار و كردارش راستگو بود و اين معنى عصمت است و ترديدى در عصمت وى نيست زيرا مشمول آيهء تطهير است كه به اجماع خاصه و عامه در بارهء آنها نازل شده است . از مجلسى ( ره ) - منع ارث ، مقصود غصب فدك است ، و خلاصهء گفتار در بارهء آن اين است كه : خدا فدك را پس از فتح خيبر بهرهء پيغمبر ساخت و صاحبانش آن را به وى واگذار كردند بىنبرد و قشون كشى و از آن خودش بود و آن را به فاطمه ( ع ) بخشيد و نمايندگان فاطمه از طرف وى آن را در تصرف گرفتند ، و چون ابو بكر خلافت را به زور گرفت فدك را هم به زور متصرف شد و فاطمه به داد خواهى نزد او آمد ، و ابو بكر از وى شهود\r\n\r\n","description":"","footnote":"","page_name":" 808 ","page_number":808},
  {"content":"\r\n\r\nبخشش خواست و او امير المؤمنين و حسنين و ام ايمن را كه پيغمبر براى او گواه بهشت شده بود به گواهى حاضر كرد ، او گواهى اهل بيت را به تهمت جلب نفع رد كرد و ام ايمن را به بهانهء نقصان شهادت ، سپس فاطمه آن را به عنوان ارث مطالبه كرد ، و دعوى ارث را هم با استناد به يك خبر مجعول مخالف قرآن كه عبارت از :\r\nنحن معاشر الأنبياء لا نُورِّث - ما گروه پيغمبران ارث برده نشويم و هر چه از ما بماند صدقه باشد - رد كرد .\r\nفاطمه بر او و عمر خشم كرد و با آنها ترك مكالمه كرد و به على ( ع ) وصيت كرد او را شب دفن كند كه آنها در جنازه‌اش شركت نكنند ، و چون خلافت به عمر بن عبد العزيز رسيد آن را به اولاد فاطمه رد كرد ، سپس يزيد بن عبد الملك آن را به زور گرفت ، و سفّاح آن را به حسن بن حسن بن على بن ابى طالب باز گردانيد ، و سپس منصور آن را ربود ، و مهدى آن را باز پس داد ، و سپس هادى آن را گرفت ، و سپس مأمون آن را برگردانيد ، و ما مىگوئيم خطاى ابى بكر و عمر در اين قضيه از چند وجه آشكار است :\r\n1 - فاطمه ( ع ) معصومه بود و بايد او را در دعوى خود تصديق كند ، و عصمت او از دلائل گذشته ثابت شد .\r\n2 - از تتُّبع در آثار ترديد نمىماند كه امير المؤمنين ( ع ) فدك را حق فاطمه مىدانسته و اكثر اهل خلاف هم به آن اعتراف دارند و خود روايت كردند كه براى او گواهى داد ، و از اخبار بسيارى از فريقين ثابت است كه على از حق جدا نيست و حق از على جدا نيست و حق با او مىچرخد هر جا بچرخد ، و ابن ابى الحديد و ديگران به درستى اين خبر معترفند ، هيچ خردمندى شك دارد در صحت دعوائى كه فاطمه سيدةُ النساء در آن مدعى باشد و امير المؤمنين و دو سيد جوانان بهشت گواه آن باشند ؟ .\r\n3 - از فاطمه ( ع ) بيّنه خواست كه ذى اليد بود ، با اجماع مسلمانان بر\r\n\r\n","description":"","footnote":"","page_name":" 809 ","page_number":809},
  {"content":"\r\n\r\nاين كه بيّنه با مدَّعى است نه منكر كه به او قسم متوجه است .\r\n4 - گواه زوج را در كرد با اينكه زوجيَّت مانع گواهى نيست .\r\n5 - گواهى حسنين را به دست آويز جز نفع يا خُردسالى رد كرد ، و شك نيست كه امير المؤمنين از آنها به احكام داناتر بود و اگر آنها مقبول الشهاده نبودند ، در محضر دعوى نمىآوردشان ، و همين است كلام در بارهء ام ايمن .\r\n6 - گو اينكه گواهى جز على ( ع ) قبول نبود ، چرا قسم جزو بيّنه نخواست با اينكه شارح ينابيع گفته است ثبوت دعوى مالى به يك شاهد با قسم مذهب خلفاء اربعه است .\r\n7 - آن خبرى كه بدان تمسك كرد مجعول است ، چون مخالف قرآن است ، و خود پيغمبر فرمود : خبر مخالف قرآن را بدور اندازيد . از مجلسى ( ره ) - اين خبر دلالت دارد كه كلمهء تزويج با من متعدى مىشود به مفعول دوم چنانچه در زبان اكثر فقهاء همچنين است در صيغ نكاح ، ولى از كتب لغت استفاده شود كه بىواسطه هم متعدى است و در قرآن همچنين وارد شده كه مىفرمايد : « زوجناكها » . از مجلسى ( ره ) - اصحَّ اقوال در محل دفن فاطمه ( ع ) همين است . كفو از نظر حكم كلى اسلام همان مسلمانى است ، ولى منظور از اين حديث همسرى در مقام عصمت و فضيلت معنويه است .\r\nاز مجلسى ( ره ) - اين حديث دلالت دارد بر افضليت امير المؤمنين ( ع ) از پيغمبران اولو العزم جز پيغمبر ما ( ص ) ، اگر بگوئى كه : دلالت ندارد بر برترى از نوح و ابراهيم زيرا آنها اجداد فاطمه ( ع ) بودند و خويشى مانع از زواج با آنها است ، در جواب گويم : ظاهر حديث كفويت است با قطع نظر از خويشى و قرابت چنانچه تصريح به آدم بر آن دلالت دارد با اينكه كسى قائل\r\n\r\n","description":"","footnote":"","page_name":" 810 ","page_number":810},
  {"content":"\r\n\r\nبه فرق ميان اولو العزم نيست ، و بسا كه به اين حديث استدلال شود كه فاطمه ( ع ) هم افضل از آنها است ولى خالى از اعتراض نيست ، زيرا ممكن است كه كفو بودن مشروط به افضليت زوج باشد بلكه ظاهر اين است ، و شايد سخنى نباشد در اينكه امير المؤمنين از فاطمه ( ع ) افضل است گر چه همه از يك نورند ، و اللَّه اعلم به حقائق احوالهم و انوارهم و اسرارهم . از مجلسى ( ره ) - لم افهمه ، در نسخه‌هاى ما چنين است و بنا بر اين ضمير قال در پيش از « فرفع يده » به آن زبيرى برگردد و مقصود اين است كه آن زبيرى هم اين معجزه را براى مردم نقل كرده است ولى در روايت بصائر ، لم يفهمه وارد است و آن درست‌تر است . از مجلسى ( ره ) - يكى از اهل تأويل گفته است : اين دو شهر كنايه از دو رتبهء عالم مثال است كه يكى بر دنيا مقدم است و آن شهر شرقى است و يكى بعد از آن است و آن شهر غربى است ، و با روى آهنين كنايه از صلابت و عدم امكان ورود به آنها است جز از درهاى آنها ، و بسيارى زبانها در آنها كنايه از اختلاف خلائق است در سليقه‌هاى خود تا آنجا كه شماره نشود ، و حجت بودن آن حضرت و برادرش روشن است چون آنان امام همهء خلقند . انتهى . از مجلسى ( ره ) - بر اين تأويل ممكن است معنى « وَصَّينا » اين باشد كه او را وصى نموديم به سبب والدينش ، و معنى « حسُناً » اين باشد كه ملازم باش نيكى را چنانچه گفته‌اند ، ولى بعيد است و بنا به قرائت « حسُناً » به فتح حاء و سين اين تفسير موجه است ، در مجمع البيان گفته : اهل كوفه « احساناً » خوانده‌اند و ديگران « حسناً » . از مجلسى ( ره ) - مژده از طرف خدا و رسولش بر پايهء اختيار بوده نه دستور ، تا ردَّش موجب ردَّ بر خدا و رسول باشد .\r\n«  حَتَّى إِذا بَلَغَ أَشُدَّهُ  » يعنى تن و خردش نيرومند گردد .\r\n\r\n","description":"","footnote":"","page_name":" 811 ","page_number":811},
  {"content":"\r\n\r\n«  بَلَغَ أَرْبَعِينَ سَنَةً  » - لازم نيست كه گذشت چهل سال مصادف با آغاز امامت آن حضرت باشد زيرا امامت حسين ( ع ) پس از گذشت چهل و هفت سال از عمرش بوده با اينكه تطبيق آن با امام حسين ( ع ) بطن آيه است و لازم نيست كه از همه جهت تطبيق كند .\r\nو بعضى گفته‌اند كه آغاز چهل سال از بلوغ اشُد است كه مصادف وفات رسول خدا ( ص ) بوده و اين تكلّفى است كه نيازى بدان نيست .\r\n « أَوْزِعْنِي »  - يعنى به من الهام كن ، و مقصود از نعمت ، نعمت امامت و نبوت است .\r\n«  وَ أَنْ أَعْمَلَ صالِحاً  » - بيضاوى گفته : نكره آوردن صالحاً براى تعظيم يا تعميم در جنس است .\r\n«  وَ أَصْلِحْ لِي فِي ذُرِّيَّتِي  » - يعنى براى من شايستگى سارى در نژادم مقرر فرما كه در آنها ثابت باشد .\r\nمن گويم بنا به تأويل امام كلمهء في براى تبعيض آمده است ، يعنى بعضى از نژادم ، و اين اظهر است .\r\nالّا عيسى بن مريم - شايد اين از تصحيف نسخه نويسان يا راويان باشد زيرا در اكثر اخبار معتبره به جاى عيسى ، يحيى آمده است و در اخبار معتبره مدت حمل عيسى نُه ساعت و بلكه سه ساعت ذكر شده است . از مجلسى ( ره ) - ظاهر خبر اين است كه از حساب ستارگان و اوضاع فلكيه پيش آمد شهادت حسين ( ع ) را دانسته و اينكه آنها دلالت بر حوادث دارند و اخبار در اين باره بسيار است كه من در كتاب كبير نقل كردم و اين منافات ندارد با غدقن از مردم ديگر از انديشه در نجوم و حكم بدان ، زيرا از جمع بين اخبار معلوم مىشود علم نجوم از آن پيغمبران و اوصياء است و يكى از طرق تحصيل علم است براى آنها نسبت به حوادث و مردم ديگر احاطه بدان نتوانند ، و از اين راه از دنبال كردن آن و اخبار طبق آن ممنوع\r\n\r\n","description":"","footnote":"","page_name":" 812 ","page_number":812},
  {"content":"\r\n\r\nشده‌اند . از مجلسى ( ره ) - در خرائج و جرائح از ابن الاعرابى روايت كرده است از سفينه آزاد كردهء رسول خدا ( ص ) گويد : من براى جهاد رفتم ، و در دريا كشتى شكست و آن كشتى با هر چه در آن بود غرق شد ، من برهنه با تيكه‌اى پارچه كه به كمر بسته بودم به تخته پاره چسبيدم و آن تخته پاره مرا در كنار كوهى كه ميان دريا بود انداخت و چون بر آن بالا رفتم و پنداشتم از دريا خلاص شدم ، موجى آمد و مرا ربود و چند بار هم موج مرا برد و آورد تا آنكه يك بار از موج گريختم و در كنار دريا دويدم و موج به من نرسيد .\r\nخدا را به سلامتى خود سپاس گفتم ، در اين ميان كه راه مىرفتم بناگاه شيرى مرا ديد و نعره برآورد و به سوى من آمد تا مرا به درد ، من دست به آسمان برداشتم و گفتم : بار خدايا من بندهء تو و آزاد كردهء پيغمبر توأم ، مرا از غرق نجات دادى آيا شير خود را بر من چيره كنى ؟\r\nبه من الهام شد كه گفتم : اى درنده ، من سفينه ، آزاد كردهء رسول خدايم ، رسول خدا را در آزاد كردهء او رعايت كن ، به خدا سوگند كه آن شير نعره را كنار گذارد و مانند گربه‌اى آمد و روى خود را يك بار به اين ساق من ماليد و يك بار به آن ساق من و خوب به روى من نگاه كرد و سپس پشت خود را خم كرد و اشاره كرد كه سوار شو ، من به پشت او سوار شدم و او دويد و شتابانه مرا به جزيره‌اى رسانيد كه پُر بود از درخت و ميوه و چشمهء آب گوارا كه من به هراس افتادم .\r\nدر آنجا ايستاد و به من اشاره كرد كه فرود آى ، من فرود آمدم و آن شير برابرم ايستاد و به من نگاه مىكرد ، من از آن ميوه‌ها بر گرفتم و خوردم و آب نوشيدم تا سيراب شدم و برگى گرفتم لنگ خود ساختم و با برگ ديگر خود را پوشاندم و برگى هم كه مانند توشه‌دان بود از آن ميوه‌ها پُر كردم و آن پارچه‌اى كه با خود داشتم با آب تر كردم كه هنگام نياز آن را بفشارم و از\r\n\r\n","description":"","footnote":"","page_name":" 813 ","page_number":813},
  {"content":"\r\n\r\nآن بنوشم ، و چون از كارهاى خود فارغ شدم آن شير نزد من آمد و پشت خود را خم كرد و به من اشاره كرد كه سوار شو ، من سوار شدم و از راهى جز آن راهى كه آمده بودم مرا به سوى دريا برد .\r\nچون كنار دريا رسيدم ديدم يك كشتى در دريا روان است ، من خود را به اهل آن كشتى نمودم آنها گرد آمدند و آواز به تسبيح و لا إله الّا اللَّه بلند كردند كه ديدند مردى سوار بر شيرى است و فرياد زدند : اى جوان تو كيستى ، آدميزاده‌اى يا پرى ؟\r\nگفتم : من سفينه آزاد كردهء رسول خدايم ، اين شير حق رسول خدا را در باره‌ام رعايت كرده و چنين كرده كه مىنگريد ، چون نام رسول خدا ( ص ) را شنيدند بادبان را فرو كشيدند و دو مرد را در يك قايق كوچك به سوى من روانه كردند و جامه با آنها فرستادند ، آنها نزد من فرود آمدند و من هم از شير پياده شدم و آن شير در گوشه ايستاد و نگاه مىكرد تا من چه مىكنم ، جامه‌ها را نزد من انداختند و گفتند : آنها را در بر كن ، و من آنها را پوشيدم . و يكى از آنها گفت به دوش من سوار شو تا تو را به قايق برم ، شير از من سزاوارتر به رعايت حرمت رسول خدا نباشد .\r\nمن رو به آن شير كردم و گفتم : خدايت از طرف رسول خدا ( ص ) پاداش نيك دهد ، ديدم كه اشكهايش بر گونه‌اش روان شد ، از جا نجنبيد تا من سوار قايق شدم و هر ساعت به دنبال من نگاه مىكرد تا از او نهان شديم .\r\nابو الحارث - در زبان عرب از كنيه‌هاى شير است .\r\nقوله لا تثيروها - يعنى آن را پديدار نكنيد و فاش مسازيد ، اين حديث دلالت دارد كه حيوانات شعور دارند و برخى از آنها دوست خاندانند و آنها را مىشناسند ، و ممكن است در اين موقع خدا به آنها الهام كند كه چه كار كنند و به او شعورى داده كه سخن فضه را دريافته و دلالت بر اينكه آنچه خاصه و عامه گفته‌اند كه اسب بر تن آن مظلوم تاخته‌اند اصلى ندارد .\r\n\r\n","description":"","footnote":"","page_name":" 814 ","page_number":814},
  {"content":"\r\n\r\nاز مجلسى ( ره ) - گفته‌اند اينها زنان جن يا ارواح گذشته بودند كه مجسم شدند و روى هم اين خبر مشوش است هم از نظر لفظ و هم از نظر معنى . از مجلسى ( ره ) - صدوق عليه الرحمه در عيون از سهل بن قاسم بوشنجانى روايت كرده كه گفت : امام رضا ( ع ) در خراسان به من فرمود : ميان ما و شما خويشى است ، گفتم : ايها الامير آن از چه راه است ؟\r\nفرمود : چون عبد اللَّه بن عامر بن كريز خراسان را گشود به دو دختر از يزدگرد بن شهريار پادشاه عجمان دست يافت و هر دو را نزد عثمان فرستاد و عثمان يكى را به حسن ( ع ) بخشيد و ديگرى را به حسين ( ع ) ، و هر دو در زائيدن نزد آنها مردند .\r\nو آن كه همسر حسين بود ، على بن الحسين ( ع ) را آورده بود و يكى از ام ولدهاى پدرش حسين ( ع ) او را پرستارى كرد و در دامنش بزرگ شد و جز او را به مادرى نمىشناخت و سپس دانست كنيزك او است و مردم او را مادرش مىناميدند و مىپنداشتند با مادر خود تزويج كرده است و پناه بر خدا با اين كنيزك بدين شرح تزويج كرده بود و سببش اين بود كه آن حضرت با يكى از زنان خود در آميخت و رفت غسل كند و آن پرورش دهنده خود را ديدار كرد ، امام به او فرمود : اگر دلت مىخواهد به من بگو و از خدا بترس ، گفت : آرى او را تزويج كرد و مردم گفتند مادر خود را تزويج كرده .\r\nمن مىگويم : اين خبر درست‌تر به نظر مىآيد ، زيرا اسير كردن فرزندان يزدجرد بايد پس از كشته شدن و از ميان رفتن او باشد كه در زمان عثمان بود گر چه بيشتر بلاد او در زمان عمر فتح شد ولى خودش با خاندانش به خراسان گريخت ، گر چه ممكن است در فتح قادسيه يا نهاوند برخى فرزندانش اسير شده باشند ولى بعيد است .\r\nبه علاوه شك نيست كه تولد على بن الحسين از اين بانو در ايام خلافت\r\n\r\n","description":"","footnote":"","page_name":" 815 ","page_number":815},
  {"content":"\r\n\r\nامير المؤمنين ( ع ) بوده است بلكه 2 سال پيش از شهادت آن حضرت بوده ( كه در سال چهلم هجرت بود ) و فرزند ديگر هم از آن حضرت نياورده است چنانچه نقل شده ، و اگر در زمان عمر باشد و تا بيش از بيست سال فرزندى نياورده باشد بعيد است و دور نيست كه عمر در اين روايت تصحيف عثمان باشد و اللَّه يعلم . ابن بابويه : اين اشاره است به اينكه از اين حديث تا آخر باب در نسخه‌اى بوده كه صدوق محمد بن بابويه داشته است ، زيرا از روى تتبع روشن شده است كه نسخه‌هائى را كه شاگردان كلينى بىواسطه يا به واسطه روايت كرده‌اند مختلف بوده و افاضل متأخرين از روى آنها نسخه‌ها را با هم مقابله كرده‌اند و مورد اختلاف را با اشاره به نسخه معين كرده‌اند - از مجلسى ( ره ) . از مجلسى ( ره ) - فلم يلبث آن مضى ، اين دلالت دارد كه وفات على بن الحسين ( ع ) پيش از وفات جابر بوده و اين منافات دارد با تاريخ وفات آنها كه گذشت زيرا وفات امام ( ع ) در سال 94 يا 95 بوده ، و وفات جابر بنا بر همهء اقوال پيش از سال 80 بوده ، آرى اين درست است به اعتبار اكثر نسخه‌هاى كافى كه وفات امام را در سال 75 نوشته‌اند بنا بر قولى كه وفات جابر پيش از آن باشد ولى دانستى كه آن تصحيف است و مخالف تواريخ مضبوطه است و محتمل است غلط در تاريخ وفات جابر باشد زيرا مستند به خبر معصوم نيست گر چه مورد اتفاق فريقين است . از مجلسى ( ره ) - ذكر النبى في ذلك الكتاب ، يعنى در كتاب هود از محمد به ح و م تعبير شده كه حروفش كاسته است ، يعنى دو حرفش كه ميم اول و دال آخر باشد كم است و وجه تعبير از امير المؤمنين ( ع ) به كتاب و قرآن در سابق گذشت و تعبير از فاطمه ( ع ) به شب به اعتبار عفت و نهانى او است از مردم به ظاهر و معنى .\r\n\r\n","description":"","footnote":"","page_name":" 816 ","page_number":816},
  {"content":"\r\n\r\nيخرج منها - مقصود بدون واسطه است و مقصود از مرد حكيم اول امام حسن ( ع ) است و از دومى امام حسين ( ع ) و از سومى على بن الحسين ، و اين تفسير از بطون آيهء كريمه است كه لازمهء ظاهر آن است و به دلالت التزامى بر آن دلالت دارد زيرا نزول قرآن در شب قدر براى هدايت مردم است و براى اينكه احكام دين را بدانند و بر راه حق استوار گردند از نظر گفتار و كردار تا روز قيامت ، و اين ميسر نگردد جز با وجود امامى در هر زمانى كه همهء احكام دين و جز آن را از ظاهر و باطن قرآن بداند و اين مقصود همانا محقق شد به نصب امير المؤمنين ( ع ) به امامت و الهام همهء حقيقت قرآن به وى تا مصداق كتاب مبين باشد و با ازدواج او با فاطمهء زهرا سيدهء زنان جهانيان تا آنكه امامان نگهدار دين متين تا روز قيامت از آنها متولد شوند ، پس ظاهر قرآن و باطن آن مطابق و ملازم همديگرند . از مجلسى ( ره ) - قوله « ان هِىَ » ، بيان گفتار خدا است و حاصل كلام بر مىگردد بدان چه بارها گذشته است كه آيات شرك ظاهرشان در بارهء بُت‌هاى معمولى است و باطنشان در بارهء خلفاء و حكم‌گزاران ناحق است كه خود را شريك رهبران حق دانسته و به جاى آنان نشسته‌اند پس قول خدا ( 19 سوره نجم ) : « آيا شما ملاحظه مىكنيد لات و عزى را و منات سومين بُت ديگر را » در باطن قرآن مقصود از لات اولى است و از عزى دومى و از منات سومين همان سومى لعين كه نام امير المؤمنين را به ناشايسته بر آنها نهادند و هم آنها را به ناحق خليفهء رسول اللَّه و صديق و فاروق و ذى النورين و امثال آن گفتند و مردم نادان را به اين نام‌هاى بىمورد فريفتند و گمراه كردند .\r\nو توضيح آن اين است كه خدا قرآن را تنها براى مردم معاصر پيغمبر نازل نكرده است و براى همانها كه در وقت خطاب حاضر بودند بلكه اين قرآن براى همهء مردم است تا روز حساب و چون آيه‌اى در بارهء داستانى يا حادثه‌اى نازل شده باشد در همهء اشباه و امثال آن جارى است ، و آنچه در يك\r\n\r\n","description":"","footnote":"","page_name":" 817 ","page_number":817},
  {"content":"\r\n\r\nزمانى در بارهء پرستش بُتها و طاغوتها نازل شده كه در آن زمانه بيشتر مردم بُت پرست و مجسَّمه پرست بودند ( براى عدول آنها از دليل عقل و نقل كه دلالت بر بطلان آن بُتها داشته و دلالت بر وجوب طاعت پيغمبر مىكرده كه از عبادت آنها غدقن مىفرموده است ) .\r\nهمچنان مضمون اين آيات جارى است در مردمى كه طاعت امامان بر حق را واگذارده و پيشوايان ناحق را به جاى آنان گماشته‌اند و از آنها فرمان مىبرند زيرا از عقل و نقل رو برتافته و پيروى از هوى و هوس كرده‌اند و از نصوص پيغمبر اسلام بگذرند و به اين حاكمان ناحق پيوندند براى اينكه دورانشان طولانى است گويا اصل اين بيان نهى از بُت‌پرستى باشد و ظاهر آيات مثلى است در بارهء آنها ، پس اين آيات كريمه به تمام معنى دلالت دارند بر بطلان عبادت بُتها و طاعت سركشان و طواغيت و پيروى نكردن از پيغمبر ( ص ) و به التزام دلالت دارند بر بطلان رهبران ضلالت و ترك پيروى از امامان بر حق و اينها مثلهائى باشند كه در موارد خود تا روز قيامت صدق كنند .\r\nو بنا بر اين ظاهراً اكثر آيات قرآن ضرب المثل است و باطن آن مقصود از نزول قرآن است چنانچه خداوند سبحان فرمايد : « خدا براى مردم مثلها مىزند تا شايد بينديشند » و با اين شرحى كه ما بيان كرديم لازم نيست سائر آيات وارده در اين سياق بر اين بطن صدق كند و بسا به فكر خود فشار آورده و گفته‌اند در تفسير آيهء :  « أَ لَكُمُ الذَّكَرُ وَ لَهُ الْأُنْثى  » آيا براى شما پسر آيد و براى او دختر - ( كه در سياق اين آيات است ) كه اين استفهام دلالت بر انكار دارد و طرف خطاب اين آيه از نظر بطن آن همان منافقانى هستند كه در خانهء كعبه با هم پيمان بستند و به اين استناد كردند كه محمد ابتر است و بلا عقب ، زيرا پسر دختر پسر نيست و خدا آنها را در اينجا تكذيب كرد و در سورهء كوثر هم فرمود : « به راستى بد خواه تو است كه ابتر و بلا عقب است » .\r\n\r\n","description":"","footnote":"","page_name":" 818 ","page_number":818},
  {"content":"\r\n\r\nمن مىگويم : ممكن است از نظر بطن آيه انثى بر خود آن نامردها اطلاق شده باشد ، زيرا طبع مادگى در اكثر آنها سارى بود به ويژه در دومى چنانچه در تفسير آيهء ( 166 سوره نساء ) : « نمىخوانند جز او مگر ماده‌ها را » رسيده است كه هر كه جز على بن ابى طالب ( ع ) خود را امير المؤمنين بخواند و به اين لقب راضى شود ، گرفتار آن درد بد ملعون است ، يا آنكه اطلاق اناث بر آنها از نظر تشبيه بوده كه همه زن صفت بوده‌اند زيرا در بيشتر نبردها رو بگريز داشتند و از انجام امور خلافت درمانده بودند تا به جايى كه عمر گفت :\r\nهمهء مردم از عمر فقيه‌ترند تا برسد به دوشيزه‌هاى پشت پرده . و اما ظاهر آيه را گفته‌اند در بارهء انكار گفتار مشركين است كه مىگفتند فرشته‌ها دختران خدايند و اين بُتها محل ماده پريانى است كه دختران خدايند ، يا پيكره‌اى براى فرشته‌هايند - از بيضاوى است . از مجلسى ( ره ) - اقامت سه روز براى اين بوده كه تعجيل او ، جلب نظر مردم نكند و به مقصد او پى نبرند ، و مقصود از شيخ اسود گويا همان فضل بن سوار است و فلان بن فلان فلانى يعنى موسى بن جعفر علوى مثلًا . از مجلسى ( ره ) - تبين في الارض ، يعنى معنى آنها عيان شده است و به مضمون آنها عمل شده ، و شايد در هوا ماندن كنايه باشد از عدم ظهور معنى آنها در زمين و عملى نشدن آنها زيرا راجع به احوال آينده‌ها هستند كه در آخر الزمانند ، يا مقصود اين است كه از لوح محفوظ به بيت المعمور نازل شده‌اند يا به آسمان دنيا يا در برخى صحف ولى هنوز به زمين نرسيده‌اند و به امام قائم ( ع ) نازل مىشوند و كلمهء ينزل عليه مؤيد آن است ، و اين نسخ نيست زيرا پيغمبر خبر داده كه در زمان امام قائم امور تازه‌اى پديد شود به اعتبار تغيير زمان و مقتضيات احوال و احكامى كه برداشته شوند موقت بوده‌اند و پيغمبر به موقت بودنشان خبر داده است ، يا مضمون آنها\r\n\r\n","description":"","footnote":"","page_name":" 819 ","page_number":819},
  {"content":"\r\n\r\nاحكامى باشد كه جز در آن زمان مصداقى ندارند و بر او نازل شود آنچه پيش از او نازل نشده و دستوراتى آيد كه پيش از آن براى كسى نيامده است . از مجلسى ( ره ) - نحن اهل البيت ، يعنى ما خاندان كتاب و حكمت و نبوتيم و امام اين دو كلمهء اخير را به مضمون اين جمله ادا كرده است و ممكن است در دوتاى اولى مقصود همين باشد ، يعنى كلمهء  لا إِلهَ إِلَّا اللَّهُ  تا آخر .\r\nو ممكن است مقصود اين باشد كه كلمهء سومى ، ما ائمه هستيم زيرا ائمه كلمات حسنى براى خدايند و اهل بيت بدل نحن است .\r\nو ممكن است مقصود اين باشد كه ما هستيم ، مقصود از اهل البيت در آيهء تطهير ، و قوله بسبب ، متعلق به هر سه جمله است يعنى اتصال شيعه به ما به وسيلهء پيروى آنها است از ما . از مجلسى ( ره ) - جعفر همان برمكى معروف است ، برامكه ، وزيران هارون بودند و دولت بزرگ و معروفى داشتند و سبب نابود شدن آنها در حقيقت اين بود كه براى زندانى كردن و كشتن امام كاظم كوشيدند و از نظر ظاهر داستان عباسه بود .\r\nخلاصهء اين داستان چنانچه مسعودى در مروج الذهب يادآور شده اين است ، گويد : كسى كه اخبار برامكه را مىدانست ياد آور شد كه : چون يحيى بن خالد بن برمك و دو پسرش فضل و جعفر و ديگران از برمكيان رسيدند بدان مقام از حكومت و بدان نهايت از رياست ، و كارها همه به كام آنها مىگشت تا آنجا كه گفتند : همهء روزگارشان عروسى و شادى پى گير و زوال ناپذير است ، رشيد به جعفر بن يحيى گفت : عزيزم در روى زمين طلعتى نيست كه من بدان مأنوس و دل داده‌تر و بهره‌ورتر باشم از ديدار تو ، و عباسه خواهرم در دلم جايى دارد كه كمتر از اين نيست و من در كار خود انديشه كردم و ديدم نه دل از تو مىتوانم برداشت و نه از او ، و نقشه‌اى به نظر آوردم كه مايهء فراهم شدن شادى\r\n\r\n","description":"","footnote":"","page_name":" 820 ","page_number":820},
  {"content":"\r\n\r\nو در هم پكيدن لذت و آرامش من باشد .\r\nدر پاسخ گفت : يا امير المؤمنين خدا به تو توفيق دهد و تو را در همه كار به راه درست بدارد ، گفت : من تو را با او زن و شوهر كردم تا همنشينى و نگاه و اجتماع شما در مجلس من روا باشد ولى به كار ديگرى نكشد ، جعفر در آغاز نپذيرفت ولى او را وادار به قبول كرد و حاضران و غلامان و خدمتكاران مخصوص را هم گواه آن نمود و از او عهد و پيمان الهى گرفت كه با عباسه همنشينى نكند و با او خلوت ننمايد و در زير يك سقف با هم نباشند جز آنكه هارون با آنها باشد و جعفر به او قول داد و براى او قسم خورد و جعفر هم در اين خصوص ديده از او برگرفت و چهره از او درهم كشيد براى بيم از هارون الرشيد و وفا به عهد و پيمان او . و عباسه به او نامه‌اى نوشت و خواستار وصال او شد ، جعفر به فرستادهء او تندى كرد و او را تهديد كرد ، باز نامه نوشت و باز جعفر او را رد كرد .\r\nو چون عباسه از او به كلى نوميد شد نزد مادر جعفر رفت و او چندان دور انديش نبود و با هدايا و ملاطفات و جواهرات فراوان دل او را به دست آورد تا وقتى فهميد چون كنيزى فرمان بر است و چون مادرى مهربان ، مقصود خود را به او گوش زد كرد و با او وارد گفتگو شد و از اين راه درآمد كه اگر ميان او و جعفر وصلتى شود براى آنها چه سرانجام خوبى دارد و پسرش جعفر به افتخار دامادى خليفه در آمده است و به فكر او تلقين كرد كه اگر اين وصلت فراهم گردد او و اولادش از زوال نعمت و سقوط مقام در امان شوند و ديگر از شوكت خود بر كنار نگردند ، مادر جعفر او را اجابت كرد و به او وعده داد كه به يك نيرنگى جعفر را حاضر كند .\r\nيك روز رو به جعفر كرد و گفت : پسر جانم ، يك كنيزك را برايم وصف كرده‌اند كه در كاخ شاهان پرورش يافته و از ادب و معرفت و ظرافت و شيرينى و زيبائى بىنظير و قامت رعنا و خصال پسنديده دارد ، ديدهء روزگار\r\n\r\n","description":"","footnote":"","page_name":" 821 ","page_number":821},
  {"content":"\r\n\r\nمانندش را نديده و من تصميم گرفتم او را براى تو بخرم و با آقاى او وارد گفتگو شدم و كار نزديك به اتمام است .\r\nجعفر از سخن مادرش به خوبى استقبال كرد و دل بدان داد و نفسش براى آن سركشى كرد و مادرش هم او را امروز و فردا كرد و انتظار داد تا شوقش سخت شد و شهوتش فزون گرديد ، و به مادر در اين باره اصرار فراوان مىكرد ، و چون درك كرد كه عنان صبر از دستش بدر رفته و بيتاب شده به او گفت : در فلانه شب من او را به تو پيش كش مىكنم و فرستاد و عباسه را خبر كرد تا خود را براى چنين شبى آماده كند ، و در آن شب نزد جعفر رفت ، و آن شب جعفر از نزد هارون به منزل آمد و هنوز مستى شراب در سرش بود و براى خاطر آن شب آماده شده بود ، چون به خانه در آمد از كنيزك پرسيد و اتاق او را به وى نشان دادند و او بيهشانه بر او وارد شد ، از همه جا بىخبر به او در آمد و از او كام گرفت ، وقتى كار تمام شد عباسه به او گفت : نيرنگ دختران ملوك را چه طور ديدى ؟ گفت : كدام دختران پادشاهان را مىگوئى ؟ جعفر خيال مىكرد كه او يكى از دختران رومى است ، عباسه به او گفت : من كنيزك تو عباسه دختر مهدى هستم ، تا اين سخن را شنيد از جا پريد ، ديگر مستى از او رفته بود و خردش به سرش آمده بود ، و رو به مادرش كرد و گفت : تو مرا به بهاى پستى فروختى و به درّهء عميقى انداختى ، ببين آخر كارم به كجا خواهد كشيد .\r\nعباسه از آنجا برگشت و آبستن بود و پسرى زائيد و خادمى را به نام رياش و پرستارى به نام قره بر او گمارد ، و چون از فاش شدن راز خود ترسيد ، آن كودك را با دو خادمش به مكه فرستاد و دستور داد او را بپرورند و مدتى دراز گذشت كه جعفر و برادر و پدرش كار مملكت هارون را قبضه كرده بودند و زبيده زن هارون الرشيد نزد او مقامى بس عالى داشت كه در حرمسراى او بىهمتا بود و يحيى بن برمك بازرس حرم سراى هارون بود و آنان را از\r\n\r\n","description":"","footnote":"","page_name":" 822 ","page_number":822},
  {"content":"\r\n\r\nخدمت خدمتكاران باز مىداشت و زبيده از اين موضوع به هارون شكايت كرد ، رشيد به يحيى گفت : چرا زبيده از تو شكايت دارد ؟ در پاسخ گفت :\r\nامير المؤمنين مرا امين حرم سرا دانسته و تدبير كاخ را به من واگذارده ، نه به خدا گفتهء زبيده را در بارهء من نپذير ، رشيد گفت : من ديگر سخنى در اين باره نگويم .\r\nيحيى در كنترل خادمان قصر سخت‌گيرى كرد و زبيده را بيشتر در فشار گرفت تا آنجا كه شب در خانهء خادمان را قفل مىكرد و كليدها را به منزل خود مىبرد وام جعفر يعنى زبيده از اين موضوع سخت درمانده و بىچاره شد ، و يك روز نزد رشيد رفت و گفت : چرا يحيى هميشه مرا از ملاقات خدم منع مىكند و رعايت حرمت مرا نمىكند ؟ رشيد به او گفت :\r\nيحيى در نزد من نسبت به حرم سرا مورد بدبينى و تهمت نيست ، گفت : اگر چنين بود جلو پسرش را مىگرفت كه مرتكب اين خلاف نشود ، گفت : چه خلافى ؟ به او گزارش داد و داستان عباسه و جعفر را به او گفت .\r\nهارون دست و پاى خود را گُم كرد و پشيمان شد و به زبيده گفت :\r\nبراى اين سخن دليل دارى و گواهى در ميان هست ؟ گفت : چه دليلى بهتر از فرزند هست ؟ پرسيد : فرزند كجا است ؟ گفت : اينجا بود ولى چون از فاش شدن آن ترسيد ، او را به مكه فرستاده است ، گفت : جز شخص تو كسى اين موضوع را مىداند ؟ در پاسخ گفت : در كاخ هيچ كنيزكى نيست كه آن را نداند ، هارون از اين موضوع صرف نظر كرد و آن را ناديده گرفت و قصد حج كرد و جعفر را هم با خود برد .\r\nعباسه به خادم و پرستار نوشت كه آن طفل را به يمن ببرند ، و چون هارون به مكه رسيد يك بازرس موثقى گماشت كه از امر كودك و دايه و خادم بررسى كند و حقيقت موضوع را فهميد ، و چون حج را انجام داد و برگشت در دل گرفت كه برامكه را از ميان بردارد .\r\n\r\n","description":"","footnote":"","page_name":" 823 ","page_number":823},
  {"content":"\r\n\r\nمدتى در بغداد ماند و سپس به انبار رفت و چون روزى رسيد كه تصميم گرفت به كشتن جعفر ، سندى بن شاهك را خواست و به بغداد فرستاد و دستور داد كه خانه‌هاى برمكيان و دفتر داران و بستگان و خويشان آنها را محاصره كند و محرمانه زير نظر بگيرد و كسى را از آن مطلع نكند تا خودش به بغداد آيد و اين كار را هم به كسان مورد وثوق بسپارد .\r\nسندى اين دستور را اجراء كرد و رشيد و جعفر روزى در انبار به خوشى با هم گذرانيدند و چون جعفر از نزد رشيد بيرون مىآمد رشيد تا پاى ركاب او را بدرقه كرد ، و رشيد برگشت و بر تخت نشست و دستور داد اسباب عيش را از برابر او برداشتند و جعفر به منزل خود رفت و هنوز اثر مى در سر او بود و ابى دكار طنبورى را با اين شيخ كاتب خود دعوت كرد و كنيزان خود را پشت سرش نشانيد تا بزنند و بخوانند و ابو دكار هم اين اشعار را مىسرود :\r\n مردمان از ما چه خواهند * مردمان از ما نخواهند\r\nهم آنها جز همين نيست * كه سر ما بدانند \r\nو رشيد در همان ساعت ياسر خادم را خواست و به او گفت : اى ياسر من تو را براى كارى انتخاب كردم كه فرزندانم محمد و عبد اللَّه و قاسم اهليّت آن را ندارند ، و من تو را براى انجام آن نيرومند و اقدام كن مىدانم ، بايد نظر مرا بر جا دارى و حذر كنى از مخالفت امر من كه مايهء سقوط مقام تو است در نزد من .\r\nياسر گفت : يا امير المؤمنين اگر دستور بدهى در برابرت شمشير را از روى شكم فرو كنم و از پشتم برآورم خواهم كرد ، هر فرمانى دارى به من بده كه مىبينى من بدان مىشتابم .\r\nگفت : تو جعفر بن يحيى برمكى را مىشناسى ؟\r\nمن جز او كسى را نمىشناسم يا امير المؤمنين ، چون منى جعفر را نمىشناسد ؟\r\n\r\n","description":"","footnote":"","page_name":" 824 ","page_number":824},
  {"content":"\r\n\r\nتو نديدى وقتى رفت من او را بدرقه كردم ؟\r\nچرا ، ديدم .\r\nهين الساعه برو و در هر حالى باشد سر او را براى من بياور .\r\nزبان ياسر بند آمد و لرزه بر اندامش افتاد و بىخودانه ايستاد و پاسخى نداشت بدهد .\r\nمن قبلًا به تو نگفتم نبايد خلاف امر من كنى ؟\r\nچرا يا امير المؤمنين ، ولى موضوع از اينها مشكل‌تر است و دوست داشتم مرده باشم و امير المؤمنين مرا چنين دستورى ندهد .\r\nگفت : اين سخنان را بگذار و براى اجراى دستور من شتاب كن .\r\nياسر آمد و بر جعفر وارد شد و او را از دستور خليفه آگاه كرد ، و پس از مذاكراتى او را پشت چادر هارون برد و گردن زد و سپس هارون گردن خود ياسر را هم زد و به استيصال برامكه پرداخت . از مجلسى ( ره ) - مخلوع لقب امين برادر مأمون و زاد زبيده دختر جعفر بن منصور دوانيقى است ، هارون براى امين بيعت گرفت و پس از وى براى مأمون و كشور را ميان آنها قسمت كرد ، از حلوان ( خانقين ) تا آخر مشرق اسلامى را به مأمون داد و از آنجا تا آخر مغرب اسلامى كه به جبل الطارق مىرسيد به امين واگذاشت ، و پس از مأمون قاسم فرزند كوچكتر خود را وليّ عهد كرد و او را مؤتمن لقب داد و جزيره و مرزها و عواصم را به او واگذارد .\r\nو امين را مخلوع گفتند براى آنكه چون كار بر او سخت شد خود را خلع كرد ، و يا سران لشكر وى او را خلع كردند ، و طاهر ذو اليمينين سرفرماندهى قشون مأمون او را كشت و سرش را براى مأمون فرستاد . از مجلسى ( ره ) - مقصود از منزلى كه فضل در آن كشته شده سرخس است ، چنانچه در تاريخ كامل گويد . از مجلسى ( ره ) - مقصود از اين هارون بن مسيب والى مدينه\r\n\r\n","description":"","footnote":"","page_name":" 825 ","page_number":825},
  {"content":"\r\n\r\nاست و محمد بن جعفر پسر امام صادق است كه او را ديباج لقب داده بودند و از ائمهء زيديه است كه در مكه خروج كرد ، در عيون روايت كرده از اسحق بن موسى كه گفت : چون عمويم محمد بن جعفر در مكه خروج كرد مرا براى بيعت با خود دعوت كرد و نام امير المؤمنين بر خود نهاد و به خلافت با او بيعت شد و امام رضا ( ع ) نزد او رفت و گفت : عموجان پدر و برادرت را تكذيب مكن ، اين كار تمام نمىشود ، من به همراه محمد بن جعفر به مدينه رفتم و طولى نكشيد كه جلودى آمد و با او برخورد و او را شكست داد و به او امان داد و او هم جامهء سياه ( شعار عباسيان ) به بر كرد و به منبر برآمد و خود را خلع كرد و گفت : اين امر از آن مأمون است و من در آن حقى ندارم سپس براى خراسان رفت و در جرجان مُرد . اين على بن خالد زيدى بوده و چون اين معجزه را از امام محمد تقى ديده است به مذهب اماميه گرائيده - از مجلسى ( ره ) . از مجلسى ( ره ) - اين كار را وسوسهء شيطان تعبير كرده چون بر او معلوم شد كه امام ( ع ) بدان راضى نيست يا براى ترس از شهرت و براى تقيه و يا براى اينكه عمل مطلوبى نيست ، و از ائمهء سابق هم نقل نشده است . از مجلسى ( ره ) - اين حديث مورد اعتراض است از اين نظر كه اگر هر سؤال و جوابى يك بيت به حساب آيد كه پنجاه حرف است سى هزار سؤال و جواب از سه ختم قرآن بيشتر است و چگونه در يك مجلس ممكن است كه انجام شود ، و اگر گفته شود اكثر جوابها به كلمهء لا و نعم ادا شده يا به معجزه انجام شده در سؤالات اين اختصار متصور نيست و جواب از اين اعتراض به چند وجه ممكن است :\r\n1 - حمل بر مبالغه در شماره ، زيرا شمارش در اين مورد بعيد است .\r\n2 - سؤالات بسيارى در خاطر مردم بوده و به يك جواب همه قانع\r\n\r\n","description":"","footnote":"","page_name":" 826 ","page_number":826},
  {"content":"\r\n\r\nمىشدند .\r\n3 - بيانات جامعى فرموده كه از آن جواب سى هزار مسأله درك مىشده است و اين وجه خوبى است .\r\n4 - مقصود از يك مجلس يعنى يك دوره مجالس معين مثلًا در منى يا در مدينه گر چه در چند روز طول كشيده و تجديد شده است . از مجلسى ( ره ) - عمر بن فرج والى مدينه بود و خود فرج از وابسته‌هاى آل يقطين بود .\r\nمسعودى گويد : در سال 233 هجرى متوكل بر عمر بن فرج خشم كرد و او از دفتر داران عالى رتبه بود و از او پول و جواهراتى به مبلغ صد و بيست هزار اشرفى گرفت و از برادرش صد و پنجاه هزار اشرفى گرفت و با عمر براى پس دادن دهاتش به ده هزار درهم مصالحه كرد و بار دوم بر او خشم كرد و فرمان داد به او پس گردنى بزنند و روى شماره 6000 پس گردنى زدند و جبهء پشمى به او پوشاندند و از او در گذشت و بار سوم بر او خشم كرد و او را به بغداد آوردند و در آنجا ماند تا مرد .\r\nصاحب مقاتل گويد : متوكل ، عمرو بن فرج رخجى را بر مكه و مدينه والى كرد و خاندان ابى طالب ( ع ) را از تعرض درخواست از مردم منع كرد و مردم را هم از احسان به آنان منع كرد و اگر خبر مىرسيد كه كسى در بارهء آنها احسانى كرده به سختى او را عقوبت و غرامت مىكرد و كار هاشميين به جايى رسيد كه چند تن به يك پيراهن نياز داشتند و وقت نماز آن را به هم مىدادند براى اداى نماز و آن را كنار مىگذاشتند و سرباز و برهنه بسر مىكردند تا متوكل كشته شد و پسرش منتصر به عكس او هاشميين را مورد لطف و نوازش ساخت . از مجلسى ( ره ) - فتح بن خاقان تركى ، آزاد كردهء متوكل از همه كس بر او مسلطتر و نزديك‌تر بود و پيشتر بود و با اين مقام خير و شرى\r\n\r\n","description":"","footnote":"","page_name":" 827 ","page_number":827},
  {"content":"\r\n\r\nبراى كسى نداشت و بهره‌اى از علم و ادب داشت و كتابى در انواع ادب به نام بستان تأليف كرد . از مجلسى ( ره ) - ابن الخضيب از افسران متوكل بود و چون متوكل كشته شد و منتصر به جاى او نشست او را وزير خود نمود و عبد اللَّه بن يحيى بن خاقان را ترك گفت و چون پس از 6 ماه منتصر درگذشت احمد بن الخضيب تدبير كرد تا ترك‌ها و موالى را متفق نمود بر اينكه از اولاد متوكل خليفه نشوند تا مبادا خون پدر را طلب كنند و نوادهء معتصم را كه احمد مستعين باشد خليفه نمودند و در كامل گفته : در همان سال 248 كه مستعين خليفه شد ، موالى بر احمد بن خضيب خشم كردند و مال خودش و اولادش را مصادره كردند . از مجلسى ( ره ) - يحيى بن هرثمه نامه را به مدينه برد و پيش از شرف‌يابى حضور امام با بريحه كه از حضرت شكايت كرده بود تماس گرفت و با هم خدمت امام رسيدند و نامهء متوكل را به او دادند ( و با اين همه وعدهء آزادى كه در نامه است ) آن حضرت سه روز از آنها مهلت گرفت و چون پس از سه روز به خانهء خود آمد ديد اسبها را زين كرده‌اند و بارها را بسته‌اند و از همه كار سفر فارغ شده‌اند ( اين است معنى آزادى در زبان متوكل ديكتاتور و هم‌قطاران او ) .\r\nمىگويد : چون امام على نقى ( ع ) با يحيى بن هرثمه وارد سرَّمن‌رأى شد ، متوكل روز ورود روى آن حضرت پنهان كرد و آن حضرت در يك سراى معروف به سراى گداها منزل كرد و آن روز را در آنجا بسر برد تا متوكل خانه‌اى براى او آماده كرد ( و اين است رسم متوكل‌ها در پذيرائى از مهمان عزيزى كه او را با آن گرمى و اظهار اشتياق و دوستى دعوت مىكنند ) . در اين حديث دو معجزه است ، يكى اخبار از عدم اجتماع موسى و متوكل در اين مدت طولانى ، و ديگرى تأثير آن حضرت در عدم\r\n\r\n","description":"","footnote":"","page_name":" 828 ","page_number":828},
  {"content":"\r\n\r\nملاقات ميان اين دو و باطل شدن نقشهء تبه‌كارانهء متوكل . از مجلسى ( ره ) - در ارشاد و خرائج و ديگر كتب زيد بن على بن حسين بن زيد ثبت شده و همان درست ، و حسن ( به جاى حسين ) كه در بيشتر نسخه‌ها است تصحيف است ، و اين زيد همان است كه نسّابه بوده و مرد فاضلى بوده است و كتاب مقاتل و مبسوط را در علم نسب تأليف كرده است و يك سلسلهء بزرگى از سادات به دو مىرسند ، و پدرش على از فرزندان حسين ذى الدمعه است پسر زيد شهيد زادهء زين العابدين ( ع ) .\r\nدر عمدة الطالب گفته : حسين ذى العبرة به ابى عبد اللَّه كنيه داشت مادرش ام ولد بود و در آخر عمرش كور شد و دختر خود را به مهدى عباسى به زنى داد .\r\nقوله « بليل » صفت دواء است يعنى دواء در شب ، مقصود اين است كه بايد در شب مصرف شود مانند طريفل مثلًا ، و بعضى از شرّاح تصحيف كن دواء را به كلمهء بليل اضافه كرده و باء را جزء كلمه دانسته‌اند .\r\nدر قاموس گويد : بليل ، باد سردى است با ترى . انتهى .\r\nمن مىگويم : ممكن است يك تصحيف كن ديگر آن را دواء بليله شرح كند كه آن دواء معروفى است . از مجلسى ( ره ) - آل جعفر بيان جعفرى است و مقصود اين است كه از خاندان جعفر طيّار ( رضى اللَّه عنه ) ، و برخى گفتند مقصود جعفر بن متوكل است زيرا مستعين هر كدام از اولاد متوكل را كه احتمال مىداد مدعى خلافت مىشوند كشت ، و جمعى از امراء طرفدار آنها را هم كشت و لشكرى براى قتل جعفرى فرستاد كه مردى بود از اولاد جعفر بن متوكل و شيعه شده بود و خود را جعفرى ناميده بود نسبت به امام جعفر صادق ( ع ) به اعتبار مذهب و چون لشكر او را محاصره كردند به امام شكايت كرد و از او خواهش كرد براى دفع آنان دعا كند و امام اين جواب را به او نوشت . انتهى\r\n\r\n","description":"","footnote":"","page_name":" 829 ","page_number":829},
  {"content":"\r\n\r\nمن نمىدانم كه او رحمه اللَّه اين شرح را از روى حدس گفته يا در كتابى ديده كه به دست من نرسيده . از مجلسى ( ره ) - الذين يؤمنون ، از امان آمده است نه از ايمان ، پايان نقل از مجلسى ( ره ) .\r\nاصل ايمان هم از مادهء امان است و خود ايمان هم در هر مرتبه‌اى كه باشد همراه با يك مرتبه‌اى از امانت و امنيت است درجه كمتر از ايمان مايهء امان از عذاب است براى خود مؤمن و مايهء امنيت است براى هر كس با او ارتباط دارد ، زيرا كمترين درجات ايمان شخص را از هر گونه خيانت و ناراستى و دزدى و هر گونه تعدى به مال و عرض و ناموس ديگران جلوگيرى مىكند ، و مؤمن يعنى امان و امنيت براى محيط زندگى خود و فرد كامل مؤمن كه امام بر حق است در محيط ولايت خود امنيت وسيع و دامنه‌دارى ايجاد مىكند كه هر كس در آن وارد شود از طرف خدا در امان است . از مجلسى ( ره ) - در ارشاد چنين است كه واردين به صالح بن وصيف درخواست كردند كه به آن حضرت تنگ بگيرد و به او ارفاق نكند و مقصود از عبارت وارد در اين كتاب هم همين است .\r\nدر ارشاد بعد از كلمه امر عظيم - گويد : سپس دستور داد آن دو گماشته را حاضر كردند و از آنها پرسيد : واى بر شما ، در بارهء اين مرد چه نظر داريد ، و آنها در پاسخ همان گزارش را دادند . از مجلسى ( ره ) - قوله على اقفيتهم - براى توجه آنان به آسمان در انتظار وحى .\r\nعلى ايمانهم - براى رو داشتن به قبله و تكيه كردن با شرف از دو پهلو و براى پيروى از سنت .\r\nعلى شمائلهم - براى اينكه به گفتهء شرع اعتمادى ندارند و به گفتهء پزشكان تكيه زنند كه خوابيدن بر پهلوى چپ سودمندتر است زيرا آنها\r\n\r\n","description":"","footnote":"","page_name":" 830 ","page_number":830},
  {"content":"\r\n\r\nگويند : بايد نخست كمى بر پهلوى راست خوابيد تا غذا به قعر معده رود و سپس خواب درازى بر پهلوى چپ كرد تا كبد روى معده افتد و مانند لحاف آن را در زير گيرد و با گرمى نيرومند خود گرمش كنند ، و چون هضم كامل شد باز به پهلوى راست خوابيد تا بهتر شيرهء آن به كبد سرازير شود . از مجلسى ( ره ) - قرامطه يك دسته‌اى بودند كه محمد بن اسماعيل بن جعفر الصادق ( ع ) را امام مىدانستند در ظاهر ، ولى در باطن ملحد بودند و منكر شريعت ، زيرا بيشتر محرمات را تجويز مىكردند و نماز را همان به اطاعت امام تفسير مىكردند ، و زكات را به همان پرداخت خمس مال به امام ، و روزه را به نگهدارى اسرار ، و زنا را عبارت از فاش كردن آن مىدانستند و آنها را به نام قرمطى خواندند براى آنكه يكى از رؤساى آنها در آغاز كار خط مقرمط مىنوشت و بدان منسوب شدند . از مجلسى ( ره ) - قوله وزرت ، ظاهر اين است كه مقصود بيان اين باشد كه پيش از آن براى زيارت امام رضا ( ع ) به طوس رفته بوده است و اقامهء او در عراق و تصميم براى حج بعد از آن بوده است چنانچه از عبارات بعد معلوم مىشود ، و نسخهء ارشاد و كمال الدين صدوق عليه الرحمه هم بر اين معنى دلالت دارند .\r\nتقاضاى او از ابى جعفر در بارهء پاسخ نامهء او بوده است كه به ناحيهء مقدسه نوشته بود .\r\nقوله الا عن بينة عن امري ، مقصود روشن شدن و اطمينان كامل به وجود امام قائم است يا علم به اينكه آن حضرت او را پذيرفته و در شمار شيعيان خود محسوب داشته و يا اطمينان از صدور جواب نامه مقصودش بوده است .\r\nمحمد بن احمد كه در اين خبر نامبرده شده از سفراى معروف امام نيست ولى از پاره اخبار ظاهر مىشود كه جز نواب معروف جمعى ديگر هم\r\n\r\n","description":"","footnote":"","page_name":" 831 ","page_number":831},
  {"content":"\r\n\r\nبوده‌اند كه توقيعاتى به وسيلهء آنها براى شيعه مىرسيده است ، و عبارت ارشاد چنين است :\r\n« روزى نزد محمد بن احمد آمدم كه در آن روز سفير بود و از او درخواست كردم » و بنا بر روايت صدوق از ابى جعفر ، محمد بن عثمان بن سعيد عمرى است كه دومين از سفراء و نواب خاصه است زيرا سفراء معروف چهار تن بودند :\r\n1 - ابو عمرو عثمان بن سعيد عمرى ، و چون از دنيا رفت پسرش .\r\n2 - ابو جعفر محمد بن عثمان به جاى او نشست ، و چون او هم درگذشت .\r\n3 - أبو القاسم حسين بن روح از خاندان نوبخت به جاى او نشست ، و چون او در گذشت .\r\n4 - ابو الحسن على بن محمد سمرى رضى اللَّه عنهم اجمعين به جاى او نشست و مدت سفارت آنان و غيبت صغرى در حدود 70 سال بود كه يك سال از آن كسر مىشود .\r\nطبرسى در اعلام الورى گفته : مدت غيبت صغرى هفتاد و چهار سال بوده است ، و گويا او آغاز را از ولادت امام قائم ( ع ) دانسته . از مجلسى ( ره ) - در كمال الدين چنين است ، گويد : من نزد ابن وجنا رفتم و از او خواستم كه براى من شتر كرايه كند و همكجاوه‌اى بجويد ، ديدم خوش ندارد كه اين كار را بكند و سپس پس از چند روز ديگر به او بر خوردم ، به من گفت : چند روز است به دنبال تو مىگشتم ، به من نوشته‌اند كه براى تو شتر كرايه كنم و همكجاوه‌اى بجويم ، حسن براى من باز گفت كه در اين سال به ده دلالت و معجزه واقف شدم  وَ الْحَمْدُ لِلَّهِ رَبِّ الْعالَمِينَ  . از مجلسى ( ره ) - و الغريم ، كنايه از امام قائم ( ع ) است و براى تقيه به اين تلفظ از آن حضرت تعبير شده ، و در ارشاد وارد است كه : من\r\n\r\n","description":"","footnote":"","page_name":" 832 ","page_number":832},
  {"content":"\r\n\r\nمال الغريم ، يعنى صاحب الامر ( ع ) . شيخ ايده اللَّه گفته است اين رمزى است كه از قديم ميان شيعه معروف بوده و به عنوان تقيه بدان خطاب مىشده است .\r\nمن مىگويم كه : غريم به بستانكار و بدهكار هر دو اطلاق مىشود و مقصود در اينجا همان معنى اول است زيرا اموال آن حضرت در دست و عهدهء مردم بوده است ، و ممكن است مقصود معنى دوم باشد زيرا كسى كه قرض او بالا گيرد از مردم نهان مىشود و روى مىپوشد ، و گويا آن حضرت از نظر غيبت و پنهانى غريم و بدهكار به مردم است يا به اعتبار اينكه او مديون تعليم علوم و معارف است به مردم و براى تقيه نمىتواند اين دين امامت خود را ادا كند و از مردم روى نهفته است و گويا به مردم بدهكارى دارد .\r\nهمدان در اكثر نسخ به دال بىنقطه است كه با سكون ميم نام قبيله‌اى است از يمن ، و با فتح ميم و ذال نقطه دار شهرى است معروف . از مجلسى ( ره ) - اسدى محمد بن جعفر بن محمد اسدى كوفى است كه ساكن رى بوده است و به او محمد بن ابى عبد اللَّه مىگفتند .\r\nنجاشى گفته : ثقه‌اى است صحيح الحديث جز آنكه از ضعفا نقل مىكرده و قائل به جبر و تشبيه بوده ، و شيخ گفته : يكى از ابواب است ، و در كمال الدين گفته است كه : او از آن وكلائى است كه بر معجزات صاحب الزمان ( ع ) واقف شده است و او را ديده است .\r\nمن مىگويم : نسبتِ او به جبر و تشبيه براى اين است كه اخبار داله بر آنها را روايت كرده ، و اين در بزرگوارىِ او ضرر ندارد . از مجلسى ( ره ) - از طبرى در دلائل الاعجاز به سند خود كه آن را به احمد دينورى مىرساند ، گويد : من از اردبيل برگشتم به دينور به قصد حج و يكى دو سال پس از در گذشت امام عسكرى ( ع ) بود و مردم سرگردان بودند ، شيعه نزد من گرد آمدند و گفتند : 16 هزار اشرفى از مالِ دوست داران نزد ما جمع شده و مىبايست آن را به همراه تو بفرستيم تا در آنجا كه بايد\r\n\r\n","description":"","footnote":"","page_name":" 833 ","page_number":833},
  {"content":"\r\n\r\nمصرف گردد و تحويل شود ، گويد : من گفتم : اى مردم امروز روز سرگردانى است و باب امام عصر را نمىشناسيم ، گفتند : ما تو را براى بردن اين مال برگزيديم براى وثوق به تو و كَرَمِ تو ، تو بكوش كه آن را از دست ندهى مگر با دليلى ، و اين اموال را در كيسه‌هائى كه به نام صاحبانش مهر بود نزد من آوردند و من آن را برداشتم و آمدم تا كرمانشاه كه احمد بن حسن بن حسن در آنجا بود ، نزد او رفتم و سلام دادم ، چون مرا ديد شاد شد ، يك كيسه كه هزار اشرفى در آن بود به من داد با چند بسته جامه‌هاى الوان تيره‌دار كه نمىدانستم در ميان آنها چيست ، به من گفت : اينها را هم با خود ببر ولى بىدليل تحويل مده ، چون به بغداد رسيدم هدفى نداشتم جز تشخيص نائب امام ( ع ) و براى من باقطانى و اسحاقِ احمر و ابو جعفر عمرى را نام بردند ، و من نزد باقطانى و اسحق احمر رفتم و به آنها گزارش دادم ، دليلى نياوردند پس از آن رفتم نزد ابو جعفر ، شيخى بود متواضع ، در اطاق كوچكى روى نمدى نشسته بود ، به او سلام كردم و جواب داد و چون او را از وضعيت خبر دادم گفت : اگر دوست دارى كه اين مال به كسى برسد كه مىخواهى برو به سامره و از خانهء ابن الرضا پرسش كن و از فلان بن فلان وكيل - در اين تاريخ خانهء ابن الرضا به وجود اهلش آبادان و معمور بود - تو در آنجا آنچه را خواهى بجوئى .\r\nگويد : به سامره رفتم و آن خانه را جستم و از آن وكيل پرسيدم ، دربانان گفتند : در خانه كارى دارد و اكنون بيرون مىآيد ، پس از ساعتى بيرون آمد ، و من برخاستم به او سلام دادم و او دست مرا گرفت و به خانهء خود برد و از حال من و مقصود من پرسيد و به او گفتم كه : مالى از سوى كوهستان آوردم و نياز دارم آن را طبق دليلى رسانده باشم ، گفت : بسيار خوب . سپس براى من خوراكى آورد و گفت : اين را بخور و استراحت كن ، گويد : من خوردم و خوابيدم و هنگام نماز برخاستم نماز خواندم و رفتم لب شط غسل كردم و زيارت كردم و برگشتم به خانهء آن مرد و ماندم تا يك چهارم شب\r\n\r\n","description":"","footnote":"","page_name":" 834 ","page_number":834},
  {"content":"\r\n\r\nگذشت و سپس او آمد و نوشتهء لوله كرده‌اى با خود داشت كه در آن نوشته بود :\r\n بِسْمِ اللَّهِ الرَّحْمنِ الرَّحِيمِ  ، احمد بن محمد دينورى آمد و شانزده هزار اشرفى در چنين و چنين كيسهء سر بسته آورد : كيسهء فلان بن فلان اين قدر است ، و از فلان بن فلان اين قدر اشرفى است ، تا همهء كيسه‌ها را شمرد و كيسهء فلان بن فلان ذراع هم با 16 اشرفى در ميان آنها است ، و از ذكر اين جمله شيطان به من وسوسه كرد ( چون از آن اطلاعى نداشتم ) باز گفتم : مولاى من بدان از من داناتر است ، و من نام يك يك كيسه‌ها و نام صاحبش را خواندم تا به آخر آن رسيدم ، پس ياد آور شده بود كه از كرمانشاهان از نزد احمد بن حسن مادرائى برادر صواف كيسه آورده كه در آن هزار دينار طلا است با چنين و چنين بسته از جامه‌ها كه جامه‌اى از فلانى است و جامه از فلانى ، و همه جامه‌ها را با نسب و رنگش شرح داد ، گويد : من حمد و شكر خدا را كردم كه بر من منت گذاشت و شك را از دلم برد و دستور داد هر چه آوردى به آنجا تحويل بده كه ابو جعفر عمرى فرمايد .\r\nگويد : برگشتم به بغداد و نزد عمرى رفتم و سه روز رفتن و برگشتنم طول كشيده بود ، چون مرا ديد به من گفت : چرا نرفتى ؟ گفتم : اى آقاى من ، من اكنون از سرّ من رأى برگشتم ، و داستان خود را به او مىگفتم كه نامه‌اى از مولاى ما صاحب الزمان به ابو جعفر رسيد با صورتى ، چون صورتى كه به من داده بودند كه همهء پول و جامه در آن بيان شده بود و دستور رسيده بود كه همهء آنچه ذكر شده تحويل ابى جعفر محمد بن احمد بن جعفر قطان قمى گردد ، ابو جعفر فوراً جامه در بر كرد و به من گفت : هر چه همراه دارى بردار ببريم منزل قطان .\r\nگويد : همه را برداشتم و برديم منزل قطان و آنها را به وى تحويل داد ، گويد : من به حج رفتم و چون به دينور برگشتم مردم نزد من جمع شدند و من\r\n\r\n","description":"","footnote":"","page_name":" 835 ","page_number":835},
  {"content":"\r\n\r\nآن طومار را آوردم كه وكيل امام عصر براى من آورده بود و آن را براى مردم خواندم ، و چون نام كيسهء ذراع را شنيد ، افتاد و از هوش رفت و ما او را معالجه كرديم تا به هوش آمد و سجدهء شكر براى خدا به جا آورد و گفت : الحمد للَّه كه بر منّت نهاد و مرا هدايت كرد ، اكنون دانستم كه زمين خالى از حجت نماند ، اين كيسه را به خدا اين ذراع به من داد و جز خدا عز و جل احدى از آن مطلع نبود ، گويد : من بيرون آمدم و بعد از آنكه روزگارى گذشت ابو الحسن مادرائى را ديدم و به او خبر دادم و براى او خواندم آن طومار را ، گفت :\r\nسبحان اللَّه ، من در چيزى شك نكردم و شك نداشته باش كه خداوند عز و جل زمين خود را از حجت تهى نگذارد و بدان كه چون اذكوتكين با يزيد بن عبد اللَّه در شهر زور جنگيد و بلاد او را گرفت و بر خزينه‌هاى او دست انداخت مردى بود كه گفت : يزيد بن عبد اللَّه فلان اسب با فلان شمشير را نذر آستان امامِ زمان كرده بود و گفت : من همهء خزائن يزيد بن عبد اللَّه را به تدريج به او تحويل دادم و آن اسب و شمشير را نگه داشتم به اميد اينكه از او باز گيرم و به امام ( ع ) برسانم و او به سختى آنها را از من خواست و من ناچار شدم آنها را به بهاى 1000 اشرفى در گردن گرفتم و پول را شمردم و به خزينه‌دار خود سپردم و به او سفارش كردم اينها را نگهدار و اگر خود من هم بدان نيازمند شدم از آن دريغ دار ، و سپس اسب و شمشير را تحويل دادم و به توسط ابو الحسن اسدى از ناحيهء مقدسه از من آن 1000 اشرفى مطالبه شد و چون براى مطالبه نزد من آمد ، من در انجام امور مردم بودم و بسيار نشست تا حاجت او را پرسيدم و گفت : محرمانه است ، من به خادم گفتم : در خزانه جايى براى ما آماده كرد و به خزانه رفتيم و او نامهء كوچكى از امام زمان به من نشان داد كه در آن نوشته بود :\r\nاى احمد بن الحسن آن هزار اشرفى كه از بابت بهاى اسب و شمشير از ما نزد تو است به ابو الحسنِ اسدى بپرداز .\r\n\r\n","description":"","footnote":"","page_name":" 836 ","page_number":836},
  {"content":"\r\n\r\nمن به خاك افتادم و سجدهء شكر كردم كه به من مِنّت نهاد و دانستم كه او به حق حجت خدا است . از مجلسى ( ره ) - قبل اخراجه ، يعنى بعد از نذر و پيش از فرستادن ثلث - ظاهر لفظ ثلث وصيت است ولى وصيت در زمان حيات موصى مانع تصرفات نيست و از قرينه مطالبهء سهم آنچه به ابى المقدام رد كرده است ، مرحوم مجلسى آن را حمل بر نذر منجر كرده . خرج - يعنى از ناحيه دستور رسيد ، و مقصود از مقابر قريش مشهد امام كاظم و جواد ( ع ) است ، و حيره حائر حسين ( ع ) است ، گفته‌اند مقصود از اين وزير ابو الفتح جعفر بن فرات است . . . بنى فرات و فراتىها يك خاندانى از وزراء شيعه مذهب بودند ، و گفته‌اند ابو الفتح فضل بن جعفر بن فرات از وزراء بنى عباس است و او همان كسى است كه سندِ خطبهء شقشقيه را تا امير المؤمنين ( ع ) تصحيح كرده ، و آن را از پدرانش و از مردمان ثقه از ادباء و دانشمندان پيش از ولادت سيد رضى ( ره ) نقل كرده است .\r\nمن مىگويم : بنى فرات بسيارند و بسيارى از آنها به مقامِ وزارت رسيدند و يكى از آنها ابو الحسن محمد بن على بن فرات است كه وزير معتضد و مكتفى است .\r\n2 - على بن موسى بن فرات وزير مقتدر است ، سال 299 او را وزير ساخت .\r\n3 - على بن محمد بن فرات كه باز وزير مقتدر بود پس از دو وزير كه در اين ميانه گذشتند و پس از آن هم وزيران بسيارى براى خود گرفت و باز هم هنگام كشته شدن او وزيرش بود .\r\n4 - ابو الفتح فضل بن جعفر بن موسى بن فرات بود .\r\nمقتدر در نبردى كشته شد كه ميان او و مونس خادم در باب شماسيه در گرفت ، از مسعودى است كه ابو الفتح هنگام سوار شدن مقتدر براى نبردى\r\n\r\n","description":"","footnote":"","page_name":" 837 ","page_number":837},
  {"content":"\r\n\r\nكه در آن كشته شد طالع را ديد و مقتدر از او پرسيد : چه وقت است ؟ گفت :\r\nوقت زوال ، مقتدر از او چهره درهم كشيد و خواست بيرون نرود ولى سواران مونس بر او نمايان شدند و به او مهلت ندادند و همان آخرين دوران او بود .\r\nگفته است هر ششمى از خليفه‌هاى عباسى يا كشته شده يا خلع شده ، ششمينِ نخست محمد بن هارون بود كه خلع شد ، و ششمينِ دوم مستعين بود و ششمينِ سوم مقتدر ، سپس قاهر باللَّه خليفه شد و پس از يك سال و نيم و 6 روز چشمهاى او را ميل كشيدند و پس از او راضى باللَّه محمد بن جعفر مقتدر در سال 322 خليفه شد و 7 سال جز 22 روز خلافت كرد و باز هم ابو الفتح فضل بن جعفر بن فرات را وزير خود نمود پس از چند وزير ديگر و پس از او متقي باللَّه ابراهيم بن مقتدر به خلافت رسيد در سال 329 ، مسعودى چنين ذكر كرده ، و برس ، يك دهى است ميان كوفه و حله .\r\nگفته‌اند همين پيشآمد و پيشآمد سابق سبب غيبت كبرى شد از سال 320 ( از مجلسى ره ) . از مجلسى ( ره ) - انَّ القوم ، يعنى ابا بكر و كمك‌كاران و يارانش . ما قضى عليهم ، يعنى محكوم به بطلانند يا سزاوار دوزخند و در كمال الدين جواب سؤالات را چنين بيان كرده است :\r\nاما اينكه پرسيدى وقتى آدم مىخوابد روحش كجا مىرود ؟ پاسخش اين است كه روح او وابسته به باد است و بادش وابسته به هواء است تا گاهى كه صاحبش براى بيدار شدن بجنبد ، اگر خدا اجازه دهد كه اين روح با صاحبش برگردد هوا آن باد را بكشد و آن باد هوا را و روح برگردد در پيكر صاحب خود بيارامد ، و اگر خداى تعالى اجازهء برگشتن روح را ندهد ، هوا باد را بكشد و باد روح را بكشد و ببرد و تا روز رستاخيز به صاحبش بر نگردد .\r\nدر بارهء ياد و فراموشى كه گفتى ، بدان كه دل هر كس در درجى است و بر آن سرپوشى و اگر آن كس در اين هنگام صلوات بر محمد و خاندانش\r\n\r\n","description":"","footnote":"","page_name":" 838 ","page_number":838},
  {"content":"\r\n\r\nبفرستد كاملًا آن سرپوش از آن درج برداشته شود و دل پرتو گيرد و آن مرد به ياد آرد آنچه را فراموش كرده و اگر صلوات بر محمد و خاندانش نفرستد يا از آن كم نهد آن سرپوش بر آن درج بچسبد و دل تار گردد و آنچه در ياد است فراموش شود .\r\nو اما آنچه در بارهء نوزاد گفتى كه مانند عموها و دائىهاى خود شود بدان كه چون مرد با همسر خود در آميزد با دلى آرام و رگ‌هاى آسوده و تنى بر كنار از پريشانى نطفه در درون رحم جاى گيرد و فرزند مانند پدر و مادر برآيد و اگر مرد بر زن خود درآيد و دلش آرام نباشد و رگ‌ها نياسوده باشد نطفه پريشان گردد و بلغزد و اگر بر رگى افتد كه از عم است مانند عم گردد و اگر بر رگى از رگ‌هاى دائى افتد فرزند به مانند دائى برآيد . از مجلسى ( ره ) - مقصود از احمد بن ابى عبد اللَّه ، احمد بن خالد برقى است كه از افاخم محدثين و ثقات است و كتب بسيارى تأليف كرده كه از آن همه جز محاسن نمانده است ، شيخ و نجاشى گويند : اصل او از كوفه است و جدش محمد بن على را يوسف بن عمرو پس از شهادت زيد بن على به زندان انداخت ( به جرم همكارى در شورش با زيد على الظاهر ) و سپس او را كشت ، خالد كودكى خردسال بود و به همراه پدرش عبد الرحمن به برقرود قم گريخت و در آنجا ماندند و او خودش ثقه است ولى از ضعفاء بسيار روايت كند تا آنكه گويد : منظور از حيرت و سرگردانى كه در اين حديث به او نسبت داده‌اند چند وجه است :\r\nالف - مقصود خرافت دوران پيرى باشد .\r\nب - مقصود سرگردانى او پس از اخراج از قم باشد به حكم احمد بن محمد بن عيسى شيخ محدثين قم كه او را براى كثرت روايت اخبار ضعيفه از قم بيرون كرد و پس از آن هم از او در گذشت و با او آشتى كرد و از او عذر خواست .\r\n\r\n","description":"","footnote":"","page_name":" 839 ","page_number":839},
  {"content":"\r\n\r\nج - مقصود از حيرت يعنى حيرت شيعه در امر امامت پس از وفات امام عسكرى و قبل از ظهور دلائل و ثبوت امامت حجة بن الحسن ( ع ) . قوله لان خيط فرضى ، يا بيان سبب انتخاب موسى ( ع ) است چنانچه از اعلام استفاده مىشود يا بيان چيزى است كه كلمهء فتنه بر آن دلالت دارد براى ابطال توقف امامت به آن حضرت كه واقفيان مدعى شدند . .\r\nمقصود از فتنه قول برخى از شيعه است به توقف بر امام صادق ( ع ) و آنها فرقهء ناووسيه‌اند ، و يا قول بسيارى از شيعه به توقف بر امام كاظم ( ع ) و بنا بر بعضى از وجوه گذشته اشاره به وقايع زمان هارون الرشيد است از ظلم او و زندان كردن امام ( ع ) .\r\nخيط ، رشته‌اى است كه لؤلؤ و جواهر ديگر را بدان كشند و پيوست بودن ائمه را به يك ديگر و وجوب اطاعت از آنان بدان مانند كرده است براى آنكه بدين وسيله اختران بروج امامت و گوهرهاى درج آن بهم پيوسته‌اند چنانچه در قرآن از آن به حبل تعبير كرده و فرموده : « و اعصموا بحبل اللَّه » و بعضى خيط را همان قرآن دانسته‌اند ولى معنى اول با كلمهء فرض مناسب‌تر است . از مجلسى ( ره ) - معالم دين قواعد كلى و عمومى است كه از آنها بر حال جزئيات ره‌يابى شود و استدلال گردد . انتهى .\r\nمن گويم : اگر واقعاً مقصود از معالم دين همين باشد ، بايد گفت كه آن علم اصول فقه است فتدبر . از مجلسى ( ره ) - امُّهُم يعنى فاطمه ( ع ) ، و جدَّتُهُم يعنى خديجه ( ع ) . از مجلسى ( ره ) - قوله\r\nمن ولدها\r\n، يعنى يازده تن آنان فرزند اويند و شماره راجع به همهء امامان است .\r\nقوله\r\nثلاثه منهم\r\n، يعنى از فرزندان فاطمه سه على نام بود ، نه از همهء ائمه\r\n\r\n","description":"","footnote":"","page_name":" 840 ","page_number":840},
  {"content":"\r\n\r\nكه چهار على نام باشند ، و ظاهر اين است كه نسخه نويسان تصحيف كرده‌اند زيرا در روايت صدوق در كمال الدين و عيون و فقيه و در روايت شيخ در غيبت به همين سند خود اين حديث از جابر نقل شده است و در كتب ديگر هم نقل شده و به جاى سه على نام ، چهار على نام ضبط شده است . از مجلسى ( ره ) - و كل وصى ، يعنى هر كدام از اوصياى محمد را برنامهء مخصوص است ، و گفته شده مقصود اوصياء همهء پيغمبران است از هبة اللَّه تا امام قائم ( ع ) ولى معنى اول روشنتر است .\r\nكل وصى جرت به سُنّة ، يعنى به روش و برنامه‌اى دستور داشته كه از آن تجاوز نمىتوانسته ، اختلاف روش امامان معصوم ( ع ) روشن است ، برخى در كار عبادت به سر برده و برخى به نشر دانش پرداخته ، برخى كمتر تقيه كرده و برخى بيشتر ، برخى مبارزه را تا نبرد كشانده و برخى به سازش و مصالحه گذرانده ، اخبارى گذشت كه امامان كارى نكرده و نكنند جز طبق سفارش از طرف خدا عز و جل و دستور او و از آن درنگذرند و به شمارهء آنان فرمان‌هاى سر به مهر از آسمان فرود شده و هر كدام بدان كار مىكردند كه زير مهر ويژهء او بوده .\r\nعلى سُنَّة اوصياء عيسى ، يعنى از نظر شمارش به روش آنان بوده‌اند يا در همان ستم كشى و تقيه از سركشان .\r\nعلى سُنَّة المسيح ، يعنى على بود كه چون مسيح مردم در بارهء او سه دسته شدند برخى او را خدا دانستند و پرستيدند و برخى او را خطا كار و كافر پنداشتند و او را كشتند و برخى به درستى او را امام و رهبر پس از پيمبر خواندند ، يا آنكه روش زندگى او در رضايت و جامه و عبادت چون عيسى بوده است . از مجلسى ( ره ) - يك بار ، دو بار ، ترديد از راوى است و سوگند براى تأكيد بوده و يا براى اينكه ديگران بدانند كه درست است .\r\n\r\n","description":"","footnote":"","page_name":" 841 ","page_number":841},
  {"content":"\r\n\r\nغير الذى كان ، از قبيل خروج به زور شمشير و حكم بر طبق آنچه داند و اعدام مانع الزكاة و بريدن دست‌هاى بنى شيبه و جلوگيرى از ناودان‌هاى سر راه و هر چه به راه زيان دارد و غدقن از مناره‌ها و محراب‌هاى دربسته و ديگر چيزها كه در روايت رسيده كه آن حضرت خواهد كرد - از مجلسى ( ره ) . از مجلسى ( ره ) - فهو كافر ، يعنى ناشناس به مقام فضل امام ( ع ) كه مىتواند كوه را طلا كند با دعاى خود ، اينجا كفر در برابر ايمان كامل است يا مقصود اينكه امام را در نزد خود تا اين حد خوار و زبون داند .\r\nو يحتاجون ، يعنى براى آمرزش و بالا رفتن درجه و فزون شدن حسنات و جبران سيئات ، مقصود از صدقه در اين آيهء شريفه يا زكات است يا اعم از صدقهء واجب و مستحب چنانچه روايت شده كه اين آيه در بارهء كسانى نازل شده است كه از غزوهء تبوك بر جا نشستند و چون توبه كردند و خدا توبهء آنها را پذيرفت اين در بارهء آنها نازل شد چون پس از آزادى به حضرت رسول ( ص ) گفتند : يا رسول اللَّه اين دارائى است كه مايهء تخلف ما از جهاد است ، آنها را به فقراء بده و ما را پاك كن ، در اين صورت استدلال به اين آيه از اين نظر است كه در صورتى كه صدقه‌اى كه به مستحق داده شود اين منزلت را دارد صرف خمس و هديه به امام به طريق اولى چنين است ، و ممكن است مقصود از صدقه در آيه مطلق ايثار مالى باشد در راه خدا و شامل صلهء به امام و خمس هم بشود و بنا بر اين استدلال بدان ظاهر است ( استدلال امام بدان در اين مورد دلالت بر عموم معنا دارد ) .\r\nتطهير ضد تنجيس است و تزكيه ضد كاستن و تنقيص ، اوَّلى در خود انسان است و دومى در مال ، يا مقصود تطهير از گناه و مال دوستى و بخل است ، و تزكيه يعنى وسيلهء فزايش حسنات و رفع درجات به مقامات مخلصين ، از آيه معلوم شود كه سود صدقه به دهنده رسد نه رسول و امام ( ع ) .\r\n\r\n","description":"","footnote":"","page_name":" 842 ","page_number":842},
  {"content":"\r\n\r\nاز مجلسى ( ره ) - آن را چون كوه احُد سازد ، يعنى براى آنكه مىدهد و در اينجا تشبيه معقول به محسوس شده است و مقصود اين است كه ثواب اين كار ميان ديگر كارهاى شايسته چون كوه احُد است در برابر پيكره‌هاى ديگر ، يا مقصود اين است كه دادن يك درهم به دست امام چون دادن يك كوه احُد پول است به دست ديگران ، و دادن وجه به امام ممكن است اعم از صله به خود امام باشد و شامل دادن زكات و صدقات ديگر به او بشود زيرا او بهتر به مصرف واقعى مىرساند ، و مفيد و ابو الصلاح با امكان آن واجب دانند و در صورت دسترسى نداشتن به خود امام بايد به فقيه جامع الشرائط داده شود .\r\n مَنْ ذَا الَّذِي يُقْرِضُ اللَّهَ  - بيضاوى قرض الحسنه را گفته : يعنى قرض مقرون به اخلاص و دل خوش ، يا قرض از مال حلال ، و برخى قرض الحسنه را مجاهده و انفاق در راه خدا دانسته‌اند . از مجلسى ( ره ) - قوله ره « حيث يقول » تعليل از اين نظر است كه خليفهء شخص كسى است كه جانشين او و به جاى او است و هاء براى مبالغه است و اين دلالت دارد كه امام را روا است در زمين هر گونه خواهد تصرف كند چنانچه خدا را سزد كه در آن تصرف كند .\r\n« ثمّ صار لأبرار ولده » زيرا كه آنها هم نيز خلفاى خدايند ، راغب در مفردات خود گفته است : فيء وفيئه برگشت به وضع پسنديده‌اى است ، خدا فرموده است :  « حَتَّى تَفِيءَ إِلى أَمْرِ اللَّهِ  » تا برگردد به پيروى دستور خدا ، و باز فرموده :  « فَإِنْ فاءَتْ فَأَصْلِحُوا بَيْنَهُما »  اگر برگشت كرد و به سر صلح با حق آمد ميان آنها را اصلاح كنيد و از اينجا است كه گويند : « فاء الظل » سايه برگشت ، و فىء به سايهء بعد از ظهر گويند كه برگشت سايهء بعد از ظهر است ، خدا فرموده است ( 50 سوره نحل ) : « آيا نبينند آنچه را خدا آفريده است از هر چيزى كه برگردد سايه‌اش » . گفته‌اند غنيمت بهره‌اى است كه رنج فيء را نداشته ، خدا هم فرموده است ( 7 سوره حشر ) : « آنچه خدا به رسولش از اهل\r\n\r\n","description":"","footnote":"","page_name":" 843 ","page_number":843},
  {"content":"\r\n\r\nقريه‌ها فيء داده است » و فرموده است ( 50 سوره احزاب ) : « و آنچه ملكت شده از كسانى كه خدا فيء تو نموده » و فرموده است ( 6 سوره حشر ) :\r\n« و آنچه خدا از آنها فيء رسول ساخته پس هر چه را كه اسب سوار و شتر سوار دنبالش نرانديد » . برخى گفته‌اند اينها را فيء گويند به مانندى سايه براى آگاهى از اينكه شريف‌ترين كالاى جهان چون سايه‌اى است كه زودگذر است .\r\nدر نهايه گويد : در حديث ذكر فيء در موارد مختلفى مكرر شده است و آن مالى است كه از كفار به دست مسلمانان افتد بىجنگ و جهاد ، و اصل فيء رجوع است ، و گويا در اصل مال آنها بوده و سپس به آنها برگشته است و از اينجا است كه به سايهء بعد از ظهر فيء گويند زيرا كه آن از جانب مغرب به سوى مشرق برمىگردد . انتهى .\r\nمجلسى ( ره ) گويد : من مىگويم آنچه مصنف در معنى كلمهء فيء گفته مخالف گفتهء لغوىها و ظاهر آيات است و اخبار ، چون خدا فرمايد ( 6 سوره حشر ) : « آنچه را خدا از آنان فيء رسول سازد پس هر چه را اسب سوار و شتر سوار بر آن نرانديد ولى خود رسُل خود را بر هر چه خواهد مسلط سازد و خدا بر هر چيز توانا است » و فرمايد خدا سبحانه ( 7 سوره حشر ) : « آنچه را خدا از اهل قرى فيء رسول خود كند پس از آن خدا است . . الخ » .\r\nو شيخ در تهذيب به سند خود از امام صادق ( ع ) روايت كرده است در بارهء غنيمت كه خمسش بيرون شود و هر چه ماند ميان قشونى كه بر سر آن جنگيده و آن را به دست آورده پخش كنند ، و امّا فيء و انفال مخصوص رسول خدا ( ص ) باشند ، و باز ضمن حديث مفصَّلى از آن حضرت كه فرمود :\r\nهر زمين ويران و هر ته رودخانه‌اى همه از فيء و انفال است كه از آن خدا و رسول او است و هر جا خواهد مصرف كند ، و از آن حضرت است در حديث طولانى نيز كه فرمود : فيء آن اموالى است كه خون ريزى بر سر آن نشده\r\n\r\n","description":"","footnote":"","page_name":" 844 ","page_number":844},
  {"content":"\r\n\r\nو انفال هم بمانند آن است و در رتبهء او است . پايان نقل از مجلسى ( ره ) .\r\nمن مىگويم : مرحوم كلينى ( ره ) فيء را به معنى باز پس گرفته دانسته است و به اين معنى بر همان چيزهائى راست آيد كه حكومت اسلامى به حق آن را از ديگران گرفته است و كلمهء ( أفاء ) در آيات مذكوره نسبت به خدا دارد و معنايش اين است كه آنچه را از ديگران باز پس گرفته و به پيغمبر داده و هر سببى كه خدا فراهم كند براى رسيدن مالى به پيغمبر گو اينكه به دل صاحبان آن اندازد كه آن را از روى دلخواه به آن حضرت دهند ، اين تعبير درست باشد و آنچه اهل لغت در اين باره گفته‌اند از استعمالات فقهاء و اهل حديث و مفسران گرفته‌اند و معلوم نيست كه اصل لغت را نقل كرده باشند ، آنچه مهم است تحقيق اين مطلب است كه كلمهء فيء نسبت به اين اموال يك اصطلاح دينى است و در اصل لغت به معنى همان رجوع است و زبان شرع به اين مناسبت آن را نام اموالى گذاشته كه به نيروى خود از دست ديگران باز گرفته است و چهار سهمى كه به قشون غنيمت ستان داده شده به عنوان كارمزد است و از نظر اسلام مزد كارگر تا اين پايه افزايش يافته است . از مجلسى ( ره ) - در تفسير آيهء خمس محقق اردبيلى گفته است كه در مجمع البيان گفته : لغت غنيمت آن است كه از كفار گرفته شود از اموال حرب ، يعنى آنچه را از كفار گرفتيد به زور . و بيان هر دو كوتاه است ، مقصود اين است كه مراد از غنيمت در اينجا غنائم ميدان جنگ است كه آن يكى از هفت چيزى است كه خمس بدان تعلق گيرد نزد اكثر اصحاب ما ، و آن هفت عبارت است از :\r\n( 1 ) غنيمت دار الحرب ( 2 ) سود بازرگانى و زراعت كارى و صنعت پس از هزينهء سال براى صاحبش به وجه متعارف و لائق به حال او بىاسراف و تنگ گرفتن در معاش ( 3 ) معادن ( 4 ) گنج ( 5 ) آنچه به غواصى از دريا برآورند ( 6 ) حلال مخلوط به حرام ، در صورتى كه اندازه\r\n\r\n","description":"","footnote":"","page_name":" 845 ","page_number":845},
  {"content":"\r\n\r\nو مالك آن را نداند ( 7 ) زمينى كه كافر ذمى از مسلمانى بخرد .\r\nو حلبى ميراث وهبه و هديه و صدقه را به آنها افزوده است ، و شيخ عسل كوهى و گندم كوهى رابه آن افزوده ، و علّامه و محقق صمغ و مانند آن را بدان افزودند ، و مستحق خمس همانهايند كه ذكر شد ، آن را شش قسمت كنند ، سهم خدا و سهم رسول و سهم ذى القربى از آن امام است آن را هر جا خواهد صرف كند ، و در حال عدم وجود پيغمبر از آن امام جانشين او است و نصف ديگرش از آن سه دسته نامبرده از بنى هاشم است طبق روايات اهل بيت ( ع ) و از امير المؤمنين هم روايت شده است كه مقصود يتيمان ما و مستمندان ما و ابن السبيل ما است ، خمس احكامى دارد كه از كتب فقه دانسته شود .\r\nآنچه در اينجا سزا است كه بيان شود مضمون آيه است كه دلالت دارد بر وجوب خمس در غنيمت جنگ از هر چه كه بر آن چيزى گفته شود ، منقول باشد يا غير منقول ، در كشّاف گفته است : تا برسد به سوزن و نخ ، زيرا متبادر از لفظ غنيمت در اينجا همين است و دو تأييد هم دارد اول تفسير مفسرين و دوم اينكه آيهء پيش و پس آن در بارهء جنگ است چون تعبير به يوم الفرقان دارد كه مقصود روز امتياز حق است از باطل به وسيلهء غلبهء مسلمانان بر مشركان در روز بدر ، و چون به  « يَوْمَ الْتَقَى الْجَمْعانِ  » يعنى روز برخورد دو دستهء مسلمان و مشرك به يك ديگر در سر چاه‌هاى بدر ، و دلالت آيه بر وجوب خمس از چند وجه است :\r\n1 - تأكيدى كه از اعلموا يعنى بدانيد فهميده شود ، زيرا منظور تنها دانستن نيست بلكه دانستن براى به كار بستن است زيرا تنها دانستن سودى ندارد بلكه و بال فزايد ، و معلوم است كه در اين امور منظور صرف دانستن نيست .\r\n2 - تقييد حكم به ايمان كه فرمايد :  « إِنْ كُنْتُمْ آمَنْتُمْ بِاللَّهِ  » و بدان چه از پيروزى در روز بدر نازل شد كه فرمود : «  وَ ما أَنْزَلْنا عَلى عَبْدِنا يَوْمَ الْفُرْقانِ  »\r\n\r\n","description":"","footnote":"","page_name":" 846 ","page_number":846},
  {"content":"\r\n\r\nو جزاى اين شرط به قرينهء سابق محذوف است كه :  « وَ اعْلَمُوا أَنَّما غَنِمْتُمْ مِنْ شَيْءٍ  » باشد كه از جنس ما قبل است به قرينهء همان ما قبل ، ولى با توجه به اينكه مقصود صرف علم نيست بلكه عملى كه طريق عمل است چنانچه گذشت .\r\n3 - ذكر جملهء خبريهء :  « فَأَنَّ لِلَّهِ خُمُسَهُ »  .\r\n4 - تكرار كلمهء انَّ در  « أَنَّما غَنِمْتُمْ »  و در  « فَأَنَّ لِلَّهِ خُمُسَهُ »  .\r\n5 - حذف خبر - چون كه أنَّ للَّه خمسه به تأويل مصدر مىرود و حكم يك كلمه دارد كه مبتدا است و خبر او محذوف است و تقديرش اين است كه فتخميسه للَّه واجب ، يا حق ، و ممكن است آن را خبر دانست و مبتدا محذوف باشد به اين تقدير كه :\r\nفالحكم آن للَّه خمسه چنانچه گفته شده بلكه اين بهتر است و مجموع خبر « أنَّ » اوليه است و دخول كلمهء فاء در خبر براى اين است كه اسم ان موصول است .\r\nپس از اينكه دلالت آيه بر وجوب روشن شد بايد گفت : دلالت بر وجوب خمس دارد در هر غنيمتى كه به دست آيد ، و كلمهء غنيمت در لغت بلكه در عرف نيز مطلق فائده باشد ، و برخى اخبار هم مؤيد اين عموم است مانند روايت تهذيب به سند خودش از امام صادق ( ع ) گويد : به آن حضرت گفتم : «  وَ اعْلَمُوا أَنَّما غَنِمْتُمْ مِنْ شَيْءٍ  . . . » الآيه ، يعنى چه ؟ فرمود : به خدا مقصود از آن فائدهء روز به روز است جز اينكه پدر شيعيان ما را از آن معاف كرده است تا پاك باشند ، ولى ظاهر اين است كه كسى بدان قائل نيست زيرا پاره‌اى از علماء موضوع ، آيه را به همان غنيمت جنگ مخصوص دانسته‌اند چنانچه دانستى ، و برخى هم معادن و كنوز را بدان افزوده‌اند ، و بعضى تا هفت چيز آن را توسعه داده‌اند كه ذكر شد ، و اندكى از علماء پاره‌اى از فوائد را به آنها پيوسته‌اند كه ما بدان اشاره كرديم .\r\nسپس گفته است ( ره ) : آرى در مجمع البيان گويد : پس از آنچه ما\r\n\r\n","description":"","footnote":"","page_name":" 847 ","page_number":847},
  {"content":"\r\n\r\nنقل كرديم از او در معنى غنيمت طبق نظر جمهور مفسرين در معنى لغوى غنيمت ، كه برخى از اصحاب ما خمس را در هر فائده‌اى واجب دانسته كه به دست انسان آيد از كسب و سوداورگانى و در كنوز و معادن و غوص و جز آن از آنچه در كتب نام برده‌اند ، و ممكن است براى آن به همين آيه استدلال كرد زيرا در عرف لغت غنم و غنيمت بر همهء اينها صادق است ، و ظاهر اين است كه مقصود او وجوب خمس ، همان هفت چيز است چون آن را به اصحاب نسبت داده ، و معنى آن همهء اصحاب يا اكثر آنها است و قول به وجوب خمس در هر فائده‌اى از هيچ كدام نيست على الظاهر ، و باز گفته : در كتب مذكور است و اين عموم در كتب نيست و گويا مقصودش استدلال براى فقه شيعه است به آيهء شريفه در برابر عامه كه آن را مخصوص به غنائم دار الحرب دانند و اين اختصاص درست نيست .\r\nقوله : فهو الانفال ، اشاره است به قول خدا تعالى ( 1 سوره انفال ) : « از تو پرسند از انفال ، بگو انفال از آن خدا است و رسولش » . از طبرسى ( ره ) - ابن عباس گفته است كه : «  ما أَفاءَ اللَّهُ عَلى رَسُولِهِ مِنْ أَهْلِ الْقُرى  » در بارهء اموال كفار اهل قرى نازل شده است كه بنو قريظه و بنو النضير باشند كه در خود مدينه بودند و در بارهء فدك كه در سه ميلى مدينه بوده و در بارهء خيبر و دهات عرينه و ينبع كه آنها را خدا خاص رسول خود كرد تا هر چه خواهد با آنها بكند و گزارش كرد كه همه از آن او است ، چون مردمى گفتند : چرا انها را قسمت نكنى ؟ و اين آيه نازل شد .\r\nو گفته شده است كه آيهء نخست در بارهء خصوص اموال بنى النضير است و آيهء دوم در اموالى است كه بىنبرد به دست آمده است ، و گفته‌اند هر دو آيه در يك موضوع است و آيهء دوم بيان مصرف و تقسيم همان مورد آيهء اول است .\r\nو در اين آيه اشاره است كه تدبير امّت با پيغمبر است و امامانى كه جانشين اويند و براى همين صاحب اختيارى ، پيغمبر اموال يهود خيبر را\r\n\r\n","description":"","footnote":"","page_name":" 848 ","page_number":848},
  {"content":"\r\n\r\nتقسيم كرد و خودشان را آزاد كرد و بنى النضير و بنى قينقاع را تبعيد كرد و اموال منقول آنها را به خودشان داد ، ولى مردان بنى قريظه را كشت و بچه‌ها و زنهايشان را اسير كرد و اموالشان را بر مهاجرين تقسيم كرد و بر اهل مكه منت نهاد و آنها را آزاد كرد . از مجلسى ( ره ) - لنا ، يعنى از بنى هاشم يا مخصوص خود اوصياء است زيرا تصرف در خمس حق آنها است و ساير اصناف جيره خوار امامند و به آنها براى نفقه عطا ميدهد . از مجلسى ( ره ) - قوله و ما غلبوا الّا ما احتوى عليه العسكر ، ظاهرش اين است كه اموال غير حاضر در جبهه از غنائم محسوب نيست و مختص به امام است و يا از عموم مسلمانان است و اين خلاف مشهور است مگر اينكه گفته شود اگر قشون آنها را به زور گرفته باشند در مضمون ما احتواه العسكر داخل است و گر نه جزء انفال است ، و ممكن است گفت معنى « ما احتوى عليه العسكر » اين است كه در تصرف او آيد نه آنكه در خصوص ميدان جنگ باشد و آنچه نهفته و زير زمين گنج شده باشد از غنيمت بيرون است و اين وجه نزديك به فهمى است .\r\nاعراب ، باديه‌نشينانند و گفته‌اند مقصود عموم كسانيند كه نام مسلمانى بر خود نهاده ، ولى معناى آن را به خوبى درك نكرده و وصف نتوانند و عدم شركت آنها در غنيمت با شركت در نبرد قولى است مشهور ولى ابن ادريس آنها را شريك در غنيمت داند . پايان نقل از مجلسى .\r\nمن مىگويم : آنچه ابن ادريس گفته درست‌تر به نظر آيد ، زيرا محروميت باديه‌نشينان از لوازم و متعلقات قانون وجوب هجرت بوده است براى تشويق آنان به اجتماع آنان در دار الهجره و شركت در پرورش و آموزش پيغمبر و حمايت از مراكز اسلام كه نو بنياد بود و هر ساعت در معرض هجوم كفار قريش بود و هم به حساب ضعف بنيهء مالى مردم مدينه و مركز اسلام ولى\r\n\r\n","description":"","footnote":"","page_name":" 849 ","page_number":849},
  {"content":"\r\n\r\nپس از فتح مكه قانون هجرت ملغى شد و پيغمبر فرمود :\r\nلا هجرة بعد الفتح\r\nو با ملغى شدن قانون هجرت اين گونه معاهدات مربوط به آن هم به پايان رسيده است . از مجلسى ( ره ) - فاذا اخرج منها ما اخرج ، اشاره به اخراج مصارف توليد در آمد اراضى است و اصحاب در اين باره اختلاف دارند ، شيخ در مبسوط و خلاف گفته است : همهء مخارج به عهدهء صاحب مال است نه فقراء ، و در خلاف آن را به اصحاب نسبت داده و از يحيى بن سعيد بر آن دعوى اجماع شده است جز عطا و جمعى از متأخرين هم آن را اختيار كرده‌اند چون شهيد ثانى در فوائد القواعد و شيخ در نهايه گفته : همهء مخارج از درآمد برداشت مىشود و اين قول از مفيد و ابن ادريس و فاضلين و شهيد است و در منتهى آن را به اكثر اصحاب نسبت داده است ولى اوّلى اقوى است و اين عبارت صريح در اين مقصود نيست زيرا ممكن است هر دو فعل مجهول خوانده شود و مقصود اين باشد كه چون خدا هر چه را خواست از زمين بر آورد ، پايان نقل از مجلسى ( ره ) .\r\nولى اظهر همان وجوب زكات است بعد از مخارج توليد زيرا مخارج توليد كم در آمد ندارد و به علاوه از نظر اقتصادى حفظ اصل سرمايهء كار بر همه چيز مقدِّم است و شايد حكّام و خلفاء جور بودند كه از نظر ستم بر متصديان اراضى از اخراج مئونه به نفع خود مضايقه مىكردند و اگر اخبارى هم بر عدم آن دلالت دارد مناسب است كه حمل بر تقيه شود و عبارت حديث هم ظهور روشنى در اين معنى دارد و حمل آن بر آن معنى كه مجلسى ( ره ) گفته ركيك و بدون معارض اقوى است ، انتهى .\r\nفي مواضعهم ، متعلق به تقسيم است و مقصود از آن عدم جواز نقل زكات است از محلى به محل ديگر با وجود مستحق ، يا منظور اين است كه زكات را به دست مستحق برسانند و او را براى دريافت آن احضار نكنند .\r\n\r\n","description":"","footnote":"","page_name":" 850 ","page_number":850},
  {"content":"\r\n\r\nاين روايت جامع و مفيدى است در مقام بيان نظم كلى اقتصاد اسلامى و اعتبار حقوقى كه در آن تشريع شده و هم بودجه بندى كلى و جزئى نظر عموم مردم و از نظر دستگاه رهبرى جامعه و مطالب زير از آن به خوبى استفاده مىشود :\r\nنكته يكم - زكات به عنوان يك حق اجتماعى تشريع شده است براى رفع فقر عمومى زيرا در اجتماع است كه كارگران به وجود مىآيند و سرمايه در آن به كار مىافتد و مردم عليل و پير و ناتوان و مستمند و فقير در اجتماع انسانى بمانند حاشيه و مرز جامعه هستند و جامعه مسئول ادارهء آنها است و بقاى اجتماعى در ده يا شهر يا بيابان نيازمند يك امورى است كه مسئول معينى ندارد و همه بايد در انجام آن كمك كنند ، چون راه سازى و پل سازى و دفاع از دشمن كه به عنوان سبيل اللَّه تعبير شده است ، زكات در تشريعات اسلام بودجه‌اى است كه براى ادارهء ناتوانان و مستمندان و اجراء امور عمومى معين شده است و به اين مناسبت هر چه كار و در آمدى كه توليد محصولات كند به اجتماع نزديكتر باشد و نياز آن به جامعه بيشتر باشد ، در آن سهم بيشترى براى زكات اعتبار شده است . زكات در مقررات اسلام يك مراتب مختلفى دارد و بر يك نظر اقتصادى اجتماعى دقيقى تشريع شده است و در دو قسمت محصولات كشاورزى و دام پرورى اعتبار شده است زيرا اين دو قسمت هستند كه درآمد حقيقى اجتماع را تشكيل مىدهند و سائر در آمدهاى اجتماعى مانند محصول صنعتى و كارخانجات بر آنها وابسته‌اند و بايد مادهء خام خود را از آنها آماده كنند ، در اين زمانه پاره‌اى صنايع به وجود آمده است كه مادهء خام آن همان خاك و يا سنگ است چون بلور سازى و سيمان مثلًا محصولات آنها جزء حوائج درجهء اول و عمومىِ اجتماع انسانى نيست بلكه مىتوان گفت محصولات آنها تجملى است و در درجهء دوم حاجتمندى است براى آن كه حوائج درجهء اول جامعهء انسانى همان غذا و لباس است كه بدون آنها زندگانى\r\n\r\n","description":"","footnote":"","page_name":" 851 ","page_number":851},
  {"content":"\r\n\r\nاجتماعى و تمدن ميِّسر نيست و غذا و لباس انسانى محصول كشاورزى و دام پرورى است و به اين جهت شرع اسلام از نظر محصولات كشاورزى چهار محصول عمده را در نظر گرفته و بر آن زكات بسته است : 1 - گندم 2 - جو 3 - انگور 4 - خرما . و از نظر دام‌پرورى سه نوع حيوان عمومى و حلال گوشت و مورد استفاده را منظور داشته است : 1 - شتر 2 - گاو 3 - گوسفند .\r\nدر حقيقت رقم كلى در آمد زكات از اين هفت قسمت به دست مىآيد و البته در باب زكات ، پول طلا و نقره هم مورد توجه شده است براى جلوگيرى از احتكار پول و توليد ركود در بازار داد و ستد ، و مقرر شده است كه اگر كسى پول رايج طلا و نقره را تا يك سال نگهدارد و در جريان معامله و استفاده قرار ندهد بايد زكات آن را بپردازد و اين در حقيقت جريمه‌اى است كه به حبس پول رايج تعلق مىگيرد و براى اينكه روشن شود زكات ، يك حق اجتماعى است ، تأمل در مراتب متعددهء تنازلى زكات بجا است .\r\nزكات در شرع اسلام از حد اكثر صدى ده ( عُشر ) و تا كمترين رقم صدى يك ( يك صدم ) تشريع شده است ، و در اين ميان مراتب بسيار ديگر هم وجود دارد كه نيازمند دقت فراوان است :\r\n1 - صدى ده در اسلام حد اكثر سهم زكات است و آن در غلاتى است كه نيازمند به آبيارى نباشند و خرج و هزينهء آب به آنها تعلق نگيرد و در اخبار آن را به دو تعبير ادا كرده است :\r\nالف - آنچه از آسمان سير آب شود يا آسمان آن را سير آب كند ( ما سقت السماء ) كه آن را محصول ديمى گويند و در بسيارى از سرزمين‌هائى كه رطوبت هوا دارند مانند اطراف مديترانه و سائر درياها و در بسيارى از مناطق كوهستانى همهء انواع محصول و يا قسمتى از آنها به همان رطوبت باران و نم هوا رشد مىكنند و نيازمند آبيارى نيستند .\r\nب - زمين‌هائى كه آب رودخانه و كاريز بر آنها روان مىشود\r\n\r\n","description":"","footnote":"","page_name":" 852 ","page_number":852},
  {"content":"\r\n\r\nو آبيارى آنها نياز به كار ديگرى ندارد ، يا آنكه در ته‌نشين نهرها كشت شود مانند كنارهء نيل مصر كه چون آبِ آن فرو نشيند در كفِ آن به تدريج كشت مىكنند و با همان نمِ زمين زراعت مىرسد .\r\nدر اين موارد كه كشت و كار غلات هزينهء آبيارى ندارد ميزان زكات صدى ده است و آن بيشتر اندازهء زكاتى است كه در اسلام مقرر شده است و در حكم آن است زمين‌هائى كه مدتى به آب باران تر مىشوند و مدتى هم به جريان آب رود و كاريز و اگر جريان رود و كاريز هزينه‌اى بردارد براى سد بندى و پاك‌گيرى كاريز ظاهر آن است كه به حسب نسبت از درآمد برداشت مىشود مگر آنچه خود زارع متصدى باشد .\r\n2 - صدى پنج كه نيم عُشر است و آن در زمين‌هائى است كه بايد به وسيلهء استخراج آب آنها را آبيارى كرد و در زمان سابق دو وسيله معمول بوده كه در اخبار بدان تصريح شده است :\r\nالف - دواليب ، كه چرخ‌هاى آبكشى كه به وسيلهء يابو و مانند آن مىچرخيده است و آب بيرون مىآورده و تا كنون هم در كنار نهرهاى فرات و دجله از آن استفاده مىشود .\r\nب - دلوهاى بزرگى كه به چرخى بندند و به وسيلهء گاو يا شتر با آن آب از چاه يا نهر درآورند و كشت كنند و در حكم آن است ماشين‌هاى آب كشى كه امروزه اختراع شده و به وسيلهء آنها از چاه يا نهرها آب بالا مىآورند .\r\nدر اين موارد سهم زكات صدى پنج است ، و صدى پنج آن براى هزينهء آبيارى كسر شده است .\r\n3 - صدى دو نيم ، كه در زكات پول طلا و نقره است كه از 200 درهم 5 درهم مىدهد .\r\n4 - صدى يك كه كمترين حد زكات است و آن در آخرين نصاب\r\n\r\n","description":"","footnote":"","page_name":" 853 ","page_number":853},
  {"content":"\r\n\r\nگوسفند است كه وقتى از 500 بيشتر شد از هر صد گوسفند يك گوسفند زكات داده مىشود ، و در زكات چهار نصاب كمتر گوسفند و در زكات شتر و گاو كه نصاب‌هاى متعدد دارد از ميزان صدى 10 و بلكه صدى 5 كه زكات غلات است كمتر اعتبار شده است و اين براى آن است كه رمه‌هاى صحراچر اين دامها كه تمام سال در بيابان مىچرند و به اين واسطه زكات به آنها تعلق دارد از غلات به اجتماع حاجت و نياز كمترى دارند ، زيرا زمين زراعتى بايد در يك محيط اجتماعى باشد تا بهره بدهد و كارگران بسيار لازم دارد ، ولى رمه‌هاى بيابانى در سرزمين‌هاى دور دست و با كارگران كمترى اداره مىشوند و نياز آنها به جامعه كمتر است و به همين نظر بهرهء كمترى را جامعه از آنها مستحق مىشود .\r\nنكتهء دوم - از بيانات گذشته روشن شد كه زكات حق اجتماعى است و قانون عدالت حكم مىكند كه هر كس مال زكوى دارد و شرائط مقررهء زكات در او جمع است به جامعه مديون است و بدهكار است نسبت به اندازهء مقرر زكات مانند آنچه را به كارگر زراعت در برابر مزد كار و ابزار بدهكار است و وظيفهء او است كه خود دنبال بستانكار برود و به او بپردازد و اگر نپرداخت حق مردم را خورده است و برده است مانند بدهكارى كه پولى وام گرفته و ندهد ، و اداى زكات و صرف آن در مصارف مقرره هيچ گونه افتخارى جز همان تصفيه حساب بدهكارى ندارد ، و البته چون صرف زكات در مصارف خود يك امر عمومى و اجتماعى است و فرد تنهائى نمىتواند از عهدهء آن چنانچه شايد بر آيد بايد اين زكات به بيت المال مسلمين و زير نظر پيغمبر يا امام ( ع ) پرداخت شود تا بهتر به مصرف برود ، و در صورتى كه پيغمبر نباشد و امام هم در دسترس نباشد اگر حكومت اسلامى جامع الشرائطى وجود داشته باشد به او پرداخت مىشود و در درجهء چهارم به شخص فقيه قادر بر صرف در مصارف و در درجهء پنجم خود صاحب مال زكوى مىتواند متصدى صرف آن\r\n\r\n","description":"","footnote":"","page_name":" 854 ","page_number":854},
  {"content":"\r\n\r\nدر مصارف مقرره بشود .\r\nنكتهء سوم - خمس يك حق پيشوائى و رهبرى است و بودجهء خاندان امامت است كه بايد به او پرداخت شود براى مخارج دربار امامت و از اين روايت استفاده مىشود كه علت وجوب خمس در بسيارى از موارد اين است كه اصل مال از پيغمبر و امام است ، و چون كسى آن را به دست آورد چهار قسمت آن به عنوان مزدِ كار به او تعلق دارد و يك قسمت را به مالك آن مىپردازد ، مانند غنيمت جنگ و غوص و معدن و استخراج كنوز ، در اين موارد اصل مال از آن پيغمبر يا امام است زيرا كافر مالك نمىشود و اموال بىصاحبِ مخصوص كه در ته درياها و درون كوه‌ها و زمين‌ها است يا گنج‌هاى سپرده مفقود المالك همه از آن پيغمبر و امام هستند به حكم ولايت و خلافت عامه از طرف خداوند ، و چون كسى بر آنها دست يابد چهار سهم به جوينده واگذار شده است براى ارفاق و تشويق مردم به جستجوى از اين اموال خدا داده و يك قسمت به مالك آن ادا مىشود .\r\nو خمس مال مخلوط به حرام هم از اين بابت است زيرا آن سهم حرام مفقود المالك است و تعيين آن در خمس از نظر ارفاق است ، و خمس زمينى كه ذمى از مسلم مىخرد براى اين است كه امام متصدى امنيت محيطى است كه ذمى در آن آسوده زندگى مىكند زيرا كافر گو اينكه ذمى باشد در وطن مسلمانان بيگانه است و بايد حق امنيت بدهد و بهاى استفاده از آب و خاك وطن اسلامى را به رئيس مسلمانان بپردازد .\r\nنكتهء چهارم - در اسلام نكات بسيار دقيق اقتصادى سنجيده شده است و به جاى ماليات‌هاى تصاعدى كه امروزه در دنيا معمول است و مىگويند درآمد هر چه بالا برود ماليات آن بيشتر است ، اسلام حق زكات را تنازلى تشريع كرده است و در نصاب‌هاى متعددى كه براى گاو و شتر و گوسفند بسته شده هر چه سرمايه بالا مىرود حق زكات آن پائين مىآيد و اين بزرگترين\r\n\r\n","description":"","footnote":"","page_name":" 855 ","page_number":855},
  {"content":"\r\n\r\nراز تشويق به ازدياد درآمد و فزودن ثروت را در بر دارد .\r\nنكتهء پنجم - موضوع نظر اسلام در اراضى بسيار قابل توجه است زيرا كه اسلام سرزمين‌هاى وسيعى كه از ملت‌هاى بزرگ روم و فرس و قبائل يهود و قبط و مصر در تصرف آورده و طبق تحقيق مؤرخان هنوز هم معمورهء اين بلاد به اندازهء معمورهء دوران فتوحات اسلامى نرسيده است ، همه را در حكم وقف قرار داده و از قابليت ملك اختصاصى بيرون كرده و با اندك دقتى مىتوان گفت كه شرع اسلام ملكيت زمين را الغاء كرده است و آن را فقط وسيلهء استفادهء عمومى قرار داده و به تعبير ديگر آن را وقف عام ابدى اعتبار كرده و نه ملك قشون فاتح دانسته و نه قابل تملك ديگران و دقت در اين عبارت بجا است كه مىفرمايد : همهء زمين‌ها كه به زور از كفار دريافت شده است موقوفه است و به كسى واگذار است كه آن را آباد و زنده نگهدارد ، يعنى سند ثبت اين املاك كشت و كار و بهره بردارى از آنها است و كليهء سرزمين‌هاى متصرفى اسلام را در زمان خود پيغمبر و همهء حكومت‌هاى اسلامى آينده چه حق و چه ناحق مشمول اين حكم دانسته و به وسيلهء عموم اين حكم همهء زمين‌ها را مال عموم شناخته و اين حكم شامل كليهء زمين‌هاى ايران باستان از حدود انطاكيهء شام تا اوساط چين ، و از جبال پيرنه تا وين در اطريش ، و تمام شمال آفريقا تا جبل الطارق مىشود ، زيرا همهء اين سرزمين‌ها كه در تاريخ فتوحات اسلامى غالباً از هم اكنون معمورتر و آبادتر بودند و به زور قشون اسلام فتح شدند و به تصرف اسلام در آمدند\r\n« فهى موقوفه »\r\nو همهء اينها وقف عام اسلامى است و بايد سهم درآمد آن پس از حق عمومى جامعه كه زكات است و پس از حق كارگر كه طبق پيمان خصوصى با پيشواى اسلامى معين مىشود همهء آن صرف رفاه عموم گردد و مخصوصاً اين تأكيد بسيار مورد توجه است كه مىفرمايد :\r\n« ليس لنفسه من ذلك قليل و لا كثير »\r\nدينارى از درآمدِ اين املاك از آنِ امام و رهبر نيست .\r\n\r\n","description":"","footnote":"","page_name":" 856 ","page_number":856},
  {"content":"\r\n\r\nنكتهء ششم - مسئوليت امام و پيغمبر است در برابر مردمى كه راه چاره ندارند و زندگىِ آنها معطل است مىفرمايد :\r\n« يعول من لا حيلة له »\r\nپيشوا بايد به كسانى كه چاره و وسيلهء زندگى ندارند بمانند پدرى توجه كند و آنها را عيال و نان خوار خود بداند ، يا كار به آنها بدهد و دستمزد و يا آنكه نان و هزينهء زندگى به آنها بدهد . از مجلسى ( ره ) - مهدى ، محمد بن عبد اللَّه سومين خليفهء عباسى است .\r\n« مظلمه » چيزى است كه به ناحق و ستم از كسى بگيرند .\r\n« و ما ذاك يا ابا الحسن » يعنى اين چه سخنى است كه مىگوئى ( مثل اينكه از اين شكايت اظهار شگفتى و تجاهل كرد ) .\r\n« و ما والاها » يعنى هر چه نزديك و تابع آن است ، يعنى حومهء مربوطه بدان يا مقصود اين است كه هر چه مانند آن است از نظر موضوعيت براى حكم كه با قشون گرفته نشده بلكه به وجه مسالمت آميز به دست پيغمبر ( ص ) آمده است .\r\nدر اينجا اعتراضى است و آن اين است كه سورهء حشر كه آيهء فيء در آن است در مدينه نازل شده و آيهء : «  آتِ ذَا الْقُرْبى حَقَّهُ  » در سورهء اسراء است و آن پيش از هجرت در مكه نازل شده و چگونه توان گفت كه بعد از آن باشد با اينكه معلوم است اعطاى فدك در مدينه بوده است و جواب آن اين است كه : گاهى در سوره‌هاى مكيه آياتى مندرج است كه در مدينه نازل شده و توصيف به مكى و مدنى بودن مبنى بر غالب آيات است و مؤيد آن است كه طبرسى ( ره ) در مجمع البيان گفته است : سورهء بنى اسرائيل همه‌اش مكى است ، و برخى پنج آيهء آن را جدا دانسته‌اند و از آن جمله است «  وَ آتِ ذَا الْقُرْبى حَقَّهُ  » ، اين را از حسن نقل كرده و ابن عباس بر اين پنج آيه 3 آيهء ديگر افزوده است ( و بهتر حمل بر تعدد نزول است ، از مترجم ) .\r\n\r\n","description":"","footnote":"","page_name":" 857 ","page_number":857},
  {"content":"\r\n\r\n« ايتينى بأسود او احمر »\r\n- كنايه از اين است كه يك شاهد از هر ملتى بياور ، عرب باشد يا عجم . در نهايه گفته است :\r\nبعثت الى الاحمر و الاسود\r\n، يعنى بر عرب و عجم مبعوث شدم ، زيرا غالباً رنگ عجم‌ها سرخ است و سفيد و رنگ عرب‌ها گندم گون است و سبزه .\r\n« هذا لو يوجف عليه »\r\n- گويا آن ملعون استهزاء و تمسخر كرده و به تعبير فارسى گفته : ( مگر مال پدرت بوده است ) و خدا و رسول و قرآن را مسخره كرده است و يا مقصودش اين است كه پدرت در بارهء آن زحمتى نكشيده كه مستحق آن باشد و آن را به تو بدهد ، و گويا نه معنى  « وَ ما أَفاءَ اللَّهُ »  را فهميده و نه معنى  « وَ لكِنَّ اللَّهَ يُسَلِّطُ رُسُلَهُ  » را ، و يا خود را به نادانى زده .\r\n« فضعى الحبال »\r\n- در برخى نسخ با حاء بىنقطه است ، يعنى ريسمان به گردن ما ببند و ما را نزد حاكمى ببر ، اين را از روى تحقير و بيان درماندگى فاطمهء زهراء گفته يا نتيجهء واگذارى فدك به فاطمه بيان كرده و مقصودش اين است كه اگر فدك را به تو رد كنند فردا ريسمان به گردن ما مىگذارى و ما را بنده و بردهء خود مىكنى ، يا اگر چيزى را كه پدرت بىزحمت قشون كشى به دست آورده از خود بدانى بايد ما را هم بندهء خود بدانى . و برخى گفته‌اند كه مقصودش اين است كه : تو مىخواهى بدين وسيله ما را مسخّر كنى و هرگز نتوانى زيرا ما قدرت را در دست داريم .\r\nو در برخى نسخ با جيمِ نقطه‌دار است ، يعنى كوه‌ها را به گردن ما بگذار در سزاى كارى كه كرديم ، يا وضع جبال كنايه از گناه و وزر است و مقصود اين است كه گناه آن را به گردن ما حساب كن ، و اين نوعى ديگر از استهزاء و تمسخر و تعجيز و بازى با مقررات دين است .\r\n« عريش » هر سايه‌بانى است ، و در اينجا مقصود آغاز خانه‌هاى كشور مصر است .\r\n« سيف » ( بر وزن قيف ) كنارهء دريا و كنارهء وادى است ، و بيشتر كلمهء\r\n\r\n","description":"","footnote":"","page_name":" 858 ","page_number":858},
  {"content":"\r\n\r\nسيف را در كنارهء درياى عمان و درياى مغرب استعمال مىكنند .\r\n« دومة الجندل » را اهل لغت به ضم دال خوانند و محدثين به فتح آن ولى آن غلط است ، ابن دريد گفته است : نام قلعه‌اى است كه 15 منزل از مدينه دور است و 10 منزل از كوفه ( يعنى در شرق مدينه است به سمت كوفه ، اين مسافت از مصر تا 10 منزلى كوفه است از غرب به شرق و از مدينه تا كنار درياى سرخ و گوشه‌اى از مديترانه ) و ظاهر اين است كه امام فرموده : همهء اين مساحت از انفال است و قشون كشى براى تسخير آن نشده است ، نه اينكه معنى لفظ فدك است ، زيرا مشهور اين است كه فدك نام دهى است و خود حديث هم بدان اشاره دارد كه فرمود : اينها است كه قشون كشى بدان نشده ، و هم فرموده : « فدك و ما والاها » يا آنكه فدك مجازاً بر همه اطلاق شده است . از مجلسى ( ره ) - مقصود از قوم ، بيابان گردها هستند ( كه با آنها شرط كرده بود حق غنيمت نداشته باشند ) ولى اگر خواهد به همان سهمى كمتر از غنيمت بران يا برابر آنان مىدهد . از مجلسى ( ره ) - اين حديث دلالت دارد كه مطلق فوائد داخل در حكم آيه است و مشهور ميان اصحاب وجوب خمس است در سود بازرگانى و صنعت و كشت و كار و جز آنها سواى ميراث و هبه و صداق ولى پس از بيرون كردن مخارج سال خود و عيالش .\r\nبعضى از متأخرين گفته‌اند : خمس در آمد تجارت و زراعت و كسب در زمان غيبت بالتمام يا خصوص سهم امام ساقط است .\r\nو بعضى گفته‌اند همهء خمس درآمد تجارت و زراعت و كسب در زمان غيبت سهم امام است و سهم سادات ندارد ، و اين مسأله در نهايت اشكال است زيرا اباحهء بعضى از ائمه در بعضى ازمنه و براى بعضى مصالح دليل بر سقوط در هر زمانى نمىشود و خصوص با وجود دلالت اخبار بسيارى بر عدم اباحه و ظاهراً مقصود از اخبار ، اباحه براى رفع حرج سه مورد است :\r\n1 - در مورد مناكح - يعنى كنيزانى كه حكومتهاى جائر در جنگ\r\n\r\n","description":"","footnote":"","page_name":" 859 ","page_number":859},
  {"content":"\r\n\r\nبا كفار بگيرند و همهء آنها يا خمس آنها مال امام است ، و اگر ادا نكنند به دست شيعه كه برسد براى آنها مباح است .\r\n2 - در مورد مساكن - هر گاه خلفاى جور در زمين‌هاى متعلق به امام بىاجازهء او تصرف كنند و به دست شيعه برسد براى آنها مباح است .\r\n3 - در مورد تجارت‌هاى مخالفين ائمه كه خمس ندهند و از مال آنها به دست شيعه برسد تدارك خمس آنها واجب نيست و براى شيعه حلال است ، به طور خلاصه ترجمه شد . از مجلسى ( ره ) - گويا طرف نامه ، امام هادى يا امام جواد يا امام رضا است ( ع ) .\r\nغرامت چيزى است كه بايد پرداخت شود ، و مقصود اين است كه خمسِ درآمد كشت و كار بعد از وضع خرج آن است و يا بعد از وضع آن و وضع مخارج سال است براى خودش و عيالش ، و در اين حديث جائزه را هم مورد وجوب خمس دانسته و اين دلالت دارد بر مذهب ابو الصلاح كه در هبه و جائزه هم خمس را واجب دانسته . از مجلسى ( ره ) - مقصود از مئونه ، خرج سال خود و عيال او است اگر پرسش از خمس درآمد باشد و خرج كار كرد در معدن است ، اگر مقصود خمس معدن باشد و همچنان است غوص و كنز ولى اوّلى أظهر است ، و بدان كه مذهب اصحاب اين است كه خمس در درآمد و استفاده‌ها واجب است هر گاه از خرج سال خود و عيالش فزون آيد و بر آن دعوى اجماع شده است از بسيارى علماء ، و اخبار دالّه بر اينكه خمس پس از مئونه است بسيار است ولى لفظ سال در آنها نيست و دعوى اجماع بر آن شده است و شايد مستند آنها فهم عرفى باشد .\r\nو ظاهر اين است كه مقصود از سال كامل 12 ماه است نه سال زكات كه به دخول در ماه 12 محقق مىشود ، و مقصود از مخارج هر خرجى است كه براى خود و عيال واجب النفقه دارد يا براى ديگران چون مهمان و هديه و صِلِه به برادران يا چيزى كه ظالم به طور قهر از او بگيرد و يا با او قرار داد كند\r\n\r\n","description":"","footnote":"","page_name":" 860 ","page_number":860},
  {"content":"\r\n\r\nو بگيرد و هم پرداخت حقوق لازم به نذر و كفاره و غيره و مخرج ازدواج و آنچه براى خود بخرد از وسائل سوارى و كنيز و جامه و مانند آن و بايد لايق به حال او باشد بحسب عادت ، و اگر اسراف كند بايد زيادى را خمس دهد ، و اگر بر خود تنگ گيرد براى او حساب شود ( ولى در اين صورت به نفع او محسوب نيست ) و اگر مستطيع شود در سالى مخارج سفر حج او جزء مئونهء او است و در دروس تصريح كرده كه قرض گذشته و قرض همان سال هم جزء مئونه است . از مجلسى ( ره ) - اين حديث دلالت دارد بر عدم جواز خريد مالى كه خمس آن را نداده‌اند مگر اينكه خريدار خمسش را ادا كند ، و فهميدى كه اكثر اصحاب نسبت به زمان غيبت آن را استثناء كرده و حكم كرده‌اند به مباح بودن آن در زمان غيبت . از مجلسى ( ره ) - و ظاهر اين است كه دريغِ آن حضرت از حلال كردن جز دو نفر اول براى تقيه و كتمان مطلب بوده است يا براى آنكه آنان از روى حقيقت توبه كار و دست بردار از كار خود نبودند يا آنكه از اهل معرفت به مقام امامت نبودند يا اهل حاجت و بىچاره نبودند . از مجلسى ( ره ) - مقصود از مولى مطلق وابسته است اعم از آزادكننده و ضامن جريره ، و مقصود از وارث اعم از نسبى و سببى است و با فقدان همه امام ارث را مىبرد و اين از انفال است . ابو الحسن در اين حديث ممكن است امام كاظم ( ع ) باشد كه أبو الحسن اول است ممكن است ابو الحسن دوم باشد ، اين روايت دلالت دارد كه حد نصاب در غوص و در معادن هر دو يك دينار است ، و سابقاً خلاف در اين دو را شناختى ، و بزنطى به سند صحيح روايت كرده است كه من از ابو الحسن ( ع ) پرسيدم از آنچه از معدن استخراج شود كم يا بيش چيزى بايد بدهد ، فرمود : حقى در آن نيست تا برسد بدان چه زكات در آن واجب است كه بيست دينار ( اشرفى طلا ) باشد و بسيارى از اصحاب به مضمونش عمل كرده‌اند و نصاب معادن را 20 دينار دانسته‌اند ، و ممكن است\r\n\r\n","description":"","footnote":"","page_name":" 861 ","page_number":861},
  {"content":"\r\n\r\nاخراج خمس از يك دينار كه از اين حديث بيست و يك باب استفاده مىشود حمل بر استحباب شود ، و نصاب بيست براى وجوب است پس از يك دينار تا 19 دينار خمس مستحب دارد و از بيست دينار تا بيشتر خمسش واجب است . از مجلسى ( ره ) - ممكن است كه طرف سؤال حضرت رضا ( ع ) يا امام جواد يا هادى باشد و اين روايت با وجوب خمس در ارباح مكاسب به قول مطلق منافات دارد مگر آنكه حمل شود به صورتى كه ما زاد از مئونه و مخارج سال نداشته باشد . پايان نقل از مجلسى ( ره ) .\r\nمن مىگويم موضوع تعلق خمس به ما زاد از مخارج سال عنوان جدائى است از مورد سؤال و نفى خمس از عطيه براى حج به اين عنوان هيچ منافاتى با وجوب خمس در آن به عنوان اينكه سود كسب و كار است ندارد . از مجلسى ( ره ) - كتاب ابيك ، اين اشاره است به نامهء مفصلى كه آن را در تهذيب به سند صحيح از على بن مهزيار روايت كرده كه امام جواد ( ع ) در سال 220 ه ق به او نوشته و در آخرش فرموده است : و اما آنچه از مزارع و غلات در هر سال واجب شده است نيم شش يك است نسبت به كسى كه درآمد مزرعهء او كفايت مخارج او را دارد و آنكه درآمد مزرعه‌اش به مخارجش نرسد بر او نيم شش يك و وجوه ديگرى نيست .\r\n« فاختلف من قبلنا » - يك طرف اختلاف را نقل كرده و طرف ديگرش از آن ظاهر شود و آن همانى است كه امام ( ع ) نوشته است و همانا امام از حق خود كه خمس است به نيم شش يك اكتفاء كرده است براى تخفيف بر شيعه در دوران تسلط مخالفين چنانچه در پاره‌اى اوقات همهء خمس را به شيعه بخشيده‌اند ، به همين جهت و در ضمن همين نامهء مفصل نوشته كه :\r\nبه راستى همهء دوستان من كه از خدا خواستارم صلاح آنها را يا بعضى آنها در آنچه بر آنها واجب است تقصير كنند من آن را دانستم و دوست داشتم كه آنها را پاك كنم و تزكيه نمايم بدان چه راجع به خمس در اين سال عمل كردم ، تا آنكه فرمايد :\r\n\r\n","description":"","footnote":"","page_name":" 862 ","page_number":862},
  {"content":"\r\n\r\nمن در هر سال خمس را بر آنها واجب نكنم و همانا بر آنها واجب دانم زكاتى را كه خدا بر آنها فرض كرده است و همانا در امسال بر آنها واجب كردم خمس را در خصوص طلا و نقره‌اى كه سال بر آن گذشته و آن را واجب ندانستم بر آنها در كالا و ظرف و حيوانات سوارى و خدمت كار و نه در سود بازرگانى و نه درآمد مزرعه و باغ جز آن قسم از مزرعه‌اى كه به زودى براى تو شرح دهم براى تخفيف بر دوستانم و جبران آنچه سلطان از اموال آنها مىچاپد و مىبرد و براى گرفتاريهائى كه بر آنها رخ مىدهد ، و اما در خصوص غنيمت و فائده پس خمس بر آنها در هر سال واجب است ، تا آخر خبر . شيخ حسن ( صاحب معالم ) نوَّر اللَّه ضريحه ، در منتقى پس از نقل اين خبر گفته است :\r\nمن مىگويم در ظاهر اين حديث چند اشكال است كه برخى در آن ترديد كرده‌اند و ما آنها را مفصل نقل كنيم و آنها را حل كنيم :\r\n1 - شأن ائمه اين است كه حفظ شرع كنند و بدان چه پيغمبر ( ص ) به آنها سپرده حكم كنند و نتوانند پس از انقطاع وحى و سد باب نسخ ، احكام را تغيير دهند و بنا بر اين چگونه درست آيد كه در اين حديث فرمايد : در اين سال واجب كردم ، و آن را در هر سال بر آنها واجب نكنم ، و همچنان عبارات ديگرى كه دلالت دارند كه امام به هر چه خواهد حكم كند .\r\n2 - اينكه فرمايد بر آنها واجب ندانم جز زكاتى را كه خدا بر آنها فرض كرده است ، منافات دارد با اينكه بعد فرمايد ، و اما خمس غنائم و فوائد در هر سال بر آنها واجب باشد .\r\n3 - اينكه فرمايد بر آنها واجب دانم خمس امسال را در طلا و نقره‌اى كه سال بر آن گشته است ، خلاف معهود است زيرا گذشت سال در وجوب زكاةِ طلا و نقره معتبر است نه در خمسِ آن و هم اينكه فرمايد : من بر آنها واجب ندانم خمس در كالا و آينه و دواب و خدم را ، زيرا تعلُّق خمس به اين چيزها غير معروف است .\r\n4 - وجه در اكتفاء به يك دوازدهم روشن نيست با اينكه مورد حكم\r\n\r\n","description":"","footnote":"","page_name":" 863 ","page_number":863},
  {"content":"\r\n\r\nيك پنجم است كه خمس باشد نسبت به درآمد زراعت .\r\nپس بدان كه اشكال اول بر پايهء اتفاق متأخرين است بر اينكه همهء انواع خمس در مصرف برابرند و تقسيم به سهم امام و سهم سادات مىشوند و ما از آنها دليل آن را مىخواهيم ، و در صحت اين برابرى اعتراض داريم با اينكه اخبارى كه در اين باب بدان استدلال كنند بر خلاف اين وحدت مصرف اعلام دارند بلكه دليل بر اختلاف مصرف باشند مانند خبر ابى على بن راشد و به جمعى از قدماء هم فتوائى نسبت دهند كه بايد ناظر بدان باشد و در خبرى هم كه راوى مجهولى دارد تصريح بدين اختلاف شده است و مؤيد خبر صحيح است و چون احتمال اختلاف در مصرف به ميان آمد و بلكه راه آن روشن شد كه ممكن است بعضى از انواع خمس مخصوص به خود امام باشد بايد گفت : اين حديث هم دليل بر آن است و شاهد آن است و در اين صورت نسبت ايجاب و نفى وجوب به آن حضرت اشكالى ندارد زيرا حق دارد در مال خود به هرطور خواهد تصرف كند بگيرد يا ببخشد بنا بر اين اشكال چهارم هم مرتفع شود و آن هم جزئى از اشكال اول است و اشكال به اينكه امام چرا به همان نيم شش يك اكتفاء كرده است بر تقدير اين است كه همه از آنِ خود او نباشد . از مجلسى ( ره ) - « و كان يتولّى له الوقف » در نسخ اين كتاب و اكثر نسخه‌هاى تهذيب و المقنعه « له الوقف » دارد و بنا بر اين صالح بن محمد از وكلاى آن حضرت بوده است بر اوقافى كه در قم داشته و با اين باب مناسبتى ندارد مگر از نظر عمومِ جواب ، ولى در پاره‌اى از نسخه‌هاى تهذيب كلمهء « له » ندارد و او را به عنوان متولى اوقاف معرفى كرده است و ممكن است مورد سؤال از خمس باشد كه موضوع اين باب است .\r\n« عشرة آلاف » يعنى ده هزار درهم ، و ممكن است مقصود ده هزار دينار باشد ، و ظاهراً اظهار حليت به او از راه تقيه بوده است .\r\n\r\n\r\n","description":"","footnote":"","page_name":" 864 ","page_number":864}
  ]