[
  {"content":"\r\n\r\nمقالات\r\nكنگره مقدس اردبيلى\r\n( فارسى )\r\nاز انتشارات كنگره مقدس اردبيلى\r\nقم - 1375 ش\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nفهرست\r\nانتشارات كنگرهء محقق اردبيلى قدس سره\r\n1 و 2 - زبدة البيان ،\r\nتأليف محقق اردبيلى\r\n3 - حاشيه شرح تجريد قوشچى ،\r\nتأليف محقق اردبيلى\r\n4 - هفده رساله محقق اردبيلى\r\n5 - بحث هاى رجالى واصولى وكلامى ، مستخرج از مجمع الفائدة والبرهان ، و زبدة البيان محقق اردبيلى\r\n6 - فهارس مجمع الفائدة والبرهان\r\n7 - اردبيل ( تاريخ اردبيل و . . . )\r\n8 - محقق اردبيلى ( شرح حال و . . . )\r\n9 - مجموعهء مقالات كنگره ( عربى )\r\n10 - مجموعهء مقالات كنگره ( فارسى )\r\n11 - مجموعهء مقالات كنگره ( فارسى وعربى )\r\n12 - شرح حال حاج ميرزامحسن آقا اردبيلى ، تدوين الأقاويل في مشيخة الأردبيل ، شرح حال دانشمندان دورهء صفويه ، سه كتاب در يك مجلد .\r\nحديقة الشيعه محقق اردبيلى قدس سره در آينده در دو جلد چاپ خواهد شد .\r\nبودجه چاپ دورهء جلدى انتشارات كنگره محقق اردبيلى توسط وزارت ارشاد اسلامى تأمين شده است .\r\nمقالات ( فارسى )\r\nبه كوشش : دفتر كنگره مقدس اردبيلى\r\nقم 1375 ش\r\nناشر : دفتر كنگره\r\nتيراژ : 1000 / چاپ اول : 1375\r\nصفحه و قطع : 800 / وزيرى\r\nحروفزنى : فرانشر : 735712\r\nچاپ : سلمان فارسى\r\nليتوگرافى واصف قم تلفن 46180\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n\r\nالجزء الثاني\r\n\r\nفهرست مقالات\r\nبرخى از آراى خاص محقق اردبيلى و مقايسه با نظرات ساير فقها / حضرت آقاى محمد على برزنونى\r\nحكم تطهير به غير آب در محل غايط 11\r\nماهيت نيت 15\r\nحكم مسح 18\r\nحكم تيمم 22\r\nحكم استفاده از اطراف علم اجمالى 28\r\nحكم خمر 31\r\nحكم اعصار اشياى متنجس 35\r\nحكم تطهير زمين با آب قليل 40\r\nحكم قبله 42\r\nحكم حجاب زن در نماز 54\r\nحكم جهر و اخفات در نماز 58\r\nحكم مستحقين خمس 63\r\nحكم غسل جنابت در ماه رمضان 66\r\nحكم مباشرت در اعتكاف 71\r\nحكم غنا در مراى امام حسين عليه السّلام 78\r\nحكم عقد حواله 84\r\nحكم مرتد فطرى 85\r\nحكم استخاره 87\r\nبرخى از آراى فقهى خاص محقق اردبيلى / آية اللّه نورانى اردبيلى\r\n1 - مثلى و قيمى 95\r\n2 - خيار شرط 95\r\n3 - نماز جمعه 95\r\n4 - وجوب نفس غسل جنابت 96\r\n5 - قبله 96\r\n6 - حكم دائم الحدث 97\r\n7 - حكم طلب آب براى وضو 97\r\n8 - اخلاص در عبادات 97\r\n9 - حكم خون غير مسفوح 98\r\n10 - حكم زكات 99\r\n11 - حكم زكات در زمينهاى خراجى 100\r\n12 - تعلق زكات به ذمه 101\r\n13 - شرط عدالت در مستحق زكات 101\r\n14 - زكات به فرزندان عبد المطلب 102\r\n15 - احكام خمس 106\r\n16 - معامله در وقت نماز جمعه 108\r\n17 - وجوب هجرت 109\r\n18 - وجوب تعلّم مسائل شرعى 110\r\n19 - عدم صدق اعانه به بيع عنب ممن\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nيعمله خمرا 111\r\n20 - معناى كعبين 111\r\nمقدس اردبيلى در عرصه اجتهاد / آية اللّه ابراهيم جناتى\r\nنوع اجتهاد مقدس اردبيلى 118\r\nشيوه اجتهادى مقدس اردبيلى 119\r\nمرجعيت مقدس اردبيلى 121\r\nشيوه مقدس اردبيلى در كيفيت بيان مسائل شرعى 122\r\nشيوه مقدس در طرح مسائل فقهى 123\r\nارائه برخى از آراى خلاف مشهور مقدس اردبيلى 128\r\nمقدس اردبيلى مظهر تقدّس ، حريت و نوآورى / حجة الاسلام و المسلمين سيد جواد ورعى\r\nمقدمه 133\r\nفصل اوّل : مشرب فقهى 135\r\nالف ، استدلال به سهله و سمحه بودن شريعت 135\r\nارتكاب مشتبه 138\r\nايمان از روى تقليد 139\r\nقبله عرفى 140\r\nاحكامى دربارهء زنان 141\r\nآگاهى از واجبات نماز 143\r\nوقت نماز جمعه 143\r\nقضاى نماز مستبصر 143\r\nاحكامى دربارهء حج 144\r\nيقين به عدالت امام جماعت 145\r\nخمس ارباح مكاسب 145\r\nب : نوآورى و تحقيق 146\r\nملاك مثليّت و قيّميت 151\r\nشبهه لازمه بحث و اجتهاد 152\r\nتجزى در اجتهاد 153\r\nغنا و مستثنيات آن 154\r\nاستحباب مسح بر جبيره 157\r\nقضاوت زن 157\r\nج : روش بينى و واقع‌نگرى 159\r\nعدم لزوم قواعد تجويدى 160\r\nافقه مقدم است 160\r\nتقوا انزوا نيست 161\r\nعدالت و مروّت 162\r\nمصرف زكات 163\r\nفصل دوم : تقدس و تقوا 165\r\nالف : منزلت اردبيلى در جواهر 165\r\nاردبيلى در اوج عدالت 165\r\nغيبت مخالفين جائز نيست 166\r\nتبدّل رأى مجتهد 167\r\nتقدم اعدل بر اعلم در قضاوت 168\r\nعدالت شاهد 168\r\nترديد در ديه عاقله 169\r\nاخلاص محور عبادت 170\r\nب : برخورد منفى با سلاطين 171\r\nج : زمينه‌هاى بروز وسواسى 172\r\nمحقق اردبيلى و مسأله حكومت در عصر غيبت / حجة الاسلام و المسلمين محمد سروش\r\nفصل اوّل : ارزيابى اردبيلى از دولت جور 177\r\nارتباط اقتصادى 181\r\nارتباط قضايى 193\r\nفصل دوّم : ارزيابى اردبيلى از دولت حق 177\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nولايت فقيه 199\r\nادّلهء ولايت فقيه 200\r\nالف : دليل عقلى 200\r\nب : دليل نقلى 202\r\nنيابت و وكالت فقيه 206\r\nنيابت از امام ( ع ) 208\r\nعموم نيابت 213\r\nدولت معصوم و دولت فقيه 217\r\nمحقق اردبيلى و قضاوت زن / حجة الاسلام و المسلمين سيد ضياء مرتضوى\r\nشرط ذكورت در كلمات فقها 233\r\nتفصيل ادّلهء قائلين به شرط ذكورت در قضاوت 239\r\n1 - اجماع 240\r\n2 - اختصاص ادلّه جواز قضاوت به مرد 240\r\n3 - عدم شايستگى زن بر اين مسؤوليت 241\r\n4 - نقصان عقل و تدين 241\r\n5 - نقصان شهادت 241\r\n6 - استشهاد به برخى آيات 241\r\n7 - تفاوت ساختارى زن و مرد 243\r\n8 - نقصان جايگاه و حرمت اجتماعى 244\r\n9 - عدم صلاحيت در امامت جماعت 245\r\n10 - عدم صلاحيت براى ولايت بر فرزند 246\r\n11 - حرمت سخن گفتن زن 246\r\n12 - روايت نبوى ( ص ) 246\r\n13 - سخن امام باقر عليه السّلام خطاب به جابر 247\r\n14 - وصيت پيامبر صلّى اللّه عليه و آله به على عليه السّلام 247\r\n15 - دستور پيامبر ( ص ) براى عقب نگه داشتن زنان 248\r\n16 - مرسلهء ابن ابى عمير 248\r\n17 - ايجاد محدوديت براى زنان 248\r\n18 - لزوم پرهيز از زنان 249\r\n19 - سيرهء پيامبر صلّى اللّه عليه و آله و ديگر خلفا 249\r\n20 - اجماع 250\r\nجمع‌بندى ادله 250\r\nبررسى و ارزيابى ادّلهء منع 251\r\nنقد و ارزيابى روايات 259\r\nالف ) روايات نبوى 259\r\nب ) وصّيت پيامبر اكرم ( ص ) 265\r\nج ) روايت امام باقر ( ع ) 267\r\nد ) توصيه به عقب نگه داشتن زنان 269\r\nه ) مرسلهء ابن ابى عمير 270\r\nو ) ايجاد محدوديت براى زنان 275\r\nز ) توصيه به مخالفت با زنان 275\r\nجمع‌بندى روايات گذشته 277\r\nخاتمه 292\r\nمعاملات صبى در نگاه محقق اردبيلى / حجة الاسلام و المسلمين محمد رحمانى\r\nتاريخ مسأله 300\r\nبلوغ در لغت و اصطلاح 301\r\nنظر فقهاء 302\r\nنظر محقق اردبيلى 303\r\nبررسى اقوال ديگر 304\r\nالف : آيات 305\r\nب : روايات 314\r\nج : اجماع 322\r\nبررسى ادّلهء ديگر 324\r\nبررسى قانون مدنى 327\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nجايگاه كودكان مميّز در نظام اسلامى / آية اللّه حاج شيخ محمد صادق سعيدى\r\n1 - عبادات صبّى ممّيز 334\r\n2 - جنايات كودكان ممّيز 337\r\n3 - معاملات كودكان ممّيز 338\r\nقبله عراق از ديدگاه مقدس اردبيلى / حجة الاسلام و المسلمين على زمانى قمشه‌اى\r\nنگاهى به دو كتاب مقدس اردبيلى ( ره ) 350\r\nبخش اوّل 350\r\nآيات قبله 350\r\nاخبار قبله عراق 351\r\nبخش دوم 355\r\nاشكالات مقدس اردبيلى به شهيد اول 357\r\nاشكال مقدس اردبيلى به علامه حلى 358\r\nبررسى جهت پاسخ 359\r\nسخن شهيد پيرامون قطب 359\r\nسخنى پيرامون شكل ماهى 360\r\nقبله در هيأت جديد 362\r\nحركت گردنايى 362\r\nپاسخ به اردبيلى 364\r\nپاسخ اشكال مقدس به علامه حلى 367\r\nتئورى طهارت و نجاست / حجة الاسلام و المسلمين سيد ابراهيم سيد علوى\r\nطهارت و نجاست و ديگر مرادفات و هم معنيهاى آنها از ديدگاه ادبا و لغت‌شناسان 374\r\nطهارت و نجاست و برخى واژههاى مشابه ديگر در قرآن كريم 383\r\nطهارت و نجاست در حديث 398\r\nطهارت و نجاست از ديدگاه فقيهان 403\r\nجمع‌بندى و استنتاج 410\r\nزبدة البيان فى احكام القرآن : محقق اردبيلى / آية الله محمد هادى معرفت\r\nزبدة البيان فى احكام القرآن 419\r\nآيه تيمم 421\r\nايرادات پيرامون آيه 423\r\nروش محقق اردبيلى در زبدة البيان / حجة الاسلام على مختارى\r\nتاريخ تأليف 431\r\nنمونه‌اى از ارجاعات 431\r\nروش محقق در قرآن 433\r\nنكاتى در شيوهء محقق ( ره ) 436\r\nآميختگى اخلاق و احكام 436\r\nپايبند بودن به نصّ و برهان 437\r\nتطبيق و تقارن 439\r\nسرّ تطفل و استطراد 440\r\nمعيار حذف و درج 441\r\nسياق فصلها 442\r\nاسرار عبادات 444\r\nتسلط مؤلف محقق بر تفاسير 445\r\nفوائد كلامى 446\r\nتوجه به پيشينهء احكام 447\r\nنظم قرآن 449\r\nنسخ شرايع سابق 451\r\nاستنباط از نقل قولها 453\r\nاستدلال و استنباط 454\r\nذكر احكام روشن 457\r\nتأملى در برخى آيات 460\r\nدسترسى نداشتن به منابع فراوان 462\r\nعلم اصول 463\r\nاشارات و تنبيهات 464\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nنگرشى اجمالى به كتاب زبدة البيان فى احكام القرآن / حجة الاسلام حضرت آقاى محمد مرادى\r\nكنز العرفان فى فقه القرآن 469\r\nفقه القرآن 469\r\nشيوهء بحث در زبدة البيان 470\r\nكنز العرفان و زبدة البيان 474\r\nتعاليق و شروح زبدة البيان 479\r\nآيات الاحكام بر اساس زبدة البيان 481\r\nنگرشى به كتب اربعهء آيات احكام / حضرت آقاى سيد رضا موسوى\r\nقرآن كتاب انديشه و عمل 488\r\nيادسپارى 490\r\nحجيت ظواهر كتاب 491\r\nآيات الاحكام در قرآن 492\r\nروشهاى قرآن در بيان احكام 496\r\nاهميت و ارزش نگارش در اسلام 500\r\nتاريخچه و روش نگارش آيات الاحكام 503\r\nكتب اربعه در آيات الاحكام 505\r\n1 - فقه القرآن فى آيات الاحكام 507\r\n2 - كنز العرفان فى فقه القرآن 509\r\n3 - زبدة البيان فى تفسير آيات الاحكام 511\r\n4 - مسالك الافهام الى آيات الاحكام 515\r\nتفاوتهاى حديقة الشيعة و كاشف الحق / آقاى صادق حسن‌زاده مراغه‌اى\r\nمقايسهء حديقة الشيعة با كاشف الحق 618 - 519\r\nكتاب حديقة الشيعة و مقايسه آن با كاشف الحق اردستانى / جناب آقاى نقى سنائى\r\nمطالب حديقة الشيعة و كاشف الحق 620\r\nنسخ خطى و چاپهاى حديقة الشيعه 622\r\nكاشف الحق در بخش نسخ خطى 623\r\nمؤلف حديقة الشيعه كيست ؟ 624\r\nالف : علامه مجلسى 625\r\nب : روحى 625\r\nج : ملا معز 625\r\nد : مرحوم مقدس اردبيلى 626\r\nآيا رساله در ردّ صوفيه ملحق به حديقة الشيعه است يا جزء آن 631\r\nمقدس اردبيلى و حديقة الشيعة / حضرت آقاى حسن منتجب مجابى 648 - 635\r\nنظر محقق اردبيلى دربارهء تصوف و عرفان / دكتر جليل مشيدى 664 - 649\r\nحضرت مهدى و مقدس اردبيلى / آية اللّه علم الهدى اردبيلى 700 - 665 پيرامون داستانهاى مربوط به محقق اردبيلى / دكتر جواد وهاب‌زاده 712 - 701 آقاى فرهنگى و مقدس اردبيلى / جناب آقاى ودود آقا معلىزاده 728 - 713\r\nوضعيت حوزه‌هاى علميه و روحانيت شيعه در زمان محقق اردبيلى / جناب آقاى ايرج امانپور قرائى 746 - 729\r\nحوزه‌هاى علميه شيعه در دوران مقدس اردبيلى / دكتر مهدى جليلى 772 - 747\r\nتحقيقى دربارهء لوث و قسامه و قضاوت زن و نظر مقدس اردبيلى / آية الله محمد حسن مرعشى 786 - 773\r\nمقايسه آيات الاحكام فاضل جواد با زبدة البيان / حجت الاسلام و المسلمين زين العابدين قربانى 798 - 787\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nبرخى از آراى خاص محقق اردبيلى و مقايسه با نظريات ساير فقها\r\nحضرت آقاى محمد على برزنونى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nمقاله‌اى كه ملاحظه مىفرماييد يك بخش از كتابى است كه حضرت آقاى برزنونى به نام « محقق اردبيلى و مكتب فقهى او » تأليف كرده‌اند . توفيق ايشان براى چاپ و انتشار كتاب ياد شده را از خداى متعال خواستاريم .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبسم اللّه الرّحمن الرّحيم\r\n\r\nحكم تطهير به غير آب در محل غائط\r\nاستنجا به معناى شستن موضع بول و غايت و پاك كردن آن است . « 1 » در استنجا محل بول فقط آب به‌كار مىرود ، امّا در تطهير محل غايت هم آب و هم سنگ و پارچه و امثال آن به‌كار مىرود . ميان علماى شيعه در بحث تطهير محل غايت اختلاف‌نظر وجود دارد و قول مشهور بر اين است كه در صورت عدم تعدى ، غايط به خارج از محل ، مىتوان از سنگ و امثال آن نيز استفاده كرد ، اما در صورت تعدى فقط آب محل را تطهير مىنمايد .\r\nطبق بيان صاحب جواهر الكلام ، شيخ حسن نجفى در كتب المبسوط ، معتبر ، المنتهى ، تحرير ، قواعد ، تذكره ، وسيله ، مراسم ، كافى ، مهذب ، سرائر ، دروس ، تبيان و انتصار « 2 » در مورد تعدى غايت از مخرج و عدم اجزاى سنگ در تطهير محل به طور مطلق آمده است كه : در صورت تعدى ، فقط آب تطهير مىكند اما هيچكدام حد تعدى را تصريح نكرده‌اند . « 3 »\r\nدر ارشاد الاذهان « 4 » علامه حلى ، اللمعة الدمشقيه « 5 » شهيد اوّل و غنية النزوع « 6 » سيد ابو المكارم ابن زهره نيز تنها به عنوان تعدى بسنده كرده و در\r\n\r\n\r\n","description":"","footnote":"\r\n( 1 ) . مبادى فقه و اصول ، ص 254 .\r\n( 2 ) . نام كامل هر كدام از كتب فوق و مؤلفين آنها در « فهرست منابع و مراجع » درج خواهد شد .\r\n( 3 ) . جواهر الكلام فى شرح شرايع الاسلام ، ج 2 ، ص 28 .\r\n( 4 ) . مجمع الفائدة و البرهان فى شرح ارشاد الاذهان ، ج 1 ، ص 89 متن ارشاد .\r\n( 5 ) . اللمعة الدمشقيه ، ص 17 .\r\n( 6 ) . غنية النزوع ، ص 478 .\r\n","page_name":" 11 ","page_number":11},
  {"content":"\r\n\r\nخصوص تعريف تعدى و حد آن مطلبى نياورده‌اند ، فيض كاشانى در مفاتيح الشرايع آورده است :\r\nدر مورد غايت بين آب و كشيدن اجسام پاك بر آن مخيّر است ، در صورتى كه عادة از محل تجاوز ، و تعدى نكرده باشد ، با تعدى ، آب متعين است . « 1 »\r\nمىبينيم كه فيض نيز حد تعدى را موكول به عادت كرده است .\r\nدر خصوص تعدى و حد آن ، تعاريف ذيل در بعضى كتب آمده است :\r\nذكرى : « غايط از مخرج منتشر شود » كه مىبينيم باز تعريفى از مخرج و حد انتشار ارائه نداده است .\r\nروض : « تعدى از حواشى دبر اگرچه به حد اليتين نرسيده باشد . »\r\nمسالك الافهام : « مراد از مخرج ، حواشى دبر است . پس هرگاه غايط از حواشى دبر بيشتر منتشر يابد ، تعدى حاصل شده است اگرچه به حد اليتين نيز نرسيده باشد . »\r\nمدارك : مناسب است كه مراد از تعدى وصول نجاست به محلى باشد كه عادة به آنجا نمىرسد و عنوان استنجا بر ازالهء نجاست از محل غير معتاد صدق نمىكند و جماعتى از اصحاب ، مراد از تعدى را تجاوز نجاست از مخرج ، اگرچه زياد نباشد گرفته‌اند كه سخنى بعيد است .\r\nذخيرة : مراد از تعدى در عبارات اصحاب ، تعدى از حواشى دبر است اگر چه به حد اليه نرسد .\r\nحدايق : پس از اينكه بيان معنى تعدى را خالى از اجمال و اشكال نمىدانند قول صاحب مدارك را نزديكتر به واقع مىدانند و دليل آن را عموم ادله و بناء شارع بر امور متعارف و نه امور نادر الوقوع ذكر مىكند . « 2 »\r\n\r\n\r\n","description":"","footnote":"\r\n( 1 ) . مفاتيح الشرايع ج 1 ، ص 42 .\r\n( 2 ) . در خصوص تعاريف مذكور رجوع كنيد : « جواهر الكلام » ج 2 ، ص 28 - 31 .\r\n","page_name":" 12 ","page_number":12},
  {"content":"\r\n\r\nدر معتقد الاماميه مىخوانيم : « اگر تعدى كرده باشد جز به آب پاك نشود و اگر تعدى نكرده باشد به سنگ يا به كلوخ پاك گردد . » « 1 »\r\nمحقق حلى در مختصر النافع آورده است : « و شستن موضع غايت با آب واجب است و حد شستن پاك شدن محل است . اگر غايط از مخرج تعدى نكرده بود بين سنگها و آب مخير است . » « 2 » در شرايع نيز همين قول را برگزيده است . « 3 »\r\nعلامه حلى در تبصرة المتعلمين آورده است كه شستشوى مخرج غايت در صورت تعدى ، فقط با آب است و بدون تعدى سه سنگ پاك يا سه پارچه پاك مجزى است . « 4 »\r\nشهيد ثانى در اين خصوص مفصل‌تر وارد بحث شده و مىنويسد :\r\nشستشوى محل غايت در صورت تعدى از مخرج ، با آب واجب است ، و تعدى به آن است كه به اطراف مخرج و حواشى آن برسد ولو به اليه نرسد . و الا در صورتى كه از مخرج تعدى نكند از سه سنگ پاك خشك كه بتواند نجاست را از بين ببرد و تاكنون نيز استفاده نشده باشد و . . . مىتوان استفاده كرد . « 5 »\r\nنظر محقق اردبيلى :\r\nمحقق در بحث تطهير محل غايط معتقدند كه جز در موارد تعدى فاحش نجاست به غير از مخرج غايط نيز محل با سنگ پاك مىشود . ايشان مىنويسند :\r\nدليل وجوب استنجا با آب در مورد غايط متعدى از مخرج ، گويا\r\n\r\n\r\n","description":"","footnote":"\r\n( 1 ) . فرهنگ معارف اسلامى ص 1203 .\r\n( 2 ) . مختصر النافع ص 5 .\r\n( 3 ) . شرايع الاسلام ج 1 ، ص 14 .\r\n( 4 ) . تبصرة المتعلمين ، ص 13 .\r\n( 5 ) . الروضة البهية فى شرح اللمعة الدمشقية ، ج 1 ، ص 83 .\r\n","page_name":" 13 ","page_number":13},
  {"content":"\r\n\r\nاجماع است . لكن روايات اكتفا به سنگ در تطهير ، از قيد تعدى خالى است و به صورت مطلق آورده شده است و بلكه ظاهر اخبار ، عموم را دربر مىگيرد . اگر ادعاى اجماع نبود قول به اطلاق ممكن بود كه در آن صورت پاك كردن با سنگ مطلقا صحيح و مجزى است مگر آنكه آنقدر فاحش باشد كه از طريق عادت خارج شود و به اليه برسد . . . و اگر مصنف در تذكره ادعاى اجماع نمىكرد بر اينكه متعدى آن است كه فى الجمله از مخرج تعدى كند اگرچه به حد مذكور نرسد ، هر آينه مىگفتم كه : مراد اصحاب از تعدى همان است كه ما گفتيم به اين خاطر كه ادله ، عموم را شامل مىشود و مخصصى هم وارد نشده است و دليل ديگر اينكه مشروع شدن تطهير با سنگ به جاى آب ، براى رفع مشقت و دشوارى است و عقل و نقل نيز از آن صريحا حكايت دارند ، و بنابراين بايستى مورد مشروعيت را به همان موارد شايع و متعارف تفسير كرد كه قاعدة بدون تعدى و سرايت به اطراف نيست . نمىتوان مورد مشروعيت را در خصوص جايى كه نجاست هيچ‌گونه تعدى به اطراف نداشته ، محدود و منحصر دانست چرا كه نادر و قليل الوقوع است و از طرف ديگر ، كاملا بعيد مىنمايد كه شارع امور ظريف و دقيق را كه بعضى از فقها طرح كرده‌اند ، قيد كند به‌گونه‌اى كه در غايت اشكال باشد و با ملاك و هدف او ناسازگار شود و مقصود شارع از بين برود .\r\nآنچه كه بررسى در ادله اقتضا دارد اين است كه به امور مورد طرح از سوى فقهاى اصحاب التفاتى نشود و تطهير مطلقا حاصل شود ، چه با تعدى و چه بدون آن ، مگر در صورتى كه تنجيس محلى غير از مخرج مثل اليه دانسته شود ، تعدى نيز عرفى است و به حكم شرع نيست . « 1 »\r\n\r\n\r\n","description":"","footnote":"\r\n( 1 ) . مجمع الفائدة و البرهان ج 1 ، ص 90 .\r\n","page_name":" 14 ","page_number":14},
  {"content":"\r\n\r\nمحقق خونسارى نيز همانند محقق اردبيلى فتوا داده است . « 1 »\r\nدر همين مبحث ، مطلب ديگرى كه قابل اشاره است ، آن است كه در بيانات فقهاى عظام كه در ابتداى بحث ذكرشان رفت در صورت عدم تعدى سه سنگ يا سه پارچه يا . . . را در تطهير محل لازم دانسته‌اند و شرايط بسيارى براى سنگها و وسايل مورد استفاده قرار داده‌اند .\r\nمحقق اردبيلى بر اين قيود اشكال وارد مىكند و تنها طهارت آن را شرط مىداند ، امّا خشك بودن را شرط نمىداند و دليل آن را عموم اخبار و عدم تخصيص ذكر مىكند و در صورت شرط دانستن آن ، به دليل متنجس شدن سنگ مرطوب با ملاقات نجس ، تطهير سنگ خشك را نيز زير سؤال مىبرد . مجزى بودن كمتر از سه سنگ را نيز مطرح كرده و مىنويسد كه غرض فقط ازاله غايط است . « 2 »\r\n\r\nماهيت نيت\r\nنيت يكى از مباحثى است كه در عبادات و انجام آن مطرح است ، امّا در حقيقت و چگونگى آن ، مطالب دامنه‌دارى مطرح شده است :\r\n1 - مراد از نيت چيست ؟\r\n2 - آيا نيت فعل قلب است يا علاوه بر آن به كار بردن لفظ نيز شرط است ؟\r\n3 - اگر فعل قلبى باشد ، به كار بردن الفاظ دال بر آن چه حكمى دارد ؟\r\n4 - آيا در هنگام نيت ، خطور معنى در ذهن شرط است ؟\r\n5 - آيا در هنگام نيت ، قصد وجه وجوبى يا استحبابى نيز لازم است ؟\r\n6 - با فرض الزامى بودن قصد وجه ، اگر قصد استحباب كرد ، آيا مىتوان\r\n\r\n\r\n","description":"","footnote":"\r\n( 1 ) . جواهر الكلام ج 2 ، ص 30 .\r\n( 2 ) . مجمع الفائدة و البرهان ج 1 ، ص 91 و 92 .\r\n","page_name":" 15 ","page_number":15},
  {"content":"\r\n\r\nبا آن تكليف وجوبى را انجام داد يا خير ؟ به عبارت ديگر اگر به جاى نيت وجوب ، نيت استحباب كرد يا بالعكس عمل او صحيح و مجزى است يا خير ؟\r\nو بسيارى سؤالهاى ديگر و تفصيلات فراوان كه در كتب فقهى در جاى خود مسطور است .\r\nدر اين ميدان مباحث پردامنه‌اى مطرح شده و فقها به فراخور حال به تشريح نيت ، ماهيت و چگونگى آن پرداخته‌اند .\r\nبسيارى از قدما گفته‌اند نيت خطور دادن عمل عبادى است در ذهن و قلب ، و متأخرين مىگويند نيت معتبر در عبادات وجود انگيزه و داعى بر انجام آن عبادت خاص است . « 1 »\r\nدر ميان متقدمين ، شيخ سلار در مراسم نيت را قربة الى اللّه و تعيين نوع عمل و ادا يا قضا بودن آن واجب دانسته است . « 2 » و سيد ابن زهره مراد از نيت را ارادهء انجام فعل و قربة الى اللّه دانسته است و اينكه وجوب است يا ندب و اينكه بايد جزء آخر نيت ، با انجام فعل عبادت تقارن يابد و نيز تا آخر عبادت استمرار نيت باشد . « 3 »\r\nمحقق حلى ، علامه حلى ، شهيد اوّل ، شهيد ثانى و ساير اعاظم نيز در خصوص نيت مطالبى شبيه مطالب فوق فرموده‌اند .\r\nفيض كاشانى مىنويسد :\r\nدر كيفيت نيت در مورد هر عبادت اقوال مختلفى بيان شده است و نزديكترين قول به واقع اين است كه در همه عبادات اكتفا به اينكه قصد فعل معين براى خدا نمايد ، شود .\r\nسپس موارد ديگرى را در خصوص ادا ، قضا ، وجوب و ندب مطرح\r\n\r\n\r\n","description":"","footnote":"\r\n( 1 ) . مبادى فقه و اصول ص 358 .\r\n( 2 ) . مراسم ص 571 .\r\n( 3 ) . غنية ص 490 - 493 .\r\n","page_name":" 16 ","page_number":16},
  {"content":"\r\n\r\nمىكند و مىگويد : « فخذ هذا ودع الفضول و اسكت عما سكت اللّه عنه . » « 1 »\r\nصاحب جواهر نيز نيت را عبارت از انگيزه‌اى مىداند كه براى نفس حاصل مىشود و سبب آن انبعاث و برانگيختن و ميل به انجام فعل است و سپس مطالب بسيارى را پيرامون نيت و نوع و قصد آن مىنمايد . « 2 »\r\nنظر محقق اردبيلى\r\nمحقق خود را از مباحث دامنه‌دار و پرپيچ‌وخم درباره نيت رها مىكند و مىفرمايد :\r\nمن تفصيلاتى را كه متأخران در باب نيت ، در هر يك از عبادات معتبر دانسته‌اند از ادله نمىفهمم . ادله شرعى فقط اين نكته را مىرسانند كه نيت قصد انجام فعل خاص و خالصانه براى خداست . نبودن هيچ‌گونه نص و دليل بر خصوصيات ، اجزا ، تفصيلات و مقارنات ادعايى در مورد نيت و اينكه ترك نيت در هر حال مبطل اعمال است ، با آنكه شارع در امور اهتمام دارد و در مستحباتى چون خلوت و اذان و اقامه و غير آن به طرح خصوصيات پرداخته است ، كاملا حكايت از آن دارد كه قضيهء نيت همچون قبله بسيار سهل و آسان است . همچنين كلام متقدمين از اين تفصيلات متأخرين خالى است و در تعليم نماز نيز ، خصوصا در دو روايت معتبر كه اكثر افعال نماز به آنها مستند است .\r\nنيت وجود ندارد . « 3 » و همچنين باقى عبادات ، حتى در هيچكدام از عبادات تفصيلاتى را كه متأخرين در مورد نيت برشمرده‌اند ، نيامده\r\n\r\n\r\n","description":"","footnote":"\r\n( 1 ) . مفاتيح الشرايع ، ج 1 ، ص 48 و 49 .\r\n( 2 ) . جواهر الكلام ج 2 ، ص 80 .\r\n( 3 ) . در مورد روايات رجوع كنيد به : وسايل الشيعه ، باب 1 ، من ابواب افعال الصلاة .\r\n","page_name":" 17 ","page_number":17},
  {"content":"\r\n\r\nاست مگر امر مجمل ( و در نهايت اجمال ) تنها نكته اين است كه نبايد عبادت در حال غفلت انجام بشود و غرض و هدف از انجام عبادت جز امتثال امر الهى ، چيز ديگرى نباشد .\r\nو سپس محقق اردبيلى با طرح بعضى مسائل ديگر ، در نهايت اظهار مىدارند :\r\n« خلاصه آنكه امر اصلى و اساسى كه بدون آن عبادت باطل است ، همان اخلاص است كه مدار صحت عبادات بر آن محور مىچرخد و عبوديت و عبادت به آن متحقق مىشود و اخلاص امرى بسيار سخت است و كمياب . »\r\nمحقق در نهايت كلام باز طبق معمول اكثر فتاوى ايشان امر به احتياط كرده و مىفرمايد : « اما مطلبى كه همواره به آن وصيت مىكنم احتياط است تا آنجا كه ممكن است . . . » « 1 »\r\nمحقق در زبدة البيان خود ذيل بحث از آيه 5 سورهء بينة  « وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ حُنَفاءَ . . . »  فرموده است :\r\nبر وجوب نيت در همه عبادات ، به اين آيه استدلال شده است ، لكن دلالت آن محل تأمل است . . . تنها چيزى كه استدلال به اين آيه شريفه مىشود ، اين است كه عبادات شرعيه را بايد تنها بر وجه اخلاص انجام داد و لا غير ، اما نيت و وجوب آن بر وجهى كه اصحاب ما ذكر كرده‌اند و تفصيلاتى كه داده‌اند به دست نمىآيد . « 2 »\r\n\r\nحكم مسح\r\nمسح در لغت امرار دست بر چيزى است و در شرع كشيدن دست مرطوب بر سر و پا در وضو ، يعنى با ترى كه از شستن دست و صورت در وضو باقى مانده\r\n\r\n\r\n","description":"","footnote":"\r\n( 1 ) . مجمع الفائدة و البرهان ج 1 ، ص 98 و 99 .\r\n( 2 ) . زبدة البيان ، ص 28 .\r\n","page_name":" 18 ","page_number":18},
  {"content":"\r\n\r\nاست ، سر و پا را مسح نمايد . « 1 »\r\nدر خصوص مسح عموم اهل سنت شستشوى پا را لازم دانسته و به وجوب مسح در مورد سر حكم داده‌اند ، امّا اماميه اتفاق نظر دارند كه در وضو بايستى مقدارى از سر و پا مسح شود و شستشو را صحيح نمىدانند . با توجه به تفاوتى كه معناى مسح با غسل و شستشو دارد ، برخى فقها مسح را مقيد كرده‌اند به اينكه نبايد همراه با آن هيچ‌گونه جريان آبى صورت گيرد و الا مسح باطل است . « 2 »\r\nسيد مرتضى مسح سر و رجلين ( دو پا ) را با بلة اليدين ( ترى حاصل از وضو در دو دست ) صحيح دانسته و اضافه كرده كه آب جديدى نبايد به دستهاى خود بزند اگر ترى نماند وضو بايد اعاده شود . « 3 » ابن زهره نيز همان قول را به دليل اجماع برگزيده است و باز سخنى از جرى به ميان نياورده است . « 4 »\r\nمحقق حلى در مختصر النافع مسح به باقيماندهء ترى دست به آنچه كه مسماى مسح است را از اعمال وضو ذكر كرده « 5 » و در شرايع نيز همين قول را آورده و ادامه داده است كه :\r\nواجب است با ترى وضو باشد و به كار بردن آب جديد براى مسح جايز نيست و اگر دو دستش خشك شده بود ، از ريش يا موهاى چشم و ابرو ( كه معمولا ترى را تا مدت بيشترى نگه مىدارد ) دستهايش را رطوبتى كند و مسح نمايد و اگر در آنها نيز ترى نمانده بود ، وضو را اعاده كند . « 6 »\r\n\r\n\r\n","description":"","footnote":"\r\n( 1 ) . فرهنگ معارف اسلامى ص 1785 .\r\n( 2 ) . جواهر الكلام ج 2 ، ص 199 .\r\n( 3 ) . انتصارص 138 - 140 .\r\n( 4 ) . غنية ص 492 .\r\n( 5 ) . مختصر النافع ص 6 .\r\n( 6 ) . شرايع الاسلام ج 1 ، ص 16 و 17 .\r\n","page_name":" 19 ","page_number":19},
  {"content":"\r\n\r\nعلامه حلى در تبصرة المتعلمين كمترين حدى را كه عنوان مسح بر آن صحيح باشد به عنوان حد مسح ذكر كرده است « 1 » و در ارشاد الاذهان خود اضافه كرده است كه غسل و شستشوى سر و پا از مسح كفايت نمىكند . « 2 »\r\nشهيد اوّل در لمعه مسح به مسماى مسح ، با ترى باقيمانده از وضو را ذكر كرده « 3 » و شهيد ثانى در شرح آن در توضيح مسح ، امرار دست بر ممسوح ( سر و پا ) را لازم دانسته است . « 4 »\r\nفيض كاشانى آورده است :\r\nواجب است كه مسح با ترى وضو باشد ولو در صورتى كه در دستان ترى نباشد از مواضع وضو آب اخذ نمايد ، لكن آب جديد نبايد استفاده كند و همين قول مشهور است . « 5 »\r\nدر معتقد الاماميه مىخوانيم :\r\nمسح بر پيش سر كردن به مقدار آنكه نام مسح بر وى افتد و مسح پا كردن از سر انگشتان پاى تا كعب ، و كعب در ميان پشت پاى بود ، و آب نو بر نگرفتن در مسح سر و مسح پاى . « 6 »\r\nنظر محقق اردبيلى\r\nمحقق در خصوص عدم مجزى بودن غسل از مسح مىنويسد :\r\nگمان مىكنم كه مراد از غسل كه از مسح مجزى نيست ، غسلى است كه مسح با آن محقق نشود ، مثل اينكه آب ريخته شود امّا دست كشيده\r\n\r\n\r\n","description":"","footnote":"\r\n( 1 ) . تبصرة المتعلمين ص 14 .\r\n( 2 ) . مجمع الفائدة و البرهان ج 1 ، ص 104 متن ارشاد .\r\n( 3 ) . اللمعة الدمشقية ص 17 .\r\n( 4 ) . الروضة البهية فى شرح اللمعة الدمشقية ج 1 ، ص 75 و 77 .\r\n( 5 ) . مفاتيح الشرايع ج 1 ، ص 46 .\r\n( 6 ) . فرهنگ معارف اسلامى ، ص 2146 به نقل از معتقد الاماميه ، ص 190 .\r\n","page_name":" 20 ","page_number":20},
  {"content":"\r\n\r\nنشود و همچنين ، گمان مىكنم كه مراد مجزى نبودن آب زياد است كه بر موضع مسح ريخته شود ، امّا در امرار دست آنقدر تأخير شود كه عنوان مسح بر آن صادق نباشد يا اينكه از ريختن آب بر مواضع مسح ، قصد او غسل باشد . . . امّا تحقق اقل جرى در موضع مسح . . . همراه با امرار دست بر آن ، گمان نمىكنم كه مجزى نباشد ، خاصه كه قصد او مسحى باشد كه در آيه و اخبار به آن امر شده است .\r\nبنابراين ، جارى بودن آب اندك بر آن ، همراه با كشيدن دست ، موضع مسح مجزى است ، اگرچه صدق غسل نيز بنمايد ، چرا كه شكى نيست كه در فرض مذكور مسح از حيث لغت و عرف و شرع صادق است . . .\r\nآنگاه محقق پس از بحثى جالب پيرامون آيه شريفهء  « فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ . » \r\nو تقابل مسح و غسل با هم ، ادامه مىدهند :\r\nمقيد كردن مسح به عدم جرى ، مخالف اصل برائت است و نيز موجب مشقت و سختى و حرج و ضيق است و اين امر ، منافى با شريعت سهله و آسانگير است . از سوى ديگر در خصوص جرى ، در اخبار مطلبى نمىيابيم و همين سكوت اخبار از آن ، دلالت بر مشروط نبودن مسح بر عدم جرى دارد .\r\nاخبار فقط مقيد به بلّه و ترى است ، امّا بله را مقيد به اقل نكرده‌اند و همين افادهء عموم بلّه و ترى مىكند . نيز سكوت ائمه بزرگوار عليهم السّلام در هنگام بيان وضو واجب از اين قضيه ، علىرغم اينكه غالبا بعد از فراغ از شستن دست و صورت ، ترى دست با مقدارى جرى همراه است دلالت بر مشروط نبودن عدم جرى در مسح مىكند و الا اغرا به جهل و تأخير بيان از محل حاجت لازم مىآيد ( و اين دو امر محال\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاست بنابراين اگر با مسح جرى نيز صورت بگيرد وضو صحيح است . ) « 1 »\r\nمحقق در زبدة البيان ذيل بحث از آيه 6 سورهء شريفه مائده كه حكم وضو از آن مستنبط است مجددا بحث مشروط نبودن مسح به عدم جرى را مطرح مىكند و مىفرمايد :\r\nشكى در صدق اسم مسح با مسّ و همراه با ترى اندك كه گفته شود غسل است ، نى باشد ولو در اين صورت اقل غسل متعارف تحقق يابد .\r\nاگر مشروط شود كه در مسح جرى نبايد باشد تكليف شاقّ است و در شرع ، تكاليف شاقّ منتفى است ، چرا كه تحقّق مسح به گونه‌اى كه ترى بر عضو ممسوح ( سر و پا ) ظاهر شود ولى اقلّ غسل مثل روغن مالى . . . در آن پيدا نشود مشكل است . آنچه كه شيخ زين الدين شهيد ثانى در كتاب مسالك الافهام خود كه در شرح شرايع الاسلام محقق حلّى است ، آورده و مسح را مقيد به عدم جرى كرده است بعيد مىنمايد . البته ممكن است اين قيد به احتياط نزديكتر باشد ( لكن وجوبى در كار نيست . ) « 2 »\r\n\r\nحكم تيمم\r\nتيمم در لغت به معنى قصد است و در اصطلاح شرع قصد براى طهارت ترابيه است كه شامل مسح صورت و دو دست است . حكم تيمم مأخوذ از آيه 6 سوره شريفه مائده است . البته از آيه 42 سورهء نسا نيز با تفاوت اندكى ، حكم تيمم استنباط مىشود .\r\n\r\n\r\n","description":"","footnote":"\r\n( 1 ) . مجمع الفائدة و البرهان ج 1 ، ص 104 و 105 .\r\n( 2 ) . زبدة البيان ص 18 .\r\n","page_name":" 22 ","page_number":22},
  {"content":"\r\n\r\nبا نگرش به كتب فقهى علماى بزرگوار در صورت حصول شرايط ذيل وظيفه تيمم است كه يا بدل از غسل و يا بدل از وضو خواهد بود :\r\n1 - عدم وجوب آب\r\n2 - عدم دسترسى به آب\r\n3 - ترس از ضرر در صورت استعمال آب\r\n4 - ترس از استعمال آب به جهت حفظ نفوس انسانى يا حيوانى از تشنگى و عطش\r\n5 - تنگى وقت در هر حال\r\nيكى از شرايط اساسى تيمم وجود خاك طاهر است به جز معادن و مأكولات . شرايط ديگرى نيز وجود دارد كه در جاى خود در كتب فقها آمده است .\r\nدر صورتى كه وقت نماز تنگ باشد ، وظيفه مكلف تيمم است و در جواز تيمم بدل از وضو و غسل در اين صورت ، عموم فقهاى بزرگوار اتفاق نظر دارند . مسأله اين‌جا است كه آيا مىتوان در صورت عدم وجود آب در ابتداى وقت تيمم كرد و با آن نماز گذارد و يا بايد صبر كرد ، تا فرض تنگى وقت تحقق يابد و آنگاه اقدام به تيمم نمود ؟ به عبارت ديگر آيا با فرض وسعت وقت ، تيمم جايز است و نماز صحيح است و يا بايد تنگى وقت محقق شود و نماز مجزى نيست ؟\r\nدر ميان فقهاى بزرگوار شيعه ، پيرامون اين مسأله بحثهاى بسيارى روى داده است و اختلاف فتوا در اين خصوص ديده مىشود . عده زيادى كه اكثريت را تشكيل مىدهند ، بر اين اعتقادند كه در ابتداى وقت و به عبارت ديگر در وسعت وقت ، تيمم جايز نيست و نماز خواندن با آن تيمم ، صحيح و مجزى نمىباشد . قول مشهور نيز همين است . در مقابل عده‌اى ديگرى هستند كه معتقد به جواز تيمم در اوّل وقت هستند .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nسلار در كتاب مراسم « 1 » ، ابن زهره در كتاب غنيه « 2 » ، سيد مرتضى در كتاب انتصار « 3 » و نيز ناصريات « 4 » و شهيد اوّل در كتاب لمعه « 5 » حكم به تيمم در آخر وقت نماز در صورت تنگى وقت و خوف فوت شدن نماز و عدم جواز تيمم قبل از ضيق وقت داده‌اند .\r\nدر سرائر ابن ادريس اين قول را مذهب جميع اصحاب دانسته است مگر شواذّ از آنها ، و نيز در شرح جمل قاضى ابن براج و احكام القرآن راوندى ادعاى اجماع شده است . « 6 » محقق حلى در كتاب مختصر النافع قول احتياط را ، تأخير انداختن تيمم تا هنگام تنگى وقت نماز مىداند . « 7 » و در شرايع خود مىنويسد :\r\nتيمم قبل از دخول وقت نماز صحيح نيست و در هنگام ضيق و تنگى وقت صحيح است . و آيا با وسعت وقت تيمم صحيح است يا خير ؟ در اين مسأله تردّد است و احوط منع است . « 8 »\r\nعلامه حلى در كتاب تبصرة المتعلمين خود در مسأله تيمم در حال وسعت ، دو قول جواز و عدم را ذكر مىكند كه ظاهرا فتواى خود او عدم جواز است . « 9 » و در ارشاد الاذهان خود ، تأخير انداختن آن را تا آخر وقت نماز ، اوّلى مىداند . « 10 »\r\nشهيد ثانى آورده است :\r\nتيمّم بايد در آخر وقت نماز باشد به‌گونه‌اى كه از وقت به اندازهء انجام\r\n\r\n\r\n","description":"","footnote":"\r\n( 1 ) . مراسم ص 569 .\r\n( 2 ) . غنيه ص 493 .\r\n( 3 ) . انتصار ص 141\r\n( 4 ) . ناصريات ص 225 .\r\n( 5 ) . اللمعة الدمشقية ص 23 .\r\n( 6 ) . جواهر الكلام ج 5 ، ص 157 .\r\n( 7 ) . مختصر النافع ص 17 .\r\n( 8 ) . شرايع الاسلام ج 1 ، ص 39 .\r\n( 9 ) . تبصرة المتعلمين 37 .\r\n( 10 ) . مجمع الفائدة و البرهان ج 1 ، ص 223 متن ارشاد .\r\n","page_name":" 24 ","page_number":24},
  {"content":"\r\n\r\nفعل تيمم و باقى شرايط نماز كه آن وقت مفقوده است و به اندازه خواندن نماز تامّة الافعال . و بقاء اين اندازه از وقت را بداند ، يا ظن به بقاء پيدا كرده باشد و اگر خلاف آن ظاهر شد اعاده ندارد . و اگر اميدوار باشد كه آب پيدا شود ولو به احتمال بعيد ، تيمم بايد آخر وقت باشد و اگر اميد پيدا كردن آب نداشته باشد مستحب است آخر وقت تيمم كند بنابر مشهورترين اقوال بين متأخرين .\r\nقول دوم كه مصنف ( شهيد اوّل ) در ذكرى آن را اختيار كرده و سيد مرتضى و شيخ طوسى بر آن ادعاى اجماع كرده‌اند . اين است كه چه اميد پيدا شدن آب داشته باشد و چه نداشته باشد ، بايد تيمم در آخر وقت باشد . « 1 »\r\nصاحب جواهر پس از آوردن اقوال مخالفين جواز تيمم در اوّل وقت ، قول عدم جواز را حجت مىداند و دلايل آن را شهرت و احتياط و طهارت اضطرارى بودن تيمم و اخبار منقوله ذكر مىكند . « 2 »\r\nدر معتقد الاماميه نيز چنين مىخوانيم :\r\n. . . و تيمم روا نبود مگر در آخر وقت نماز . دليلش آن است كه اين طهارت را كه تيمم است از براى ضرورت مباح كرده‌اند و پيش از تأكيد ضرورت ، روا نباشد زيرا كه امكان دارد اين ضرورت زايل گردد . « 3 »\r\nدر المنتهى علامه حلى ، البيان شهيد اوّل و نيز در كتاب تحرير و منظومه طباطبايى قول به جواز تيمم در اوّل وقت و وسعت آن اختيار شده است . در مدارك و رياض آمده است كه اين قول از قوت خالى نيست و كشف الرموز آن\r\n\r\n\r\n","description":"","footnote":"\r\n( 1 ) . الروضة البهيه فى شرح اللمعة الدمشقية ج 1 ، ص 160 و 161 .\r\n( 2 ) . جواهر الكلام ج 5 ، ص 157 و 158 .\r\n( 3 ) . فرهنگ معارف اسلامى ص 612 به نقل از معتقد الاماميه .\r\n","page_name":" 25 ","page_number":25},
  {"content":"\r\n\r\nرا تأييد كرده و المهذب البارع آن را همانند قول اوّل مشهور دانسته است . « 1 »\r\nدر شرح لمعه مىخوانيم :\r\nقول سوم اين است كه تيمم با سعهء وقت جايز است چه اميد پيدا شدن آب داشته باشد و چه نداشته باشد و آن قول شيخ صدوق است . « 2 »\r\nفيض كاشانى در مفاتيح الشرايع خود ، جايز بودن تيمم در سعهء وقت را صحيح‌ترين قول مىداند و دليل آن را اصل برائت ، عموم افضليّت اوّل وقت ، اطلاق آيه تيمم و نيز روايتى كه دلالت مىكند بر عدم وجوب اعادهء نماز ، در صورتى كه آب بيابد و هنوز وقت نماز باقى باشد ، مىداند . البته ايشان تأخير را براى كسى كه اميد يافتن آب را دارد ، مستحب مىداند و آنگاه مىفرمايد كه كسى كه با تيمم نماز خوانده مطلقا بر او اعاده واجب نيست . « 3 »\r\nنظر محقق اردبيلى\r\nمحقق معتقد به جواز تيمم در اوّل وقت است و مىگويد :\r\nآن چيزى كه من از ادله مىفهمم جواز تيمم در اوّل وقت است و موارد ذيل بر آن دلالت دارد :\r\n1 - عموم آيه تيمم : آيه 5 سورهء مائده كه فقرهء شريفهء  « . . . فَتَيَمَّمُوا صَعِيداً طَيِّباً »  بر جواز آن دلالت دارد .\r\n2 - اطلاق اخبار وارده در باب تيمم بر جواز دلالت دارد .\r\n3 - عموم آيه وقت : آيه 78 سورهء اسرا بر جواز دلالت دارد .\r\n4 - اطلاق اخبار وارده در ابواب مواقيت بر جواز دلالت دارد .\r\n5 - اخبارى كه دلالت بر افضليت اوّل نماز و بعضا تعين اوّل\r\n\r\n\r\n","description":"","footnote":"\r\n( 1 ) . جواهر الكلام ج 5 ، ص 159 .\r\n( 2 ) . الروضة البهية فى شرح اللمعة الدمشقية ج 1 ، ص 161 .\r\n( 3 ) . مفاتيح الشرايع ج 1 ، ص 63 .\r\n","page_name":" 26 ","page_number":26},
  {"content":"\r\n\r\nوقت دارد بر جايز بودن تيمم در اوّل وقت و اقامه نماز با آن تيمم دلالت دارد .\r\n6 - روايات صحيحه وارده مبنى بر اينكه موارد طهور آب و خاك است و يا تيمم يكى از دو پاك‌كننده‌ها است و يا اينكه خاك به منزله آب است و تا ده سال مىتواند اقتضاى طهارت داشته باشد و يا اينكه پروردگار آب و پروردگار خاك يكى است . « 1 »\r\n7 - روايات صحيحه ديگرى كه دلالت دارند بر اينكه ، اگر كسى با تيمم نماز خواند و آب پيدا كرد ، نمازش صحيح است و يا اگر پس از نماز آب يافت اعاده بر او نيست و روايتى كه نماز شب و روز را با يك تيمم جايز مىداند و . . . بسيارى روايات ديگر .\r\n8 - ضيق و حرج و مشقت و سختى به حكم عقل و نقل منتفى است .\r\n9 - ضيق و رعايت تنگى وقت كه در جواز تيمم معتبر شمرده شده است ، به دشوارى و مشقت مىانجامد ، در حالى كه شريعت اسلامى ما مبتنى بر سهل و آسان‌گيرى است .\r\n10 - فرق گذاشتن در اوقات نماز بين خاك و آب امر بعيدى است .\r\nسپس محقق ادلّهء مخالفين جواز تيمم در سعهء وقت را بر شمرده و يك‌يك پاسخ مىدهد و مىنويسد :\r\nخلاصه تخصيص زدن آيه وقت و آيه تيمم كه عام است و . . . و نيز تخصيص زدن اخبار بسيارى كه در مورد تيمم و وقت آمده است و اينكه تصريح به عدم اعاده شده است در مورد كسى كه آب بيابد و ساير روايات ديگر ، با اخبارى كه دلالت بر عدم جواز تيمم در سعه وقت را دارد و بر اين اساس ، افادهء ضيق و حرج بسيار مىكند ، خالى از\r\n\r\n\r\n","description":"","footnote":"\r\n( 1 ) . اكثر اين روايات شريفه در وسايل الشيعه باب 14 و 21 و 23 از ابواب تيمم آمده است .\r\n","page_name":" 27 ","page_number":27},
  {"content":"\r\n\r\nاشكال نيست . عدم تخصيص آيات و اخبار فوق اولى بر تخصيص است . قول به وجوب تأخير نيز بعيد است . البته قول به تفصيل بعيد نيست و من فكر مىكنم كه عمل به عموم اولى باشد . . .\r\nفرمودهء مصنف در ارشاد الاذهان كه تأخير انداختن تيمم را تا آخر وقت نماز اولى ذكر كرده‌اند ، مگر عارضى باشد كه به زوال آن اميدى نيست و در اين صورت اولويتى در تأخير تيمم نيست ، اشاره به ديدگاه ما است . من نيز وجوب تأخير را نكو نمىشمارم ، مخصوصا در جايى كه يأس از رفع مانع وصول به آب باشد ، خاصه آنگاه كه سبب تيمم ، عدم وجود آب نباشد ( بلكه به سببى مثل مريضى و خوف عطش و . . .\r\nاز استعمال آب خوددارى شود . )\r\nدر نهايت كلام محقق بزرگوار مىفرمايند : « هذا ما وصل اليه نظرى القاصر . »\r\nاين مطالبى است كه نظر قاصر من بدان رسيده است . « 1 »\r\n\r\nحكم استفاده از اطراف علم اجمالى\r\nحقيقت علم انكشاف تام و كامل است و اجمال و ابهام در حقيقت آن راه ندارد ، لكن گاه نسبت به متعلق علم ، به دو گونه تقسيم مىشود :\r\n1 - علم تفصيلى : دانشهايى كه در متعلق آنها هيچ شك و ابهام و گمان و غموض راه ندارد ، مثلا مىداند كه شراب حرام است ، و فلان ظرف محتوى شراب است .\r\n2 - علم اجمالى : دانشهايى كه متعلق آنها را شك و شبه احاطه كند ، مثلا مىداند كه از دو ظرف موجود ، يكى محتوى شراب است امّا كدام يك ؟ شك\r\n\r\n\r\n","description":"","footnote":"\r\n( 1 ) . مجمع الفائدة و البرهان ج 1 ، ص 223 - 228 .\r\n","page_name":" 28 ","page_number":28},
  {"content":"\r\n\r\nو ترديد وجود دارد . يعنى علم آميخته با شك در اطراف آن است .\r\nبه عبارت ديگر مراد از علم اجمالى ، علم فى الجمله به وجود محرمات يا محللات و غيره در شرع است و يا علم اجمالى به وجود حرامى در ميان امور محصوره يا غير محصوره و يا علم فى الجمله است به وجود حكمى براى موضوع خاص يا موضوعاتى گوناگون در مقابل علم تفصيلى به احكام شرعى براى موضوعات مختلف . « 1 »\r\nدر حجّيّت علم تفصيلى سخنى نيست و وظيفه مكلف در قبال علم تفصيلى بر حليت يا حرمت چيزى ، روشن است امّا در خصوص علم اجمالى و حجّيّت آن مباحثى درگرفته است . در مصباح الاصول علم اجمالى بسان علم تفصيلى دانسته شده كه موافقت قطعى و يقينى را مىطلبد . « 2 »\r\nدر مواردى كه دو ظرف آب در اختيار داشته باشيم و يقين بر نجاست يكى از آن دو نيز داشته باشيم ، علم اجمالى و فى الجمله وجود دارد . يا بيش از دو ظرف در اختيار باشد و يقين به نجاست يكى از آنها داشته باشيم امّا ندانيم كدام يك از ظروف است ، باز علم فى الجمله و اجمالى است . حال چه بايد كرد ؟\r\nقول مشهور در ميان اماميه آن است كه از هيچ يك از دو ظرف ، نبايستى استفاده كرد و يا وضو گرفت ، بلكه پرهيز از ظروف لازم و براى نماز نيز بايد تيمم نمود .\r\nدر صورتى كه دو لباس در اختيار بود و يكى از آن دو نجس بود ، برخى پرهيز از هر دو لباس را الزامى دانسته و برخى ديگر به نماز در هر دو لباس حكم داده‌اند . شيخ طوسى در الخلاف فتوا به نماز در هر دو لباس مورد شبهه\r\n\r\n\r\n","description":"","footnote":"\r\n( 1 ) . جهت اطلاع بيشتر رجوع كنيد به : مبادى فقه و اصول ص 203 و 204 و نيز : فرهنگ معارف اسلامى ص 1314 - 1318 .\r\n( 2 ) . مصباح الاصول ج 2 ، ص 67 .\r\n","page_name":" 29 ","page_number":29},
  {"content":"\r\n\r\nداده است . « 1 »\r\nمحقق حلى ، در صورت مشتبه شدن ظروف نجس يا پاك ، امتناع از هر دو را واجب شمرده و در صورت عدم دسترسى به آبى غير از آن دو ظرف ، وظيفه را تيمم دانسته است . « 2 »\r\nعلامه حلى نيز در مشتبه شدن دو ظرف آب به اجتناب از هر دو و تيمم فتوا داده است . « 3 »\r\nفيض كاشانى در مفاتيح الشرايع خود همانند مشهور فتوا داده است . « 4 »\r\nو بر قول مشهور در غنيه ، تذكره و نهاية الاحكام ادعاى اجماع شده و در سرائر ابن ادريس عدم خلاف ادعا شده است . « 5 »\r\nصاحب جواهر مناقشه در حكم اجتناب از هر دو ظرف را خصوصا با تمسك به اصل برائت و امثال آن ، شبيه خرافات دانسته است . « 6 »\r\nنظر محقق اردبيلى\r\nمحقق معتقد به استفاده از اطراف علم اجمالى هستند و مىنويسند :\r\nظاهر اين است كه بنابر قوانين اصول و اعتبار علم به نجاست ، استعمال يكى از ظرفها ، در شرايطى كه احتمال نجاست ، در هر يك مساوى با ديگرى باشد ، جايز است امّا در مواردى كه يك ظرف راجح است ، همان راجح را بايد برگزيد . همان‌گونه كه اگر در لباس مشترك بين دو نفر منى ديده شد ، نسبت به هيچ كدام از آن دو غسل واجب نيست .\r\n\r\n\r\n","description":"","footnote":"\r\n( 1 ) . الخلاف ج 1 ، ص 197 .\r\n( 2 ) . شرايع الاسلام .\r\n( 3 ) . مجمع الفائدة و البرهان ج 1 ص 281 متن ارشاد .\r\n( 4 ) . مفاتيح الشرايع ج 1 ، ص 78 .\r\n( 5 ) . جواهر الكلام ج 1 ، ص 290 .\r\n( 6 ) . همان مدرك ص 299 .\r\n","page_name":" 30 ","page_number":30},
  {"content":"\r\n\r\n. . . و اين نظر موافق با قوانين عام دينى و هماهنگ با شريعت سهله اسلامى است . الا اينكه عدول از قول مشهور اصحاب ، مخصوصا وقتى كه شريكى با تو در اين قول نيست ، به جرأت تامّى نيازمند است .\r\nدر كتب اصول و فروع ، از عامه و خاصه ، به عدم جواز تسريح شده است .\r\n. . . و خلاصه ، اين مسأله از معضلات است و فتواى به آن با دشواريها همراه است . لكن ادعاى اجماع در مختلف بر اين مسأله مضافا بر اينكه دو خبر كه يكى موثق « 1 » و ديگرى ضعيف « 2 » ، دليل آن است و از سوى ديگر خلافى در اين فتوا نيست ، مقتضى وجوب اجتناب در صورت امكان است ، پس وظيفه او تيمم خواهد بود . « 3 »\r\n\r\nحكم خمر\r\nحرمت خمر اجماعى است و نوشيدن آن در همه اديان الهى ممنوع شده است ، چرا كه در شرع به عقل اهتمام خاصى داده مىشود و هر چه كه ضد عقل باشد ، اسلام با آن ضديت دارد و خمر نيز مسكر است و مزيل عقل ، پس حرام است . امّا در خصوص نجاست خمر يا طهارت آن مباحثى درگرفته است . قول مشهور نجاست خمر است و در مقابل عده‌اى نيز قايل به طهارت خمر هستند .\r\nسيد مرتضى ، خمر و هر شرابى را كه نوشيدن زياد آن سكرآور باشد ، نجس مىداند و آورده است كه : بين مسلمين در نجاست خمر خلاف نيست . « 4 » سيد ابن زهره آيه شريفه 90 سوره مائده را دليل بر نجاست خمر و هر شراب\r\n\r\n\r\n","description":"","footnote":"\r\n( 1 ) . وسايل الشيعه باب 8 ، حديث 2 من ابواب الماء المطلق .\r\n( 2 ) . همان مدرك حديث 14 .\r\n( 3 ) . مجمع الفائدة و البرهان ، ج 1 ، ص 282 .\r\n( 4 ) . ناصريات ص 217 .\r\n","page_name":" 31 ","page_number":31},
  {"content":"\r\n\r\nمسكر و فقاع مىداند اجماعا . « 1 »\r\nمحقق حلى در مختصر النافع « 2 » و نيز شرايع الاسلام ، « 3 » علامه حلى در تبصرة المتعلمين ، « 4 » و نيز ارشاد الاذهان ، « 5 » شهيد اوّل در اللمعة الدمشقية « 6 » و شهيد ثانى در الروضة البهية فى شرح اللمعة الدمشقية « 7 » فتوا به نجاست خمر و شراب مسكر مايع بالاصاله داده‌اند .\r\nدر معتقد الاماميه چنين مىخوانيم :\r\nو خمر پليد است و هر شراب كه مست كند ، پليد باشد و قول خداى تعالى :  « إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ »  دليل است بر پليدى خمر . زيرا كه معنى رجس ، بد و پليد و حرام است و اجماع اين طايفه دليل است بر پليدى شراب مست كننده و بر پليدى فقاع و اجماع ايشان حق است . « 8 »\r\nفيض كاشانى نيز قول مشهور را مبنى بر نجاست خمر و هر مسكرى كه مايع بالاصالة باشد نقل كرده و تمايل خود را از قول به طهارت نيز نتوانسته است مخفى كند ، و در آخر عمل به مشهور را احوط ، بلكه اظهر و اقوى مىداند . « 9 »\r\nصاحب جواهر الكلام قول به نجاست مسكرات مايع بالاصالة مثل خمر و مانند آن را مشهور و نزديك به اجماع و بلكه خود اجماع مىداند . و المبسوط ، الخلاف ، الايضاح ، الناصريات ، غنيه ، سرائر ، نزهة ، ذكرى و حبل المتين شيخ\r\n\r\n\r\n","description":"","footnote":"\r\n( 1 ) . غنيه ص 488 .\r\n( 2 ) . مختصر النافع ص 18 .\r\n( 3 ) . شرايع الاسلام .\r\n( 4 ) . تبصرة المتعلمين ص 38 .\r\n( 5 ) . مجمع الفائدة و البرهان ج 1 ، ص 308 متن ارشاد .\r\n( 6 ) . اللمعة الدمشقية ص 16 .\r\n( 7 ) . الروضة البهية فى شرح اللمعة الدمشقية ج 1 ، ص 49 .\r\n( 8 ) . فرهنگ معارف اسلامى ص 1988 - 1989 به نقل از معتقد الاماميه ص 182 .\r\n( 9 ) . مفاتيح الشرايع ج 1 ، ص 72 .\r\n","page_name":" 32 ","page_number":32},
  {"content":"\r\n\r\nبهايى را به عنوان شاهد ذكر مىكند . و از تشكيك برخى من جمله محقق اردبيلى و شاگرد ايشان و محقق خونسارى در نجاست خمر تعجب مىكند . سپس مىنويسد كه از شيخ صدوق و والد او در كتاب رساله و نيز از حسن و جعفى نيز قول به طهارت خمر رسيده است . « 1 »\r\nنظر محقق اردبيلى\r\nمحقق در خصوص خمر آورده است :\r\nدليل نجاست خمر اجماعى است كه از شيخ طوسى در مختلف و نيز از سيد مرتضى نقل شده است . . . و نيز دليل ديگر آيه 90 سوره شريفه مائده است كه :  « إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ »  و رجس به اتفاق علما يعنى نجس و دليل سوم وجوب اجتناب از خمر از همه جهات است . . . و اخبار بسيارى كه در اين باب رسيده است .\r\nسپس محقق بعضى اخبار را مطرح كرده و در آنها خدشه وارد مىكند و در تحقق اجماع به دليل وجود قول خلاف خدشه وارد مىكند و قول شيخ صدوق و ابن ابى عقيل از متقدمين را بر طهارت خمر ، مؤيد ذكر مىكند ، محقق دلالت آيه شريفه 90 سوره مائده را بر نجاست خمر كامل نمىداند چرا كه رجس نه از لحاظ لغت به معنى نجس است و نه از لحاظ عرف عام و خاص و تنها آنچه از كتب لغت بر مىآيد آن است كه رجس ، قذر است و قذر اعم از معناى نجس است ، چرا كه مىتوان قذر را به قذر عقلى و قذر شرعى تقسيم نمود .\r\nو فهميده مىشود كه مراد در اينجا حرمت استعمال خمر است .\r\n\r\n\r\n","description":"","footnote":"\r\n( 1 ) . جواهر الكلام ج 6 ، ص 2 .\r\n","page_name":" 33 ","page_number":33},
  {"content":"\r\n\r\nرجس در آيه خبر براى انصاب و ازلام نيز واقع شده است و هر دو نجس نيستند . . . و دليل عموم اجتناب من جميع الجهات به حيثى كه نجاست را نيز شامل شود غير ظاهر است . . . و تبادر در آيه مورد اشاره ، در مورد خمر ، شرب آن است ( و آنچه كه منع شده است و اجتناب از آن در آيه امر شده است ، نوشيدن آن است و در مورد نجاست آن آيه ساكت است . ) در اخبار و روايات شريفه نيز ، مطلبى كه صلاحيت دليليت بر نجاست خمر داشته باشد ، نيست ، مگر مكاتبه على بن مهزيار ، « 1 » لكن دلالت آن مكاتبه نيز صراحت ندارد .\r\nآنگاه محقق دلايل طهارت خمر را چنين بر مىشمرد :\r\nدليل طهارت خمر اصل برائت و اصل استصحاب است و نيز قاعده ( كل شىء طاهر حتى تعلم انه نجس ) و علم در اينجا حمل بر يقين مىشود و نه بر ظنّ و اكثر اصحاب نيز فتوا داده‌اند كه ظن در نجاست كافى نيست مگر اينكه دليل شرعى اقامه شود . . . و نيز اخبار فراوان كه در طهارت خمر رسيده است .\r\nسپس محقق رواياتى را در اين خصوص نقل مىكند . « 2 »\r\nدر پايان محقق تعجب خود را از شيخ صدوق بيان مىدارد كه چگونه در من لا يحضره الفقيه نماز خواندن در لباس آلوده به خمر را جايز مىداند ، امّا در منزلى كه در آن خمر است اجازه نمىدهد .\r\nمحقق حكم جميع مسكرات مايع و فقاع را مثل خمر مىداند ، چرا كه فرقى بين آنها نيست و اخبار نيز دال است . « 3 »\r\nدر جاى ديگر محقق مىنويسد :\r\n\r\n\r\n","description":"","footnote":"\r\n( 1 ) . وسايل الشيعه ، باب 38 ، حديث 2 من ابواب النجاسات .\r\n( 2 ) . همان مدرك ، حديث 9 و 10 و باب 39 ، حديث 1 و 2 و باب 25 و 30 ، من ابواب الأشربة المحرمة .\r\n( 3 ) . مجمع الفائدة و البرهان ج 1 ، ص 308 - 312 .\r\n","page_name":" 34 ","page_number":34},
  {"content":"\r\n\r\nدليلى محكمه‌پسند بر نجاست خمر اقامه نشده است ، اصل نيز طهارت است و روايت « كل شئ طاهر حتى يعلم انه قذر » « 1 » و اخبار بسيارى كه مؤيد طهارت آن است . « 2 »\r\nمحقق در زبدة البيان ذيل آيه شريفه 90 مائده مىفرمايد :\r\nدر اين آيه ، دلالت بر تحريم تصرفات در خمر وجود دارد از شرب و بيع و شراء و استعمال از جميع جهات ، لكن دلالتى بر نجاست خمر وجود ندارد . . . اصل نيز ، طهارت آن را تأييد مىكند ، رجس نيز ، فقط به معنى نجس شرعى نيست بلكه به معنى قذر است و آن اعم است . . .\r\nخلاصه در آيه دليلى بر نجاست خمر ، موجود نيست بلكه در اخبار نيز ، بر نجاست خمر دليلى نيست ، چرا كه اخبار مختلفى در نجاست و طهارت آن آمده است و در مقام جمع آن اخبار ، اولى است كه اخبارى را كه دلالت بر وجوب شستشوى از خمر را دارند ، بر استحباب حمل كنيم نه اينكه اخبارى را كه دلالت بر عدم وجوب شستشوى از خمر را دارند بر تقيه حمل نماييم . « 3 »\r\nاز جمله كسانى كه قايل به طهارت خمرند : شيخ صدوق و پدرشان و جعفى و نيز ابن ابى عقيل عمانى از متقدمين علما و جماعتى از متأخرين مثل محقق خونسارى و سيد محمد عاملى صاحب مدارك شاگرد محقق اردبيلى مىباشند .\r\n\r\nحكم اعصار اشياى متنجس به هنگام تطهير\r\nدر تطهير اشيا متنجس به وسيله آب قليل قول مشهور وجوب عصر است كه بايستى تا حد امكان آن را فشرد و آب غساله آن را خارج كرد .\r\n\r\n\r\n","description":"","footnote":"\r\n( 1 ) . وسايل الشيعة ، باب 37 ، من ابواب النجاسات ، حديث 4 .\r\n( 2 ) . مجمع الفائدة و البرهان ج 11 ، ص 201 .\r\n( 3 ) . زبدة البيان ص 41 و 42 .\r\n","page_name":" 35 ","page_number":35},
  {"content":"\r\n\r\nعلامه حلى ، عصر را در غير از بول طفل شيرخوار لازم دانسته است . « 1 »\r\nشهيد اوّل شستن لباس متنجس را دو بار لازم دانسته و بين آن دو عصر را هم واجب شمرده است . « 2 » شهيد ثانى عصر را فشردن لباس براى خارج كردن آب غساله تعريف كرده و عصر بعد از شستن بار دوم را نيز لازم دانسته است و ترك آن را جايز نمىداند . و مرحوم كلانتر در تعليق خود ، علت لزوم عصر را نجس بودن غساله طبق نظر شهيد اوّل و شهيد ثانى مىداند ، و بنابراين لازم است كه لباس فشرده شود تا غساله نجس خارج و لباس پاك گردد . در خصوص بول دو بار شستن و دو بار فشردن را منصوص دانسته است . « 3 »\r\nملا محسن فيض كاشانى نيز بر اساس قول مشهور ، پاك شدن اشيا متنجس را كه در آن آب غساله رسوخ كرده باشد ، در صورتى كه با آب قليل شستشو داده شود ، متوقف بر عصر دانسته است مگر بول طفل شيرخوار . آنگاه پس از بحثى كوتاه آورده است كه :\r\nبه طهارت اشياى متنجس بدون عصر حكم داده شده است و از سوى ديگر امر به شستن مطلق است و شامل آب كثير و آب قليل مىشود ، بنابراين قول به طهارت شئ متنجس با آب قليل بدون عصر صحيح‌تر است . « 4 »\r\nنظر محقق اردبيلى\r\nمحقق در مقام بررسى مسأله اعصار ، به بررسى ادلهء وجوب عصر و فشردن شئ متنجس به هنگام تطهير با آب قليل پرداخته و ادله و مستندات آن را مورد نقادى\r\n\r\n\r\n","description":"","footnote":"\r\n( 1 ) . مجمع الفائدة و البرهان ج 1 ، ص 333 متن ارشاد .\r\n( 2 ) . اللمعة الدمشقية ص 17 .\r\n( 3 ) . الروضة البهية فى شرح اللمعة الدمشقية ج 1 ، ص 61 .\r\n( 4 ) . مفاتيح الشرايع ج 1 ، ص 76 - 77 .\r\n","page_name":" 36 ","page_number":36},
  {"content":"\r\n\r\nقرار داده و گفته‌اند :\r\nگويا دليل وجوب عصر اين است كه مقدار باقيماندهء آب در شىء متنجس ، نجس است و جز با فشردن خارج نخواهد شد ، پس براى تطهير محل ، عصر واجب است .\r\nسپس نوشته‌اند :\r\nاين نظر ، مبتنى بر آن است كه غساله نجاست قبل از انفصال از محل نجس باشد . بنابراين طبق نظر كسانى كه قايل به نجاست غساله ، قبل از انفصال نيستند ، مثل علامه حلى ، اين استدلال تمام نيست .\r\nآنگاه محقق به روايات پيرامون عصر مىپردازند و آنها را مورد نقد و بررسى و جرح و تعديل قرار مىدهند و محذورات وجوب عصر را چنين برمىشمارند :\r\n1 - مراد از غسل در ثواب و لباسها ، تنها ريختن آب بر آن است و عصر از آن فهميده نمىشود ، به همين جهت است كه بين غسل و عصر فرق گذاشته و گفته مىشود : لباس را شستم ولى آن را نفشردم .\r\n2 - در آب جارى غسل صدق مىكند امّا عصر وجوبى ندارد .\r\n3 - اطلاق آيات و روايات كه حكم به غسل و شستشوى اشيا متنجس را داده‌اند ، اقتضاى آن را دارد كه بدون عصر و فشردن نيز تطهير صحيح باشد ، چرا كه امر به تطهير و غسل ، بر تقدير غسل تنها بدون عصر نيز ، صدق امتثال دارد .\r\n4 - دلك و مالش و دست كشيدن بدن نجس براى طهارت آن در غسل و وضو لازم نيست و همين دلك در بدن به منزلهء عصر در لباس است ، چگونه مىتوان اين تمايز و تفكيك را پذيرفت كه مثلا لباس نجس احتياج به عصر و فشردن حتى بعد از زوال عين نجاست داشته باشد امّا بدن نجس ، احتياج به دلك و دست كشيدن نداشته باشد ؟\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n5 - حكم به طهارت در اين گونه موارد به صرف دليل « اصل نفى عسر و حرج » معنى ندارد بلكه يا بايد عصر تا جايى كه امكان دارد واجب باشد و يا كلا معفو عنه باشد .\r\n6 - مسلما با عصر و فشردن متعارف ، تمام آب داخل شئ نجس خارج نمىشود و شاهد آنكه ، اگر كسى كه از قوت و بازى بيشترى برخوردار است ، همان پارچه يا لباس فشرده شده توسط يك فرد ضعيف را ، دوباره بفشرد ، مشاهده مىكنيم كه از آن قطرات آب زيادى فرو مىچكد ( در حالى كه با فشردن فرد ضعيف ، به زعم او ديگر آبى در شئ متنجس باقى نمانده بود . ) اكتفا به عصر فرد ضعيف و قول به طهارت و سپس با وجود فرد قوى ، قول به نجاست در صورت عدم عصر ، مشكل است .\r\nسپس مىآورد :\r\nخلاصه ، براى وجوب عصر جز حكم به نجاست آب موجود در شئ متنجس با امكان اخراج آن و از سوى ديگر اخراج آن نيز فقط با عصر ممكن است ، دليل ديگرى نيافتيم . لكن اين دليل تمام نيست . چرا كه قبول نداريم كه اخراج آب جز با عصر و فشردن ممكن نباشد ، ( بلكه اخراج آن از طريق ديگرى ، مثل خشك شدن در آفتاب نيز ممكن است ) و از طرف ديگر ، قول به وجوب عصر ، طبق محذورات بيان شده نيز مشكل است .\r\nآنگاه پس از بيان موارد فوق و نكاتى ديگر مىفرمايند :\r\nاصل برائت و نيز قاعده نفى حرج و اصل سهولت تأييدى بزرگ بر عدم وجوب عصر به شمار مىآيند . در اين صورت ادله‌اى كه نجاست آب قليل را در ملاقات با شئ نجس مىرساند ، در مقام جمع ، بايد به غير از موارد تطهير اشياى متنجس تخصيص زد .\r\nمحقق پس از بيان نكاتى پيرامون آن مستعمل و مسأله عصر در ادامه مىفرمايند :\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمطابق ديدگاه ما ، يعنى عدم وجوب عصر و فشردن اشياى متنجس ، تمامى چيزهايى كه آب قليل به آن مىرسد مانند كاغذ ، گل ، سنگهاى منفذدار ، ميوه‌هاى نيم خورده و شكسته شده قابل تطهير خواهد بود .\r\nو اصولا همين نكته يكى از ادله صحت نظر ما است . زيرا اگر در تطهير ، عصر و فشردن آنها لازم باشد ، بايستى تمامى موارد ياد شده و امثال آنها ، غير قابل تطهير باشد ، چرا كه عصر و فشردن آنها غير ممكن است و اين امر مستلزم حرج و ضرر است ، و حرج و مشقت و ضرر نيز عقلا و شرعا منتفى است .\r\nاز سوى ديگر ، با قاعدهء سهولت ناسازگار و منافى خواهد بود .\r\nعلاوه بر آن تضييع اموال را در پى خواهد داشت ، زيرا در غالب اوقات ، به ويژه براى مردم حجاز در صدر اسلام و يا باديه‌نشينان دامدار ، دسترسى به آب جارى و كر غير ممكن است و اگر ما عصر و فشردن را لازم بشمريم ، مىبايستى تمامى اشيا متنجس را ، در مثالهاى ياد شده و نمونه‌هاى آن به دور افكند و اين با روح شريعت ناسازگار است .\r\nمحقق در نهايت كلام فرموده‌اند :\r\nقانون سهولت در شريعت ، اقتضاى آن را دارد كه هر چيزى با آب پاك شود ، اعم از آنكه عصر و فشار صورت گيرد يا خير ، مضافا با ادلّهء مطهّريّت آب به‌طور مطلق ، مگر آنكه يقين به عدم تطهير آن به واسطه نص يا اجماع و مثل آن داشته باشيم و در اينجا كه يقين به عدم تطهير در صورت عدم عصر نداريم ، عدم وجوب عصر ثابت مىشود . « 1 »\r\nمحقق در زبدة البيان ذيل آن آيه 4 ، سورهء مدثر  وَ ثِيابَكَ فَطَهِّرْ  ، امتثال امر به\r\n\r\n\r\n","description":"","footnote":"\r\n( 1 ) . مجمع الفائدة و البرهان ج 1 ، ص 333 - 338 .\r\n","page_name":" 39 ","page_number":39},
  {"content":"\r\n\r\nتطهير لباس را تنها با آب مىدانند و صدق امتثال امر را بدون عصر ذكر كرده‌اند ، بنابراين عصر لزومى ندارد . « 1 »\r\n\r\nحكم تطهير زمين با آب قليل\r\nدربارهء آب قليل ميان علماى شيعه مباحث پر دامنه‌اى روى داده است . مشهور علماى شيعه اعتقاد دارند كه آب قليل در صورت ملاقات با نجاست ، نجس ، خواهند شد . امّا در ميان متقدمين شيعه و متأخرين علما ، برخى آب قليل را مانند آب كر دانسته كه تنها در صورت تغيير اوصاف ثلاثه نجس مىگردد . در صورتى كه طبق قول مشهور ، قائل به نجاست آب قليل به مجرد برخورد با نجاسات باشيم ، در حكم تطهير زمين با آب قليل مشكل پيدا مىشود ، زيرا هر بار كه آب قليل براى تطهير زمين نجس ريخته شود ، آن آب با نجاست روى زمين برخورد كرده و طبعا نجس خواهد شد . در نتيجه زمين نجس توسط آب قليل پاك و تطهير نمىگردد .\r\nدر ميان علماى شيعه ابن ابى عقيل عمانى ، شيخ طوسى در الخلاف ، ابن ادريس حلى در السرائر و نيز صاحب كتاب اللوامع و شهيد اوّل در ذكرى و سيد محمد عاملى در مدارك الاحكام و نيز ملا محسن فيض كاشانى معتقدند كه آب قليل مانند كر است و تنها در صورت تغيير اوصاف ثلاثه نجس خواهد شد .\r\nنظر محقق اردبيلى\r\nمحقق در كفايت آب قليل براى تطهير زمين نجس مىنويسند :\r\nبعيد نيست كه زمين نجس با آب قليل تطهير شود همچنانكه از شيخ طوسى و ابن ادريس حلى نقل شده است : « زمينى كه به واسطه بول\r\n\r\n\r\n","description":"","footnote":"\r\n( 1 ) . زبدة البيان ص 43 .\r\n","page_name":" 40 ","page_number":40},
  {"content":"\r\n\r\nنجس شده است در صورت ريختن آب با سطلهاى كوچك پاك مىشود ، به نحوى كه زمين نجس را دربر بگيرد و نجاست آن را كلا زايل نمايد در اين صورت آب قليل پاك خواهد بود ، به اين معنى كه زمين را نجس نخواهد كرد ، خصوصا زمين سخت پرصلابت و بنابر اينكه قائل به عدم نجاست غساله هم باشيم .\r\nآب زياد شرط تطهير زمين نيست و دليل آن عمومات ادله است كه از مطهريت آب حكايت دارد « ان الماء مطهر . »\r\nاز سوى ديگر مقيد كردن تطهير زمين به آب كر يا جارى مستلزم حرج و مشقّت خواهد بود و حرج و ضيق هر دو منتفى است . زيرا در موارد بسيارى زمين نجس مىشود خصوصا مسجد يا اماكن مقدسه و امكان دسترسى به آب زياد و باران و آب كر نيست و عدم مطهريت آب قليل براى زمين نجس مستلزم حرج عظيمى است .\r\nنيز روايت مشهورى است كه اعرابى در مسجد پيامبر بول و ادرار كرد و با ذنوب ، مسجد را شستشو دادند « 1 » و ذنوب نيز به معنى دلوهاى كوچك است . تأويل اين روايت نيز بعيد است و نيازى هم به تأويل و توجيه نداريم .\r\nمؤيد مطهريت آب قليل براى زمين نجس ، اين نكته است كه در شريعت سهل و آسانگير و سمحه اسلامى ، منعى نسبت به آن صادر نشده است . نجس بودن آب مستعمل در ازالهء نجس هم مطلقا ثابت نشده است ، خصوصا در مواردى همچون زمين كه در صورت عدم مطهريت آب قليل ، مستلزم عدم تطهير زمين نجس خواهد بود و از طرفى رطوبتى كه در زمين باقى مىماند ، بيشتر از رطوبتى نيست كه در\r\n\r\n\r\n","description":"","footnote":"\r\n( 1 ) . سنن ابى داود ج 1 ، ص 103 ، باب الارض يصيبها البول ، حديث 1 طبع مصر .\r\n","page_name":" 41 ","page_number":41},
  {"content":"\r\n\r\nلباسهاى نجس و وسايل سخت كه فشردن آن شرط نيست ، يافت مىشود .\r\nدر صورت عدم تطهير زمين نجس با آب قليل منجر به از بين رفتن زمين و از حيّز انتفاع خارج شدن آن و تعطيلى مساجد مىشود و اين ضررى عظيم است .\r\nدر مطهريت آب قليل براى زمين مانعى وجود ندارد الا اجماعى كه در مطهريت آب كثير ادعا شده است و شيخ طوسى و ابن ادريس حلى آن را نقل كرده‌اند و اين اجماع ظهورى بر عدم مطهريت آب قليل ندارد .\r\n. . . نهايت كلام اينكه آيات و اخبار به طور مطلق دلالت بر مطهر بودن آب دارند ( بنابراين با آب قليل نيز مىتوان همچون آب كثير ، زمين نجس را پاك نمود . ) « 1 »\r\n\r\nحكم قبله\r\nمسأله قبله از مباحث پردامنه و جنجال‌برانگيز در ميان فقهاى اسلامى است .\r\nشايد يكى از دلايلى كه موضوع قبله و احكام مربوط به آن را با آرا و انظار گوناگون مواجه ساخته و آن را در زمرهء مباحث جنجالى فقهى درآورده است ، نقص ابزار و آلات فنى و ابتدايى بودن دستگاههاى مربوط به نجوم و هيأت در روزگاران قديم باشد . آنچه مسلم است وجوب استقبال قبله در عبادات است امّا در كيفيت استقبال اختلافات بسيار وجود دارد . به گوشه‌اى از مباحث پيرامون قبله اشاره مىكنيم .\r\nمحقق حلى در خصوص قبله نوشته است :\r\nبراى آنكه در مسجد است كعبه و براى كسى كه در حرم است مسجد\r\n\r\n\r\n","description":"","footnote":"\r\n( 1 ) . مجمع الفائدة و البرهان ج 1 ، ص 361 .\r\n","page_name":" 42 ","page_number":42},
  {"content":"\r\n\r\nو براى كسى كه خارج از حرم است ، حرم ، قبله محسوب مىشود و جهت كعبه ، قبله است نه ساختمان آن و اين قول مشهور است . « 1 » همين قول در المبسوط ، الخلاف ، المصباح ، الجمل و العقود ، الاصباح و المهذب البارع آمده است . « 2 » در المراسم « 3 » نيز چنين مىخوانيم . در مسالك الافهام اين قول به بسيارى از علماى نسبت داده شده و در ذكرى و الروضة البهيه به اكثر علما و در مجمع البيان به اصحاب ما و در الخلاف ادعاى اجماع شده است . « 4 »\r\nدر المقنعه شيخ مفيد آمده است :\r\nقبله ، كعبه و سپس مسجد ، براى كسى كه دور است ، چرا كه توجه به مسجد ، به مثابه توجه به كعبه است . . . و هر كه از كعبه دور و خارج از مسجد الحرام باشد و به مسجد الحرام توجه نمايد ، گويى به كعبه توجه كرده است . « 5 »\r\nسيد ابو المكارم ابن زهره در غنيه آورده است :\r\nقبله ، كعبه است و هر كه آن را ببيند توجه به آن بر او واجب است و آنكه مسجد الحرام را ببيند و كعبه را مشاهده نكند توجه به مسجد الحرام بر او واجب است و آنكه مسجد الحرام را نيز مشاهده نمىكند ( به واسطه دورى ) به طرف آن توجه نمايد . « 6 »\r\nدر مختصر النافع محقق حلى قبله ، كعبه دانسته شده در صورت امكان و در غير اين صورت جهت آن ، اگرچه دور باشد . و اگر علم و يا ظن به جهت\r\n\r\n\r\n","description":"","footnote":"\r\n( 1 ) . شرايع الاسلام ج 1 ، ص 51 .\r\n( 2 ) . جواهر الكلام ج 7 ، ص 320 .\r\n( 3 ) . المراسم ص 570 .\r\n( 4 ) . جواهر الكلام ج 7 ص 320 .\r\n( 5 ) . همان ص 321 .\r\n( 6 ) . غنيه ص 494 .\r\n","page_name":" 43 ","page_number":43},
  {"content":"\r\n\r\nوجود نداشت نماز به چهار جهت گزارده مىشود و در صورت ضرورت يا تنگى وقت به هر جهتى كه خواست نماز گزارد و آنكه عملا استقبال قبله را ترك كند اعادهء نماز بر او واجب است . « 1 »\r\nعلامه حلى نيز در تبصرة المتعلمين همانند فوق آورده و ادامه داده است كه اگر ظن به استقبال داشته و يا نسيانا نماز خوانده و بين مشرق و مغرب بوده است اعاده لازم ندارد ولى اگر به طرف مغرب و يا مشرق بوده و نه ما بين اين دو ، در صورت داشتن وقت اعاده كند . « 2 »\r\nمحقق حلى در شرايع الاسلام آورده است :\r\nاستقبال در نماز با علم به جهت قبله واجب است و اگر جاهل به جهت قبله بود بر امارات مفيد ظن اعتماد كند و اگر اجتهاد كرد و خبره‌اى بر خلاف اجتهاد او نظر داد ، گفته شده كه به اجتهاد خود عمل نمايد و به نظر من اگر آن مخبر به نظر او موثق‌تر بود بر سخن او اعتماد كند ، در غير اين صورت به اجتهاد خود عمل بكند . در صورتى كه اجتهاد براى او ممكن نبود و كافرى ، جهت قبله را به او نشان داد گفته شده كه به خبر او عمل نكند و به نظر من اگر خبر كافر افادهء ظن نمايد عمل كند .\r\nو بر قبله شهر در صورتى كه علم به غلط بودن آن نداشته باشد اعتماد مىشود . و كسى كه متمكن از اجتهاد نيست مثل شخص كور ، بر ديگرى اعتماد نمايد .\r\nآنكه علم و يا ظن به جهت نداشته باشد و وقت موسع باشد نماز را به چهار جهت بخواند و اگر وقت تنگ باشد آنقدر كه وقت نماز دارد بخواند و اگر فقط براى يك نماز وقت داشته باشد . همان يك نماز را به\r\n\r\n\r\n","description":"","footnote":"\r\n( 1 ) . مختصر النافع ص 23 و 24 .\r\n( 2 ) . تبصرة المتعلمين ص 47 - 49 .\r\n","page_name":" 44 ","page_number":44},
  {"content":"\r\n\r\nهر طرفى كه خواست بخواند . « 1 »\r\nشهيد اوّل در لمعه مىنويسد :\r\nقبله ، عين كعبه است براى بينندهء آن و كسى كه در حكم بيننده است و سمت كعبه است براى ديگران . . . و جايز است كه بر قبله شهر اعتماد شود مگر با علم به خطاى آن . و با فقدان نشانههاى قبله بايد تقليد كند ، اگر خطا آشكار شد نمازهايى را كه به طرف ما بين راست و چپ ( مشرق و مغرب ) خوانده است اعاده نمىكند و آنچه را كه به سوى آن دو طرف خوانده است در صورت وقت داشتن اعاده مىكند . و كسى كه پشت به قبله نماز گزارده است هر چند در خارج از وقت باشد اعاده مىكند . « 2 »\r\nشهيد ثانى در شرح لمعه مىنويسد :\r\nجهت و سمت كعبه كه براى غير مشاهد واجب است موجب اين نمىشود كه انسان در هر مكان كه رو به آن جهت بايستد رو به عين كعبه ايستاده باشد . بعد و دورى از جسم موجب اتساع جهت محاذات آن خواهد شد . . . پس اگر بعيد علم به جهت پيدا كرد به وسيله محراب معصوم عليه السّلام يا اعتبار رصدخانه‌اى ، درست است و الا بايد به علامات نصب شده براى شناسايى قبله اعتماد نمايد چه علامات نصى و چه استنباطى . . . و جايز است كه انسان بر قبله بلد و شهر اعتماد كند بدون اينكه اجتهاد نمايد مگر اينكه علم داشته باشد به اينكه قبله آن بلد درست نيست كه در اين هنگام اجتهاد واجب مىشود . و با عدم علم به خطا ، اگر احتمال تيامن و تياسر را بدهد اجتهاد براى او و عمل\r\n\r\n\r\n","description":"","footnote":"\r\n( 1 ) . شرايع الاسلام ج 1 ، ص 52 .\r\n( 2 ) . اللمعة الدمشقيه ص 25 نيز ترجمه لمعه ج 1 ، ص 29 و 30 .\r\n","page_name":" 45 ","page_number":45},
  {"content":"\r\n\r\nبر وفق آن جايز است . « 1 »\r\nملا محسن فيض كاشانى در مفاتيح الشرايع مىآورد :\r\nسمت قبله با استفاده از قوانين علم هيأت شناخته مىشود كه مفيد ظن غالب به عين كعبه و قطع به جهت است . . . اجتهاد در تحصيل قبله در صورت قدرت واجب است . با امكان علم ، اعتماد بر ظن جايز نيست و با وجود ظن قوى ، اعتماد بر ظن ضعيف جايز نيست و بدون ظن ، به نص و اجماع ، محرابهاى مساجد مسلمين و قبور آنها و راه‌هايشان ، بدون خلاف ، اعتماد جايز است و بلكه با وجود آنها اجتهاد جايز نيست ، چرا كه در خطاى محرابها و قبور با توجه به استمرار مسلمين بر اين كار و اتفاق آنها بر اين امر ، بعيد است . امّا در تيامن و تياسر دو وجه است كه قول قوىتر آن جواز است .\r\nآنكه از اجتهاد متمكن نباشد ، بر خبر واحد اعتماد كند هر چند مخبر كافر باشد لكن بايد افادهء ظن نمايد و در آنجا داناتر از آن مخبر وجود نداشته باشد .\r\nگفته شده در صورت عدم تمكن از اجتهاد و توسع در وقت ، به چهار جهت نماز گزارد و در صورت تنگى وقت مخير است ، ولى اين قول ضعيف است .\r\nآن كس كه علم و يا ظن به جهت نداشته باشد هرگونه كه خواست نماز كند همچنان كه شيخ صدوق و ابن ابى عقيل بر اين قولند .\r\nدر صورت فقدان علم و ظن به جهت ، اكثر علماى ما قائل به وجوب نماز گزاردن به چهار جهتند كه قول ضعيفى است ، مضافا اينكه احتياط با سه نماز نيز حاصل مىشود . چرا كه ما بين مشرق\r\n\r\n\r\n","description":"","footnote":"\r\n( 1 ) . الروضة البهيه فى شرح اللمعة الدمشقيه ج 1 ، ص 190 .\r\n","page_name":" 46 ","page_number":46},
  {"content":"\r\n\r\nو مغرب ، قبله است .\r\n. . . و آنكه به سوى جهتى نماز گزارد و سپس خطايش آشكار شود اگر بين مشرق و مغرب در جهت قبله نماز گزارده بوده صحيح است و الا در صورت داشتن وقت ، نماز را اعاده كند و در غير اين صورت ( كه وقت نماز پايان يافته باشد ) اعاده لازم نيست .\r\nگفته شده كه اگر پشت به قبله نماز خوانده چه در وقت نماز و چه خارج از وقت نماز ، آن را اعاده كند امّا دلالتى در اخبار بر اين قول نيست گرچه احتياط آن را ايجاب مىكند . « 1 »\r\nصاحب جواهر الكلام ، شيخ حسن نجفى ، پس از ذكر قول مشهور مىنويسد :\r\nدر هر حال مدار صحت در قريب و بعيد از مكّه و كعبه ، جز استقبال عين كعبه نيست . . . و در فرد بعيد به سبب زيادى دورى . . . طريقى براى احراز استقبال نيست . . . مگر با استعمال امارات نجومى ، چرا كه بعد از انتفاى علم ، حصول ظن منحصر به جستجوى قبله تا حد جهت و طاقت است و در اين صورت نسبت به ما امارات ، فقط افادهء ظن در حصول جهت مىكند . . .\r\nسپس صاحب جواهر از اينكه بعضى خطا در آن را جايز دانسته و فرد را مكلف به استعمال امارات ظنيه مىكنند تعجب مىنمايد و مىنويسد : « محراب معصوم عليهم السّلام و ساير امارات ادله‌اى براى جهت كعبه‌اند و نه عين آن . »\r\nآنگاه بحث مستوفايى پيرامون عين و جهت مىكند و تفاوت آن را بر مىشمارد و مىآورد كه صحبت در خصوص قبله و عين و جهت آن بسيار طولانى شد و لازم هم بود چرا كه در اين زمان مراد از معناى جهت مخفى مانده است . سپس قول محقق اردبيلى و برخى تابعين او را كه تدقيق در امر قبله را\r\n\r\n\r\n","description":"","footnote":"\r\n( 1 ) . مفاتيح الشرايع ج 1 ، ص 112 - 114 .\r\n","page_name":" 47 ","page_number":47},
  {"content":"\r\n\r\nمعتبر ندانسته و آن را وسيع‌تر از اينها مىدانند ، مىآورد و مىگويد كه قول آنها مخالف اجماع اصحاب به هر دو قسم است و نيز مخالفت دارد با عمل و قول اصحاب و مقلدين آنها در اعصار و امصار ( زمانها و مكانها ) و نيز با آنچه از كتاب و سنت مستفاد مىشود و بلكه ضرورى دين است كه براى قريب و بعيد استقبال كعبه واجب است . استقبال هم عرفا محقق نمىشود مگر اينكه استقبال حقيقى به جهت حقيقى باشد و نه استقبال به جهت عرفى كه مبتنى بر تسامح و عدم استقبال حقيقى است .\r\nصاحب جواهر در انتها مىنويسد :\r\nسهولت شريعت و سمحه بودن آن مقتضى تساهل در احكام مستفاد از خطابات شارع كه مدار تكليف بر آنها مىباشد ، نيست ، چرا كه سهولت در حقيقت تسامح و تساهل در شريعت است نه اينكه شريعت سمحه و سهله باشد .\r\nعقل و نقل مقتضى استقبال جهت است به معنايى كه ذكر كرديم و آن مصداق عرفى حقيقى است و نه مصداق تسامحى و . . . « 1 »\r\nصاحب مدارك الاحكام ، سيد محمد عاملى چنين آورده است :\r\nدر ميان اصحاب اختلاف بسيارى در تعريف جهت است و هيچكدام از تعاريف از خلل سالم نمىماند و در اين اختلافات ، دليلى نقلى كه صلاحيت استناد داشته باشد و يا اعتبار عقلى كه بر آن اعتماد شود ، وجود ندارد .\r\nمستفاد از ادله شرعيه ، اكتفاى به توجه است به آنچه عرفا صدق كند كه جهت مسجد الحرام و ناحيه آن است . همچنانكه آيه شريفه  « فَوَلُّوا وُجُوهَكُمْ شَطْرَهُ »  و يا قول معصوم عليه السّلام كه « ما بين المشرق و المغرب\r\n\r\n\r\n","description":"","footnote":"\r\n( 1 ) . جواهر الكلام ج 7 ، ص 319 - 349 .\r\n","page_name":" 48 ","page_number":48},
  {"content":"\r\n\r\nقبلة و ضع الجدى فى قفاك و صلّ » بر آن دلالت مىكند . اخبار از امرى زايد بر موارد فوق خالى است .\r\nاز سوى ديگر شدت حاجت به معرفت و شناخت اين علامات و . . .\r\nو احالهء آن به علم هيأت و نجوم جدا بعيد است ، چرا كه علم دقيقى است كه مقدمات بسيارى را مىطلبد و تكليف به علم هيأت براى عموم مردم از مذاق قوانين شرع بدور است . تقليد از منجمين و علماى اهل هيأت نيز جايز نيست چرا كه اسلام آنها دانسته نمىشود چه رسد به عدالت آنها ، خلاصه تكليف به دانستن علم هيأت از مواردى است كه انتفاى آن بالضرورة دانسته مىشود . « 1 »\r\nصاحب حدايق ، شيخ يوسف بحرانى نيز چنين مىنويسد :\r\nاز مواردى كه وسعت در امر قبله را تأييد مىكند ، قبور ائمه عليهم السّلام در عراق است كه علىرغم قرب مسافت بين آنها ، اختلاف در جهت قبله در آن قبور ديده مىشود به وجهى كه بر انحراف قبله قطع حاصل مىشود . علماى ابرار نيز مستمرا در اعصار و ادوار مختلف بر آنها نماز مىخوانند و اموات مسلمين را دفن مىكردند . اين موارد ظاهرترين دليل بر توسعه در امر قبله است . . .\r\nدر اعتماد بر قواعد علم هيأت كه مبنى بر كرويت زمين است و . . .\r\nاشكال وجود دارد . چرا كه ظن ايجاد نمىكند چه رسد به قطع ، خصوصا بعد از علم به عدم موافقت فقهاء با علماى اهل هيأت . بلكه ظاهر كتاب عزيز به خلاف آنها است كه فرمود :  « الَّذِي جَعَلَ لَكُمُ الْأَرْضَ فِراشاً »  و  « أَ لَمْ نَجْعَلِ الْأَرْضَ مِهاداً »  و  « وَ إِلَى الْأَرْضِ كَيْفَ سُطِحَتْ »  . « 2 »\r\n\r\n\r\n","description":"","footnote":"\r\n( 1 ) . همان مدرك ص 342 و 343 به نقل از مدارك الاحكام .\r\n( 2 ) . همان مدرك ص 343 به نقل از صاحب حدائق .\r\n","page_name":" 49 ","page_number":49},
  {"content":"\r\n\r\nنظر محقق اردبيلى\r\nمحقق در قضيه قبله با وسعت مشرب ديد بسيارى برخورد مىكند . تعبيرات ايشان در امر قبله ، نشان دهندهء اين است كه ايشان تا چه حد اين گونه مباحث پر دامنه فقهى و نجومى را كم‌فايده و يا بىارج دانسته‌اند :\r\nاما بعيد يا كسى كه متمكن از استقبال عين نيست . ظاهر اين است كه قبله آنها جهت كعبه است و مراد از جهت ، نحو ، جانب ، سمت و طرف عرفى قبله است .\r\nسپس بحث از علامات تخمينى و جهت قبله مىكند و مىنويسد :\r\nخلاصه من مسأله قبله را سهل‌ترين امر ممكن مىدانم همچنانكه ظاهر آيه قرآن بر اين دلالت دارد .  « فَأَيْنَما تُوَلُّوا فَثَمَّ وَجْهُ اللَّهِ »  و  « . . . شَطْرَ الْمَسْجِدِ الْحَرامِ »  و يا روايت شريفه مثل : « ما بين المشرق و المغرب قبلة » « 1 » كه از اخبار صحيحى است كه در من لا يحضره الفقيه و تهذيب نيز نقل شده است و روايات ديگرى كه دليل آن است .\r\nبه علاوه مقتضاى اصل سهولت در شريعت نيز همان است و نيز فقدان آنچه كه صلاحيت دليليت داشته باشد ، . . و معقول نيست كه شارع چيزى را واجب كند و در آن دقت را لازم بشمرد و تقليد را در آن نادرست و ناروا بداند و از طرفى اصل كل عبادات ( نماز ) را به آن منوط كند و ذبح حلال و طاهر حيوانات و دفن مردگان كه آخرين كار بندگان است ، را به آن مشروط كند ، و در عين حال راه عمل نشان ندهد و اهمال كند و آن را به عهدهء علم هيأت و نجوم گذارد . دانشى كه فقط براى كسى حاصل مىشود كه اكثر عمر و بلكه تمام عمر خود را با هوشيارى تمام صرف آموختن آن كند و علوم ديگر را ترك نمايد . به\r\n\r\n\r\n","description":"","footnote":"\r\n( 1 ) . وسايل الشيعه باب 2 من ابواب القبله حديث 2 .\r\n","page_name":" 50 ","page_number":50},
  {"content":"\r\n\r\nراستى و چگونه مىتوان از نوبالغان و پيرزنان درمانده كه هيچ نمىدانند و بلكه اكثريت مردان و زنان ، قبله را با آن دقت و تفصيل طلبيد ؟ ( چگونه ممكن است شارع در امر مهم قبله با تفصيلاتى كه فقهاء فرموده‌اند ، اهمال كند ) با اينكه به ساير احكام ، حتى احكام خلا و مندوبات اذان و ديگر موارد ، با تفصيل اهتمام دارد .\r\nاگر خوف مخالفت با علماء نبود ، به ظاهر  « شَطْرَ الْمَسْجِدِ الْحَرامِ »  اكتفا مىكردم و به روايت شريفه بسنده مىنمودم و براى عامى تقليد از عارف موثق را جايز مىكردم . مع‌ذلك كه مخالفت با علماء است ظن و فتواى من چنين است . . .\r\nعلاوه بر اينكه اكتفاى اصحاب به قبور مسلمين و قبله آنها در صورت عدم ظهور فساد در قبلهء آنها . . . و اكتفاى نظر به جدى و اعتبار شرق و غرب . . . نزديك به مطلبى است كه من آن را بيان داشتم . فتأمل .\r\nو به احكامى روآور كه آن اصل و اساس است .\r\nمحقق در صورت فقد علم و ظن در قبله و جهت آن مىنويسد :\r\nبر فرض فقدان علم و ظن در جهت قبله ، عبارت اكثر اصحاب افادهء وجوب نماز به چهار جهت مىكند چرا كه يقين و بلكه ظن به برائت با آن حاصل مىشود پس واجب است و با فرض تعذر به مقدار نماز ممكن اكتفا مىشود و در صورت وجوب چهار نماز با فرض وقت داشتن ، اگر عمدا تأخير اندازد بعيد نيست كه نماز به مقدار ممكن واجب باشد و براى باقى مانده از چهار نماز قضا لازم باشد . در اينجا نيز محتمل است كه بر ظاهر تحرى كرده و به يكى از جهات اكتفاء نمود .\r\nآيه شريفه  « فَأَيْنَما تُوَلُّوا فَثَمَّ وَجْهُ اللَّهِ »  براى قبله متحير نازل شده است .\r\nآنگاه محقق رواياتى را دال بر مدعاى خود آورده و چنين ادامه مىدهد :\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nو بر عدم وجوب نماز بر بيشتر از يك جهت دلالت مىكند آنچه كه از روايات فهميده مىشود و آن اينكه اگر موافق قبله بود اعاده نمىشود و از همين‌جا است كه ( مطلب ديگرى كه در بسيارى از ابواب فقه جريان دارد فهميده مىشود ) و آن عدم اشتراط علم به مسائل است و بلكه تنها موافقت با واقع كافى است ، چرا كه علم و آگاهى در اعمال مطابق با واقع نقشى ندارد .\r\n. . . و روايتى كه دلالت بر چهار نماز بر چهار جهت مىكند ، با ضعف سند و مرسل بودن آن ، با اخبار بسيارى كه صحيح و صريح است ( و مطابق مدعاى ما است ) توانايى معارضه ندارد . مضافا اينكه مقتضاى اصل سهولت شريعت سمحه و نيز نفى ضيق و مشقت و نيز مساهله در امر قبله آنچنان كه من از ادله فهميدم ، بر عدم وجوب بر بيش از يك نماز بر فرد متحير دلالت مىكند . علاوه بر آنكه حمل آن روايت نيز بر استحباب ممكن است . . .\r\nو دليل مجاز بودن تقليد براى نابينا و بلكه فرد عامى با توجه به مباحث گذشته روشن و ظاهر مىباشد . زيرا گفتيم اصل اوّلى اقتضاى سهولت در امر قبله دارد و نيز قاعدهء سهولت در احكام شريعت سمحه مقتضى آن است و از سوى ديگر قانون نفى حرج و ضيق كه متكى به عقل و نقل است مؤيد آن است . « 1 »\r\nمحقق در زبدة البيان مجددا پيرامون قبله بحث مىكند و چنين مىآورد :\r\nهمانا مسأله قبله آنچنان كه من مىفهمم جدا واسع است و ادله آن كم است علىرغم آنكه شارع به بيان احكام شرع اهتمام دارد حتى مستحبات خلا بنابراين در مسأله قبله تضييق نيست بلكه در آن وسعت است\r\n\r\n\r\n","description":"","footnote":"\r\n( 1 ) . مجمع الفائدة و البرهان ج 2 ، ص 59 - 69 .\r\n","page_name":" 52 ","page_number":52},
  {"content":"\r\n\r\nو شارع به كمترين توجه مناسب به جهت بيت اللّه الحرام قناعت مىكند .\r\n. . . امّا كمى ادله روشن است چرا كه آيه كريمه 142 سوره بقره  « فَوَلِّ وَجْهَكَ شَطْرَ الْمَسْجِدِ الْحَرامِ »  در غايت اجمال است . چگونه فرد بداند كه جهت مسجد كجاست ؟ در حالى كه آيه شريفه در مدينه مشرفه وارد شده است و اگر هم در مدينه با بيان توضيحى پيامبر ، جهت مسجد دانسته شود : وظيفه جميع بلاد ديگر از كجا دانسته شود ، علىرغم احتياج به آن در جميع تكاليف براى نماز شب و روز . . . و ذبح و احتضار و دفن و مستحبات جلوس و دعا و انحراف در خلا و ساير موارد ؟\r\nدر اخبار فعلى ما روايتى نيست مگر يك خبر واحد در تهذيب كه در نهايت ضعف سند است . . . و بعيد است از حكيم عالم كه اين تكليف شاق را فقط با ادله ضعيف واجب كند .\r\nامّا آنچه دلالت بر عدم ضيق در امر قبله مىكند ، بعضى اخبار صحيحه است . مثل « بين المشرق و المغرب قبلة » و نيز آيه شريفه  « وَ لِلَّهِ الْمَشْرِقُ وَ الْمَغْرِبُ »  و اگر بگوييم كه عدم وجود ادله تفصيليه پيرامون قبله به سبب آن است كه امر قبله به علم هيأت تفويض شده است ، قبول نداريم و بر فرض تسليم ، علم هيأت و نجوم ، علمى دقيق است كه مقدمات بسيار مىطلبد و وصول به آن ، جز با مشقت زياد و زمان طولانى ممكن نيست و تكليف به آموختن اين علم نيز از شرع و قوانين و لطفى كه شارع دارد بعيد است ، مضافا اينكه شريعت سهله و سمحه است . تفويض به تقليد از اهل علم هيأت و نجوم نيز بعيد است چرا كه با وجود عدم عدالت آنان ، از قوانين شارع بدور است . و با اين وجود علم به بيت و بلكه مكّه و حرم نيز حاصل نمىشود .\r\nبعضى ادعاى قدرت بر علم به جهت قبله و بيت و . . . را مىكنند در\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nصورتى كه آيات زيادى مىباشد به‌گونه‌اى كه فقط براى كسانى مانند سلاطين مقدور است ، و معذلك چگونه ممكن است كه در بيابانها و دهات و . . . علم به آن حاصل شود . « 1 »\r\nو نيز محقق به مناسب مباحث قبله يادى از دايى خودش مولى الياس اردبيلى مىكند و او را در علم هيأت و نجوم بىنظير مىداند و اين علم را در آن زمان منحصر در او ميداند و آرزوى مصاحبت مجدد با او را مىكند تا ضرورى علم را از او اخذ نمايد . سپس مباحثى را پيرامون قبله بعضى از بلاد ايران آورده و تصحيح قبله شهرهاى ايران بالاخص خراسان را كه پس از آمدن محقق كركى به ايران و پذيرفتن منصب شيخ الاسلامى شاه طهماسب صفوى توسط ايشان انجام پذيرفته است ، زير سؤال برده و آن را نادرست مىداند . « 2 »\r\n\r\nحكم حجاب زن در نماز\r\nدرباره محدوده حجاب زنان در حال نماز مباحثى را فقهاى بزرگوار ارائه كرده‌اند . برخى از علما تمام بدن زن را به جز صورت مشمول حكم حجاب دانسته و بعضى صورت و دو دست و ظاهر دو قدم پا را از حكم حجاب مستثنى كرده‌اند و گروهى ديگر صورت و دو دست و ظاهر دو قدم پا و نيز باطن آنها را خارج از حكم و وجوب ستر و پوشش دانسته‌اند .\r\nدر تذكره ، معتبر و مختلف آمده است كه عورت زن آزاد جميع بدن او است مگر صورت او و دليل آن اجماع علماى بلاد است . المنتهى بدن زن آزاد را بلا خلاف ، عورت مىداند ، و در ذكرى آمده است كه علما بر عدم وجوب پوشيدن صورت زن اجماع دارند مگر ابو بكر بن هشام و در تنقيح و روض بر اين\r\n\r\n\r\n","description":"","footnote":"\r\n( 1 ) . زبدة البيان ص 65 - 67 .\r\n( 2 ) . مجمع الفائدة و البرهان ج 2 ، ص 58 و 59 و 71 - 75 / نيز : زبدة البيان ص 67 و 68 .\r\n","page_name":" 54 ","page_number":54},
  {"content":"\r\n\r\nمطلب ادعاى اجماع شده است . « 1 »\r\nصاحب جواهر الكلام مىنويسد :\r\nامكان تحصيل اجماع محصل بر وجوب پوشش بدن زن ، بجز صورت و دو دست و دو پا و مو و گردن در نماز وجود دارد چه رسد به اجماع منقول . « 2 »\r\nمحقق حلى در مختصر النافع مىآورد :\r\nزن آزاد جز در درع و خمارى كه همه بدنش را بپوشاند ، نبايد نماز بگزارد ، البته صورت و دو دست او مستثنى است و در استثنا دو پا تردد است و اشبه جواز كشف آنها است . كنيز و دختر بچه تنها بدن را بپوشانند گرچه پوشاندن سر نيز افضل است . « 3 »\r\nو در شرايع الاسلام نيز همين مطلب را آورده و ادامه مىدهد :\r\nاگر كنيز در اثناى نماز آزاد شد پوشاندن سر بر او واجب است و اگر براى پوشاندن ، نياز به حركت و كار زيادى بود ، نماز را اعاده كند . همچنين دختر بچه اگر در اثناى نماز بالغ گرديد ، سر خود را بايد بپوشاند . « 4 »\r\nعلامه حلى در تبصرة المتعلمين بدن زن را تماما عورت مىداند و بر جواز كشف وجه و دو دست و دو پا فتوا مىدهد و براى كنيز و دختر بچه ، كشف موها را نيز جايز مىشمارد . « 5 » در ارشاد الاذهان نيز همان مطلب را مىآورد . « 6 »\r\nشهيد اوّل پوشاندن جميع بدن بجز صورت و دو دست و ظاهر دو پا را\r\n\r\n\r\n","description":"","footnote":"\r\n( 1 ) . جواهر الكلام ج 8 ، ص 163 .\r\n( 2 ) . همان مدرك ص 165 .\r\n( 3 ) . مختصر النافع ص 25 .\r\n( 4 ) . شرايع الاسلام ج 1 ، ص 55 .\r\n( 5 ) . تبصرة المتعلمين ص 51 و 52 .\r\n( 6 ) . مجمع الفائدة و البرهان ج 2 ، ص 106 متن ارشاد .\r\n","page_name":" 55 ","page_number":55},
  {"content":"\r\n\r\nبراى زن در نماز واجب مىداند « 1 » و شهيد ثانى در شرح مطالب ايشان ، پس از بيان نظر شهيد اوّل ، پوشاندن قسمتى از صورت و دست و پا را از باب مقدمه ، واجب مىداند . نماز كنيز محض و دختر بچه غير بالغ را مكشوفة الرأس جايز مىداند و مستند قول منع كشف رأس كنيز و دختر بچه را ضعيف دانسته و قول به جواز را قوى و متين شمرده است . « 2 »\r\nفيض كاشانى چنين آورده است :\r\nبر زن آزاد بالغ پوشيدن آنچه كه مقنعه و درع مىپوشاند ، واجب است .\r\nو اكثر علما نيز بر اين قولند . گفته شده كه حجاب زن در نماز مانند حجاب مرد است ، « 3 » ولى اين قول ، شاذ و نادر است . « 4 »\r\nدر معتقد الاماميه چنين مىخوانيم :\r\nو عورت زنان جمله تنهاى ايشان است و كنيزكان را روا بود سر برهنه نماز كردن و سنت است كنيزكان را سرپوشيدن . « 5 »\r\nدر ذكرى ، دروس ، روض ، المقاصد العليه ، جامع المقاصد و فوائد الشرايع و بسيارى كتب ديگر وجوب ستر عنوان شده است . « 6 »\r\nنظر محقق اردبيلى\r\nمحقق نيز عورت بودن كل بدن زن را بلا خلاف مىداند و مىنويسد :\r\nپوشاندن بدن زن در نماز به جز صورت و دو دست و دو پا واجب است . . . در المنتهى در خصوص استثناى وجه و كفين اجماع اماميه\r\n\r\n\r\n","description":"","footnote":"\r\n( 1 ) . اللمعة الدمشقية ص 25 .\r\n( 2 ) . الروضة البيهة فى شرح اللمعة الدمشقيه ج 1 ، ص 203 - 207 .\r\n( 3 ) . ظاهرا اين نظر از ابن جنيد نقل شده است لكن برخى از علماى آن را تأويل كرده‌اند .\r\n( 4 ) . مفاتيح الشرايع ج 1 ، ص 105 .\r\n( 5 ) . فرهنگ معارف اسلامى ص 988 به نقل از معتقد الاماميه ص 207 .\r\n( 6 ) . جواهر الكلام ج 8 ، ص 168 .\r\n","page_name":" 56 ","page_number":56},
  {"content":"\r\n\r\nادعا شده است . . . و ممكن است گفته شود : با اجماع ، پوشاندن غير اين سه جا ثابت شده است و اين سه ( صورت و دستها و پاها ) تحت اصل برائت باقى مىماند . فرقى نيست بين دو پا و دو دست و صورت در اينكه هر سه محل زينت و آرايش هستند و از مواردى هستند كه ظاهر مىشوند پس داخل در استثناى آيه 31 سوره شريفه نور  « وَ لا يُبْدِينَ زِينَتَهُنَّ إِلَّا ما ظَهَرَ مِنْها »  هستند . . .\r\nمحقق معتقدند كه پوشاندن پاهاى زن تا قوزك پا در نماز لازم نيست و در ضمن استدلال فوق و استدلالات ديگرى مىفرمايند :\r\nمقتضاى اصل سهولت در شريعت و نيز قاعده نفى حرج و ضيق كه عقل و نقل بر آن دلاات دارد ، عدم وجوب ستر پاها است . علاوه آنكه متعارف در روستاها و بيابانها آن بوده و هست كه زنان ، پاهاى خود را تا قوزك پا نمىپوشانده‌اند ، از ائمه عليهم السّلام ردعى صادر نشده و از اهل علم و عالمان دينى نيز منعى نقل نشده است . نكته ديگر آنكه آنان قدرت بر انجام اين‌گونه حجاب را جز با سختى و مشقت نخواهند داشت و چنان تكليفى بعيد مىنمايد .\r\nمحقق بزرگوار سپس فرموده‌اند :\r\nاگر هراس و ترس از اجماع ادعا شده از سوى علماى نبود هر آينه مىتوانستيم اين نظريه را نيز بپذيريم كه بخشى از موهاى سر و مقدارى از بدن كه غالبا از زنان بيرون مىماند ، پوشش آن استثنا شده و لازم نخواهد بود . بر اين نظر ما اخبارى كه دلالت بر جواز كشف رأس كنيز را دارد نيز دلالت مىكند چرا كه آن اخبار اطلاق دارند و مقيد به مورد خاصى نيستند . جميع بين ادلهء متفاوت در اين مسأله نيز اين‌گونه است كه روايات حجاب تمام سر را حكم استحبابى بدانيم .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمحقق سپس روايات دال بر استثناى كنيز از پوشاندن سر را ذكر مىكند « 1 » و مؤيد نظر خود مىداند و مىنويسد :\r\nخلاصه مخفى نماند كه اين اخبار ، استثنايى را كه در ابتدا ذكر كرديم ( وجه و كفين و قدمين ) تأييد مىكند چرا كه ظاهر آن روايات عدم وجوب پوشاندن سر است چه رسد به پا . . . « 2 »\r\n\r\nحكم جهر و اخفات در نماز\r\nجهر با صاد و صوت خواندن را گويند و اخفات عكس آن است . در فقه ، بحث جهر و اخفات در كتاب الصلاة مطرح است و مشهور بر آنند كه نمازهاى صبح و مغرب و عشا را مردان بايد به جهر بخوانند و نماز ظهر و عصر را به اخفات ، اما بانوان همه نمازها را بايد به اخفات بخوانند .\r\nسيد مرتضى و ابن جنيد اسكافى به استحباب جهر و اخفات فتوا داده‌اند . « 3 »\r\nابن زهره در غنيه مىآورد :\r\nجهر در قرائت در دو ركعت اوّل مغرب و عشا و نماز صبح به دليل اجماع واجب است . در نماز ظهر و عصر ، قرائت بسم اللّه الرحمن الرحيم نزد برخى اصحاب به جهر واجب است و برخى قائل به استحباب آنند . قول به وجوب جهر در بسملة احوط است ، زيرا كسى كه بسم اللّه الرحمن الرحيم را به جهر قرائت نمايد ، يقينا ذمه‌اش برىء است به خلاف كسى كه آن را به جهر قرائت نكند . در ساير نمازها اخفات ، به دليل اجماع واجب است . « 4 »\r\n\r\n\r\n","description":"","footnote":"\r\n( 1 ) . وسايل الشيعه باب 28 و 29 من ابواب لباس المصلى .\r\n( 2 ) . مجمع الفائدة و البرهان ج 2 ، ص 104 - 106 .\r\n( 3 ) . الروضة البهية فى شرح اللمعة الدمشقية ج 1 ، ص 260 تعليق كلانتر / نيز : مفاتيح الشرايع ج 1 ، ص 134 .\r\n( 4 ) . غنيه ص 496 .\r\n","page_name":" 58 ","page_number":58},
  {"content":"\r\n\r\nمحقق حلى در شرايع الاسلام مىنويسد :\r\nجهر به حمد و سوره در نماز صبح و دو ركعت اوّل مغرب و عشا و اخفات در ركعات ظهر و عصر و ركعت سوم مغرب و دو ركعت آخر عشا واجب است . اقل جهر آن است كه فردى كه نزديك است و از گوشهاى سالم برخوردار است ، آن را بشنود . و اخفات آن است كه خودش بشنود . از زنان وجوب جهر برداشته شده ( بلكه آنها مخيرند در صورت عدم وجود نامحرم در مواردى كه بر مردان جهر واجب است ، بر آنان اشكالى ندارد . ) « 1 »\r\nعلامه حلى در تبصرة المتعلمين جهر در نماز صبح و دو ركعت اوّل مغرب و عشا و اخفات در باقى نمازها و ركعات را واجب دانسته « 2 » و در ارشاد الاذهان نيز همين را ذكر كرده است . « 3 »\r\nشهيد اوّل در لمعه با ذكر قول مشهور ادامه داده است كه بر زن ، جهر واجب نيست و خنثى در جهر و اخفات مخير است . « 4 » شهيد ثانى پس از بيان قول مشهور مىنويسد :\r\nحق اين است كه جهر و اخفات دو كيفيت متضاد هستند كه در يك ماده جمع نمىشود . اقل جهر آن است كه فرد نزديك آن را بشنود و مشتمل بر صوتى باشد كه عرفا بتوان آن را جهر ناميد و حداكثر جهر آن است كه به صداى بالا در حد افراط نرسد . اقل اخفات آن است كه خودش بشنود و حداكثر آن است كه به اقل جهر نرسد . « 5 »\r\n\r\n\r\n","description":"","footnote":"\r\n( 1 ) . شرايع الاسلام ج 1 ، ص 65 .\r\n( 2 ) . تبصرة المتعلمين ص 18 .\r\n( 3 ) . مجمع الفائدة و البرهان ج 2 ، ص 224 متن ارشاد .\r\n( 4 ) . اللمعة الدمشقية ص 29 .\r\n( 5 ) . الروضة البهيه فى شرح اللمعة الدمشقيه ج 1 ، ص 260 .\r\n","page_name":" 59 ","page_number":59},
  {"content":"\r\n\r\nملا محسن فيض كاشانى در مفاتيح الشرايع خود قول مشهور را ذكر كرده و ادامه داده است :\r\nنماز با مخالفت عمدى اين حكم باطل مىشود امّا با مخالفت سهوى يا در صورت جهل ، نماز باطل نمىشود . . . حكم مختص به مردان است ، اما زنان در صورتى كه نامحرم صداى او را نشنوند در جهر مخيرند ، و در صورت شنيدن نامحرم صداى زن را ، گفته شده كه جهر براى آنان ( زنان ) جايز نيست و نمازشان در صورت جهر باطل است ، امّا در اين قول نظر است . بعيد نيست كه بتوانيم تحريم اسماع و شنواندن صداى زنان را مشروط به خوف فتنه بكنيم ، لكن تحريم شنيدن آن براى نامحرم مشروط به خوف فتنه است . مرجع در حكم فوق ( فتنه يا عدم آن ) عرف است . « 1 »\r\nنظر محقق اردبيلى\r\nمحقق در خصوص جهر و اخفات چنين آورده است :\r\nآيه 110 سوره اسراء  « وَ لا تَجْهَرْ بِصَلاتِكَ وَ لا تُخافِتْ بِها وَ ابْتَغِ بَيْنَ ذلِكَ سَبِيلًا »  دلالتى در جهر و اخفات ادعا شده از سوى علماى ما ندارد . چرا كه براى جهر و اخفات معانى مختلفى بيان شده است . . .\r\nو آيه دلالت بر عدم وجوب جهر و اخفات مىكند .\r\nمحقق سپس رواياتى را كه مؤيد اين قول و متضمن تعريف معناى جهر و اخفات و قرائت وسط است ، ذكر مىكند و مىآورد :\r\nجمع بين اخبار مختلف به صورتى كه با اصل نيز موافق باشد ، آن است كه اخبار دال بر جهر و اخفات را حمل بر استحباب كنيم . . . و ظاهر اين\r\n\r\n\r\n","description":"","footnote":"\r\n( 1 ) . مفاتيح الشرايع ج 1 ، ص 132 - 134 .\r\n","page_name":" 60 ","page_number":60},
  {"content":"\r\n\r\nاست كه بر فرض وجوب جهر و اخفات ناچار از به ميان آوردن عرف هستيم ، تا عرف قضاوت كند كه صدا جهر است يا اخفات .\r\nآنگاه محقق دلايل وجوب جهر و اخفات بر مردان را چنين برمىشمارد :\r\nدليل وجوب جهر و اخفات بر مردان شهرت و روايت زراره « 1 » و مداومت ائمه عليهم السّلام كه مورد تأسى ما هستند و سخن پيامبر مجمع صلّى اللّه عليه و آله كه فرمود : « صلوا كما رأيتمونى أصلى . »\r\nدر ادامه به بررسى دلايل فوق پرداخته و مىنويسد :\r\nمىتوان گفت شهرت حجت نيست و در صحت خبر تأمل وجود دارد . . . مداومت ائمه معصومين عليهم السّلام در حالى كه ما علم به وجه عمل آنها كه وجوبى است يا استحبابى ، نداريم افاده وجوب نمىنمايد . . .\r\nبيانيه بودن فعل آنها نيز با وجود اقوالى كه در اين خصوص رسيده ثابت نيست . . . مىتوان بر استحباب جهر و اخفات به اصل و اطلاق امر به نماز و قرائت و نيز به روايات صحيحه استدلال كرد . . . اعاده‌اى كه در روايت زراره آمده است . استحبابى است نه وجوبى ، بخصوص كه اين گونه مبالغه‌ها در مستحبات زياد و متعارف است .\r\nمؤيد استحباب جهر و اخفات بر مردان ، عدم قوت دليل وجوب جهر و اخفات است و نيز استفاده از قوانين شريعت كه جهل ، عذرى در ترك واجبات و شرايط آنها محسوب نمىشود و بلكه جاهل را بدتر از ناسى و فراموشكار قلمداد مىكنند چرا كه در جهل ، تقصير هم وجود دارد ( امّا در جهر و اخفات ، جهل به حكم عذر دانسته شده است ) بنابراين حمل بر استحباب روشن است .\r\nمحقق سپس ادله وجوب اخفات بر زن را نيز خدشه‌دار كرده و مىنويسد :\r\n\r\n\r\n","description":"","footnote":"\r\n( 1 ) . وسايل الشيعه باب 26 من ابواب القرائة فى الصلاة حديث 1\r\n","page_name":" 61 ","page_number":61},
  {"content":"\r\n\r\nنيز دليلى بر وجوب اخفات بر زن در نمازهاى اخفاتيه و جهريه در صورت شنيدن صدايش توسط نامحرم وجود ندارد . صوت زن عورت محسوب نمىشود . بر فرض كه وجوب اخفات را در صورت مذكور ( شنيدن صدا توسط نامحرم ) قبول كنيم ، در بطلان نماز آن زن در صورت جهر ، تأمل وجود دارد . « 1 »\r\nمحقق در زبدة البيان ذيل بحث از آيه 110 سوره إسراء چهار معنى جهر و اخفات را به نقل از مجمع البيان مىآورد و در تفسير فقره شريفه  « وَ ابْتَغِ بَيْنَ ذلِكَ سَبِيلًا »  از آيه موردنظر مىفرمايد :\r\n. . . يعنى قرائت وسط بين جهر و اخفات و همين معنى متبادر به ذهن است . آنچه مورد نهى است جهرى است كه جدا بلند باشد به گونه‌اى كه از حال قرائت در نماز خارج شود و اخفاتى است كه آهسته باشد و از عنوان قرائت بيرون رفته و به حديث نفس در عالم ذهن و . . . ملحق شود . افراط و تفريط جايز نيست ، بلكه توسط و ميانه‌روى و اعتدال و حد وسط بين افراط و تفريط واجب است . . .\r\nدر سنت شريفه و اخبار رسيده ، جهر فى الجمله براى مردان در نماز صبح و دو ركعت اوّل نمازهاى مغرب و عشا و جميع نمازهاى مستحبى شبانه و اخفات در ساير نمازها و ركعات وارد شده است امّا دليلى بر وجوب آن طبق تفصيل مشهور وجود ندارد . و مؤيد قول به عدم وجوب جهر و اخفات ، اصل برائت و روايت صحيحه « 2 » و ظاهر آيه شريفه و روشن نبودن معنى جهر و اخفات و بلكه ابهام و اجمال در آن مىباشد .\r\n\r\n\r\n","description":"","footnote":"\r\n( 1 ) . مجمع الفائدة و البرهان ج 2 ، ص 224 - 229 .\r\n( 2 ) . وسايل الشيعه ابواب القرائة باب 25 ، حديث 6 عن على بن جعفر .\r\n","page_name":" 62 ","page_number":62},
  {"content":"\r\n\r\nبيان اصحاب در مورد مرد كه جهر عرفى و اخفات عرفى باشد و يا در مورد زن كه در صورتى جهر واجب است كه نامحرم صدايش را نشنود مأخذى ندارد . . . پس مىتوان در مقام جمع بين ادله ، روايت مجمل را كه در خصوص جهر و اخفات وارد شده است حمل بر استحباب كرد . همچنان كه سيد مرتضى در الانتصار قائل به استحباب جهر و اخفات است . « 1 »\r\n\r\nحكم مستحقين خمس\r\nخمس يعنى يك پنجم و در فقه به معنى يك پنجم از اموال است و هر كس بايد از درآمد خود و مازاد بر مخارجش ، يك پنجم آن را به مستحقين خمس بدهد . آيه خمس چنين است :  « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ . . . »  الانفال : 41 .\r\nطوائف ثلاثه يتيم و مسكين و در راه مانده بايد از سادات هاشمى باشند .\r\nحال بحث است ، هاشمى كه در باب خمس مطرح است بايد انتساب او از جانب پدر باشد و يا از جانب مادر نيز صحيح است .\r\nسيد مرتضى قائل است كه طوائف سه‌گانه چه از جانب پدر و چه از جانب مادر اگر منتسب به هاشميين باشند ، به آنها خمس تعلق مىگيرد . « 2 » ابن حمزه نيز بنا به نقل فيض قائل به همين قول است . « 3 » سيد ابن زهره در غنيه تنها انتساب به امير المؤمنين عليه السّلام و جعفر و عقيل و عباس را ذكر كرده « 4 » و شيخ سلار در المراسم\r\n\r\n\r\n","description":"","footnote":"\r\n( 1 ) . زبدة البيان ص 82 - 84 .\r\n( 2 ) . الانتصار ص 154 به بعد .\r\n( 3 ) . مفاتيح الشرايع ج 1 ، ص 228 .\r\n( 4 ) . غنية ص 507 .\r\n","page_name":" 63 ","page_number":63},
  {"content":"\r\n\r\nانتساب به پدر را شرط دانسته است . « 1 »\r\nمحقق حلى در مختصر النافع قول اشبه را عدم استحقاق منتسبين به عبد المطلب از طرف مادر به خمس مىداند . « 2 » و در شرايع الاسلام انتساب از سوى پدر را معتبر دانسته است . « 3 »\r\nعلامه حلى در تبصرة المتعلمين در اين خصوص تنها قيد هاشمى بودن را آورده « 4 » و در ارشاد الاذهان قيد مؤمن بودن را به آن افزوده است . « 5 »\r\nشهيد اوّل در لمعه هاشميين از سوى پدر را مستحق خمس مىداند « 6 » و شهيد ثانى نيز همين قول را برگزيده و دليل آن را استعمال اهل لغت ذكر كرده است . « 7 »\r\nشيخ حسن نجفى صاحب جواهر الكلام قول محقق حلى را در اظهر بودن انتساب به عبد المطلب از سوى پدر ذكر كرده و عامه اصحاب را بر آن مىداند . آنگاه سيد مرتضى ، ابن حمزه و محدث بحرانى را از جمله قائلين به قول مخالف ذكر مىكند و به نقل از بحرانى در كتاب حدائق بزرگان ديگرى را از جمله شيخ مفيد ، قطب راوندى ، فضل بن شاذان ، ابن ابى عقيل ، ابو الصلاح حلبى ، سيد ابن زهره و ابن جنيد از قائلين به اين قول ( مخالف ) نام مىبرد و مىنويسد :\r\n« محدث بحرانى در حدائق آورده است از محقق اردبيلى ميل به اين قول نقل شده است و همين قول مختار ميرمحمد باقر داماد و مولى محمد صالح مازندرانى در شرح اصول و سيد نعمة اللّه جزائرى و شيخ عبد اللّه بن صالح بحرانى مىباشد . »\r\n\r\n\r\n","description":"","footnote":"\r\n( 1 ) . مراسم ص 581 .\r\n( 2 ) . مختصر النافع ص 63 .\r\n( 3 ) . شرايع الاسلام ج 1 ، ص 135 .\r\n( 4 ) . تبصرة المتعلمين ص 126 .\r\n( 5 ) . مجمع الفائدة و البرهان ج 4 ، ص 326 متن ارشاد .\r\n( 6 ) . اللمعة الدمشقيه ص 45 .\r\n( 7 ) . الروضة البهية فى شرح اللمعة الدمشقيه ج 2 ، ص 80 و 81 .\r\n","page_name":" 64 ","page_number":64},
  {"content":"\r\n\r\nصاحب جواهر در ادامه مىنويسد : « اين بزرگان قول كفايت انتساب به امّ را در استحقاق خمس از سيد مرتضى گرفته‌اند . » « 1 »\r\nنظر محقق اردبيلى\r\nمحقق در كتاب زكات به مناسبتى بحث مربوط به مستحقين خمس و انتساب آنها به هاشم از سوى پدر و يا مادر را پيش مىكشد و با ذكر ادله قول مشهور كه فقط انتساب پدرى را معتبر مىداند در آنها خدشه وارد مىكند . سپس نظر سيد مرتضى را آورده و مستند آن را فرمودهء رسول اللّه صلّى اللّه عليه و آله خطاب به حسنين عليهما السّلام :\r\n« هذان ابناى امامان » و آيه مباهله و اطلاق آيات و اخبار در احكام ارث و نكاح و ظاهر آيه خمس و اكثر اخبار آن و برخى دلايلى ديگر مىداند و در ادامه ادله مىآورد :\r\nدر قرآن عزيز آمده است : « يا بنى آدم » و يا « بنى اسرائيل » و در ميان آنان بعضى هستند كه فقط از جانب مادر به آنها منسوبند مثل حضرت عيسى عليه السّلام و نيز نكاح بنات تحريم شده است و معلوم است كه تحريم نكاح دختر دختر نيز اراده شده است و نيز در تحريم حليله‌هاى پسران ( و پسران دختر ) ، زيرا شكى نيست كه حليله‌ها ( و ازواج ) حسنين عليهما السّلام بر پيامبر صلّى اللّه عليه و آله حرام بود و همين‌طور در ساير امت پيامبر صلّى اللّه عليه و آله .\r\nابو بكر رازى در تفسير آيه 60 آل عمران مشهور به آيه مباهله مىنويسد كه أبنائنا دلالت دارد بر اينكه حسن عليه السّلام و حسين عليه السّلام دو پسران رسول اللّه صلّى اللّه عليه و إله مىباشند و اينكه فرزند دختر ، فرزند حقيقى محسوب مىشود ، چرا كه اصل حقيقت است . نيز در مورد نذر و وقف بر اولاد شامل هر دو مىشود و فرقى بين اولاد پسران و دختران\r\n\r\n\r\n","description":"","footnote":"\r\n( 1 ) . جواهر الكلام ج 16 ، ص 90 .\r\n","page_name":" 65 ","page_number":65},
  {"content":"\r\n\r\nنيست . . . در هر حال فرقى بين اولاد ابن ( پسر ) و اولاد بنت ( دختر ) در استحقاق خمس نيست ( به اين معنى كه چه از جانب پدر و چه از جانب مادر اگر منتسب به هاشميين باشند مستحق خمس مىباشند . ) « 1 »\r\nمحقق در كتاب خمس نيز مجددا بحث را يادآور شده و فرموده است :\r\nبحث در خصوص منتسبين به هاشم از سوى مادر ( و استحقاق آنها نسبت به خمس ) قبلا گذشت و شكى نيست كه در احكام نكاح و ارث و ساير احكام اولاد مادر نيز مراد مىباشد و آيات و اخبار و كلام اصحاب گويا است ، اصل نيز حقيقت است . « 2 »\r\n\r\nحكم غسل جنابت در ماه رمضان\r\nدر رابطه با غسل جنابت در ماه مبارك رمضان دو قول وجود دارد :\r\n1 - وجوب غسل جنابت قبل از طلوع سپيده‌دم در ماه رمضان كه همين قول در ميان علماى بزرگوار معروف و مشهور است و حتى عده‌اى وجوب آن را اتفاقى و اجماعى دانسته‌اند .\r\n2 - عدم وجوب غسل جنابت قبل از طلوع سپيده‌دم ماه رمضان كه اين قول نيز قائلانى دارد .\r\nذيلا به توضيح و تقرير مطالب فوق مىپردازيم :\r\nسيد ابو المكارم ابن زهره در غنيه بقاى بر جنابت را مبطل روزه دانسته و قضا و كفاره را واجب شمرده است . « 3 » و شيخ سلار در مراسم بقاء عمدى بر جنابت را مبطل روزه و موجب قضا و كفاره دانسته است . « 4 »\r\n\r\n\r\n","description":"","footnote":"\r\n( 1 ) . مجمع الفائدة و البرهان ج 4 ، ص 187 - 189 .\r\n( 2 ) . همان ص 329 .\r\n( 3 ) . غنيه ص 509 .\r\n( 4 ) . مراسم ص 576 .\r\n","page_name":" 66 ","page_number":66},
  {"content":"\r\n\r\nمحقق حلى بقاء بر جنابت تا طلوع فجر را موجب بطلان روزه دانسته امّا در صورت تعمد بقاء بر جنابت تا طلوع فجر در مورد وجوب كفارهء آن قول مشهورتر را وجوب مىداند . « 1 » و هم ايشان در شرايع الاسلام امساك از بقاى عمدى بر جنابت را تا طلوع فجر ، بدون ضرورت ، بنابر قول اظهر واجب مىداند و در ادامه چنين تفصيلى قائل مىشود :\r\n1 - آنكه جنب شود و بدون آنكه قصد غسل داشته باشد به خواب رود تا طلوع فجر بدمد ، فساد بر روزه‌اش مترتب است .\r\n2 - آنكه جنب شود و با قصد غسل به خواب رود و طلوع فجر بدمد ، روزه‌اش صحيح است .\r\n3 - آنكه جنب شود و به خواب رود و بيدار شود و سپس با قصد غسل ، مجددا به خواب رود تا طلوع فجر بدمد روزه‌اش صحيح نيست و بر او قضا است . « 2 »\r\nعلامه حلى نيز بقاء بر جنابت در صورت عمدى بودن تا طلوع فجر را موجب بطلان روزه دانسته است . « 3 »\r\nشهيد اوّل بقا بر جنابت را موجب ابطال روزه دانسته و بر ناسى و فراموشكار ، بنابر قول مشهورتر ، قضاى نماز و روزه را واجب شمرده است . « 4 » شهيد ثانى نيز مانند شهيد اوّل نظر داده است لكن در خصوص قضاى روزه در مورد ناسى محل خلاف مىداند . « 5 »\r\nمرحوم فيض كاشانى نيز غسل را براى دخول در ماه رمضان بنابر مشهور\r\n\r\n\r\n","description":"","footnote":"\r\n( 1 ) . مختصر النافع ص 65 و 66 .\r\n( 2 ) . شرايع الاسلام ج 1 ، ص 141 .\r\n( 3 ) . تبصرة المتعلمين ص 34 .\r\n( 4 ) . اللمعة الدمشقيه ص 56 - 58 / نيز : ترجمه لمعه ص 89 - 93 .\r\n( 5 ) . الروضة البهيه فى شرح اللمعة الدمشقيه ج 2 ، ص 90 و 116 .\r\n","page_name":" 67 ","page_number":67},
  {"content":"\r\n\r\nواجب مىداند . « 1 »\r\nصاحب جواهر توقف صحت صوم بر غسل جنابت را قول مشهور و نزديك به اجماع دانسته است . سپس الانتصار ، الخلاف ، السرائر ، الوسيله ، كشف الرموز ، حواشى التحرير ، الروض ، المقاصد العليه ، كشف اللثام ، المعتبر و المنتهى را به عنوان نمونه ذكر كرده است كه در آن كتب قول به وجوب غسل جنابت قبل از سپيده درمان آمده است .\r\nدر تذكرة اجماع بر وجوب غسل جنابت قبل از سپيده‌دم به علماى ما و در كنز العرفان به اصحاب ما نسبت داده شده است . در المهذب البارع گفته شده كه قول به خلاف آن منقرض است . در جامع المقاصد آمده كه مذهب اصحاب بر آن است . در المنتهى ، المختلف و السرائر غسل جنابت به نفسه واجب دانسته شده است .\r\nسپس صاحب جواهر بر صحت مدعاى خود كه قول مشهور نيز هست ، مضافا بر اقوال علما كه به عنوان مشهور نزديك به اجماع آورده بود ، چنين مىنويسد :\r\nعلاوه بر آن خبر ابو بصير از امام صادق عليه السّلام در مورد كسى كه در ماه رمضان جنب شود و غسل را متعمدا تا صبح به تأخير انداخت امام عليه السّلام فرمود : يك بنده آزاد كند يا دو ماه پىدرپى روزه بگيرد يا شصت مسكين طعام دهد و همچنين اخبار قضاء و نيز قضاء با كفاره در مورد جنبى كه به خواب رود و صبح بدمد . . . ( بر وجوب غسل جنابت قبل از سپيده‌دمان دلالت مىكند . )\r\nآنگاه صاحب جواهر قول مخالفين را ضعيف دانسته و سخن شيخ صدوق را در عدم وجوب غسل جنابت قبل از سپيده‌دم ، قابل تأويل مىداند . « 2 »\r\n\r\n\r\n","description":"","footnote":"\r\n( 1 ) . مفاتيح الشرايع ج 1 ، ص 52 .\r\n( 2 ) . جواهر الكلام ج 1 ، ص 34 و 35 .\r\n","page_name":" 68 ","page_number":68},
  {"content":"\r\n\r\nقول به عدم وجوب غسل جنابت قبل از سپيده‌دمان به شيخ صدوق از متقدمين نسبت داده شده است . ميرداماد نيز در شرح نجات متمايل به اين نظر است .\r\nمرحوم فيض كاشانى در مفاتيح الشرايع خود پس از قايل شدن به وجوب غسل بنابر مشهور مطالبى را ذكر مىكند و شك و ترديدهايى در قول به وجوب ايجاد مىكند كه نشان مىدهد نتوانسته است تمايل خود را ، به قول عدم وجوب غسل مخفى كند . سپس مىنويسد :\r\nبه هر صورت چه غسل در ماه رمضان قبل از سپيده‌دم واجب باشد و چه نباشد شامل روزهء غير ماه رمضان نمىگردد . همچنان كه در معتبر نيز آمده است ، بر خلاف ظاهر قول اكثر علماى اماميه كه وجوب غسل جنابت قبل از سپيده‌دم را در ماه رمضان و غير آن مىرساند . « 1 »\r\nنظر محقق اردبيلى\r\nمحقق قول به وجوب غسل بر جنب را قبل از طلوع فجر در ماه رمضان با ترديد مواجه ساخته و مىنويسد :\r\nبر وجوب غسل بر جنب در ماه رمضان قبل از طلوع فجر اجماع ثابت نيست و نظر ابن بابويه كه مخالف وجوب غسل است در تحقق آن خدشه وارد مىسازد . اخبار صحيحه بر عدم وجوب غسل دلالت دارد مثل موثقهء سماعة بن مهران « 2 » و نيز اخبار صحيحه كه دلالت دارد بر ترك غسل جنابت از سوى رسول اللّه صلّى اللّه عليه و آله به صورت عمدى تا اينكه فجر دميد . « 3 » تأخير انداختن عمدى غسل را تا پس از طلوع سپيده‌دم از سوى\r\n\r\n\r\n","description":"","footnote":"\r\n( 1 ) . مفاتيح الشرايع ج 1 ، ص 52 .\r\n( 2 ) . وسايل الشيعه باب 19 ، حديث 3 / نيز : باب 20 و 21 .\r\n( 3 ) . همان ، باب 16 ، حديث 5 .\r\n","page_name":" 69 ","page_number":69},
  {"content":"\r\n\r\nحضرت رسول صلّى اللّه عليه و آله در اين روايت به فجر كاذب و يا تقيه حمل كردن بسيار بعيد است .\r\nرواياتى كه دلالت بر وجوب قضاء دارند ، در مورد آن كس كه عمدا غسل را تا پس از سپيده‌دم به تأخير انداخته است ، صراحتى در وجوب غسل قبل از طلوع فجر ندارند ، مضافا اينكه اكثر آن روايات در وجوب قضا به صرف تأخير انداختن عمدى تا اينكه صبح شود نيز صراحتى ندارد ، بلكه در بيشتر آنها اشاره به خواب دوم پس از جنابت است بنابراين در مطلب مورد نظر ما صراحتى ندارد .\r\nطبق مقتضاى اصل برائت و اصل سهولت شريعت ، بعيد نيست كه روايات غسل جنب قبل از طلوع سپيده‌دم را به استحباب آن تفسير كنيم . « 1 »\r\nمحقق در جاى ديگر در باب موارد امساك صائم ، بحث تعمد بقاء بر جنابت تا طلوع فجر را از مسائل مشكل مىداند كه در آن اختلاف است و علت آن را اخبار متفاوت ذكر كرده است و سپس قول به افساد روزه و وجوب قضا و كفاره در صورت بقاى عمدى بر جنابت تا طلوع فجر را قول اكثر ، خصوصا متأخرين شمرده است . ابن ابى عقيل قضاى تنها را واجب مىداند و شيخ صدوق بر متعمّد بقاى بر جنابت تا طلوع فجر چيزى را واجب نمىداند و اينكه امساك از تعمد بقاء بر جنابت واجب نيست ، بلكه جايز است كه عمدا بر جنابت باقى بماند ، تا صبح شود سپس غسل كند براى نماز صبح و در اين صورت نماز و روزه‌اش صحيح است .\r\nمحقق در موافقت با دو قول بالا از ابن ابى عقيل و شيخ صدوق ، ادله‌اى را بيان كرده و سپس دلايل قول مشهور را ذكر نموده و آنها را نقد و بررسى مىنمايد\r\n\r\n\r\n","description":"","footnote":"\r\n( 1 ) . مجمع الفائدة و البرهان ج 1 ، ص 71 .\r\n","page_name":" 70 ","page_number":70},
  {"content":"\r\n\r\nو قول استحباب غسل را از قوت برخوردار مىداند . محقق طبق عادت هميشگىاش ، باز با اخبار و روايات به صورت نقادى و تحليلى و اجتهادى روبرو شده و بين عالم عامد مختار و غير آن فرق مىگذارد و . . . در انتهاء مىفرمايد :\r\nخلاصه تحقيق اين مسأله از مشكلات است و ترك احتياط به هيچ‌وجه شايسته نيست . البته پذيرش قول ابى ابن عقيل و نيز سخن ابن بابويه استبعادى ندارد . « 1 »\r\nمحقق در زبدة البيان ذيل بحث از آيه 187 سوره بقره پيرامون اين مسأله مجددا بحث مىكند و سخن ابن بابويه را مبنى بر عدم اشتراط صوم به غسل در شب قبل از طلوع فجر ، ظاهر مىداند و دلايل آن را اصل برائت ( و اصل عدم وجوب غسل ) و روايت صحيحه « 2 » و نيز ظاهر آيه مورد نظر كه دلالت دارد بر جواز مباشرت در همهء اجزاى شب و اصل سهولت شريعت و نيز اولويت جمع بين ادله متفاوت با حمل آنها بر استحباب مىداند .\r\nدر آخر بحث مىفرمايد :\r\nو لكن احتياط با جماعت است . « 3 »\r\n\r\nحكم مباشرت در اعتكاف\r\nاعتكاف در لغت احتباس و درنگ كردن در جايى است و عكوف به معنى اقبال بر چيزى است . و در اصطلاح شرع وقوف و درنگ كردن در مسجد الحرام ، مسجد النبى و مسجد جامع براى عبادت است .\r\nروزه داشتن در اعتكاف شرط است و كمترين مدت براى آن سه روز\r\n\r\n\r\n","description":"","footnote":"\r\n( 1 ) . همان مدرك ج 5 ، ص 35 - 53 .\r\n( 2 ) . من لا يحضره الفقيه ج 2 ، ص 75 .\r\n( 3 ) . زبدة البيان ص 174 .\r\n","page_name":" 71 ","page_number":71},
  {"content":"\r\n\r\nاست . اعتكاف عملى عبادى ، استحبابى و مؤكد است ، لكن به واسطه نذر و شبه آن واجب مىشود . مرد در مسجد جامع با نيت درنگ براى عبادت خاص و زن در منزل خود با همان نيت اعتكاف مىكند ، آن شخص را معتكف و معتكفه گويند . « 1 »\r\nبراى فرد معتكف شرايطى است كه در كتب مفصل فقهى پيرامون آن بررسى شده است .\r\nابن جنيد اسكافى ، جماع ( همبسترى ) و لمس و تقبيل ( بوسه ) به شهوت را بر معتكف حرام مىداند . « 2 » سيد مرتضى در الانتصار زنان را بر معتكف حرام دانسته و همبسترى را موجب بطلان اعتكاف مىداند و لمس و بوسه با شهوت را بر معتكف حرام مىشمرد . « 3 » شيخ طوسى در الخلاف نيز همين قول را برگزيده است . « 4 »\r\nشيخ سلار در مراسم خود ترك همبسترى در شب و روز را از شرايط اعتكاف شمرده « 5 » و سيد ابن زهره همبسترى در شب را نيز از موجبات فسخ اعتكاف و وجوب كفاره دانسته است . « 6 »\r\nمحقق حلى در مختصر النافع آورده است :\r\nاستمتاع و بهره‌بردارى از زنان بر معتكف حرام است و در صورت جماع و همبسترى چه شب و چه روز كفاره‌اى مثل كفاره ماه رمضان بر او است . « 7 »\r\n\r\n\r\n","description":"","footnote":"\r\n( 1 ) . مبادى فقه و اصول ص 255 و 256 / نيز : فرهنگ معارف اسلامى ص 238 و 239 .\r\n( 2 ) . جواهر الكلام ج 17 ص 201 .\r\n( 3 ) . الانتصار ص 151 .\r\n( 4 ) . جواهر الكلام ج 17 ، ص 201 .\r\n( 5 ) . مراسم ص 576 .\r\n( 6 ) . غنيه ص 511 .\r\n( 7 ) . مختصر النافع ص 74 .\r\n","page_name":" 72 ","page_number":72},
  {"content":"\r\n\r\nدر شرايع الاسلام يكى از موارد شش‌گانه را كه بر معتكف حرام است لمس و تقبيل و جماع با زنان مىداند و مىنويسد :\r\nهرچه روزه را باطل مىكند اعتكاف را نيز فاسد مىنمايد مثل جماع . . . و اگر در زمان اعتكاف در شب و يا در روز و در غير ماه رمضان ، جماع كند بر او يك كفاره واجب است و اگر در ماه رمضان بود بر او دو كفاره است . « 1 »\r\nعلامه حلى در تبصرة المتعلمين خود مىنويسد :\r\nاستمتاع از زنان بر معتكف حرام است و اگر مجامعت و همبسترى صورت پذيرد اگرچه شب باشد بايد كفاره بدهد و اگر زمان اعتكاف در ماه رمضان باشد و مجامعت در روز صورت بگيرد كفاره مضاعف مىشود . « 2 »\r\nدر ارشاد الاذهان خود نيز حرمت لمس و تقبيل و جماع را بيان مىكند . « 3 »\r\nشهيد اوّل در لمعه مىنويسد :\r\nكليه مواردى كه بر روزه‌دار در روز حرام است بر معتكف نيز حرام است و علاوه بر آن در شب و روز بر فرد معتكف ، همبسترى و استشمام بوى خوش و تمتع از زنان حرام است . . . در اعتكاف واجب ، در صورت جماع در روز ، اگر در ماه رمضان باشد ، دو كفاره لازم است و گفته شده كه در صورت جماع در روز در زمان اعتكاف واجب ، مطلاق دو كفاره لازم است . در صورت جماع در شب يك كفاره بر او است . اگر معتكفه را بر جماع مجبور و مكره كند ، بنابر قول قوىتر ، چهار كفاره بر عهده او است . « 4 »\r\n\r\n\r\n","description":"","footnote":"\r\n( 1 ) . شرايع الاسلام ج 1 ، ص 161 .\r\n( 2 ) . تبصرة المتعلمين ص 146 و 147 .\r\n( 3 ) . مجمع الفائدة و البرهان ج 5 ، ص 386 متن ارشاد .\r\n( 4 ) . اللمعة الدمشقيه ص 52 .\r\n","page_name":" 73 ","page_number":73},
  {"content":"\r\n\r\nشهيد ثانى در شرح لمعه آورده است :\r\nبر معتكف جماع ، چه در قبل و چه در دبر ، چه در شب و چه در روز حرام است و نيز استمتاع از زنان به صورت لمس و تقبيل و غير آن مثل نگاه و تكلم . . . حرام است . قول قوىتر اين است كه با استمتاع ، اعتكاف باطل نمىشود به خلاف جماع . . . » شهيد ثانى در خصوص كفاره ، مثل شهيد اوّل نظر داده است . « 1 »\r\nشهيد ثانى در دروس نيز قائل به همين قول است . « 2 »\r\nفيض كاشانى در مفاتيح الشرايع چنين نوشته است :\r\nبر معتكف جماع با زنان و لمس و تقبيل آنان با شهوت حرام است و دليل آن آيه  « وَ لا تُبَاشِرُوهُنَّ »  است كه مباشرت شامل هر سه مورد فوق مىشود . در صورت جماع ، قطعا اعتكاف باطل است امّا در صورت لمس و تقبيل ، بنابر اظهر ، اعتكاف باطل نمىشود . استمنا نيز حرمت دارد . . . اگر در شب جماع كند بر او يك كفاره است مثل ظهار و گفته شده مثل كفاره ماه رمضان . . . همچنين اگر در روز جماع كند و اعتكاف در غير ماه رمضان باشد باز يك كفاره بر او است امّا اگر در روز جماع كند و در اعتكاف در ماه رمضان باشد بر او دو كفاره است ، يك كفاره براى اعتكاف و كفاره ديگر براى روزه ماه رمضان ، همچنان كه در خبر وارد شده است .\r\nدر صورتى كه زن معتكفه را در زمان اعتكاف در روز ، بر جماع مجبور نمايند ، گفته شده كه بر او چهار كفاره الزامى است امّا اين قول اثبات شدنى نيست ، چرا كه دليلى بر لزوم چهار كفاره بر او نيست\r\n\r\n\r\n","description":"","footnote":"\r\n( 1 ) . الروضة البهيه فى شرح اللمعة الدمشقية ج 2 ، ص 56 .\r\n( 2 ) . جواهر الكلام ج 17 ، ص 201 .\r\n","page_name":" 74 ","page_number":74},
  {"content":"\r\n\r\nو نميتوان آن را قياس به اكراه در روز ماه رمضان نمود . « 1 »\r\nصاحب جواهر حرمت همبسترى و جماع با زنان را اجماعى ، به هر دو قسم در فريقين مىداند و حرمت لمس و تقبيل به شهوت را طبق دليل كتاب و سنت و بنابر قول مشهور مىشمارد . « 2 »\r\nدر معتقد الاماميه مىخوانيم :\r\nو از شرايط اعتكاف روزه داشتن است ، ديگر آنكه خداى تعالى فرمود :\r\n « وَ لا تُبَاشِرُوهُنَّ وَ أَنْتُمْ عاكِفُونَ فِي الْمَساجِدِ »  « يعنى با زنان خود مباشرت نكنيد و حال آنكه شما اعتكاف مىداريد در مسجدها » اگر به روز افطار كند يا شب جماع كند اعتكافش باطل شود ، از سر بايد گرفت . ( مجددا اعتكاف را از سر بايد گرفت به اين معنى كه اعتكاف باطل مىشود و مجددا بايد اعتكاف نمود ) و كفاره مثل ماه رمضان بايد داد . دليلش  « وَ لا تُبَاشِرُوهُنَّ وَ أَنْتُمْ عاكِفُونَ فِي الْمَساجِدِ »  از مباشرت مطلق نهى كرده است و فرقى ننهاده است ميان روز و شب . و اگر در روز جماع كند دو كفاره لازم آيد يكى از براى روز ، و يكى براى اعتكاف . « 3 »\r\nنظر محقق اردبيلى\r\nمحقق در مبحث فوق پيرامون حرمت جماع بر معتكف ، به نص آيه شريفه 187 سورهء بقره  « وَ لا تُبَاشِرُوهُنَّ وَ أَنْتُمْ عاكِفُونَ فِي الْمَساجِدِ »  استدلال كرده و اجماع را بنابه نقل علامه حلى در المنتهى در مورد آن ثابت مىداند . آنگاه قول برخى را ذكر مىكند كه مباشرت را اعم از مس و لمس و اتيان ( جماع و همبسترى )\r\n\r\n\r\n","description":"","footnote":"\r\n( 1 ) . مفاتيح الشرايع ج 1 ، ص 279 .\r\n( 2 ) . جواهر الكلام ج 17 ، ص 199 و 200 .\r\n( 3 ) . معتقد الاماميه ص 295 و 296 .\r\n","page_name":" 75 ","page_number":75},
  {"content":"\r\n\r\nگرفته‌اند و آن را با ترديد مواجه ساخته و با آوردن بيانى از شيخ طوسى از استبصار بدين مضمون كه « آنچه بر معتكف حرام است جماع است و نه غير آن » آن را صريح در عدم تحريم مباشرت ( غير از جماع ) مىداند و آنگاه كفاره را فقط در صورت جماع ثابت مىداند .\r\nمحقق سپس دليل تحريم استدعاى منى را در شب و مفسد بودن براى اعتكاف را غير ظاهر دانسته و مىنويسد كه شهيد ثانى در دروس نيز آن را جزو محرمات اعتكاف به‌شمار نياورده است و سپس چنين مىنويسد :\r\nبله ، علامه حلى در المنتهى از شيخ طوسى مطلبى را نقل كرده كه صلاحيت دليل واقع شدن بر حرمت استدعاى منى و بر ساير محرمات دارد آنجا كه مىنويسد : شيخ در جمل فرمود : و بر معتكف واجب است كه از جميع مواردى كه محرم اجتناب مىكند ، پرهيز نمايد و نيز در المبسوط فرمود : و روايت شده است كه « يجتنب ما يجتنبه المحرم » و موارد اجتناب تخصيص مىخورد به مواردى كه ما گفتيم مثل وطى و مباشرت و تقبيل و ملامسه و استدعاى منى به هر طريق و خروج از مسجد بدون ضرورت و خريد و فروش . ( اما ) جايز است كه معتكف نكاح كند و مواد پاك بخورد و بوى خوش استعمال نمايد و صيد نمايد و عقد نكاح براى ديگران بخواند .\r\nمحقق در ادامه مىآورد :\r\nروايتى كه به آن اشاره شده در كتب مشهور فعلى موجود نيست پس چگونه به صحت آن اطمينان حاصل كنيم ؟ و بر فرض كه اين روايت موجود باشد تخصيص آن به مواردى كه علامه در المنتهى ذكر كرده است وجهى ندارد ، شايد بعضى موارد ديگر با اجماع و مانند آن حرام شود . . . اين روايت مناسب براى استدلال نيست چرا كه مقتضى تحريم\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمباشرت و تقبيل و ملامسه وجود ندارد و به همين دليل است كه از عبارت شيخ طوسى در استبصار جواز فهميده مىشود . « 1 »\r\nمحقق عاليقدر در زبدة البيان ذيل بحث از آيه 187 سورهء بقره مىفرمايد :\r\nاز آيه مشروعيت اعتكاف در مسجد و تحريم مباشرت زنان در مساجد اگرچه شب باشد ، فهميده مىشود ولى شرطيت عدم مباشرت در اعتكاف و نيز باطل شدن اعتكاف در صورت وطى فهميده نمىشود . . .\r\nبله حرمت وطى با اخبار و بلكه اجماع ثابت شده است نه از اين آيه .\r\nخلاصه تحقيق اين است كه نهى هنگامى دلالت بر فساد در عبادت مىكند كه به عبادت يا بجز آن و يا به يكى از شرايط شرعى آن متعلق باشد و در اينجا نهى از مباشرت متعلق به عبادت نيست .\r\n. . . بله ممكن است علت تحريم مباشرت به خاطر آن باشد كه معتكف در مسجد است نه به خاطر حال اعتكاف . . . »\r\nآنگاه بحث دقيقى در مورد اعتكاف در مساجد و اينكه در كدام مساجد اعتكاف صحيح است كرده و مىنويسد :\r\nمضمون آيه ، تحريم مباشرت است در زمان اعتكاف در مساجد ، اگر قبول كنيم كه از مساجد در آيه اراده عموم شده و همه مساجد را شامل است . ولى از آيه جواز اعتكاف در هر مسجدى فهميده نمىشود ، بلكه به دست مىآيد كه مباشرت در مساجدى حرام است كه اعتكاف در آن مساجد جايز است و متحقق است و نيز برخى مساجد را شامل است نه همه را .\r\nسپس اقوال مختلف شيعه و سنى پيرامون اينكه در كدام مساجد اعتكاف صحيح است را آورده و مىگويد :\r\n\r\n\r\n","description":"","footnote":"\r\n( 1 ) . مجمع الفائدة و البرهان ج 5 ، ص 386 - 394 .\r\n","page_name":" 77 ","page_number":77},
  {"content":"\r\n\r\nاين اختلافات دلالت مىكند كه از آيه عموم مساجد و يا اختصاص مساجد خاصى فهميده نمىشود . مگر اينكه گفته شود كه از آيه عموم مساجد فهميده مىشود ، لكن تخصيص برخى مساجد به دليلى است كه خلاف ظاهر آيه است . » « 1 »\r\n\r\nحكم غناء در مراثى امام حسين عليه السّلام\r\nغناى عبارت از كشيدن و كشش آواز است كه مشتمل بر ترجيع مطرب باشد و يا به عبارت ديگر ، خواندن آواز طرب‌انگيز مشتمل بر ترجيع و برگرداندن صدا در گلو است .\r\nدر حقيقت و ماهيت غناء و تعريف آن و حكم مربوط به آن ، ميان فقها اختلافات بسيارى است آيا كدام غنا حرام است و كدام مباح ؟\r\nبعضى گويند غناء صوت است . برخى گويند غناء مد صوت و كشيدن صدا است ؛ دسته‌اى گويند صوت نيكو و رقت آن است ؛ و عده‌اى ديگر گفته‌اند صوتى است كه مشتمل بر ترجيع بود . شبهه در معنى و مفهوم غناء و ماهيت آن موجب شده است كه اقوال فقها در تعريف حقيقت غناء حرام مختلف باشد .\r\nآيا غناء به ما هو غناء حرام است يا از آن جهت كه موجب مفسده است ؟\r\nآيا از مقوله صوت است يا چيز ديگر ؟ آيا از مقوله آواز است يا ساز را نيز شامل است ؟ آيا امرى محتوايى است يا خير ؟ طرب چيست ؟ و حد اطراب كدام است ؟\r\nاگر از مقوله آواز است فرقى در آواز زن و مرد در حرمت يا عدم ، هست يا خير ؟\r\nاينها و بسيارى سؤالات ديگر كه شبهات و اختلافات پيرامون مسأله غناء را افزون مىكند .\r\nدر اينجا ما درصدد بررسى مسأله غناء نيستيم كه خود تفصيل بسيارى را\r\n\r\n\r\n","description":"","footnote":"\r\n( 1 ) . زبدة البيان ص 174 و 175 .\r\n","page_name":" 78 ","page_number":78},
  {"content":"\r\n\r\nمىطلبد تنها به طور اجمال به مواردى پيرامون آن از ديدگاه برخى متقدمين و متأخرين و نظرگاه محقق اردبيلى مىپردازيم .\r\nمحقق حلى در شرايع الاسلام غناء را جزو چيزهايى ذكر نموده است كه « محرم فى نفسه » و عمل آنها بالذات حرام است . « 1 » و در مختصر النافع آن را جزو اعمال محرمه قرار داده است و از آن خوانندگى مغنيه را براى جشن عروسى اگر با غناء باطل نباشد و مردان نيز در آن مجلس داخل نشوند ، استثنا كرده است . « 2 »\r\nعلامه حلى نيز در ارشاد الاذهان غناء را جزو مواردى كه فى نفسه حرام است ذكر نموده « 3 » و در تبصرة المتعلمين آن را جزو اعمال محرمه قرار داده و غناء در عروسى را استثناء نموده است . « 4 »\r\nشهيد اوّل در لمعه غناء را جزو اعمال حرام قرار داده است « 5 » و شهيد ثانى در شرح آن آورده است :\r\nغناء به مد كشيدن صوت و صدا است در حالتى كه ترجيع داشته باشد و طرب آورنده باشد . يا صوتى كه عرفا غناء ناميده شود ولو طرب نياورد چه در شعر يا قرآن يا غير آن .\r\nمصنف ( شهيد اوّل ) و سايرين از غناى حرام ، حداء را كه غناء براى شتر است در حال راه رفتن شتر ، استثنا كرده‌اند . ديگران و نيز مصنف در كتاب دروس خود ، فعل غناء را براى زنان در عروسيها جايز مىدانند در صورتى كه به باطل تكلّم نشود و آلات لهو استعمال نگردد ولو آن آلت لهو ، دف با سنج باشد لكن دف بدون سنج اشكالى ندارد ،\r\n\r\n\r\n","description":"","footnote":"\r\n( 1 ) . شرايع الاسلام ج 2 ، ص 264 .\r\n( 2 ) . مختصر النافع ص 116 و 117 .\r\n( 3 ) . مجمع الفائدة و البرهان ج 8 ، ص 57 متن ارشاد .\r\n( 4 ) . تبصرة المتعلمين ص 54 .\r\n( 5 ) . اللمعة الدمشقيه ص 92 .\r\n","page_name":" 79 ","page_number":79},
  {"content":"\r\n\r\nو بايد صداى آن زن را بيگانگان از مردان نشنوند .\r\nشهيد ثانى در انتها آورده است كه لا بأس به اشكالى در استثناء حداء و نيز غناى زنان در عروسيها با شرايط ذكر شده نيست . « 1 »\r\nبه‌طور كلّى تا قبل از محقق ثانى كركى صاحب جامع المقاصد در كتب فقهى راجع به مرثيه‌خوانى حضرت امام حسين عليه السّلام به‌طور غناء و استثناء آن از حرمت غناى اثرى ديده نمىشود . محقق كركى در كتابش قولى بدون ذكر نام قائل نقل مىكند كه از حكم حرمت غناء ، مرثيه را نيز استثناء كرده است ، ولى نه قائل اين قول را ذكر كرده و نه از دليل بيانى آورده است .\r\nمحقق كركى در جامع المقاصد چنين آورده است :\r\nو از غناء ، حداء ، و آواز زن در عروسيها با شروطى كه مىآيد استثناء شده است و برخى از علما ، مراثى امام حسين عليه السّلام را نيز از حرمت غناء استثناء كرده‌اند . « 2 »\r\nصاحب جواهر حرمت غناء را بلاخلاف و بلكه اجماعى مىداند و حتى ادعا مىكند كه مىتوان حرمت آن را جزو ضرورى مذهب شمرد . سپس در موضوع غناء و اقوال مختلف پيرامون آن بسط كلام داده است و اقوال علما را در خصوص تعريف غناء آورده و آن را موكول به عرف دانسته است .\r\nمراثى امام حسين عليه السّلام و تعزيه آن حضرت را اگر جزو نوحه‌گرى به وجه صحيح و حق قلمداد شود ، اشكال در استثنا آن نمىداند ، لكن اگر آن به عنوان يكى از مقامات و شعب غناء محسوب شود نمىتوان از حكم غناء خارج دانست . « 3 »\r\n\r\n\r\n","description":"","footnote":"\r\n( 1 ) . الروضة البهية فى شرح اللمعة الدمشقيه ج 3 ، ص 212 و 213 .\r\n( 2 ) . جامع المقاصد .\r\n( 3 ) . جواهر الكلام ج 22 ، ص 44 - 56 .\r\n","page_name":" 80 ","page_number":80},
  {"content":"\r\n\r\nنظر محقق اردبيلى\r\nمحقق تعريف مشهور غناء را كه ( كشيدن صوت انسان مشتمل بر ترجيع مطرب ) است ذكر نموده و سپس گفته است :\r\nظاهر اين است كه غناء بركشيدن صوت بدون طرب اطلاق مىشود و حرام است چرا كه تقسيم غناء به غناى مطرب و غير مطرب صحيح است ، بلكه اطلاق آن بر اصوات غير مرجع و غير مكرر در حلق بعيد نيست ، بنابراين اجتناب شايسته است لكن قول اوّل در تعريف غناء مشهورتر است و نظر ما نيز همان است .\r\nمحقق سپس استثناء حداء به معنى راندن شتر با غناء را ذكر كرده و تعدى آن را به اشتر و الاغ ممكن دانسته است . آنگاه استثناء فعل زن آوازه‌خوان در عروسيها را در صورتى كه به باطل و دروغ تكلم نكند و با آلات لهوى غير جايز عمل نكند و صوتش را اجانب نشنوند ، بيان نموده و مىفرمايد :\r\nممكن است تحريم فعل مغنيه در عروسيها ، در صورت تكلم به باطل و دروغ و استفاده از آلات لهو ، غير جايز باشد و نه به واسطه غناء و ( نيز ممكن است تحريم ) شنيدن صوت زن توسط اجانب ، به واسطه همان دروغ و استفاده از آلات لهو باشد و نه استماع اجانب .\r\nپس از بحثى مفصل پيرامون استثناى غناى زن آوازه‌خوان در اعراس ، محقق مسأله مراثى امام حسين عليه السّلام را پيش كشيده و مىنويسد :\r\nو تحقيقا مراثى امام حسين عليه السّلام ، نيز از حكم حرمت غناء استثناء شده است و دليل اين استثناء نيز غير واضح است .\r\nشايد دليل همهء موارد استثناء مثل حداء و آواز زن در اعراس و مراثى امام حسين عليه السّلام اين باشد كه اجماع فقط در غير اين موارد ثابت شده است و اخبار صحيح هم در تحريم مطلق صراحتى ندارد و از\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nسوى ديگر اصل جواز است ، بنابراين آنچه كه تحريم آن ثابت شده است ، حرام و بقيه بر اصالت جواز باقى مىماند . . .\r\nمؤيد جواز غناء در مراثى امام حسين عليه السّلام آن است كه گريه و اندوه در مصيبت آن حضرت ، مطلوب و مورد رغبت است و در آن ثواب بسيارى است و غناء به گريه و اندوه بيشتر كمك مىكند و از طرف ديگر غناء در مرثيه‌ها هميشه در بلاد مسلمين از زمان بزرگان دين تا كنون متعارف بوده است بدون آنكه كسى انكار نمايد و عدم انكار آن غالبا بر جواز دلالت مىكند .\r\nمؤيد ديگر جواز غناء در مراثى آن است كه نوحه‌خوانى با غناء جايز است و گرفتن اجرت بر آن صحيح است .\r\nمحقق صحيحهء ابو بصير « 1 » و روايت حنان بن سدير « 2 » و مضمره سماعه « 3 » را مؤيد جواز نوحه‌خوانى با غناء و اخذ اجرت بر آن ذكر كرده و نقد و بررسى مىكند و مىفرمايد :\r\nظاهر اين است كه در جواز نوحه‌خوانى زن بر فرض عدم مفسده ديگر ، مثل استماع اجنبى غير محرم و يا كذب و دروغ ، خلافى نيست و مؤيد آن عمل مسلمين از زمان پيامبر صلّى اللّه عليه و آله و حضرات معصومين عليهم السّلام تا زمان حال است ( و ردعى از اين عمل صادر نشده است . )\r\nمحقق پس از اندكى بحث پيرامون جواز نياحه و نوحه‌خوانى ، باز به اصل مطلب استثناى مراثى امام حسين عليه السّلام از حكم حرمت غناء پرداخته و مىنويسد :\r\nمؤيد جواز غناء در مراثى امام حسين عليه السّلام آن است كه تحريم ، على الظاهر بر طرب اطلاق شده و به همين خاطر قيد مطرب آورده\r\n\r\n\r\n","description":"","footnote":"\r\n( 1 ) . وسايل الشيعه ج 12 كتاب تجارت باب 17 من ابواب ما يكتسب به حديث 7 .\r\n( 2 ) . همان مدرك حديث 3 .\r\n( 3 ) . همان مدرك حديث 8 .\r\n","page_name":" 82 ","page_number":82},
  {"content":"\r\n\r\nشده است . در مراثى امام حسين عليه السّلام طرب نيست بلكه فقط در آن حزن و اندوه است .\r\nدر نهايت محقق مىفرمايد :\r\nخلاصه عدم ظهور دليل تحريم مطلق غناء و اصل جواز و ادله جواز نوحه‌خوانى زن ، به حيثى كه شامل غناء شود و ظاهر نيز اين است كه نوحه‌خوانى بدون غناء ممكن نيست ، دلايلى است كه افاده جواز غناء در مراثى امام حسين عليه السّلام مىكند . . . لكن بايد قصد تفجع و گريه و زارى بر امام حسين عليه السّلام در غناء با مرثيه باشد و نه چيز ديگر . « 1 »\r\nمحقق در زبدة البيان ذيل بحث از آيه 6 سوره شريفه لقمان ، يكى از مصاديق لهو را غناء و تعليم موسيقى ذكر كرده است و چنين آورده است :\r\n« آنچه را كه در عرف ، غناء بنامند حرام است ، چرا كه كه براى غناء ، معنى شرعى وجود ندارد و تنها نظر عرف در حرمت يا حليت آن ملاك است . » گفته شده كه غناء ترجيع صوت مطرب است و برخى قيد مطرب را در تعريف نياورده‌اند .\r\nاصل اين است كه تحريم غناء ثابت است فلذا هر چه به آن غناء گفته شود حرام است مگر مواردى كه استثناء شده مثل حدا ( و ساير مواردى كه در جاى خود آورديم مثل آواز زن در مجلس عروسى با شرايط خود و غناء در مراثى امام حسين عليه السّلام ) اگر ثابت شود كه ترجيع و طرب دو قيدى است كه در غناى حرام معتبر است و مدخليت دارد ، فقط همان ترجيع و طرب حرام است ولى اين ثبوت مشخص نيست و اگر اعتبار ترجيع و طرب در حرمت غناء ثابت نشود ، مطلق غناء ، حرام خواهد بود و احتياط در ترك مطلق غناء است . « 2 »\r\n\r\n\r\n","description":"","footnote":"\r\n( 1 ) . مجمع الفائدة و البرهان ج 8 ، ص 57 - 63 .\r\n( 2 ) . زبدة البيان ص 413 .\r\n","page_name":" 83 ","page_number":83},
  {"content":"\r\n\r\n\r\nحكم عقد حواله\r\nحواله ، در لغت به معنى نقل از محلى به محل ديگر است ، اعم از نقل عين يا دين و ذمه و در اصطلاح شرع نقل دين است از ذمه فرد ديگر كه به واسطه اين نقل ، ذمه اوّلى برى مىشود . در تعريفى ديگر ، حواله تعهد به مال است به مثل آن .\r\nدر حواله رضايت سه نفر دخيل است يكى محيل است كه حواله كننده است و ديگرى محتال است كه حواله گيرنده است و سوم محال عليه كه پرداخت كننده وجه حواله است . « 1 » حواله جزو عقود لازمه است .\r\nاز مطالب علما در كتب فقهى اين گونه استنباط مىشود كه رضايت محيل و محال عليه و محتال در حواله شرط است و از آنجا كه عقد لازم است ايجاب و قبول نيز در آن بايد باشد .\r\nنظر محقق اردبيلى\r\nمحقق ايجاب و قبول را در عقد حواله لازم نمىدانند و اشتراط آن را بدون دليل دانسته و مىفرمايند :\r\nصرف اينكه عقد لازمى است مستلزم آن نمىشود كه ايجاب و قبول شرط صحت آن باشد و عموم ادله جواز حواله نيز افاده عدم شرطيت ايجاب و قبول در آن مىكند . مؤيد اين نظر اصل برائت است و نيز اين نكته كه عقد حواله بر اساس ارفاق تأمين سهولت در زندگى مردمان تشريع شده است بنابراين احكام آن نيز متناسب با همان مبناى سهولت و سماحت شريعت بايستى در نظر گرفته شود ، از سوى ديگر صيغه‌اى به خصوص در آن شرط نشده است و معاطاة نيز در آن جايز است . خلاصه اشتراط ايجاب و قبول در آن لزومى ندارد . « 2 »\r\n\r\n\r\n","description":"","footnote":"\r\n( 1 ) . فرهنگ معارف اسلامى ص 767 .\r\n( 2 ) . مجمع الفائدة و البرهان ج 9 ، ص 288 و 307 .\r\n","page_name":" 84 ","page_number":84},
  {"content":"\r\n\r\n\r\nحكم مرتد فطرى\r\nارتداد روى برگردانيدن از دين اسلام بعد از پذيرش آن است و مرتد ، كسى را گويند كه از دين برگردد و پس از مسلمان شدنش به كفر باز گردد .\r\nمرتد دو قسم است :\r\n1 - مرتد ملّى : مرتدى است كه پدر و مادر او در هنگام بسته شدن نطفه هر دو كافر بوده‌اند و او هم به دين آنها رشد كرده است سپس اسلام را به عنوان دين پذيرفته و پس از آن دوباره از اسلام روى برگردانده است .\r\n2 - مرتد فطرى : مرتدى است كه از ابتدا بر فطرت اسلام بوده است و در هنگام انعقاد نطفه او پدر و مادر ، هر دو يا يكى از آنها مسلمان بوده‌اند و او هم بعد از اسلام روى برگردانده است . « 1 »\r\nقول مشهور بر اين است كه مرتد ملى توبه‌اش پذيرفته مىشود و مرتد فطرى بدون چون و چرا كشته مىگردد .\r\nمحقق حلى مطابق مشهور فقها آورده است :\r\nمرتدى كه ولادتش بر اسلام باشد در صورت توبه ، اسلام او مورد قبول واقع نمىشود و قتل او حتمى است امّا اگر كافر اسلام بياورد سپس مرتد شود توبه داده مىشود اگر از توبه امتناع كرد كشته خواهد شد . « 2 »\r\nعلامه حلى مىآورد :\r\nمرتد فطرى فورا كشته مىشود و همسرش از زمان ارتداد او عده وفات را نگاه مىدارد و ميراثش تقسيم مىگردد . اين احكام در صورت توبه مرتد فطرى نيز ساقط نمىشود . ( چرا كه توبه‌اش پذيرفته نيست . ) « 3 »\r\n\r\n\r\n","description":"","footnote":"\r\n( 1 ) . مبادى فقه و اصول ص 249 و 345 و 346 / نيز : فرهنگ معارف اسلامى ص 143 و 144 و 1760 .\r\n( 2 ) . شرايع الاسلام ج 2 ، ص 961 .\r\n( 3 ) . تبصرة المتعلمين ص 105 .\r\n","page_name":" 85 ","page_number":85},
  {"content":"\r\n\r\nشهيد اوّل نيز در لمعه حكم به قتل مرتد فطرى و عدم قبول توبه‌اش داده است . « 1 » ولى شهيد ثانى در شرح آن قول قوىتر را قبول توبه مرتد فطرى مىداند اگرچه قتل او ساقط نشود . « 2 »\r\nصاحب جواهر اجماع به هر دو قسم را در خصوص عدم قبول توبه مرتد فطرى ثابت مىداند . « 3 »\r\nملا محسن فيض كاشانى در مفاتيح الشرايع بعد از ذكر قول مشهور مبنى بر عدم قبول توبه مرتد فطرى مىنويسد :\r\nابن جنيد اسكافى قايل است كه مرتد چه فطرى باشد و چه ملّى ، توبه داده مىشود اگر امتناع كرد كشته مىشود . اين قول شاذ و نادر است گرچه احوط صحيح بودن آن است .\r\nو قول حق قبول توبه مرتد است اگرچه فطرى باشد چرا كه اگر بر فرض ارتداد نيز مكلف به پذيرش باشد كه هست تكليف بما لا يطاق لازم مىآيد و يا لازم مىآيد كه تكليف از او ساقط باشد در حالى كه اجماعا و ضرورة اين دو ملازمه باطل است . بنابراين عبادات و معاملات مرتد صحيح است ، در صورتى كه كسى بر ارتداد او اطلاع حاصل نكند يا اطلاع پيدا كند ولى بر او دست پيدا نشود و او توبه نمايد .\r\nو آيا براى توبه‌اش ( توبه مرتد فطرى ) حد و زمان معينى است ؟ گفته شده : نه براى توبه‌اش حد معينى وجود ندارد ، چرا كه دليلى بر زمان معينى نداريم و گفته شده : سه روز حد توبه او است . « 4 »\r\n\r\n\r\n","description":"","footnote":"\r\n( 1 ) . اللمعة الدمشقية ص 246 .\r\n( 2 ) . الروضة البهيه فى شرح اللمعة الدمشقيه ج 9 ، ص 196 .\r\n( 3 ) . جواهر الكلام ج 41 ، ص 605 .\r\n( 4 ) . مفاتيح الشرايع ج 2 ، ص 103 و 104 .\r\n","page_name":" 86 ","page_number":86},
  {"content":"\r\n\r\nنظر محقق اردبيلى\r\nمحقق در كتاب زبدة البيان ذيل بحث از آيه 217 سوره بقره « 1 » مىفرمايد : آيه بر تحريم قتال و جهاد در ماه‌هاى حرام و تحريم منع از اعمال خير عام المنفعة و بر تحريض و ترغيب قتال و بر عدم جواز ارتداد دلالت مىكند . . .\r\nبنابر اينكه قائل به قبول توبه مرتد شويم و قيد خلود در آتش را ، در خصوص مرگ در حال ارتداد و كفر بدانيم نه به محض ارتداد ، از سوى ديگر ، مرتد اعم از فطرى و غير آن است فلذا قول به قبول توبه مرتد فطرى نيز استبعادى ندارد . به اين معنى كه عبادات او صحيح است و مستحق دخول در بهشت و نه خلود در آتش . مقتضاى عقل نيز چنين است چرا كه او در هر حال مكلف به ايمان و عبادات مترتبه بر آن است و تكليف بدون صحت عبادات و استحقاق بهشت بر خدا محال است .\r\nبرخى احكام در مورد مرتد فطرى كه به دليل شرعى ثابت است مثل قتل ، منافات با قبول توبه او ندارد . قول به نجاست او نيز دور مىنمايد . . .\r\nچرا كه معنى ندارد كه او را نجس بدانيم و در عين حال عبادات او را صحيح قلمداد نماييم . « 2 »\r\n\r\nحكم استخاره\r\nدر خصوص استخاره كه از ريشه خير است و مصدر استفعال ، در كتب فقهى بحث بسيارى نشده است و مشهور قائل به جواز آنند معناى مشهور استخاره ، طلب خير از خدا است ، به اين معنى كه از خدا بخواهد كه خير او را در آن كار\r\n\r\n\r\n","description":"","footnote":"\r\n( 1 ) . آيه 107 سوره بقره چنين است :  يَسْئَلُونَكَ عَنِ الشَّهْرِ الْحَرامِ قِتالٍ فِيهِ . . .   وَ لا يَزالُونَ يُقاتِلُونَكُمْ حَتَّى يَرُدُّوكُمْ عَنْ دِينِكُمْ إِنِ اسْتَطاعُوا وَ مَنْ يَرْتَدِدْ مِنْكُمْ عَنْ دِينِهِ فَيَمُتْ وَ هُوَ كافِرٌ ، فَأُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ وَ أُولئِكَ أَصْحابُ النَّارِ هُمْ فِيها خالِدُونَ  .\r\n( 2 ) . زبدة البيان ، ص 305 .\r\n","page_name":" 87 ","page_number":87},
  {"content":"\r\n\r\nقرار دهد . استخاره ايكال امر به خداوند است .\r\nصاحب جواهر درباره استخاره دو معنى را ذكر كرده است :\r\n1 - از خدا بخواهد كه در انجام فعل او خير قرار دهد .\r\n2 - از خدا بخواهد كه در انجام فعل مختارش او را موفق گرداند و انجام آن را آسان نمايد .\r\nسپس مطالبى را پيرامون آن آورده است و امر استخاره را آسان دانسته كه توسط آن انسان آنچه را كه خير در آن است در افعال مباح ، مىشناسد . « 1 »\r\nابن ادريس حلى در سرائر خود فقط استخاره همراه با نماز و دعا را جايز دانسته كه پس از آن بايد انسان فعل مورد استخاره را انجام دهد و استخاره با موارد ديگر را از جمله رقاع ( كاغذها ) و بنادق ( تفنگها ) و قرعه شديدا انكار مىكند . « 2 »\r\nنظر محقق اردبيلى\r\nمحقق در زبدة البيان ذيل بحث از آيه 5 سوره مائده ، به مناسبت بحث از  « وَ أَنْ تَسْتَقْسِمُوا بِالْأَزْلامِ »  آورده است :\r\nاز آيه تحريم استخاره مشهور كه اكثر علماء به جواز آن و بلكه به استحباب آن فتوا داده‌اند ، فهميده مىشود و رواياتى نيز بر حرمت آن دلالت مىكند . . . مگر اينكه استخاره با نص خاصى از بحث استقسام به ازلام كه حرمت منصوصه دارد ، خارج باشد . « 3 »\r\n\r\n\r\n","description":"","footnote":"\r\n( 1 ) . جواهر الكلام ج 12 ، ص 162 و 167 .\r\n( 2 ) . همان مدرك ص 166 به نقل از سرائر ابن ادريس .\r\n( 3 ) . زبدة البيان ص 626 .\r\n","page_name":" 88 ","page_number":88},
  {"content":"\r\n\r\n\r\nبرخى از آراى فقهى خاص محقق اردبيلى\r\nآية اللّه نورانى اردبيلى\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\nپس از گذشت قرنها توفيق برگزارى كنگرهء بزرگداشت ابرمرد تقوى و ورع و قدس آية اللّه العظمى مقدس اردبيلى از طرف مردم متدين و دست‌اندركاران اداره استان اردبيل انجام گرفت و در نتيجه به نظر مبارك مقام معظم رهبرى به حوزهء علميهء قم كشيده شد و با اينكه برنامه براى سال 1374 تعيين گشته بود ولى به جهت گستردگى كار و لزوم تحقيق و بررسى كامل تأليفات نفيسهء آن بزرگوار به سال 1375 موكول گرديد .\r\nقدس و ورع محقق اردبيلى بر كسى پوشيده نيست و هر نويسنده كه كتابى در شرح حال علما نوشته از حالات و كرامات اين فقيه برجسته نگذشته است ولى تا حال بطور كامل از نوشتجات ايشان پرده برداشته نشده است زيرا بيشتر ، او را مقدس دانسته و از تأليفات فقهى و كلامى و عقيده‌اى و غيره ايشان اطّلاعى ارائه نشده است .\r\nاين محقق نامدار اضافه بر كتاب شرح ارشاد كه فقه استدلالى ايشان است كتابهايى دارد كه فهرست‌وار در اينجا به آنها اشاره مىشود :\r\n1 - حديقة الشيعة فى احوال النّبى و الائمة كه در علم كلام در دو جلد تأليف كرده در حالات پيغمبر صلّى اللّه عليه و آله و مناقب امير المؤمنين و باقى معصومين عليهم السّلام\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nمىباشد و درباره امامت با ادلّهء قوى بحث نموده است و از جهتى چون خطر تصوف را در عصر خود احساس مىكرده گوشه‌اى از ترهّات آنها را متذكر شده است . لذا مورد ردّ و انكار ايشان شده و حتى معصوم على شاه نعمت‌اللهى در كتاب ( طرائق الحقائق ) به پاسخ برخى از مطالب آن كتاب پرداخته و بخاطر عجز خود در انتساب كتاب نسبت به آن بزرگوار شك كرده است ، در حالى كه محققان توانا مانند : شيخ يوسف بحرانى صاحب لؤلؤة البحرين و شيخ حرّ عاملى و صاحب رياض العلماء و محدث نورى در مستدرك الوسائل و حاج آقا بزرگ تهرانى در كتاب الذريعة و ديگر بزرگان علم اين كتاب را از تأليفات محقق اردبيلى شمرده‌اند .\r\n2 - حاشيه بر شرح تجريد قوشچى\r\n3 - شرح الهيات شفا\r\n4 - استيناس المعنوية\r\n5 - رسالهء فارسى در اثبات واجب الوجود\r\n6 - عقائد الإسلام به زبان تركى\r\n7 - ربيع الأبرار فى اثبات حقانية الأئمة الأطهار\r\n8 - رسالهء اصول الدين در توحيد و نبوت و امامت و معاد\r\n9 - اثبات امامت به زبان فارسى\r\n10 - حاشيه بر كتاب كاشف الحق\r\n11 - رساله‌اى در اينكه افعال اللّه تعالى معلّلة بالأغراض\r\n12 - النصّ الجلىّ فى امامة علىّ\r\n13 - كتاب بحر المناقب\r\n14 - تعليقه بر شرح مختصر عضدى كه در علم اصول فقه است\r\n15 - مجمع الفائدة و البرهان فى شرح ارشاد الأذهان\r\nدر اين كتاب كه شرحى است بر ارشاد علّامهء حلّى فتاواى ابتكارى در فقه\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nبا نظريات دقيق به كار برده است و حواشى متعددى بر اين كتاب نوشته شده كه از جمله حاشيهء وحيد بهبهانى است .\r\n16 - كتاب الخراجية\r\n17 - رسالهء فارسى در حرمت خراج\r\n18 - تعليقه بر خراجيهء محقق ثانى\r\n19 - مناسك حج\r\n20 - رسالهء عمليه به زبان فارسى\r\n21 - كتاب زبدة البيان فى احكام القرآن\r\n22 - كتاب الزبدة در فقه به زبان فارسى\r\n23 - رساله‌اى در تحقيق آيهء  « يَسْئَلُونَكَ عَنِ الْمَحِيضِ » \r\n24 - رساله‌اى در اجتهاد و تقليد\r\n25 - رساله‌اى در جواز تقليد ميت عند خلوّ الزمان عن المجتهد\r\n26 - رساله‌اى در اينكه انّ الأمر بالشيىء مستلزم للنهى عن ضدّه .\r\nو كتابهايى ديگر .\r\nچنان كه مشاهده مىفرماييد تأليفات نامبرده شامل : فقه - اصول - كلام - عقائد - تفسير و ساير موضوعات دينى است كه بايد تحقيق كامل در اين آثار به عمل آمده و پس از چاپ آنها در اختيار علاقه‌مندان و پژوهشگران گذاشته شود .\r\nاين مرد الهى در تقوى و قدس نيز سرآمد زمان بود ، ارتباط او را با امام عصر - عجل اللّه تعالى فرجه الشريف - ترجمه نويسان و بزرگان دين نوشته‌اند ، كه از جمله امير علام شاگردش ملاقات مقدس اردبيلى را در شب جمعه با حضرت على عليه السّلام سپس با حضرت امام عصر - عجل اللّه فرجه - در كوفه ياد كرده .\r\nو مكاشفه او با حضرت موسى عليه السّلام و پيغمبر خاتم صلّى اللّه عليه و آله يكى ديگر از قدرتهاى معنوى اوست .\r\nمحدث نورى در خاتمه مستدرك و سيد نعمت اللّه جزائرى در انوار\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nنعمانيه و ديگران نوشته‌اند كه مقدس روزى خود را ميان فقراء تقسيم مىنمود و يك سهم هم براى خودش و فرزندان و زنش باقى مىگذاشت ، روزى زنش به وى پرخاش كرد كه : تو براى اولاد خود اهميت قائل نيستى ، مقدس در آن حال بسوى مسجد كوفه جهت اعتكاف و عبادت خدا حركت نمود ، از طرفى مردى روز دوم اعتكاف غذايى به منزل مقدس برد ، پس از اينكه مقدس از اعتكاف فارغ شد و به منزل خود برگشت زنش گفت : غذايى كه به وسيلهء مرد اعرابى براى ما فرستادى غذاى خوبى بود . مقدس فهميد كه از جانب خدا لطف به وى شده است خدا را شكر كرد و با خدا راز و نياز نمود .\r\nاين داستان درست مشابه داستان حضرت ابراهيم - عليه السّلام - است كه خدا به وى عنايت فرمود .\r\nداستانهاى شگفت‌انگيز و تعجب‌آور دربارهء اين مرجع بزرگ بسيار است كه ما قصد ذكر آنها را نداريم بلكه مقصود اصلى معرفى و ذكر نكات و ابتكارات و نوآوريهاى فقهى آن بزرگوار است .\r\nمقدس با آن قدس و تقوى و ورعش فتاواى آزاد و قرصى دارد كه از جملهء آنها :\r\nپاك بودن خمر است .\r\nمحقق اردبيلى حيل شرعيه را در ربا جايز مىداند كه تحقيق آن را برخى از فضلا براى همين مجمع و كنگره به عهده گرفته‌اند كه ديگر نيازى به تكرار نيست .\r\nچنان كه در جريان ربا بين كيل و وزنهاى زمان ائمه عليهم السّلام و بين آنچه متعارف نزد متبايعين زمان ما است فرق گذاشته كه عرف شارع را بر عرف عام و خاصّ مقدم داشته كه شيخ در مكاسب نيز به اين نظريه راضى شده است .\r\nچنان كه مقدس در درهم و دينار نيز معين را انتخاب كرده نه مطلق را ، و باز اشكال كرده در اينكه آيا مفهوم در آن آنها چيست ؟\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nچنان كه ديگران در تمام موضوع و جزء موضوع بودن و در شبههء مصداقيه و مفهومية بودن آن اشكال دارند . و اين مسأله اكنون در حكومت جمهورى اسلامى ما مشكله‌اى است .\r\nما در اين رساله قصد داريم تا تعدادى از آراء فقهى خاص محقق اردبيلى را بطور اختصار بيان كنيم ، تا نشان دهندهء بعد فقهى آن بزرگمرد عرصهء علم و عمل باشد :\r\n1 - محقق اردبيلى در اداء مثلى چنين مىگويد : إنّه ان اريد التساوى بالكلية فلا يصدق على شىء فى العرف اذ ما من مثلى الّا و اجزائه مختلفة فى القيمة كالحنطة ، فان قفيزا من حنظة تساوى عشرة و من اخرى تساوى عشرين ، و ان اريد التساوى فى الجملة فهو موجود فى القيمى ايضا كالثوب و الأرض . يعنى مثلى و قيمى هر دو اختلاف قيمت دارند .\r\nاگرچه فقهاء جواب داده‌اند : كه مراد آنست كه هر صنف از آنها متماثل الأجزاء و متساوى القيمة باشد نه اينكه تمام نوع آن در قيمت مساوى هستند .\r\nاما جواب خالى از اشكال نيست زيرا ظاهر كلمات فقهاء اينست كه آنها مثلى را بر جنس گندم و جو اطلاق مىكنند . . .\r\n2 - محقق اردبيلى در خيار شرط گفته : تصرّف مسقط تعبدى است نه اسقاط تعبدى زيرا هر تصرف در هر خيار مسقط نيست چنان كه تصرّف در خيار غبن و خيار مجلس مسقط نيست تفصيل مطلب به عهدهء محققين است .\r\n3 - مرحوم محقق اردبيلى در جلد دوم كتاب مجمع الفائدة و البرهان صفحه 363 در وجوب نماز جمعه تحقيقاتى دارد كه با نقل كلام سيد و علامه وجوب تخييرى را ثابت مىكند ، سپس اين چنين مىفرمايد : و لكن بالنظر فى الأدلّة ، سيما الآية و الأخبار الكثيرة الصّحيحة يحصل الخوف العظيم بتركها و لو جمع بينهما للاحتياط لأمكن كونه احوط . ولى شبههء عدم جزم در نيت را به پيش مىكشد بعد مىگويد : و هى لا تخلو عن ضعف ، سيما فى امثال هذه المسألة مع\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nتقديم الظهر تا آنكه گويد : و بالجملة الخلاص من الشكوك و الشبهة للمؤمنين ما لا يمكن الا بظهور ولى الأمر . سپس نفس خود را مذمت مىكند و از محروميت فيض نماز جمعه متأسف مىشود و مىگويد : و اظنها اعظم بالنسبة الىّ من القتل .\r\nپژوهشگران بايد بيشتر موضوع را مورد بررسى قرار دهند .\r\n4 - و نيز مقدس اردبيلى بر خلاف نظر مشهور غسل جنابت را واجب نفسى مىداند ، به جهت آيهء شريفه :  « وَ إِنْ كُنْتُمْ جُنُباً فَاطَّهَّرُوا . » \r\n5 - محقق اردبيلى در بحث قبله صلاة از كتاب مجمع الفائدة و البرهان ( جلد 2 ، صفحه 71 ) قبله را بسيار سهل و آسان گفته و مىگويد : در قبله مىتوان به قول شخص ماهر اعتماد كرد ولى نه با تقليد و تخمين . سپس تحقيق در مسألهء قبله را لازم مىداند و از عدم تحقيق كامل در آن و نبودن استاد و متخصص متأسف شده و مىگويد : و اهل هذا العلم فى هذا العصر قليل جدا و رأيناه منحصرا فى خالى الذى ما سمح الزمان بمثله بعد نصير الملّة و الدين رحمه اللّه من علماء هذا الفّن و من حكماء المسلمين المتدينين و فقه اللّه لمرضاته و من علينا بوجوده و افاض علينا من علمه و من قلة التوفيق أنّ العبد بعد المفارقة عن خدمته قريبا من خمس و عشرين سنة و الطّلب من اللّه الكريم ليلا و نهارا الوصول الى خدمته - وصلت اليه فى الحضرة الشريفة الغروية على ساكنها الصلاة و التّحية و كنت مريضا فى بعض تلك المدة و غافلا فى البعض غير شاكر لتلك النعمة حتّى فارقنى و ارجو من اللّه الكريم ان لا يؤخذنى ، بل يمنّ علىّ مرة اخرى بالتشرف الى صحبته و نيل اخذ الضرورى من هذا العلم و سائر العلوم الحقيقى الضرورى من جنابه بمحمد و آله . . .\r\nو انت اذا امعنت النظر الى عباراته فى التأسف عن عدم درك حضور خاله الذى كان ماهرا فى علم النجوم و القبلة و هذا ايضا يدلّ على تضلعه فى العلوم .\r\nثم ان هذا الرجل الذى مدحه المقدس هو العلامة الفلكى الرياضى المشارك فى الفنون النظرية و العلوم العقلية « الياس » الأردبيلى ، ننزيل الهند ، من\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nاعلام القرن العاشر ، كما فى طبقات اعلام الشيعة للشيخ آقا بزرگ الطهرانى صاحب الذريعة و انه خال المحقق الأردبيلى المتوفى ( 993 ) .\r\nو ذكر ذلك ايضا المحقق الأردبيلى فى زبدة البيان صفحه 37 فى مبحث القبلة ايضا .\r\nو ترجم له صاحب تاريخ « اردبيل » فى جلد 1 ، صفحه 124 و فيه انّه استدعاه الملك همايون شاه التيمورى فقبل و اكرمه و قرأ عليه الملك كتاب : « درة التاج » لقطب الدين الرازى لكن حسده البعض و رجع الى اردبيل و اقام بها الى آخر حياته ، كما فى نزهة الخواطر ، جلد 4 ، صفحه 43 راجع الكتب الأخرى فى هذا المضمار .\r\nظهر من ما ذكر انّ المحقق الأردبيلى كان عارفا لعلم القبلة كما يظهر من ابحاثه فى القبلة ايضا ، حيث قاله ره فى محل آخر منها : و استشكل فى موضع آخر على من جعل الجدى علامة للقبلة ، حال الارتفاع و الانخفاض بان الجدى حال الاستقامة ليس على القطب الشمالى ، بل له اوضاع متعددة و هو انما يكون على القطب و خط نصف النهار ، حال كونه مائلا الى الغرب كثيرا و هو ايضا معلوم بالبرهان و من الاسطرلاب و غيره . ثم انّه ره تعرض لذكر الدائرة التى وضعها للقبلة الى ان قال : و هو واضح لمن جرّب و تأمل .\r\nدر هر حال از محتويات كتاب مجمع الفائدة و كتابهاى ديگر مقدس بر مىآيد كه او در علوم اسلامى مهارت داشت و قدسش مانع از درك علوم متفرقه نبوده است .\r\n6 - محقق اردبيلى در حكم دائم الحدث - جهت اطلاق روايات - نماز خواندن را در همان حال جايز مىداند .\r\n7 - محقق اردبيلى طلب آب در بيابان براى وضو را مستحب مىداند در صورتى كه ساير فقها آن را واجب دانسته‌اند .\r\n8 - در مجمع الفائدة و البرهان جلد 1 ، صفحه 99 مىفرمايد امر مهم\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nو ضرورى كه در عبادت لازم است و عبادت بدون آن صحيح نمىشود فقط اخلاص است و مدار صحت همان است و بس و با آن عبوديت و عبادت محقق مىشود ولى آن مشكل و قليل الوجود است و كثير المهالك و تحصيل آن مانند بيرون آوردن شير خالص و صاف از ميان خون و فضله است زيرا نجات دهنده از خطر عظيم همان اخلاص است .\r\nو در صفحه 98 مىگويد : ما عرفت وجوب شىء من النية التى اعتبرها المتأخرون على التفصيل المذكور فى شيىء من العبادات بشيىء من الأدلة الّا قصد ايقاع الفعل الخاصّ مخلصا للّه . يعنى وجوب چيزى از نيت - كه متأخرين با آن تفصيل گفته‌اند - از ادلّه بدست نمىآيد جز فعل خاص با اخلاص ، لكن فقط عبادت در حال غفلت نباشد و امتثال امر خدا باشد .\r\n9 - يكى از موضوعات فقهى كه به محقق اردبيلى نسبت داده مىشود اين است كه مىگويند : ايشان خون غير مسفوح را نجس نمىداند ، و علّت اين نسبت از آن جهت است كه او در جلد 1 ، صفحه 307 در ذيل كلام علّامه كه فرموده :\r\n( و الدم من ذى النفس السائلة ) چيزى نگفته است و در كتاب زبدة البيان ، صفحه 635 ذيل آيهء شريفه :  « وَ الدَّمَ »  گفته : عامّا اى ايّ دم كان مسفوحا و غيره و لا يتوهم حمله على المسفوح لما وقع فى آية اخرى مقيدا به لوجوب حمل المطلق على المقيد ، كما قاله الشهيد الثانى فى شرح الشرايع لأن الحمل انما يجب اذا كان بينهما منافات و ليس هنا اذ يجوز تحريم مطلق الدم و المسفوح ايضا و كذا نجاستهما ، نعم يصلح ذلك عند من يقول بمفهوم الوصف لوجود المنافات حينئذ او يقال : انه حصر المحرّم فى الآية المتقدمة فى الدم المسفوح فلا يكون غيره حراما . و لكن الظاهر ان هذا الحصر غير مراد و انه حصر لما وجد فى ذلك الوقت ، فان صدرها :  « قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ إِلَّا أَنْ يَكُونَ مَيْتَةً أَوْ دَماً مَسْفُوحاً . » \r\nسپس مىگويد : نعم قد استثنى الاصحاب ما بقى فى المذبوح بعد الذبح\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nو خروج ما يمكن ان يخرج من الدم به شرط ان لا يكون بحيث يدخل الدم جوفه و لعل دليلهم الاجماع و الجزا و الحرج و ليس بواضح نعم يمكن ان يقال : لا نسلّم فهم العموم من الآية و الأخبار بل مطلق فيحمل على ما هو المحقق و هو الدم المسفوح و يبقى الباقى على اصل الحل لكنه لا يخلو عن بعد اذ الظاهر منهما العموم فتدبر ، پس از اين كلمات براى مضطر اكل آن را استثنى كرده است .\r\n10 - مقدس در : مجمع الفائدة و البرهان جلد 4 ، صفحه 98 در كتاب زكات ذيل كلام علّامهء حلى : « و لا زكات فيها حتى يبلغ الصافى نصابا و لو جهل البلوغ لم تجب التصفية بخلاف ما لو جهل القدر » چنين فرموده : يعنى لو لم يعلم انّ فى المغشوشة مقدار النصاب من الفضة او الذهب الخالصين فلا تجب عليه التصفية و لا يجب عليه شيىء لأنّ الأصل عدم البلوغ و عدم التكليف حتى يتحقق ، فلا يجب عليه ان يصفيه حتى يعلم النصاب او عدمه ، بخلاف ما لو علم ان فيه نصابا و لكن ما يعرف مقدار جميع ما فيه فلا يعلم مقدار الفريضة بتمامها حتى يخرجها بالتمام فكلّف بالتصفية و السبك حتى يعلم قدر الفريضة . سپس مقدس دليل اين حكم را كه اگر صافى نقدين به حدّ نصاب برسد زكات واجب مىشود و اگر جهل بر آن داشته باشد زكات واجب نمىشود و اگر قدرش را نداند نيز بايد زكات را بدهد ، چنين بيان كرده : « و اما الدليل هنا ، مع جريان اصل البراءة و عدم التكليف فهو العلم باشتغال الذمة به حق الناس . . . »\r\nملاحظه مىفرماييد كه مرحوم محقق اردبيلى حكم عدم وجوب زكات را با اصل براءة و در صورت علم به حق غير و ندانستن مقدار آن زكات را به واسطهء اشتغال واجب دانسته چنان كه در صورت علم به بلوغ نصاب نيز واجب مىشود ، و اين فتوا دويست سال پيش از علامهء انصارى كه علم اصول را ترتيب داده ، بوده است در صورتى كه چنان كه علامهء حلّى در كتاب : « المنتهى » نقل كرده شافعى و شيخ طوسى در همين فرض مذكور كه مقدس در آن اصالت براءة جارى كرده اشتغال را واجب كرده‌اند و محقق اردبيلى فرموده : شايد آنها به روايت عمل\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nكرده‌اند و يا به قول اصحاب اتكاء نموده‌اند .\r\n11 - محقق اردبيلى در جلد چهارم مجمع الفائدة و البرهان صفحه 111 فرموده : فيعلم انه لا كلام فى عدم الزكاة فى الخراج و عدم اعتباره فى النصاب انما الكلام فى سقوط الزكاة عن الأرض الخراجية مطلقا ، اى المأخوذ عنوة و الاكتفاء عن الزكاة بالخراج و جعله زكات ثم استدل عليه بعموم آية الزكاة و اخبارها و بخصوص حسنة ابى بصير و محمد بن مسلم عن ابى جعفر عليه السّلام ، انهما قالا له : هذه الأرض التى يزارع اهلها ما ترى فيها ؟ فقال : كل ارض دفعها اليك السلطان فما حرثته فيها فعليك مما اخرج اللّه منها الذى قاطعك عليه و ليس على جميع ما اخرج اللّه منها العشر ، انما عليك العشر فيما يحصل فى يدك ، بعد مقاسمته لك . « 1 » ملاحظه مىفرماييد مقدس زكات را در زمينهاى خراجى لازم نمىداند . مقدس پس از ذكر اين حديث مىگويد : هذه مع اعتبار سندها صريحة فى عدم وجوب الزكاة فى الخراج و ظاهرة فى عدم حسابه ، بل سائر المؤن ايضا من النصاب فتأمّل .\r\nسپس رواياتى را نيز نقل كرده و از آنهاست رواية ابى كهمش عن ابى عبد اللّه عليه السّلام قال : من اخذ منه السلطان الخراج فلا زكات عليه ، بعد گويد : و قد حملها الشيخ فى التهذيب على الأرضين الخراجية فيفهم منه قوله بعدم وجوب الزكاة فيها كابى حنيفه فاجماع المصنف فى محل المنع . در اين مسأله علامهء حلّى را ردّ كرده بلكه اجماع و زكات را در زمينهاى خراجية لازم نشمرده است .\r\nدر هر حال محقق اردبيلى پس از نقل روايات متعددة چنين مىگويد :\r\nو الحاصل انه يفهم من كلام الشيخ عدم وجوب الزكاة بعد اخذ الخراج عن الأرض الخراجية تارة و مطلقا اخرى و الاخبار كثيرة معتبرة ، كما سمعت فاجماع المصنف فى محل التأمّل ، بل فتواه ايضا . - بعد فرموده - و يمكن الجمع بينهما\r\n\r\n\r\n","description":"","footnote":"\r\n( 1 ) . الوسائل ، باب 7 ، حديث 1 من ابواب زكات الغلات .\r\n","page_name":" 100 ","page_number":100},
  {"content":"\r\n\r\nبانه ان اخذ الظالم الخراج على وجه الزكاة قهرا يحتسب و ينبرأ ذمة المالك و يبقى فى ذمتهم فكانهم اخذوا مال الفقراء المودوع عند المالك قهرا و من غير تفريط و فى قوله عليه السّلام : لا آمرك ان تعيد و ان تزكيّه مرتين فى المال الخ اشعار بانّ المأخوذ على وجه الزكاة و لا يفهم الخصوصية بالأرض الخراجية فكان العز بالطريق الأولى اذ لا خراج هناك و يحمل اجماع المصنف ايضا على وجه الزكاة .\r\nسپس از اين ادله استفاده مىكند كه براى سلطان جائر زكات جايز نيست و بايد مالك آن را منع كند و به او ندهد و بلكه مىتواند از او بدزدد ، دقت شود .\r\n12 - محقق اردبيلى از مرحوم علّامهء حلّى نقل مىكند : « الزّكاة تجب فى العين لا فى الذمة حيوانا كان او غلة او اثمانا . » بعد مىگويد : لعلّه لا خلاف فيه عند اصحابنا . و از منتهى نقل مىكند : « الزكاة تجب فى العين لا فى الذمة ، ذهب اليه علمائنا اجمع » . محقق اردبيلى مورد ترديد قرار مىدهد سپس مىگويد : و لكن قد يخالف مقتضى وجوبها فى العين مثل جواز اخراج القيمة مطلقا على ما هو المشهور و قد فرّق الشيخ المفيد فجوز فى غير الأنعام و قال : و لا يجوز اخراج القيمة فى زكات الأنعام الا ان يعدم الأسنان المخصوصة فى الزكاة . » مقدس بعد از بيان لزوم ضمان در صورت تأخير كه علامه و غير او استفاده كرده‌اند مىگويد : « وجوب الضمان على تقدير التفريط و امكان الأداء ظاهر و لكن ليس بمتفرع على التعلق بالعين ، بل فى الذمة اولى نعم العكس متفرع عليه و هو ظاهر . »\r\nمقدس سعى مىكند كه موضوع تعلق زكات بر عين را با ذكر ادلّه رد كند و ثابت نمايد كه زكات بر ذمه متعلق است نه بر عين و فرق اين دو نياز به بحث و تحقيق دارد زيرا اگر بر عين متعلق باشد در صورت عدم اداء زكات ، نماز و روزه باطل مىشود چون عين مال فقير است بر خلاف تعلق بر ذمه .\r\n13 - محقق اردبيلى مىگويد : « و اما عدم اشتراط العدالة فى الفقير فللأصل و عموم الآية و الأخبار المتقدمة و اختاره المصنف فى المنتهى قال : و قد اختلاف\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nعلمائنا فى اشتراطها فاشترط الشيخ و السيد المرتضى الا فى المؤلفة و اقتصر المفيد و ابنا بابويه و سلّار رحمهم اللّه على الايمان و لم يشترطوا العدالة و به قال ابو حنيفة و الشافعى و مالك و احمد و هو الاقرب و اعتبر آخرون من علمائنا مجانبة الكبائر ، احتج السيد المرتضى رحمه اللّه بالاجماع و الاحتياط و ما ورد فى القرآن و الأخبار من المنع من معاونة الفاسق و لما رواه داود الصرمى قال : سألته عن شارب الخمر ، يعطى من الزكاة شيئا فقال : لا ، و لا قائل بالفرق . و هذه حجة على من عوّل على اشتراط مجانبة الكبائر . و الجواب : أنّ الإجماع لا يتحقق مع وجود الخلاف من عظماء العلماء و الاحتياط لا يعمل به ، خصوصا اذا عارض عمومات القرآن و الاخبار و المنع من معاونة الفاسق محمول على معاونته على فسقه . و يحتمل الحمل على حيثية الفسق ، كما هو مقتضى اعتبار الحيثيات و الحكم على المشتقات فتأمّل . » « 1 » بايد نظر مقدس و ديگران بيشتر روشن گردد .\r\n14 - نقل المحقق الأردبيلى عن المنتهى أنه قد اجمع علماء الاسلام على تحريم الزكاة على من ولده عبد المطلب و هم الآن بنو ابى طالب من العلويين و الجعفريين و العقيلين و بنو العباس و بنو الحارث و بنو ابى لهب لقوله صلّى اللّه عليه و آله : لا يحل لى و لا لكم يا بنى عبد المطلب .\r\nو قوله صلّى اللّه عليه و آله : لا تحل لبنى عبد المطلب . و قول الصادق عليه السّلام : و لا تحل لولد العباس و نظرائهم من بنى هاشم . ثم قال : و لا نعرف خلافا فى تحريم الزكاة على هؤلاء و استحقاقهم الخمس . مقدس پس از بيان اين حكم مسلّم فرق بين بنى عبد المطلب و بنى المطلب را بيان مىكند و چنين مىفرمايد :\r\nو قد وقع الخلاف فى بنى المطّلب - و هو عمّ عبد المطلب - قال المفيد فى رسالته الغرية : انهم يدخلون فى حكم بنى عبد المطلب فلا تحل لهم الزكاة و لهم الأخذ من الخمس و به قال الشافعى . و قال اكثر علمائنا : لا يدخلون و يجوز\r\n\r\n\r\n","description":"","footnote":"\r\n( 1 ) . مجمع الفائدة و البرهان ، ج 4 ، ص 174 .\r\n","page_name":" 102 ","page_number":102},
  {"content":"\r\n\r\nلبنى المطلب الأخذ من الزكاة و لا يستحقون الخمس و دليل الأكثر عموم الأدلة من الآيات و الأخبار الدّالة على استحقاق الكلّ للزكاة و خرج منها بنو عبد المطلب بالاجماع و الأخبار فبقى الباقى تحتها .\r\nو ايضا تخصيص بنى عبد المطلب و بنى هاشم بالذكر فى الأخبار مشعر به سيّما ما مرّ من قوله عليه السّلام : لولد العباس و لنظرائهم من بنى هاشم . و الشهرة و زيادة اختصاص بنى هاشم به صلّى اللّه عليه و آله و عدم الفرق بين بنى المطلب و بنى عبد شمس و غيرهم مؤيّد .\r\nو دليل الشيخ المفيد كانه القرابة المشتركة و رواية زرارة عن ابى عبد اللّه عليه السّلام فى حديث ثم قال عليه السّلام : انه لو كان العدل ما كان هاشمى و لا مطلّبى الى صدقة ، انّ اللّه عز و جل جعل لهم فى كتابه ما كان فيه سعتهم ، ثم قال : انّ الرّجل اذا لم يجد شيئا حلّت له الميتة و الصدقة لا تحلّ لأحدهم الّا ان لا يجد شيئا و يكون ممن تحل له الميتة .\r\nو ما روى عن رسول اللّه صلّى اللّه عليه و آله انه قال : انا و بنو المطلب لم يفرق فى الجاهلية و لا الاسلام و نحن و هم شيىء واحد و شبك بين اصابعه .\r\nو بهما تخصص تلك العمومات و لا يضر تركهم فى بعض الروايات بعد وجودهم فى هذه فى الروايتين .\r\nتا اينجا مطالبى بود كه فقها در مورد يكى بودن بنى المطلب با بنى عبد المطلب در حكم خمس و زكات ذكر كرده‌اند و دليلهايى كه براى اين موضوع بيان نموده‌اند ، ولى محقق اردبيلى پس از نقل كلمات فقهاء آنها را با جوابهاى متين ردّ كرده است و چنين فرموده است - و سيد بودن افرادى كه از طرف مادر به بنى هاشم منتسب مىشوند با اين بيان ثابت مىشود - : « و الجواب عن القرابة ظاهر ، للمنع من استلزامها ذالك و لو صحّ للزم ذلك فى نظائرهم من بنى عبد الشمس و غيرهم و لزيادة الاختصاص ببنى هاشم .\r\nو عن الخبر الأول بمنع صحة السند فان الطريق الى على بن الحسن بن\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nالفضال غير واضح ، مع القول فيه بانّه فطحىّ ، و يمكن حمله على التقية ايضا مع اجمال مّا فى المتن .\r\nو عن الثانى بذلك فان الطريق غير معلوم بل الإسناد ايضا و بمنع الدلالة ايضا اذ المشابهة و الإتحاد قد يكون المراد بهما فى غير ذلك فتأمّل .\r\nفبقى عمومات الكتاب و السّنة ، مثل :  « إِنَّمَا الصَّدَقاتُ لِلْفُقَراءِ ، وَ الْمَساكِينِ »  « 1 » لعدم صلاحية الخبرين لتخصيصها مع ما ثبت من تخصيص آية الخمس و اخباره ببنى عبد المطلب و يرجّحه الأصل و الشهرة ، فتأمّل فيه فانه من المشكلات .\r\nو امّا اشتراط كونهم منسوبا الى الهاشم بالأب لا الأمّ فقط ففيه نظر .\r\nو الكثرة و الشهرة و عموم آية الزكاة و اخبارها و دعوى ان النّسبة بالأب حقيقة و بالأم مجاز و التبادر من ابن فلان و بنى فلان الى الفهم المنسوب اليهم بالأب و كذا قول الشّاعر : بنونا بنوا ابنائنا و كذا قوله تعالى :  « ادْعُوهُمْ لِآبائِهِمْ »  « 2 » مع ورود ما دلّ على منع بنى عبد المطلب و بنى هاشم من الزكاة و اختصاصهم بالخمس و امثاله و ما فى الرواية الطويلة فى باب الخمس ، عن العبد الصالح ابى الحسن عليه السّلام و من كان امه من بنى هاشم و ابوه من سائر قريش فان الصدقة تحل له و ليس له من الخمس شىء لأنّ اللّه يقول :  « ادْعُوهُمْ لِآبائِهِمْ »  .\r\nدليل « 3 » المذهب المشهور بين الأصحاب ، و نقل ذلك فى المنتهى عن الجمهور ايضا . و فيه تأمل ، لأن المشهور عنهم ان الحسنين عليهما السّلام السيّدان لأنهما عليهما السّلام ولداه صلّ اللّه عليه و آله .\r\nو دليل السّيد على عدم الاشتراط أنّ النسبة بالأم تكفى ، كما فى آية المباهلة :\r\n « وَ أَبْنائِنا »  « 4 » قال فى مجمع البيان : اجمع المفسرون على أنّ المراد ب  « أَبْنائِنا »  الحسن\r\n\r\n\r\n","description":"","footnote":"\r\n( 1 ) . التوبة / 60 .\r\n( 2 ) . الاحزاب / 5 .\r\n( 3 ) . هذا خبر قوله : ( و الكثرة و الشهرة . . . ) .\r\n( 4 ) . آل عمران / 60 .\r\n","page_name":" 104 ","page_number":104},
  {"content":"\r\n\r\nو الحسين عليهما السّلام ، قال ابو بكر الرازى : هذا يدلّ على ان الحسن و الحسين ابنا رسول اللّه صلّى اللّه عليه و آله . و أنّ ولد الابنة ولد حقيقة و كذا الآيات و الأخبار الدالّة على احكام الارث و النكاح ، بل ظاهر آية الخمس و اكثر اخباره و كذا كلامهم فى احكام الارث و النكاح و غيره تدل على الإطلاق و قوله صلّى اللّه عليه و آله للحسنين عليهما السّلام : هذان ولداى . و قوله صلّى اللّه عليه و آله : ابنى هذا امام . و غير ذلك من الاخبار و الآثار الدّالة على اطلاق ولد رسول اللّه صلّى اللّه عليه و آله و على بنى فاطمة عليهم السّلام حتى أنّه لا يفهم من ابن رسول اللّه صلّى اللّه عليه و آله الّا ذلك و هو ظاهر .\r\nو كذا فى القرآن العزيز من قوله تعالى : يا بنى آدم و بنى اسرائيل مع وجود من ليس منسوبا الّا بالأم ، مثل عيسى و هو ظاهر .\r\nو كذا فى تحريم نكاح البنات ، فانه معلوم ارادة تحريم بنت البنت و كذا بنت الزوجة ، و كذا تحريم حلائل الأبناء ، فانه لا شك فى تحريم حلائل الحسنين عليهم السّلام على رسول اللّه صلّى اللّه عليه و آله و كذا فى الغير .\r\nو قد علّم عليه السّلام الاستدلال بهذا فى الرواية على منكرى كونهما عليهما السّلام ابنى رسول اللّه صلّى اللّه عليه و آله و الأصل الحقيقة و لا يلزم الاشتراك اللفظى حتى يقال : المجاز خير من الاشتراك ، لاحتمال كون الولد و الابن مثلا موضوعا لمن يحصل من ماء الشخص مطلقا ، مذكرا كان او مؤنثا ، بواسطة او بلا واسطة ذكرا كان او انثى من الذكر او الانثى ، كما هو الظاهر . و لأن الظاهر انه لو وقف احد اولاده او نذر لهم مثلا يدخلون مطلقا و لعدم الفرق بين ولد الابن و البنت و عموم ادلة الزكاة معارض بعموم ادلة الخمس و كذا الأخبار مخصصة بما مرّ من المخصصات به غير بنى هاشم ، و الاحتياط معارض بمثله ، و الكثرة ليست بحجة .\r\nو التبادر غير مسلّم و ان سلّم فهو فى الولد بلا واسطة و عارض لكثرة التداول و الاطلاق ، فلا يدلّ على كونه حقيقة فيه فقط و بالجملة لا فرق بين اولاد الإبن و اولاد البنت فى ذلك فتأمل .\r\nو كذا حجية الشعر ، و مع التسليم محمول على الكثرة و الأولى و المبالغة بل\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nفيه اشعار به مقصود السيّد ، فتأمل .\r\nو الرواية غير صحيحة بل ضعيفة من وجوه .\r\nو قد يقال فى الآية : الآباء اعمّ و مع ذلك ما تدل على المنع و معلوم عدم المنع و التحريم ، بل يمكن انه اولى فى الذكر حتى يعلم كونه ابن من ؟ او غير ذلك مثل عدم تضييع نسبه .\r\nو يؤيد ذلك فى الخمس عموم اليتامى و المساكين و خرج غير بنى هاشم مطلقا بالاجماع و بقى الباقى تحته و وجود القرابة و النسبة الى رسول اللّه صلّى اللّه عليه و آله يقتضى تنزههم عن الأوساخ .\r\nفالمسألة لا تخلو عن اشكال للرواية المشتملة على احكام كثيرة مقبولة عندهم و لما مرّ فتأمل و الاحتياط مهما امكن مطلوب . « 1 »\r\nثم ان المحقق الأردبيلى ذكر ذلك البحث فى صفحه 329 من كتاب مجمع الفائدة و البرهان من كتاب الخمس ايضا فراجع .\r\nو كذا من كانت امه من بنى هاشم و ابوه من سائر قريش لكن به عكس ما ذكره هناك .\r\n15 - محقق اردبيلى بعد از اينكه از روايات وجوب خمس اشكال سندى و دلالتى گرفته ، بخصوص در مورد ارباح مكاسب و مال مختلط به حرام ، و پس از اينكه در مبحث انفال ، انفال را معنى كرده ابتداء اجازهء تصرف در آنها را بدون اذن امام عليه السّلام مشكل دانسته و از خبر شريف : « لا يحل مال امرء مسلم الّا عن طيب نفسه منه » به مطلب خود استدلال كرده ، سپس فرموده : « و لكن الظاهر اباحة بعض الأنفال ، مثل الأراضى حال الغيبة ، كما سيجىء فى كتاب الجهاد و احياء الموات و التصرف فى مال من لا وارث له فى بحث الميراث ، يصرفه الى المستحقين و صرف حصته من الخمس الى اربابه كما سيجىء » . كه مناكح و مساكن و متاجر را تجويز كرده است ، سپس روايات اباحه را نقل كرده و سند و متن برخى از آنها را\r\n\r\n\r\n","description":"","footnote":"\r\n( 1 ) . مجمع الفائدة و البرهان ، ج 4 ، ص 185 - 190 .\r\n","page_name":" 106 ","page_number":106},
  {"content":"\r\n\r\nمورد بحث قرار داده و چنين فرموده است : « و هذه مع كونها فى الوقف و مال آل محمد عليهم السّلام ليست صريحة فى منع الشيعة ، و اعلم أنّ عموم الاخبار الأول يدلّ على السقوط بالكلية زمان الغيبة و الحضور ، بمعنى عدم الوجوب الحتمى ، فكأنهم عليهم السّلام اخبروا بذلك ، فعلم عدم الوجوب الحتمى .\r\nفلا يرد انه لا يجوز الإباحة لما بعد موتهم عليهم السّلام ، فانه مال الغير مع التصريح فى البعض بالسقوط الى القائم و يوم القيامة ، بل ظاهرها سقوط الخمس بالكلية حتى حصّة الفقراء ايضا و اباحة اكله مطلقا ، سواء اكل من فى ماله ذلك او غيره .\r\nو هذه الأخبار هى التى دلت على السقوط حال الغيبة و كون الايصال مستحبا ، كما هو مذهب البعض ، مع ما مرّ من عدم تحقق محلّ الوجوب الّا قليلا ، لعدم دليل قويّ على الأرباح و المكاسب و عدم الغنيمة . و كون الكنوز و المعدن ، ان كان فى ملك الواجد فهو له و ان كان فى ملك الغير فهو للغير و ان كان فى الموات فهو ملك الإمام عليه السّلام و قد مرّ حاله ، فتأمل .\r\nو على مذهب من يجعل البحر له عليه السّلام ايضا كما فهم من رواية ابى سيّار فى الغوص فلا يكون فى الغوص شيىء ايضا فتأمل .\r\nو الحرام المختلط ما ظهر وجهه .\r\nو الأرض المشتراة من مسلم يمكن وجوده فيه ، لكنه قليل الوقوع و فى الأخبار الكثيرة : أنّ اخراج الخمس من الحرام موجب لتطهيره و كذا اخذ مال الناصب و اخراج الخمس منه .\r\nو الظاهر أنّها مأوّلة لعدم القائل به و لمخالفته للقواعد و انه قال فى الفقيه :\r\nو سئل ابو الحسن عليه السّلام ( ابو عبد اللّه عليه السّلام خ ) عن الرجل يأخذ منه هؤلاء زكات ماله او خمس غنيمته او خمس ما يخرج له من المعادن ايحسب ذلك له فى زكاته و خمسه ؟ فقال : نعم .\r\nهذا و لكن ينبغى الاحتياط التامّ و عدم التقصير فى اخراج الحقوق خصوصا حصة الأصناف الثلاثة ، من كل غنيمة عدوّها لإحتمال الآية على الظّاهر\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nو بعض الرّوايات و اصل عدم السّقوط و بعد سقوط حقهم مع تحريم الزّكاة عليهم و كون ذلك عوضها و بعد اسقاطهم عليهم السّلام ذلك مع عدم كونه مخصوصا بهم عليهم السّلام به ظاهر الآية و الأخبار ، و عدم صحة كل الأخبار و صراحتها بذلك و احتمال الحمل على العاجز ، كما مرّ ، و التقية فى البعض و التخصيص بحقوقهم بعد التصرف و عدم امكان الايصال و غير ذلك و كذا من باقى الأقسام ، مع الشرائط المذكورة من غير نظر الى ما ذكرناه من الشّبهة المحتملة و العمل بالأمر الثابت حتى يعلم المسقط .\r\nو لا يضرّ كونها فى ارضه عليه السّلام ، على ما فهم من الأخبار ، فلو صرفت حصة الأشراف فى المحتاجين منهم لا يكون فيه الحرج بوجه و هو ظاهر انشاء اللّه ، بل لو صرف حصته عليه السّلام ايضا فى الذّريّة العلويّة اظنّ عدم البأس به و براءة الذمة بذلك و ان لم نقدر على الجزم بالوجوب و التضييق بذلك على صاحب الحق للإحتمالات المذكورة و لما ذكره الاصحاب من احتمال الدفن و الايصال و غير ذلك تا آنجا كه مىگويد : و اظن عدم المؤاخذة و ان فعل ذلك المالك بنفسه من غير اذن الحاكم لما مرّ ، لكن ان امكن الايصال الى الفقيه العدل المأمون فهو الأولى . « 1 »\r\nاگر به اين عبارات به دقت توجه شود معلوم خواهد شد كه چه نكات و ابتكارات و نوآوريها و اختلافات نظرها وجود دارد و همين‌طور است ساير موضوعات در كتابهاى فقهى او .\r\n16 - از جملهء ابتكارات و نوآوريهاى محقق اردبيلى تأليف كتاب « زبدة البيان فى احكام القرآن » است كه در آن مسائل فقهى را مستقيما از قرآن اخذ كرده و با اخبار و ساير منابع فقهى تطبيق نموده است كه از آن جمله معامله در وقت نماز جمعه را مطرح و بحث مىكند . ايشان در زبده صفحه 115 ذيل آيهء جمعه مىفرمايد : « و كأنّ تحريم البيع و الشّراء وقت وجوبها تعبّد و ان لم يكن مانعا عنها ، اذ يجوز الجمع بين المضى الى الصلاة الواجب و البيع و الشراء و هو\r\n\r\n\r\n","description":"","footnote":"\r\n( 1 ) . مجمع الفائدة و البرهان ، ج 4 ، ص 355 - 358 .\r\n","page_name":" 108 ","page_number":108},
  {"content":"\r\n\r\nظاهر ، فلا ينبغى التعدّى الى سائر ما يشبهه لأنّه قياس ممنوع ، من غير ظهور العلة ، مع مخالفته للأصل ، و ما يدلّ على اباحتها من العقل و النقل كتابا و سنة و اجماعا و لا يبعد عدم الانعقاد و ان لم يكن النّهى مطلقا دالا على الفساد ليتم المطلوب و الترغيب الى الصّلاة و لأن ما يدلّ على انعقاده هو اباحته ، فمع رفعها لا ينعقد مؤيدا باصل عدم انتقال المال الّا بدليل و ليس به ظاهر كون العقد الحرام الذى لا يرضى اللّه به دليلا موجبا لذلك ، فتأمّل .\r\nو بالجملة انتقال مال البايع الى المشترى و بالعكس ، الذى الأصل عدمه يحتاج الى الدّليل ، و مجرّد البيع الذى هو حرام و خلاف ما يرضى اللّه به غير ظاهر ، فى ذلك مع انّه قد يدّعى ظهور عدم الانعقاد من النهى ، كما ادعى بعض الاصوليين فتأمل .\r\nملاحظه مىفرماييد كه ايشان نماز جمعه را واجب تخييرى دانسته ، و ممكن است عينى هم باشد .\r\n17 - يكى ديگر از مسائل فقهى كه محقق اردبيلى به وجوب آن قائل شده ، هجرت است ايشان در زبدة البيان ص 313 ذيل آيهء شريفه :  « إِنَّ الَّذِينَ تَوَفَّاهُمُ الْمَلائِكَةُ »  « 1 » چنين فرموده‌اند : « الذين اماتتهم الملئكة حال كونهم ظالمين على انفسهم بالعصيان تبرك الهجرة الواجبة و موافقة الكفار باظهار عدم الايمان فانها نزلت فى جماعة من اهل مكة اسلموا و لم يهاجروا حين كانت الهجرة فريضة . . .\r\nاى قالت الملئكة لهم حين توفتهم  « فِيمَ كُنْتُمْ »  اى فى ايّ شيىء كنتم من امر دينكم توبيخا و تبكيتا بانهم لم يكونوا فى شىء من الدّين ، حيث تركوا الهجرة الواجبة مع القدرة و تركوا اظهار الإسلام لعدم مبالاتهم بالشّريعة ، قالوا ، مجيبين معتذرين  « كُنَّا مُسْتَضْعَفِينَ فِي الْأَرْضِ »  اى غير قادرين على الهجرة لعدم المؤنة على السفر او غير قادرين على اظهار الايمان لضعفهم « قالوا » اى الملئكة تكذيبا لهم على الأول  « أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها »  يعنى : كنتم قادرين على الهجرة .\r\n\r\n\r\n","description":"","footnote":"\r\n( 1 ) . النساء / 97 .\r\n","page_name":" 109 ","page_number":109},
  {"content":"\r\n\r\nو على الثانى بانّكم كنتم قادرين على الاظهار ، فلم لم تهاجروا عن مكة ؟ و قالوا مأويهم جهنم لتركهم الهجرة و اظهار اعلام الدين و مساعدة الكفار و سائت مصيرا ، الّا المستضعفين الّذين لا يقدرون على المهاجرة و اظهار الدين كذلك الولدان ، غير البلّغ . . . مقدس در اينجا نيز با صراحت بيان چنين مىفرمايد : فالآية دالة على أنّ ترك المهاجرة مع القدرة كبيرة .\r\nسپس فرموده : و يمكن ان تكون منسوخة به مثل قوله صلّى اللّه عليه و آله : لا هجرة بعد الفتح ان كان متواترا و الأولى جعله مخصصا لها و مقيدا و لو قيدت بفرض الهجرة لا يحتاج الى شىء و لكن تكون مجملة ، غير مبيّنة الّا بمنفصل . ملاحظه مىفرماييد چگونه از قواعد اصولى استفاده كرده و حكم را بيان مىكند ؟ ! محقق از آيهء شريفهء :  « ظالِمِي أَنْفُسِهِمْ »  يعنى آنان مىميرند در حال ظالم بودن با ترك هجرت واجب از دنيا مىروند زيرا آنان با موافقت كفار و مساعدت آنها بودند لذا معذب خواهند شد .\r\nآرى محقق اردبيلى در آخر كلامش در صفحه 315 مىگويد : وجوب هجرت هر هجرت را لازم نگرفته بل در يك مادهء خاص و سبب مخصوص واجب مىگردد از جمله مرحوم شهيد گويد : يجب الضرار من بلد التقية . بعدا اشاره كرده به ثواب مهاجرت در آيهء شريفه :  « وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ   ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ . »  « 1 »\r\n18 - محقق اردبيلى ابتكارات و منفردات زيادى دارد كه در اين مقالهء كوتاه نمىتوان آنها را احصاء نمود و از جملهء آنها وجوب مقدمهء عبادت و وجوب تعلّم مسائل شرعى است كه ممكن است مكلّف در اثناء عمل خود به آن مبتلا شود مانند واجبات نماز حتى شكيات آنكه وجوب ياد گرفتن آنها را پيش از مبتلا شدن به آنها واجب مىداند و در اين مسأله شاگردان آن بزرگوار صاحب مدارك و صاحب معالم نيز پيرو ايشان شده‌اند . و مرحوم شيخ انصارى در كتاب رسائل تفصيل اين مطلب را بيان كرده است .\r\n\r\n\r\n","description":"","footnote":"\r\n( 1 ) . النساء / 100 .\r\n","page_name":" 110 ","page_number":110},
  {"content":"\r\n\r\n19 - يكى از مطالبى كه محقق اردبيلى آن را اختيار كرده صدق اعانت نكردن بيع عنب ممن يعمله خمرا مقدس در اين موضوع مطالبى ارزنده دارد كه بسيار آموزنده و علمى است . طالبين به محل مورد بحث در شرح ارشاد و زبدة البيان مراجعه نمايند .\r\n20 - يكى از متفردات محقق اردبيلى تفسير كعبين در مسح به اصل ساق و مفصل قدم است چنان كه علامه حلّى نيز در اين مسأله متفرد است در حالى كه مشهور قبهء وسط قدم را براى مسح گفته‌اند .\r\nدر خاتمه بهتر است به يك نكته اشاره كنيم و آن اينكه :\r\nبيشتر فقهاء ما علاوه بر اصول و فقه كتابهايى در عقايد و تفاسير و ساير علوم نوشته‌اند كه يكى از آنها محقق اردبيلى است ، كتابهاى شيخ مفيد و شيخ طوسى در اعتقادات معروف است و سيد مرتضى كتابى به نام : الجمل ، و ابو الصلاح كتابى به نام : تقريب المعارف ، و سيد ابو المكارم بن زهره كتاب : غنية النزوع ، و حلبى كتابى به نام : اشارة السبق الى معرفة الحق و شيخ بهائى در علوم متعدد و متنوع كتابهايى دارد كه معروف مىباشند .\r\nعلّامهء حلّى كتابهاى زيادى در اعتقادات نوشته از جمله : كتابى به نام : منهاج الصلاح فى مختصر المصباح كه تلخيصى از كتاب : « مصباح المتهجد » شيخ طوسى است .\r\nعلّامه منهاج را ده باب كرده و باب حادىعشر را به آن اضافه فرموده كه شروح زيادى نوشته شده است بر آن ، نوشته شده كه از آن جمله‌اند : « تسليك النفس الى حظيرة القدس » كه در كتاب : « خلاصة الأقوال و اجوبة المسائل المهنّائية » آمده است .\r\nو نيز كتاب : « السعدية » است كه در اعتقادات نوشته است و بالاترين و علمىترين كتاب اعتقادى و كلامى علامه عبارت است از : « كشف المراد فى شرح تجريد الاعتقاد » كه از كتب درسى نيز مىباشد ، اين كتاب به علت ممزوج بودنش با فلسفه و جذاب و شيرين بودنش مورد توجه شيعه و سنّى است . اين\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nكتاب در شرح كلام خواجه نصير الدين طوسى به رشتهء تحرير درآمده و از كتب و شروح ديگر مانند شرح قوشچى بهتر است .\r\nعلّامهء حلّى نيز كتابى به نام : « معارج الفهم فى شرح النظم » كه شرحى است بر كتاب ديگر خودش به نام : « نظم البراهين فى اصول الدين » و نيز كتابى به نام :\r\n« مقصد الواصلين فى اصول الدين » و كتابى ديگر به نام : « منهاج الكرامة فى معرفة الامامة » دارد .\r\nكاشف الغطاء و ديگر بزرگان فقه كتابهايى در علوم متنوع دارند كه اين‌گونه نوشته‌ها از فقه آنها نكاسته و بلكه بر جامعيت آنها دلالت مىكند كه از جملهء آنها قائد اعظم رهبر كبير انقلاب بود كه در فلسفه و اخلاق و عرفان و ديگر موارد نوشته‌هايى داشت كه بر همگان روشن است و بيشتر آنها چاپ و در اختيار مردم قرار گرفته است .\r\nنوشته‌هاى محقق اردبيلى در علوم ديگر نيز از تحقيقات فقهى او نكاسته ، بلكه بر اعتبار آن افزوده است ولى پس از مقدس نظريهء اخباريها در حوزه‌هاى نجف و كربلا در زمان صاحب حدائق و غيره مطرح شد برخى از علوم ، مانند اصول و تفسير زير سؤال رفت كه تفسير قرآن نيز متروك گرديد ، حتى در اوائل شروع ما به دروس دينى ، تفسير قرآن به كلى موهون شده بود تا آنكه در اين زمانهاى اخير باز تفسير جاى خود را در ميان حوزه باز يافت ، بخصوص پس از پيروزى حكومت جمهورى اسلامى از دروس رسمى حوزهء علميه قم گرديد .\r\nولى متأسفانه در بعضى از حوزه‌ها آن روحيهء افراطى باز بطور كامل از ميان نرفته است امّيد مىرود تفسير قرآن و بخصوص آيات الأحكام كه از محكمترين منابع فقهى است مورد توجه قرار گيرد و اين رشته كه يكى از بانيان آن محقق اردبيلى بوده بالاتر از ساير منابع فقهى مورد درس و بحث قرار گيرد .\r\nنظرات مقدس بسيار است كه در اينجا به همين اندازه اكتفا كرديم اميد است برادران ديگر اين نقيصه را جبران كنند . و السلام عليكم و رحمة اللّه\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nمقدس اردبيلى در عرصه اجتهاد\r\nآية اللّه ابراهيم جناتى\r\n\r\n","description":"","footnote":"","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n\r\nمقدمه\r\nپيش از ورود در اصل موضوع مناسب مىبينم مطلبى به گونه گذرا و اشاره‌وار بيان كنم .\r\nمطلب اين است كه : همه محققان و دانشوران مىدانند شيعه داراى رجال علمى و مجتهدان بىنظير يا كم‌نظيرى بوده كه هر كدام به سهم خويش چون ستاره‌اى فروزنده آسمان علم و دانش را روشن نموده و با كار اجتهادى خويش به فقه جهان‌شمول از نظر مصاديق ، وسعت و گسترش بخشيده و با نوآوريها و نوپردازى خود از راه ادله معتبر روح تازه‌اى در كالبد آن دميده‌اند .\r\nآنچه مايه تأسف مىباشد اين است كه آن گونه كه بايد در طول تاريخ از آنها تقدير به عمل نيامده است و در اين امر دانش‌ستيزان و عاملان و مزدوران غرب و شرق نقش زيادى داشته‌اند زيرا همواره از مطرح شدن آنها در محافل و مجالس سرباز زدند و بزرگى و منزلت آنان را كتمان كرده‌اند ، و امّا از آنجا كه چراغ علم و دانش هيچگاه در بستر زمان خاموشى ندارد در سالهاى اخير بعد از پديد آمدن نظام اسلامى توجه ضمائر روشن و محققان درست‌انديش و افراد آگاه را به خويش معطوف داشته‌اند و به همين دليل كنگره‌ها و سمينارها به عنوان\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبزرگداشت از سوى آنان و مجامع علمى - فرهنگى به منظور اعتلاى دين و تجليل از عالمان و مجتهدان تدارك مىگردد .\r\nدر هر حال در ارتباط با موضوع بجاست عناوين ذيل مطرح شود :\r\n1 - اهميت علمى مقدس اردبيلى\r\n2 - اردبيلى از ديدگاه عالمان و مجتهدين بزرگ\r\n3 - نوع اجتهاد مورد پذيرش او\r\n4 - شيوه اجتهادى او\r\n5 - مرجعيت تقليدى اردبيلى\r\n6 - شيوه مقدس اردبيلى در كيفيت بيان مسائل شرعى براى مقلدان\r\n7 - روش او در طرح مسائل فقه اجتهادى\r\n8 - آثار قلمى مرحوم اردبيلى\r\n9 - اساتيد و تلاميذ اردبيلى\r\n10 - ارائه بعضى از آراء و نظرات خلاف مشهور وى\r\n\r\n1 - اهميت علمى مقدس اردبيلى\r\nترديدى نيست در اينكه حضرت آية اللّه العظمى محقق بزرگ احمد بن محمد اردبيلى ( م 993 ) معروف به مقدس اردبيلى يكى از مجتهدان بزرگ جهان تشيع در عصر خود بود كه در بيشتر علوم بخصوص علم فقه تفسير علوم قرآن و علم كلام . . . تخصص و تبحرى كم‌نظير داشته و در زمينه آنها كتابهاى مفيدى تدوين كرده است اين مجتهد فرزانه و پير قدس و تقوا در نتيجه جامعيتى كه داشت از مفاخر جهان اسلام به‌شمار آمده و ويژگيهايى كه دارا بود براى همه دانشوران و اهل تحقيق و اجتهاد به روشنى مشهود است و لذا همه بدون استثناء به عظمت و بزرگى وى در بيشتر علوم و به خصوص در فقه اجتهادى اعتراف داشته و به آرا و نظرات دقيق او در علوم ياد شده اهميت داده و مىدهند . مرحوم اردبيلى با آراى\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nدقيق و نظرات عميق خود روح تازه‌اى را در آنها دميد و مسائل آنها را رونق و جلوه خاص بخشيد . و آثار ارزشمند و گرانقدرش ( كه تحت عنوان خاص ارائه مىشود ) گواه بر اين مدعى است زيرا سرشار از نظرات تازه و مطالب ارزنده علمى است .\r\nدر هر حال حسب تقسيم مرحلى ما از مراحله‌اى هشتگانه اجتهاد و شيوه‌هاى نه‌گانه آن « 1 » و مراحل نه‌گانه فقه و شيوه‌هاى شش‌گانه كيفيت بيان آن « 2 » مرحوم مقدس اردبيلى از اعلام و شخصيتهاى دوره پنجم از ادوار اجتهاد ( كه طلايه‌دار و آغازگر آن ابن ادريس ( م 598 ) و داراى شيوه هفتم از شيوه‌هاى اجتهاد ( كه شرح آنها زير عنوان خاص مىآيد ) بوده است ، و نيز مرحوم اردبيلى از اعلام دوره ششم از ادوار فقه ( كه طلايه‌دار و پيشرو آن علامه حلى ) و از معروفين دوره سوم از ادوار كيفيت بيان فقه كه پيشگام آن شيخ طوسى بوده است مىباشد .\r\nما مجتهدى را كه در همه مراحل ياد شده از اعلام باشد كمتر سراغ داريم .\r\n\r\n2 - اردبيلى از ديدگاه عالمان بزرگ\r\nعالمان بزرگ مرحوم اردبيلى را با عبارات مختلف و گوناگون ياد كرده‌اند از آن جمله :\r\nمرحوم مجلسى درباره او مىگويد : « محقق اردبيلى از حيث تقوى و پرهيزكارى و فضل و دانش به اوج كمال رسيد ، من در ميان قدما و متأخرين مانندش را نشنيدم . » « 3 »\r\n\r\n\r\n","description":"","footnote":"\r\n( 1 ) . مىتوانيد براى آگاهى از آنها به كتاب ما « ادوار اجتهاد از ديدگاه مذاهب اسلامى » مراجعه نماييد .\r\n( 2 ) . مىتوانيد براى آگاهى از آنها به كتاب ما « ادوار فقه و كيفيت بيان آن » مراجعه فرماييد .\r\n( 3 ) . الكنى و الالقاب ج 3 ، ص 166 .\r\n","page_name":" 117 ","page_number":117},
  {"content":"\r\n\r\nمحدث بزرگ شيخ حر عاملى صاحب وسائل درباره وى در كتاب تذكرة المتبحرين مىگويد : « مولا اجل اكمل احمد بن محمد اردبيلى شخصيتى بود عالم فاضل مدقق عابد موثق و داراى ورع عظيم الشأن جليل القدر . » « 1 »\r\nعلّامه محمد بن على اردبيلى درباره شخصيت او مىگويد : « احمد بن محمد اردبيلى رحمه اللّه در بزرگوارى ، وثاقت و امانت مشهورتر از آن است كه يادآورى شود و او بالاتر از قلمرو عبارت و سخن است شخصيتى متكلّم ، فقيه عظيم الشأن ، جليل القدر ، بلند مرتبه و متورع‌ترين و عابدترين و پرهيزگارترين اهل زمانش بوده است . » « 2 »\r\nو درباره وى نيز گفته شده « لم تلد مثله الامهات » مادران مانند او را نزاييده‌اند براى آگاهى بيشتر از آرا و نظرات عالمان و بزرگان درباره اردبيلى مىتوانيد به كتابهاى رجالى مراجعه كنيد .\r\n\r\n3 - نوع اجتهاد مورد پذيرش مقدس اردبيلى\r\nاجتهاد داراى چهار نوع است :\r\nالف - اجتهاد بر اساس رأى و تفكر شخصى .\r\nب - اجتهاد بر اساس مصلحت انديشى .\r\nج - اجتهاد بر اساس منابع ظنى مانند قياس و استحسان .\r\nد - اجتهاد بر اساس منابع معتبر شرعى مانند كتاب و سنت .\r\nاجتهاد نوع اوّل و دوم و سوم بعد از عصر تشريع در زمان صحابه توسط بعضى از آنها پديد آمد . در هر حال مرحوم اردبيلى نوع اوّل و دوم را به‌گونه مطلق نپذيرفته است زيرا حكمى كه از راه اين نوع از اجتهاد\r\n\r\n\r\n","description":"","footnote":"\r\n( 1 ) . به نقل از كتاب معجم رجال الحديث ج 2 ، ص 229 .\r\n( 2 ) . جامع الرواة 1 / 61 .\r\n","page_name":" 118 ","page_number":118},
  {"content":"\r\n\r\nبه‌دست مىآيد حكم فقهى محسوب نمىشود زيرا فقه زاييده وحى است نه زاييده افكار انسانها .\r\nنوع سوم را نيز نپذيرفته است مگر قياس اولويت و منصوص العلة را و اين بدين جهت است كه در حقيقت عمل به اين دو ، عمل به قياس اصطلاحى كه قياس تمثيل و تشبيه است نمىباشد بلكه از باب احراز ملاك قطعى حكم در اوّل و به عموم تعليل كه از ظواهر است در دوم ، مىباشد .\r\nاجتهاد نوع چهارم مورد پذيرش او قرار دارد همانگونه كه مورد پذيرش اصحاب رسول خدا چه در زمان تشريع و چه در زمان خود آنها و چه در زمان تابعين و چه در زمان تابعان تابعين بوده است . « 1 »\r\n\r\n4 - شيوه اجتهادى مقدس اردبيلى\r\nشيوه مقدس اردبيلى شيوه هفتم از شيوه‌هايى است كه فقه اسلامى بر اساس منابع معتبر در راستاى تاريخ به خود ديده است و گوياى اين مدعى مسائل اجتهادى و استنباطى او است كه در كتاب گرانقدر « مجمع الفائدة و البرهان » بيان شده است ما شيوه‌ها را در برخى از مقاله‌ها و مصاحبه‌ها بيان نموده‌ايم ولى در عين حال به‌جا است در اينجا نيز به‌گونه خلاصه آنها را بيان كنيم و آنها عبارتند :\r\n1 - اجتهاد بر اساس مبانى معتبر تنها به گونه علمى و بدون صدور فتوا و تفريع ( يعنى بدون بازگشت دادن فروع تازه را به اصول پايه ) و نيز بدون تطبيق ( يعنى بدون منطبق ساختن قوانين كلّى را بر مصاديق خارجى آنها ) . اين شيوهء ابن ابى عقيل عمانى ( م 329 ) پيش از تأليف كتاب « المتمسك بحبل آل الرسول » بوده است .\r\n\r\n\r\n","description":"","footnote":"\r\n( 1 ) . براى آگاهى از اين مطلب مىتوانيد به كتاب نگارنده « ادوار اجتهاد از ديدگاه مذاهب اسلامى » مراجعه كنيد .\r\n","page_name":" 119 ","page_number":119},
  {"content":"\r\n\r\n2 - اجتهاد بر اساس ظاهر نصوص به گونه‌اى عملى و ليكن بدون تفريع و تطبيق . اين شيوه را عالمان زمان امامان دارا بوده‌اند و بدين جهت امام صادق عليه السّلام آنها را از اين شيوه بر حذر داشته و به آنها امر كرده كه تفريع بر اساس مبانى نمايند و فرمود « علينا القاء الاصول و عليكم التفريع » بر ما القاء اصول است و بر شما تفريع ؛ و نيز حضرت رضا عليه السّلام بر اين جهت تأكيد داشت و مىفرمود : « علينا ان نلقى الاصول و عليكم ان تفرّعوا » و اين تأكيد امامان بر تفريع نمايانگر اين است كه مشكلات را از راه اجتهاد بر اساس ظاهر نصوص بدون تفريع نتوان حل كرد .\r\n3 - اجتهاد بر اساس ظاهر نصوص با تفريع ولى تكيه بيشتر بر تفريع و كمتر بر اساس ظاهر نصوص . اين شيوه بود كه در سالهاى آخر زندگى نعمانى دارا شد .\r\n4 - اجتهاد بر اساس ظاهر نصوص با تفريع ولى تكيه بيشتر بر آنها و كمتر بر تفريع . اين شيوه شيخ مفيد بوده است .\r\n5 - اجتهاد بر اساس ظاهر نصوص با تفريع ولى تكيه بر ظاهر نصوص و تفريع بگونه متساوى . اين شيوه را سيّد مرتضى و شيخ طوسى دارا بوده‌اند .\r\n6 - اجتهاد بر اساس مبانى معتبر و با تفريع و تطبيق ولى تنها در مقام تئورى و نظرى نه در مقام عمل و فتوا با اين شيوه اجتهادى هيچ خلأى را نمىتوان پر كرد . مجتهد داراى اين شيوه در مقام تئورى و نظرى اصولى است ولى در مقام عمل و فتوا اخبارى است . اين شيوه را بيشتر مجتهدان در همه زمانها دارا بوده و مىباشند . در اين زمينه مطالب زيادى است كه نيازى به بيان آنها در اين نوشتار نيست .\r\n7 - اجتهاد بر اساس مبانى شرعى با تفريع و تطبيق و در مقام عمل و فتوا ولى بدون بررسى ويژگيهاى درونى و بيرونى موضوعات كه در طول زمان متحول و در نتيجه آن احكام آنها نيز متحول مىشوند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n8 - اجتهاد بر اساس مبانى شريعت با تفريع و تطبيق و در مقام عمل و فتوا ولى بدون بررسى مناطات احكام موضوعات و ابعاد قضايا و بررسى اوصاف موضوع و مناسبت حكم با آن به توسط عقل .\r\n9 - اجتهاد بر اساس منابع شرعى با تفريع و تطبيق و در مقام عمل و فتوا و با سنجيدن ابعاد قضايا و بررسى مناطات احكام و موضوعات آنها از نظر ويژگيهاى درونى و بيرونى كه با تحول زمان متحول مىشوند . اين شيوه اجتهادى است كه ما آن را پويا و مترقى و بالنده و مطلوب مىناميم و بر اين بينش و اعتقاديم كه با به كارگيرى آن در تمام مبانى شريعت مىتوانيم تمام مشكلات نظام اسلامى را حل و خلأها را پر و نارساييها را بر طرف نماييم .\r\nپس شيوهء اجتهادى و استنباطى مقدس اردبيلى در مقام استنباط و اجتهاد شيوه خاصى بود كه او را از شيوه‌هاى مجتهدان اوائل دوره سوم از ادوار كيفيت بيان فقه مانند عمّانى و اسكافى و شيخ مفيد ممتاز مىساخت زيرا عمّانى بيشتر در مقام استنباط بر تفريع و تطبيق از راه اجتهاد تكيه و اعتماد داشته و كمتر به ظاهر نصوص و شيخ مفيد به عكس بيشتر بر ظاهر نصوص و عناصر استنباط اعتماد داشت و كمتر بر تفريع و تطبيق .\r\nولى مرحوم اردبيلى در حدّ وسط قرار داشت نه مانند عمّانى و نه مانند شيخ مفيد ، زيرا وى هم بر ظاهر نصوص و هم بر تفريع و تطبيق تكيه مىكرد .\r\nشيوه او در مقام استنباط همانند شيوه سيد مرتضى و شيخ طوسى در حدّ وسط قرار داشت .\r\n\r\n5 - مرجعيت مقدس اردبيلى\r\nبدون ترديد مرحوم فقيه بزرگ احمد بن محمد اردبيلى به عنوان يكى از مراجع بزرگ تقليد شيعيان در آن عصر مطرح بوده است و مردم بلاد به او با اين عنوان گرويده بودند و پاسخ مسائل مورد نياز را در بعد فردى و عبادى و اجتماعى\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nو اخلاقى از او دريافت مىداشتند .\r\nدر هر حال او در خلال سالهاى 984 تا 993 سمت مرجعيت تقليد شيعيان را عهده‌دار بوده و در اين مدت خدمات ارزنده‌اى در تكامل بخشيدن به ابحاث فقهى كرده ، و نيز خدمات بزرگى به مذهب نموده است كه با هيچ چيز قابل مقايسه نيست .\r\n\r\n6 - شيوه مقدس اردبيلى در كيفيت بيان مسائل شرعى\r\nمرحوم اردبيلى از مراجع دورهء سوم از ادوار كيفيت بيان فقه بوده است و در آن دوره احكام شرعى از راه پرسش و پاسخ بيان مىشد نه از راه رساله‌هاى عمليه از اين روى از مراجع آن عصر رساله‌اى همانند رساله‌هاى اين دوره كه دوره ششم است ديده نمىشود مقدس اردبيلى نيز بر شيوه آنها بسنده كرده بود .\r\nشيوه وى در بيان احكام شرعى همانند شيوه شيخ طوسى و پيروان او بوده است . مرحوم اردبيلى در اواخر دوره سوم از ادوار كيفيت بيان فقه مىزيست كه طلايه‌دار آن شيخ طوسى بوده است در اين دوره احكام شرعى و مسائل دينى به شكل پرسش و پاسخ و در ضمن كتابهاى فقهى كه به صورت علمى تنظيم شده بود بيان مىگشت و مانند دوره پيش كه فقها تنها احكام را در قالب الفاظ و عبارات روايات بيان مىكردند نبوده است بلكه كتاب را با عبارات و الفاظى كه خود برمىگزيدند مىنگاشتند . نخستين كتاب فقهى كه در اين دوره با شيوه نوين آن زمان تأليف گشت و به جامعه عرضه شد كتاب مبسوط شيخ طوسى بوده است .\r\nدر بررسيهايى كه در ادوار ششگانه كيفيت بيان فقه داشته‌ام رساله‌هاى عمليه كنونى كه در اين دوره كه دوره ششم است پخش مىشود نه در زمان تشريع وجود داشته و نه در زمان صحابه كه حدود 100 سال ادامه داشت و نه در\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nزمان تابعين و پيروان آنها و تنها از دوره چهارم كه طلايه‌دار آن شيخ بهايى بوده است رساله عمليه به گونه‌اى كه امروز معمول و متداول است به توسط شيخ بنام رساله « جامع عباسى » تنظيم و پخش گرديد و امّا رساله « جمل العلم و العمل » سيد مرتضى به گونه رساله عمليه متداول نبوده است ما اين مطلب را به گونه مشروح در كتاب ادوار فقه و كيفيت بيان آن بيان نموده‌ايم . در هر حال مردمى كه در زمان مرحوم اردبيلى پيرو او بوده‌اند از راه پرسش و پاسخ مشكلات خود را حل و نياز خود را به توسط او بر طرف و به وظايف دينى خود آگاهى پيدا مىكردند .\r\nنكته‌اى كه بايد اشاره كنم اين است در مراحل ششگانه كيفيت بيان فقه اصل احكام شرعى بدون هيچ‌گونه تفاوتى بيان مىشد لكن در هر دوره‌اى به گونه‌اى خاص و با شيوه مخصوصى بوده است به عنوان مثال اصل احكام شرعى كه در عصر كنونى بيان مىشود با اعصار گذشته تفاوتى ندارد ولى در كيفيت بيان احكام با آنها فرق دارد زيرا زمانى در قالب الفاظ و عبارات روايات و زمانى در قالب الفاظ فقيه و مجتهد و زمانى در ضمن پرسش و پاسخ و زمانى در ضمن رساله عمليه و زمانى در ضمن حاشيه بر آنها و پرسش و پاسخ و زمانى در ضمن رساله و حاشيه بر رساله پيشينيان و پرسش و پاسخ بوده است .\r\n\r\n7 - شيوه مقدس اردبيلى در طرح مسائل فقهى\r\nمقدس اردبيلى در طرح مسائل فقهى در كتاب گرانقدر و اثر ارزشمندش شرح ارشاد داراى اسلوب و شيوه خاصى بوده است كه به شرح ذيل ارائه مىگردد .\r\n1 - بيان مسائل اجتهادى و استنباطى به گونه فشرده ولى گويا و به گونه واضح و روشن بدون داشتن ابهام و پيچيدگى و لذا كسانى كه مرحله‌اى از علم و فضل را دارا باشند با كمترين تأملى مىتوانند به نظرات دقيق و عميق او پى ببرند .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n2 - مورد نقد و بررسى قرار دادن آرا و نظرات علما اعم از عالمانى كه در زمان قدما مانند عمّانى و شيخ مفيد و سيد مرتضى مىزيستند و عالمانى كه در زمان متأخرين بوده‌اند .\r\n3 - رعايت منطقى سير بحث در طرح اصل مسأله و بيان اقوال و دلايل آنها سپس بيان نظريه خود و پرهيز از خلط بين آنها و اين ويژگى براى مطرح شدن مسائل خيلى اهميّت دارد و براى پژوهشگر بسيار مفيد است زيرا وى را زود به مقصود مىرساند .\r\n4 - بيان آرا و نظرات در مسائل فقهى اجتهادى به شيوه قطعى نه به شيوه احتياط .\r\n5 - نقل روايات متعارضه و بيان چگونگى رفع تعارض از آنها از راه جمع موضوعى و يا به تعبير ديگر جمع عرفى ( اطلاق و تقييد ، عام و خاص ، مجمل و مبين ) كه اين جمع در روايات متعارضه بر جمع حكمى ( حمل ظاهر بر نص ، حمل ظاهر بر اظهر ) مقدم است ، تا مادامى كه مشكل تعارض از اين راه رفع شود نوبت به جمع حكمى نمىرسد و نيز جز اينها و اين ويژگيها و مزايا به‌گونه كامل در كتابشان آشكار است .\r\n\r\n8 - آثار قلمى مرحوم اردبيلى\r\nآثار قلمى كه از ايشان به يادگار مانده عبارتند از :\r\n1 - زبدة البيان : شرح آيات الاحكام اين اثر گرانقدر چندين بار چاپ و در دسترس نشر قرار گرفته است .\r\n2 - مجمع الفائدة و البرهان فى شرح ارشاد الاذهان : او در سال 977 در كربلا به تأليف آن شروع كرد و در سال 985 از آن فراغت حاصل نمود . « 1 » اين\r\n\r\n\r\n","description":"","footnote":"\r\n( 1 ) . الذريعه 20 / 35 و مرآة الكتب 2 / 27 .\r\n","page_name":" 124 ","page_number":124},
  {"content":"\r\n\r\nكتاب مشتمل بر همه ابواب فقهى است جز كتاب نكاح و طلاق و عتق و چندى از ابواب فقهى هم در آن به‌گونه ناقص « 1 » كه اين نقص يا به لحاظ اين است كه در طول زمان از بين رفته و يا خود مؤلف آنها را به اتمام نرسانده است . در هر حال اين كتاب از تحقيقات بسيار جالب و نظرات و آراى نوينى برخوردار است كه در كتابهاى ديگر كمتر به چشم مىخورد و صاحب روضات الجنات مىنويسد بعضى درباره تحقيقات وى خدشه نموده‌اند به اينكه او در اين كتاب از طريقه فقيهان خارج شده و آن را از نظرات فلسفى پر ساخته است « 2 » ولى از نگاه ما اين خدشه و مناقشه درست نيست زيرا وى كتاب خود را از نظرات نوين فقهى اجتهادى برخوردار نموده است ، كه ما به برخى از آنها را تحت عنوان آرا و نظرات مقدس اردبيلى اشاره خواهيم كرد .\r\n3 - حديقة الشيعه : بارها اين كتاب به گونه‌هاى مختلف چاپ شده است .\r\n4 - حاشيه شرح تجريد قوشجى .\r\n5 - اثبات امامت ( فارسى ) .\r\n6 - اثبات واجب : در كتاب حديقة الشيعه از اين رساله به رساله اثبات الواجب و در فهرست خزانه رضوى به رساله اصول الدين نامبرده شده است .\r\nولى در اعيان الشيعه اين را نپذيرفته و مىگويد : « كلامى كه از او در كتاب حديقة الشيعه نقل شد گوياى اين است كه رساله اصول دين غير رساله اثبات الواجب است . » « 3 »\r\n7 - تعليقه بر شرح مختصر عضدى .\r\n8 - رساله خراج ( يا حاشيه بر خراجيه محقق ثانى ) .\r\n\r\n\r\n","description":"","footnote":"\r\n( 1 ) . خاتمة المستدرك ج 3 ، ص 394 .\r\n( 2 ) . روضات الجنات ، ج 1 ، ص 201 .\r\n( 3 ) . اعيان الشيعه ج 9 ، ص 192 .\r\n","page_name":" 125 ","page_number":125},
  {"content":"\r\n\r\n9 - رساله‌اى در حرمت خراج .\r\n10 - استيناس المعنويه اين كتاب در الذريعه از فهرستهاى بعضى كتابخانه‌هاى هند نقل شده .\r\nو نيز آثار ديگرى از تعليقات و رساله‌هاى مستقل كه نيازى به بيان ندارد .\r\nاز برخى از سخنان مرحوم اردبيلى در شرح ارشاد در مبحث تيمم استفاده مىشود كه وى داراى رساله‌هاى مختلف در فقه بوده است كه از جمله آنها تعليقات بر قواعد و مناسك حج است .\r\n\r\n9 - اساتيد و تلاميذ اردبيلى\r\nترديدى نيست در اينكه اردبيلى عالمان و اساتيد بزرگى را درك كرده و نزد بسيارى از آنان تلمذ نموده و از آنها دانشهاى گوناگون را آموخته ولى به‌گونه تفصيل از آنها نامى در بين نيست بجز اينكه از حدائق المقربين نقل شده است كه وى منقول و معقول را از بعض تلاميذ شهيد ثانى ( ش 965 ) و فضلاى عراق و مشاهد مشرفه بهره برد . « 1 » مىتوانيد براى آگاهى بيشتر به كتاب اعيان الشيعه ج 9 ص 195 مراجعه كنيد .\r\nعلامه افندى مىنويسد : « علوم عقلى را نزد خواجه جمال الدين محمود شيرازى آموخت . » « 2 »\r\nو امّا تلاميذ وى شكى نيست در اينكه در مدرسه و مكتب وى صدها طالب علم و دانش تلمذ كرده و پرورش يافته‌اند و برخى از آنان ( از درخشندگى خاصى برخوردار شدند از آن جمله :\r\n1 - آية اللّه سيد محمد عاملى صاحب مدارك الاحكام فى شرح شرايع\r\n\r\n\r\n","description":"","footnote":"\r\n( 1 ) . اعيان الشيعه 9 / 195 .\r\n( 2 ) . رياض العلماء 1 / 56 .\r\n","page_name":" 126 ","page_number":126},
  {"content":"\r\n\r\nالاسلام ( م 1009 ) او بعد از رحلت استادش اردبيلى در خلال سالهاى ( 993 و 1009 ه . ق ) مرجعيت تقليد را تصدى نمود و در زمينه فقه كتاب مدارك را نوشت كه داراى ويژگيهايى است از جمله ترتيب جالب و تنظيم جذّاب ، تلخيص مسائل ، ذكر دليل با بيانى رسا و عبارات شيوا . و اين كتاب از زمان صدورش تا اين زمان مورد عنايت محققان بوده و خواهد بود و نگارنده بيشترين استفاده را از اين كتاب برده‌ام .\r\n2 - شيخ حسن بن زين الدين ( م 1011 ) فرزند شهيد ثانى او نيز در زمينه اصول الفقه كتاب معالم الاصول را نوشته كه داراى ويژگيهايى است از جمله ترتيب و تنظيم گيرا و جالب ، دقت مطالب ، تلخيص مسائل ، بيان رسا و عبارات شيوا و بدين جهت مورد اهميت نزد عالمان آن زمان و پس از آن قرار گرفته و تا كنون ارزش و اهميّت خود را از دست نداده و همواره مورد عنايت مدرسان در زمانهاى گوناگون قرار گرفته است .\r\n3 - مولى عبد اللّه تسترى كه او نيز در عصر خود از اهميت خاصى در بعد علمى برخوردار بوده است . علامه سيد محسن امين ، مولى عبد اللّه تسترى را جزء شاگردان مقدس اردبيلى محسوب كرده است . مرحوم مجلسى اوّل در شرح مشيخة الفقيه مىگويد « كان ملا عبد اللّه الحسين التسترى قرأ على شيخ الطائفة از هدا الناس فى عهده مولانا احمد الاردبيلى . » « 1 » در هر حال او نيز از مراجع بزرگ محسوب شد و در خلال سالهاى 1009 ه . ق و 1011 تصدى مرجعيت را داشت و مرحوم شيخ بهايى از تلاميذ وى به‌شمار آمده است و نيز جز اينها كه در مكتب وى از مفاخر جهان اسلام شده‌اند كه نيازى به بيان ندارد .\r\n4 - امير علام او در بحثهاى اردبيلى مشار بالبنان بوده است و نزد اردبيلى از اهميت ويژه برخوردار بوده است چنان كه وى هنگام وفاتش مردم را به او در\r\n\r\n\r\n","description":"","footnote":"\r\n( 1 ) . اعيان الشيعه 9 / 193 .\r\n","page_name":" 127 ","page_number":127},
  {"content":"\r\n\r\nشرعيات ارجاع داد . « 1 » او تعليقاتى بر زبدة البيان استادش نوشته و حاشيه‌اى هم بر الهيات شرح تجريد دارد . « 2 »\r\n5 - خواجه فضل اللّه استرآبادى .\r\n6 - مرحوم آية اللّه محمد على بلاغى ( م 1000 ) او حاشيه بر معالم و شرح بر اصول كافى و ارشاد علامه دارد . « 3 »\r\n7 - عناية اللّه قهپايى صاحب مجمع الرجال . « 4 »\r\n8 - خواجه فيض اللّه تفرشى صاحب تعليقات بر كتاب آيات الاحكام استادش . « 5 »\r\n\r\n10 - ارائه برخى از آراى خلاف مشهور مقدس اردبيلى\r\nمرحوم مقدس اردبيلى در زمينه فقه اجتهادى و مسائل آن در كتاب فقهى خود ( مجمع الفائدة و البرهان فى شرح ارشاد الاذهان ) داراى آرا و نظرات خلاف مشهور مىباشند كه بجا است ما چند نمونه از آنها را ارائه دهيم .\r\n1 - مسأله طهارت خمر .\r\nاو دلائل قائلان به نجاست خمر اعم از آيه و خبر و اجماع را در كتاب گرانقدرش بيان مىكند و سپس همه آنها را مورد نقد و اشكال قرار مىدهد . « 6 »\r\n2 - مسأله موسيقى غنايى\r\nوى در كتاب خود مسأله غنا را مطرح مىكند و مىنويسد من روايتى را كه به‌گونه صريح بر حرمت غنا دلالت داشته باشد نديدم و چه بسا شهرت و كثرت\r\n\r\n\r\n","description":"","footnote":"\r\n( 1 ) . رياض العلماء : 3 / 321 .\r\n( 2 ) . رياض العلماء : 4 / 362 .\r\n( 3 ) . تكمله امل الآمل : 389 .\r\n( 4 ) . رياض العلماء 4 / 304 .\r\n( 5 ) . نقد الرجال : 269 .\r\n( 6 ) . شرح ارشاد ج 1 ، ص 308 .\r\n","page_name":" 128 ","page_number":128},
  {"content":"\r\n\r\nاخبار و علاوه اجماع بر تحريم آن كفايت كند و بعد مىگويد ممكن است گفته شود اخبار اعتبار ندارد و تنها اجماع و شهرت كفايت مىكند . . . « 1 »\r\nولى اين گفتار ايشان نقدپذير است زيرا اگر منظور ايشان اين باشد كه در هيچ روايتى موضوع و مصداق غنا به گونه كامل توضيح داده نشده است سخن ايشان درست است .\r\nولى اگر منظور او اين باشد كه در هيچ روايت صحيحى اصل كلى غنا حرام نشده است مورد پذيرش نيست زيرا خبر صحيح بر حرمت آن داريم مانند روايت ابى الصباح الكنانى كه در آن كلمه زور در آيه  ( وَ الَّذِينَ لا يَشْهَدُونَ الزُّورَ )  به غنا تفسير شده است . « 2 » بلى بعضى در دلالت آن مناقشه كرده‌اند به اينكه در آن به گونه واضح از غنا منع نشده است و تنها به گونه واضح دلالت بر اين دارد كه اهل ايمان نبايد در جلسه زور و ظلم حضور پيدا نمايند .\r\nاو نيز در مصدر ياد شده حدى ابل و غنا در عروسيها را از حيث حكم حرام استثنا دانسته است ولى مورد پذيرش نيست زيرا استثنا آنها از غنا از حيث موضوع است نه از حيث حكم و به سخن ديگر خروج آنها از غنا از باب تخصص است نه تخصيص اين مسأله بحث مفصلى دارد كه از حوصله اين نوشتار خارج است .\r\n3 - مسأله شرايط قاضى\r\nاو در اين مسأله مىگويد . . . ما دليل واضحى را بر اعتبار مرد بودن در قاضى نمىبينيم و تنها اعتبار آن در قاضى معروف است . بلى اگر اجماع در بين محقق باشد بحثى نداريم و گرنه منع به‌گونه كلى از اعتبار آن جاى بحث دارد . « 3 »\r\nولى ما بر اين بينش و اعتقاديم اجماع در مقام بر فرض كه محقق باشد\r\n\r\n\r\n","description":"","footnote":"\r\n( 1 ) . شرح ارشاد ج 8 ، ص 59 .\r\n( 2 ) . وسائل الشيعه ج 12 ، ص 226 .\r\n( 3 ) . شرح ارشاد ج 12 ، ص 15 .\r\n","page_name":" 129 ","page_number":129},
  {"content":"\r\n\r\nهيچگونه اعتبارى ندارد زيرا مدركى و يا محتمل المدركيه است و مدرك اخبار است پس اعتبار بر مدرك آن است نه بر خود اجماع اگر دلالت مدرك كه اخبار است بر مطلب تمام باشد .\r\n\r\nوفات و محل دفن وى\r\nاو در ماه صفر سال 993 در نجف اشرف وفات نمود و در حجره‌اى كه در ايوان طلا قرار دارد دفن شد .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nمقدس اردبيلى مظهر تقدس ، حريت و نوآورى\r\nحجة الاسلام و المسلمين سيد جواد ورعى\r\n\r\n","description":"","footnote":"","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n\r\n\r\nمقدمه\r\nاحمد بن محمد اردبيلى معروف به « مقدس اردبيلى » از فقهاى نامدار اماميه در قرن دهم هجرى است . او كه ملازم با شخصيتهايى چون مولى عبد اللّه يزدى و مولى ميرزاجان باعنوى بود ، با اقامتش در حوزهء نجف باعث رونق هرچه بيشتر اين مركز علمى شد . در محضر او شاگردان برجسته‌اى چون شيخ حسن صاحب معالم و سيد محمد صاحب مدارك ، امير فضل اللّه حسينى تفرشى ، امير علّام و ملا عبد اللّه تسترى تربيت شدند ، و آثار گرانبهايى در فقه از خود بجا نهاد كه معروفترين آنها « مجمع الفائدة و البرهان » در شرح « ارشاد » علامه حلى و « آيات الاحكام » است .\r\nاو كه براى استفاده از عمر گرانبهاى خويش و شاگردانش اهتمام داشت ، آنان را از پرداختن به مباحثى كه دخالت در اجتهاد ندارد و تحصيل آنها تضييع عمر است ، باز مىداشت و اگر مطالعه اثرى را به آنان سفارش مىنمود ، اين نكته را نيز يادآور مىشد . « 1 »\r\nشخصيت علمى و آراء فقهى او مورد توجه و عنايت فقهاء و در معرض\r\n\r\n\r\n","description":"","footnote":"\r\n( 1 ) . منتقى الجمان ، شيخ حسن بن زين الدّين شهيد ثانى ، مقدمه ، ج 1 ، ص 8 .\r\n","page_name":" 133 ","page_number":133},
  {"content":"\r\n\r\nبحث و بررسى قرار داشته ؛ چنانچه زهد و پارساييش ضرب‌المثل مجالس و محافل بوده است ؛ به‌طورى كه علمايى همچون مجلسى ( ره ) او را در زمرهء كسانى شمرده كه با حضرت ولى عصر « ارواحنا فداه » ملاقات نموده و صاحب مقامات و كرامات بوده است .\r\nدر اين مقاله به بخشى از خصوصيات مشرب فقهى و نيز بعضى از ويژگيهاى اخلاقى و اجتماعى او خواهيم پرداخت .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nفصل اول : مشرب فقهى\r\nبدون شك همهء فقهاء در يك حد و مرتبه قرار ندارند . نوادرى از آنان صاحب سبك و مشرب بوده و بقيه از آنان پيروى نموده‌اند . محقق اردبيلى را بايد از دستهء اول شمرد ، او با تحليلها و نقّاديهاى دقيقش در آراء و فتاواى گذشتگان آغازگر دوره‌اى شد كه فقهايى چون صاحب مدارك ، صاحب معالم ، محقق سبزوارى صاحب ذخيره و كفايه و فيض كاشانى صاحب وافى از او پيروى كردند . در اين مجال ، تنها بعضى از ويژگيهاى مشرب فقهى او را برخواهيم شمرد و معرفى كامل بعد فقهى او هم از حوصلهء اين مقاله خارج است و هم از توان اين قلم .\r\n\r\nالف - استدلال به « سهله و سمحه بودن شريعت »\r\nشايد ويژگى بارز مقدس اردبيلى استدلال او به سهولت شريعت مقدس اسلام در مباحث مختلف فقهى باشد ، به طورى كه مىتوان صدها مورد تمسك او را به اين قاعده در اثر فقهىاش مشاهده كرد . قبل از ذكر نمونه‌هايى از اين قبيل ، اشاره‌اى به مستندات اين اصل مىنماييم .\r\nگذشته از آياتى كه سخن از آسان‌گيرى در تكاليف دارد ، رواياتى نيز از\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nطريق خاصه و عامه به اين مضمون نقل شده است . در قرآن مجيد پس از بيان حكم روزه در ماه مبارك رمضان ، درباره بيمار و مسافر و سرّ برداشته شدن حكم روزه از آنان در اين ماه مىفرمايد :\r\n « وَ مَنْ كانَ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ . . . »  « 1 » همچنانكه مىفرمايد :  « . . . ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ »  « 2 » و نيز  « . . . وَ ما جَعَلَ عَلَيْكُمْ فِي الدِّينِ مِنْ حَرَجٍ . . . »  « 3 »\r\nگرچه در فقه از اين آيات شريفه قاعدهء « نفى عسر و حرج » را استفاده كرده‌اند ، اما به قاعده « شريعت سمحه و سهله » بسيار نزديك است ، به‌طورى كه محقق اردبيلى از اين دو در موارد فراوانى كنار يكديگر استفاده كرده است .\r\nمراد از قاعدهء اول آن است كه گرچه دين حاوى تكاليفى است كه بر دوش مردم نهاده شده ، اما در مواردى كه تكليفى بر مردم مشقت‌آور و موجب ناراحتى و حرج بر آنان مىباشد ، آن تكليف برداشته شده است ، و مراد از قاعدهء دوم آن است كه شريعت اسلام ، شريعت با گذشت و آسانى است به‌طورى كه مردم را به خود جذب مىكند . از اين‌رو رسول خدا صلّى اللّه عليه و آله در سفارش خويش به معاذ بن جبل مىفرمايد : « يسّر و لا تعسّر و بشّر و لا تنفّر و انك ستقدم على قوم من اهل الكتاب يسئلونك ما مفتاح الجنّة ؟ فقل شهادة ان لا إله الّا اللّه وحده لا شريك له . » « 4 »\r\nآسان بگير و سخت نگير و بشارت بده و بيزار مكن ، به زودى بر گروهى از اهل كتاب وارد مىشوى كه از تو سؤال مىكنند كليد بهشت چيست ؟ بگو\r\n\r\n\r\n","description":"","footnote":"\r\n( 1 ) . بقره ، آيه 185 .\r\n( 2 ) . مائده ، آيه 6 .\r\n( 3 ) . حج ، آيه 78 .\r\n( 4 ) . مكاتيب الرسول ، على احمدى ميانجى ، ج 1 ، ص 194 ، به نقل از سيرهء ابن هشام ، ج 4 ، ص 260 .\r\n","page_name":" 136 ","page_number":136},
  {"content":"\r\n\r\nشهادت به وحدانيت خدا كه شريكى ندارد .\r\nهمچنانكه در وصاياى خويش به ابو ذر فرمودند :\r\n« يا ابا ذر ان اللّه بعث عيسى بن مريم عليه السّلام بالرهبانية و بعثت بالحنيفية السمحة . . . » « 1 » .\r\nابا ذر ! خداوند عيسى بن مريم را بر رهبانيت مبعوث نمود و من بر دين و آيين با گذشت ( و آسان ) مبعوث شدم .\r\nهمين معنا با عبارت ذيل هم نقل شده كه حضرت فرمودند :\r\n« بعثت بالحنيفية السمحة السهلة » « 2 » .\r\nعباراتى نظير « احبّ الدين الى اللّه الحنيفية السمحة » « 3 » ، « انى ارسلت بحنيفية سمحة » « 4 » ، « قال اللّه . . . انا احق ان يسّر » « 5 » ، « يسّرا و لا تعسرا ، تنفّرا » « 6 » « سدّدوا و قاربوا و يسّروا » « 7 » نيز در منابع اهل سنت نقل شده امير المؤمنين على عليه السّلام نيز در توصيف دين اسلام ، از سهولت آن سخن مىگويد « 8 » .\r\nهمچنانكه ابو جعفر محمد بن على بن الحسين ، شيخ صدوق از على عليه السّلام نقل مىكند :\r\n« سئل على عليه السّلام أيتوضّأ من فضل وضوء جماعة المسلمين احبّ اليك او يتوضّأ من ركو ابيض مخمّر ؟ فقال : لا بل من فضل وضوء جماعة\r\n\r\n\r\n","description":"","footnote":"\r\n( 1 ) . بحار الانوار ، علامه محمد باقر مجلسى ، ج 79 ، ص 233 ، به نقل از مجالس شيخ ؛ شبيه آن در اصول كافى ، كلينى ، ج 5 ، ص 494 .\r\n( 2 ) . بحار الانوار ، ج 65 ، ص 319 ، به نقل از نهايه ابن اثير .\r\n( 3 ) . المعجم المفهرس لالفاظ الحديث النبوى ، مادهء سمحه به نقل از صحيح بخارى ، كتاب الايمان ، ص 29 ، و احمد بن حنبل ج 1 ، ص 236 .\r\n( 4 ) . همان ، به نقل از احمد بن حنبل ، ج 6 ، ص 116 .\r\n( 5 ) . همان ، به نقل از احمد بن حنبل ، ج 5 ، ص 407 .\r\n( 6 ) . همان ، به نقل از بخارى ، مغازى ، ص 360 .\r\n( 7 ) . همان ، به نقل از احمد بن حنبل ، ج 6 ، ص 125 .\r\n( 8 ) . نهج البلاغه ، خطبه 198 .\r\n","page_name":" 137 ","page_number":137},
  {"content":"\r\n\r\nالمسلمين و ان احبّ دينكم الى اللّه الحنيفية السمحة السهلة » « 1 » .\r\nاز على عليه السّلام سؤال شد كه آيا وضو گرفتن با آب باقيماندهء وضوى مسلمان نزد شما محبوبتر است يا از سطل پاكيزه مملوّ آب ؟ حضرت فرمودند : نه ، بلكه از باقيماندهء وضوى مسلمانان و همانا محبوبترين دين نزد خدا ، دين حنيف ، مستقيم ، با گذشت و آسان است .\r\nاز مجموعه روايات فوق معلوم مىگردد كه دين مقدس اسلام بر پايه « سهولت و گذشت » استوار است و در قوانين آن تكاليف دشوار و مشقت‌آور براى مردم وجود ندارد . بر همين اساس فقهاى اسلام در مباحث مختلف فقهى ، اين اصل را مدنظر داشته و برخى از تكاليف را كه با آن منافات دارد ، نفى نموده‌اند . چنانچه در تبليغ دين ، توجه به اين اصل اهميت داشته است . اينك مواردى از كلمات محقق اردبيلى را كه به اين اصل استدلال و استشهاد شده ، يادآور مىشويم .\r\n\r\nارتكاب مشتبه\r\n1 - در برخورد با دو ظرفى كه مشتبه به نجاست است ، بر خلاف مشهور بلكه اجماع كه حكم به اجتناب از هر دو و لزوم تيمم صادر كرده‌اند ، معتقد است :\r\n« و الظاهر بناء على اعتبار قوانين الاصول و اعتبار العلم بالنجاسة جواز استعمال أيهما أراد على تقدير التساوى و الراجح مع الرجحان . . . و هذا هو الموافق للقوانين و الشريعة السهلة الّا انّ العدول عن قول الاصحاب مع عدم الشريك يحتاج الى جرأة تامّة . . .\r\nو بالجملة المسألة مشكلة و لكن دعوى الاجماع فى المختلف فى مثل هذه المسألة مع ما تقدم من الخبرين و عدم الخلاف ، يقتضى وجوب\r\n\r\n\r\n","description":"","footnote":"\r\n( 1 ) . من لا يحضره الفقيه ، شيخ صدوق ، ج 1 ، ص 12 ، حديث 16 . در بعضى نسخه‌ها از امام صادق ( ع ) نقل شده است .\r\n","page_name":" 138 ","page_number":138},
  {"content":"\r\n\r\nالاجتناب لو أمكن و هو يقتضى إراقة الماء ثم التيمم لوجودها فى دليل الأصل و يحتمل الحمل على الاجتناب و لهذا قلنا بالاحتياط دون الوجوب . » « 1 »\r\n\r\nتطهير مسجد با آب قليل\r\n2 - چون وجوب تطهير مسجد با آب كر مستلزم حرج و مشقت است و شريعت نيز سهله و سمحه مىباشد ، مسجد را مىتوان با آب قليل تطهير كرد بخصوص اگر تطهير با دشوارى همراه باشد و موجب تعطيل شدن بخشى از زمين يا تمام مسجد شود كه خود ضرر و خسارت بزرگى است . « 2 »\r\nايشان پس از تأويل ادلهء نجاست آب قليل ، دليل « نفى حرج » و « سهله بودن شريعت » را مؤيدى بر چنين تأويلى و حمل آنها بر غير حالت تطهير مىشمارد . « 3 » چنانچه بر تطهير هر چيزى به وسيلهء آب مطلق نيز به همين دليل تمسك مىجويد . « 4 »\r\n\r\nايمان از روى تقليد\r\n3 - آيا ايمان به اصول اعتقادى بدون دليل كافى است ؟ محقق اردبيلى معتقد است كه اگر آدمى به حدّ يقين رسيد ، كافى است ، هر چند دليلى در كار نباشد ، « 5 » و يكى از دلائل آن را عدم توانايى دختر بچهء نه سالهء بالغى مىشمارد كه قدرت ايمان محققانه و يقين از روى ادلّه را ندارد . نه تنها دختر بچه كه افراد بزرگتر نيز گاهى از چنين توانايى بىبهره‌اند « 6 » . و اين همه را بر اساس\r\n\r\n\r\n","description":"","footnote":"\r\n( 1 ) . مجمع الفائدة و البرهان ، مقدس اردبيلى ، ج 1 ، ص 282 .\r\n( 2 ) . همان ، ص 361 .\r\n( 3 ) . همان ، ص 335 .\r\n( 4 ) . همان ، ص 338 .\r\n( 5 ) . همان ، ج 2 ، ص 55 و 350 .\r\n( 6 ) . همان ، ج 3 ، ص 189 ، 380 .\r\n","page_name":" 139 ","page_number":139},
  {"content":"\r\n\r\nسهولت در امر شريعت مىداند ، بلكه در بعضى از موارد تكليف به محال مىشمارد .\r\n\r\nقبلهء عرفى\r\n4 - ايشان با استدلال به آيات  « فَأَيْنَما تُوَلُّوا فَثَمَّ وَجْهُ اللَّهِ »  « 1 » و  « شَطْرَ الْمَسْجِدِ الْحَرامِ »  « 2 » و رواياتى همچون « ما بين المشرق و المغرب قبلة » « 3 » و نيز قاعدهء « سهله و سمحه بودن شريعت » و عدم وجود دليل معتبرى در مورد قبله ، اظهار مىدارد :\r\n« انا اجد امر القبلة اسهل ما يكون »\r\nچرا كه معتقد است :\r\nدر حالى كه قبله از امور مهمى است كه احكام زيادى مانند عبادات ، ذبح حلال و پاك و دفن ميت بر آن متوقف است و با عنايت به اينكه شارع مقدس تقليد در آن را هم جايز نمىداند و حتى احاله‌اش را به علم هيأت مجاز نمىشمارد ، دقت زياد در روبه قبله بودن لازم نيست ، به علاوه كه اطلاع از آن به عمرى تلاش و زحمت نياز دارد چگونه ممكن است شارع از پيرزنى چنين تكليف دشوارى را بخواهد .\r\nايشان علىرغم مناقشاتش در كلمات اصحاب ، نوآوريهايش در مباحث گوناگون - كه در بخش ديگرى بدان خواهيم پرداخت - غالبا از اظهارنظر صريح در مخالفت با اجماع و اتفاق فقهاء اجتناب مىورزد و در قالب احتمالات سخن مىگويد در خاتمه همين بحث نيز مىنويسد :\r\n« فلولا المخالفة لاكتفيت به ظاهر  ( شَطْرَ الْمَسْجِدِ الْحَرامِ )  فى الآية المتقدمة\r\n\r\n\r\n","description":"","footnote":"\r\n( 1 ) . بقره ، آيه 115 .\r\n( 2 ) . بقره ، آيه 144 .\r\n( 3 ) . وسائل الشيعه ، شيخ حر عاملى ، ابواب القبله ، باب 2 ، ح 9 .\r\n","page_name":" 140 ","page_number":140},
  {"content":"\r\n\r\nو السنة المطهرة سيما للعامى و جوزت له تقليد العارف الموثوق به » « 1 »\r\nسپس دليل جواز تقليد نابينا را در امر قبله شاهدى بر سهولت در قبله و موافق با سهله و سمحه بودن شرع و نفى حرج و مشقت به دليل عقلى و نقلى ، مىداند . « 2 » حتى تفاوت علامات تشخيص قبله را كه در كتب فقهى مضبوط است ، بخصوص در مواردى كه اين علامات به هم نزديك باشد ، از نظر شارع مغتفر دانسته و در قبله قائل به وسعت است . « 3 »\r\nگرچه صاحب جواهر ديدگاه او و پيروانش را مخالف اجماع اصحاب مىشمارد و با نقل كلامى از صاحب مدارك ، مبنى بر اينكه « مستفاد از ادلهء شرعى اين است كه توجه به جهتى كه عرفا قبله بر آن صدق كند ، كافى است » ، مىافزايد :\r\n« الى غير ذلك مما لفّقه اتباع المقدس المزبور مما هو معلوم المخالفة لما اجمع عليه الاصحاب قديما و حديثا ، قولا و عملا منهم و من مقلدتهم فى سائر الاعصار و الامصار و مما هو المستفاد من الكتاب و السنة بل الضرورة من الدين من استقبال القبلة للقريب و البعيد الذى لا يتحقق عرفا الّا باستقبالها حقيقة الذى منه استقبال الجهة بالمعنى الذى ذكرناه سابقا لا الجهة العرفية المبنية على التسامح و عدم الاستقبال حقيقة » « 4 »\r\n\r\nاحكامى دربارهء زنان\r\n5 - محقق اردبيلى با تمسك به خبرى از محمد بن مسلم و قاعدهء سهولت شريعت و دليل نفى حرج و نيز سيرهء متشرّعه در قرى و قصبات بر نپوشاندن پاها\r\n\r\n\r\n","description":"","footnote":"\r\n( 1 ) . مجمع الفائدة و البرهان ، ج 2 ، ص 60 .\r\n( 2 ) . همان ، ص 69 .\r\n( 3 ) . همان ، ص 74 .\r\n( 4 ) . جواهر الكلام ، شيخ محمد حسن ، ج 7 ، ص 343 .\r\n","page_name":" 141 ","page_number":141},
  {"content":"\r\n\r\n( قدمين ) بدون آنكه منعى از سوى ائمه عليهم السّلام يا اهل علم رسيده باشد ، فتوا به عدم وجوب صادر مىكند به خصوص كه بر اكثر زنان پوشاندن پاها دشوار است .\r\nسپس مىافزايد :\r\n« و لو لا خوف الاجماع المدعى لأمكن القول باستثناء غيرها من الرأس و ما يظهر غالبا ذلك فتأمل و يدلّ عليه ايضا ما سيجىء من الاخبار الدالة على جواز كشف الرأس للأمة و الجارية . . . » « 1 »\r\n6 - چنانچه در اينكه « آيا صداى زن بر مرد اجنبى حرام است يا نه ؟ » بحثى مستوفى دارد و با اين اعتقاد كه صداى زن مصداق « عورت » نبوده و حرام نيست در نماز « وجوب اخفات » براى زنان را نپذيرفته است . « 2 »\r\nهمچنانكه در سلام دادن ، سلام او را بر مرد نامحرم مجاز شمرده و در اين مبحث به سخن گفتن حضرت زهرا - سلام اللّه عليها - با سلمان و نيز جواز نوحه‌سرايى براى زنان و منع نكردن آنان از سوى پيامبر صلّى اللّه عليه و آله و ائمه عليهم السّلام استناد جسته است . چه اينكه در بحث اذان هم با استدلال به بعضى از احاديث اذان گفتن زن را مستحب دانسته و در حرمت اسماع و استماع صداى زن تأمل نموده است ولى با اين همه در خاتمه بحث احتياط كرده ، مىگويد :\r\n« نعم الاولى ترك الاسماع و الاستماع » « 3 »\r\nمقدس اردبيلى كه در قدس و تقوا و طهارت نفس در مرتبهء والايى قرار داشت ، عليرغم ارائهء ديدگاههاى نو و احيانا خلاف مشهور ، در مباحث مختلف « احتياط » را نيكو شمرده و آن را سفارش كرده است و در اين بحث نيز اظهار مىدارد : « و الاحتياط ظاهر ان امكن » « 4 »\r\n\r\n\r\n","description":"","footnote":"\r\n( 1 ) . مجمع الفائدة و البرهان ، ج 2 ، ص 105 .\r\n( 2 ) . همان ، ص 228 .\r\n( 3 ) . همان ، ص 163 .\r\n( 4 ) . همان ، ص 105 .\r\n","page_name":" 142 ","page_number":142},
  {"content":"\r\n\r\n\r\nآگاهى از واجبات نماز\r\n7 - « شريعت سهله مقتضى عدم وجوب آگاهى تفصيلى از واجبات نماز است و گمان مىكنم كه انجام عبادت به‌طورى كه آدمى مأمور به آن است ، كفايت مىكند » . ايشان با ذكر اين مطلب ، نظر كسانى را كه معتقد شده‌اند خواندن نماز بدون « اجتهاد و تقليد » و با وجود شرايط باطل مىباشد ، هر چند مطابق اعتقادش و نيز موافق با نظر شارع باشد ، مورد ترديد قرار مىدهد . « 1 »\r\n\r\nوقت نماز جمعه\r\n8 - در بحث وقت نماز جمعه كه آيا همان وقت نماز ظهر است يا نه ؟ مقدس اردبيلى نظر كسانى را كه معتقدند نماز جمعه بايد در وقت اختصاصى نماز ظهر اقامه شود ، مورد نقد قرار داده ، مىگويد :\r\n« و اما آخر وقتها فهو غير مبيّن فى الاخبار صريحا و يحتمل امتداده به امتداد وقت الظهر كما هو مقتضى البدلية . . . و الشريعة السهلة تقتضى الوسعة فان التكليف بمقدارها بعد الزوال بلافصل شاق جدّا و قد يعرض الشغل و عدم الطهارة و قد يجتمع الناس و قد لا يجتمع و بالجملة الظاهر من الشرع عدم جعل ذلك ضابطا و هو الظاهر عند التأمل » « 2 »\r\n\r\nقضاى نماز مستبصر\r\n9 - فقيه روشن‌انديش ما ، ضمن نقد ديدگاه كسانى كه معتقدند چنانچه مخالفى ايمان آورد و شيعه شود ، بايد نمازهاى گذشته را قضا نمايد ، با تمسك به سهولت در امر شريعت ، مىفرمايد :\r\n\r\n\r\n","description":"","footnote":"\r\n( 1 ) . همان ، ص 182 .\r\n( 2 ) . همان ، ص 331 .\r\n","page_name":" 143 ","page_number":143},
  {"content":"\r\n\r\n« نماز عبادتى است كه همه روزه تكرار مىشود . اگر شخصى پس از شصت يا هفتاد سال مستبصر شد ، الزام او به قضاى نمازهاى گذشته ، شاق و دشوار و مخالف با حكمت است . زيرا چنين الزامى موجب بيزارى شخص و بى ميلى به هدايت و ايمان خواهد بود . »\r\nايشان در ادامه ، نكته‌اى اساسى را پيرامون نقش و رسالت فقه و فقيه متذكر شده ، اظهار مىدارند :\r\n« ان هذا هو وظيفة الفقيه و اما صحّة عباداتهم فى نفس الامر بمعنى وجوب ترتّب الثواب عليها و القبول عند اللّه فذلك ليس من الفقه و لا بضرورى لاحد فتفويضه الى اللّه اولى » « 1 »\r\n\r\nاحكامى دربارهء حج\r\n10 - در بحث حج نيابى مىفرمايد :\r\nكسى كه حج نيابى را با عمل حرامى فاسد كرده ، انجام حج ديگرى بدون اجرت بر او واجب نيست چون تكليف به حج ، دو مرتبه ، آن هم بدون اجرت ، تكليفى شاق و توأم با حرج و تنگناست ، چنانچه با شريعت سهله ناسازگار مىباشد . « 2 »\r\n10 - كسى كه حج ميقاتى بر او واجب است ولى عامدا و عالما تعدى نموده ، بازگشت و احرام بستن بر او واجب است :\r\n« الّا ان الشريعة السهلة - و عدم الضيق و الحرج و ارادة اليسر دون العسر - مشعر بالصحة و ان فعل حراما و عصى و يتوب و يعفو عنه تعالى . » « 3 »\r\n11 - در ايراد بر كلام شهيد كه بازگشت به مكه را براى كسى كه طواف را\r\n\r\n\r\n","description":"","footnote":"\r\n( 1 ) . همان ، ج 3 ، ص 213 و 214 .\r\n( 2 ) . همان ، ج 6 ، ص 142 .\r\n( 3 ) . همان ، ص 191 .\r\n","page_name":" 144 ","page_number":144},
  {"content":"\r\n\r\nفراموش كرده ، مىفرمايد :\r\n« لكن الاصل و الشريعة السهلة و كون الناسى معذورا و ما سيأتى فى طواف النساء مع فتوى الاصحاب يدلّ على عدم التكليف به مثل هذه المشقة العظيمة من الرجوع الى مكة من بلاد بعيدة و صرف الاموال و ترك الاهل و الاشتغال و الاحتياط ان أمكن لا يترك و ظاهر كلام الاصحاب يقتضى ذلك . » « 1 »\r\n\r\nيقين به عدالت امام جماعت لازم نيست\r\n12 - از نظر ايشان كه اكثر احكام شرعى بخصوص در حقوق مربوط به حق تعالى مبتنى بر ظن مىباشد ، اقتدا به امام جماعتى كه عدالتش مظنون است ، كافى است . زيرا علم و يقين به آنها غير ممكن يا خيلى دشوار است و خداوند چنين تكليفى را بر بندگانش اراده نكرده و نيز موجب حرج و مشقّتى است كه عقل و نقل آن را نفى مىكند . « 2 »\r\nآراء محقق اردبيلى از اين قبيل ناشى از اين است كه او اكثر احكام شرعى را مبتنى بر ظن و گمان مىداند ، لذا تكليف به « يقين » را دشوار ، مخالف اصل اولى و منافى با ظاهر حال مسلمان مىشمارد . « 3 »\r\n\r\nخمس ارباح مكاسب\r\n13 - محقق اردبيلى در اين بحث سخنى را از مجمع البيان نقل مىكند كه :\r\n« قال اصحابنا ان الخمس واجب فى كل فائدة تحصل للانسان من المكاسب و أرباح التجارات و فى الكنوز و المعادن و الغوص و غير ذلك مما هو مذكور فى الكتب و يمكن أن يستدل على ذلك - الى عموم الخمس\r\n\r\n\r\n","description":"","footnote":"\r\n( 1 ) . همان ، ج 7 ، ص 64 .\r\n( 2 ) . همان ، ج 3 ، ص 268 .\r\n( 3 ) . همان ، ص 230 .\r\n","page_name":" 145 ","page_number":145},
  {"content":"\r\n\r\nفى كل فائدة تحصل للانسان - بهذه الآية فان فى عرف اللغة يطلق على جميع ذلك اسم الغنم و الغنيمة انتهى . » « 1 »\r\nسپس با نقد اين سخن و ضمن عدم صحت خبرى كه بر اين مطلب دلالت مىكند ، معتقد است كه اگر روايت عام باشد ، بايد به بيش از آنچه صاحب مجمع البيان اظهار داشته ، دلالت كند . آنگاه ضمن ايراد اشكالاتى بر اين ديدگاه مىگويد :\r\n« و نجد فى الايجاب . . . عسرا و ضيقا و مثلهما منفى غالبا فى الشريعة السهلة و الاجماع المدعى غير معلوم » « 2 »\r\nايشان پس از نقل اقوال فقهاء ، مخالفت با اصحاب را كه قائل به « عدم وجوب خمس » در ارباح مكاسب شده‌اند ، هر چند مشكل مىداند اما فتوى به وجوب را بالاخص بر شيعه و بويژه نسبت به سهم امام در زمان غيبت مشكلتر مىداند . و در نهايت نتيجه مىگيرد كه در زمان غيبت پرداخت سهم سادات بر مردم واجب و پرداخت سهم امام عليه السّلام نيز احتياط واجب است . « 3 »\r\nناگفته نماند كه ميزان دلالت اين اصل در موارد ياد شده ، يكسان نيست ، برخى در حد اشعار ، برخى در حد ظهور و . . . مىباشد .\r\n\r\nب : نوآورى و تحقيق\r\nمحقق اردبيلى يكى از فقهاى نوآور و دقيقى است كه با تأمل و تشكيك در آراء فقهى فقهاء سلف و ادلهء آنها ، دريچه‌هايى نو به روى آيندگان گشوده است .\r\nصاحب جواهر كه به نظرات و ديدگاههاى او پرداخته ، در بسيارى از موارد از او به عنوان اولين كسى كه با فقهاى قبل از خود مخالفت كرده و سخن جديدى عرضه كرده ، ياد مىكند و البته در موارد فراوانى هم گروهى از فقهاى بعدى از او\r\n\r\n\r\n","description":"","footnote":"\r\n( 1 و 2 و 3 ) همان ، ج 4 ، ص 316 و 317 .\r\n","page_name":" 146 ","page_number":146},
  {"content":"\r\n\r\nپيروى نموده و ديدگاهش را دنبال كرده‌اند . تعبيراتى كه از جواهر ملاحظه مىكنيد ، گواه بر اين مطلب است :\r\n- لم أر مخالفا بين المتأخرين عدا الاردبيلى و من تبعه . « 1 »\r\n- بل لا أجد فيه مخالفا بيننا و بين غيرنا سوى ما عن الاردبيلى من ان الظاهر عدم الضمان . « 2 »\r\n- الى ان ظهر مولانا مقدس الاردبيلى فاظهر هذا الشك كما هى عادته فى كثير من المقامات و تبعه عليه بعض المتأخرين فى بعض المقامات و خالف نفسه فيها فى آخر . « 3 »\r\n- بل لعله صار سببا لجرأة غيره على ذلك ايضا . « 4 »\r\n- بل لم اجد من صرح بالفرق بينه و بين العلو بذلك قبل الاردبيلى و تبعه بعض من تأخر عنه منهم الاستاذ فى كشفه بل ببعض من وسوس فى الاول وافق فى المقام كصاحب المدارك . « 5 »\r\n- و ما رأيت أحدا تنبه لما ذكرناه الّا الاردبيلى فانه قد ذكر بعضا منه . « 6 »\r\n- در اينكه غسلهاى ديگر غير از غسل جنابت كفايت از وضو مىكند يا نه ؟ ابو على و علم الهدى قائل به كفايت شده‌اند ، سپس مىفرمايد : فلم اعثر لهما موافق سوى جماعة من متأخرى المتأخرين كالاردبيلى و تلميذه صاحب المدارك و تبعهما فى الذخيرة و المفاتيح و الحدائق . « 7 »\r\n- مشهور در كيفيت تيمم قائل است كه در تيمم بدل از وضو يك مرتبه\r\n\r\n\r\n","description":"","footnote":"\r\n( 1 ) . در مجلدات گوناگون جواهر اين تعبير آمده است .\r\n( 2 ) . جواهر الكلام ، ج 26 ، ص 99 .\r\n( 3 ) . همان ، ج 1 ، ص 298 .\r\n( 4 ) . همان ، ج 22 ، ص 410 .\r\n( 5 ) . همان ، ج 10 ، ص 153 .\r\n( 6 ) . همان ، ج 41 ، ص 146 .\r\n( 7 ) . همان ، ج 3 ، ص 241 .\r\n","page_name":" 147 ","page_number":147},
  {"content":"\r\n\r\nمسح صورت و پشت دستها لازم است و در تيمم بدل از غسل دو مرتبه :\r\nهو كذلك بل لم يعرف مفت بغيره فى سائر كتبهم الى زمن الاردبيلي و الكاشانى الذين هما اول من فتحا باب المناقشة للاصحاب مع ان اولهما قال :\r\nهو احوط و اولى .\r\nقابل ذكر است كه محقق در معتبر و شهيد در ذكرى يك مرتبه را در هر دو كافى دانسته‌اند و مجلسى در بحار ، و سيد در مدارك و بحرانى در حدائق و صاحب رياض نيز بر همين رأى قائلند . « 1 »\r\n- فما اختلج المقدس الاردبيلى من الشبهة فى المقام خصوصا بالنسبة الى التكليف بالقضاء خارج الوقت بل سرت منه الى جماعة من الاعلام بل منهم من اصرّ على عدم الاعادة ايضا فى خصوص الجاهل الغير المتنبه كما انّ منهم من اصرّ على عدم القضاء عليه بل فى المدارك و غيرها الاصرار على عدم مؤاخذة المتنبه على ترك ذلك المجهول لديه و ان كان يعاقب على تركه النظر و البحث و السؤال ليس فى محلّه . « 2 »\r\n- اگر سوره در نماز بر حمد مقدم شد ، نماز چه حكمى دارد ؟\r\n. . . ان لم نقل ببطلان صلاته الذى صرّح به الفاضل و الشهيدان و المحقق الثانى و غيرهم بل لم اعرف احدا صرّح بالصحة قبل الاردبيلى فيما حكى عن مجمعه و بعض اتباعه . « 3 »\r\n- اگر فدكى با متيه مشتبه شد و اطراف علم اجمالى هم محصور بود ، بايد اجتناب كرد تا علم تفصيلى به فدكى حاصل شود :\r\nبلا خلاف معتد به اجده فيه بل يمكن تحصيل الاجماع عليه . . . خلافا للمقدس الاردبيلى و بعض من تبعه فجوزه لدعوى الاصل الممنوعة كما\r\n\r\n\r\n","description":"","footnote":"\r\n( 1 ) . همان ، ج 5 ، ص 207 .\r\n( 2 ) . همان ، ج 6 ، ص 207 تا 209 .\r\n( 3 ) . همان ، ج 9 ، ص 338 .\r\n","page_name":" 148 ","page_number":148},
  {"content":"\r\n\r\nقررناه فى محله و . . . « 1 »\r\n- تنها كسى كه در قاعدهء « كل عقد يضمن بصحيحه يضمن بفاسده » تأمل كرده ، اردبيلى است . « 2 »\r\n\r\nامتياز فقهاء\r\nفقهاى بزرگ كسانى را كه در اجتهاد و رد فروع بر اصول مهارت نداشته و از خود « ابتكار و خلاقيت » نشان نمىدهند ، « فقيه » به معناى واقعى نمىدانند و برجستگى را از آن كسانى مىدانند كه راههاى ناگشوده را بگشايند و با طرح مطالب و استدلالهاى نو ، راه را براى آيندگان باز كنند و اساسا رشد و بالندگى فقه و فقاهت در طى قرون و اعصار گذشته بر همين پايه بوده است .\r\nمحقق اردبيلى هر چند در بسيارى از موارد كه در كلمات فقها تأمل نموده ، به نتيجه‌اى كه از نظر فقهاى ديگر مورد قبول باشد ، دست نيافته ، اما « جرأت و جسارت » او در طرح نكات جديد قابل توجه است . اتفاقا خود او امتياز فقهاء را در همين امر مىداند . در اينكه « اگر جاهل بجاى نماز قصر ، تمام بخواند » ، معتقد است كه مطلقا اعاده ندارد به دليل روايات و شريعت سهله سمحة ، سپس در خاتمه مىگويد :\r\n« و احتط مهما امكن فان الامر صعب و لا يمكن القول بكلّية شيء بل تختلف الاحكام باعتبار الخصوصيات و الاحوال و الازمان و الامكنة و الاشخاص و هو ظاهر و باستخراج هذه الاختلافات و الانطباق على الجزئيات المأخوذة من الشرع الشريف امتياز اهل العلم و الفقهاء شكر اللّه سعيهم و رفع درجاتهم . » « 3 »\r\n\r\n\r\n","description":"","footnote":"\r\n( 1 ) . همان ، ج 36 ، ص 339 .\r\n( 2 ) . همان ، ج 37 ، ص 72 .\r\n( 3 ) . مجمع الفائدة ، ج 3 ، ص 436 .\r\n","page_name":" 149 ","page_number":149},
  {"content":"\r\n\r\nاو به قدرى براى « اجتهاد » ارزش قائل بود كه از غلتيدن در « وادى تقليد » بيم داشت . در بحث ركعت سوم و چهارم نماز كه « حمد لازم است يا تسبيحات اربعه ؟ » مىگويد :\r\n« و الظاهر الاكتفاء بمرة واحدة او بالتسعة لعدم ثبوت الزيادة بدليل فلا ينبغى اختيار الزيادة لا وجوبا و لا استحبابا . . . و مجرد وجود القائل لا يجعله راجحا فقول بعض الاصحاب بانه احوط و بعضهم بانّه مستحب محلّ التأمل و نجد الاختصار اولى فى هذا الزمان لعدم ظهور دليل القائل مع عدمه لعل كان له دليلا و ما وصل الينا و لكن ينبغى اختياره لمجرد ذلك و الّا فتقليد . » « 1 »\r\n\r\nدر بوتهء نقد\r\nصاحب جواهر در موارد زيادى ، تأملات اردبيلى را نپذيرفته و حتى گاهى او را مورد نقد شديد قرار داده است ، معذلك به آراء و نظرات او عنايت داشته و مورد بررسى قرار داده است . به مواردى از نقدهاى تند جواهر توجه كنيد :\r\n- در اينكه « پرستار بچه چنانچه در هر روز يك مرتبه لباسش را تطهير كند ، كافى است » ، مىفرمايد :\r\n« لا اعرف فيه خلافا كما اعترف به فى الحدائق و عن الدلائل الّا ممن لا يعتد بخلافه فى امكان تحصيل الاجماع فمن عادته الخلاف لخلل فى الطريقه كصاحبى المعالم و المدارك و الذخيرة بعد اعتراف الاخيرين بانه مذهب الشيخ و عامة المتأخرين تبعا لتوقف الاردبيلى فيه من ضعف مستنده الذى هو خبر أبي حفص . . .\r\nو فيه انه بعد تسليم عدم امكان رفعه و لو على الظنون الاجتهادية غير\r\n\r\n\r\n","description":"","footnote":"\r\n( 1 ) . همان ، ج 2 ، ص 208 .\r\n","page_name":" 150 ","page_number":150},
  {"content":"\r\n\r\nقادح بعد الانجبار بأدنى مراتب الاشتهار . » « 1 »\r\nاگر مشترى ثمن را دريافت كرد و تلف شد ، آيا ضامن است يا نه ؟ فقهاء قائل به ضمانند ، از اين‌رو صاحب جواهر بر اردبيلى و بحرانى خرده مىگيرد و مىگويد :\r\n« فما عن الاردبيلى و تابعه المحدث البحرانى من الوسوسة فى ذلك لاصالة البرائة و امكان العلم فضلا عن الظن بالرضا من البايع بالتصرف فى المبيع عوض التصرف فى الثمن و ان كان البيع فاسدا و نحو ذلك من الخرافات الخارجة عن مفروض المسأله الذى هو قبض المبيع بالبيع الفاسد . . . فى غير محله » « 2 » .\r\n\r\nملاك مثليّت و قيميّت\r\n- اردبيلى درباره دو اصطلاح « قيمى و مثلى » ضمن اينكه ادله را فاقد چنين اصطلاحاتى مىداند ، در بعضى از آيات نيز كه شبيه آنها وجود دارد  ( فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ  -  جَزاءُ سَيِّئَةٍ سَيِّئَةٌ مِثْلُها  و . . . ) ، حمل بر مثليت عرفى مىكند نه اصطلاحى كه تعريف كرده‌اند : هو ما يتساوى قيمة اجزائه .\r\nسپس پس از اشكال بر تعاريف ، مىگويد :\r\n« ان تحقيقه مشكل جدا و هو مبنى احكام كثيرة و الذى تقتضيه القواعد انّه لفظ عليه احكام بالاجماع و الكتاب و السنة و ليس له تفسير فى الشرع و ما ذكر مجرد الاصطلاح فيمكن ان يحال الى العرف و هو كل ما يقال ان لهذا مثلا عرفا يؤخذ به فان تعذر او لم يكن اصلا فالقيمة بل\r\n\r\n\r\n","description":"","footnote":"\r\n( 1 ) . جواهر الكلام ، ج 3 ، ص 231 .\r\n( 2 ) . جواهر الكلام ، ج 22 ، ص 414 .\r\n","page_name":" 151 ","page_number":151},
  {"content":"\r\n\r\nينبغى ملاحظة مثل المتلف فلا يجزىء مطلق الحنطة عن الصنف الخاص المتلف بل لا فرق بينها و بين الثوب بل و الفرس و غيرهما اذا كان لهما امثال عرفية . »\r\nولى صاحب جواهر نپذيرفته و پاسخ مىدهد :\r\n« لكن ذلك كلّه كما ترى مخالف للاجماع بقسميه بل و لما هو كضرورى الفقه بين العامة و الخاصة . . . » « 1 »\r\nاز نقدهاى جواهر در مواضع مختلف برمىآيد كه محقق اردبيلى بيش از آنكه به آراء و نظرات فقهاء توجه نمايد ، خود به تحقيق و دقت و موشكافى در ادله مىپردازد و هر آنچه را كه مقتضاى ادله بيابد ، اظهار مىكند هر چند در موارد فراوانى فتوى نمىدهد .\r\nدر بحث « ارث بردن ولد ملاعنه » صاحب جواهر از اعتماد اردبيلى به دو روايت شاذّ و موافق عامه ، اظهار نگرانى مىكند و مىفرمايد :\r\n« نسأل اللّه ان لا يكون ذلك من اختلال الطريقة و لقدا أجاد فيما حكى عنه من شدة التشنيع على خلاف المشهور . » « 2 »\r\n\r\nشبهه ، لازمهء بحث و اجتهاد\r\nاو در مباحث فقهى خويش ، به قدرى در استدلالهاى اصحاب دقت نظر و تأمل دارد كه در بحث « صلوة جمعه در زمان غيبت » ، پس از نقل و نقد ديدگاههاى مختلف مىگويد :\r\n« و بالجملة الخلاص من الشكوك و الشبهة للمؤمنين ممّا لا يمكن الّا بظهور ولى الامر و الناطق بالحق اليقين و اما من دونه فالامر صعب\r\n\r\n\r\n","description":"","footnote":"\r\n( 1 ) . جواهر الكلام ، ج 37 ، ص 86 .\r\n( 2 ) . همان ، ج 39 ، ص 267 .\r\n","page_name":" 152 ","page_number":152},
  {"content":"\r\n\r\nكثيرا اللّه يفرج عنا الهموم و رفع الشكوك و الغموم بحقّ مدينة العلوم و بابها المعصوم بظهور وارث الحكم و العلوم و لعلّ الحكمة فى ذلك عدم الغفلة و الاشتغال بجميع انواع العبادات و اكتساب الكمالات لعلّه تقع حسنة من الحسنات عند اللّه من المقبولات فلم يعذبه به عذاب اوجبته السيئات و لكن مثل الغريق الذى يتشبث بالحشيشات رجاء لخلاص النفس من الغرقات المهلكات الموقعة فى اسفل الدركات و لا بد من عدم الاعتداد بشىء مما يتفق له من العبادات و جعل الوسيلة الى درجات العاليات محض الالطاف و الانعامات و شفاعة ذوى الشفاعات و الانقطاع اليه بالكلية فى السرّ و العلانيات بتصوير نفسه خالية من الخيرات . . . فانّى ما افهم مسألة خالية عن شىء من الشبهات الّا قليلة من الكثيرات و كانه يرشدك الى الحكمة المذكورة . » « 1 »\r\nدر اين بيان طولانى رهايى از شك و شبهه را براى مؤمنين غير ممكن مىداند مگر آنكه خداوند عنايت نموده و ولى عصر ( عج ) ظهور فرمايد .\r\nو احتمال مىدهد كه سرّش ترغيب مردم به عبادات و خيرات بيشتر باشد و از اينكه خود مسأله‌اى را بدون شبهه فهميده باشد ، بسيار نادر مىداند .\r\n\r\nتجزّى در اجتهاد\r\nفقهاء معمولا همه احكامى را كه براى مجتهد مطلق اثبات مىكنند ، براى مجتهد متجزّى قائل نيستند به‌طورى كه صاحب جواهر مىگويد :\r\n« من كسى را جز اردبيلى كه همه احكام مجتهد مطلق را براى متجزّى ثابت كند نيافتم . »\r\nولى بر مستند اردبيلى و تمسك او به خبر ابى خديجه و صحيحه ابى بصير\r\n\r\n\r\n","description":"","footnote":"\r\n( 1 ) . مجمع الفائدة البرهان ، ج 2 ، ص 363 و 364 .\r\n","page_name":" 153 ","page_number":153},
  {"content":"\r\n\r\nو امثال آن اتكال مىكند و به قرينه شهرت و اجماع احكام موردنظر در روايات را تنها براى مجتهد مطلق ثابت مىداند . « 1 »\r\n\r\nغنا و مستثنيات آن\r\nمحقق اردبيلى پس از نقل دو تعريف از غنا ، تعريف مشهورتر را كه آن را « مدّ صوت الانسان المشتمل على الترجيع المطرب » دانسته‌اند ، ترجيح داده و آنچه را كه اجماع بر حرمتش قائم شده ، غناى مقيد به دو قيد « ترجيع » و « مطرب » دانسته است . به‌طورى كه بدون اين دو قيد را مشمول « اصالة الاباحة » شمرده ، گرچه مدلول ادلّه اعم است . سپس احاديث را نقل كرده ، مىنويسد :\r\n« و لكن ما رأيت رواية صحيحة صريحة فى التحريم و لعلّ الشهرة تكفي مع الاخبار الكثيرة بل الاجماع على تحريم الغناء و التخصيص يحتاج الى دليل و يمكن ان يقال الاخبار ليست بحجة و انّما الاجماع و الشهرة مع القيدين فلا حجة على غيره و الاصل دليل قوى و الاحتياط واضح . » « 2 »\r\nاين در حالى است كه صاحب جواهر بر حرمت غنا ادعاى اجماع محصل و منقول نموده و سنت متواتره بر آن دلالت دارد حتى ادعاى ضرورت آن را در مذهب شيعه دارد ، از اين‌رو كسانى را كه غناى مجرد از حرام خارجى مثل سخن باطل و امثال آن را حلال شمرده ، غريب مىداند . چنانچه نظر كسانى را كه چنين چيزى را اصلا غنا نمىداند ، اغرب شمرده و آن را مخالف اصطلاح فقهاء و عرف و روايات مىداند زيرا همه آنان در اينكه غنا از مقوله صدا يا كيفيت آن است ، بدون اينكه امر ديگرى در آن دخيل\r\n\r\n\r\n","description":"","footnote":"\r\n( 1 ) . جواهر الكلام ، ج 21 ، ص 401 .\r\n( 2 ) . مجمع الفائده ، ج 8 ، ص 57 تا 58 .\r\n","page_name":" 154 ","page_number":154},
  {"content":"\r\n\r\nباشد ، متفقند . « 1 »\r\nبحث غنا لااقل در شناخت ماهيت آن و نيز آنچه در شرع موضوع حكم واقع شده ، مورد اختلاف است .\r\nحضرت امام خمينى كه ابواب جديدى را در ابواب مختلف فقه گشوده ، در اين بحث ضمن تحسين مرحوم شيخ محمد رضا اصفهانى كه غنا را به « صوت الانسان الذى من شأنه ايجاد الطرب بتناسبه لمتعارف الناس و الطرب هو الخفة الّتى تعترى الانسان فتكاد ان تذهب بالعقل و النقل فعل المسكر لمتعارف الناس ايضا » تعريف نموده و ايراد اشكالاتى براين تعريف ، خود تعريف كاملترى ارائه نموده و مىفرمايد :\r\n« انه صوت الانسان الذى له رقّة و حسن ذاتى و لو فى الجملة و له شأنية ايجاد الطرب بتناسبه لمتعارف الناس » .\r\nلذا غنا را بر خلاف نظر محقق اردبيلى ، متقوم به مدّ و ترجيع نمىداند چه بسا كه صدايى عارى از اين دو خصوصيت باشد و در عين حال غنا را بر آن اطلاق شود و محكوم به حرمت باشد . « 2 »\r\nاردبيلى سپس مستثنيات حرمت غنا را برشمرده و در انتها مىفرمايد :\r\nشايد دليل همه مستثنيات اين نكته باشد كه آنچه بواسطه اجماع ثابت شد ، غير از اين موارد است ، روايات هم كه صحيح و صريح در تحريم نيستند و اصل هم جواز است ، بنابر اين آنچه حرمتش بوسيله دليل ثابت شده ، حرام و بقيه بر جواز خود باقى است .\r\nآنگاه به عنوان مؤيد مطلوبيت و مرغوبيت گريه ، ثوابهاى فراوان آن را ياد آور مىشود و مىگويد :\r\n\r\n\r\n","description":"","footnote":"\r\n( 1 ) . جواهر ، ج 22 ، ص 45 .\r\n( 2 ) . المكاسب المحرمة ، امام خمينى ، ج 1 ، ص 198 تا 202 .\r\n","page_name":" 155 ","page_number":155},
  {"content":"\r\n\r\n« و الغناء معين على ذلك و انه متعارف دائما فى بلاد المسلمين فى زمن المشايخ الى زماننا هذا من غير نكير و هو يدلّ على الجواز . » « 1 »\r\nامام خمينى بر اين شاهد خرده گرفته و مىفرمايند :\r\nتمسك يا بايد به سيرهء مشايخ مبنى بر گوش دادن به غنا و منع و انكار نكردن آن باشد كه با وجود اين همه اختلاف در اجتهاد نمىتواند حجت باشد بعلاوه كه اساسا چنين سيره‌اى در كار نبوده بلكه بعضى از فقهاء آن را منع كرده و از مجالس مرثيه‌خوانى كه توأم با غنا بوده ، برمىخواستند يا به واسطهء اتصال سيرهء مشايخ به زمان معصومين عليهم السّلام باشد كه آن هم ممنوع است زيرا در مجالس مرثيه‌خوانى قبل از عهد صفويه چنين چيزهايى مرسوم نبوده است ولى در عصر ائمه و پس از آن تا مدت زيادى بدون ترديد چنين مجالسى متعارف نبوده است چه رسد به مرثيه‌خوانى توأم با غنا در برابر ديدگان معصومين عليهم السّلام ، پس نمىتوان عدم انكار چنين روشى را از ناحيه آنان اثبات كرد .\r\nهمچنانكه سخن اردبيلى را كه « تحريم غنا را به خاطر طرب‌انگيز بودن آن دانسته و چون در مراثى طرب و شادى وجود ندارد ، بلكه جز حزن و اندوه به همراه ندارد » مورد نقد قرار داده و مىفرمايند :\r\n« چون طبيعت غنا عبارت است از صوت مطرب و ادله نيز مطلق مىباشند ، لذا تحريم غنا بخاطر طرب‌انگيز بودن آن نيست و اين نكته گذشت كه موادّ دخالتى در حرمت غنا و موضوع آن ندارد . . . » « 2 »\r\nمحقق اردبيلى پس از ذكر مؤيداتى بر مختار خويش ، در انتها مىنويسند :\r\n« و بالجملة عدم ظهور دليل التحريم و الاصل و ادلة جواز النياحة\r\n\r\n\r\n","description":"","footnote":"\r\n( 1 ) . مجمع الفائدة ، ج 8 ، ص 60 .\r\n( 2 ) . المكاسب المحرمة ، ج 1 ، ص 202 .\r\n","page_name":" 156 ","page_number":156},
  {"content":"\r\n\r\nمطلقا بحيث يشمل الغناء بل الظاهر انّها لا تكون الّا معه ، يفيد الجواز و اللّه يعلم . « 1 »\r\nگرچه در مبحث قضا و شرايط شاهد ، اين استثناء را در فرض صدق غنا مشكل دانسته و اجتناب را احوط شمرده است .\r\n\r\nاستحباب مسح بر جبيره\r\nصاحب جواهر ضمن بيان اين مطلب كه همه فقهاء قائل به تعيّن مسح بر جبيره در اعضاى وضو هستند و مخالفى تا زمان مقدس اردبيلى وجود ندارد ، نظر او را چنين بيان مىكند :\r\n« انّه يمكن الاستحباب و الاجتزاء به غسل ما حولها الّا ان يثبت اجماع او نحوه و تبعه فى ذلك صاحبا المدارك و الذخيرة » « 2 »\r\n\r\nقضاوت زن\r\nدر مبحث قضا مشهور فقهاء « ذكورة » را شرط قاضى مىدانند و قضاوت زن را مجاز نمىدانند به طورى كه محقق در شرايع مىفرمايد :\r\n« و لا ينعقد القضاء للمرأة و ان استكملت الشرائط » « 3 » .\r\nو صاحب جواهر براى اثبات آن به اجماع و حديث نبوى عامى « لا يفلح قوم وليتهم امرأة » و « لا تتولى المرأة القضاء » و وصيت پيامبر صلّى اللّه عليه و آله به على عليه السّلام « يا على ليس على المرأة جمعة . . . و لا تولّى القضاء » تمسك نموده است . « 4 » البته روايات سندا ضعيف است ولى شيخ انصارى « عدم الخلاف » را جابر ضعف\r\n\r\n\r\n","description":"","footnote":"\r\n( 1 ) . مجمع الفائدة ، ج 8 ، ص 62 ، و نيز ر . ك به ج 12 ، ص 336 تا 338 .\r\n( 2 ) . جواهر الكلام ، ج 2 ، ص 295 .\r\n( 3 ) . شرايع الاسلام ، محقق حلّى ، ج 4 ، ص 68 .\r\n( 4 ) . جواهر الكلام ، ج 40 ، ص 14 ، به نقل از سنن بيهقى و بحار ج 103 ، ص 254 .\r\n","page_name":" 157 ","page_number":157},
  {"content":"\r\n\r\nسند شمرده است . « 1 » صاحب جواهر سه مؤيّد بر استدلال خود ذكر مىكند و مىنويسد :\r\n« مؤيدا بنقصها عن هذا المنصب و انّها لا يليق لها مجالسة الرّجال و رفع الصوت بينهم و بانّ المنساق من نصوص النصب فى الغيبة غيرها بل فى بعضها التصريح بالرجل ، لااقل من الشك و الاصل عدم الاذن . » « 2 »\r\nالبته براى اثبات اين نظر عده‌اى به آيه شريفه  « الرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ »  « 3 » تمسك جسته‌اند ولى مورد نقد قرار گرفته ، زيرا آيه شريفه مربوط به اداره امور خانواده و بيان مسؤوليت مرد در محيط خانواده است و عموميت ندارد چرا كه در اين صورت لازم مىآيد كه زنان نتوانند هيچگونه مسؤوليتى را در اجتماع كه نوعى ولايت و سلطه بر مردان دارد ، بر عهده گيرند . چنانچه برخى از اينكه زن نمىتواند امام جماعت شود ، خواسته‌اند در اين مسأله بالالويه عدم صلاحيت زن را بر قضاوت استفاده نمايند . « 4 » با وجود چنين تسالمى بين فقهاء ، محقق اردبيلى در اين حكم خدشه نموده و مىفرمايد : « و اما اشتراط الذكورة فذلك ظاهر فيما لم يجز للمرأة فيه امر ، و امّا فى غير ذلك فلان علم له دليلا واضحا ، نعم ذلك هو المشهور . فلو كان اجماعا فلا بحث ، و الّا فلا نعلم بالكلية محلّ بحث اذ لا محذور فى حكمها بشهادة النساء مع سماع شهادتهنّ بين المرأتين مثلا بشيء مع اتصافها بشرائط الحكم . » « 5 »\r\nسخن در صحت يا سقم دلائل اين فقيه بزرگ نيست ، بلكه غرض ما بيان شواهدى بر دقت نظر ، حرّيت و شجاعت او در نقد آراء و نظرات\r\n\r\n\r\n","description":"","footnote":"\r\n( 1 ) . القضاء و الشهادات ، ص 41 .\r\n( 2 ) . جواهر الكلام ، ج 40 ، ص 14 .\r\n( 3 ) . نساء ، آيه 32 .\r\n( 4 ) . فقه القضاء ، عبد الكريم موسوى اردبيلى ، ص 80 تا 83 .\r\n( 5 ) . مجمع الفائده ، ج 12 ، ص 15 .\r\n","page_name":" 158 ","page_number":158},
  {"content":"\r\n\r\nفقهاست . كه برخى ، از سوى فقهاى بعد از او دنبال شده و برخى مردود شمرده شده است .\r\n\r\nمناقشات سندى در احاديث\r\nاز ويژگيهاى ديگر اردبيلى دقت نظر و تحقيقات و مناقشات رجالى او در اسناد روايات است . روشى كه قبل از او كمتر به چشم مىخورد . او با بحث در رجال احاديث و رواياتى كه مورد قبول فقهاى قبل از خود بوده ، در مواردى روايت را كنار نهاده و از عمل به آنها خوددارى كرده است و شايد انتقاد شديد جواهر در برخى از مواضع و « مخلّ بودن طريقهء » او را مؤيد سخن خويش قرار داده ، ناشى از همين دقتهاى موشكافانه در دلالت روايات و ايراد اشكالهاى سندى و تأمل در برخى از مسائل پذيرفته شده در فقه همچون تخصيص كتاب با يك خبر واحد و امثال آن باشد . البته اين مطلب خود فصل جداگانه‌اى مىطلبد تا شواهد آن در كلام اردبيلى ارائه شود .\r\n\r\nج : روشن‌بينى و واقع‌نگرى\r\n« روشن‌بينى » از خصوصيات ديگرى كه در اين فقيه برجسته و آراء و نظرات او به چشم مىخورد . ديدگاه او نسبت به شريعت و هدف شارع مقدس در جهت هدايت انسانها سبب گرديده تا با روشن‌بينى خاصى در مباحث وارد شود ، چنانچه قدس و تقواى او موجب نشده تا با « احتياط » هاى فراوان مردم را دچار زحمت نمايد و يا خود به « انزوا » و يا « تحجر » مبتلا گردد ، بلكه با ديد جامع نسبت به دين ، مباحث فقهى را با عنايت به واقعيتهاى اجتماعى و مسائل مبتلا به مردم و جامعه طرح نموده است . بخشى از آراء و نظرات او را يادآور شديم ، اينك نمونه‌هاى ديگرى را كه مىتواند نشانگر اين بعد از شخصيت و انديشهء او باشد ، ارائه مىكنيم .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nعدم لزوم قواعد تجويدى\r\n1 - در اينكه « آيا رعايت قواعد تجويدى در قرائت نماز واجب يا مستحب است يا نه ؟ » مىفرمايد :\r\n« اما باقى صفات الحروف من الترقيق و التفخيم و الغنّه و الاظهار و الاخفاء ، فالظاهر عدم الوجوب بل الاستحباب لعدم الدليل شرعا و صدق القرآن لغة و عرفا و ان كان عند القراء واجبا ما لم يؤد الى زيادة حرف و تفصانها و عدم اخراج الحروف عن مخرجه و مدّ و تشديد و مع ذلك ينبغى رعاية ذلك كله و الاحتياط التام . » « 1 »\r\nاز نظر ايشان همين كه قرائت به گونه‌اى بود كه در لغت و عرف « قرآن » بر او صدق كند ، كافى است معذلك در پايان رعايت احتياط را لازم دانسته‌اند .\r\nايشان كه از وسوسه‌هاى بىمورد مردم و گاهى علماء در نماز بويژه « قرائت » آگاه بوده ، تمام سعىاش اينستكه حدود واجبات و مستحبات را مشخص كند و احتياط را در مرحلهء نهايى - آن هم نه به عنوان احتياط واجب - توصيه نمايد .\r\n\r\nافقه مقدم است\r\n2 - در تعارض ميان امام جماعتى كه قرائتش بهتر است و امام جماعتى كه از نظر فقهى قويتر است ، دومى را مقدم مىدارد و ملاك تقدم را « فقاهت » مىداند نه « قرائت . » « 2 »\r\nاين در حالى است كه صاحب جواهر تقدم « اقرأ » را مشهور بين اصحاب مىداند ، بلكه مسأله‌اى كه از زمان صدوق و پدرش اتفاقى است . « 3 » با اين وجود\r\n\r\n\r\n","description":"","footnote":"\r\n( 1 ) . همان ، ج 2 ، ص 219 .\r\n( 2 ) . همان ، ج 3 ، ص 253 .\r\n( 3 ) . جواهر ، ج 13 ، ص 357 .\r\n","page_name":" 160 ","page_number":160},
  {"content":"\r\n\r\nمحقق اردبيلى مىگويد :\r\n« فلا يبعد تقديم الاعلم لما مرّ و لشرف العلم و علوّ رتبته عند اللّه فيكون صاحبه اقرب الى القبول عند اللّه و الى استجابة دعائه لا من يزيد فى القرائة حسنا و مندوباتها مع انه قد لا يكون عارفا بمندوبات الصلاة و مكروهاتها و مسائل الخلافية التى قد يؤدّى تركها الى البطلان عند البعض او نقص الثواب فيقدّم الأفقه فى الاحكام الصلاة و مع التساوى فالأفقه فى غيره كما اختاره الشارح . » « 1 »\r\n\r\nتقوا انزوا نيست\r\n3 - محقق اردبيلى بر تعريف « ورع » و « تقوا » و تفاوتى كه اصحاب بين آن دو قائل شده‌اند و « ورع » را بالاتر از « تقوا » شمرده‌اند ، چرا كه تقوا « ترك از مشتبهات است تا انسان دچار محرمات نشود » ولى ورع « ترك مباحات است تا آدمى دچار شبهه نشود » ، اشكال كرده و مىگويد :\r\n« انّه ليس من ترك كثيرا من الأمور الّتى هى عمدة فى التقرب مثل تحصيل العلوم و العبادات الشّاقة الكثيرة و قضاء حوائج المؤمنين مع انه يجتنب الشّبهات و يتورع عن المباحات يكون اتقى و اكرم على اللّه تعالى بل الأمر بالعكس لان الاكرميّة باعتبار الاتصاف بالاوصاف المقرّبة فمن اتصف بالاكثر و الاعلى فهو الاكرم عند اللّه ففى التعريفين تأمل و تزلزل . . . »\r\nقلّت : المراد ترك المباحات خوف الوقوع فى المحرمات لا المستحبات و الّا فهذه الامور المذكورة عين التقوى و الورع اذا جامعها الاخلاص . » « 2 »\r\n\r\n\r\n","description":"","footnote":"\r\n( 1 ) . مجمع الفائده ، ج 3 ، ص 253 .\r\n( 2 ) . جواهر ، ج 13 ، ص 367 .\r\n","page_name":" 161 ","page_number":161},
  {"content":"\r\n\r\nهمين چند جمله كافى است تا افق فكرى فقيه روشن‌بين ما را نمايان سازد . او تحصيل علوم را به شرط آنكه از روى اخلاص باشد از عمده‌ترين راههاى تقرّب به خدا مىداند ، چنانچه عبادات و برآورده ساختن حاجات مؤمنين را و در عين حال تارك اين امور را هر چند از شبهات بپرهيزد و مباحات را ترك نمايد ، « اتقى » نمىشمارد . بيان چنين ديدگاه روشن ؛ در واقع برخورد با هر نوع انحرافى در ابعاد معنوى دين است كه متأسفانه در زمانهاى مختلف وجود داشته است و او خود به وجود اين انحراف كه به صورت « وسواس » در ميان مردم و حتى اهل علم ظهور مىكند ، اشاراتى دارد و در مباحث آينده خواهد آمد .\r\n\r\nعدالت و مروّت\r\n4 - محقق اردبيلى تعريف عدالت را به « ملكهء راسخهء در نفس كه انسان را به ملازمت بر تقوا برانگيزد ، به‌طورى كه كبائر را ترك و اصرار بر صغائر نداشته باشد » نمىپذيرد . گرچه آن را مناسب معناى لغوى عدالت مىداند ولى شاهدى از ادلّه براى آن نمىيابد . تنها معيارى كه از روايات بر عدالت مىيابد ، « اجتناب از كبائر ، اطمينان قلبى و آرامش » است .\r\nهمچنين سخن عده‌اى را كه « مروّت » را در معناى عدالت دخيل دانسته‌اند ، فاقد دليل شمرده و در قبول شهادت شاهد لزوم آن را معتبر نمىداند و تنها معيار قبول شهادت شاهد را « عدالت ، فاسق و متهم نبودن » اعلام مىكند .\r\nسپس تعاريفى را كه از مروّت شده ، نقل كرده و مثالهاى فراوانى بر آن ذكر مىكند و در پايان نكته‌اى مهم و مفيد را يادآور مىشود و مىفرمايد :\r\n« اگر كارى را براى شكستن انانيت خود و مبارزه با هواهاى نفسانى\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو تهذيب نفس و ساده‌زيستى و خاكى بودن و عادت نكردن به رسوم جاهلى و اشرافيگرى انجام دهد ، آن هم به پيروى از علماى سلف بلكه ائمهء معصومين ( ع ) نه تنها خلاف مروّت نيست بلكه از طاعات و قربات است و آنچه مروّت را با غير آن ممتاز مىكند ، قصد و نيت انسان است و اين امر از اخلاق و رفتار مردم فهميده مىشود مثل نشستن آنها روى زمين ، خوردن هر چيزى كه مقابلشان قرار مىدهند ، خوردن غذا بدون تشريفات ، مانند بردگان غذا خوردن چنانچه رسول خدا ( ص ) چنين مىكرد . . . » « 1 »\r\n\r\nمصرف زكات\r\n5 - از آنجا كه محقق اردبيلى با توجه به واقعيات زندگى مردم ، اظهارنظر مىكند ، در مورد مصرف « زكات » در عين آنكه استفاده از زكات را براى فقيهى كه كسب و كار ، مانع تفقّه او مىشود ، مجاز مىدانست ؛ چرا كه چنين شخصى مأمور به تفقه در دين است . حتى اگر اخذ تكاليف واجب با تقليد هم متوقّف بر استفاده از زكات باشد ، يا شخص ، معلم باشد و نيز كسى كه بواسطه اشتغال به علوم مستحب مانند قرائت و تفسير قرآن يا حديث و فقه از كسب و كار باز مىماند و بالاتر از آن انجام مطلق عبادت مثل حج و نماز و روزه ( زيرا مستلزم نشر علوم دينى است ) مانع از كسب مىشود ؛ استفاده از زكات جايز است ، معذلك سفارش به عدم استفاده از زكات مىكند و مىفرمايد : « و الاجتناب احوط لكثرة المحتاجين ، بل الأحوج منهم . »\r\nهمچنانكه استفاده از زكات را بر فقرا و مساكين ( و كسى كه درآمدش كفاف مخارج خود و خانواده‌اش را ندارد ) مجاز شمرده و اين استفاده را شامل\r\n\r\n\r\n","description":"","footnote":"\r\n( 1 ) . جواهر ، ج 22 ، ص 312 تا 315 .\r\n","page_name":" 163 ","page_number":163},
  {"content":"\r\n\r\nهمهء نيازهاى آنها مىداند ، معذلك اكيدا توصيه مىكند :\r\n« و الأولى و الأحوط الاقتصاد و البيع و القناعة بما يمكن المعيشة على أى وجه اذ قد يكون أحوج منه الى الزكاة فلا يليق ان يحبس فى بيت حسن ذى قيمة كثيرة و يأخذ من يحتاج الى قوت يوم و مسكن يسع بدنه فقط . » « 1 »\r\n\r\n\r\n","description":"","footnote":"\r\n( 1 ) . مجمع الفائده ، ج 4 ، ص 156 .\r\n","page_name":" 164 ","page_number":164},
  {"content":"\r\n\r\n\r\nفصل دوم : تقدّس و تقوا\r\nچنانچه گذشت « تقدس و تقواى » محقق اردبيلى به حدى است كه او را به « مقدس » لقب داده‌اند و همواره مورد احترام و تقديس علما بوده است .\r\n\r\nالف - منزلت اردبيلى در جواهر\r\nصاحب جواهر در عين ايراد و اشكال بر « تأملات و نظرات » او در مباحث گوناگون ، در مواضع مختلفى به تقدّس و وارستگى او اشاراتى دارد .\r\n\r\nاردبيلى در اوج عدالت\r\n1 - در بحث « عدالت » و تعريف آن ضمن نقد ديدگاهى كه عدالت را « ملكه نفسانيه‌اى مىداند كه با تقوا و مروت همراه است و همراهى تقوا اجتناب از كبائر و عدم اصرار بر صغائر است چنانچه همراهى با مروت ترك هر فعلى است كه مردم عادتا از آن نفرت دارند » . مىفرمايد :\r\n« اين تعريف به غايت ضعيف است زيرا با اين ملاك جز امثال مقدس اردبيلى و سيد هاشم را نمىتوان عادل شمرد . » « 1 »\r\n\r\n\r\n","description":"","footnote":"\r\n( 1 ) . جواهر ، ج 13 ، ص 294 .\r\n","page_name":" 165 ","page_number":165},
  {"content":"\r\n\r\n\r\nغيبت مخالفين جايز نيست\r\n2 - چنانچه در بحث « غيبت » ، ديدگاه اردبيلى را مبنى بر « عدم جواز غيبت مخالفين » نقد كرده و آن را ناشى از شدت تقدس و ورع او مىشمارد . « 1 »\r\nمحقق اردبيلى در حالى كه دفاع محققانه و عالمانه‌اى از مبانى تشيّع دارد و برخى از آراء و نظرات را كه مطابق نظر عامه يافته ، به خاطر مخالفتشان با مبانى تشيع نقد نموده است . به عنوان نمونه ، صاحب جواهر در بحث « ايمان شاهد » پس از نقل ديدگاه شهيد در مسالك مبنى بر اينكه در شاهد « ايمان » شرط نيست ، مىفرمايد :\r\n« و هو من غرائب الكلام المخالف لظاهر الشريعة و باطنها اذ من ضرورة المذهب عدم المعذورية فى اصول الدين حتى منها الامامة بل ما حكاه من العامة لا يوافق ما ذكره ضرورة المخالفة فى الغرض للدليل القطعى الناشى عن التقصير و من الغريب دعوى معذورية الناشى اعتقاده عن تقليد و بالجملة لا يستأهل هذا الكلام ردا اذ هو مخالف لاصول الشيعة و من هنا شدّد النكير عليه الاردبيلى . » « 2 »\r\nدر عين حال اردبيلى به مقتضاى ادله و نيز با روح تعبد و تقدسى كه دارد ، حتى غيبت مخالفين را مجاز نمىداند و با تمسك به عموم ادلّه غيبت و اينكه موضوع ادلّه « مسلمان » است نه « مؤمن » فتوا به حرمت غيبت به طور مطلق صادر مىكند . چنانچه به ادلّه‌اى كه آبروى مسلمان را مانند خون و مالش مىداند ، نيز استناد جسته و مىفرمايد :\r\n« فكلمّا لا يجوز اخذ مال المخالف و قتله لا يجوز تناول عرضه الذى هو الغيبة » .\r\n\r\n\r\n","description":"","footnote":"\r\n( 1 ) . همان ، ج 22 ، ص 62 .\r\n( 2 ) . همان ، ج 41 ، ص 19 .\r\n","page_name":" 166 ","page_number":166},
  {"content":"\r\n\r\nايشان به عنوان مؤيد ، به ديدگاه شهيد ثانى مبنى بر اينكه غيبت آنان تنها در امور مربوط به مذهب و دينشان باشد ، جايز است ، استناد مىكند . « 1 » اين در حالى است كه صاحب جواهر در جواز غيبت آنان را به كفار ملحق نموده و هجو آنان را در ملأعام از بالاترين عبادات شمرده به طورى كه سيره شيعه اعم از علماء و مردم در همه زمانها و مكانها چنين بوده است . و بالاتر از آن ادعاى اجماع يا ضرورت يا قطعى بودن را ممكن دانسته و سخن اردبيلى را در اين زمينه غريب شمرده و چنانچه اشاره شد ، آن را ناشى از شدّت تقدّس و ورع او دانسته است .\r\nسپس به آيه شريفه كه « مؤمنين » را مخاطب ساخته و غيبت را به « خوردن گوشت برادر مؤمن » تشبيه نموده ، استناد مىكند و از جامع المقاصد نقل مىكند كه :\r\n« ان حد الغيبة على ما فى الاخبار ان يقول فى اخيه ما يكرهه سمعه مما فيه و معلوم ان اللّه تعالى عقد الاخوّة بين المؤمنين بقوله  « إِنَّمَا الْمُؤْمِنُونَ إِخْوَةٌ »  دون غيرهم » « 2 » .\r\n\r\nتبدّل رأى مجتهد\r\nتقوا و تقدس اردبيلى اقتضا مىكرد كه علىرغم « حريت و شجاعت » در نقد آراء ديگران و اظهارنظر به مقتضاى تشخيص خويش از ادلّه ، احتياط را بخصوص در مواردى كه ديدگاهش در برابر مشهور يا اجماع فقهاء قرار مىگرفت ، سفارش نمايد . « 3 »\r\nدر مبحث قبول رأى مجتهد معتقد است كه اعلام « تبدل رأى » به مقلدين واجب است ، چنانچه از بين بردن فتاواى مكتوب قبلى لازم و ضرورى است تا\r\n\r\n\r\n","description":"","footnote":"\r\n( 1 ) . مجمع الفائدة ، ج 8 ، ص 78 .\r\n( 2 ) . جواهر الكلام ، ج 22 ، ص 62 .\r\n( 3 ) . ر . ك به مجمع الفائدة ، ج 3 ، ص 430 ، بحث نماز قصر ؛ ج 2 ، ص 163 ، بحث اسماع و استماع صداى زن ؛ ج 2 ، ص 105 ، پوشش زن در نماز و . . .\r\n","page_name":" 167 ","page_number":167},
  {"content":"\r\n\r\nمقلدين دچار خطا و اشتباه نشوند . گرچه صاحب جواهر آن را على وجه الاطلاق نمىپذيرد و در توضيح مىگويد :\r\n« لكن فى صورة معلومية فساد الاول بدليل قطعى او بفساد الاجتهاد الاول لانه حينئذ خلاف الحق و الصواب فيجب رفعه لئلا يقع الناس فى غير الحق و لا يبقى الباطل معمولا به و معتقدا لأحد بل الظاهر اتحاد الحكم و الفتوى بالنسبة الى ذلك » .\r\nو البته « اعلام » را در فرضى كه با استناد به « دليل ظنى » عدول تحقق پيدا كند به طورى كه مقتضى فساد اجتهاد اول نباشد ، واجب نمىداند و از بين بردن اجتهاد اول را هم لازم نمىشمارد ، چنانچه سيرهء فقهاء در آثار فقهىشان بر همين امر استوار است . « 1 »\r\n\r\nتقدّم « اعدل » بر « اعلم » در قضاوت\r\nتأكيد محقق اردبيلى بر تقدس و تقوا به حدى است كه بر خلاف ديگران در تعارض ميان اعدل و اعلم در مقام قضاوت ، اعدل را مقدم مىدارد . گرچه تقدم اعلم را نيز با استناد به اينكه مدار فتوى و حكم ، علم و فقاهت است و عدالت براى اجتناب از گناه كافى است ، محتمل مىشمارد « 2 » .\r\n\r\nعدالت شاهد\r\nمحقق اردبيلى در بحث « شهادت و شرائط شاهد » ، در اينكه شهادت چه كسانى پذيرفته نمىشود ؟ ، علاوه بر مواردى را كه فقهاء مخلّ عدالت شمرده‌اند ( مانند شرب خمر ، قماربازى ، استماع غنا ، تمسخر مؤمنين ، دروغگويى ، حسد و بغض\r\n\r\n\r\n","description":"","footnote":"\r\n( 1 ) . جواهر الكلام ، ج 40 ، ص 101 .\r\n( 2 ) . مجمع الفائده ، ج 12 ، ص 12 .\r\n","page_name":" 168 ","page_number":168},
  {"content":"\r\n\r\nمؤمن ) موارد فراوان ديگرى همچون ( بىتوجهى به درخواست كمك برادر مؤمن ، ترساندن مؤمن ، سخن‌چينى ، فاش كردن اسرار ، اطاعت مخلوق كه معصيت خالق را به همراه داشته باشد ، همنشينى با اهل گناه ، خلف وعده ، تلاش نكردن در برآورده كردن حاجت مؤمن ، فحاشى به مؤمن ، تهمت زدن و سوءظن ، عيبجويى ، غيبت ، آزار و تحقير مسلمانان ، عقوق خويشاوندان ، بويژه والدين ، ترك صلهء آنان ، دورويى و نفاق ، دروغگويى ، حيله و مكر ، پيروى از هوى و هوس ، ظلم ، سركشى ، كبر و فخرفروشى ، بداخلاقى ، حبّ دنيا ، غضب ، ترك امر به معروف و نهى از منكر ، رياست‌طلبى و ريا ) را ذكر مىكند و در خاتمه مىفرمايد :\r\nچون اين امور از امراض قلبى شمرده مىشود كه محتاج درمان است ، لاجرم بايد از آنها اجتناب كرد و هر كسى كه از آن غفلت دارد ، بدان متوجه شود نبّهنا اللّه من نوم الغفلة « 1 »\r\nذكر اين نكته لازم است كه شمارش موارد فوق به عنوان امور مخلّ به عدالت انسان و لزوم پيراسته بودن انسان از آنها ، همچنين تأكيدهاى فراوان او بر رعايت تقوا و تقدس ، منافاتى با ديدگاه او مبنى بر « سهولت در امر شريعت » ندارد ، زيرا ايشان ضمن چنين نگرشى بر شريعت و آسان‌گيرى در اظهارنظر و افتاء ، بر رعايت احتياط و نكات اخلاقى و پرهيز از گناه و حتى امور مشتبه تأكيد دارد . هشدار او نسبت به مبتلا شدن به وسواس در امور عبادى نيز مؤيد همين مطلب است .\r\n\r\nترديد در « ديه بر عاقله »\r\nچنانچه در مبحث قصاص كه « آيا صبى به خاطر قتلى كه مرتكب شده ، قصاص مىشود يا نه ؟ » . صاحب جواهر وسوسهء محقق اردبيلى را در عدم قصاص كودك و اينكه ديهء چنين جنايتى بر عهدهء عاقله مىباشد ، كه به خاطر عدم جواز\r\n\r\n\r\n","description":"","footnote":"\r\n( 1 ) . همان ، ص 347 تا 374 .\r\n","page_name":" 169 ","page_number":169},
  {"content":"\r\n\r\nتخصيص قرآن و اخبار متواتر بوسيلهء اجماع و اخبار آحاد تشكيك نموده ، غريب مىشمارد و مىگويد : بناى فقه بر چنين تخصيصى است .\r\nسپس احتمالات ديگر را براى گريز از اين نظريه خرافه مىشمارد و مىافزايد :\r\n« و اغرب من ذلك انه غير موافق لما هو المعلوم من احتياطه و تقدسه المانعين من التهجّم على الدماء به مثل ذلك خصوصا بعد عدم الموافق له . » « 1 »\r\n\r\nاخلاص محور عبادت\r\nمقدس اردبيلى اصل و اساس را اخلاص مىداند و در بحث وجوب نيت در وضو مىگويد :\r\n« الامر المهم الضرورى الذى لا بد منه و لا تصح بدونه العبادة هو الاخلاص الذى هو مدار الصحة و به يتحقق العبودية و العبادة و هو صعب و قليل الوجود كثير المهالك و تحصيله مثل اخراج اللبن الخالص الصافى من بين الدم و الروث كما افاده بعض الفضلاء و نعم ما افاد وفقنا اللّه و اياكم للعمل الخالص و الصالح و جعلنا من المخلصين ثم انجانا من الخطر العظيم فانه ليس الناجى الّا المخلصون و هم على خطر عظيم » « 2 » .\r\nشايد « تقدس و تقواى » او كه آميخته با « حريّت و شجاعت » بود ، سبب مىگرديد كه هم در آراء و نظرات و هم در عمل و برخورد با سلاطين جور شدت به خرج دهد ، براى تكميل بحث نمونه‌هايى از آراء او را در اين زمينه يادآور مىشويم . بديهى است كه براى آشنايى با برخورد عملى او با حكّام و سلاطين ، مرورى بر زندگى او و بى اعتناييش به آنان ضرورت دارد .\r\n\r\n\r\n","description":"","footnote":"\r\n( 1 ) . جواهر ، ج 42 ، ص 181 .\r\n( 2 ) . مجمع الفائده ، ج 1 ، ص 99 .\r\n","page_name":" 170 ","page_number":170},
  {"content":"\r\n\r\n\r\nب : برخورد منفى با سلاطين\r\nصاحب جواهر آن‌چه را كه سلاطين جور به عنوان « مقاسمه » از غلات و به عنوان « خراج » از اموال مردم دريافت مىكنند ، مبرىء ذمه مىداند ، همچنانكه سلطان عادل دريافت مىكند ، بلكه مسأله را از ضرورياتى مىداند كه محتاج استدلال به روايات و اثبات نيست . اما محقق اردبيلى در اين امر مخالفت كرده و حتى رساله مستقلى در اين موضوع تحت عنوان « رسالهء خراجيّه » نگاشته و در آن شكايت و تظلم فراوانى از سلاطين جور نموده و آنان را ظالم ، غاصب و گنهكار در دريافت و پرداختها و تصرفاتشان دانسته است ، پس چگونه ممكن است آن را مجاز و حلال بداند ؟\r\nصاحب جواهر ضمن غريب شمردن اين سخن ، آن را « اجتهاد در مقابل نص » دانسته و معتقد است كه ائمه چون مىدانستند كه تا زمان ظهور قائم عليه السّلام حاكميت سلطان عادل ممكن نيست و مسلمانان به حقوقشان نمىرسند جز با مراجعه به سلاطين و امراى جور ، لذا مراجعه به آنان را اجازه داده‌اند ، زيرا تحريم آن مردم را دچار زحمت و مشقت مىكند و همه حقوق خود را از دست مىدهند . « 1 »\r\nمقدس اردبيلى همچنين در بحث جهاد و دريافت جزيه از اهل كتاب ، دريافت آن را توسط حاكم جائر مجاز نمىداند و اجتناب از آن را واجب مىشمارد و مطابق با احتياط معرفى مىكند . « 2 » گرچه صاحب جواهر نظر او را غريب شمرده ، بالاخص كه سقوط جزيه را در زمان غيبت به اردبيلى نسبت داده است . « 3 »\r\nمحقق اردبيلى در مسأله « بردن دعاوى نزد حكّام جور و گرفتن حكم از ايشان » مانند ساير فقهاء و با استفاده از روايات ، فتوا به حرمت داده حتى اگر حق فى نفس الامر ثابت باشد ؛ و تفاوتى نمىكند كه سلطان جائر شيعه باشد يا سنى ،\r\n\r\n\r\n","description":"","footnote":"\r\n( 1 ) . جواهر ، ج 22 ، ص 181 .\r\n( 2 ) . مجمع الفائده ، ج 7 ، ص 519 .\r\n( 3 ) . جواهر ، ج 21 ، ص 264 .\r\n","page_name":" 171 ","page_number":171},
  {"content":"\r\n\r\nولى مادامى كه شرائط سلطان حق را دارا نباشد ، نمىتوان به عنوان قاضى به او مراجعه كرد . « 1 »\r\n\r\nج : زمينه‌هاى بروز وسواسى و لزوم ترك آن\r\nاز جمله امتيازات اردبيلى در عين تقدس و تقوا و سفارش به احتياط - چنانچه گذشت - پرهيز از وسواس و ابتلاى مردم به اين بيمارى خطرناك است . در بحث نيت كه زمينه ابتلاى به وسواس فراهم است ، سفارش مىكند كه نبايد به هيچ وجه بدان مبتلا شد . « 2 » چنانچه بر كسانى كه « مقارنت اولين جزء بدن را با اولين جزء حجر الاسود در شروع طواف لازم شمرده‌اند » مورد نقد قرار داده و با استناد به « شريعت سهلهء سمحه » مىگويد :\r\n« اظنّ انّ احداث مثل هذه الاحتمالات توجب الوسواس و تضيع الاوقات بتكرار الطواف مرة بعد اخرى حتّى يحصل ذلك كما فعلناه و رأينا كثيرا من الطلبة يفعل ذلك طلبا للاحتياط للخروج عن هذا الاحتمال و يمكن وقوع الناس فى البدعة و هو اعرف بما قال رحمه اللّه . » « 3 »\r\n\r\n\r\n","description":"","footnote":"\r\n( 1 ) . مجمع الفائده ، ج 12 ، ص 10 .\r\n( 2 ) . مجمع الفائده ، ج 6 ، ص 132 .\r\n( 3 ) . همان ، ج 7 ، ص 78 .\r\n","page_name":" 172 ","page_number":172},
  {"content":"\r\n\r\n\r\nمحقق اردبيلى و مسأله حكومت در عصر غيبت\r\nحجة الاسلام و المسلمين محمد سروش\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nفهرست مطالب\r\nفصل اول : ارزيابى اردبيلى از ارتباط با دولت جور\r\nارتباط سياسى\r\nارتباط اقتصادى\r\nارتباط قضايى\r\nفصل دوم : ارزيابى اردبيلى از دولت حق\r\nادله ولايت فقيه - دليل عقلى\r\nادله ولايت فقيه - ادله نقلى\r\nنيابت و وكالت فقيه\r\nنيابت از امام عليه السّلام\r\nعموم نيابت\r\nتفاوتهاى دولت معصوم و دولت فقيه\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nمقدمه :\r\nبدون شك مقدس اردبيلى در تاريخ پربار فقه شيعه ، داراى سهمى وافر و نقشى تعيين كننده است . از اين‌رو ، پس از گذشت بيش از چهار قرن ، هنوز هم تأمل‌ها و تحقيقات او در مسائل فقهى ، مورد توجه فقيهان قرار داشته و بخصوص شرح ارشاد او پيوسته به عنوان مخزن گرانبهايى كه نكته‌هاى بديع فراوانى در خود جاى داده ، شناخته مىشود .\r\nدر اين مقاله ، به ترسيم و بررسى ديدگاه اين محقق بزرگ پيرامون مسأله حكومت در عصر غيبت پرداخته شده است . و البته توجه عالمانه به اين موضوع ، علاوه بر اينكه روشنگر بخش وسيعى از تفكر فقهى مقدس است ، از جهات گوناگون داراى اهميت است :\r\n1 - شناخت تطوّرات فقه سياسى شيعه و بررسى روند انديشه‌هاى گوناگونى كه در اين زمينه عرضه شده است .\r\n2 - شناخت جو حاكم بر فقه قرن دهم هجرى ، براى پى بردن به جايگاه انديشهء ولايت فقيه در آن دوران .\r\n3 - شناخت مبناى عملكرد و سياست فقيهانى مانند اردبيلى در برخورد با دولت صفويه .\r\nپرواضح است كه « حكومت در عصر غيبت » پس از وى نيز به عنوان يك موضوع زنده در فقه مطرح بوده و از سوى فقها مورد كنكاش قرار داشته است\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nو چه بسيار تحقيقات كه در اين زمينه عرضه گرديده است . از اين‌رو ديدگاههاى اردبيلى هرچند سخن آخر شمرده نمىشود ، ولى بدون ترديد ، هنوز هم بحثهاى او سرمايه ارزشمندى است كه نيرو و توان گام برداشتن در عرصه‌هاى جديد را به ارمغان مىآورد . بويژه كه تفكر فقهى سياسى او از امتيازات و برجستگيهاى فراوانى برخوردار است .\r\nسلام و درود بىپايان حضرت حق جل و علا بر روح بزرگ فقيه مجدد و احياگر كبير ، حضرت امام خمينى ، كه غبار از چهرهء فقه شيعه برگرفت ، و آنچه را كه بزرگانى مانند اردبيلى در گوشه و كنار فقه مىديدند ، او در پهنهء فقه درك نمود ، و آنچه را كه آنان در زاويه حجره بدان « مىانديشيدند » ، او در « صحنهء گيتى » ، بدان « عينيّت » بخشيد . و با تلاش و مجاهدهء قهرمانانه و پيروزمندانهء خود ، براى هميشه فقه و فقاهت ، فقيهان و فقه‌آموزان را رهين و مديون خويش ساخت .\r\n« مسأله حكومت در عصر غيبت » از ديدگاه محقق اردبيلى ، در دو مرحله قابل بررسى و ارزيابى است :\r\n1 - ديدگاه مقدس پيرامون « دولت جائر »\r\n2 - ديدگاه مقدس پيرامون « دولت عادل »\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nفصل اوّل ارزيابى اردبيلى از دولت جور\r\nدر تاريخ فقه شيعه ، ديدگاههاى متفاوت و گوناگونى پيرامون شيوهء برخورد با دولتهاى غير مشروع وجود داشته و تحليلهاى مختلفى از جايگاه چنين حكومت‌هايى ، عرضه شده است . اين ديدگاهها ، هر چند از يك‌سو تحت تأثير شرايط اجتماعى سياسى حاكم بر جامعه و ذهنيت فقه‌انديشان قرار داشته ، ولى از سوى ديگر برخاسته از مبانى متفاوت و تحليلهاى علمى گوناگون آنان از متون دينى و منابع فقهى است .\r\nبطور كلى پيوسته اين حكم كه « ولايت جائر حرام است » ، مورد اتفاق نظر فقهاى شيعه بوده است ، ولى آنان در شرايط خاصى همكارى با حكومت جائر را تجويز نموده و گاه خود نيز بدان مبادرت مىورزيدند . مفتاح الكرامه در اين باره مىنويسد :\r\n« همكارى على بن يقطين ، محمد بن اسماعيل بن بزيع ، نجاشى ، سيد مرتضى ، خواجه نصير الدين ، علّامه ، محقق كركى ، شيخ بهائى ، علامه مجلسى و مانند آنها با حكومتهاى جور ، هر يك در شرايط خاصى يا براى آن بوده كه در انجام وظايف اسلامى خود قدرت داشته و احكام الهى را به پا دارند ،\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nو يا به جهت تقيّه بوده و در شرايط اضطرارى قرار داشته‌اند . » « 1 »\r\nالبته شعاع « حرمت همكارى با ظلمه » از نظر همه فقها يكسان نبوده است ، برخى مانند علامهء بحر العلوم به « حرمت ذاتى قبول ولايت » از سوى آنان تمايل داشته ، و بهر شكلى آن را محكوم مىدانستند . « 2 » و برخى ديگر مانند شاگردش سيد جواد عاملى ، به اقتضاء سيره ، و براى رفع مشكلات شيعيان ، همكارى در محدودهء « امور مباح » را جائز مىشمردند . « 3 » و برخى هم مانند شهيد ثانى ، حكم مسأله را به حسب مورد ، دائرمدار « تشخيص مصلحت اهمّ » دانسته و معتقد بودند اگر مشاركت براى احقاق حق و امر به معروف و نهى از منكر صورت گيرد ، چنين مصلحتى مىتواند به عنوان مصلحت اهم ، تلقى شود . « 4 »\r\nمحقق اردبيلى ، در اين بحث به صورت مبسوط و گسترده وارد نشده و ابعاد گوناگون آن را مورد كنكاش كامل قرار نداده است . ولى در عين حال ، ديدگاه او را به اختصار اين گونه مىتوان بازگو كرد :\r\n1 - بر اساس مدارك قطعى از كتاب ، سنّت ، عقل و اجماع ، همكارى با ستمگران در كارهاى نارواى آنها ، حرام است ، مقدس ، علاوه بر روايات ، به اين آيهء شريفه هم استناد مىجويد كه :\r\n « وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ »  « 5 » .\r\nو چنين استدلال مىكند : « اگر « اندك ميلى » به ستمگران - ركون - موجب عذاب جهنّم بوده و به اين دليل « گناه كبيره » باشد ، پس « همكارى » با آنان ، مسلما گرفتارى جهنم را بدنبال خواهد داشت » . « 6 »\r\n\r\n\r\n","description":"","footnote":"\r\n( 1 ) . مفتاح الكرامه ، ج 4 ، ص 61 .\r\n( 2 ) . جواهر الكلام ، 22 / 159 به نقل مصابيح علامه .\r\n( 3 ) . مفتاح الكرامه 4 / 61\r\n( 4 ) . مكاسب ( 3 جلدى ) 1 / 170\r\n( 5 ) . سورهء هود ، آيهء 113 .\r\n( 6 ) . مجمع الفائدة و البرهان ، 8 / 64 .\r\n","page_name":" 178 ","page_number":178},
  {"content":"\r\n\r\nوى سپس در تأييد اينكه مقصود از  « الَّذِينَ ظَلَمُوا »  همان « حكام جورند » ، رواياتى نيز نقل مىكند . هم‌چنين در « آيات الاحكام » خود ، اين آيه را مربوط به همكارى با « حاكمان ستمگر » مىداند . « 1 »\r\n2 - برداشت كلى اردبيلى از روايات اين است كه هرگونه ميل و گرايش به حكّام ظالم ، حرام نيست ، بلكه اگر حاكم جورى - با هر عقيده و مذهب - بخاطر آنكه حريم ايمان جامعه را پاس مىدارد و در برابر دشمنان اسلام و مسلمين سدّ مستحكمى است ، مورد توجه و علاقه قرار گيرد ، نه تنها اشكالى ندارد ، بلكه در جهت حيات اسلام ، ارزشمند است . « 2 »\r\nپس از مقدس ، اين نكته ، بر آثار فقهى ديگر ، به خوبى منتقل شده ، « 3 » و در بحثهاى استدلالى مورد توجه قرار گرفته است ، چه اينكه از اين نكته ، به عنوان يك مبنا در بررسى شيوهء برخورد عده‌اى از علماء با حكومتهاى جائر نبايد غفلت كرد ، زيرا در انتخاب سياستها و موضع‌گيريها ، تأثير مستقيم داشته است .\r\n3 - از نظر اردبيلى ، عنوان « حاكم جور » شامل هر « حكمران ستمگرى » با صرف نظر از عقيده و مذهبش مىشود . لذا ادلّه‌اى كه در مذّمت اين افراد ، نهى از همكارى با آنها و عدم قبول ولايت از طرفشان وجود دارد ، اختصاصى به « حكام غير شيعه » ندارد و زمامداران ستمگر شيعه مذهب را هم دربر مىگيرد . آيه قرآن نيز بر « عموم » دلالت مىكند .\r\nاز اين نظر ديدگاه اردبيلى در مقابل فقهايى است كه روايات فراوان نهى از همكارى با ظلمه را به عنوان قضيّه خارجيه تلقى نموده و به « ستمگران عصر صدور روايات » مختص دانسته‌اند . « 4 » و يا اين نصوص متضافره را به « سلاطين\r\n\r\n\r\n","description":"","footnote":"\r\n( 1 ) . زبدة البيان ، 398 .\r\n( 2 ) . مجمع الفائدة و البرهان ، 8 / 68 و 69 .\r\n( 3 ) . مفتاح الكرامه ، 4 / 61 .\r\n( 4 ) . همان : « يظهر من الاخبار إرادة من كان من الظلمة فى ايام صدورها » .\r\n","page_name":" 179 ","page_number":179},
  {"content":"\r\n\r\nمخالف » اختصاص داده‌اند . « 1 »\r\nولى محقق اردبيلى از يك طرف حرمت ولايت از سوى جائر و نيز همكارى با او را به يك گروه از ظلمه كه داراى مذهب خاصى باشند ، اختصاص نمىدهد ، و از طرف ديگر توجه و مساعدت به هر حاكم ستمگرى را كه در نهايت به نفع اسلام و عزت مسلمين باشد ، هر چند پيرو تشيع نبوده و يا اساس مسلمان نباشد را تجويز كرده ، و از شمول ادلهء تحريم و منع خارج مىداند . « 2 »\r\n4 - اردبيلى بيش از آنكه مراوده و ارتباط با حكام جور را از ديد خوش‌بينانه بنگرد و شوق و رغبت همكارى با آنان را در دل مؤمنان شدت بخشد ، ايشان را بدان‌سو سوق دهد ، به‌عكس ، بيشتر بر خطرات چنين ارتباطى و عواقب وخيم اين گونه همكاريها ، هشدار مىدهد :\r\nشكى نيست كه ورود در دستگاه حكومت جور و رفت و آمد با صاحبان زور و قدرت جبّارانه ، به منظور دستيابى به ثروت ، مقام و آبرو ، مذموم است بويژه اگر از اموال ديگران استفاده كند گرفتارى مضاعف داشته و بايد آن را به صاحبانش برگرداند . و اگر در برخى از روايات ، از همكارى با ايشان و ورود در دستگاه حكومت ظلم تعريف شده و ثواب فراوان براى آن ذكر گرديده و باعث رفع گرفتارى شيعيان معرفى شده است ، چنين رواياتى مربوط به اوضاع و شرايطى است كه شيعيان در اقليت بسر برده و ناچار به تقيّه بودند . به علاوه آنها هم وقتى مجاز به ورود به دستگاه حكومت بودند كه بتوانند تكاليف\r\n\r\n\r\n","description":"","footnote":"\r\n( 1 ) . رياض ، ج 1 ، كتاب التجارة ( بدون صفحه ) ؛ و ان قلنا بالعموم و لو فى المباحات فالظاهر من النصوص سياقا اختصاص الحكم بمعونة الظلمة من أهل السنة فلا يحرم اعانة سلاطين الشيعة فى الامور المباحة و يجوز حبّ بقائهم . شرح و بسط اين ديدگاه در المكاسب المحرمه شيخ محمد على اراكى ص 93 تا 96 .\r\n( 2 ) . مجمع الفائدة و البرهان ، 8 / 69 .\r\n","page_name":" 180 ","page_number":180},
  {"content":"\r\n\r\nخود را انجام دهند ، نه آنكه در طلب رياست و دنيا باشند . و يا اين روايات مربوط به كسانى است كه « مجبور به همكارى با دولتهاى جائر باشند و در اثر ضرورت و تقيّه به آن تن دهند ، نه كسانى كه داوطلب » همكارى با آنها شوند و براى دنياطلبى ، بدان رو آورده ، و در ضمن ، گاهگاهى هم گره از كار مسلمانى باز كنند . « 1 »\r\nاردبيلى به صراحت ، ارتباط با حكمرانان را « ويرانگر دين » معرفى مىكند . « 2 »\r\n\r\nارتباط اقتصادى\r\nمسلمانان در روابط مالى و اقتصادى با دولتهاى جائر ، چه وظيفه‌اى دارند ؟ و به خصوص دربارهء پرداخت ماليات اراضى ( خراج ) و مالياتهاى ديگر از قبيل زكات ، چگونه بايد عمل كنند ؟\r\nدر اين باره ، پاسخهاى گوناگونى در فقه شيعه ديده مىشود و محقق اردبيلى از نظريهء خاصى كه در مقابل ديدگاه معروف فقهاء مذهب قرار دارد ، حمايت مىكند . ديدگاه غالب در فقه شيعه اين است كه مسلمانان مىتوانند اين مالياتها را به دولتهاى جائر بپردازند و اين گونه همكارى نه تنها برايشان حرمتى ندارد ، بلكه بدين وسيله دين خود را ادا كرده‌اند ، هم‌چنين دريافت اين اموال از دست حاكمان ستمگر - به عنوان معامله يا بخشش - منع و حرمتى ندارد .\r\nدليل اين اباحه و جواز آن است كه : زندگى بدون بهره‌بردارى از منابع طبيعى مانند اراضى ، و نيز بدون فعاليتهاى اقتصادى از قبيل كشاورزى و دامدارى امكان‌پذير نيست . و در حالى كه معمولا دولتهاى جائر و ستمگر زمام امور جامعه\r\n\r\n\r\n","description":"","footnote":"\r\n( 1 ) . مجمع الفائدة و البرهان ، 8 / 71 و 72\r\n( 2 ) . زبدة البيان 400 .\r\n","page_name":" 181 ","page_number":181},
  {"content":"\r\n\r\nرا در دست دارند ، نپرداختن ماليات ، عملا به از دست دادن اين منابع درآمد و در فشار مالى و مضيقه معاش قرار گرفتن مىانجامد . از اين‌رو ائمه عليهم السلام كه صاحبان اصلى حكومت‌اند ، براى رفع اين مشكل و در تنگنا قرار نگرفتن شيعيان ، پرداخت اين مالياتها را به ستمگران اجازه داده‌اند .\r\nبر اين اساس بسيارى از فقهاى بزرگ شيعه مانند محقق كركى ، شهيد ثانى ، علامهء بحر العلوم ، فاضل مقداد و صاحب رياض مسأله را مورد اجماع و اتفاق دانسته‌اند و فقيهى مانند صاحب جواهر آن را « قطعى » ، بلكه در حدّ « ضرورى » مىداند كه نيازى به استدلال ندارد . « 1 »\r\nدر عين حال « محدودهء حليّت خراج » در عصر غيبت مورد اختلاف‌نظر قرار دارد .\r\n\r\nمبناى اول\r\nبا توجه به شرايط دشوار تقيّه و تسلّط سلاطين جور ، تصرف در اين گونه اراضى و اموال ، از طرف ائمه « صرفا » به « حكام ستمگر » واگذار شده است . از اين‌رو هيچ كس بدون اجازهء آنها ، حق تصرف نداشته و احدى غير از آنها نبايد خود را مأذون بپندارد . زيرا ائمه به غير از سلاطين جور ، اجازهء دخالت به ديگرى نداده‌اند .\r\nاين مبنا « برداشتى » از كلام شهيد اوّل و ثانى و عدهء ديگرى از فقهاست و صاحب جواهر از برخى بزرگان معاصر خود نيز نقل مىكند كه « ائمه فقط اجازه داده‌اند كه خراج و مانند آن را به حاكم جائر بپردازند و نسبت به ديگران چنين اجازه‌اى ثابت نشده است . » « 2 »\r\n\r\n\r\n","description":"","footnote":"\r\n( 1 ) . جواهر الكلام ، 22 / 181 .\r\n( 2 ) . جواهر الكلام ، 22 / 195 .\r\n","page_name":" 182 ","page_number":182},
  {"content":"\r\n\r\nبر اساس اين نظريه :\r\nالف ) بر همه واجب است كه مالياتهاى دولت جائر را بپردازند .\r\nب ) كم گذاشتن از اين حقوق دولتى ، در حكومتهاى جور ، خلاف شرع به منزله دزدى است .\r\nج ) پرداخت ماليات به آنها ، اختصاص به شرايط اضطرارى نداشته ، و حتى در مواردى كه اجبارى هم وجود ندارد ، پرداخت اين اموال به ستمگران ، وظيفه است .\r\nد ) اگر در عصر غيبت بجاى پرداخت خراج به حاكم جائر ، اين اموال در اختيار فقيه و حاكم شرع قرار گيرد ، كافى نيست و اداء دين به حساب نمىآيد .\r\nو در نهايت ، تأثير اجتماعى اين نظريه ، « تقويت حكومتهاى جائر و كمك در جهت نابودى حق و عدالت است » « 1 » . و البته برخى از فقها مانند محقق سبزوارى تقويت ظالم را بطور كلى ، حرام نمىدانند و « تنها » كمك به ظلم او را حرام مىدانند . « 2 »\r\nنتيجه آنكه : در عصر غيبت ، شؤون خلافت عظمى و حكومت الهى به دولت جائر سپرده شده و آنان سررشته‌دار امور جامعه‌اند و همانگونه كه با دولت حق و عدل رفتار مىشود ، با دولت جور هم به همان رويّه بايد عمل كرد ! !\r\n\r\nمبناى دوم\r\nتصرف در اين اراضى و اموال مربوط به آن در عصر غيبت در مرحلهء اول به « حاكم جائر » سپرده شده و حتى الامكان بايد با اشراف و نظارت آن انجام گيرد ، ولى در صورتى كه حاكم جور در منطقه ، مسلط نبوده و يا اجازه گرفتن از او عملا\r\n\r\n\r\n","description":"","footnote":"\r\n( 1 ) . حاشيهء مكاسب ، سيد محمد كاظم طباطبايى ، 1 / 100 .\r\n( 2 ) . كفاية الاحكام ، سبزوارى ، 80 .\r\n","page_name":" 183 ","page_number":183},
  {"content":"\r\n\r\nامكان‌پذير نباشد ، در مرحلهء بعد ، نوبت به فقيه و حاكم شرع مىرسد كه اين اموال را در اختيار گيرد . شيخ انصارى ، اين نظريه را از قول « بعض الاساطين » نقل مىكند . « 1 »\r\nبر اساس اين ديدگاه ، « ولايت فقيه » در طول « ولايت جائر » قرار دارد بدين معنى كه با تسلط حاكم جائر ، بايد به او مراجعه كرد ، و پس از آن نوبت به ولايت فقيه مىرسد و در نتيجه ولايت جائر به ولايت معصوم نزديك‌تر از ولايت فقيه است !\r\nاستظهار صاحب جواهر از كلام شيخ جعفر كاشف الغطاء اين است كه وى ولايت فقيه را در چنين امورى ، در فرض عدم سلطان جائر ، مطرح مىسازد ، و آن را بر نبود حاكم ستمگر مترتب مىداند . « 2 »\r\nآثار و پىآمدهاى نظريهء اوّل ، در اين نظريه نيز وجود دارد .\r\n\r\nمبناى سوم\r\nتصرف در اين اراضى و اموال ، در عصر غيبت منوط به نائب امام - فقيه عادل - است ، ولى در صورتى كه دسترسى به او ممكن نباشد و يا حاكم شرع ، مبسوط اليد نبوده و امكان دخالت و تصدى نداشته باشد ، نوبت به حاكم جور مىرسد و مردم حق ندارند خودسرانه در اين اموال تصرف نمايند زيرا چنين حقى براى آنها از طرف ائمه عليهم السلام قرار داده نشده است .\r\nشهيد ثانى در شرح شرايع ، اين نظريه را پذيرفته است :\r\n« در اراضى مفتوحة عنوة كه مدّعى ملكيت شخصى ندارد و متعلق به عموم مسلمانان است ، اگر حاكم شرع مىتواند در آن تصرف و دخالت داشته\r\n\r\n\r\n","description":"","footnote":"\r\n( 1 ) . مكاسب ، شيخ انصارى ، 1 / 223 .\r\n( 2 ) . جواهر الكلام ، 22 / 197 .\r\n","page_name":" 184 ","page_number":184},
  {"content":"\r\n\r\nباشد ، از آن نظر كه امور مهم جامعه و حكومت به دو واگذار شده و از سوى صاحبان حق « نيابت » دارد ، هرگونه تصرفى از سوى ديگران به اجازه و صلاحديد او بستگى دارد و درآمدهاى اين اراضى تحت‌نظر او در مصالح امت اسلامى هزينه مىشود . و اگر اين امكان براى حاكم شرع وجود نداشته باشد ، اين امور در اختيار حاكم جور قرار دارد ، و احتمال اينكه در صورت عدم تصرف حاكم شرع ، هر يك از مسلمانان ، بهرگونه كه بخواهند ، تصرف نمايند ، بسيار بعيد است و هيچ كس را بر اين سخن نيافته‌ام . زيرا در چنين اموالى ، اذن عامى از طرف ائمه صادر نشده بر خلاف انفال . . . » « 1 »\r\nبر اساس اين نظريه نيز همانگونه كه خود شهيد نيز تصريح كرده است ، ماليات اين اراضى را از حاكم جور نبايد دريغ داشت . ولى بسيارى از فقهاى بعد ، اين نظريه را اين گونه اصلاح و بازسازى كرده‌اند كه « تصرفات حاكم جائر » به عنوان قبول و تأييد ولايت او ، از طرف شرع نيست ، بلكه ادارهء جامعه در عصر غيبت با فقيه عادل است و اين امور هم بايد با اذن او انجام گيرد . ولى وقتى حاكم ستمگر دخالت مىكند ، اسلام تصرف او را نافذ قرار داده ( مانند اجازه در معاملهء فضولى ) ، و ديگر نيازى به اجازه گرفتن از حكام شرع نمىباشد .\r\nبرخى از فقهاى ديگر بر اساس همين مبنا كه ولايت بر اين اموال در عصر غيبت ، با فقيه عادل است ، اجازه او را حتى المقدور لازم دانسته‌اند .\r\nولى اگر امكان دخالت و سرپرستى فقيه وجود نداشته باشد ، هر يك از شيعيان حق تصرف در آن را دارند . و اگر راه استفاده ، منحصر به اجازهء سلطان جائر باشد و او اجازه دهد ، اجازهء او كافى بوده و نيازى به اجازهء مجدد از حاكم شرع نيست . « 2 »\r\n\r\n\r\n","description":"","footnote":"\r\n( 1 ) . مسالك الافهام . 1 / 122 .\r\n( 2 ) . حاشيه مكاسب ، طباطبائى ، 1 / 101 .\r\n","page_name":" 185 ","page_number":185},
  {"content":"\r\n\r\nالبته اين احتمال هم در كلمات بزرگانى مانند شيخ انصارى مطرح شده است كه حتى با تصرف و دخالت حاكم جور ، باز هم اجازه فقيه عادل ، لازم باشد . زيرا رواياتى كه تصرفات حاكم جائر را نافذ قرار داده است ، مربوط به شرايطى است كه دسترسى به امام عليه السّلام و يا نايب او ممكن نباشد . « 1 »\r\n\r\nمبناى چهارم\r\nتصرف در اين اراضى ، در عصر غيبت براى همه شيعيان مباح است و آنها اجازه دارند كه براى تقسيم ، اجاره دادن و بهره‌بردارى از چنين زمين‌هايى اقدام نمايند بدون آنكه به اجارهء « فقيه عادل » و يا « سلطان جائر » نيازى باشد . زيرا اختيار اين اموال در دست امام معصوم است و ائمه استفاده از آنها را براى شيعيان خود حلال دانسته‌اند . « 2 »\r\nمحقق نراقى كه اين مبنا را دربارهء اراضى خراجيه پذيرفته است ، دربارهء حقوق مالى كه بر عهده شيعيان قرار مىگيرد ، مانند زكات و خراج ، ديدگاه ديگرى دارد كه بدان اشاره خواهيم كرد .\r\n* * * مقدس اردبيلى با هيچ يك از اين مبانى موافق نيست ، و خود داراى ديدگاه جداگانه‌اى است كه شاذ و نادر شمرده مىشود و در ميان فقهاى نامدار ، تنها او به اين نظريه توجه نموده است .\r\nاردبيلى ، « اجماع » بر حليّت خراج را ثابت نمىداند ، زيرا اين مسأله در كلمات برخى از فقها مطرح نشده است . لذا در قبول اجماع از محقق ثانى و شهيد ثانى هم ترديد مىكند . به علاوه مىگويد :\r\n\r\n\r\n","description":"","footnote":"\r\n( 1 ) . مكاسب . 1 / 223 .\r\n( 2 ) . مستند الشيعه ، نراقى ، 2 / 357\r\n","page_name":" 186 ","page_number":186},
  {"content":"\r\n\r\n« هر چند « حلّيّت خراج و مقاسمه » به مقتضاى « اخبار » متعدد ، تلقى شده است . ولى من چنين رواياتى نديده و حتى از يك روايت هم ، چنين مطلبى را نفهميده‌ام . » « 1 »\r\nوى سپس به بررسى و نقد رواياتى كه محقق كركى در رسالهء « قاطعة اللجاج فى حل الخراج » بدان استناد نموده ، مىپردازد . مناقشات اردبيلى دربارهء مستندات روايى قول جمهور فقها در حليّت خراج ، بر گرد محورهاى زير است :\r\n1 - مناقشه از نظر « اعتبار صدور » به واسطهء ضعف سند .\r\n2 - مناقشه از نظر « جهة صدور » بواسطهء احتمال تقيّه .\r\n3 - مناقشه از نظر « محتواى متن » بواسطهء مخالفت با عقل و نقل .\r\n4 - مناقشه از نظر « دلالت » بواسطهء عدم صراحت و بلكه عدم ظهور .\r\nو در پايان بررسى روايات ، اين گونه استبعاد مىكند : « فقها از اينكه مالى كه براى فقراء وصيت شده ، در اختيار « وصىّ غير عادل » قرار گيرد و توسط او بين آنها توزيع شود ، منع مىكنند و او را « ضامن » مىدانند . پس چگونه اجازه مىدهند درآمد اراضى مفتوحة عنوة كه از آن همهء مسلمانان است و بايد با نظر امام عليه السّلام به مصرف رسد ، بطور كلى - نه در حد ضرورت - در اختيار يك نفر از آنان قرار گيرد و اجازهء ظالم جائر را كه به هيچ وجه حقى در اين اراضى و درآمد آن ندارد ، لازم مىدانند با اينكه دخالت چنين سلطان ظالمى در اين امور حرام و خلاف شرع است ! ؟ « 2 »\r\nپس از اردبيلى ، مناقشات او مورد بررسى فقهاى ديگر قرار گرفته و معمولا نقدهاى او را قابل پاسخ دانسته‌اند . « 3 »\r\n\r\n\r\n","description":"","footnote":"\r\n( 1 ) . مجمع الفائدة و البرهان ، 8 / 100 .\r\n( 2 ) . مجمع الفائدة و البرهان ، 8 / 105 .\r\n( 3 ) . نگاه كنيد به مفتاح الكرامه ، 4 / 248 تا 250 .\r\n","page_name":" 187 ","page_number":187},
  {"content":"\r\n\r\nالبته اردبيلى از اينكه در موارد جرح و ضرورت اين گونه تصرفات را مباح شمارد ، ابايى ندارد . « 1 » وى در مورد زكات نيز تصريح مىكند كه زكات را حتى المقدور به سلطان جائر نبايد داد و پرداخت به او جايز نيست . « 2 »\r\nاز اين نظر او بين خراج و زكات تفاوتى قائل نيست ، در حالى كه فقهاى ديگر عمدة هر دو را مشمول ادلّهء حليّت و جواز مىدانند . « 3 » و يا احيانا با قبول حليّت خراج ، پرداخت زكات را به سلطان جائر ، حرام دانسته‌اند . « 4 »\r\nنظريهء اردبيلى در اراضى خراجيه و نيز سهم بيت المال از درآمدهاى آن ، پيگيرى تشكيك‌هايى است كه « قطيفى » قبل از وى ، مطرح ساخته بود و سپس توسط مقدس مورد توجه و دقت بيشترى قرار گرفت . البته پس از مقدس اين ديدگاه ، كمتر مورد قبول قرار گرفت و تنها برخى مانند محقق نراقى به تبعيت از او ، پرداخت خراج و زكات را به سلاطين جائر حرام دانستند . « 5 »\r\nاردبيلى در پايان عصرى زندگى مىكرد كه مسأله ماليات اراضى خراجيه بشدت در حوزه‌هاى علميه و در بين علماى شيعه ، مورد بحث و گفتگو قرار داشت . از يك طرف در سال 916 محقق كركى رسالهء « قاطعة اللجاج فى تحقيق حل الخراج » را تأليف كرده بود ، و از سوى ديگر ، در مقابل شيخ ابراهيم قطيفى به معارضه برخاست و تأليف كركى را « مثيرة العجاج كثيرة\r\n\r\n\r\n","description":"","footnote":"\r\n( 1 ) . مجمع الفائدة و البرهان ، 8 / 107 .\r\n( 2 ) . همان ، 109 .\r\n( 3 ) . جواهر الكلام ، 22 / 201 .\r\n( 4 ) . مكاسب محرمه ، امام خمينى ، 1 / 290 .\r\n( 5 ) . مستند الشيعه ، نراقى ، 1 / 253 .\r\n","page_name":" 188 ","page_number":188},
  {"content":"\r\n\r\nالاعوجاج » نام نهاده و رسالهء « السراج الوهاج لدفع عجاج قاطعة اللجاج فى حل الخراج » را در سال 924 هجرى در نقد آن نوشت . در اين مباحثه علمى ، اردبيلى جانب قطيفى را گرفت و علاوه بر بحثهاى شرح ارشاد خود ، دو رسالهء جداگانه در اين باره نگاشت . ولى از سوى طرفداران نظريهء كركى ، مورد اعتراض قرار گرفته ، و از آن جمله « شيخ ماجد شيبانى » نقدى بر رسالهء اردبيلى منتشر ساخت .\r\nمعارضه قطيفى و كركى ، هر چند در قالب بحثهاى علمى و مناقشات فقهى مطرح مىشد ، ولى ديدگاههاى فقهى آن دو ، به دوگونه سياست و موضع‌گيرى دربارهء سلاطين صفوى ، منجر مىشد .\r\nبا تأسيس دولت صفوى و روى كار آمدن شاه اسماعيل ، علماء جبل عامل براى همكارى با او به سوى ايران حركت نموده و مانند محقق كركى ، از سوى شاه لقب « شيخ الاسلام » يافتند و به پشتوانه حمايت سلطان و كمكهاى مالى او ، رسيدگى به امور دينى مردم نمودند . ولى عده‌اى از علما هم مانند قطيفى ، در جبههء مقابل قرار داشتند و نزديكى به سلطان را گناه مىدانستند و از اينكه كركى هديهء سلطان جائر را مىپذيرد ، به عنوان گناه ياد مىكردند و خود از آن كناره‌گيرى داشتند .\r\nقطيفى چون هداياى شاه طهماسب را نپذيرفت ، مورد اعتراض كركى قرار گرفت : « كه مگر شاه از معاويه پست‌تر ، و تو از حضرت مجتبى برترى ! ؟ در حالى كه امام مجتبى هداياى معاويه را مىپذيرفت ! »\r\nبرخى دانشمندان بعد ، اين مقايسه را مغالطه‌آميز دانسته‌اند زيرا « اگر امام مجتبى عليه السّلام هداياى معاويه را مىپذيرد ، در حقيقت اموال و حقوق خود را استنقاذ نموده و از چنگال معاويه بيرون مىآورد كه دنيا و مافيها از آن امام عليه السّلام است . به علاوه كه امام عليه السّلام در شرايط سخت ضرورت و تقيّه قرار داشت تا آنجا كه براى حفظ جان خود و شيعيان ، ناچار به پذيرفتن صلح شده بود ، از اين‌رو\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nنمىتوانست مخالفت خود را علنى سازد و خود را در معرض قيام نشان دهد . در حالى كه براى شيخ ابراهيم قطيفى نه اين ضرورت وجود دارد و نه با وجود آياتى مثل  « وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ »  مجوزى براى قبول جائزه وجود دارد . « 1 »\r\nقطيفى در ابتدا و انتهاى رسالهء خود بر ردّ كركى ، رواياتى را كه از نزديكى علما به سلاطين مذمت شده است ، نقل مىكند . « 2 »\r\nاردبيلى ، در شيوهء برخورد با سلاطين عصر خود ، همان روش قطيفى را دنبال كرده است ، علاوه بر آنكه در مسائل فقهى نيز آثار پيروى از او ديده مىشود . حساسيّت نسبت به حيل شرعيه ، خمس اراضى مفتوحة عنوة نمونه‌اى از آنست .\r\nتحقيقات مقدس اردبيلى پيرامون « عدم جواز خراج و زكات براى حكام جور » هر چند از سوى فقهاء بعد ، معمولا مورد قبول قرار نگرفت و نظريه « حليّت » را از رونق و رواج نيانداخت ، ولى آنان را مجبور كرد تا در « محدودهء حليت » تجديدنظر نمايند و در فتوا به « جواز » ، به قدر متيقنى از اجماع ، و حداقلّى كه متناسب با « شرايط تقيّه » باشد ، بسنده كنند . زيرا در برابر سؤالات اردبيلى قرار داشتند كه :\r\n1 - چرا نصوص حليّت را به مواردى كه سلطان جائر ، درآمدهاى اين اراضى را به مصارف غير مشروع آن مىرسانند ، تعميم دهيم ؟\r\n2 - چرا حليّت را از « سلطان مخالف » كه بر طبق اعتقاد خود به كار درستى اقدام مىكند و در اثر تقيه ، همكارى با او مىتواند جائز باشد ، به « سلطان موافق » تعميم دهيم ؟\r\n\r\n\r\n","description":"","footnote":"\r\n( 1 ) . رياض العلماء ، ميرزا عبد اللّه افندى ، 1 / 16 و 17 .\r\n( 2 ) . كلمات المحققين ، 242 ، 314 « السراج الوهاج لدفع عجاج قاطعة اللجاج »\r\n","page_name":" 190 ","page_number":190},
  {"content":"\r\n\r\nپس اگر اجازه‌اى هم از طرف ائمه وجود داشته باشد ، مربوط به حاكم مخالف است ولى نسبت به سلاطين شيعه دليلى بر اباحه وجود ندارد . اين سخن ، اعتراض ديگرى بود بر فقهايى كه با اين « تعميم » ، تصرفات سلاطين جور شيعه را هم « مشروع » جلوه مىدادند . مثلا محقق سبزوارى - صاحب ذخيره و كفايه - كه 25 سال پس از وفات اردبيلى به دنيا آمد و در دستگاه سلطنت صفوى ، موقعيت ممتاز و نفوذ چشمگيرى داشت و سالها در اصفهان داراى منصب شيخ الاسلامى بود تصريح مىكند :\r\nاختصاص حليّت خراج به سلطان مخالف وجهى ندارد ، زيرا ائمه بدين وسيله اجازه داده‌اند كه شيعيان به حقوق خود از بيت المال دست يابند ، در حالى كه با استيلاء سلاطين به اموال ، راهى جز اين وجود ندارد . » « 1 »\r\n3 - در حالى كه براى مصارف واقعى اين اموال از قبيل مصالح عامهء مسلمين ، نيازهاى مستحقين و فقرا ، موارد فراوانى وجود دارد ، به چه دليل ، برخى از ما مبالغ هنگفتى از چنين درآمدهايى را از سلاطين جور اخذ مىكنند ، در صورتى كه نيازى هم به آن ندارند ؟ !\r\n4 - چرا در مواردى كه ضرورت و اجبارى از طرف سلطان جور وجود ندارد ، مردم را مكلف به پرداخت خراج به آنها بدانيم ؟\r\n5 - چرا در حالى كه فقها به حليّت آنچه سلطان جائر « اخذ كرده » است فتواى داده‌اند ، و جواز را به صورت « پس از قبض » جائر ، مختص دانسته‌اند ، جواز را به غير آن « تعميم » مىدهيم ؟\r\n6 - در صورتى كه حاكم جائر ، غاصب و معصيت‌كار است و ولايت او بر اين اموال مورد رضايت شرع مقدس نيست ، چرا پرداخت كنندگان ماليات حق نداشته باشند اين اموال را از راههاى مختلف از تحت اختيار او خارج\r\n\r\n\r\n","description":"","footnote":"\r\n( 1 ) . كفاية الاحكام ، 79 .\r\n","page_name":" 191 ","page_number":191},
  {"content":"\r\n\r\nسازند ؟\r\nاين گونه سؤالات باعث آن گرديد كه در قرون اخير ، نظريهء « ولايت مطلقهء سلطان جائر بر بيت المال » ( خراج ، زكات ، جزيه ) ، به نظريهء « اجازه تصرف او در موارد محدود » تغيير نمايد ، و در بين اكثر متأخرين مورد قبول قرار گيرد . و در نتيجه تلاش اردبيلى و همفكران او ، سلطان جائر ، بجاى آنكه در اين تصرفات « ولىّ » به حساب آيد ، به درجهء « فضولى » تنزّل يافت ، و به جاى آنكه تصرفاتش از قبل مقرون به « اذن » تلقى گردد ، تنها پس از آن ، در حدّ « اجازه » قرار گرفت . « 1 »\r\nمناقشات اردبيلى در تصرفات مالى حاكم جور ، به موارد فوق محدود نمىشود ، مقدس دربارهء « جزيه » نيز اين اعتراض را دارد كه : « چرا اموالى را كه سلاطين جور به عنوان جزيه جمع‌آورى مىكنند ، شيعيان براى خود مباح دانسته ، و از دست حاكم جور ، دريافت مىكنند ؟ » و بلكه بطور كلى :\r\n- آيا سلطانى كه « حق حكومت » ندارد و اسلام حكومت غاصبانه و ظالمانهء او را به رسميّت نمىشناسد ، مىتواند با اهل كتاب قرار داد امضاء كند ، و آيا چنين معاهده‌اى ، ارزش و اعتبار دارد ؟\r\n- آيا تصرفات اين سلطان ، در اموالى كه از اين راه بدست مىآورد جائز است ؟\r\n- آيا مسلمانان اجازه دارند كه مطابق نظر حاكم جور و مصلحت‌سنجى او ، در اين درآمدها دخل و تصرف نمايند ؟\r\nاردبيلى به هيچ يك از اين سؤالات پاسخ مثبت نمىدهد « 2 » ، در حالى كه\r\n\r\n\r\n","description":"","footnote":"\r\n( 1 ) . حاشيهء مكاسب ، طباطبائى يزدى ، 1 / 95 و 101 .\r\n( 2 ) . مجمع الفائدة و البرهان ، 7 / 519 .\r\n","page_name":" 192 ","page_number":192},
  {"content":"\r\n\r\nصاحب جواهر بر اين عقيده است كه عقد ذمّه از طرف سلطان جائر ، مانند حاكم عادل است ، و جائر مىتواند مقدار جزيه را مشخص نمايد ، پرداخت نكردن جزيه‌اى كه او تعيين كرده ، حرام است ، و تصرّف مسلمانان در اموالى كه تحت اين عنوان اخذ كرده است . حلال است . ازاين‌رو ، صاحب جواهر ، ديدگاه اردبيلى را غريب و شگفت‌آور تلقى مىكند . « 1 »\r\n\r\nارتباط قضايى\r\nدر دوران حاكميت دولت جائر ، يكى از دشوارترين مسائل مردم ، مراجعه به محاكم قضايى براى رسيدن به حقوق خويش است ، زيرا زندگى اجتماعى ، تعارضاتى را پديد مىآورد و پيوسته افراد بىباك به حريم جان و مال ديگران تعدى مىنمايند ، از اين‌رو ، وجود محاكم قضايى ضرورى است . ولى آيا شيعيان اجازه دارند به محاكم وابسته به سلطان جائر مراجعه نموده و با حكم آن ، حق خود را « تشخيص داده » و آن را « دريافت » كنند ؟\r\n« عدم جواز مراجعه به حكام جور » از اصول مسلّم در فقه شيعه است ، و در آن ترديدى وجود ندارد . ولى اين قاعده ، داراى استثناء نيز مىباشد . از نظر محقق اردبيلى ، چون اين اصل ، به قرآن و روايات متواتر ، مستند است ، لذا استثناء هر مورد به « حجت قوّى » نياز دارد :\r\n« آيهء  « يُرِيدُونَ أَنْ يَتَحاكَمُوا إِلَى الطَّاغُوتِ وَ قَدْ أُمِرُوا أَنْ يَكْفُرُوا بِهِ »  دلالت مىكند كه درخواست حكم از طاغوت . « حرام » است و اگر عالما انجام گيرد ، موجب كفر مىشود ، چه آن حاكم طاغوتى ، عالم باشد يا جاهل ، مؤمن باشد يا مخالف ، به نفع او حكم كند يا بر ضرر او ، با حكم چيزى بگيرد و يا صرفا تقاضاى حكم كند ، حكم حاكم با واقع مطابق باشد يا نباشد . بلكه بعيد نيست\r\n\r\n\r\n","description":"","footnote":"\r\n( 1 ) . جواهر الكلام ، 21 / 263 .\r\n","page_name":" 193 ","page_number":193},
  {"content":"\r\n\r\n« اخذ حق » با كمك ظالم توانا نيز مانند « تحاكم الى الطاغوت » باشد . البته اكثر فقهاى شيعه ، موردى كه بين خود و خدا ، حق را به نفع خود ثابت بداند و راهى جز به مراجعه به طاغوت براى رسيدن به حق نداشته باشد را استثناء كرده و جائز شمرده‌اند ، چه بسا دليل اين استثناء « شهرت » ، « عقل » و « رواية » باشد . از نظر ما اين استثناء خلاف احتياط است ، چون « شهرت فتوايى » اعتبار و حجيّت ندارد ، و « عقل » هم در اين باره ، حكم مستقل ندارد ، و « ظهور روايت » ممنوع است .\r\nو ممكن است كه استثناء مخصوص موردى باشد كه « حاكم حق » وجود نداشته باشد و دعوى به صورتى است كه اگر حاكم حق وجود داشت ، ادلّه كافى براى اثبات حق در نزد او وجود داشت . ولى در شرائطى كه حاكم حق وجود دارد ولى نمىتوان حق را در نزد او اثبات كرد و طرف مقابل هم منكر است ، مراجعه به حاكم جور جائز نيست ، و نيز در مواردى كه مال « كلى و دين » است ، نمىتوان به هر وسيله ولو با حكم ظالم و كمك او ، حق خود را دريافت كرد . » « 1 »\r\nمحقق اردبيلى ، پس از نقل مقبولهء عمر بن حنظله ، و با توجه بدان ، نكات فوق را مطرح ساخته است . « 2 »\r\nصاحب كفايه كه در فقه از « اتباع مقدس » شمرده مىشود ، نقد اردبيلى را دربارهء نظريهء « اكثر اصحاب » تعقيب نموده ، و در پاسخ به شهيد ثانى - كه بطور كلى ، در همه موارد عدم وصول به حق مگر از راه مراجعه به طاغوت ، حكم به جواز نموده - مىگويد :\r\n« حكم كردن قاضى جائر بين طرفين دعوى ، كارى حرام است . و چون مطرح كردن دعوى در نزد او ، زمينهء وقوع اين حرام را فراهم مىآورد ، لذا « اعانهء\r\n\r\n\r\n","description":"","footnote":"\r\n( 1 ) . زبدة البيان ، 688 .\r\n( 2 ) . مجمع الفائدة و البرهان ، 12 / 10 و 11 .\r\n","page_name":" 194 ","page_number":194},
  {"content":"\r\n\r\nبر اثم » ، و مشمول ادلّه نهى و حرمت است . » « 1 »\r\nدر يك نگرش كلى به آراء محقق اردبيلى پيرامون فروع مختلف حكومت جور و مقايسهء اجمالى آن با آراء فقهاء ديگر به خوبى روشن مىشود كه اردبيلى ، از اين زاويه ، فقيهى « سخت‌گير » مىباشد و مجموعا محدوديت‌ها و قيود بيشترى را در روابط اجتماعى ، سياسى ، و اقتصادى با دولتهاى ستمگر ، قرار داده ، و در نتيجه دعوت به « مبارزه منفى » با چنين حكومتهايى ، در حدّ اعلاى خود ، در ديدگاههاى او ديده مىشود . و در حالى كه فقهاى ديگر ، تصرفات حاكم جائر را در موارد خاصى تجويز ، و قبول ولايت او را حلال شمرده‌اند ، اردبيلى از فتوا دادن به حليت در همان موارد هم امتناع مىورزد .\r\nاين رويّه از محقق اردبيلى ، نه فقط در تعارض با سبك فقهاى ديگر است ، بلكه با روش خود او هم در مسائل ديگر مغاير ، و در مقايسه با جهت‌گيرى ديگر فتاوايش شگفت‌آور است . زيرا اردبيلى در تقيّد به « اصل سهولت » در دين ، در استنباطهاى فقهىاش ، سخت پاىبند است ، تا آنجا كه مىتوان ادعا كرد كه هيچ فقيه ديگرى مانند او در فهم شريعت و قانون از اين مبنا استفاده نكرده ، و به مقتضاى آن مشى ننموده است . تا جاييكه گاه در مسائل مسلّم فقهى ، به ناسازگارى با اين مبناء و به جهت آنكه مكلف را در سختى قرار مىدهد ، ترديد مىكند ، چنان كه در لزوم خمس ارباح مكاسب ، بدين نكته تصريح نموده است . ولى در بررسى مسائل حاكم جائر و ارتباط با او ، حاضر نيست آن مبناى خاص را به كار گيرد و يا حداقل با توجه به مشكلات فراوانى كه عدم همكارى با حكومتهاى وقت ، براى شيعيان ايجاد مىكند و آنان را در تنگناهاى اقتصادى ، اجتماعى و سياسى قرار مىدهد ، در سطح فقهاى ديگر ، اين\r\n\r\n\r\n","description":"","footnote":"\r\n( 1 ) . كفاية الاحكام 262 ، و نقد آن در قضاء جواهر ص 35 ، و قضاء عروة الوثقى ص 10 و تقريرات قضاء شيخ انصارى ج 1 ، ص 104 .\r\n","page_name":" 195 ","page_number":195},
  {"content":"\r\n\r\nروابط را مجاز شمارد .\r\nظاهرا « حكومت جور » از ديدگاه اردبيلى ، به قدرى زشت و قبيح است كه تحمّل چنين مشكلاتى براى آلوده نشدن بدان ارزش دارد ، و اين مسأله از چنان اهميت بالايى برخوردار است كه اين گونه مصالح نمىتواند با آن مزاحمتى بنمايد . و اين از شاخصه‌هاى تفكر فقهى اردبيلى است كه آراى او را از نظرات فقهاى ديگر ممتاز ساخته ، و از او چهره‌اى منحصر به فرد مىسازد .\r\nمقدس در آيات الاحكام مىنويسد : « اطمينان پيدا كردن به اينكه همكارى با دستگاه طاغوت و قبول سمت از سوى آن ، هيچگونه مفسده‌اى براى خود انسان يا ديگران ندارد ، بعيد است ، چرا كه مىيابيم پيوند و ارتباط با اين حكام و فرمانروايى بر مردم ، « دين » را ويران مىسازد . » « 1 »\r\n\r\n\r\n","description":"","footnote":"\r\n( 1 ) . زبدة البيان ، 400 .\r\n","page_name":" 196 ","page_number":196},
  {"content":"\r\n\r\n\r\nفصل دوم : ارزيابى اردبيلى از دولت حق\r\nدست‌يابى به ديدگاه جامعى از محقق اردبيلى پيرامون « دولت حق در عصر غيبت » كار چندان ساده و آسانى نيست ، و حداقّل دو مانع ، در راه رسيدن به اين مقصود وجود دارد :\r\nالف ) اردبيلى ، بحث مستقل ، گسترده و هماهنگى در اين باره ارائه نكرده است و مباحث گوناگون اين موضوع را به صورت منظم و منسجم مطرح نساخته است . از اين‌رو براى تدوين ديدگاههاى او بايد پس از گردآورى مجموعهء نظرياتش كه به صورت پراكنده در لابلاى مسائل فقهى مطرح كرده ، به سامان دادن و ترتيب آنها پرداخته ، و درصدد يافتن شكل منطقى و روشنى از مسأله حكومت اسلامى در تفكر او برآييم .\r\nب ) كاوشها و پژوهشهاى علمى اردبيلى ، بيش از آنكه بر صراحت و جزميّت استوار باشد و نتيجهء آن به شكل « فتواى قطعى » و « نظر حتمى » او شناخته شود ، با مطرح شدن وجوه و احتمالات مختلف ، و تعرض به شبهات و ايراداتى كه مىتواند طرح شود ، همراه است . اين شيوه در بحثهاى علمى ، هر چند در شوراندن ذهن و فعال كردن آن براى يافتن راه‌حلهاى جديد و پيمودن راههاى نو مفيد است و بالمآل افقهاى تازه‌اى بر انديشهء بشر مىگشايد ، ولى باعث مىشود كه\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nخوانندهء تازه‌كار كمتر به استنتاج روشنى برسد ، و چه‌بسا در لابلاى احتمالات و اعتراضات ، راه بجايى نبرد . و بطور كلى در بسيارى از موارد ، به‌نظر قطعى محقق نمىتوان رسيد و تنها در حدّ ظن و گمان ، ديدگاه و نظريه‌اى را به او مىتوان نسبت داد . اردبيلى خود تصريح دارد كه معمولا مسائل را همراه « شبهات » مىيابد :\r\n« فانى ما افهم مسألة خالية من شىء من الشبهات الا قليلة من الكثيرات . » « 1 »\r\nبا توجه به دو نكتهء فوق ، براى درك ديدگاههاى مقدس دربارهء دولت عدل در دورهء غيبت ، با عنايت به اين سؤالات ، در بحثهاى فقهى او ، به سير و تفحص بايد پرداخت :\r\n1 - دولت اسلامى ، در عصر غيبت تعطيل‌پذير است ؟ و نسبت به تشكيل آن‌چه وظيفه‌اى وجود دارد ؟\r\n2 - رهبرى و ادارهء جامعه اسلامى ، بر عهدهء چه كسى است ؟\r\n3 - رهبرى و ولايت در عصر غيبت ، چه ماهيتى دارد ؟ « نيابت از ولى معصوم » يا « وكالت از مردم » ؟\r\n4 - ولايت حاكم اسلامى ، بر چه ادلّه‌اى استوار مىباشد ؟\r\n5 - سند و دلالت رواياتى مانند رواية عمر بن حنظله و ابى خديجه دربارهء ولايت فقيه ، به چه ميزان قابل اطمينان و استدلال است ؟\r\n6 - ولايت فقيه ، تا چه حدّ در ميان فقها مورد قبول بوده است ؟\r\n7 - رئيس دولت اسلامى - فقيه عادل - چه اختياراتى دارد ؟\r\n8 - كداميك از احكام اسلامى در دوران غيبت تعطيل ، و از شمول اختيارات و مسؤليتهاى حاكم اسلامى خارج است ؟\r\n\r\n\r\n","description":"","footnote":"\r\n( 1 ) . مجمع الفائدة و البرهان ، ج 2 ، ص 364 .\r\n","page_name":" 198 ","page_number":198},
  {"content":"\r\n\r\n\r\nولايت فقيه\r\nبا يك مرور اجمالى در شرح ارشاد مىتوان گفت كه ولايت فقيه ، از اصول و مبانى فقهى محقق اردبيلى است و فروع بسيارى را در فقه ، بر اساس آن بناء نهاده است .\r\nشواهد فراوانى وجود دارد كه در زبان فقهى اردبيلى - هم‌چون فقهاى ديگر - « حاكم » همان « فقيه » است ، و اين دو عنوان هر كدام از ديگرى خبر مىدهد . وى توضيح مىدهد كه مقصود از حاكم ، شخصى است كه « همه شرايط لازم براى فتوا دادن در او جمع باشد » . البته در برخى از تعبيرات فقها ، شرط « مأمون بودن » نيز اضافه شده است . مثلا گفته‌اند : « زكات را به فقيه مأمون بپردازيد » و فقيه مأمون را فقيهى كه از « حيله‌هاى شرعى » استفاده نمىكند ، معرفى كرده‌اند . « 1 »\r\nقطيفى ، فقيه معاصر اردبيلى ، كه مورد توجه او قرار دارد ، مسأله را اين گونه توضيح مىدهد :\r\n« اگر مال و ثروتى به فقيه داده شود ، تا در موارد مورد نياز جامعه مصرف و زندگى خود را نيز - در صورت نياز - از آن تأمين كند ، چنانچه فقيه ، در زندگى شخصى خود بدان احتياجى ندارد و نمىتواند آن را تملّك كند ، ولى مقدارى از اموال خود را به ملكيت يكى از نزديكانش مانند همسر و فرزند درمىآورد ، تا محتاج شده و بتواند آن ثروت را براط خود تصاحب كند ، و سپس آن اموال را از زن و فرزند ، دوباره باز پس گيرد . اين گونه « حيله‌ها » با « امانتدارى » منافات دارد ، زيرا با مصلحت پرداخت زكات ناسازگار است ، چون غرض از زكات ، مساوات و برابرى فقرا با اغنياست تا فقرا با در دست داشتن حقوق خويش ، نيازهاى خود را تأمين نمايند . و اگر نسبت به سپردن زكات به فقها ترغيب شده ، بدان جهت است كه موارد مصرف آن را بهتر مىشناسند ، نه آنكه با پيشه كردن اين روش ، در امانت ، خيانت كند . خلاصه ، به تديّن و ديندارى چنين\r\n\r\n\r\n","description":"","footnote":"\r\n( 1 ) . مجمع الفائدة و البرهان ، ج 4 ، ص 206 .\r\n","page_name":" 199 ","page_number":199},
  {"content":"\r\n\r\nشخصى اطمينانى وجود ندارد ، چرا كه دين را وسيلهء براى صيد به نفع خود قرار داده است . » « 1 »\r\nبطور كلى اردبيلى ، نسبت به كار بردن حيله در اجراى قوانين اسلامى ، حساسيّت زيادى دارد « 2 » بخصوص اگر از طرف فقها انجام شود .\r\n\r\nادلّهء ولايت فقيه\r\nمقدس اردبيلى به ادلّه گوناگونى براى اثبات ولايت فقيه تمسّك نموده است .\r\nبرخى از اين ادله جنبه عقلى ، و برخى جنبه نقلى دارد :\r\n\r\nالف - دليل عقلى\r\nاين دليل بر دو مقدمه استوار است :\r\n1 - پيوسته در جامعه مسائلى وجود دارد كه نيازمند دخالت و تصدّى « ولى » و « حاكم » است و نمىتوان آنها را بدون سرپرست رها نمود . ( ضرورت ولايت و حكومت ) .\r\n\r\n\r\n","description":"","footnote":"\r\n( 1 ) . خراجيه ، قطيفى ، ( كلمات المحققين ، ص 244 ) .\r\n( 2 ) . محقق اردبيلى ، مسأله عدم مشروعيت حيل را مكررا مطرح نموده ، مثلا پس از نقل رواياتى كه علت تحريم ربا را بيان مىكند ، آن را دليل عدم مشروعيت حيل قرار مىدهد و پس از آنكه مىگويد با جايگزين كردن صيغهء « صلح » به جاى بيع ، و گفتن « صالحت » بجاى « بعت » جلوى مفاسد ربا را نمىتوان گرفت ، اضافه مىكند : « بل هذا يدل على عدم جواز اكثر الحيل التي تستعمل فى اسقاط الربا فافهم » ( مجمع الفائده 8 / 453 ) و نيز پس از نقل رواياتى كه از اخذ اجرت براى تعليم قرآن ، و حتى از قبول هديه ، نهى مىكند - هر چند به دليل ضعف سند و معاوضه - بر طبق آن فتوا نمىدهد ، ولى متذكر مىگردد كه اينها خود دليل آنست كه برخى از حيله‌هايى كه در نزد فقها رواج يافته ، ارزش و اعتبارى ندارد ( مجمع الفائده 8 / 18 ) . محقق اردبيلى از اينكه در عصر خود ، اين حيل از خواص به عموم سرايت نموده و به شكل متعارف درآمده ، و در اثر آن رباخوارى در قالب ديگرى رواج يافته ، گلايه دارد : « و انت تعلم أنها ( مصالح حرمة الربا ) تنعدم بفتح باب الحيلة كما هو المتعارف فافهم يأخذون بها ما يؤخذ بالربا » زبدة البيان 437 و نيز نگاه كنيد به ص 432 .\r\n","page_name":" 200 ","page_number":200},
  {"content":"\r\n\r\n2 - فقيه با توجه به دو ويژگى « علم » و « تقوى » براى بر عهده داشتن اين امور ، اولى است ، زيرا كسانى كه از اين دو امتياز بهره‌اى ندارند ، نمىتوانند در عرض فقيه و مانند او ، از چنين اولويتى برخوردار بوده ، و اختيارات حاكم را بدست گيرند .\r\n« لعلّ دليل ولاية الحاكم على من لا وليّ له ؛ انه لا بد من وليّ و ليس احد احق منه و لا يساويه للعلم و التقوى و فى غيره مفقود . » « 1 »\r\nالبته محقق اردبيلى ، اين استدلال را دربارهء ولايت بر محجورين و كسانى كه ولىّ ندارند ، مطرح ساخته ، زيرا در « كتاب الحجر » متعرض اين مسأله بوده است ، ولى نوع استدلال او نشان مىدهد كه در هر موردى كه جامعه به ولايت نياز داشته باشد و شخص خاصى عهده‌دار انجام يك مسؤوليت اجتماعى نشده باشد ، « فقيه » مقدّم است ، و با بودن او نوبت به ديگران نمىرسد .\r\nاردبيلى در جاى ديگر ، « ضرورت ولايت فقيه » را بر اساس ادلّه كلامى كه « ضرورت نبوت و امامت » را تبيين مىنمايد ، استوار مىكند . او ضرورت امامت را به ضرورت حكومت پيوند مىزند و بر اساس قاعدهء لطف ، آن را امر الهى كه نياز به « نصب » دارد ، مىشمارد . سخن او در حاشيه بر شرح تجريد قوشجى اين است :\r\nاشاعره مىگويند : « امامت در صورتى لازم است كه لطف بدان منحصر باشد ، ولى چه مانعى دارد كه مصلحت ديگرى جايگزين مصلحت امامت و رهبرى گردد ، لذا قاعدهء لطف ، ملازمه‌اى با تعيين امام از طرف خداوند ندارد » . ولى پاسخ ما اين است كه هيچ مصلحتى نمىتواند خلأ فقدان امامت را پر كند ، لذا خردمندان و عاقلان در هر زمان و در هر منطقه ، وجود پيشوا و رئيس را لازم مىدانند تا در پرتوى رهبرى و حكومت ، از مفاسد و نابسامانيهاى\r\n\r\n\r\n","description":"","footnote":"\r\n( 1 ) . مجمع الفائدة و البرهان ، 9 / 231 .\r\n","page_name":" 201 ","page_number":201},
  {"content":"\r\n\r\nناشى از اختلاف و هرج‌ومرج در امان باشند . از اين‌رو « لطف » در « امامت » منحصر است . « 1 »\r\nمقدس ، در مسأله ولايت در عصر غيبت هم ، از همين روش استفاده مىكند ، و بر مبناى آن ، « حاكم على الاطلاق بودن فقيه » را مدلّل مىسازد :\r\n« بدليل آنكه بدون چنين ولايتى ، نظم جامعه مختل مىگردد و زندگى انسان در تنگنا و سختى قرار مىگيرد ، و از سويى عقل و شرع ، چنين پىآمدهايى را نمىپسندد و نفى مىكند ، لذا فقيه ، حاكم على الاطلاق است . چه اينكه برخى از همين راه لزوم بعثت پيامبر صلّى اللّه عليه و آله و يا نصب امام عليه السّلام را اثبات كرده‌اند . دقت كن . » « 2 »\r\nاين استدلال نشان مىدهد كه اردبيلى ، مسأله ولايت فقيه را در رديف مسائل كلامى مىداند و آن را تداوم امامت مىشمارد . « 3 »\r\n\r\nب ) دليل نقلى\r\nمقدس اردبيلى ، « اجماع » و « روايات » را نيز براى اثبات ولايت فقيه ، تام و تمام مىداند .\r\nالبته وى در فقه كمتر به ادعاهاى اجماع ، پاىبند است و غالبا در ثبوت اجماع مناقشه مىنمايد و از همين راه ، مسير را براى ابراز آراء نو و احتمالات جديد ، باز مىكند و در اثر اين ويژگى بسيارى از فقهاى متأخر ، مانند صاحب جواهر - كه قداست فراوانى براى شهرت اصحاب قائل است - بر اردبيلى\r\n\r\n\r\n","description":"","footnote":"\r\n( 1 ) . شرح تجريد ، قوشجى ، ( حاشيه اردبيلى ) 366 .\r\n( 2 ) . « ينبغى الاستفسار عن دليل كون الفقيه حاكما على الاطلاق . . . فيمكن ان يقال دليله . . . لزوم اختلال نظم النوع و الحرج و الضيق المنفيين عقلا و نقلا ، و بهذا اثبت البعض وجوب نصب النبىّ او الامام عليه السلام ، فتأمل » . مجمع الفائدة و البرهان ، ج 12 / 29 .\r\n( 3 ) . از اينجا آشكار مىشود كه سخن برخى از نويسندگان معاصر كه با ديدهء افكار و شگفتى به اين نكته ( كلامى بودن مسأله ولايت فقيه ) نگريسته ، و آن را منكرى تازه ! تلقى نموده ، تا چه اندازه از بىخبرى و كم اطلاعى حكايت دارد . ( حكمت و حكومت 219 ) .\r\n","page_name":" 202 ","page_number":202},
  {"content":"\r\n\r\nخرده‌گيرى نموده و سليقهء فقهى او را طرد كرده‌اند . « 1 » از اين‌رو وقتى مقدس در مسأله‌اى بر اجماع ، اعتماد مىكند و ادعاى اجماع ديگران را بدون نقد و ايراد قبول ، و يا خود ادعاى اجماع مىنمايد ، مىتوان فهميد كه مسأله از اين نظر جايگاه محكمى داشته و تسالم اصحاب را به همراه دارد .\r\nاردبيلى بر اين نظر است كه فقها در دوران غيبت از سوى حضرت ولى عصر عليه السّلام ، « نيابت » دارند ، و « اذن » آن حضرت ، « بالاجماع » معلوم است « 2 » . همچنين در بعضى از موارد نسبت به تصرفات فقيه ، تعبير « لا خلاف فى الحكم » مىكند . « 3 » مثلا در بحث از اينكه طلبكار مىتواند پس از پايان يافتن مهلت اداء دين ، تقاضاى فروش گرو و اموالى را كه به عنوان رهن در اختيار دارد بنمايد ، مىگويد :\r\n« ظاهرا اين كار به عهدهء امام عليه السّلام يا نائب او كه به منزله وكيل حضرت و وكيل غائب است ، مىباشد و توسط او انجام مىگيرد و ظاهرا خلافى وجود ندارد كه اين كار براى حاكم ، جائز و بلكه واجب است . » « 4 »\r\nدر يك تعبير جامع و گويا ، اردبيلى ، فقيه را به عنوان « قائم مقام امام عليه السّلام و نائب او » معرفى مىكند ، و مىگويد دليل آن مىتواند « اجماع » و « اخبار » باشد . « 5 »\r\n\r\n\r\n","description":"","footnote":"\r\n( 1 ) . جواهر در مسأله لزوم اجتناب از اطراف شبهه محصوره : « اوجبوا التحرى و نحوه الى ان ظهر مولانا المقدس الاردبيلى رحمه اللّه ، فأظهر هذا الشك كما هى عادته فى كثير من المقامات » .\r\n1 / 298 . و نيز در مسأله جهر به سوره و ادعاى اجماع ، با اشاره به خلاف اردبيلى و صاحب مدارك : « لكنه قد سمعت غير مرة ان خلاف امثالهم غير قادح بعد معلومية ان صدور ذلك لخلل فى الطريقة » . 9 / 365 .\r\n( 2 ) . مجمع الفائدة ، 12 / 27 .\r\n( 3 ) . مجمع الفائده ، 9 / 231 .\r\n( 4 ) . مجمع الفائده ، 9 / 168 .\r\n( 5 ) . مجمع الفائدة و البرهان ، 8 / 160 .\r\n","page_name":" 203 ","page_number":203},
  {"content":"\r\n\r\nاز ميان روايات ، اردبيلى به چند روايت در لابلاى بحثهاى خود استناد نموده و مناقشه‌اى در سند و دلالت آنها نكرده است :\r\nيكى روايت « العلماء ورثة الانبياء » است ، كه به طريق صحيح از امام صادق عليه السّلام و آن حضرت از پيامبر صلّى اللّه عليه و آله نقل كرده‌اند . « 1 »\r\nعده‌اى از فقها به احتمال اينكه ممكن است « وراثت » در دائرهء تبليغ احكام الهى باشد ، آن را خارج از بحث ولايت تلقى كرده ، و بدين وسيله دلالت آن را ناتمام دانسته‌اند . ولى محقق اردبيلى از نبوّت و نقش اجتماعى آن برداشت ديگرى دارد و بر اساس منطق قرآن ، فلسفه نبوت را اقامهء عدل و جلوگيرى از اختلاف و تعدى افراد نسبت به يكديگر دانسته و هدف انبياء را به « مسأله‌گويى » منحصر نمىسازد و با تعبير تأكيدآميز « بدون ترديد » سرپرستى آن دسته از امور اجتماعى را كه بر عهده آحاد مردم نبوده و رسيدگى به آن لازم است را از آن انبياء مىداند و بر اساس روايت فوق ، پس از انبياء ، ولايت را بر عهدهء وارثانشان يعنى فقها مىداند . « 2 »\r\nروايت ديگرى كه مورد اعتماد و اسناد مقدس قرار گرفته است ، روايت « مقبوله عمر بن حنظله » است كه دربارهء دلالت و سند آن مىگويد : « گرچه صحت اين سند ، واضح نيست ، ولى روايت در نزد فقها « مقبوله » است و ايشان به مضمون آن عمل كرده‌اند . فتأمل » ، و در آن احكام فراوان و فوائد گرانقدرى است . . . و از اينكه « فقيه » را « حكم » قرار داده‌اند ، فهميده مىشود كه : نائب مناب امام عليه السّلام در همهء امور است و به همين نكته اشعار دارد سخن حضرت كه فرمود :\r\n\r\n\r\n","description":"","footnote":"\r\n( 1 ) . اصول كافى ( معرب ) ، 1 / 27 .\r\n( 2 ) . مجمع الفائدة و البرهان ، 9 / 231 . در حالى كه ملا احمد اردبيلى ، در حدود 3 قرن قبل از ملا احمد نراقى به اين روايت براى ولايت فقيه استناد كرده است ، چگونه است كه گفته‌اند :\r\n« براى نخستين بار ملا احمد نراقى و آن هم شايد به خاطر حمايت و پشتيبانى از پادشاه وقت ، به ابتكار اين مطلب - ولايت فقيه - پرداخته و براى ارائه مدارك شرعى براى اثبات نظريهء خود . اين احاديث را جمع‌آورى كرده است » . . حكمت و حكومت 178 .\r\n","page_name":" 204 ","page_number":204},
  {"content":"\r\n\r\n« فاذا حكم بحكمنا فلم يقبل منه فانما به حكم اللّه استخفّ و علينا ردّ و الرادّ علينا الرادّ على اللّه فافهم » « 1 » .\r\nهم‌چنين در بحث از اقامهء حدود در عصر غيبت توسط فقيه ، به روايت عمر بن حنظله و ابى خديجه اشاره مىكند و به استناد قبول اصحاب و عمل آنان ، سند آن را قابل اعتماد مىداند بگونه‌اى كه « عدم صحت سند » به اعتبار روايت ، خللى وارد نمىسازد . وى سپس به نقد ادلهء قائلين به اجراى حدود مىپردازد و دليل عمدهء اين نظريه ، رواية حفص بن غياث را از نظر سند و دلالت مخدوش معرفى مىكند . ولى در پايان خود به جواز اقامهء حدود متمايل مىشود ، چرا كه تعبير امام عليه السّلام را در روايت عمر بن حنظله ، اشاره بدان مىداند زيرا تفويض حكم و نصب حاكم ، شامل اجرا نيز مىگردد . « 2 »\r\nبحثهاى اردبيلى پيرامون روايت ابن حنظله نشان مىدهد كه :\r\n- تسالم اصحاب را در عمل به اين روايت و مورد قبول اصحاب بودن آن را ، مىپذيرد .\r\n- هر چند بر مبناى خود ، با دقت تمام به اسناد روايات مىنگرد و بدون تحقيق و بررسى كامل ، حكم به اعتبار سند نمىكند ، ولى در عين حال ، اين روايت را ، معتبر مىداند .\r\n- مقبوله را به « منصب قضاوت » و « صدور حكم قضايى » اختصاص نداده و « حاكم » را به « قاضى » تفسير نمىكند . تا در دلالت آن ، بر ولايت و حكومت ، مناقشه كند ، بلكه او اختيارات وسيع حاكم اسلامى ، و از آن جمله اجراى حدود را بدان مستند مىكند ، و مىگويد :\r\n« . . . فقيه ، قائم مقام امام عليه السّلام و نائب اوست ، چه بسا دليل آن اجماع و روايات\r\n\r\n\r\n","description":"","footnote":"\r\n( 1 ) . مجمع الفائدة و البرهان ، 12 / 10 و 11 .\r\n( 2 ) . مجمع الفائدة و البرهان ، 7 / 545 ، 546 .\r\n","page_name":" 205 ","page_number":205},
  {"content":"\r\n\r\nمانند خبر عمر بن حنظله باشد ، زيرا آنچه كه براى امام عليه السّلام كه اولى الناس من انفسهم است جائز است ، براى فقيه هم جائز است » . « 1 »\r\n\r\nنيابت و وكالت فقيه\r\nاز ديدگاه اردبيلى ، ولايت فقيه دو چهره دارد ، چهره‌اى بسوى مردم كه تحت « ولايت » او قرار دارند ، و چهره‌اى بسوى ولى معصوم ، كه فقيه از او « نيابت » دارد .\r\nالبته تعبيرات مقدس دراين‌باره ، يكسان نيست ، گاه « وكالت » دو جانبه را مطرح مىسازد ، يعنى فقيه ، هم از سوى امام عليه السّلام داراى نيابت و وكالت است ، و هم از سوى مولّى عليه ، وكالت دارد ، مثلا دربارهء مالكى كه غائب است و فقيه اموال او را به نفع طلبكارانش مىفروشد ، اين تعبير را به كار مىبرد « 2 » البته وكالتى را كه او مطرح مىكند ، به معنى عقد و پيمان طرفينى بين « حاكم » و « مردم » نيست كه مردم او را وكيل نمايند و در نتيجه انتخاب حاكم از طرف مردم باشد . بلكه اين وكالت ، به معنى ولايتى است كه ولىّ حقيقى انسانها ، به حاكم مىسپارد تا در مواردى كه اشخاص مستقيما در امور خود نمىتوانند دخالت كنند ، او از طرف آنها و به مصلحتشان اقدام نمايد .\r\nمثلا اردبيلى در استدلال بر اين فرع فقهى كه چرا مال پيدا شده را به حاكم مىتوان سپرد ، مىگويد : چون حاكم ، « نائب » فرد غائب است و براى مصالح جامعه و مردم « نصب » شده است ، لذا در مواردى كه مالك حضور نداشته باشد ، « يد او » ، « يد مالك » است . . . حاكم اين مال را نگهدارى ، و اگر مصلحت بداند به فروش مىرساند و پول آن را نگه مىدارد . و چنانچه عين آن مال ، و يا ثمن آن ،\r\n\r\n\r\n","description":"","footnote":"\r\n( 1 ) . مجمع الفائدة و البرهان ، 8 / 160 .\r\n( 2 ) . مجمع الفائدة و البرهان ، 9 / 168 .\r\n","page_name":" 206 ","page_number":206},
  {"content":"\r\n\r\nتلف شود ، حاكم ضامن نيست ، زيرا فقيه به عنوان « وكالت و نيابت » تصرف نموده ، و وكيل بدون تفريط ضامن نمىباشد . « 1 »\r\nهم‌چنين دربارهء لقطه مىگويد اگر آن را در اختيار حاكم بگذارند ، او ضامن نيست ، زيرا حاكم « وكيل مالك » است . « 2 »\r\nدر باب زكات نيز اين مسأله مطرح است كه : با توجه به اينكه بدون ملك ، عتق صورت نمىگيرد ، پس چگونه حاكم از زكات ، برده مىخرد ، و بدون آنكه خود مالك آن برده شود ، او را آزاد مىسازد ؟ و مگر يكى از مصارف زكات ، خريد بنده و آزاد كردن آن نيست « و فى الرقاب » ؟ اردبيلى با استفاده از مبناى « وكالت فقيه » درصدد حل مشكل برمىآيد بدين معنى كه زكات اگرچه به ملكيّت اهل زكات درمىآيد ، ولى شارع ، « فقيه » را « وكيل » آنها قرار داده است . « 3 »\r\nاين گونه بحثها نمايانگر آن است كه چرا مقدس در تصرفات فقيه ، به سراغ مسأله وكالت مىرود و تنها به « عنوان نيابت از معصوم » بسنده نمىكند ؟\r\nاردبيلى درصدد آن است كه از اين راه ، احكام وكالت را بر دخالتها و تصرفات فقيه ، مترتب نموده و آثار حقوقى وكالت را بر آن اثبات كند . چنين وكالتى ، هر چند در مورد « غائب » مطرح شده و نوعى « وكالت قهرى » است كه به پيمان و قراردادى بين « غائب » و « حاكم » مستند نيست ، ولى اردبيلى ، « ولايت فقيه » را در موارد خاصى به « وكالت قهرى » تفسير مىكند تا آثار وكالت را بر آن مترتب سازد .\r\n\r\n\r\n","description":"","footnote":"\r\n( 1 ) . مجمع الفائدة و البرهان ، 10 / 434 تا 438 .\r\n( 2 ) . مجمع الفائدة و البرهان ، ج 10 / 441 ، و در 483 ، « فان الحاكم وكيل الغائب عندهم على الظاهر » .\r\n( 3 ) . مجمع الفائدة و البرهان ، 4 / 161 .\r\n","page_name":" 207 ","page_number":207},
  {"content":"\r\n\r\nدر اين تحليل ، « وكالت » از سوى انسان ، و « نصب » از سوى خداوند ، كاملا سازگار با يكديگر معرفى مىشود . « 1 »\r\nو با اين برداشت ، چنين سؤالى قابل طرح است كه آيا مىتوان « وكالت از غائب » را به « وكالت از عموم شهروندان » تعميم داده ، و « وكالت قهرى » را به « وكالت عقدى » توسعه داد ؟ و آيا چنين تعميم و توسعه‌اى ، با « نيابت و نصب » سازگار است و يا مىتواند در عرض آن مطرح باشد ؟\r\n\r\nنيابت از امام ( ع )\r\nدر تحليلهاى فقهى محقق اردبيلى ، مبناى نيابت فقيه از معصوم ، مورد توجه است ، او در موارد مختلف از « فقيه » بعنوان « قائم مقام امام عليه السّلام » « 2 » و نائب حضرت « 3 » ياد مىكند و هنگامى كه اين پرسش را مطرح مىكند چرا فقيه براى بر عهده داشتن رهبرى و ولايت جامعه احق است ؟ پاسخ مىدهد :\r\n« لانه نائب لولى الاصل و هو الامام عليه السّلام » . « 4 »\r\nزيرا فقيه نائب صاحب اصلى ولايت - امام عليه السّلام - است .\r\n\r\n\r\n","description":"","footnote":"\r\n( 1 ) . محقق اردبيلى ، حتى از اينكه امام معصوم را نيز وكيل مردم ، كه از طرف خداوند نصب شده ، بداند ، ابايى ندارد ، وى با قبض زكات از سوى امام معصوم ، شخص برى الذمه مىشود ، چون او اولى بالمؤمنين من انفسهم مىباشد لذا حق دارد كه زكات را از سوى مستحقين آن قبض كند ، كأنّ امام « ع » وكيل مستحقين است كه منصوب از طرف خداست . مجمع الفائدة 4 / 220\r\nفقها مسأله دريافت زكات توسط حاكم را به عنوان « وكالت » از سوى مالك ، و يا از سوى مستحقين ، و نيز به عنوان « ولايت » بر مستحقين مورد توجه قرار داده‌اند و تفاوت هر يك از اين دو را توضيح داده‌اند . العروة الوثقى ، كتاب الزكاة ، فصل فى اعتبارنية القربة ، مسأله 3 ، و شروح آن .\r\n( 2 ) . مجمع الفائدة و البرهان ، ج 10 ، ص 496 .\r\n( 3 ) . مجمع الفائدة و البرهان ، ج 10 ، ص 466 .\r\n( 4 ) . مجمع الفائدة و البرهان 9 / 231 .\r\n","page_name":" 208 ","page_number":208},
  {"content":"\r\n\r\nو در برخى موارد « فقيه » را « خليفهء امام عليه السّلام » معرفى مىكند ، مثلا دليل استحباب دفع زكات به فقيه را آن مىداند كه فقيه خليفه و جانشين امام عليه السّلام است ، و لذا آنچه كه بدست فقيه برسد ، مثل آن است كه بدست خود حضرت رسيده باشد :\r\n« انه خليفة الامام عليه السّلام فكان الواصل اليه و اصل اليه عليه السّلام » . « 1 »\r\nيكى از تفاوتهايى كه بين تحليل مقدس با ديدگاه برخى از فقهاى ديگر مانند علامهء حلّى پيرامون ولايت فقيه وجود دارد ، انيست كه تصرّف فقيه در شؤون و حقوق مربوط به امام عليه السّلام ، تحت عنوان « نيابت از او » و يا « ولايت بر او » قرار دارد ؟ علّامه حلى ، تصرف فقيه در سهم امام عليه السّلام را از نوع « ولايت بر غائب » مىداند كه چون فقيه بر اموال غيّب ولايت دارد ، و حضرت وليعصر عليه السّلام نيز كه مالك نيمى از خمس است ، غائب است ، پس اموال حضرت تحت نظر فقيه ، به مصرف مىرسد . « 2 » ولى محقق اردبيلى ، با علامه حلّى همراه نيست و ولايت بر خمس را ولايت بر غايب ندانسته ، و اين تعبير را نمىپسندد .\r\nزيرا مفهوم اين سخن آن است كه امام عليه السّلام بواسطهء غيبت ، تحت ولايت يكى از رعيت خود قرار دارد ! محقق اردبيلى مىگويد برداشت صحيح از روايات اين است كه فقيه از طرف امام عليه السّلام « وكالت » داشته ، و براى اين گونه تصرفات « مأذون » است . « 3 »\r\nاز آنجا كه عموم فقهاى شيعه ، ولايت فقيه را از باب نيابت از معصوم دانسته‌اند ، لذا با اين سؤال مواجه بوده‌اند كه چون نيابت و وكالت ، با موت منوب عنه و موكل ، باطل مىشود و وكيل عزل مىشود ، پس نيابتى كه براى فقها وجود\r\n\r\n\r\n","description":"","footnote":"\r\n( 1 ) . مجمع الفائدة و البرهان 4 / 206 .\r\n( 2 ) . منتهى المطلب ، علامه حلّى 555 / . « لانه نوع من الحكم على الغائب فلا يتولاه غير من ذكرناه » .\r\n( 3 ) . مجمع الفائدة و البرهان ، 4 / 358 .\r\n","page_name":" 209 ","page_number":209},
  {"content":"\r\n\r\nداشته ، با توجه به اينكه از طرف امام صادق عليه السّلام بوده و آن حضرت در مقبولهء عمر بن حنظله آنان را به عنوان حكم و نمايندهء خود قرار داده ، چگونه مىتواند پس از دوران زندگى امام صادق ادامه پيدا كند ؟\r\nاردبيلى ، ابتدا پاسخ فقيه معاصر خود شهيد ثانى را مطرح ، و سپس به تحقيقى پيرامون اين موضوع مىپردازد . پاسخ شهيد ثانى اين است كه :\r\n« استمرار ولايت فقها ، از عصر حضور ائمه يا دوران غيبت ، مورد اتفاق نظر همهء اصحاب است ، چون ولايتى مانند نصب يك شخص به ولايت نيست ، بلكه از مقولهء يك حكم كلى الهى است كه مانند احكام ديگر از سوى امام صادق عليه السّلام ، « اعلام و بيان » شده از قبيل اينكه شهادت عادل مورد قبول است ، و يا اخبار ذو اليد حجت است » . البته شهيد در پايان با اضافه كردن « و فيه بحث » عدم اعتماد خود را نسبت به اين پاسخ نشان مىدهد « 1 » ، و ظاهرا اجماع را براى حلّ مشكل كافى مىداند .\r\nبا تحليلى كه شهيد ثانى از « ولايت حاكم » عرضه نموده ، فقيه ، از سوى امام عليه السّلام « وكالت » ندارد ، تا مشكل محدود بودن وكالت به حياة موكل مطرح باشد .\r\nبلكه امام صادق عليه السّلام حكم شرعى را بيان نموده و بقاء حكم دائر مدار عنوان آن است ، چه اينكه حيات و ممات امام به عنوان بيان كنندهء آن ، تأثيرى در ادامه حكم الهى ندارد . اين برداشت از « ولايت » بعدها در كتاب « عناوين » مورد توجه قرار گرفت و مير عبد الفتاح مراغى بدان متمايل گرديد :\r\n« ظاهر اين است كه ولايت حاكم شرعى از قبيل « بيان حكم و قانون » است ، و اينكه معصوم ، فقيه را براى اين سمت قرار داده « كشف » از حكم مىكند ، نه آنكه از قبيل توكيل يا نصب باشد » . « 2 »\r\n\r\n\r\n","description":"","footnote":"\r\n( 1 ) . مسالك الافهام ، شهيد ثانى .\r\n( 2 ) . العناوين ، سيد عبد الفتاح مراغى ، عنوان فى بيان الولايات ، ( بدون صفحه ) .\r\n","page_name":" 210 ","page_number":210},
  {"content":"\r\n\r\nولى اين برداشت مرضى محقق اردبيلى نيست ، چون دليلى بر آن وجود ندارد ، بلكه آنچه از روايات نصب استفاده مىشود ، چيزى بيش از « بيان حكم » و اعلام ولايت است . چون ظاهر اين روايات آن است كه ائمه فقها را حاكم « قرار داده‌اند » و براى ولايت به ايشان « اذن » داده‌اند . « 1 »\r\nاز اين‌رو مقدس براى پاسخ بدان شبهه راه ديگرى را پيموده است ، حاصل نظر او اين است كه :\r\nبر مبناى اينكه با موت موكل ، وكيل از وكالت عزل مىشود ، باز هم مشكلى در ولايت فقيه وجود ندارد ، زيرا فقيه در عصر غيبت ، از سوى ائمه‌اى كه از دنيا رفته‌اند ، وكالت و نيابت نداشته ، تا پس از آنها ، معزول باشد . آشكار است كه نيابت فقيه از سوى حضرت صاحب الامر عليه السّلام است و اذن آن حضرت براى اعمال ولايت از سوى فقيه و نيابت فقيه ، از اين راهها ، ثابت است :\r\nالف ) اجماع .\r\nب ) كشف عقلى : زيرا اگر آن حضرت براى رهبرى و ولايت اذن ندهد ، امور جامعه بهم ريخته و مردم در حرج و تنگنا قرار گرفته ، اختلاف نظام پيش مىآيد و چون امام عليه السّلام قطعا به بروز چنين مشكلاتى راضى نيست . لذا به اذن حضرت ، علم داريم .\r\nج ) ظاهر روايات مثل مقبولهء عمر بن حنظله دليل آن است كه هر كس داراى آن صفات و ويژگيها باشد ، از طرف ائمه پيوسته منصوب است و اذن ائمه براى ولايت او وجود دارد . نه آنكه چنين فردى با آن صفات فقط از طرف يك امام و تنها در دوران حيات آن امام به ولايت نصب شده باشد .\r\nبه علاوه ممكن است گفته شود : اذن ، در حال « ظهور امام » و « تمكن »\r\n\r\n\r\n","description":"","footnote":"\r\n( 1 ) . مجمع الفائدة و البرهان 12 / 29 .\r\n","page_name":" 211 ","page_number":211},
  {"content":"\r\n\r\nحضرت از نصب خاص ، مورد نياز و لازم است ، نه آنكه بطور كلى به « اذن » احتياج باشد . از اين‌رو فقيه در حال غيبت حاكم مستقل است « 1 » ، و دليل حاكم على الاطلاق بودن او يكى اجماع و ديگرى اختلال نظام و حرج است كه بدليل عقل و نقل ، « منفى » است .\r\nپس هر چند اصل ولايت براى حاكم شرع روشن و مسلم است ، ولى سياق روايات و ظاهر آنها گواهى مىدهد كه مسأله اذن خاص از سوى امام ( ع ) و براى دوران حيات خود آن امام مطرح نيست ، و آنها بطور كلى هر كس را كه داراى آن صفات باشد ، نصب نموده‌اند . « 2 »\r\nنتيجه اينكه ، از نظر محقق اردبيلى :\r\nاولا : دليل ولايت فقيه ، تنها روايات نيست تا با ترديد در دلالت آنها ، ولايت فقيه مورد اشكال و ترديد قرار گيرد .\r\nثانيا : سياق روايات شاهد آن است كه اذن عام از سوى ائمه ( ع ) براى كسانى كه صفات لازم براى ولايت را داشته باشند ، صادر شده است .\r\nثالثا : در دوران كنونى براى ولايت حاكم ، به اذن حضرت وليعصر عليه السّلام نياز است ، و اين اذن به اجماع و دليل عقل ، ثابت است .\r\nرابعا : در دوران ظهور ، حكومت بدون اذن مشروع نيست ، ولى در دوران غيبت كه نصب خاص امكان‌پذير نيست ، چنين شرطى براى ولايت لازم نيست .\r\n\r\n\r\n","description":"","footnote":"\r\n( 1 ) . از مجموع بحثهاى اردبيلى در موارد مختلف فقه و تأكيدات فراوان او بر « نيابت » فقيه از امام ( ع ) مىتوان فهميد كه آنچه را در اينجا مطرح نموده ، تنها در حد يك احتمال است ، آن هم احتمالى كه خود او در موارد ديگر اعتنايى بدان نكرده است . طرح اين احتمال ، تأكيد بر اين مطلب است كه حتى اگر نيابت فقيه براى دوران غيبت ، بر اساس روايات قابل اثبات نباشد زيرا پاسخى براى آن مشكل نداشته باشيم ، ولى به دو دليل ديگر ولايت فقيه ، غير قابل انكار است .\r\n( 2 ) . مجمع الفائدة و البرهان ، 12 / 27 تا 29 .\r\n","page_name":" 212 ","page_number":212},
  {"content":"\r\n\r\n\r\nعموم نيابت\r\nنگرش محقق اردبيلى به اختيارات حاكم اسلامى ، بسيار گسترده و وسيع است ، تعبيرات او در اين‌باره ، چنين است :\r\n- حاكم على الاطلاق . « 1 »\r\n- المقرر عندهم رجوع جميع ما يرجع اليه عليه السلام اليه . « 2 »\r\n- الفقيه نائب مناب الامام فى جميع الامور . « 3 »\r\n- جاز للحاكم ، ما جاز للامام الذى هو اولى الناس من انفسهم . « 4 »\r\nمقدس بر مبناى عموم نيابت معمولا احكامى را كه در فقه از اختيارات امام عليه السّلام شمرده شده ، براى قائم مقام و نائب او نيز مطرح مىسازد مگر آنكه دليلى بر خلاف آن وجود داشته باشد .\r\nمثلا بر مبناى اينكه تسعير ( قيمت‌گزارى ) جائز باشد ، اين سؤال را مطرح مىكند : آيا فقط براى امام معصوم اين كار جائز است و يا حاكم شرع هم مىتواند اين كار را انجام دهد ؟ خود او تعميم را ترجيح مىدهد . « 5 »\r\nدربارهء زمين تحجير شده‌اى كه بدون احياء ، رها نموده‌اند مىگويد : چون اين زمين قابل استفاده است و بدان نياز است ، لذا رها شدن و معطل ماندن آن خلاف مصلحت مىباشد ، لذا امام عليه السّلام كسى را كه تحجير كرده ، مجبور مىكند تا آن را آباد كرده و يا تخليه نمايد ، زيرا او حاكم و سررشته‌دار امور جامعه است ، به همين دليل ديگر حكام نيز چنينى اختيارى را دارند فتأمل . « 6 »\r\nدربارهء اراضى مفتوحه عنوة كه آيا در دوران غيبت بدون اذن حاكم مىتوان\r\n\r\n\r\n","description":"","footnote":"\r\n( 1 ) . مجمع الفائدة و البرهان 12 / 28\r\n( 2 ) . مجمع الفائدة و البرهان 12 / 28 .\r\n( 3 ) . مجمع الفائدة و البرهان ، 12 / 11\r\n( 4 ) . مجمع الفائدة و البرهان ، 8 / 160 .\r\n( 5 ) . مجمع الفائدة و البرهان ، 8 / 24\r\n( 6 ) . مجمع الفائدة و البرهان 7 / 500 .\r\n","page_name":" 213 ","page_number":213},
  {"content":"\r\n\r\nتصرف نمود ، مىگويد : اگر حاكم را قائم مقام امام عليه السّلام بدانيم ، ناچار بايد اذن او در امورى كه مربوط به امام عليه السّلام است حاصل شود . « 1 »\r\nو نيز در مسأله توبه قبل از ثبوت جرم در نزد حاكم چنين اظهارنظر مىكند : امام مىتواند عفو كرده و حد را اجرا نكند ، ظاهر اين است كه بر مبناى جواز اقامهء حدود براى حاكم ، اين اختيار براى او نيز وجود دارد . « 2 » و دربارهء اختيار حاكم براى آنكه مجرم ذمّى را به حاكم خودشان تحويل دهد و يا بر طبق قوانين اسلام با او برخورد كند ، به آيه‌اى كه خطاب به « پيامبر » است ، استشهاد مىكند  « فَإِنْ جاؤُكَ فَاحْكُمْ بَيْنَهُمْ أَوْ أَعْرِضْ عَنْهُمْ »  و سپس مىگويد :\r\nچون اين تخيير براى پيامبر اكرم صلّى اللّه عليه و آله ثابت است ، حكّام اسلامى نيز به « تأسى » چنين اختيارى دارند . « 3 »\r\nهم‌چنين دربارهء محروم نمودن فرزند از ارث در حال حيات خود ، اردبيلى روايتى را كه مربوط به امام عليه السّلام مىداند ، نقل مىكند ، مضمون آن اين است كه « تبرىّ در نزد امام عليه السّلام از ارث جائز است » و سپس اضافه مىكند :\r\nممكن است اين حكم براى تبرّى در نزد هر حاكمى - ولو غير امام - وجود داشته باشد . « 4 »\r\nدر برخى از روايات وارد شده است كه حضرت على عليه السّلام مديونى را كه متمكن از اداء دين بود ولى دين خود را ادا نمىكرد ، به زندان مىافكند . اردبيلى با توجه به اين اختيار امام عليه السّلام مىگويد : بعيد نيست كه چنين حقى براى حاكم نيز وجود داشته باشد ، چون حاكم نائب امام عليه السّلام است . « 5 »\r\n\r\n\r\n","description":"","footnote":"\r\n( 1 ) . مجمع الفائدة و البرهان ، 7 / 473 .\r\n( 2 ) . مجمع الفائدة و البرهان ، 13 / 34 .\r\n( 3 ) . مجمع الفائدة و البرهان ، 13 / 93 .\r\n( 4 ) . مجمع الفائدة و البرهان ، 11 / 520 .\r\n( 5 ) . مجمع الفائدة و البرهان ، 9 / 113 .\r\n","page_name":" 214 ","page_number":214},
  {"content":"\r\n\r\nدر موارد فوق ، و مشابه آنكه اردبيلى مسأله تعميم اختيارات امام معصوم را به ولى فقيه مطرح ساخته ، بدنبال « نص خاص » براى توسعه نبوده است و همانگونه كه از تعبيرات او به خوبى استفاده مىشود ، با استناد به « عموم نيابت » نظر داده است .\r\nاز نظر مقدس ، ديدگاه عموم نيابت داراى سه دليل مىتواند باشد :\r\n1 - اجماع : استنتاج اردبيلى از بحثهاى فقهى فقهاى پيشين اين است كه « عموم نيابت » در بين آنان مورد اتفاق‌نظر بوده است ، بگونه‌اى كه اختصاص دادن اختيارات فقيه به صدور فتوا و فصل خصومت بر خلاف نظر فقها به حساب مىآيد .\r\n2 - براى ادارهء جامعه و سامان دادن به امور انسانها ، چاره‌اى جز آن نيست كه فقيه « حاكم على الاطلاق » بوده و اختيارات معصوم را در دست داشته باشد ، چون در غير اين صورت ، معضلات فراوانى در جامعه لاينحل مانده و نظام زندگى اجتماعى آسيب مىبيند و يا حداقل مردم در تنگنا و دشوارى قرار گرفته و ناچار به تحمّل سختيها خواهند بود . در حالى كه به حكم عقل و نقل ، اختلال نظام اجتماعى ، و حرج و سختى ، نارواست و اين گونه زندگى مورد پسند عقل و مورد تأييد شرع نمىتواند باشد .\r\n« نعم ينبغى الاستفسار عن كونه حاكما على الاطلاق و عن رجوع جميع ما يرجع اليه عليه السّلام اليه كما هو المقرر عندهم فيمكن ان يقال دليله الاجماع او لزوم اختلال نظم النوع و الحرج و الضيق المنفيين عقلا و نقلا . » « 1 »\r\n3 - مقبولهء عمر بن حنظله ، كه اردبيلى از آن چنين استظهار مىكند :\r\n« از اينكه امام عليه السّلام فقيه را حكم قرار داده است ، فهميده مىشود كه او در\r\n\r\n\r\n","description":"","footnote":"\r\n( 1 ) . مجمع الفائدة و البرهان 12 / 28 .\r\n","page_name":" 215 ","page_number":215},
  {"content":"\r\n\r\nهمهء امور نائب مناب امام عليه السّلام است . » « 1 »\r\nتنوع اين ادلّه موجب مىشود تا كيفيّت استناد به « عموم نيابت » در مسائل مختلف ، متفاوت باشد . مثلا براى تحقيق پيرامون حكم نماز جمعه در عصر غيبت ، و شمول ادله نيابت عامه نسبت بدان ، روشن است كه دليل لزوم اختلال نظم و يا لزوم حرج ، نمىتواند وجوب آن را در غيبت مانند حضور اثبات كند ، چه اينكه استناد به عموم نيابت از راه اجماع نيز نمىتواند چنين نتيجه‌اى داشته باشد ، زيرا اجماع به عنوان دليل لبّى در چنين مواردى قابل اعتماد نيست ، بخصوص كه اگر عموم نيابت در اين مورد ، مورد اتفاق‌نظر فقها بود ، فتوا به وجوب عينى آن مىدادند . « 2 »\r\nاز سوى ديگر بسيار از مشكلات اجتماعى را با استناد به مبناى دوّم ، مىتوان حل كرد ، زيرا در حكومت اسلامى علاوه بر اينكه نظم اجتماعى بايد محفوظ بماند - لذا استفادهء غير منضبط از منابع طبيعى ممنوع است - مردم نيز نبايد در سختى و فشار قرار گيرند ، لذا حاكم اسلامى با حربهء « لا حرج » مىتواند عوامل مشكل‌زا را قطع كند ، حتى اگر به سرحدّ « ضرورت » نرسيده باشد .\r\nبطور كلى ، توجه اردبيلى به اصل « لا حرج » در فقه ، و توجهء خاص وى بدان به ويژه در مسائل اجتماعى و حكومتى ، تصوير روشن و زنده‌اى ، از حكومت اسلامى و نظام اجتماعى اسلام ، ارائه مىدهد ، به‌خصوص كه او فلسفه و ضرورت حكومت و اختيارات حاكم را اين اصل بنيادين قرار داده است .\r\nعلاوه بر اين ، اردبيلى كه حاكم اسلامى را مبسوط اليد مىداند ، معيارها و ضوابط ديگرى نيز در اختيار او قرار مىدهد تا براى ادارهء جامعه ، حاكم كردن قسط و عدل ، و برخورد با عوامل ظالم و متجاوز ، از قدرت و قوّت كافى\r\n\r\n\r\n","description":"","footnote":"\r\n( 1 ) . مجمع الفائدة و البرهان ، 12 / 11 .\r\n( 2 ) . مجمع الفائدة و البرهان ، 2 / 362 .\r\n","page_name":" 216 ","page_number":216},
  {"content":"\r\n\r\nبرخوردار باشد . مثلا مىگويد : حق مظلوم را از ظالم ستاندن و او را به حق خويش رساندن ، واجب است ، لذا بر اين اساس ، و نيز بر اساس لزوم امر به معروف و نهى از منكر ، واجب است كه حاكم اسلامى بدهكارى را كه بدون جهت ، در اداء دين اهمال مىورزد ، به زندان افكند ، « 1 » تا بدين وسيله حق مظلوم را از حلقوم ظالم بيرون كشيده و معروف را در جامعه به پا دارد .\r\n\r\nتفاوتهاى دولت معصوم و دولت فقيه\r\nتفاوتهاى دو دورهء « حضور امام معصوم » و « غيبت » وى ، و آثار هر يك از نظر « مشروعيت عمل به احكام شريعت » از بحثهاى سابقه‌دار و طولانى در فقه شيعه است . سؤالى كه در اين باره مطرح است اين است كه آيا همانگونه كه در عصر حضور و با بودن امام معصوم در رأس حكومت ، هيچ‌گونه محدوديتى براى اجراى احكام اسلام و مشروعيت عمل بدان وجود ندارد ، در عصر غيبت و عدم دسترسى به امام معصوم نيز كه فقيه عادل ، جامعه را اداره مىكند ، همهء مقررات اسلامى قابل اجرا بوده و « غيبت » موجب تعطيل بخشى از احكام نمىگردد ؟\r\nدر مقرّرات حقوقى و جزايى بحث حدود ، در قوانين سياسى بحث جهاد ابتدايى ، در احكام عبادى بحث نماز جمعه ، در مسائل اقتصادى بحث خمس ، نمونه‌هايى است كه پيرامون لزوم و وجوب آن آراء متفاوتى ابراز شده است .\r\nكسانى كه « عموم نيابت » را در « ولايت فقيه » پذيرفته‌اند ، مبناى كليه احكام را بر دوام و ثبات دانسته و هر كجا كه اجراى حكمى ، بر عهدهء امام معصوم عليه السّلام گذاشته شده باشد ، بر اساس نيابت عامه ، حاكم اسلامى - ولى فقيه - را مسؤول اجراى آن مىدانند .\r\nدر بحثهاى گذشته ديديم كه محقق اردبيلى پس از مناقشه در دليل خاص\r\n\r\n\r\n","description":"","footnote":"\r\n( 1 ) . مجمع الفائدة و البرهان ، 9 / 113\r\n","page_name":" 217 ","page_number":217},
  {"content":"\r\n\r\nاجراى حدود توسط حاكم ، ولى با توجه به عموم نيابت و مقبوله عمر بن حنظله آن را قابل اثبات دانست .\r\nالبته اين سخن بدان معنى نيست كه قايلين به ولايت مطلقه فقيه ، الزاما هيچ موردى را خارج از حيطهء نيابت عامهء او نمىدانند ، زيرا چه‌بسا در موردى از ادلّه خاص آن استفاده كنند كه حضور امام معصوم شرط جواز و مشروعيت بوده و بدون آن ، نبايد اقدامى صورت گيرد . طبعا اين گونه موارد جنبهء استثنايى پيدا كرده و نياز به دليل خواهد داشت .\r\nشيخ صدوق در فروع مختلفى از كتاب الارث ، و به تبع وى عده‌اى ديگر از فقها ، « سهم ارث امام المسلمين » را در عصر غيبت ، مربوط به ولى امر مسلمين ندانسته است . مثلا دربارهء ولد ملاعنه كه ثلث داراييش براى مادر و بقيهء آن از آن امام است . « 1 » شيخ صدوق مىگويد : در عصر غيبت همهء ارث از آن مادر است ، همچنين در مورد ارث كسى كه وارث ندارد ، صدوق حكم وارث بودن امام را به عصر حضور اختصاص داده و دربارهء دوران غيبت مىگويد براى مردم آن شهر است . « 2 »\r\nدربارهء سهم « مؤلفة قلوبهم » و « العاملين عليها » از زكات نيز برخى قائل شده‌اند كه اين سهام در عصر غيبت ساقط مىگردد ، و تنها با حضور امام معصوم عليه السّلام از زكات براى اين موارد مصرف مىگردد . « 3 » بخصوص كه سهم عاملين و كارگزاران مالياتى ، حكايت از وجود سازمان و گروهى براى جمع‌آورى زكات دارد ، و با تعطيل حكومت معصوم ، موردى براى اين مصرف باقى نمىماند !\r\n« انديشهء تعطيل » ، خود زاييده يأس نسبت به تشكيل حكومت اسلامى و يا غفلت از آن در عصر غيبت مىباشد كه در اثر آن ، انديشه‌هاى فردگرايانه جايگزين بينش اجتماعى ، حكومتى شده ، و ذهنيت فقهى را بر آن اساس شكل مىدهد .\r\n\r\n\r\n","description":"","footnote":"\r\n( 1 ) . وسائل الشيعه ، 17 / 560 « ترثه امه الثلث و الباقي لامام المسلمين لان جنايته على الامام »\r\n( 2 ) . من لا يحضره الفقيه ، 4 / 323 ، 324 ، 333 .\r\n( 3 ) . النهايه ، شيخ طوسى ، 185 .\r\n","page_name":" 218 ","page_number":218},
  {"content":"\r\n\r\nمحقق اردبيلى ، در اين گونه موارد ، همراه و طرفدار نظريهء تعطيل نيست ، مثلا دربارهء سهم مؤلفة قلوبهم و العاملين عليها مىگويد :\r\n« برخى با اين استدلال كه « عامل » و كارگزار ، دستيار امام براى جمع‌آورى زكات است ، لذا با غيبت حضرت ، چنين سمتى وجود نخواهد داشت ، به سقوط سهم عاملين نظر داده‌اند . و همين‌طور دربارهء مؤلفة قلوبهم . در حالى كه چنين سخنى مورد تأمل و اشكال است ، زيرا ممكن است در غيبت نيز به اين دو گروه نياز بوده و حاكم اسلامى بدانها احتياج داشته باشد » . « 1 »\r\nهم‌چنين دربارهء ارث امام از ولد ملاعنه ، اين احتمال را مطرح مىسازد كه روايت اشاره به بيت المال داشته باشد ، يعنى جنايت چنين شخصى از بيت المال پرداخته مىشود و لذا حضور امام معصوم در آن دخالتى ندارد . « 2 »\r\nدر مسأله استحباب مرابطه و مرزبانى نيز مقدس تصريح مىكند كه اين حكم اختصاصى به زمان حضور امام معصوم ندارد . « 3 »\r\nدر عين حال ، اردبيلى در موارد متعددى از اينكه صريحا فتوا به « تعميم » دهد و زمان غيبت و حضور را يكسان بداند ، ابا دارد و اظهارنظر را مشكل تلقى مىكند . سرّ مطلب آن است كه از يك‌سو بر مبناى خود عموم نيابت را پذيرفته است ، ولى از سوى ديگر ، در اين موارد ، فتوا و نظر اصحاب را با خود نمىبيند و در اثر سكوت و عدم تعرض فقهاى ديگر ، با ترديد از مسأله عبور مىكند و يا اصلا مسأله را تنها در دائرهء حضور مطرح نموده و ذكرى از غيبت به بيان نمىآورد .\r\nمقدس از اينكه فقهاى گذشته پيرامون چنين مسائلى كمتر به بحث پرداخته و تكليف اين‌گونه از مسائل را روشن نساخته‌اند گلايه دارد ، او در بحث جزيه و مصرف آن مىگويد :\r\n\r\n\r\n","description":"","footnote":"\r\n( 1 ) . مجمع الفائدة و البرهان ، 4 / 201 و نگاه كنيد به 11 / 470 .\r\n( 2 ) . مجمع الفائدة و البرهان ، 11 / 516\r\n( 3 ) . مجمع الفائدة و البرهان 7 / 449\r\n","page_name":" 219 ","page_number":219},
  {"content":"\r\n\r\n« در زمان حضور ، حكم جزيه آشكار است امام عليه السّلام آنگونه كه مصلحت بداند مصرف مىكند ، ولى در زمان غيبت ، مشكل است . ممكن است گرفتن جزيه از سوى حاكم كه نائب حضرت است جائز بوده و او جزيه را نيز مانند زكات در بيت المال مسلمانان قرار داده و در جهت مصالح آنان صرف كند . در عين حال مسأله روشن نيست كه آيا غير حضرت ، چنين اختيارى دارد ؟ چه اينكه براى اين كار از سوى حاكم ، دليلى نديده ، و سخنى از اصحاب نيافته‌ام . بلكه عبارات آنان مجمل و گنگ است . شگفت‌آور است كه آنان احكام مربوط به امام عليه السّلام را در عصر حضور مطرح مىسازند ولى اين گونه مسائل را رها مىكنند ! چه‌بسا كه مستندى براى آن در اختيار ندارند ، پس چه بهتر كه تصريح كنند تا فكر امثال ما آرامش يابد و شبهات رخت بربندد . . . » « 1 »\r\nبهرحال اردبيلى ، جهاد ابتدايى را در عصر غيبت منتفى مىداند ، و لذا حتى بحث و بررسى احكام فقهى آن را هم دنبال نمىكند « 2 » چه اينكه در آيات الاحكام هم بسيار از آيات را به همين بهانه مورد بحث و تحقيق قرار نمىدهد . « 3 » او حتى معتقد است كه عدم ورود به اين مباحث ، « اولى » است زيرا به وظايف امام عليه السّلام مربوط مىشود و ما را نرسد كه در چنين مباحثى وارد شده و از آنچه كه بايد امام انجام دهد ، و يا آنچه كه « نبايد » مرتكب شود ، سخن بگوييم و اگر احيانا اصحاب ما در اين وادى قدم برداشته‌اند ، به تبعيت از فقهاى عامه بوده است كه آنان افراد جائز الخطا را بر منصب امامت قرار داده و سپس درصدد « تعيين تكليف » برايشان برمىآيند . « 4 » ولى بر مذهب ما ، امام عليه السّلام به وظيفه خويش آگاه است ، لذا بحث ما از آن « فضولى » است . « 5 »\r\n\r\n\r\n","description":"","footnote":"\r\n( 1 ) . مجمع الفائدة و البرهان ، 7 / 518 .\r\n( 2 ) . مجمع الفائدة و البرهان ، 7 / 437 .\r\n( 3 ) . زبدة البيان ، 310 .\r\n( 4 ) . مجمع الفائدة و البرهان 7 / 517 و نگاه كنيد به 7 / 487 و 521 .\r\n( 5 ) . مجمع الفائدة و البرهان 7 / 461 و نگاه كنيد به 10 / 216 و زبدة البيان 678 .\r\n","page_name":" 220 ","page_number":220},
  {"content":"\r\n\r\nمقدس اردبيلى در مورد برخى از احكام ، با توجه به مصلحت آشكار حكم و نيازى كه بدان وجود دارد ، بدون ترديد ، تعميم آن را در عصر غيبت مىپذيرد ، مثلا همانگونه كه در دستگاه حكومت امام عليه السّلام ، « قاسم » وجود دارد ، پس از آن نيز با توجه به نيازهايى كه در حكومت وجود دارد ، بودن چنين مردى مستحب است . « 1 » ولى اگر حكم خلاف قاعده باشد ، هر چند از طرف امام عليه السّلام به اجرا درآمده باشد ، و نسبت به « احتمال اختصاص به امام » نمىتوان صرف‌نظر نموده و آن را براى هر حاكمى جايز شمرد . « 2 »\r\nدر موارد زير ، اردبيلى ، تنها از حكم مسأله در عصر حضور سخن به ميان آورده است :\r\n1 - امام عليه السّلام مىتواند به زيارت پيامبر اجبار كند در صورتى كه بدون عذر ، مردم آن را ترك كرده باشند . « 3 »\r\nبه كار بردن تعبير امام عليه السّلام در اين فتوا ، در حالى است كه در روايت مربوط به آن ( صحيحه حفص بخترى ) تعبير « والى » به كار رفته است : « . . . و لو تركوا زيارة النبى ( ص ) لكان على الوالى ان يجبرهم على ذلك » .\r\nدر اينجا مرحوم مقدس اردبيلى ، تعبير عام روايت « والى » را به تعبير خاص « امام عليه السّلام » در فتواى خود تغيير داده است .\r\n2 - در حالى كه علامه « باغى » را به هر كس كه بر « امام عادل » خروج كند ، تفسير نموده ، اردبيلى در شرح خود مىگويد : « منظور از امام عادل ( معصوم عليه السّلام ) است . » « 4 »\r\n\r\n\r\n","description":"","footnote":"\r\n( 1 ) . مجمع الفائدة و البرهان 10 / 216 .\r\n( 2 ) . نگاه كنيد به مجمع الفائدة و البرهان 11 / 549 و 13 / 84 و 85 و زبدة البيان 678 .\r\n( 3 ) . مجمع الفائدة و البرهان 7 / 426 .\r\n( 4 ) . مجمع الفائدة و البرهان 7 / 524 و نگاه كنيد به 8 / 24 متن علامه : « و الولاية من قبل العادل » ، شرح اردبيلى : « اى لا بأس بقبول الولايه من قبل الامام عليه السلام و ذلك ظاهر » .\r\nاحتمالا منشأ اين تفسير آن است كه اردبيلى « باغى » را كافر و مرتد مىداند ، زيرا منكر ضرورى دين بوده و مودّت امام عليه السّلام را انكار مىكند . از اين‌رو بناچار بايد بغى به خروج بر معصوم تفسير شود ، چون خروج بر حاكم اسلامى - اگر معصوم نباشد - موجب كفر نيست .\r\n","page_name":" 221 ","page_number":221},
  {"content":"\r\n\r\n3 - مقدس اجراى حد محارب را اختصاص به امام عليه السّلام داده ، و بحث پيرامون آن را خارج از وظيفه فقها تلقى نموده است . « 1 »\r\nمنشأ اين اختصاص آن است كه در روايات متعدد ، اجراى حكم به « امام » واگذار شده است ، مثلا امام صادق عليه السّلام در پاسخ به سؤال جميل بن دراج كه دربارهء تعيين نوع مجازات محارب سؤال كرد ، فرمود : « ذلك الى الامام ان شاء قطع و ان شاء صلب و ان شاء نفى و ان شاء قتل » همچنين حضرت در پاسخ به همين سؤال از بريد بن معاويه فرمود : « ذلك الى الامام يفعل ما يشاء . » « 2 »\r\nظاهرا برداشت اردبيلى از تعبير « امام » امام معصوم است و لذا اجراى حكم را مختص به آن حضرت دانسته است و مىگويد :\r\n« با توجه به اختلافاتى كه بين فقها پيرامون احكام محارب وجود دارد ، و نيز اختلاف روايات ، دست‌يابى به حقيقت آن دشوار است ، ولى از آنجا كه حكم به امام عليه السّلام واگذار شده - آنگونه كه ظاهر روايت است « 3 » - لذا براى ما عملا مشكلى وجود ندارد . حداكثر ما بدان جاهليم و البته مجهولات ما فراوان است ، « فتأمل » . « 4 »\r\n\r\n\r\n","description":"","footnote":"\r\n( 1 ) . زبدة البيان 665 دربارهء دلالت آيه جزاء محارب از نظر تفصيل يا تخيير : « لما كان الحكم الى الامام عليه السلام ما كان تحقيقها من وظائفنا » .\r\n( 2 ) . وسائل الشيعه ، 18 / 533 و 539 .\r\n( 3 ) . اگر منشأ استظهار اردبيلى كلمهء « امام » باشد ، علاوه بر آنكه چنين برداشتى قابل بحث و نقد است ، با استظهارات ديگر اردبيلى در موارد مشابه نيز ناسازگار است ، زيرا او دربارهء حدود ديگر مانند سرقت ، ارتداد ، زنا و فروع آنها كه در روايات تعبير امام ديده مىشود ، فتوا به اختصاص نداده است . چه اينكه در مسأله تخيير حاكم براى اجراى حد ، در صورتى كه قبل از ثبوت در نزد حاكم توبه كرده باشد ، اردبيلى ، تخيير را مختص به امام معصوم نمىداند در حالى كه در روايت مربوط به آن كلمهء « امام » به كار برده شده است : « ان وقع في يد الامام اقامه عليه الحد » مجمع الفائدة و البرهان 13 / 35 ، وسائل الشيعه ، 18 / 328 .\r\n( 4 ) . مجمع الفائدة و البرهان 13 / 298 .\r\n","page_name":" 222 ","page_number":222},
  {"content":"\r\n\r\n\r\nمحقق اردبيلى قدّس سرّه و قضاوت زن\r\nحجة الاسلام و المسلمين سيد ضياء مرتضوى\r\n\r\n","description":"","footnote":"","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\n\r\nمدخل\r\nيكم : گزينش موضوع « قضاوت زن و ديدگاه مرحوم محقق اردبيلى » به اين مناسبت است كه آن مرحوم بر خلاف رويه موجود در بررسى مسأله قضاوت زن ، با توجه به تمام ندانستن ادلّه‌اى كه براى عدم جواز تصدّى منصب قضاوت توسط بانوان ارائه شده است ، نظريه‌اى را در مسأله مطرح ساخته كه اجمال آن اين است :\r\n« اگر عدم ثبوت شأن قضاوت براى زنان متكى بر تحقق اجماع است بحثى نيست و الّا ثبوت آن ، در آن دسته از مسائلى كه منعى از دخالت زنان وجود ندارد ، خالى از اشكال است . »\r\nپيشينهء تاريخى اين نظريه را مىتوان در ديدگاه قطعى « ابو حنيفه » جست كه به‌گونه‌اى جزمى ، قضاوت زنان در آن دسته از امورى كه شهادتشان مسموع است را پذيرفته است . « 1 » چنان كه « ابن جرير طبرى » ، يكى ديگر از فقهاى صاحب مسلك در ميان اهل سنّت نيز بگونه‌اى مطلق ، تصدّى منصب قضا براى زنان را پذيرفته است . « 2 » گويا « ابن حزم » نيز چنان كه خواهد آمد همين را برگزيده است .\r\nامّا در ميان فقهاى شيعه تا آنجا كه نظراتشان در دست است ، صراحتى كه در ديدگاه مرحوم محقق اردبيلى وجود دارد سابقه‌اى ندارد و تصريح به آن براى\r\n\r\n\r\n","description":"","footnote":"\r\n( 1 ) . ر . ك : بداية المجتهد ، ج 2 ، ص 460 ، و مغنى ابن قدامه ، ج 9 ، ص 39 ، و خلاف شيخ ، ج 3 ، ص 311 ، مسأله 6 ، كتاب القضاء ، و الفقه الاسلامى و ادلته ، ج 6 ، ص 482 .\r\n( 2 ) . ر . ك . مصادر پاورقى يك .\r\n","page_name":" 225 ","page_number":225},
  {"content":"\r\n\r\nنخستين بار توسط اين فقيه ارجمند صورت گرفته است ، و همين ، انگيزه‌اى براى پرداختن به موضوع قضاوت زن و ارزيابى ديدگاه آن مرحوم و نظرات ديگر فقها است كه نوعا به‌گونه‌اى مطلق اين مقام را براى زن ثابت نمىدانند ، هر چند برخى نيز به ندرت موضوع را مسكوت گذارده‌اند . البته كلام مرحوم اردبيلى مقدارى ابهام دارد كه خواهد آمد .\r\nدوم : در آغاز بحث به يك نكتهء اساسى كه نوعا توجه لازم به آن نمىشود بايد به ديدهء عنايت نگريسته شود ، و آن اينكه اساسا نگرش و ارزيابى نسبت به هر يك از اجزاى يك مجموعه و دستگاه ، تبايد به‌گونه‌اى جزيىنگرانه و جداى از ساير اجزا و بدون ربط با مجموعهء آن دستگاه باشد . نگرش مجموعى به اجزاى يك سيستم و ارزيابى هر يك از اجزا در جايگاهى كه در آن مجموعه دارد ، شرط دستيابى به يك داورى و ارزشگذارى صحيح و منطبق با واقع است ، و اين نياز مبرمى است كه در بسيارى از داوريها مورد غفلت قرار مىگيرد .\r\nدين به معناى فراگير آن و شريعت به معناى ويژه و در محدوده‌اى خاص ، يك مجموعهء بهم پيوسته و هماهنگ است كه تفسير و تحليل و ارزيابى هر يك از اجزاى آن نمىتواند و نبايد بگونه‌اى مستقل و جداى از ساير اجزا صورت گيرد .\r\nداشتن ديد كلان در ارزيابى دستگاه شريعت و انديشهء دينى شرط لازم وصول به تحليل و ارزيابى صحيح است . بسيارى قضاوتها و تحليلها كه نسبت به احكام و ارزشهاى اسلامى صورت مىگيرد به گونه‌اى جزيىنگرانه و خارج از مجموعه‌اى است كه اين حكم يا آن ارزش در آن مجموعه و با عنايت به ساير اجزا و پاره‌هاى شريعت معنا و مفهوم و ارزش خويش را پيدا مىكند . به عنوان مثال ، نمىتوانيم داورى منصفانه و صحيحى دربارهء مقدار ديه يا ارث زن در مقايسه با مرد داشته باشيم بدون آنكه جايگاه اقتصادى هر يك از زن و مرد را از نقطه‌نظر اسلامى چه در مرحلهء كسب ، و چه در مرحله هزينه منظور سازيم . اگر\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nفقط به مسأله ارث يا ديه و سهم هر يك از مرد و زن بنگريم يك نوع قضاوت و تحليل خواهيم داشت و اگر عنصر قدرت درآمد و مسؤوليت هزينه كردن را به اين تحليل اضافه كنيم و توجه كنيم كه مرد علاوه بر مسؤوليت هزينه زندگى شخصى خويش ، عهده‌دار تأمين مخارج خانوادهء از جمله همسر خود مىباشد ، و زن در چارچوب روابط همسرى ، نه تنها مسؤوليتى در اين خصوص نسبت به همسر خود ندارد بلكه مسؤوليت تأمين مخارج خود او نيز بر عهده طرف ديگر است ارزيابى ما قطعا شكلى ديگر به خود خواهد گرفت .\r\nاگر پذيرفتيم شريعت اسلامى يك مجموعهء بهم پيوسته و منسجم است كه هر يك از اجزاى آن در ربط با ديگرى ، معناى واقعى خويش را پيدا مىكند بايد اذعان كنيم كه قضاوت دربارهء هر يك از پاره‌ها و اجزاى آن نيز نمىتواند بگونه‌اى كاملا مستقل و بىارتباط با بقيه مجموعه باشد . در مجموعهء فقه نيز مىتوانيم عدم پذيرش تجزّى در اجتهاد توسط اكثر اصوليون و فقها را شاهدى بر اين امر بگيريم .\r\nدر نگاه ما موضوع قضاوت زن نيز نمىتواند از اين قاعده كلى مستثنا باشد . اگر از نقطه‌نظرى كه اسلام به امورى چون مسؤوليت قضاوت مىنگرد توجه شود اذعان خواهيم داشت كه نه اثبات آن فىنفسه براى زن يا مرد شأنى و مرتبه‌اى را به ارمغان خواهد آورد ، و نه نفى آن چيزى را خواهد كاست . و در هر حال ، از اين نظر ، نتيجهء بحث يكسان خواهد بود . اساسا آن دسته از مقررات و احكام اسلامى كه از مقولهء « حكم » است و نه « حق » ، اين گونه‌اند كه اثبات يا نفى آن براى يك دسته ، يك شخص و يا يك جنس ، نه امتيازى تلقى مىگردد و نه سلب امتياز ؛ بويژه اگر به عنوان يك تكليف الزامى و در دايرهء الزامات و تكاليف « كفايى » جاى گيرد ؛ همانند « جهاد » ، « تجهيز ميّت » ، « امر به معروف و نهى از منكر » ، « مديريت جامعه » و نيز مسؤوليت تصدّى منصب قضاوت و فصل خصومات و اجراى حدود و قصاص و احقاق حقوق .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبه عنوان مثال ، وظيفهء قضاوت و فصل خصومات و وظيفهء غسل ميّت هر چند از نظر اهميّت موضوع و نتايج ، بينشان تفاوت وجود دارد و اولى موضوع پر اهميت به‌شمار مىرود امّا از اين جهت كه هر دو از مصاديق تكاليف كفايىاند ، از نقطه نظر دينى يكسانند . اگر به موضوعى مثل منصب قضا به عنوان يك جايگاه اجتماعى و يا منبع درآمد و راه دستيابى به خواستهاى مادى نگريسته شود طبعا در مقايسه با موضوعى چون تجهيز ميّت ، مورد رغبت و خواست بسيارى از افراد خواهد بود امّا اگر از زاويه تكليف و مسؤوليت دينى نگاه شود پرواضح است تصدّى تجهيز اموات بايد بسيار آسانتر و مطلوبتر از بر عهده گرفتن مسؤوليتى باشد كه مستقيما در ارتباط با جان و مال و آبروى افراد مىباشد . كوتاهى يا اشتباه دربارهء موضوعى چون تجهيز ميّت در مقايسهء با اشتباه يا كوتاهى احتمالى در مقام فصل خصومات و اجراى حدود و استيفاى قصاص و ديات ، امرى بسيار ناچيز است . چنان كه در رهنمودهاى دينى ، در توجه دادن به مسؤوليت خطير قضاوت ، هشدار داده شده است كه قاضى بر لبهء جهنم است « 3 » امّا دربارهء انجام تجهيز ميّت چنين هشدارى وارد نشده است .\r\nدر دستگاه فكرى و انديشهء دينى ، مسؤوليت سنگين قضاوت ، يك « حق » و يك « طعمه » به‌شمار نمىرود و چنين جايگاهى براى آن منظور نشده است تا بحث و بررسى شود كه چه كسانى از اين « حق » و از اين « طعمه » محرومند و چه كسانى محروم نيستند ؛ بنابراين ، تأكيد بر اين نكته مفيد خواهد بود كه قضاوت نيز همانند « امور حسبيه » ديگر يك امتياز و شأن ويژه و در چارچوب ملاكها و ارزشگذاريهاى مادى و حقوقى تلقى نمىشود تا اثبات يا نفى آن براى اين\r\n\r\n\r\n","description":"","footnote":"\r\n( 3 ) . چنان كه به نقل از پيامبر « ص » مىخوانيم : « لسان القاضى بين جمرتين من نار حتّى يقضى بين الناس ، فامّا الى الجنّة ، و امّا الى النار » . وسائل ، ج 18 ، ص 157 ، ابواب آداب القاضى ، باب 2 ، ح 3 . تهذيب ، ج 6 ، ص 292 ، ح 15 .\r\n","page_name":" 228 ","page_number":228},
  {"content":"\r\n\r\nدسته يا آن گروه ، مبديى براى اثبات يا نفى يك امتياز و حق باشد ، و از اين نظر ، از نقطه‌نظر ارزشى هيچ فرقى نخواهد داشت كه قضاوت زن از نقطه نظر دينى و بر اساس مقررات شرعى پذيرفته شده باشد يا نه ؟ آنچه در اين‌گونه مباحث دنبال مىشود دستيابى به پاسخ دربارهء مسؤوليت قضاوت است كه بر اساس ادلهء موجود و ملاكهاى فقهى ، به عنوان يك تكليف متوجه چه كسانى است ؟ شرايط لازم آن چيست ؟ آيا زنان و مردان در انجام اين مسؤوليت از نقطه‌نظر شرعى ، از شرايطى يكسان برخوردارند و يا متفاوتند ؟ آيا مردان نيز همه در شرايطى مساويند ؟\r\nسوم : پيش از ورود به اصل بحث ، شرحى كوتاه از آنچه مرحوم محقق اردبيلى قائل شده است مىتواند تصويرى اجمالى از سير بحث را ارائه دهد .\r\nمىدانيم كه « مجمع الفائدة و البرهان » ، شرحى استدلالى بر كتاب « ارشاد الاذهان » علامهء حلّى مىباشد . شرايطى كه مرحوم علّامه در متن « ارشاد » براى قاضى آورده اينهاست :\r\n« يشترط فيه البلوغ ، و العقل ، و الايمان ، و العدالة ، و طهارة المولد ، و العلم ، و الذكورة ، و الضبط ، و الحريّة على رأى ، و البصر على رأى ، و العلم بالكتابة على رأى ، و اذن الامام او من نصبه » .\r\nمرحوم محقق اردبيلى در شرح شرط ذكورت مىنويسد :\r\n« و امّا اشتراط الذكورة ، فذلك ظاهر فيما لم يجز للمرأة فيه أمر ، و امّا فى غير ذلك فلا نعلم له دليلا واضحا ، نعم ذلك هو المشهور ، فلو كان اجماعا ، فلا بحث و الّا فالمنع بالكليّة محلّ بحث ، اذ لا محذور فى حكمها بشهادة النساء مع سماع شهادتهنّ ، بين المرأتين مثلا بشىء مع اتصافها بشرايط الحكم » . « 4 »\r\n\r\n\r\n","description":"","footnote":"\r\n( 4 ) . مجمع الفائدة و البرهان فى شرح ارشاد الاذهان ، ج 12 ، ص 15 .\r\n","page_name":" 229 ","page_number":229},
  {"content":"\r\n\r\nمفاد فراز مذكور اينهاست :\r\n1 - در آن دسته از امورى كه زن از نظر شرعى حق دخالت ندارد لزوم اين شرط امرى روشن و پذيرفته شده است .\r\n2 - در غير موارد ياد شده ، دليل روشنى بر ممنوعيت قضاوت زن سراغ نداريم به جز اينكه فتوايى مشهور است .\r\n3 - اگر نسبت به ممنوعيت در غير موارد مذكور ، اجماعى وجود داشته باشد مىتوان منع را پذيرفت و الّا منع مطلق و كلّى ، دليلى ندارد و مورد ترديد است .\r\n4 - زن نيز اگر شرايط قضاوت را داشته باشد ، اشكال و محذور خاصى ندارد كه به عنوان مثال ، در دعواى دو نفر زن داورى كند .\r\nالبته چنان كه اشاره كرديم عبارت محقق اردبيلى از اين نظر كه اجمالا جواز قضاوت زن را در برخى موارد پذيرفته است جاى ترديد نيست و لذا برخى فقها همچون مرحوم نراقى در « مستند الشيعه » « 5 » به اشاره ، و سيد جواد عاملى در « مفتاح الكرامه » « 6 » به صراحت ، به آن مرحوم خورده گرفته‌اند . ولى در اينكه تفصيلا مراد و نظر ايشان چيست ؟ عبارت مذكور تا اندازه‌اى داراى اجمال و ابهام است .\r\nيك احتمال اين است كه بگوييم منظور آن فقيه ارجمند ، اشاره به همان تفصيلى است كه ابو حنيفه قائل شده است . يعنى در آن دسته از امور قضايى كه زن هيچ حق دخالتى ندارد مثل حدود و قصاص كه شهادت او پذيرفته نيست قهرا حق قضاوت نيز ندارد ، و اين مىتواند اشاره به اولويتى قطعى نيز داشته باشد كه برخى به آن استناد كرده‌اند ، ولى در ساير موارد دليل روشنى بر حرمت نداريم هر چند مشهور فقها ، گفته‌اند ولى اجماع ثابت نيست و محذورى\r\n\r\n\r\n","description":"","footnote":"\r\n( 5 ) . مستند الشيعة ، ج 2 ، ص 519 ، ط سنگى ( پاورقى 34 ) .\r\n( 6 ) . مفتاح الكرامه ، ج 10 ، ص 9 ، ط نجف ( پاورقى 32 ) .\r\n","page_name":" 230 ","page_number":230},
  {"content":"\r\n\r\nاين چنين ، در همهء صور متصوّر نيست ، همانند قضاوت ميان دو زن چنان كه در مثال آن مرحوم آمده است . ظاهرا كسانى چون مرحوم نراقى و مرحوم سيد جواد عاملى ، صاحب مفتاح الكرامة ، چنين برداشتى از كلام ايشان نداشته‌اند .\r\nبر اساس اين احتمال ، قضاوت زنان در محاكم حقوقى و آن دسته از پرونده‌هاى محاكم كيفرى كه مربوط به حدود و قصاص نيست جايز خواهد بود و يا به تعبيرى ديگر ، در حقوق مدنى قضاوت زن جايز است ولى در محاكم جنايى نمىتواند . « 7 »\r\nاحتمال قويترى در كلام محقق اردبيلى وجود دارد ، چنان كه از كلام دو فقيه ياد شده نيز استظهار مىشود و آن اينكه ايشان اساسا قضاوت زن را خود به خود ممنوع نمىداند و ادلّه مربوطه در اثبات عدم جواز آن را ناكافى مىشمارد ولى اگر قضاوت زن مستلزم برخى لوازم حرام مثل معاشرت غير جايز با نامحرم باشد حرمت پيدا خواهد كرد . به عبارت ديگر خود قضاوت زن اوّلا و بالذات ، دليلى بر منع آن نداريم ولى اگر همراه با عوارض غير شرعى باشد جايز نيست .\r\nبهر حال نمىتوان گفت قضاوت زن مطلقا جايز نيست . بنابراين موردى را كه مرحوم اردبيلى در خصوص قضاوت ميان دو نفر زن ذكر كرده مثالى روشن از مواردى است كه هيچ محذور معاشرتى و عارضى نخواهد داشت .\r\nاحتمال ضعيف سوّمى را نيز مىتوان در بيان مراد آن مرحوم مطرح ساخت و آن اينكه چون بر اساس آيهء شريفه  « الرِّجالُ قَوَّامُونَ عَلَى النِّساءِ »  « 8 » زنان حق حكومت و ولايت بر مردان ندارند در آن دسته از امورى كه زن در محكمه بخواهد راجع به مردى قضاوت نمايد و تصميم بگيرد دليل عدم جواز روشن است و ثابت ، اما در ساير موارد دليلى روشن نداريم . و قضاوت ميان دو زن در پايان كلام ايشان ، در جهت توضيح بيشتر مطلب و تبيين عدم محذور در مواردى\r\n\r\n\r\n","description":"","footnote":"\r\n( 7 ) . الفقه اللاسلامى و ادلّته ، ج 6 ، ص 482 ، ( پاورقى 51 ) .\r\n( 8 ) . نساء ، آيه 34 .\r\n","page_name":" 231 ","page_number":231},
  {"content":"\r\n\r\nخواهد بود كه قاضى زن نمىخواهد دربارهء مرد يا مردهايى تصميم بگيرد . و بهر صورت آنچه مسلّم است خدشه‌اى مىباشد كه مرحوم محقق اردبيلى ، اجمالا در ادلّهء عدم جواز تصدّى مقام قضاوت توسط زنان وارد ساخته است و آن را جايز شمرده است .\r\nو از آنجا كه مسألهء جواز و عدم جواز قضاوت توسط بانوان ، يكى از مسائل مطرح كنونى است و دشمنان نيز آن را دستاويز حملهء به اسلام و ارزشهاى آن قرار مىدهند و در محافل فرهنگى و علمى داخلى نيز مورد توجه است شايسته مىنمايد نظريه مهم مرحوم محقق اردبيلى « ره » به تفصيل پىگيرى شود تا روشن گردد كه جايگاه فقهى و ارزش و قوّت علمى اين فتوى چيست ؟ و آيا مىتوان اين نظريه را همراهى نمود ؟ بنابراين هرچند ، فرازهاى متعددى از كلمات اين محقق ارجمند در اين نوشته به بحث گذارده نمىشود امّا ارزيابى همين تنها فراز شرحى خواهد بود بر استدلالى كه آن مرحوم در اين صراحت و نوآورى فقهى دارد .\r\n\r\nنماى كلّى\r\nبراى بررسى ديدگاههاى موجود در مسأله ، و ادلّه‌اى كه مورد استدلال قرار گرفته است ، به بيش از پنجاه كتاب فقهى از قدما و متأخرين كه در دسترس بود مراجعه شد . نگاه به اقوال و نيز مباحثى كه در كتابهاى ياد شده مطرح گرديده است مىتواند به خوبى فضاى كلّى بحث و جهت‌گيرى اصلى آن ، كه عمدتا نفى جواز تصدّى منصب قضا توسط بانوان است را به دست دهد . ذكر يكايك ديدگاههاى مذكور ، در متن اصلى نوشته ، بحث را به درازا خواهد كشاند و موجب تكرار بسيارى از استدلالها خواهد شد ؛ از اين‌رو در آغاز نگاهى اجمالى به فتاوا خواهيم داشت و آنگاه مجموع ادله‌اى كه بدان استدلال شده را بازگو خواهيم كرد و در مرحلهء بعد ، ارزيابى انجام شده ، از جمله توسط خود فقهاء ، نسبت به ادله\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nمذكور را خواهيم آورد ؛ متن كامل استدلالهاى موجود در كلام هر يك از فقهاء ، به مناسبت ، در بخش پاورقيها آمده است . البته بحث قضاوت زن در چارچوب محورهاى ديگرى نيز مىتواند دنبال شود كه در پايان به اشاره آمده است و از پرداختن تفصيلى به آن خوددارى شده است .\r\n\r\nشرط ذكورت در كلمات فقها\r\nتوجه به فتاوا و سخنان فقهاء ، مىتواند در ارزيابى ادّعاى اجماع كه ظاهرا عمده‌ترين دليل بر عدم جواز قضاوت توسط زنان در ميان متأخرين تلقى شده است مفيد باشد . چنان كه در فهم اين ادّعاى مرحوم محقق اردبيلى كه ممنوعيت مطلق قضاوت زن ، در حدّ فتواى مشهور است ولى اجماعى بودن آن را مورد ترديد قرار داده و يا حداقل احراز نكرده است ، مىتواند مساعدت كند .\r\nدر ميان فقهايى كه نامى از شرايط لازم در قاضى نبرده‌اند مىتوان به اينان اشاره كرد :\r\nشيخ صدوق متوفاى 381 ه در « مقنع » و نيز در « الهداية بالخير » ، شيخ مفيد متوفاى 413 ه در « مقنعه » ، سيد مرتضى متوفاى 436 ه در « انتصار » ، و نيز در « ناصريات » ، سلّار متوفاى 463 ه در « المراسم العلوية » ، قاضى ابن برّاج متوفاى 481 ه در « جواهر الفقه » و قطب راوندى متوفاى 573 ه در « فقه القرآن » و نيز كتاب « فقه الرضا عليه السّلام » .\r\nاز آن دسته از كتابهاى قدماى اصحاب كه دربارهء شرايط قاضى سخن گفته ولى با اين حال متعرّض شرط « ذكورت » نشده‌اند اينها را بايد نام برد :\r\n« كافى » از ابى الصّلاح حلبى متوفاى 447 ه « 9 » ، ظاهر « نهاية الاحكام » از شيخ\r\n\r\n\r\n","description":"","footnote":"\r\n( 9 ) . الكافى ، ص 421 - 423 ، ط كتابخانه امير المؤمنين ( ع ) ، اصفهان ، مگر اينكه بگوييم چون آن را نيابت از امام ( ع ) مىداند لذا تصريح نكرده است . فتأمل .\r\n","page_name":" 233 ","page_number":233},
  {"content":"\r\n\r\nطوسى متوفاى 460 ه « 10 » ، « غنية النزوع » از سيّد بن زهره متوفاى 585 ه « 11 » ، « وسيله » از ابن حمزه زنده به سال 560 ه « 12 » ، و نيز ظاهر « سرائر » از ابن ادريس متوفاى 598 ه . « 13 »\r\nدر ميان متأخرين بىفايده نيست اشاره كنيم كه مرحوم ملّا حسينقلى همدانى « قده » در تقريرات خويش كه مربوط به مباحث مرحوم شيخ انصارى است نامى از شرايط مذكور نبرده است مگر اينكه سهو قلم شده باشد و يا در\r\n\r\n\r\n","description":"","footnote":"\r\n( 10 ) . ر . ك : النهاية و نكتها ، ج 2 ، ص 68 . لازم به تذكر است كه مرحوم شيخ طوسى در ابتداى كتاب « القضايا و الاحكام » با اشاره به اينكه در كتاب الجهاد دربارهء كسانى كه حق قضاوت دارند سخن گفته به آنجا ارجاع داده است . در بحث امر به معروف و نهى از منكر كتاب الجهاد به اين بسنده كرده كه تنها كسانى كه از طرف امام ( ع ) مأذون باشند حق قضاوت دارند و اين حق از طرف ائمه عليهم السلام به فقهاى شيعه واگذار شده است . ممكن است گفته شود كه شيخ به همين قرينه و با توجه به اينكه در برخى روايات نصب ، تعبير « رجل » آمده است « ذكورت » را شرط مىداند . البته اين احتمال هر چند خالى از وجه نيست و بهرحال قابل توجه است ولى بهرحال آن مرحوم چيزى را به عنوان « ذكورت » شرط تصدّى مقام قضا نياورده است . عبارت نهاية الاحكام كه « ابن ادريس » نيز از آن اقتباس كرده اين است :\r\n« و اما الحكم بين الناس و القضاء بين المختلفين ، فلا يجوز أيضا الّا لمن أذن له سلطان الحق في ذلك . و قد فوّضوا ذلك الى فقهاء شيعتهم فى حال لا يتمكنون فيه من تولّيه بنفوسهم .\r\nفمن تمكّن من انفاذ حكم أو اصلاح بين الناس أو فصل بين المختلفين ، فليفعل ذلك - و له بذلك الأجر و الثواب - ما لم يخف في ذلك على نفسه و لا على أحد من أهل الايمان ، و يأمن الضرر فيه . فان خاف شيئا من ذلك لم يجز له التعرّض لذلك على حال . و من دعا غيره الى فقيه من فقهاء أهل الحق ليفصل بينهما ، فلم يجبه ، و آثر المضيّ الى المتولى من قبل الظالمين ، كان فى ذلك متعدّيا للحقّ ، مرتكبا للآثام . ( النهاية و نكتها ، ج 2 ، ص 17 - 18 ) .\r\n( 11 ) . غنية النزوع الى عليم الاصول و الفروع ، در مجموعهء الجوامع الفقهية ، ص 512 ، و نيز سلسلهء الينابيع الفقهية ، ج 11 ، ص 189 ( پاورقى 129 ) .\r\n( 12 ) . الوسيلة الى نيل الفضيلة ، ص 208 - 209 ، ط كتابخانه آية اللّه نجفى .\r\n( 13 ) . السرائر ، الحاوى لتحرير الفتاوى ، ج 2 ، ص 154 . لازم به يادآورى است كه ابن ادريس نيز همانند شيخ طوسى ، البته با اين تفاوت كه در خود قضا اجمالا بحث از شرايط را نيز نموده است ، با اشاره به كتاب الجهاد ، بيان كسانى كه حق قضاوت دارند را به آنجا ارجاع داده است و در آنجا نزديك به عبارت شيخ را آورده كه توضيح دربارهء كلام شيخ ، در اين مورد نيز جارى است ( پاورقى 10 ) .\r\n","page_name":" 234 ","page_number":234},
  {"content":"\r\n\r\nاستنساخ سقط شده باشد . « 14 » البته از آنجا كه در استدلال بر شرايط نيز سخنى از آن نياورده ، اين احتمال بعيد مىنمايد بويژه كه خود شيخ انصارى نيز در يك جا تنها دليل را اجماع مىداند .\r\nاز ميان فقهايى كه متعرض بحث قضاوت شده و « ذكورت » را به عنوان يكى از شرايط برشمرده‌اند بايد اينها را نام برد : شيخ طوسى در مبسوط « 15 » و خلاف « 16 » ، محقق حلى متوفاى 676 ه در شرايع الاسلام « 17 » و مختصر « 18 » ،\r\n\r\n\r\n","description":"","footnote":"\r\n( 14 ) . القضاء الاسلامى ، ملا حسينقلى همدانى « ره » ، ص 23 : « اجمع العلماء نقلا حد الاستفاضة و تحصيلا على أنّه يشترط فى القاضى ان يكون كاملا بالبلوغ و العقل و الاسلام و الايمان و طهارة المولد و العدالة و العلم و يدل عليه بعد الاجماع بقسميه و الأصل بمعنييه ما دل على حجر الصبىّ و المجنون و عدم ولايتهما على انفسهما فكيف على غيرهما و على سلب افعالهما و اقوالهما ، و على انّه تعالى لم يجعل للكافرين على المؤمنين سبيلا اذ الاسلام يعلو و لا يعلى عليه ، و على عدم جواز التحاكم الى الطاغوت ، بالجمله يدل على اكثرها خصوص الأخبار الواردة فى الباب التى سنتلوها عليك ان شاء اللّه تعالى فى تضاعيف الكتاب و الحاصل : لا ينبغى الريب في اعتبار هذه الأمور فى القاضى بل لعلّ اعتبار جميعها او اكثرها ضروري او كالضرورى . »\r\n( 15 ) . المبسوط ، ج 8 ، ص 101 : « القضاء لا ينعقد لاحد الّا بثلاث شرايط ، أن يكون من اهل العلم و العدالة و الكمال . . . و أما كمال الأحكام فأن يكون بالغا عاقلا حرّا ذكرا فان المرأة لا ينعقد لها القضاء ، به حال ، و قال بعضهم يجوز أن تكون المرأة قاضية ، و الاوّل أصحّ و من أجاز قضاءها قال يجوز فى كل ما يقبل شهادتها فيه ، و شهادتها تقبل فى كل شىء الّا فى الحدود و القصاص » .\r\n( 16 ) . الخلاف ، ج 3 ، ص 311 ، كتاب القضاء : « مسألة 6 - لا يجوز أن تكون المرأة قاضية فى شىء من الاحكام و به قال الشافعى و قال ابو حنيفة : يجوز أن تكون قاضية فيما يجوز أن تكون شاهدة فيه و هو جميع الاحكام الّا الحدود و القصاص ، و قال ابن جرير : يجوز أن تكون قاضية فى كل ما يجوز ( يصح خ ل ) أن يكون الرجل قاضيا فيه ، لانّها تعدّ من اهل الاجتهاد . دليلنا ان جواز ذلك يحتاج الى دليل لان القضاء حكم شرعى ، فمن يصلح ( فمن قال يصلح خ ل ) له يحتاج الى دليل شرعى ، و روى عن النبى ( ص ) انه قال : لا يفلح قوم وليتهم امرأة و قال ( ع ) : « أخروهنّ من حيث أخرهنّ اللّه » فمن أجاز لها أن تلى ( تولى خ ل ) القضاء فقد قدّمها و اخّر الرجل عنها و قال : من فاته ( بابه خ ل ) شىء فى صلاته فليسبح فانّ التسبيح للرجال ، و التصفيق للنساء .\r\nفالنبى ( ص ) منعها من النطق لئلّا يسمع كلامها مخافة الافتنان بها فان ( فبان خ ل ) تمنع القضاء الذى يشتمل على الكلام و غيره أولى » .\r\n( 17 ) . شرايع الاسلام ، ج 4 ، ص 68 : « و لا ينعقد القضاء للمرأة و ان استكملت الشرائط » .\r\n( 18 ) . المختصر النافع ، ص 279 ، ط مصر .\r\n","page_name":" 235 ","page_number":235},
  {"content":"\r\n\r\nصهرشتى معاصر شيخ طوسى و سيد مرتضى در اصباح الشيعة « 19 » ، ابن براج در مهذب متوفاى 481 ه « 20 » ، ظاهر كلام ابن سعيد متوفاى 690 در الجامع « 21 » ، علامه متوفاى 726 ه در قواعد « 22 » و ارشاد « 23 » و تبصره « 24 » و تحرير « 25 » ، ظاهر فخر المحققين متوفاى 771 ه در ايضاح « 26 » ، شهيد شهادت به سال 786 ه در لمعه « 27 » و دروس « 28 » ، شهيد ثانى شهادت به سال 966 ه در شرح لمعه « 29 » و مسالك « 30 » ، سبزوارى متوفاى 1090 ه در كفاية « 31 » ، سيد محمد\r\n\r\n\r\n","description":"","footnote":"\r\n( 19 ) . سلسلة الينابيع الفقهية ، ج 11 ، ص 223 ، ط اول : « و كمال الاحكام ان يكون بالغا عاقلا حرّا ذكرا ، و كما الخلقة . . . »\r\n( 20 ) . سلسلة الينابيع الفقهية ، ج 11 ، ص 131 ، ط اول : « و اما كمال الاحكام بأن يكون بالغا حرا ذكرا لانّ المرأة لا تنعقد لها القضاء على حال » .\r\n( 21 ) . الجامع للشرايع ، ص 522 : « اذا كان الرجل عاقلا بصيرا كاملا كاتبا عالما بالقضاء ديّنا ورعا فهو اهل لولاية القضاء » .\r\n( 22 ) . ايضاح الفوائد فى شرح القواعد ( متن ) ج 4 ، ص 298 .\r\n( 23 ) . ارشاد الاذهان ، ج 2 ، ص 138 .\r\n( 24 ) . در نسخه‌اى از تبصرة المتعلّمين كه چاپ شده است نامى از شرط ذكورت نرفته است ولى مرحوم سيد محمد مجاهد در « المناهل » اشتراط ذكورت را به تبصره نيز نسبت داده است . ( پاورقى 36 ) .\r\n( 25 ) . تحرير الاحكام ، ص 180 ، ط سنگى : « لا ينعقد القضاء للمرأة فى الحدود و غيرها » .\r\n( 26 ) . ايضاح الفوائد فى شرح القواعد ، ج 4 ، ص 298 .\r\n( 27 ) . الروضة البهية فى شرح اللمعة الدمشقية ، ج 1 ، ص 280 . و سلسلة الينابيع الفقهية ، ج 11 ، ص 467 : « و لا بد من الكمال و العدالة و أهلية الافتاء و الذكورة و الكتابة و البصر الّا فى قاضى التحكيم » .\r\n( 28 ) . الدروس الشرعية فى فقه الامامية ، ج 2 ، ص 65 - 70 : « و يشترط فى القاضى المنصوب البلوغ ، و العقل ، و الذكورة و ان كان تحكيما ، و الايمان و العدالة و طهارة المولد و . . . لا ينعقد قضاء المرأة لاطباق السلف على المنع منه . و تجويز قضائها في مورد شهادتها لا أصل له » .\r\n( 29 ) . الروضة البهيّة فى شرح اللمعة الدمشقية ، ج 1 ، ص 280 .\r\n( 30 ) . مسالك الافهام ، ج 2 ، ص 351 ، ط سنگى : « و اما اشتراط الذكورة فلعدم اهلية المرأة لهذا المنصب لانّه لا يليق بحالها مجالسة الرجال و رفع الصوت بينهم و لا بدّ للقاضى من ذلك و قد قال ( ص ) : لا يفلح قوم وليتهم امرأة » .\r\n( 31 ) . كفاية الاحكام ، ص 261 : « يشترط فيه البلوغ و العقل و الايمان ، لا ريب فيه و لا خلاف و كذا اشتراط العدالة و الظاهر انه لا خلاف فى اشتراط طهارة المولد و الذكورة و اتفاق الاصحاب على اعتبار الشرايط المذكورة منقول فى كلامهم » .\r\n","page_name":" 236 ","page_number":236},
  {"content":"\r\n\r\nجواد عاملى متوفاى 1226 ه در مفتاح الكرامة « 32 » ، سيد على طباطبايى متوفاى 1231 ه در رياض المسائل « 33 » ، نراقى متوفاى 1245 ه در مستند « 34 » ،\r\n\r\n\r\n","description":"","footnote":"\r\n( 32 ) . مفتاح الكرامة ، ج 10 ، ص 9 بعد از نقل كلام قواعد : « و هذه الشروط السبعة معتبرة اجماعا معلوما و منقولا حتى فى المسالك و الكفاية و المفاتيح . . . فاما الامرأة فلما ورد فى خبر جابر عن الباقر عليه السلام : و لا تولّى القضاء امرئة [ كذا 
  ] و قد انكر الدليل المقدس الأردبيلى ان لم يكن اجماع و هذا خبر منجبر بالشهرة العظيمة ان انكر الاجماع ، مع ما ورد من نقصان عقلها و دينها و عدم صلاحيتها فى الصلاة للرجل و انّ شهادتها نصف شهادة غالبا و قال فى الخلاف : ان ابا حنيفة جوّز ولايتها فيما تقبل فيه شهادتها و ابن جرير اطلق . »\r\n( 33 ) . رياض المسائل فى بيان الاحكام بالدلائل ، ج 2 ، ص 385 : « و اعلم ان الصفات المشترطة فيه ستة ، التكليف بالبلوغ و كمال العقل و الايمان بالمعنى الاخص اى الاعتقاد بالاصول الخمسة و العدالة و طهارة المولد عن الزنا و العلم و لو بالمعنى الاعم الشامل للظنّ الاجتهادى . . . و الذكورة بلا خلاف فى شىء من ذلك اجده بيننا بل عليه الاجماع فى عباير جملة كالمسالك و غيره فى الجميع و شرح الارشاد للمقدس الاردبيلى فيما عدا الثالث و السادس ، و الغنية فى العلم و العدالة ، و نهج الحق للعلامة فى العلم و الذكورة و هو الحجة مضافا الى الاصل . . . و مثلها [ يعنى النصوص المستفيضة بل المتواترة فى المنع عن الترافع الى حكام الجور و الظلمة و قضاة العامة الدالة على اعتبار الايمان و العدالة 
  ] النصوص الاخر فى اعتبار الذكورة ، ففى الخبر « لا يصلح قوم وليهم [ كذا 
  ] امرأة و فى آخر فى وصية النبى ( ص ) لعلىّ ( ع ) : يا علىّ ليس على المرأة جمعة الى أن قال « و لا تولّى القضاء » فتدبّره » .\r\n( 34 ) . مستند الشيعة فى احكام الشريعة ، ج 2 ، ص 519 ، ط سنگى : « و منها الذكورة بالاجماع كما فى المسالك و نهج الحق و المعتمد و غيرهما [ كذا 
  ] و استشكل بعضهم فى اشتراطه و هو ضعيف لاختصاص الصحيحين بالرجل فيخصّص بهما غيرهما ممّا يعمّ و يدل عليه مرسلة الفقيه : يا معاشر الناس : لا تطيعوا النساء على حال و لا تأمنوهنّ على مال و روايات ابناء نباتة و ابى المقدام و كثير : لا تملك المرأة من الامر ما يجاوز نفسها ، و رواية الحسين بن المختار :\r\nاتقوا شرار النساء و كونوا من خيارهنّ على حذر و ان امرنكم فخالفوهنّ كى لا يطمعن منكم فى المنكر ، و يقربها مرسلتا المطلب بن زياد و عمرو بن عثمان ، و رواية حماد بن عمرو الطويلة و فيها : يا علىّ ! ليس على النساء جمعة و لا جماعة الى أن قال : « و لا تولى القضاء » و رواية جابر عن الباقر ( ع ) : و لا تولى المرأة القضاء و لا تولّى الامارة ، و فى خبر آخر لا يصلح قوم ولتهم . [ كذا 
  ] امرأة » .\r\n","page_name":" 237 ","page_number":237},
  {"content":"\r\n\r\nفاضل هندى متوفاى 1137 ه در كشف اللثام « 35 » ، سيد محمد مجاهد متوفاى 1242 ه در المناهل « 36 » ، شيخ محمد حسن نجفى متوفاى 1266 ه\r\n\r\n\r\n","description":"","footnote":"\r\n( 35 ) . كشف اللثام فى شرح قواعد الاحكام ، ج 2 ، ص 322 ، ط سنگى : « و يشترط فيه البلوغ و العقل و الذكورة و العدالة و طهارة المولد و العلم اتفاقا فلا ينفذ قضاء الصبىّ . . . و لا المرأة و ان جمعت باقى الشرائط لما فى الاخبار من نقصان عقلها و دينها و قيام اثنتين منهنّ مقام رجل فى الشهادة غالبا و عدم صلاحيتها للامامة فى الصلاة للرجال و قول الباقر ( ع ) فى خبر جابر :\r\nو لا تولّى المرأة القضاء و لا تولّى الامارة و أجاز ابو حنيفة توليتها فيما يقبل فيه شهادتها و ابن جرير مطلقا » .\r\n( 36 ) . المناهل ، ص 694 ، ط سنگى : « يشترط فى القاضى الذكورة فلا ينفذ قضاء المرأة و ان كانت عالمة مجتهدة و قد صرّح بهذا الشرط فى الخلاف و النافع و الشرايع و التحرير و التبصرة و القواعد و الدروس و المسالك و الكشف ، و لهم وجوه : منها ظهور الاتفاق عليه ، و منها انه حكى فى الرياض عن العلّامة دعوى الاجماع قائلا : يشترط الذكورة بلا خلاف فيه اجده بيننا بل عليه الاجماع فى نهج الحق و يعضد ما حكاه قول المسالك :\r\nهذا الشرط موضع وفاق ، و منها الاصل ، و قد نبّه عليه فى الخلاف بقوله : لا يجوز أن تكون المرأة قاضية فى شىء من الاحكام ، دليلنا ان جواز ذلك يحتاج الى دليل لانّ القضاء حكم شرعى فمن قال تصلح له يحتاج الى دليل ، و منها ما تمسك به فى المسالك قائلا : اما اشتراط الذكورة فلعدم اهلية المرأة هذا المنصب لانه لا يليق بحالها مجالسة الرجال و رفع الصوت بينهم و لا بدّ للقاضى من ذلك ، و منها ما احتج به فى الكشف من عدم صلاحيتها للامامة فى الصلاة للرجال فالقضاء بينهم اولى بعدم الجواز ، و منها ما احتج به فى الكشف قائلا : لا ينعقد قضاء المرأة و ان جمعت باقى الشرائط لما فى الاخبار من نقصان عقلها و دينها و قيام اثنتين منهنّ مقام رجل واحد فى الشهادة غالبا ، و منها ما استدل فى الخلاف و الرياض من النبوىّ المرسل : لا يفلح قوم وليتهم امرأة ، و منها ما عوّل عليه فى الخلاف قائلا : و قال ( ع ) اخّروهنّ من حيث اخّرهنّ اللّه ، فمن اجاز لها أن تلى القضاء فقدّمها و اخّر الرجل ، و منها ما استند اليه فى الخلاف ايضا قائلا : و قال ( ص ) : من فاته شىء من صلاته فليسبح فان التسبيح للرجال و التصفيق للنساء ، فالنبى ( ص ) منعها عن النطق لئلّا يسمع كلامها للافتنان بها فبان يمنع القضاء الذى يشتمل على الكلام و غيره اولى ، و منها ما نبّه عليه فى الكشف بقوله : و لقول الباقر ( ع ) فى خبر جابر : و لا تولّى المرأة القضاء و لا تولّى الامارة ، و منها ما نبّه عليه فى الرياض بقوله : و فى خبر آخر فى وصيّة النبىّ ( ص ) ، لعلىّ ( ع ) :\r\nيا على ! ليس على المرأة [ كذا 
  ] جمعة ، الى أن قال : و لا تولّى القضاء و منها ان الام لا تصلح أن تكون ولية على ولدها و لا على بنتها فعدم صحة ولايتها و ولاية غيرها من النساء على سائر الناس فى القضاء و الحكم اولى ، و لا فرق فى ذلك بين قضائها على الرجال و النساء و الخناث » .\r\n","page_name":" 238 ","page_number":238},
  {"content":"\r\n\r\nدر جواهر « 37 » ، شيخ اعظم انصارى متوفاى 1281 ه در كتاب القضاء « 38 » ، و سيد كاظم طباطبائى متوفاى 1337 در ملحقات عروه « 39 » . يادآور مىشويم بيشتر معاصرين نيز در مباحث فقهى خويش ذكورت را شرط دانسته‌اند از جمله حضرت امام خمينى قدّس سرّه در تحرير الوسيله ، ولى در اين نوشته بيشتر و عمدتا به ديدگاههاى فقهى و استدلالى گذشتگان از فقهاء پرداخته شده است .\r\n\r\nتفصيل ادلّه :\r\nآن دسته از فقهايى كه به استدلال بر اشتراط ذكورت در قضاوت پرداخته‌اند به\r\n\r\n\r\n","description":"","footnote":"\r\n( 37 ) . جواهر الكلام فى شرح شرايع الاسلام ، ج 40 ، ص 12 - 14 : « \" و يشترط فيه \" اى القاضى الذى يراد نصبه منهم ( ع ) « البلوغ و كمال العقل و الايمان و العدالة و طهارة المولد و العلم و الذكورة » بلا خلاف أجده فى شىء منها ، بل فى المسالك « هذه الشرائط عندنا موضع وفاق » بل حكاه فى الرياض عن غيرها ايضا ، و عن الاردبيلى دعواه فيما عدا الثالث و السادس ، و الغنية فى العلم و العدالة ، و نهج الحق فى العلم و الذكورة . . . و امّا الذكورة فلما سمعت من الاجماع و النبوى لا يفلح قوم وليتهم امرأة و فى آخر « لا تتولّى المرأة القضاء » و فى وصية النبى ( ص ) لعلىّ ( ع ) المروية فى الفقيه باسناده عن حمّاد : يا علىّ ! ليس على المرأة [ كذا 
  ] جمعة - الى أن قال - و لا تولّى القضاء مؤيّدا بنقصها عن هذا المنصب و أنّها لا يليق لها مجالسة الرجال و رفع الصوت بينهم ، و بأن المنساق من نصوص النصب فى الغيبة غيرها بل فى بعضها التصريح بالرجل ، لااقل من الشك ، و الأصل عدم الأذن » .\r\n( 38 ) . كتاب القضاء و الشهادات ، ص 40 و 229 ، ط كنگره شيخ انصارى ، شماره 22 : « و يشترط فى القاضى أيضا الذكورة فالمرأة لا تولّى القضاء كما فى النبويّ المطابق للأصل المنجبر بعدم الخلاف فى المسألة » . ( ص 40 ) .\r\n« و اما طهارة المولد و الذكورة فقد ادّعى غير واحد عدم الخلاف فى اعتبارهما ، و لولاه قوي المصير الى عدم اعتبار الاوّل مع فرض استجماع سائر الشرائط ، بل الى عدم اعتبار الثانى ، و ان اشتمل بعض الروايات على ذكر الرجل ، لامكان حمله على الورود مورد الغالب ، فلا يخصّص به العمومات » . ( ص 229 ) .\r\n( 39 ) . ملحقات عروة الوثقى ، ج 3 ، ص 5 : « السابع : الذكورة فلا يصح قضاء المرأة و لو للنساء للاجماع و النبوى ( ص ) : « لا يفلح قوم ولّتهم امرأة » و قوله ( ع ) : « ليس على النساء جمعة و لا جماعة » ، الى أن قال : « و لا توّلى القضاء » . و فى خبر آخر « لا تولّى المرأة القضاء و لا تولّى الامارة » . مضافا الى التقييد بالرجل فى الخبرين و الانصراف فى ساير أخبار الاذن » .\r\n","page_name":" 239 ","page_number":239},
  {"content":"\r\n\r\nادلهء چندى استدلال و استشهاد نموده‌اند و در بسيارى موارد ، هرچند بسيارى از موارد ياد شده نمىتوانسته در نگاه آنان دليلى قطعى و حجت در مسأله باشد امّا حداقل ، مويّدى بر مفاد ديگر ادله بويژه اجماع مورد ادّعا ، مىباشد . لذا بسيارى از آنان از مجموع موارد استشهاد ، لزوم شرط ذكورت را استفاده كرده‌اند ، هرچند برخى فقهاء از جمله مرحوم شيخ انصارى ، چنان كه خواهد آمد ، در تمام ادّله ياد شده خدشه كرده و تنها اجماع را ، اگر تحقق داشته باشد ، قابل استناد مىشمارد .\r\nدر ميان فقهايى كه به ذكر ادله مورد نظر پرداخته‌اند بايد از مرحوم سيد محمد مجاهد ، صاحب كتاب « المناهل » نام برد كه جامع‌ترين بيان را در گردآورى مستندات مذكور دارد . « 40 » بهرحال فهرستى از ادلّه مورد بحث مىتواند تصويرى از مجموع سخن فقهاء بزرگوار را در اين باب بدست دهد .\r\n\r\n1 - اصل\r\nاز آنجا كه قضاوت ، حكمى شرعى است كه سلطهء بر مال و جان ديگران را به دنبال دارد جواز آن نيازمند دليل است و با فقدان آن بايد حكم به عدم جواز نمود . « 41 » مىتوان اين دليل بر منع را بعد از اجماع يا حتى در رديف آن به شمار آورد .\r\n\r\n2 - اختصاص ادلّهء جواز قضاوت به مرد\r\nاگر ادلّهء عامه‌اى بر جواز تصدّى مقام قضاوت داشته باشيم كه بگونه‌اى يكسان شامل زن و مرد شود امّا در مقابل برخى روايات كه موضوع « نصب » را متعرّض شده‌اند اختصاص به « مرد » دارد و برخى عمومات و اطلاقات نيز\r\n\r\n\r\n","description":"","footnote":"\r\n( 40 ) . ر . ك : پاورقى 36 .\r\n( 41 ) . از كسانى كه به اين دليلى استدلال كرده‌اند : شيخ در خلاف ، ج 3 / 311 ، و سيد على طباطبايى در رياض المسائل ، 2 / 385 ، و سيد محمد مجاهد در المناهل ص 694 ، و صاحب جواهر ، ج 40 / 14 ، و شيخ انصارى در كتاب القضاء ص 40 ( پاورقيهاى 16 ، 33 ، 36 ، 37 و 38 ) .\r\n","page_name":" 240 ","page_number":240},
  {"content":"\r\n\r\nمنصرف به مرد است لذا عمومات ديگر به اين وسيله تخصيص مىخورد . « 42 » مرحوم صاحب جواهر همين مطلب را بگونه‌اى ديگر ابراز مىدارد و آن اينكه برداشت از نصوص نصب در زمان غيبت ، عدم شمول نسبت به زنان است . « 43 » و مرحوم صاحب عروة الوثقى با اين بيان كه اخبار اذن قضاوت ، منصرف از زنان است به همين مطلب اشاره دارد . « 44 »\r\n\r\n3 - عدم شايستگى زن براى اين مسؤوليت\r\nاز آنجا كه انجام اين مسؤوليت نيازمند همنشينى و گفتگو با مردان است و اين امر شايسته زنان نيست ، لذا آنان نمىتوانند عهده‌دار اين منصب گردند . « 45 »\r\n\r\n4 - نقصان عقل و تديّن\r\nمقام قضاوت مسؤوليتى خطير است و با ساختار وجودى زن از نظر قوّت انديشه و سطح تعهد دينى تناسب ندارد . و لذا در بحث شهادت ، غالبا شهادت دو زن در حكم شهادت يك مرد است . « 46 »\r\n\r\n5 - نقصان شهادت\r\nزن علاوه بر اينكه اساسا در برخى موارد شهادت او پذيرفته نيست هر\r\n\r\n\r\n","description":"","footnote":"\r\n( 42 ) . از جمله ر . ك : رياض المسائل ، 2 / 358 ، و مستند الشيعة ، 2 / 519 ، و المناهل ص 694 ، ( پاورقيهاى 33 ، 34 و 36 ) .\r\n( 43 ) . جواهر الكلام ، ج 40 ، ص 14 ( پاورقى 37 ) .\r\n( 44 ) . ملحقات عروة الوثقى ، ج 3 ، ص 5 ( پاورقى 39 ) .\r\n( 45 ) . از جمله ر . ك : مسالك الافهام ، 2 / 351 ، و المناهل ، ص 694 ، و جواهر الكلام ، 40 / 14 ، و مغنى ابن قدامة ، 9 / 39 ، و الفقه الاسلامى و ادلّته ، 6 / 482 ، و اسس القضاء و الشهادة ، شيخ جواد تبريزى ، ص 14 ( پاورقيهاى 30 ، 36 ، 37 ، 71 ، 51 و 78 ) .\r\n( 46 ) . از جمله ر . ك : مفتاح الكرامة ، 10 / 9 ، و كشف اللثام ، 2 / 322 ، و المناهل ص 694 ، و از اهل سنت : مغنى ابن قدامه 9 / 39 ، و الفقه الاسلامى و ادلته ، 6 / 482 ( پاورقيهاى 32 ، 35 ، 36 ، 71 و 51 ) .\r\n","page_name":" 241 ","page_number":241},
  {"content":"\r\n\r\nچند به شهادت ديگران منظم شود ، در موارد ديگر نيز غالبا شهادت او نصف شهادت مرد به شمار مىرود . كسى كه شهادت او اين وضعيت را دارد چگونه مىتواند عهده‌دار اين مسؤوليت گردد ؟ « 47 »\r\n\r\n6 - استشهاد به برخى آيات\r\nبرخى آيات شريفه ، آن دسته از كسانى را كه قائلند كه خداوند براى خود دختران را برگزيده و آنان پسران را ، مورد نكوهش قرار مىدهد . از جمله اين آيهء مباركه :  « فَاسْتَفْتِهِمْ أَ لِرَبِّكَ الْبَناتُ وَ لَهُمُ الْبَنُونَ »  « 48 » چنان كه در نكوهش طبع زنانه با توجه به برخى ويژگيهاى آنان آمده است : « أو من ينشّأ فى الحلية و هو فى الخصام غير مبين » « 49 » به اين بيان كه اين آيات يا دليل بر اين است كه اساسا زن در سطحى نيست كه بتوان منصب قضاوت را به او سپرد و يا اينكه در چنين فضاى تشريعى ، نمىتوان براى ادلّه قضاء ، اطلاقى به‌دست آورد . « 50 »\r\n\r\n\r\n","description":"","footnote":"\r\n( 47 ) . از جمله ر . ك : مفتاح الكرامة ، 10 / 9 ، كشف اللثام ، 2 / 322 ، و المناهل ص 694 ، و نيز مغنى ابن قدامه ، 9 / 39 ، و الفقه الاسلامى و ادلته ، 6 / 482 ، و نيز القضاء فى الفقه الاسلامى ، سيد كاظم حائرى ، ص 68 ( پاورقيهاى 32 ، 35 ، 36 ، 71 ، 51 و 50 ) .\r\n( 48 ) . صافات ، آيه 149 .\r\n( 49 ) . زخرف ، آيه 18 .\r\n( 50 ) . القضاء فى الفقه الاسلامى ، سيد كاظم حائرى ، ص 68 : « الذكورة و يستدل لها بحديث أبى خديجة فان حملناه على قاضى التحكيم ثبت فى المنصوب بطريق اولى ، و ان حملناه على القاضى المنصوب ثبت فى المنصوب ، و قيّدنا به اطلاق المطلق لو كان . و قد يستدلّ ايضا لاشتراط الرجولة فى القضاء بما دلّ على عدم صلاحيتها لامامة الجماعة مطلقا او للرجال ، و ما دلّ على عدم كون قيمة شهادتها كشهادة الرجل ، امّا بدعوى انّ هذا يدل بالاولوية على اشتراط الرجولة فى القضاء ، أو بدعوى أنّ جوّا تشريعيا من هذا القبيل يمنع عن انعقاد الاطلاق فى دليل القضاء للمرأة .\r\nو قد يستدلّ ايضا بالآيات الدالة على نقصان مستوى المرأة ، كآيات ذمّ من افترض أن اللّه تعالى اصطفى لنفسه البنات على البنين و بالاخص قوله تعالى  « أَ وَ مَنْ يُنَشَّؤُا فِي الْحِلْيَةِ وَ هُوَ فِي الْخِصامِ غَيْرُ مُبِينٍ »  اما بدعوى دلالتها رأسا على عدم كون المرأة بمستوى اعطاء منصب القضاء او بدعوى ان جوّا تشريعيا من هذا القبيل يمنع عن انعقاد الاطلاق فى دليل القضاء .\r\nو توجد ايضا رواية دالة على عدم تولّى المرأة القضاء الّا أنّها ضعيفة سندا . »\r\nو نيز ر . ك : تعليقات شرح تبصرة المتعلمين ، شيخ هادى معرفت ، ص 308 ( پاورقى 51 ) .\r\n","page_name":" 242 ","page_number":242},
  {"content":"\r\n\r\n\r\n7 - تفاوت ساختارى زن و مرد\r\nساختمان وجودى زن به خاطر موقعيت ويژه‌اى كه در مسؤوليتهاى اجتماعى و خانوادگى دارد با ساختار وجودى مرد متفاوت است . آن دو ، از نظر قدرت تصميم‌گيرى و ارادهء استوار ، در دو سطح متفاوت قرار دارند . مغز و قلب آنان يكسان نيست . مغز و قلب مرد از حجم و وزن بيشترى برخوردار است . به همين‌گونه است ريهء آن دو . زن طبيعتى غير خشن دارد و در مقايسه با مرد از مقاومت كمترى برخوردار است . « 51 »\r\n\r\n\r\n","description":"","footnote":"\r\n( 51 ) . الفقه الاسلامى و ادلّته ، دكتر زحيلى ، ج 6 ، ص 482 : « و اما الذكورة فهى شرط ايضا عند غير الحنفية فلا تولّى المرأة القضاء لقوله ( ص ) : لن يفلح قوم ولّوا امرهم امرأة [ رواه البخارى و احمد و النسائى و الترمذى و صححه عن ابى بكرة ( المقاصد الحسنة للسخاوى ، ص 340 ، نيل الاوطار : 8 / 263 ، سبل السلام : 4 / 123 ، تلخيص الحبير 4 / 184 ) 
  ] و لانّ القضاء يحتاج الى كمال الرأى و تمام العقل و الفطنة و الخبرة بشؤون الحياة ، و المرأة ناقصة العقل ، قليلة الرأى ، بسبب ضعف خبرتها و اطلاعها على واقع الحياة ، و لانه لا بدّ للقاضى من مجالسة الرجال من الفقهاء و الشهود و الخصوم ، و المرأة ممنوعة من مجالسة الرجال بعدا عن الفتنة ، و قد نبّه اللّه تعالى على نسيان المرأة ، فقال : ان تضلّ احداهما فتذكر احداهما الأخرى و لا تصلح للامامة العظمى و لا لتولية البلدان ، و لهذا لم يولّ النبى ( ص ) و لا أحد من خلفائه و لا من بعدهم امرأة قضاء و لا ولاية بلد . و قال الحنفية : يجوز أن تكون المرأة قاضيا فى الأموال اى فى القضاء المدنى ، لانه تجوز شهادته فى المعاملات و يأثم المولّى لها للحديث السابق : « لن يفلح . . . » أما فى الحدود و القصاص ، اى فى القضاء الجنائى فلا تعين قاضيا لانه لا شهادة لها فيه و من المعلوم ان اهلية القضاء تلازم اهلية الشهادة ، و قال ابن جرير الطبرى : يجوز أن تكون المرأة حاكما على الاطلاق فى كل شىء لانه يجوز أن تكون مفتية فيجوز أن تكون قاضية . » و نيز تعليقات شرح تبصرة المتعلمين ، شيخ هادى معرفت ، ص 306 تا 311 ، با عنوان « المرأة لا تصلح للقضاء لانّ بنيتها غير مستعدة لذلك » :\r\n« اما شرط الذكورة ، فلان الكمال الانسانى - الذى يؤمن معه اتزانه الفكرى و سلامته العقلى - مرتبط مع هذا الشرط تمام الارتباط : ان بنية المرأة الجسدية ، بما تشتمل على أجهزة الاعصاب و الدماغ لتخلف عن بنية الرجل اختلافا كبيرا . و الفارق بين الرجل و المرأة فى مركز ارادتهما و اخذ التصميم القاطع و العزم و الجزم كبير جدّا .\r\nو نحن اذا درسنا دماغ كل من الرجل و المرأة و قلبهما ، و لمسنا ما بينهما من فرق ، عرفنا -\r\n","page_name":" 243 ","page_number":243},
  {"content":"\r\n\r\n\r\n8 - نقصان جايگاه و حرمت اجتماعى\r\nبرخى از اهل سنّت زن را با « عبد » مقايسه كرده و گفته‌اند همان‌گونه كه\r\n\r\n\r\n","description":"","footnote":"\r\n- السبب فى اختلاف الصنفين فى الوظائف و الاحكام ، و ان الشريعة المقدسة قد منح المرأة من اللطف و الارفاق ما يناسب نعومتها ، و احال الاعمال الخشنة و الوظائف الثقيلة الى عاتق الرجل الشديد . ان مسألة الدماغ و القلب هى التى فصلت الانسان عن سائر انواع الحيوان و جعلته فى قمة الوجود ، و سخّرت له ما فى البر و البحر و جوّ السماء . الانسان انّما بلغ ما بلغ بفضل حيوتيه الفعالة و فكرته الخارقة ، النابعتين من تراكيب قلبه و دماغه الخاصة ، اللتين هما المائزتان الاساسيتان لهذا الفصيل من الحيوان . فاذا كان الانسان انّما امتاز على سائر الحيوان بقلبه و دماغه ، فان الرجل يمتاز على المرأة فى نفس هذا الامتياز الخاص . . . تا آنجا كه : المرأة لصغر قلبها و سرعة تنفسها و ضيق رئتها ، لا تتحمل ما يتحمله الرجل من ملاقاة الصعاب و مزاولة الشدائد . فيا ترى من الذى يجعل المرأة مساوية مع الرجل فى القدرة على مكافحة عوازم الامور ؟ !\r\nقال تعالى :  « أَ وَ مَنْ يُنَشَّؤُا فِي الْحِلْيَةِ وَ هُوَ فِي الْخِصامِ غَيْرُ مُبِينٍ »  ( الزخرف : 18 ) .\r\nو قد اشار تعالى الى مهمتين من وجود المرأة ، قد جعلتاها لا تساوى الرجل و لا توازيه على اىّ حال :\r\n1 - انّها ترى حظها من الوجود كونها متعة معروضة للرجال ، انّها تتزيّن نفسها و تتبرّج كما تتزيّن الامتعة المعروضة فى الاسواق لالفات نظر المشترين . انّها تتفكر من ذاتها و كيانها - و هى انسان لا محالة - بما يتنزل من قيمتها الاصلية ، الى مستوى وسائل المعيشة فى الحياة السفلى . تلك نظرتها الى حقيقة الوجود ، و ذلك مبلغ علمها عن سرّ الحياة .\r\n2 - اما مقابلتها مع مستعصيات الامور ، فان موقفها العجز و الاضطراب ، انّها عند ما تواجه مشكلة من مشاكل الحياة و هى كثيرة فى خضمّ هذه الحياة ، لا تملك من نفسها بما يجعلها مقاومة او قادرة على الكفاح الحر ، انّ شأنها الضعف و التراجع و الانهيار .\r\nهاتان نقطتان أساسيتان درسهما القرآن فى حياة المرأة ، و من ثم واجهها برفق و اشفاق ، و لم يكلفها ما كلف الرجال . قال تعالى :  « وَ لَهُنَّ مِثْلُ الَّذِي عَلَيْهِنَّ بِالْمَعْرُوفِ وَ لِلرِّجالِ عَلَيْهِنَّ دَرَجَةٌ »  ( البقرة 228 ) ان الحقوق المفروض لهنّ على الرجال توازى الحقوق المفروض عليهن سوى انّ للرجال عليهن فضلا بما اوتوا من قوّة و من رباطة جأش ، و من ثم فيجب ابعادهن عن التدخل فى الامور السياسية العامة و فى كل ما يرجع الى شؤون ادارة البلاد .  « الرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ وَ بِما أَنْفَقُوا مِنْ أَمْوالِهِمْ »  . ( النساء 34 ) .\r\nقال امير المؤمنين ( ع ) : « لا تملك المرأة من الامر ما يجاوز نفسها . فان ذلك انعم لحالها و ارخى لبالها و ادوم لجمالها . فان المرأة ريحانة و ليست بقهرمانة » . ( الكافى ج 5 / 510 ) .\r\nانظر الى هذه التعابير الرقيقة عن المرأة . انّها خلقت ناعمة مهفهفة ، فلا تناسبها من الوظائف الثقيلة ما يحتاج الى شدّة و صلابة موجودة فى الرجل . انها ريحانة لا قهرمانة ! ! -\r\n","page_name":" 244 ","page_number":244},
  {"content":"\r\n\r\n« عبد » در مقايسهء با « حرّ » از جايگاه اجتماعى پايين‌ترى برخوردار است زن نيز اين نقصان را دارد . و از آنجا كه « عبد » نمىتواند منصب قضاوت را عهده‌دار شود قضاوت زن نيز جايز نيست . « 52 »\r\n\r\n9 - عدم صلاحيت در امامت جماعت\r\nوقتى زن شرعا نمىتواند نماز جماعت را براى مردها امامت كند ،\r\n\r\n\r\n","description":"","footnote":"\r\n- قال رسول اللّه ( ص ) : « لن يفلح قوم تملكهم امرأة » . او : ولّوا امرهم امرأة . او : أسندوا امرهم الى امرأة . . . تعابير متشابهة . [ مسند احمد بن حنبل ، ج 5 / 38 ، 43 ، 47 و 51 
  ] .\r\nو بعد فلا غرابة اذا رأينا اتفاق كلمة الفقهاء ( رضوان اللّه عليهم ) على « عدم انعقاد القضاء للنساء » و هكذا اتفقت الروايات :\r\nروى الصدوق باسناده الى ابى مالك عن الامام جعفر بن محمد الصادق ( ع ) قال : فى وصية النبى ( ص ) لعلى ( ع ) : « ليس على النساء جمعة و لا جماعة - الى أن قال - و لا تولّى القضاء » .\r\nو روى عن ابى جعفر محمد بن على الباقر ( ع ) : « و لا تولّى المرأة القضاء و لا تولى الامارة » قال صاحب الجواهر : « و هذا - اى عدم تولى المرأة القضاء - هو المنساق من نصوص نصب القاضى فى عصر الغيبة . بل فى بعضها التصريح بالرجل ، و لا اقلّ من الشك ، و الأصل عدم الاذن » .\r\nو من النصوص المصرّحة بخصوص « الرجل » صحيحة ابى خديجة : « و لكن انظروا الى رجل منكم يعلم شيئا من قضائنا » ، [ الوسائل ، ج 18 ، ص 4 
  ] ، و روايته الاخرى : « اجعلوا بينكم رجلا قد عرّف حلالنا و حرامنا فانّى قد جعلته عليكم قاضيا » [ الوسائل ج 18 ، ص 100 
  ] . و يبدو من الحديث الشريف ان الامام ( ع ) كانت له عناية بذكر خصوص الرجل ، و لم يكن من قبيل ذكر المثال كما فى سائر المقامات . و بما انّ القضاء منصب رسمى شرعى - حسبما تقدم - فهو بحاجة الى ثبوت اذن من الامام المعصوم ان عاما او خاصا ، و مع الشكّ فى ثبوته لاحد لشبهة و نحوها ، فالاصل العملى الجارى فى امثال المقام يستدعى عدم الاذن ، و الّا لكان تمسكا بالعام او المطلق فى شبهة مصداقية » .\r\n( 52 ) . بداية المجتهد ، ج 2 ، ص 460 : « و كذلك اختلفوا فى اشتراط الذكورة ، فقال الجمهور : هى شرط فى صحة الحكم ، و قال ابو حنيفة : يجوز أن تكون قاضيا فى الأموال ، قال الطبرى :\r\nيجوز أن تكون المرأة حاكما على الاطلاق فى كل شىء ، قال عبد الوهاب : و لا اعلم بينهم اختلافا فى اشتراط الحرّية ، فمن ردّ قضاء المرأة شبهه بقضاء الامامة الكبرى ، و قاسها أيضا على العبد لنقصان حرمتها ، و من أجاز حكمها فى الأموال فتشبيها بجواز شهادتها فى الأموال و من رأى حكمها نافذا فى كل شىء ، قال : ان الأصل هو أن كل من يتأتى منه الفصل بين الناس فحكمه جائز الّا ما خصّصه الاجماع من الامامة الكبرى . و أما اشتراط الحرية فلا خلاف فيه » .\r\n","page_name":" 245 ","page_number":245},
  {"content":"\r\n\r\nقضاوت ميان آنان را به طريق اولى نمىتواند عهده‌دار شود . « 53 »\r\n\r\n10 - عدم صلاحيت براى ولايت بر فرزند\r\nمادر وقتى نمىتواند ولايت فرزند خويش را داشته باشد عدم ولايت قضاء به طريق اولى ثابت خواهد بود . « 54 »\r\n\r\n11 - حرمت سخن گفتن زن\r\nدر روايتى از پيامبر اكرم ( ص ) دربارهء كسى كه با تأخير به جماعت رسيده آمده است : « من فاته شىء من صلاته فليسبّح فان التسبيح للرجال و التصفيق للنساء . » « 55 »\r\nوقتى پيامبر ( ص ) زنان را از سخن گفتن در جمع مردان باز داشته است تا زمينه‌اى براى انحراف نباشد ، ممانعت از قضاوت به « طريق اولى » صورت مىگيرد چرا كه هم مشتمل بر حرف زدن است و هم غير آن . « 56 »\r\n\r\n12 - روايت نبوى ( ص )\r\nروايت معروفى از پيامبر اكرم صلّى اللّه عليه و آله وارد شده كه هر چند مرسله است و به چندين بيان آمده است ولى همگى مفادى شبيه يا نزديك به اين نقل دارد كه « لا يفلح قوم وليتهم امرئة » « 57 » . قضاوت نيز از مصاديق بارز ولايت\r\n\r\n\r\n","description":"","footnote":"\r\n( 53 ) . از جمله ر . ك : مفتاح الكرامة ، 10 / 9 ، و كشف اللثام ، 2 / 322 ، و المناهل ، ص 694 ، و القضاء فى الفقه الاسلامى ، ص 68 ( پاورقيهاى 32 ، 35 ، 36 و 50 ) .\r\n( 54 ) . از جمله ر . ك : المناهل ، ص 694 ( پاورقى 36 ) .\r\n( 55 ) . خلاف ، ج 3 ، ص 311 ( پاورقى 16 ) .\r\n( 56 ) . از جمله ر . ك : خلاف ، ج 3 / 311 ، و المناهل ، ص 694 ، مسالك الافهام ، 2 / 351 ، جواهر الكلام ، 40 / 14 ( پاورقيهاى 16 ، 36 ، 30 و 37 )\r\n( 57 ) . خلاف ، 3 / 311 . تفصيل مصادر اين حديث خواهد آمد .\r\n","page_name":" 246 ","page_number":246},
  {"content":"\r\n\r\nبر ديگران است .\r\nجامعه‌اى كه اين ولايت را به زنان بسپارد سرانجام خوشى نخواهد داشت . « 58 »\r\n\r\n13 - سخن امام باقر عليه السّلام خطاب به جابر\r\nدر سخنى از امام باقر عليه السّلام خطاب به جابر آمده است كه « لا تولّى المرأة القضاء و لا تولّى الامارة » « 59 » . زن نه عهده‌دار مسؤوليت قضاوت مىشود و نه امارت و حكومتى به او سپرده مىشود . « 60 »\r\n\r\n14 - وصيت پيامبر صلّى اللّه عليه و آله به على عليه السّلام\r\nدر وصيتى كه از پيامبر اكرم صلّى اللّه عليه و آله خطاب به امير المؤمنين عليه السّلام نقل شده ، از جمله آمده است : « يا على ، ليس على المرأة جمعة » تا آنجا كه « و لا تولّى القضاء » . « 61 » زن برخى احكام از جمله مسؤوليت قضاوت از او برداشته شده است . « 62 »\r\n\r\n\r\n","description":"","footnote":"\r\n( 58 ) . از جمله ر . ك : خلاف ، 3 / 311 ، و مسالك الافهام ، 2 / 351 ، و رياض المسائل ، 2 / 385 ، و مستند الشيعة ، 2 / 519 ، و المناهل ، ص 694 ، و جواهر الكلام ، 40 / 14 ، ملحقات عروة الوثقى ، 3 / 5 ، و الفقه الاسلامى و ادلته ، 6 / 482 و مغنى ابن قدامه ، 9 / 39 ، چنان كه عبارت آن خواهد آمد ( پاورقيهاى 16 ، 30 ، 33 ، 34 ، 36 ، 37 ، 39 ، 51 و 71 ) .\r\n( 59 ) . خصال شيخ صدوق ، ص 585 ، باب الثلاث و سبعين خصلة .\r\n( 60 ) . از جمله ر . ك : مفتاح الكرامة ، 10 / 9 ، و مستند الشيعه ، 2 / 519 ، و كشف اللثام ، 2 / 322 ، و المناهل ، ص 694 ، و جواهر الكلام ، 40 / 14 و ملحقات عروة ، 3 / 5 . ( پاورقيهاى 32 ، 34 ، 35 ، 36 ، 37 و 39 ) .\r\n( 61 ) . من لا يحضره الفقيه ، 4 / 364 ، و خصال ، ص 511 ، و بحار الانوار ، 103 / 257 ، و وسائل الشيعه 18 / 6 .\r\n( 62 ) . از جمله ر . ك : رياض المسائل ، 2 / 322 ، و المناهل ، 694 ، و جواهر الكلام ، 40 / 14 ، و شيخ انصارى در القضاء و الشهادات ، ص 40 ، و ملحقات عروة الوثقى ، 3 / 5 و مستند الشيعه 2 / 519 . ( پاورقيهاى 33 ، 36 ، 37 ، 38 ، 39 و 34 ) .\r\n","page_name":" 247 ","page_number":247},
  {"content":"\r\n\r\n\r\n15 - دستور پيامبر صلّى اللّه عليه و آله براى عقب نگه‌داشتن زنان\r\nپيامبر اكرم صلّى اللّه عليه و آله در نقلى فرموده است : « أخروهنّ من حيث أخّروهنّ اللّه » . « 63 » كسى كه به زن اجازه دهد عهده‌دار امر قضاوت شود در واقع او را جلو انداخته و مردان را عقب داشته است . « 64 »\r\n\r\n16 - مرسلهء ابن ابى عمير\r\nمرحوم صدوق روايتى را از امير المؤمنين عليه السّلام اين‌گونه نقل مىكند : « يا معاشر الناس ! لا تطيعوا النساء على حال و لا تأمنوهنّ على مال » « 65 » روشن است تصدى مقام قضاء ، هم لزوم اطاعت را در پى دارد و هم امين شمردن بر مال ديگران ، بلكه بر جان اين و آن . « 66 »\r\n\r\n17 - دستور به ايجاد محدوديت براى زنان\r\n« ابن نباته » ، « ابن ابى المقدام » و « ابن كثير » هر سه از امير المؤمنين عليه السّلام روايت كرده‌اند كه « لا تملّك المرأة من الامر ما يجاوز نفسها » « 67 » . بنابراين ، محدودهء تصرّفات زنان همان امورى است كه به شخص خودشان برمىگردد و نبايد زمينهء اقدامات و تصرفات بيشتر را براى آنان فراهم ساخت . « 68 »\r\n\r\n\r\n","description":"","footnote":"\r\n( 63 ) . خلاف ، 3 / 311 ( پاورقى 16 ) .\r\n( 64 ) . از جمله ر . ك : خلاف ، 3 / 311 ، و المناهل ، ص 694 . ( پاورقيهاى 16 و 36 ) .\r\n( 65 ) . من لا يحضره الفقيه ، 3 / 554 ، و علل الشرايع ، ص 512 ، و وسائل الشيعه ، 14 / 129 ، و بحار 103 / 223 .\r\n( 66 ) . از جمله ر . ك : مستند الشيعة ، 2 / 519 ، و المناهل ص 694 ( پاورقيهاى 34 و 36 ) .\r\n( 67 ) . كافى ، 5 / 510 ، و وسائل الشيعه ، 14 / 120 ، و نهج البلاغهء صبحى صالح ، نامهء 31 ، ص 391 ، و فيض الاسلام ، ص 906 .\r\n( 68 ) . از جمله ر . ك : مستند الشيعه ، 2 / 519 ، و تعليقات شرح تبصرة المتعلمين ، ص 309 ، ( پاورقيهاى 34 و 50 ) .\r\n","page_name":" 248 ","page_number":248},
  {"content":"\r\n\r\n\r\n18 - لزوم پرهيز از زنان و مخالفت با آنان\r\nاين سخن از امير المؤمنين عليه السّلام نقل شده است كه « اتّقوا شرار النساء و كونوا من خيارهنّ على حذر و ان امرنكم بالمعروف فخالفوهنّ لكى لا يطمعن منكم فى المنكر » « 69 » لذا حتى از خوبان آنان بايد برحذر بود ، و نبايد به‌گونه‌اى از آنان اطاعت كرد كه در تبعيت مردها نسبت به منكرات طمع ورزند . نزديك به همين مضمون در دو مرسلهء « مطلب بن زياد » و « عمرو بن عثمان » نيز آمده است . « 70 »\r\n\r\n19 - سيرهء پيامبر صلّى اللّه عليه و آله و ديگر خلفا\r\nبرخى از اهل سنّت از جمله ادلّه‌اى كه به آن استشهاد كرده‌اند اين مدّعاست كه اگر زن صلاحيت رهبرى جامعه و يا قضاوت را داشت ما شاهد نبوديم كه پيامبر صلّى اللّه عليه و آله و نيز هيچ يك از خلفا ، منصب قضاوت را به او نسپارند . اگر اين امر جايز بود معمولا امكان ندارد كه در تمام دوران گذشته حتى يك بار نيز اتفاق نيافتد . پس معلوم مىشود كه ولايت و قضاوت زنان جايز نبوده است كه حتى يك بار نيز صورت نگرفته است . « 71 »\r\n\r\n\r\n","description":"","footnote":"\r\n( 69 ) . كافى ، 5 / 517 ، و وسائل الشيعه ، 14 / 128 .\r\n( 70 ) . از جمله ر . ك : مستند الشيعه ، 2 / 519 . ( پاورقى 34 ) .\r\n( 71 ) . از جمله ر . ك : الفقه السلام و ادلّته ، ج 6 / 482 ( پاورقى 51 ) و نيز مغنى ابن قدامه ، ج 9 ، ص 39 :\r\n« يشترط فى القاضى ثلاثة شروط ، أحدها : الكمال و هو نوعان ، كمال الاحكام و كمال الخلقة ، اما كمال الاحكام فيعتبر فى أربعة أشياء : أن يكون بالغا عاقلا حرّا ذكرا ، و حكى عن ابن جرير انه لا تشترط الذكورية لان المرأة يجوز أن تكون مفتية فيجوز أن تكون قاضية ، و قال ابو حنيفة :\r\nيجوز أن تكون قاضية فى غير الحدود لانّه يجوز أن تكون شاهدة فيه . و لنا : قول النبى ( ص ) « ما افلح قوم ولّوا أمرهم امرأة » و لان القاضى يحضره محافل الخصوم و الرجال و يحتاج فيه الى كمال الرأى و تمام العقل و الفطنة و المرأة ناقصة العقل ، قليلة الرأى ، ليست أهلا للحضور فى محافل الرجال و لا تقبل شهادتها و لو كان معها ألف امرأة مثلها ما لم يكن معهنّ رجل ، و قد نبّه اللّه تعالى على ضلالهنّ و نسيانهنّ بقوله تعالى :  « أَنْ تَضِلَّ إِحْداهُما فَتُذَكِّرَ إِحْداهُمَا الْأُخْرى »  و لا تصلح للامامة العظمى و لا لتولية البلدان و لهذا لم يول النبىّ ( ص ) و لا أحد من خلفائه و لا من بعدهم امرأة قضاء و لا ولاية بلد فيما بلغنا و لو جاز ذلك لم يخل منه جميع الزمان غالبا » .\r\n","page_name":" 249 ","page_number":249},
  {"content":"\r\n\r\n\r\n20 - اجماع\r\nعمده‌ترين دليلى كه در ميان متأخران براى مسأله عنوان شده ادّعاى اجماع بر اشتراط ذكورت است . بيشتر كسانى كه پس از علّامه حلى به استدلال پرداخته‌اند به اين دليل تمسك جسته‌اند . البته تعبيرهاى به‌كار رفته متفاوت است ؛ برخى نشان دهندهء تحصيل اجماع توسط آنان مىباشد « 72 » ؛ و برخى به « نفى خلاف » و يا « حصول اتفاق » اكتفا كرده‌اند « 73 » ؛ و برخى نيز ادعاى اجماع ديگران را شاهد گرفته‌اند « 74 » ؛ كسانى چون صاحب « المناهل » نيز با ادعاى « ظهور اتفاق » به ادّعاى اجماع نزديك شده‌اند ؛ « 75 » چنان كه شهيد « ره » با تعبير « اطباق سلف » از آن ياد كرده است . « 76 »\r\n\r\nجمع‌بندى ادلّه\r\nموارد بيست‌گانه ياد شده را مىتوان در چند دسته خلاصه كرد :\r\nالف ) يكم و دوم : اصل عدم جواز و فقدان دليل\r\nب ) سوم تا هشتم : عدم صلاحيت زن از نظر ساختار جسمى و سطح و توان انديشه ، اراده و تديّن .\r\n\r\n\r\n","description":"","footnote":"\r\n( 72 ) . از جمله : علّامه در نهج الحق ، چنان كه گفته‌اند ( پاورقيهاى 33 ، 34 ، 36 و 37 ) و نيز سيد جواد عاملى در مفتاح الكرامة ، 10 / 9 ( پاورقى 32 ) .\r\n( 73 ) . از جمله : شهيد ثانى در مسالك ، 2 / 351 ، سبزوارى در كفاية الاحكام ، ص 261 ، سيد على طباطبايى در رياض المسائل ، 2 / 385 ، فاضل هندى در كشف اللثام ، 2 / 322 ، سيد محمد مجاهد در المناهل ، 694 و شيخ انصارى در القضاء و الشهادات ، ص 40 . ( پاورقيهاى 30 ، 31 ، 33 ، 35 ، 36 و 37 ) .\r\n( 74 ) . از جمله : مفتاح الكرامة ، 10 / 9 ، و رياض المسائل ، 2 / 385 ، و مستند الشيعة 2 / 519 ، و صاحب الجواهر ، 40 / 12 و 14 ( پاورقيهاى 32 ، 33 ، 34 ، 37 ) .\r\n( 75 ) . المناهل ، ص 694 ( پاورقى 36 ) .\r\n( 76 ) . الدروس الشرعية فى فقه الامامية ، 2 / 65 ( پاورقى 28 ) .\r\n","page_name":" 250 ","page_number":250},
  {"content":"\r\n\r\nج ) نهم تا يازدهم : اولويت .\r\nد ) دوازدهم تا هجدهم : روايات .\r\nه ) نوزدهم : سيره پيامبر صلّى اللّه عليه و آله و خلفا .\r\nو ) بيستم : اجماع و نفى خلاف .\r\n\r\nبررسى و ارزيابى ادلّهء منع\r\nبررسى و ارزيابى موارد ياد شده نشان خواهد داد كه از نظر ملاكهاى موجود فقهى ، نمىتوان بر اساس هيچ يك از ادلّه ، عدم جواز تصدّى منصب قضا توسط زنان را اثبات نمود . آنچه مىتواند يك مستند عمده تلقى شده و مورد توجه قرار گيرد ادّعاى اجماع در مسأله است كه بر فرض تماميّت آن و نيز پذيرش مبنايى آن به عنوان يك حجت فقهى ، مىتوان اين ممنوعيت را ثابت دانست . و اين همان سخنى است كه كسانى چون شيخ انصارى « قده » بر آن تأكيد ورزيده‌اند و محقق اردبيلى نيز مورد ترديد قرار داده و تمايل به تفصيل در مسأله پيدا كرده است و قضاوت زن را در آن دسته از امورى كه از دخالت در آن منع نشده جايز شمرده مگر اينكه اثبات شود ممنوعيت مطلق آن مورد اتفاق و اجماع است و اين نيز در نگاه آن بزرگوار ثابت نبوده است . و ميرزاى قمى « ره » نيز حتى نسبت به اجماع آن اشكال نموده است چنان كه خواهد آمد .\r\nبرخى از معاصرين نيز تنها مشكل را « اصل » عدم جواز شمرده‌اند و نه ديگر ادلّه ، ( به پاورقى 127 مراجعه شود ) .\r\n\r\nدستهء اوّل : ( مورد 1 و 2 )\r\nاز آنجا كه قضاوت يك نوع سلطهء روشن بر ديگران است مىتوان پذيرفت كه اصل اوّلى نفى اين سلطه است . بنابراين هر كجا ثبوت آن مورد ترديد باشد آنچه مقتضاى اصل عملى مىباشد عبارت از نفى آن است .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nولى از آنجا كه فصل خصومت ميان مردم و نيز عقوبت مجرم و بازداشتن ديگران از ارتكاب گناه ، يكى از مصاديق بارز امر به معروف و نهى از منكر است و به عنوان يك وظيفهء كفايى ، همچون ديگر واجبات كفايى بايد جام عمل پوشد ، آن دسته از ادلّه‌اى كه به صورت عمومى به انجام اين واجب فرا مىخواند اعم از ادلّه كلى امر به معروف و نهى از منكر ، و يا آن دسته از ادلّه‌اى كه در خصوص لزوم يا جواز قضاوت وارد شده است ، شك مذكور را مبدّل به يك شك بدوى خواهد نمود و انصراف ادلّه مطلق جواز به خصوص مردان نيز ثابت نيست ، لذا جايى براى تمسك به اصل ، باقى نخواهد ماند و در موارد مشكوك به اين دسته از عمومات و اطلاقات بايد رجوع نمود ، و به قول شيخ طوسى « قده » « هو من فروض الكفايات اذا قام به قوم سقط عن الباقين ، فان أطبق اهل بلد على تركه و امتنعوا منه ، فقد خرجوا و أثموا و كان للامام قتالهم عليه ، لما روى عن النبى صلّى اللّه عليه و آله انه قال : انّ اللّه لا يقدّس امة ليس فيهم من يأخذ للضعيف حقّه ، و لانّه من الأمر بالمعروف و النهى عن المنكر » و در ادامه ، در استدلال بر اينكه براى برخى ، پذيرش آن واجب است و اگر امام اطلاع ندارد بايد خود را معرفى كند مىنويسد :\r\n« لانّ القضاء من فرايض الكفايات كالصلوة على الميّت و تكفينه و دفنه و اذا مات ميّت و لم يكن هناك من يصلّى عليه الّا واحد تعيّن عليه أن يصلّى عليه و أن يكفنه و يدفنه و لانّه من الأمر بالمعروف و النهى عن المنكر ، فاذا لم يكن هناك من يقوم به الّا واحد تعيّن ذلك عليه » . « 77 »\r\nاز اين‌رو حتى با فرض اينكه كلمهء « رجل » در دو روايت ابى خديجه ( وسائل ، ج 18 ، ابواب صفات قاضى ، باب 1 ، ح 5 و باب 11 ، ح 6 ) ، موضوعيت داشته باشد و همانند « رجل شكّ بين الثلاث و الاربع » نباشد چنان كه برخى\r\n\r\n\r\n","description":"","footnote":"\r\n( 77 ) . المبسوط ، ج 8 ، ص 82 - 83 ( پاورقى 15 ) .\r\n","page_name":" 252 ","page_number":252},
  {"content":"\r\n\r\nگفته‌اند « 78 » باز دليلى بر اختصاص جواز قضاوت براى مردان نخواهد بود و از اين رو نمىتوان گفت جواز تصدّى زن نيازمند دليل است و ما دليلى در دست نداريم و اصل عدم آن است . مرحوم صاحب جواهر « قده » خود هر چند ادلهء نصب را از زنان منصرف مىداند و لااقل مشكوك مىشمارد و با شك ، اصل عدم اذن را جارى مىداند ولى در مسألهء شرط اجتهاد بيانى ارزنده و قابل تأمل و تعميم دارد كه مىتواند در اينجا نيز مفيد افتد .\r\nايشان با استناد به آيات و روايات زيادى كه دربارهء حكم به عدالت و حق وارد شده است مدّعى مىشود كه آنچه از كتاب و سنّت برداشت مىشود صحت حكم به حق و عدل و قسط از ناحيه هر مؤمنى است . اين نصوص در بالاترين\r\n\r\n\r\n","description":"","footnote":"\r\n( 78 ) . از جمله : مستند الشيعة 2 / 519 ( پاورقى 34 ) و صاحب جواهر ، 40 / 14 ( پاورقى 37 ) و ملحقات عروة الوثقى ، 3 / 5 ( پاورقى 39 ) و القضاء فى الفقه الاسلامى ص 68 ( پاورقى 50 ) و تعليقات شرح تبصرة المتعلمين ، ص 311 ، ( پاورقى 51 ) و نيز أسس القضاء و الشهادة ص 14 ، شيخ جواد تبريزى :\r\n« لا ينبغى الاشكال و التردد فى اعتبار البلوغ و الذكورة فى القاضي ، سواءا كان القاضى ابتدائيا ام قاضى التحكيم ، لانّه قد ورد فى معتبرة سالم بن مكرم و فى صحيحة الحلبى المتقدمتين عنوان « الرجل » فلا يعمّ العنوان للصبي و المرأة .\r\nو دعوى أنّ ذكر الرجل باعتبار أنّ الغالب فى العالم بالقضاء هو الرجل مع كون قاضى التحكيم رجلا مفروض فى السؤال في صحيحة الحلبى ، فلا يدلّ على التقييد ، و على الجملة ذكر الرجل أو فرضه فى السؤال لا يدل على الاختصاص و لا يمنع عن الأخذ بالاطلاق فى مقبولة عمر بن حنظلة حيث ذكر ( ع ) فيها : ينظران الى من كان منكم - الى آخرها - فانها تعمّ من كان منهم بلا فرق بين الذكر و الانثى ، لا يمكن المساعدة عليها ، لا لضعف المقبولة سندا ، كما بنينا عليه سابقا و عدلنا عنه فيما بعد ، حيث ان عمر بن حنظلة من المعاريف الذين لم ينقل فيهم قدح ، بل لانصرافها الى الرجل ايضا لما علم من الشارع من ارادته الستر من المرأة ، و ارادته ترك مواجهتها مع الأجانب مهما امكن ، فلا يجعل لها ما يتقضي مواجهتها معهم فلم يرض الشارع بامامتها للرجال ، و قد ورد فيما رواه الصدوق بسنده عن حماد بن عمرو و انس بن محمد عن أبيه عن جعفر بن محمد عن آبائه فى وصية النبي ( ص ) لعلىّ : يا علىّ ! ليس على المرأة جمعة و لا جماعة - الى أن قال - و لا تولّى القضاء . الحديث . و ممّا ذكرنا يظهر انه لو وقعت المخاصمة بين امرأتين و جعلتا امرأة اخرى قاضى التحكيم بينهما لا يكون قضاؤها نافذا فى حقهما » .\r\n","page_name":" 253 ","page_number":253},
  {"content":"\r\n\r\nمرتبهء قطع ، دلالت مىكند كه ملاك ، عبارت از حكم به حق است و شامل كسى كه به مقام اجتهاد نيز دست نيافته باشد مىشود . سپس با استناد به برخى ادلّهء ديگر مىپذيرد كه صحت اين حكم نيازمند اذن و نصب ائمه عليهم السلام است ، لذا آن آيات و روايات را بايد مقيد ساخت و يا حمل بر معنايى غير قضايى مثل امر به معروف و نهى از منكر نمود . مگر اينكه بگوييم چنين اذنى صادر شده است .\r\nآنگاه اضافه مىكند : « و لو سلّم عدم ما يدل على الاذن فليس في شىء من النصوص ما يدل على عدم جواز الاذن لهم في ذلك بل عموم ولايتهم يقتضي ذلك » . و در ادامه يادآور مىشود كه « نصب خصوص المجتهد في زمان الغيبة بناء على ظهور النصوص فيه لا يقتضي عدم جواز نصب الغير » . آنگاه به اين استظهار منتقل مىشود كه اين دسته از نصوص مربوط به نصب عام و اذن در تمام اختيارات مربوط به امام ( ع ) است و نه خصوص قضا . سپس نتيجه‌گيرى مىكند :\r\n« و حينئذ فتظهر ثمرة ذلك بناء على عموم هذه الرئاسة أن للمجتهد نصب مقلّده للقضاء بين الناس بفتاواه الّتي هى حلالهم و حرامهم ، فيكون حكمه حكم مجتهده و حكم مجتهده حكمهم ، و حكمهم حكم اللّه تعالى شأنه ، و الرادّ عليه رادّ على اللّه تعالى . و لا يخفى وضوح ذلك لدى كلّ من سرد نصوص الباب المجموعة في الوسائل و غيرها ، بل كاد يكون من القطعيات ، خصوصا مع احتمال ان كثيرا من هذه الشرائط للعامّة ، كما لا يخفى على من لاحظ كتبهم و رأى إكثارهم من ذكر شرائط لا دليل لها سوى استحسان مستقبح أو قياس باطل او نحو ذلك » .\r\n( جواهر الكلام ، ج 40 ، ص 15 - 19 ) .\r\nبه هر حال همان‌گونه كه صاحب جواهر نيز در ادامه ، اين احتمال را مطرح مىكند كه قضاوت در زمان غيبت از باب « احكام شرعيه » است و نه « نصب قضايى » مىتوانيم ميان شرايط قضاوت ، و شرايط ولايت قضاء ، تفاوت قائل شويم و روايات نصب در باب قضاء را همگى مربوط به ولايت قضاء بشماريم و نه خود قضاوت ، و اين همان احتمالى است كه مرحوم ميرزاى قمى ، چنان كه\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nخواهد آمد ، در خصوص اجماع ادّعا شده در شرطيت ذكورت ، مطرح نموده است . لذا حتى اگر روايات نصب را منصرف يا مختص به رجال بشماريم امّا خود فصل خصومت و قضاوت امرى است كه ادله عامّه و اطلاقات موجود براى جواز آن كفايت مىكند و ادلّه نصب امرى ديگر را اثبات مىكند هر چند در ميان ادلّهء نصب نيز ، مقبولهء عمر بن حنظله وجود دارد كه اطلاق آن ، شامل زنان نيز مىشود و به هر حال جايى براى جريان اصل عدم وجود ندارد . اين در حالى است كه شيخ انصارى نيز چنان كه عبارت آن مرحوم گذشت ، حتى دربارهء برخى از نصوص كه مشتمل بر لفظ « رجل » است اين احتمال را مطرح مىكند كه ذكر آن از باب غلبه است و بعد اضافه مىكند : « فلا يخصصّ به العمومات » .\r\n\r\nدستهء دوم : عدم صلاحيت زن از نظر جسمى و توان انديشه ، اراده و تديّن ( موارد 3 تا 8 )\r\nچنان كه گذشت مجموعه‌اى از ادلّه مخالفت با جواز قضاوت زن ، به تفسير و ارزيابى ساختار وجودى او و محدوديتش براى انجام مسؤوليت مذكور و وجود برخى محدوديتها در تواناييهاى فكرى ، ارادى و حتى ضعف ايمان و تعهد نوعى او برمىگردد .\r\nشكّى نيست احكام شرعى بر اساس مصالح و مفاسد واقعيه جعل شده است و ثبوتا ميان احكام و مصالح جعل رابطه برقرار است . و عدم جواز قضاوت زن نيز اگر يك حكم واقعى باشد قطعا بر اساس مصالحى است كه موجب حرمت شده است امّا اينكه از اين‌سو ، ارزيابى وجودى زن حتى با تكيه بر برخى روايات و يا با استشهاد به برخى آيات ، دليلى بر عدم جواز شمرده شود بايد در فقهى بودن بحث ترديد كرد . به عبارت ديگر ، معرفى زن به عنوان موجودى ناتوان ، و آنگاه استنباط عدم جواز تصدّى قضاوت توسط او را مىتوان يك بحث فقهى تلقى ننمود . و لذا در هيچ يك از كتابهاى قدماى اصحاب و حتى تا زمان\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nمرحوم علامه و پس از آن نيز ، نقصان عقل يا ضعف ايمان به عنوان دليل يا مؤيّد عدم جواز ذكر نشده است . آنچه در برخى كتابهاى استدلالى همچون « مسالك » تصريح شده اين است كه زن صلاحيّت اين مسؤوليت را ندارد به اين دليل كه مجبور مىشود در تماس با مردها باشد و بدون تماس نيز نمىتواند قضاوت كند :\r\n« و اما اشتراط الذكورة فلعدم اهلية المرأة لهذا المنصب لانّه لا يليق بحالها مجالسة الرجال و رفع الصوت بينهم و لا بدّ للقاضى من ذلك » « 79 » .\r\nاستمزاج از موارد متعدد شريعت در خصوص لزوم رعايت برخى شؤون توسط زنان و در نتيجه به دست آوردن يك ملاك كلّى ، امرى است كه به صورت كلّى مىتواند مورد توجه قرار گيرد ؛ هر چند در بحث ما اين امر نمىتواند دليل بر عدم جواز تلقى شود زيرا حداقل اين است كه فرض مسأله در جايى خواهد شد كه چنين محظورى وجود نداشته باشد ، مثل قضاوت براى مخاصمات مربوط به زنان ؛ و بهرحال با حفظ شؤون و حدود شرعى ؛ چنان كه شهيد ثانى و برخى ديگر نيز استدلال كرده‌اند امّا اينكه زنان همانند بردگان ، جزء شهروندان درجه دو تلقى شوند و در مقايسهء با مردها به عنوان انسانهايى معرّفى گردند كه از رشد انسانى كافى برخوردار نيستند و از اين‌رو نبايد مسؤوليت قضا را به عهده گيرند با ديگر ملاكها و اصول موجود در فقه و شريعت همخوانى ندارد و آن دسته از روايات و شواهدى كه خاستگاه چنين تفسير و قضاوتى دربارهء زنان مىباشد نمىتواند از نظر ملاكهاى پذيرفته شدهء فقهى از نظر سند يا دلالت و يا هر دو ، دليل استوارى براى فتوا به‌شمار آيد و اينها حداكثر چيزى بيش از ظن مطلق نيست .\r\nبنابراين ، اگر عدم صلاحيت زن براى منصب قضا به خاطر برخى تبعات آن ، مثل مراودهء با نامحرم است روشن است كه با فرض پذيرش اين امر به عنوان يك دليل براى حرمت ، بايد گفت اخصّ از مدعاست . و اگر به خاطر نقصان ادّعايى عقلى و عدم توانايى او در انجام مسؤوليت مذكور با توجه به شناختى كه\r\n\r\n\r\n","description":"","footnote":"\r\n( 79 ) . مسالك الافهام ، 2 / 351 ( پاورقى 30 ) .\r\n","page_name":" 256 ","page_number":256},
  {"content":"\r\n\r\nاز عنصر زن وجود دارد ، مىباشد ، اين نحو استنباط ، موافق با موازين فقهى نمىباشد و اعتباراتى است كه دليل بر اعتبار آنها نداريم . و اگر با توجه به آن دسته از رواياتى است كه در اثبات ناتوانيهاى عقلى و ايمانى زنان ، به آنها استشهاد مىشود بايد گفت آنها در قوّت دلالت يا سند و يا هر دو ، در حدّى نيستند كه بتوانند دليلى فقهى براى حكم قرار گيرند . علاوه اينكه آنها در تعارض با بسيارى از اصول اسلامى - انسانىاند كه « زنان » را نيز « همسان » با « مردان » قرار مىدهد .\r\nما در اينكه هر يك از زن و مرد به اعتبار موقعيتهاى ويژه‌اى كه هر يك دارند در بسيارى از احكام متفاوتند ترديدى نداريم و اصلا آن را لازمهء نقش اجتماعى متفاوت و ويژهء هر يك از آن دو مىدانيم اما اينكه در بعد انسان‌شناسى ، به خاطر وجود برخى روايات ضعيف يا قابل توجيه ، دست از اصول كلّى و عامّ موجود برداشته شود پذيرش آن را مشكل بلكه ناممكن مىدانيم . بهرحال بسيارى از فقها بويژه قدماى اصحاب ، به موارد نامبرده در دستهء دوّم تمسك ننموده‌اند و در كلمات برخى چون شيخ انصارى « قده » و محقق اردبيلى « قده » كه در همهء ادلّهء حرمت اجمالا خدشه مىكنند اصلا اعتنايى به اين‌گونه استدلال نشده است و حداقل اين است كه بايد در تعميم و كليّت اين نحو استدلال نسبت به همهء زنان خدشه كرد همچنانكه مرحوم ميرزاى قمى با تعبير « لان العلل المذكورة لها ، من عدم متمكن النسوان من ذلك غالبا للاحتياج الى البروز و تميز الخصوم و الشهود ، و من ان التمييز و الاتقان لا يحصل مع كثرة النسيان و الخرس ، غير مطردة » در آن اشكال نموده است .\r\n\r\nدستهء سوم : ( موارد 9 تا 11 )\r\nدر تمسك به اولويت به سه مورد استشهاد شده بود : عدم جواز امامت نماز براى مردها ، عدم ولايت نسبت به فرزند و عدم جواز سخن گفتن با نامحرم . به نظر مىرسد آن دسته از فقهاى بزرگوارى كه به چنين مواردى استدلال كرده‌اند بيشتر\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nبا تكيه بر اطمينانى بوده است كه نسبت به قطعى بودن عدم جواز تصدّى زنان ، داشته‌اند و الّا پرواضح است استفادهء « اولويت » از چنين مواردى مورد ترديد جدّى است بلكه از مصاديق قياس است و جايگاه قياس از نظر منطق فقهى و كلامى شيعه كاملا روشن است . ادّعاى تنقيح مناط و دستيابى قطعى و حداقل ، اطمينان‌بخش به ملاك حكم ، در موارد ياد شده نيز امرى كاملا دشوار بلكه ناممكن است و در حد همان ادّعا خواهد ماند و اثبات آن بر عهدهء كسانى است كه اولويت مذكور را پذيرفته‌اند . لذا بيشتر فقها به اين اولويت استدلال ننموده و يا حداكثر به عنوان مؤيد از آن نام برده‌اند .\r\nعلاوه اينكه در خصوص سخن گفتن زن و مرد نامحرم ، دليلى بر مطلق حرمت نداريم و بر فرض وجود چنين دليلى ، باز قطعا مواردى استثناء شده است كه مسأله مورد بحث نيز مىتواند از آن جمله باشد چرا كه به عنوان يك وظيفهء كفايى و براى جلوگيرى از گناه و احقاق حقوق و اجراى حدود الهى خواهد بود .\r\n\r\nدستهء چهارم : ( موارد 12 تا 18 )\r\nاكتفا به روايات گذشته بر اساس پرداختن به خصوص آن دسته از ادله و نصوصى است كه در كلمات فقهاء به آنها استدلال و استشهاد شده و الّا رواياتى با مضامين احاديث 15 و 16 و 17 بيش از اينهاست . روايات مورد استدلال عموما از نظر سند مخدوش بوده و قابل اعتماد نيستند ، البته به ندرت مىتوان برخى از آنها را در چارچوب برخى مبانى حديث‌شناسى ، معتبر شمرد ولى هيچ يك از نصوص مذكور ، از نظر دلالت تمام نيستند و اگر مرحوم محقق اردبيلى « قده » به جز اجماع ادّعا شده ، دليل ديگرى را در ممانعت زنان براى تصدّى منصب قضا حداقل در بخشى از امور ، سراغ ندارد برهمين اساس است . شيخ انصارى « قده » نيز كه سخنى عامتر دارد تصريح مىكند كه اگر اجماعى در مسأله نباشد هيچ دليلى بر حرمت قضاوت زن نداريم و مطلقا جايز خواهد بود . فرمايش ميرزاى قمى نيز به همين\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nعلت است . بهرحال مناسب است روايات ياد شده به صورت جداگانه مورد نقد و ارزيابى قرار گيرد و طبعا سطح روايات مشابه نيز از نظر دلالت روشن خواهد شد .\r\n\r\nنقد و ارزيابى روايات در دستهء چهارم\r\n\r\nالف ) روايت نبوى صلّى اللّه عليه و آله :\r\nاين روايت كه با تعابير گوناگونى وارد شده و توسط برخى از فقهاى ما نيز مورد استدلال قرار گرفته از طريق اهل سنت نقل شده است و راوى آن شخصى به نام « ابى بكره » است و كتابهاى حديثى اهل سنت ، همگى از او نقل كرده‌اند . او كه استماع اين حديث از پيامبر صلّى اللّه عليه و آله را موجب مصونيت خويش مىشمارد « 80 » بهمراه\r\n\r\n\r\n","description":"","footnote":"\r\n( 80 ) . ابى بكره در سنن نسائى به اجمال اشاره مىكند كه اين سخن پيامبر ( ص ) موجب مصونيت من شد . چنان كه از منابع ديگر استفاده مىشود اشارهء ابى بكره به جريان جنگ جمل و خروج عائشه است . توضيح اينكه ابى بكره كه ظاهرا از هواداران عائشه بوده و اين علاقه و پشتيبانى را در پيش اين و آن نقل مىكرده است هنگام خروج عائشه و دعوت مردم به مخالفت و طغيان عليه امير المؤمنين عليه السّلام ، ابى بكره نيز از جمله از طرف برخى دوستانش مواجه با اين درخواست مىشود و او براى رهايى از همراهى با عائشه به اين سخن پيامبر ( ص ) كه تنها راوى آن نيز خود او است استناد مىكند و ظاهرا بارها آن را بازگو كرده است . چنان كه در نقلى ديگر به جاى اين جمله ، سخن ديگرى را از پيامبر ( ص ) دربارهء ملكهء سبا نقل مىكند .\r\nاينها خود مىتواند قرائنى باشد كه ما را نسبت به اصل صدور جملهء مذكور به تأمل بيشتر وا دارد . بهرحال در نقل نسائى چنين آمده است :\r\n« عن ابى بكرة ، قال : عصمنى اللّه بشىء سمعته عن رسول اللّه ( ص ) لما هلك كسرى قال : من استخلفوا ؟ قالوا : بنته قال : » و بعد جملهء پيامبر ( ص ) را نقل مىكند . ( سنن نسائى ، ج 8 ، ص 227 ) در جاى ديگر چنين مىخوانيم : « عبد اللّه بن الهجنع ، قال : لما قدمت عائشة زوج النبى ( ص ) أتينا أبا بكرة فقلنا : هذه عائشة ، كنت تقول : عائشة عائشة ! هى ذى عائشة ! قد جاءت فاخرج معنا . فقال : أنّى ذكرت حديثا سمعته من رسول اللّه ( ص ) . سمعت النبى ( ص ) و ذكر بلقيس صاحبة سبأ فقال : لا يقدّس اللّه امّة قادتهم امرأة » . ( مجمع الزوائد ، ج 5 ، ص 209 ) .\r\nو در جاى ديگر مىخوانيم : « لقد نفعنى اللّه بكلمة سمعتها من رسول اللّه ( ص ) ايام الجمل بعد ماكدت أن الحق باصحاب الجمل فاقاتل معهم . قال : لمّا بلغ رسول اللّه انّ اهل فارس قد ملكوا عليهم بنت كسرى قال : لن يفلح قوم ولّوا امرهم امرأة » . ( صحيح بخارى ، ج 6 ، ص 10 ، باب كتاب النبى الى كسرى و قيصر ، ط مصر ) .\r\n","page_name":" 259 ","page_number":259},
  {"content":"\r\n\r\nنقل حديث ، فضاى صدور آن را نيز مطرح ساخته است ، و توجه به شأن صدور آن مىتواند در فهم مراد پيامبر ( ص ) نقش داشته باشد . توضيح اينكه : بعد از كشته شدن خسرو پرويز به دست فرزند خود « شيرويه » و به دنبال ضعف حكومت ايران و ظهور پادشاهان متعدد در فاصلهء كوتاه ، از جمله كسانى كه به سلطنت دست يافت ، « پوراندخت » دختر خسروپرويز بود . چنان كه پس از او نيز خواهرش « آذرميدخت » به سلطنت رسيد . پيامبر اكرم صلّى اللّه عليه و آله كه ظاهرا رويدادهاى سلطنت در ايران را دنبال مىفرمود پس از كشته شدن كسرى « 81 » دربارهء جانشين او پرسش فرمود . پاسخ دادند : دختر كسرى . در اينجا بود كه جملهء مذكور را كه نقلهاى گوناگونى دارد بيان فرمود . جملهء پيامبر صلّى اللّه عليه و آله بيش از ده‌گونه نقل شده است ، از جمله :\r\nلا يفلح قوم تملكهم امرأة . « 82 »\r\nلا يفلح قوم وليتهم امرأة . « 83 »\r\nلن يفلح قوم ولّوا أمرهم امرأة . « 84 »\r\nلن يفلح قوم يملك رأيهم امرأة . « 85 »\r\nلن يفلح قوم أسندوا أمرهم الى امرأة . « 86 »\r\nما افلح قوم ولّوا امرهم امرأة . « 87 »\r\n\r\n\r\n","description":"","footnote":"\r\n( 81 ) . هر چند « كسرى » لقب پادشاهان ايران پيش از اسلام بوده است ولى در اينجا مراد ، خسرو پرويز شاه ساسانى مىباشد .\r\n( 82 ) . مسند احمد ، ج 5 ، ص 47 .\r\n( 83 ) . خلاف ، ج 3 ، ص 311 ، ( پاورقى 16 ) .\r\n( 84 ) . صحيح بخارى ، ج 6 ، ص 10 ، باب كتاب النبى الى كسرى و قيصر ، ط مصر .\r\n( 85 ) . مجمع الزوائد ، ج 5 ، ص 209 .\r\n( 86 ) . مسند احمد ، ج 5 ، ص 38 و 47 و تحف العقول ، مواعظ النبى ( ص ) ، ص 34 ، تحقيق على اكبر غفارى . و نيز المحلى ، ج 9 ، ص 429 .\r\n( 87 ) . مغنى ابن قدامه ، ج 9 ، ص 39 . ( پاورقى 71 )\r\n","page_name":" 260 ","page_number":260},
  {"content":"\r\n\r\nلا يصلح قوم وليتهم امرأة . « 88 »\r\nما افلح قوم يلى امرهم امرأة . « 89 »\r\nلا يفلح قوم أسندوا امرهم الى امرأة . « 90 »\r\nاين حديث كه در كتابهاى روايى شيعه فقط در تحف العقول آمده است ، بر اساس ملاكهاى موجود در حديث‌شناسى ، ضعيف به‌شمار مىرود و لذا حجيتى ندارد . و نقل شيخ در خلاف نيز معلوم است كه در مقابل عامّه است و لذا به روايات خاصّه اشاره ننموده است . از نظر دلالت نيز اوّلا ، فضاى صدور حديث ، اين احتمال را قوت مىبخشد كه اين سخن تنها در خصوص وضعيت سياسى و اجتماعى ايران آن روز و دستگاه سلطنت ساسانيان وارد شده است .\r\nيعنى مردم و دستگاهى كه وضعيت اجتماعى و سياسى آنان به اينجا رسيده است كه از وجود مردان كارآزموده و انسانهاى لايق تهى شده‌اند و براى حفظ سلسلهء ساسانيان و حفظ رسوم سياسى موجود ، تا اين حدّ اصرار مىورزند اينها به سعادت و رستگارى نخواهند رسيد . و چنان كه در تاريخ آمده است بزرگان دستگاه سلطنت ايران ، پس از كشتارهايى كه صورت گرفته بود و تنها توسط شيرويه ، فرزند خسروپرويز ، 17 نفر از برادرانش كشته شده بودند ، چاره‌اى جز انتخاب يكى از دختران خسروپرويز نديدند . و لذا با اينكه در تاريخ در خصوص « پوراندخت » پس از آنكه به سلطنت رسيد ، آمده است « فأحسنت السيرة ، و بسطت العدل و الاحسان ، و كتبت الى آفاقها كتابا تعد فيه بالعدل و الاحسان و تأمرهم بجميل المذهب و القصد و السداد ، و وادعت ملك الروم » « 91 » اما سلطنت او يك سال و چهار ماه بيشتر طول نكشيد و پس از او\r\n\r\n\r\n","description":"","footnote":"\r\n( 88 ) . مستند الشيعة ، ج 2 ، ص 519 ، و رياض المسائل ، ج 2 ، ص 385 ( پاورقيهاى 34 و 33 ) .\r\n( 89 ) . مسند احمد ، ج 5 ، ص 50 .\r\n( 90 ) . همان مصدر ، ص 47 .\r\n( 91 ) . تاريخ يعقوبى ، ج 1 ، ص 173 ، و نيز ر . ك : تاريخ طبرى ، ج 1 ، ص 630 ، ط استقامت مصر و نيز ر . ك : مجلهء زنان ، سال اول ، ش 4 ، ارديبهشت 1371 ، ص 26 .\r\n","page_name":" 261 ","page_number":261},
  {"content":"\r\n\r\nخواهرش به سلطنت رسيد و پس از او نيز در مدّت كوتاهى ، سه نفر ديگر از مردها به سلطنت گمارده شدند تا نوبت به يزدگرد سوم رسيد و او نيز با اينكه مدتى نسبتا طولانى زمام امور را اجمالا به‌دست داشت اما در نبرد با مسلمانان ، عاقبت شكست نهايى را متحمّل شد و با كشته شدنش ، طومار سلطنت ساسانيان درهم پيچيد . بنابراين صدور اين سخن پيامبر صلّى اللّه عليه و آله بر فرض صحت نقل در چنين موقعيتى نمىتواند به صورت اطمينان‌بخش گوياى يك حكم عمومى و كلى باشد .\r\nثانيا ، اگر بتوان از اين حديث « حرمت » را استنباط كرد تنها در محدودهء رهبرى و امامت جامعه است اما اينكه « قضاوت نيز براى زنان جايز نيست » روايت ، دلالتى بر آن نخواهد داشت ، چنان كه مرحوم خوانسارى « قده » نيز همين مناقشه را نموده است : « فانّ التولية ظاهرة فى الرئاسة » « 92 » . « ابن حزم » صاحب كتاب « المحلّى » كه خود احتمالا يا ظاهرا يكى از قائلين به جواز قضاوت زن ، از بين فقهاء اهل سنت است و گويا اين روايت را از نظر سند قابل استدلال مىداند مىگويد : « فان قيل : قد قال النبى ( ص ) : « لن يفلح قوم أسندوا أمرهم الى امرأة » . قلنا : انّما قال ذلك رسول اللّه ( ص ) فى الأمر العام الّذى هو الخلافة ، و لم يأت نصّ في منعها أن تلي بعض الأمور . » « 93 »\r\n\r\n\r\n","description":"","footnote":"\r\n( 92 ) . جامع المدارك ، ج 6 ، ص 7 :\r\n« و اما الذكورة فادّعى الاجماع على اعتبارها و استدل ايضا على اعتبارها بالنبوى : « لا يفلح قوم ولّتهم امرأة » و قوله ( ع ) : « ليس على النساء جمعة و لا جماعة - الى أن قال - و لا تولى القضاء » و فى خبر آخر « لا تولّى المرأة القضاء و لا تولّى الامارة » مضافا الى التقييد بالرجل فى المقبولة و المشهورة .\r\nو يمكن المناقشة فى بعض ما ذكر ، فان التولية ظاهرة فى الرئاسة غير القضاء و التعبير بلا يفلح لا ينافى الجواز و كذا التعبير بليس على النساء لا ينافيه ، ألا ترى انّ المرأة تصلّى جماعة مع النساء » .\r\n( 93 ) . المحلّى ، ج 9 ، ص 429 - 430 ، و نيز رجوع كن : « المفصّل فى احكام المرأة و البيت المسلم فى الشريعة الاسلامية » دكتر عبد الكريم زيدان ، ج 4 ، ص 301 ، ( پاورقى 122 ) .\r\n","page_name":" 262 ","page_number":262},
  {"content":"\r\n\r\nثالثا ، كسانى كه به اين روايت استدلال كرده‌اند طبعا نه از اين باب است كه پيامبر ( ص ) يك خبر غيبى را اعلام داشته است بلكه اين گفته را نشانهء عدم توانايى زنان در پذيرش مسؤوليت قضاوت و در نتيجه به سرانجام نرسيدن امور جامعه و مملكت مىدانند . يعنى از يك بيان خارجى و تكوينى ، برداشتى تشريعى مىكنند . و البته كه « عدم فلاح » نمىتواند مستقيما مربوط به امر آخرت باشد تا نشان از معصيت آنان در ارتكاب نفس اين كار باشد . به عبارت ديگر اين حديث مىگويد : زنان توان پذيرش اين مسؤوليت را ندارند ، و استدلال كنندگان مىگويند : بنابراين نبايد بر عهده بگيرند . ما اكنون به اين نحو استدلال اشكالى نداريم هر چند نبايد اين نحو استدلال را پذيرفت ولى مىتوان جريان ملكهء سبا را كه باعث رستگارى خود و مردم خود شد به عنوان نمونه‌اى معارض ذكر كرد . « 94 »\r\nرابعا ، عدم فلاح ، منافاتى با جواز ندارد و اين مناقشهء دومى است كه مرحوم خوانسارى نموده است : « و التعبير ب « لا يفلح » لا ينافى الجواز » . « 95 »\r\nخامسا ، در مسألهء حكومت و رهبرى نيز چنان كه استاد شهيد آيت اللّه مطهرى « قده » اشاره كرده است بايد توجه كرد كه وضعيت اين زمان با روزگاران\r\n\r\n\r\n","description":"","footnote":"\r\n( 94 ) . سورهء نمل ، آيات 20 الى 44 . و نيز ر . ك : مجلهء زنان ، سال اول ، ش 4 ، ارديبهشت 71 ، ص 26 . لازم به يادآورى است كه آيات ياد شده نشان مىدهد كه هرچند ملكهء سبا بلافاصله ايمان نياورد ولى توانست قوم خويش را نجات دهد و در پايان نيز با جملهء  « رَبِّ إِنِّي ظَلَمْتُ نَفْسِي وَ أَسْلَمْتُ مَعَ سُلَيْمانَ لِلَّهِ رَبِّ الْعالَمِينَ »  ايمان آورد در حالى كه موارد چندى در قرآن آمده است كه مردانى چون فرعون و نمرود در برابر انبياء ( ع ) ايستادگى كردند ، ولى در برخى نقلها از جمله روايتى كه در پاورقى ش 80 به نقل از ابى بكره ، گذشت و نيز نفرينى كه به امام حسين ( ع ) در روز عاشورا عليه آن مردم ستم‌پيشه ، نسبت داده شده ، دربارهء ملكهء سبا نكوهش شده است . ولى به هرحال آنچه از ظاهر خود قرآن كريم استفاده مىكنيم نهايت و سرانجام قابل ستايشى است كه ملكهء سبا با كاردانى و تدبير خويش و در نهايت با خداترسى خويش براى خود و قوم خود به ارمغان آورد .\r\n( 95 ) . جامع المدارك ، ج 6 ، ص 7 ، ( پاورقى 92 ) .\r\n","page_name":" 263 ","page_number":263},
  {"content":"\r\n\r\nگذشته تفاوت زياد دارد :\r\n« وضع حكومت امروز با حكومتهاى گذشته فرق دارد . شايستگىهايى كه امروز است با شايستگيهايى كه در گذشته بوده فرق دارد . درگذشته حكومتها استبدادى بود . همين‌قدر است كه حكومت را به دست يك كسى مىدادند معنايش اين بود كه تمام مقدرات در اختبار اين است . مثل اين بود كه همهء افراد در يك كشتى نشسته باشند . يك كشتيبان هم داشته باشد . تمام مقررات هم دست او باشد . از اين طرف ببرد ، از آن طرف ببرد ، افرادى كه سوار اين كشتى بودند از خودشان رأيى نداشتند . در اين جور كارها بود كه هرگونهه مردى صلاحيت رهبرى نداشت . اگر احيانا يك مردى هم صلاحيت مىداشت ، يك مردى است كه مىبايست خيلى خيلى نبوغ داشته باشد . اين يك چيزى است كه دنياى امروز ( حالا عملا اگر وجود ندارد كار ندارم ) ولى علما همچو حق حكومتى ، كسى نه براى مرد قائل است ، نه براى زن كه تمام اختيارات يك كشور را از اوّل تا به آخر ، به قانون هم نگذارند ، به اداره يك فرد بسپارند . » « 96 »\r\nسادسا ، نكتهء ديگرى كه بايد در احاديثى اين چنين مورد توجه قرار داد و استاد شهيد مطهرى « قده » نيز به آن توجه داده « 97 » ، اين است كه مفاد اين روايات ، بر فرض صحت ، يك امر عقلى و ارشادى است و نه حكم شرعى الزامى و اين مىتواند بيان ديگرى از اشكال سوم باشد . يعنى سخن از عدم توانايى تكوينى و نوعى زنان نسبت به پذيرش مسؤوليتهايى چنين دشوار و بازماندن از مسؤوليتهاى ديگر است .\r\nبهرحال اين روايت نه از نظر سند مورد اعتماد كامل است و نه از نظر دلالت مىتواند حرمت قضاوت زن را اثبات كند .\r\n\r\n\r\n","description":"","footnote":"\r\n( 96 ) . مجلهء پيام زن ، سال اول ، شمارهء 4 ، ص 17 ، تير 1371 .\r\n( 97 ) . همان‌جا ، شمارهء 5 ، ص 24 ، مرداد 1371 .\r\n","page_name":" 264 ","page_number":264},
  {"content":"\r\n\r\n\r\nب ) وصيت پيامبر اكرم صلّى اللّه عليه و آله :\r\nمرحوم شيخ صدوق ، در آخرين باب از ابواب كتاب « من لا يحضره الفقيه » ، با عنوان « باب النوادر » اقدام به ذكر يك حديث بسيار طولانى مىكند كه بسيارى از مسائل اجتماعى ، اخلاقى و فقهى را دربر دارد و از پيامبر اكرم صلّى اللّه عليه و آله خطاب به امير المؤمنين عليه السّلام است . مضامين موجود در آن كه عمدتا شامل مسائل اخلاقى و تربيتى فردى و اجتماعى مىباشد هر چند در ساير روايات نيز اجمالا آمده است اما خود حديث چنان كه ديگران نيز تصريح كرده‌اند از نظر سند ضعيف است . از جمله مرحوم استاد شهيد مطهرى بعد از تصريح به اينكه روايت از نظر سند قابل اعتماد نيست ، اضافه مىكند :\r\n« ما تا آن حدّى كه مطالعه كرديم و به دست آورديم ، به اين نتيجه رسيديم كه صدوق ، در يكى از مسافرتهايى كه تا بلخ ، بخارا و ماوراء النهر كرده است ، در آنجا با يك مردى [ يعنى محمد بن على الشاه 
  ] برخورد كرده و از او يك حديث بسيار مفصلى نقل كرده است . آن حديث هم ، جزها و تكّه‌هايش در احاديث اهل تسنّن هست و در احاديث شيعه نيست . كسانى كه صدوق در سند خودش آنها را نام برده است ، افرادى هستند كه علماى شيعه مىگويند ما آنها را نمىشناسيم .\r\nمردودند ؛ مردودند . يك حديثى است كه يك محدّث نقل كرده ، آن هم در يك مسافرتى به يك مردى برخورد كرده و آن مرد هم از افرادى نقل كرده كه اسم آنها را در كتابش آورده و ديگران نمىتوانند ، بشناسند اين افراد چه كسانى هستند ؟\r\nصدوق لا بد به آن شخص اعتماد پيدا كرده است ، اما اينكه يك مؤلف به روات حديث خويش اعتماد پيدا بكند كافى نيست كه ما هم اعتماد پيدا بكنيم . » « 98 »\r\nايشان در جاى ديگرى از همين بحث اضافه مىكند : « على الظاهر از روايات اهل تسنن است و از روايات شيعه نيست و اينكه در سندش افراد\r\n\r\n\r\n","description":"","footnote":"\r\n( 98 ) . همان‌جا ، ص 23 ، مرداد 1371 .\r\n","page_name":" 265 ","page_number":265},
  {"content":"\r\n\r\nمجهولى هستند به اين علت است كه از روات شيعه نقل نشده است . » « 99 »\r\nبخش مورد نظر در اين روايت طولانى چنين است :\r\n« يا على ! ليس على النساء جمعة و لا جماعة ، و لا أذان و لا اقامة ، و لا عيادة مريض و لا اتباع جنازة ، و لا هرولة بين الصفا و المروة ، و لا استلام الحجر ، و لا حلق ، و لا تولى القضاء ، و لا تستشار ، و لا تذبح الا عند الضرورة ، و لا تجهر بالتلبية ، و لا تقيم عند قبر ، و لا تسمع الخطبة ، و لا تتولى التزويج بنفسها ، و لا تخرج من بيت زوجها الا باذنه ، فان خرجت به غير اذنه لعنها اللّه و جبرئيل و ميكائيل ، و لا تعطى من بيت زوجها شيئا الّا باذنه ، و لا تبيت و زوجها عليها ساخط و ان كان ظالما لها . » « 100 »\r\nلازم به يادآورى است كه اين بخش از حديث را مرحوم صدوق با همين سند در كتاب خصال خويش نيز به صورت جداگانه آورده است . « 101 »\r\nنگاه به مجموعهء جملات اين بخش نشان مىدهد كه از نظر دلالت نيز كاملا قابل خدشه است زيرا اوّلا بخشى از موارد ياد شده قطعا حرام نيست بلكه نفى وجوب است و حتى نفى استحباب نيز نشده است مثل مورد نماز جمعه ؛ و روشن است كه « نفى » موجود در جملهء « و لا تولّى القضاء » حتى اگر به معنى « نهى » باشد از آنجا كه در سياق جملاتى قرار گرفته كه برخى قطعا حرمت ندارند لذا نمىتوان آن را ظاهر در حرمت دانست . بنابراين علاوه بر اينكه جملهء مذكور با حكم « كراهت » نيز سازگار خواهد بود و همين مقدار احتمال ، امكان استدلال براى حرمت را سلب مىكند .\r\nثانيا ، اين احتمال را نيز مىتوان داد كه نفى مذكور ، در واقع يك ارفاق دربارهء زنان است ، يعنى رفع تكليف است و نه تحريم تصدّى ، چنان كه در نماز\r\n\r\n\r\n","description":"","footnote":"\r\n( 99 ) . همان‌جا ، شمارهء 10 ، ص 11 ، دى 1371 .\r\n( 100 ) . من لا يحضره الفقيه ، ج 4 ، ص 364 .\r\n( 101 ) . خصال ، ص 511 ، و بحار ، ج 103 ، ص 257 .\r\n","page_name":" 266 ","page_number":266},
  {"content":"\r\n\r\nجمعه چنين است ، بويژه كه با تعبير « على » آمده است و نه « لام » . چون جمله در واقع چنين است : « ليس على المرأة تولّى القضاء » « تصدّى امر قضاء بر عهدهء زن نيست » . همانگونه كه نماز جمعه بر زنان واجب نيست . توجه به جملات ياد شده مىفهماند كه شارع مقدس با عنايت به وضعيت جسمى ، خانوادگى و اجتماعى زن نخواسته است مسائل دشوارى چون بخشى از اعمال حج يا قضاوت بر دوش او به عنوان يك وظيفه سنگينى كند ، چنان كه مواردى چون اذان و اقامه گفتن كه نوعا با صداى بلند است ، يا هروله و استلام حجر با آن وضعيت دشوار ، چهرهء ناخوشايندى را از نظر لزوم رعايت شؤون اخلاقى و شرعى پديد مىآورد . اما نه اين است كه اينها خود به خود حرام يا حتى ( برخى موارد آن ) كراهت داشته باشد . و به بيان مرحوم خوانسارى تعبير « ليس على النساء » منافاتى با جواز ندارد زيرا « ألا ترى ان المرأة تصلى جماعة مع النساء . » « 102 »\r\nشايد دعوت به تأملى كه مرحوم صاحب رياض در روايت ياد شده ، پس از استدلال به آن مىكند نيز اجمالا ناظر به مسائل ياد شده باشد . « 103 »\r\nبهرحال جملهء مذكور از نظر سند و نيز دلالت ، براى حرمت تصدّى مقام قضاوت توسط زنان حجيّت ندارد .\r\n\r\nج ) روايت امام باقر عليه السّلام\r\nهمچنين مرحوم صدوق روايتى مفصل را با سند متصل از جابر جعفى و او از حضرت امام باقر عليه السّلام در بابى ويژهء احكام زنان نقل مىكند . آنچه در اولين بخش اين حديث آمده است مشابه آن مضمونى مىباشد كه در وصيت پيامبر صلّى اللّه عليه و آله به على عليه السّلام آمده بود . فراز ياد شده كه جملات آن سياقى يكسان دارد چنين\r\n\r\n\r\n","description":"","footnote":"\r\n( 102 ) . جامع المدارك ، ج 6 ، ص 7 ( پاورقى 92 ) و نيز ر . ك به : مجلهء زنان ، سال اول ، ش 4 ، ارديبهشت 1371 ، ص 23 و 24 .\r\n( 103 ) . رياض المسائل ، ج 2 ، ص 385 ( پاورقى 33 ) .\r\n","page_name":" 267 ","page_number":267},
  {"content":"\r\n\r\nآمده است :\r\n« حدثنا أحمد بن الحسن القطان ، قال : حدّثنا الحسن بن علىّ العسكري ، قال :\r\nحدّثنا أبو عبد اللّه محمد بن زكريا البصريّ ، قال : حدّثنا جعفر بن محمد بن عمارة ، عن أبيه ، عن جابر بن يزيد الجعفى ، قال : سمعت أبا جعفر محمد بن على الباقر عليهما السلام يقول : ليس على النساء أذان و لا اقامة ، و لا جمعة ، و لا جماعة ، و لا عيادة المريض ، و لا اتباع الجنائز ، و لا إجهار بالتلبية ، و لا الهرولة بين الصفا و المروة ، و لا استلام الحجر الأسود ، و لا دخول الكعبة ، و لا الحلق انّما يقصّرن من شعورهنّ ، و لا تولّى المرأة القضاء ، و لا تولّى الامارة ، و لا تستشار ، و لا تذبح الا من اضطرار ، و تبدء فى الوضوء به باطن الذراع و الرجل بظاهره » . الحديث . « 104 »\r\nاين روايت نيز هر چند سندى متصل دارد و برخى از روات آن توثيق شده‌اند ، همانند احمد بن الحسن القطان كه از مشايخ صدوق است و محمد بن زكرياى بصرى ، معروف به جوهرى كه شخصيت عمدهء شيعى در بصره بوده و كتابهاى چندى داشته است اما برخى ديگر چون جعفر بن محمد ، قضاوت مثبتى دربارهء آنان صورت نگرفته بلكه دربارهء جعفر بن محمد حتى اين احتمال رفته است كه از عامّه باشد . « 105 » بهر روى اين روايت هر چند در نگاه ما در مقايسهء با روايت قبلى ممكن است از نظر اعتبار وضعيت بهترى داشته باشد ولى از عدم ذكر آن در « فقيه » مىتوان اين گمان را برد كه مرحوم صدوق به آن روايت قبلى اعتماد بيشترى داشته است . چنان كه از نظر دلالت نيز اين روايت از قوّت بيشترى برخوردار است چرا كه ظاهرا چاره‌اى نيست جز اينكه جملهء « و لا تولى المرأة القضاء » را جمله‌اى مستأنفه بدانيم ، و در اين صورت اين پاسخ گذشته كه نفى مذكور به جهت رفع تكليف و الزام است جايى نخواهد داشت مگر اينكه حذف بيشترى را در تقدير بگيريم و لفظ « النساء » را مبدل به « المرأة » بشماريم ؛\r\n\r\n\r\n","description":"","footnote":"\r\n( 104 ) . خصال ، ص 585 ، باب الثلاث و سبعين خصلة .\r\n( 105 ) . قاموس الرجال ، ج 2 ، ص 677 ، ط دفتر انتشارات اسلامى .\r\n","page_name":" 268 ","page_number":268},
  {"content":"\r\n\r\nيعنى در واقع ، جملات چنين است : « و ليس على المرأة أن تولّى القضاء و ليس عليها أن تولّى الأمارة » . ضمنا جملهء مذكور مىتواند از باب « تفعّل » باشد كه به معناى به عهده نگرفتن و متصدى نشدن است چنان كه در برخى كتب فقهى با تعبير « لا تتولّى » آمده ، و مىتواند از باب « تفعيل » ( و البته به صورت مجهول ) باشد كه به معناى به عهدهء او نگذاشتن و او را متصدّى نكردن است . روشن است كه جملهء مذكور در اين بخش از روايت نيز همانند روايت قبلى نمىتواند براى ممنوعيت تصدّى امر قضاوت توسط زنان باشد . نفى مواردى چون جمعه و جماعت و عيادت مريض و تشييع جنازه و ورود به خانهء كعبه ، نفى دربارهء « تصدّى قضا » را در سياق جملاتى قرار مىدهد كه صرف احتمال قرينه بودن آنها بر نفى الزام در عدم استدلال براى حرمت كفايت مىكند ، و ديگر تاب دلالت بر تحريم را نخواهد داشت و اين پرواضح است .\r\n\r\nد ) توصيه به عقب داشتن زنان\r\nروايتى را شيخ « قده » براى استدلال بر اشتراط ذكورت ، از پيامبر اكرم ( ص ) در خلاف نقل مىكند ، به اين بيان كه « اخروهنّ من حيث اخّرهنّ اللّه » « 106 » روشن است كه اين سخن حتى با فرض صحت سند آن نمىتواند دلالتى بر مدعاى مورد بحث داشته باشد زيرا تأكيدى است بر لزوم حفظ موقعيت زنان در چارچوبى كه خداوند مقرر فرموده است اما اينكه خداوند ، زنان را از نظر تصدّى مسؤوليت قضا نيز باز داشته است يا نه ؟ بايد در جاى ديگر ثابت شود و به اصطلاح اين ، اول سخن است و لذا تنها در كلام شيخ در خلاف به آن استدلال شده است و البته صاحب « المناهل » نيز در مقام برشمارى ادلّه‌اى كه فقهاء از جمله شيخ بدان استدلال نموده‌اند آن را بازگو نموده است . « 107 »\r\n\r\n\r\n","description":"","footnote":"\r\n( 106 ) . خلاف ، ج 3 ، ص 311 ( پاورقى 15 ) .\r\n( 107 ) . المناهل ، ص 694 ( پاورقى 36 ) .\r\n","page_name":" 269 ","page_number":269},
  {"content":"\r\n\r\n\r\nه ) مرسلهء ابن أبى عمير :\r\nاين مرسله را مرحوم شيخ صدوق در هر سه كتاب « فقيه » ، « علل الشرايع » و « امالى » خويش آورده است . البته در « فقيه » آن را به صورت مرسل و بدون ذكر سند آورده و ما آن را بر اساس نقل « علل الشرايع » مىآوريم :\r\n« حدّثنا علي بن احمد بن عبد اللّه بن احمد بن ابى عبد اللّه البرقى رحمه اللّه قال : حدثنى أبى عن جدّه احمد بن ابى عبد اللّه عن أبيه عن محمد بن ابى عمير عن غير واحد عن الصادق جعفر بن محمد عن أبيه عن آبائه عليهم السلام قال : شكا رجل من أصحاب أمير المؤمنين عليه السّلام نساءه ، فقام علي عليه السّلام خطيبا ، فقال : معاشر الناس ! لا تطيعوا النساء على حال ، و لا تأمنوهنّ على مال ، و لا تذروهنّ يدبرّن أمر العيال ، فانّهن إن تركن و ما أردن اوردنا [ كذا 
  ] المهالك ، و عصين أمر المالك فانّا وجدناهن لا ورع لهنّ عند حاجتهن و لا صبر لهن عند شهوتهنّ ، البذخ ( التبرّج . فقيه ) لهنّ لازم و ان كبرن ، و العجب لهنّ لاحق و ان عجزن ، يكون رضاهنّ في فروجهنّ لا يشكرن الكثير اذا منعن القليل ، ينسين الخير و يذكرن الشرّ ، يتهافتن بالبهتان و يتمادين في الطغيان و يتصدّين للشيطان ، فداروهنّ على كل حال و أحسنوا لهنّ المقال لعلّهن يحسنّ الفعال . » « 108 »\r\nاين روايت را هر چند از نظر « ارسال » نمىتوان مخدوش شمرد چرا كه مرسله‌هاى ابن ابى عمير پذيرفته شده است علاوه اينكه تعبير « عن غير واحد » اطمينان بيشترى به صدور آن مىدهد چنان كه نقل آن در فقيه به صورت مرسل و نسبت جزمى آن به امام عليه السّلام نشان دهندهء اطمينان صدوق به روايت مىباشد اما برخى روات پيش از آن مورد مناقشه است و لذا حجيت روايت از نظر صدور ثابت نيست . ضمنا نزديك به همين مضمون را « كراجكى » در كنز الفوائد\r\n\r\n\r\n","description":"","footnote":"\r\n( 108 ) . علل و الشرايع ، ص 512 ، من لا يحضره الفقيه ، ج 3 ، ص 554 ، وسائل الشيعة ، ج 14 ، ص 129 ، بحار الانوار ، ج 103 ، ص 223 .\r\n","page_name":" 270 ","page_number":270},
  {"content":"\r\n\r\nخويش آورده است :\r\n« لا تطلعوا النساء على حال و لا تأمنوهنّ على مال ، و لا تثقوا بهنّ فى الفعال فانهنّ لا عهد لهنّ عند عهدهنّ و لا ورع لهنّ عند حاجتهنّ و لا دين لهنّ عند شهوتهنّ » . الحديث . « 109 »\r\nاين مرسله را هر چند كسانى چون مرحوم نراقى ، مورد استدلال قرار داده‌اند ولى علاوه بر اينكه سياق و فضاى جملات آن مربوط به مسائل خانواده و روابط زن و شوهر و سپردن كامل امور زندگى شخصى به زنانى كه حضرت عليه السّلام اوصاف آنان را برمىشمارد ، مىباشد ، هيچ فقيهى نمىتواند لوازم اطلاقهاى مذكور در آن را بپذيرد . چگونه مىتوان پذيرفت كه اطاعت زنان در هر حال ، و امين دانستن آنان بر هر مال ، حرام است ! و به قول استاد شهيد ، مرتضى مطهرى « قده » : « قسمت دوم كه مىگويد « و لا تأمنوهنّ على مال » بر خلاف ضرورت فقه است و قسمت اول هم « لا تطيعوهن على حال » مربوط به روابط خانوادگى است . » « 110 »\r\nعلاوه بر اينكه جاى اين پرسش باقى است كه آيا زنان همواره چنين‌اند كه اين روايت شريف آنان را توصيف مىكند ؟ اگر چنين نيست بايد روايت را ناظر به جامعه‌اى شمرد كه نوع زنان آن مشمول اوصاف ياد شده مىباشند اما اينكه طبيعت زنان اين گونه باشد ، اين با اصول قطعى ديگر و موازين كلامى و انسان شناسى اسلامى هماهنگى ندارد . شناختى كه زرارة بن اعين مىگويد :\r\n« سئل أبو عبد اللّه عليه السّلام عن خلق حوّاء و قيل له : انّ اناسا عندنا يقولون : انّ اللّه عزّ و جلّ خلق حوّاء من ضلع آدم الأيسر الأقصى فقال : سبحان اللّه و تعالى عن ذلك علوّا كبيرا ، أيقول من يقول هذا : ان اللّه تبارك و تعالى لم يكن له من القدرة ما يخلق لآدم زوجة من غير ضلعه ؟ ! و يجعل للمتكلّم من أهل التشنيع سبيلا الى\r\n\r\n\r\n","description":"","footnote":"\r\n( 109 ) . بحار الانوار ، ج 103 ، ص 253 .\r\n( 110 ) . مجلهء پيام زن ، سال اول ، ش 10 ، ص 10 ، دى 1371 .\r\n","page_name":" 271 ","page_number":271},
  {"content":"\r\n\r\nالكلام أن يقول : انّ آدم كان ينكح بعضه بعضا اذا كانت من ضلعه ما لهؤلاء ؟ حكم اللّه بيننا و بينهم ! ثم قال عليه السّلام » . الحديث . « 111 »\r\n\r\nو ) توصيه به ايجاد محدوديت براى زنان :\r\nآنچه در هفدهمين دليل به نقل از « ابن نباته » و « ابن ابى المقدام » و « ابن كثير » گذشت جمله‌اى از دستورالعمل امير المؤمنين عليه السّلام به فرزند بزرگوارش امام حسن مجتبى عليه السّلام يا فرزند ديگرش محمد بن حنفيه است . اصبغ بن نباته آن را در نامهء حضرت عليه السّلام به محمد بن حنفيه آورده و امام باقر عليه السّلام در نقل عمرو بن ابى المقدام ، و امام صادق عليه السّلام در نقل عبد الرحمن بن كثير بيان فرموده‌اند كه در نامهء حضرت عليه السّلام به امام حسن عليه السّلام آمده است ، و مرحوم شريف رضى « قده » در نهج البلاغه كه متن كامل را آورده ، آن را خطاب به امام حسن عليه السّلام شمرده است . « 112 » هر سه نقل نخست را مرحوم كلينى ذكر كرده با اين تفاوت كه روايت ابن ابى المقدام و ابن كثير هر دو مرسله‌اند و سند به اين دو نفر متصل نيست بر خلاف سوّمى كه با سندى متصل است . « 113 » مرحوم شيخ صدوق نيز آن را وصيت حضرت عليه السّلام به محمد بن حنفيه مىداند و به صورت مرسل ، همه يا بخشهايى از آن را آورده است ، از جمله فراز مورد بحث را ، البته با كمى حذف و تفاوت . ديگر اينكه هر چند مرحوم كلينى در دوجا و تنها بخش كوتاهى از اين نامه را آورده است « 114 » ولى همان‌گونه كه مرحوم سيد بن طاووس در پايان كشف المحجه به طرق مختلف نقل كرده ، مرحوم كلينى متن كامل آن را در كتاب « الرسائل » خويش كه شامل متن نامه‌هاى حضرات معصومين عليهم السلام بوده ، آورده بوده و\r\n\r\n\r\n","description":"","footnote":"\r\n( 111 ) . من لا يحضره الفقيه ، ج 3 ، ص 379 .\r\n( 112 ) . نهج البلاغه ، صبحى صالح ، نامهء 31 ، ص 361 ، و فيض الاسلام ، ص 906 .\r\n( 113 ) . كافى ، ج 5 ، ص 510 ، وسائل الشيعة ، ج 14 ، ص 120 .\r\n( 114 ) . همان‌جا ، ص 337 و 510 .\r\n","page_name":" 272 ","page_number":272},
  {"content":"\r\n\r\nنسخه‌اى از آن كتاب ، نزد ابن طاووس موجود بوده است هر چند اينك نسخه‌اى از آن در دسترس نيست و متأسفانه مفقود شده است . « 115 » نكتهء ديگر اينكه در نقل متن نامه و از جمله اينكه حضرت عليه السّلام آن را براى امام حسن عليه السّلام نگاشته يا محمد بن حنفيه هر چند اختلافات زيادى وجود دارد ولى برخى اين احتمال را بىوجه ندانسته‌اند كه دو نامهء مجزا است و حضرت عليه السّلام براى محمد بن حنفيه نيز بخشى از همان مضامين را نوشته است . « 116 »\r\nما اينك در سند اين وصيت شريف مناقشه‌اى نداريم چرا كه طرق نقل آن اجمالا به اندازه‌اى زياد هست كه موجب اعتماد به متن آن شود ، حتى برخى از محدّثين اهل سنت نيز آن را آورده‌اند . « 117 » و مرحوم شيخ صدوق نيز ظاهرا به صدور آن اطمينان داشته است كه مستقيما به حضرت عليه السّلام نسبت داده است و بايد آن را از مراسيل صدوق شمرد و مرحوم شريف رضى نيز ظاهرا به آن اطمينان نموده است . اما روشن است كه جملهء مذكور دلالتى بر حرمت قضاوت توسط زنان و يا حرمت سپردن مقام قضا به آنان ندارد ، زيرا :\r\nاولا ، اين توصيه مربوط به روابط خانوادگى و در چارچوب روابط زن و شوهر مىباشد و نه بيان كنندهء يك حكم الزامى اجتماعى و شامل روابط و مناسبات اجتماعى ؛ بويژه كه در نقل خطاب به محمد بن حنفيه تعبير حضرت عليه السّلام اين است كه « اگر توانستى » . و اين مىتواند رهنمودى براى بهبود روابط زندگى و نيز رفتار شخصى زن باشد .\r\nثانيا ، تعليلى كه براى توصيه مذكور آمده نشان مىدهد كه نهى يا امر مذكور يك دعوت الزامى نيست .\r\nثالثا ، حضرت عليه السّلام تأكيد مىكند كه اجازه داده نشود كه زن از حدّ خويش\r\n\r\n\r\n","description":"","footnote":"\r\n( 115 ) . كشف المحجة ، ص 170 ، ط نجف ، فصل 154 .\r\n( 116 ) . نهج السعادة فى مستدرك نهج البلاغه ، ج 5 ، ص 6 .\r\n( 117 ) . از جمله : كنز العمّال ، ج 8 ، ص 210 .\r\n","page_name":" 273 ","page_number":273},
  {"content":"\r\n\r\nتجاوز كند اما اينكه اين حدّ چيست ، معين نشده است و خود عدم تعيين نشان دهندهء اين است كه خطاب به « شوهر » از آن جهت كه « شوهر » است و دربارهء « زن » از آن جهت كه « همسر » او است مىباشد اما اينكه در چارچوبى خاص و بر اساس احكام و مقرراتى معين و با حصول ساير شرايط ، آيا در « حد » زن مىباشد كه عهده‌دار امر قضا شود يا نه ؟ نسبت به آن ساكت است . البته در چارچوب روابط زن و شوهر همان‌گونه كه از اين رهنمود و روايات متعدد ديگر استفاده مىشود نبايد مديريت كامل زندگى و همهء اختيارات آن را به زن سپرد ؛ به اين معنا كه زندگى و آسايش آن ، در بسيارى موارد دچار مشكل مىشود و چه بسا زمينهء انحراف و گناه و حداقل اختلافات خانوادگى را به وجود آورد و الّا روشن است كه مديريت مذكور از حقوق مرد است نه يك حكم تعبّدى ، و لذا گذشت از حق مزبور و سپردن امور به دست زن خودبه‌خود منعى ندارد بلكه در پاره‌اى موارد مىتواند مصلحت بيشترى را دربر داشته باشد . بهرحال متن بخش مورد نظر بر اساس نقل مرحوم كلينى خطاب به امام حسن عليه السّلام چنين است :\r\n« عن عمرو بن أبى المقدام عن أبى جعفر عليه السّلام و عن عبد الرحمن بن كثير ، عن ابى عبد اللّه عليه السّلام قال فى رسالة أمير المؤمنين عليه السّلام الى الحسن عليه السّلام : لا تملّك المرأة من الأمر ما يجاوز نفسها فانّ ذلك أنعم لحالها و أرخى لبالها و أدوم لجمالها فانّ المرأة ريحانة و ليست بقهرمانة و لا تعد بكرامتها نفسها و اغضض بصرها بسترك و اكففها بحجابك و لا تطمعها ان تشفع لغيرها فيميل من شفعت له عليك معها و استبق من نفسك بقية فان امساكك عنهنّ و هنّ يرين انك ذو اقتدار خير من أن يرين حالك على انكسار . » « 118 »\r\nو در نقل صدوق « قده » خطاب به محمد بن حنفيه چنين آمده است :\r\n« و ان استطعت أن لا تملّك المرأة من أمرها ما جاوز نفسها فافعل فانّه ادوم\r\n\r\n\r\n","description":"","footnote":"\r\n( 118 ) . كافى ، ج 5 ، ص 510 .\r\n","page_name":" 274 ","page_number":274},
  {"content":"\r\n\r\nلجمالها و أرخى لبالها و أحسن لحالها ، فانّ المرأة ريحانة و ليست بقهرمانة فدارها على كلّ حال و أحسن الصحبة لها فيصفو عيشك . » « 119 »\r\n\r\nز ) توصيه به مخالفت با زنان\r\nدر بخش رواياتى كه براى حرمت قضاوت زن به آنها استدلال شده ، آخرين مورد سخنى است كه طبق نقل ، امام صادق عليه السّلام آن را از امير المؤمنين عليه السّلام بازگو فرموده است . البته مضمون آن در روايات ديگرى نيز آمده است . اين روايت مرسله را مرحوم كلينى چنين آورده است :\r\n« عن عدّة من أصحابنا ، عن أحمد بن أبى عبد اللّه ، عن ابيه ، عمّن ذكره ، عن الحسين بن المختار ، عن أبى عبد اللّه عليه السّلام ، قال : قال امير المؤمنين عليه السّلام فى كلام له :\r\nاتقوا شرار النساء و كونوا من خيارهنّ على حذر و ان امرنكم بالمعروف فخالفوهنّ كى لا يطمعن منكم فى المنكر » « 120 » .\r\nروشن است اين دست روايات بر فرض صحت اسناد آنها ، ارشاداتى بيش نيست و هيچ كس نيز نمىتواند بر اساس آنها فتواى به حرمت اطاعت زن به‌گونه‌اى مطلق بدهد . و به همين دليل ضعف سندى آنها نيز خدشهء چندانى وارد نخواهد ساخت . طبيعى است كه امر و نهى زنان در محدودهء احكام تكليفى پنجگانه ، تغييرى در اصل حكم ايجاد نخواهد كرد ؛ مثلا امر به اقامهء نماز فريضه توسط زنان چيزى از وجوب آن را نخواهد كاست . چنان كه نهى از شرب خمر نيز حرمت آن را كاهش نخواهد داد . در امور استحبابى يا مكروه نيز همين‌گونه است . امور مباح نيز به صرف امر و يا نهى زنان به خودى خود تغيير نخواهند كرد . آنچه در اين دست از روايات موردنظر است عمدتا در چارچوب مناسبات خانوادگى و روابط زن و شوهر است كه مردها اجمالا براى پرهيز از برخى تبعات\r\n\r\n\r\n","description":"","footnote":"\r\n( 119 ) . من لا يحضره الفقيه ، ج 4 ، ص 392 ، وسائل الشيعه ، ج 14 ، ص 120 .\r\n( 120 ) . كافى ، ج 5 ، ص 517 ، وسائل الشيعه ، ج 14 ، ص 128 .\r\n","page_name":" 275 ","page_number":275},
  {"content":"\r\n\r\nمنفى و گاه ناگوار ، با همسران خويش بگونه‌اى رفتار كنند كه زنانشان بويژه اگر از رشد و تدبير كافى برخوردار نيستند نتوانند مسير زندگى را به سمت و سويى كه تنها خودشان مىپسندند بكشانند و نتيجه آن شود كه مردها همواره خود را در شرايطى ببينند كه چاره‌اى جز پيروى نداشته باشند . و به گفتهء برخى محققين دربارهء جملهء « شاوروهنّ و خالفوهنّ » كه در برخى از روايات آمده است :\r\n« مرد نبايد صرفا به سبب پيوند طبيعى و عاطفى كه او و همسرش را به يكديگر متصل كرده و بر عنصر غريزى موجود بين آن دو ، استوار است ، تسليم زن شود . طبعا ما مىدانيم كه چنين علاقه‌اى كه جنبه عاطفى و جنبه جنسى آن با يكديگر درهم آميخته است تأثيرات بزرگى بر شخصيت مرد به جاى مىگذارد و گاه او را چنان شيفته زن مىكند كه تسليم او شود ، به‌گونه‌اى كه زن به خاطر تسلط عاطفى و جنسىاش بر مرد نظر خود را بر او تحميل كند و در موارد بسيارى او را به موضع‌گيرى نادرست وادار سازد . اين همان چيزى است كه در دستگاههاى جاسوسى و اطلاعاتى هم مىبينيم كه براى دستيابى به اسرار نظامى ، زنانى را استخدام مىكنند تا بر اساس يك رابطه ويژه از سياستمداران و نظاميان بلندپايه اطلاعات به‌دست آورند .\r\nحديث منقول از پيامبر گرامى ، چنان كه ما مىفهميم تأكيد دارد بر اينكه مرد ، همسرش را به تسليم شدن در برابر او و پذيرش نظر او در همه امور ، عادت ندهد ، تا اين حالت زمينه تسلط همسرش را بر خود او فراهم نسازد و موجب سلب اراده‌اش نگردد . بنابراين معنى « شاوروهنّ و خالفوهنّ » اين است كه زنان را به مخالفت كردن با نظراتشان عادت دهيد . اين عادت دهى به مرد اين امكان را مىدهد تا در برابر خواست زن بايستد . چنان كه خود زن هم احساس مىكند كه شوهرش قدرت ايستادگى در برابر برخى از خواسته‌هايش را دارد . اين مطلب با سخن امام على عليه السّلام در حديثى كه به آن بزرگوار نسبت داده شده است همخوانى دارد كه « لا تطيعوهن بالمعروف كى لا يطمعن فى المنكر » . ايشان را در امر نيك\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nاطاعت نكنيد تا براى امرى ناپسند در شما طمع نكنند . مقصود از اين سخن آن است كه مرد ، زن را به اطاعت مطلق در برابر او حتى در كار نيك عادت ندهد طورى كه اين كار ، اطاعت از خود زن به‌شمار آيد نه به سبب نيك بودن آن كار ؛ زيرا تسليم شدن در برابر زن و اطاعت مطلق از او ، گاه او را به طمع مىافكند تا با سوءاستفاده از اهرم عاطفى و جنسى ، شوهرش را به كار ناپسندى وادار كند .\r\nبنابراين حديث پيامبر اكرم صلّى اللّه عليه و آله از ارزش رأى زن خبر نمىدهد تا منظورش اين باشد كه رأى زن بىارزش است ، بلكه از طبيعت رابطهء زن و مرد سخن مىگويد . اين حديث به ما مىگويد كه رابطهء زن و مرد بايد بر اساس احتياطى باشد كه به زن القاء كند كه شوهر مىتواند با او مخالفت كند و نيز به مرد بفهماند كه تسليم زن نشود . . . دوست داريم يك بار ديگر تأكيد كنيم كه حديث درصدد پيشنهاد تجربه مخالفت در برخى از حالات است تا در روابط زن و مرد هماهنگى و توازن ايجاد شود . » « 121 »\r\n\r\nجمع‌بندى روايات گذشته\r\nهمان‌گونه كه پيشتر نيز اشاره كرديم برخى آيات و روايات ديگرى نيز وجود دارد كه بتوان در رديف روايات مذكور آورد ولى از آنجا كه هدف ، پرداختن به آن دسته از ادله‌اى بود كه در كلمات فقها به آنها استدلال شده ، از بررسى و ارزيابى تفصيلى بقيه موارد خوددارى شد . بهرحال بررسى چهارمين دسته از ادله نيز نشان داد كه هيچ يك از آنها نمىتواند عدم جواز تصدى امر قضا توسط بانوان را اثبات نمايد . از مجموع آنها نيز نمىتوان چنين استنباطى نمود . البته اين را نبايد انكار كرد كه اين دسته از روايات نيز همانند بسيارى رهنمودهاى ديگر در آيات و روايات شريفه تأكيدى است بر لزوم حفظ ضوابط و چارچوبهاى شرعى در روابط و مناسبات اجتماعى ميان زن و مرد ، و دعوت به اينكه بانوان از\r\n\r\n\r\n","description":"","footnote":"\r\n( 121 ) . سيد محمد حسين فضل اللّه ، مجلهء پيام زن ، سال سوم ، شمارهء 31 ، ص 6 و 7 ، مرداد 1374 .\r\n","page_name":" 277 ","page_number":277},
  {"content":"\r\n\r\nمسؤوليتهاى گستردهء ديگرى كه در بسيارى موارد از مصلحت بالاترى برخوردار است باز نمانند و جامعه آنان را به مسيرى خارج از مسؤوليتهاى اوّليه آنان و بيرون از تواناييها و انتظارات و توقعات صحيح و معقولى كه از آنان مىرود نكشاند . اگر فضاى اخلاقى ، تربيتى و فرهنگى جامعه به گونه‌اى است كه حضور سالم و دور از تبعات نامطلوب اخلاقى آنان ، امرى دور از دسترس است و يا برخى مسؤوليتها و مناصب اجتماعى به‌گونه‌اى است كه براى زنان دشواريهايى را بوجود مىآورد و يا شرايط مساعدى براى انجام صحيح آن مسؤوليت براى زنان وجود ندارد همان به كه به امور شخصى خويش اكتفا نموده و از بىگدار زدن به گردابى كه خطراتى را به دنبال دارد پرهيز نمايند مگر اينكه اطمينان لازم را دارا باشند و قضاوت ، يكى از آن موارد بس خطير است .\r\n\r\nدستهء پنجم : سيرهء پيامبر صلّى اللّه عليه و آله و ديگر خلفا\r\nنوزدهمين دليل حرمت ، اختصاص داشت به استدلالى كه برخى از اهل سنت نموده‌اند و آن اينكه ، در تاريخ حتى يك‌بار نيز گزارش نشده است كه پيامبر صلّى اللّه عليه و آله يا خلفاى ديگر منصب قضاوت را به يك زن سپرده باشند . اگر چنين بود حتما گزارش مىشد و اين خود نشان مىدهد كه تصدّى منصب قضا توسط بانوان در نگاه آنان و ديگر مسلمانان امرى حرام به‌شمار مىرفته است .\r\nدر كتابهاى فقهى شيعه كه در اين بحث مورد مراجعه قرار گرفت ، اين استدلال نيامده است . شايد بدين علت كه در نگاه آنان بويژه در اين خصوص كه قضا يك امر حكومتى و از شؤون آن است ، آنچه حجيّت دارد سيرهء عملى پيامبر اكرم صلّى اللّه عليه و آله و امير المؤمنين عليه السّلام است و اين مسؤوليت در دورهء آنان بويژه در حكومت پيامبر اكرم صلّى اللّه عليه و آله گستردگى چندانى پيدا نكرده بود كه چيزى به عنوان اصل تفكيك قوا مطرح باشد . خود پيامبر صلّى اللّه عليه و آله در مدينه اين مسؤوليت را به انجام مىرساند و در چند مورد محدود همانند يمن و مكه نيز كه كسانى را متولى امور\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nآن مناطق نمود به همين صورت بود . امير المؤمنين عليه السّلام نيز در مدت كوتاه حكومت هرچند دامنهء سرزمين اسلامى بسيار گسترش يافته بود اما قريب به اتفاق موارد آن به همين صورت بود كه خود والى عهده‌دار امر قضاوت نيز مىشد . شريح قاضى نيز علىرغم خواست اوليه خود حضرت عليه السّلام و تنها پس از اعتراض آنان كه تعلق خاطرى به خلفاى قبلى داشتند ، در منصب قضا ابقاء شد .\r\nاين احتمال را نبايد از نظر دور داشت كه شرايط موجود آن روز از نظر پذيرش مردم و نيز وجود زنانى كه شايستگى اين مسؤوليت را داشته باشند و نيز محدوديت نياز به قضات متعدد در دادگاههاى مختلف به خاطر بساطتى كه امر قضا و شؤون مرتبط به آن داشت زمينه‌اى فراهم نمىكرده و به هر حال دليلى وجود ندارد كه عدم واگذارى مسؤوليت قضا به زنان توسط پيامبر صلّى اللّه عليه و آله يا امير المؤمنين عليه السّلام فقط ناشى از عدم جواز آن بوده است .\r\nعلاوه اينكه « ابن حزم » در استدلال بر اينكه زن مىتواند عهده‌دار برخى مسؤوليتها شود به عمل خليفهء دوم استشهاد مىكند كه زنى از قوم خودش به نام « شفا » را كه از زنان صحابى بود به مسؤوليت امور حسبيه در بازار گمارد . « 122 » ابن عبد البرّ در همين خصوص در شرح زندگى « شفا » آورده است كه « امّ سليمان بن أبى خيثمة القرشية العدوية ، أسلمت قبل الهجرة ، فهى من المهاجرات الأول ، و بايعت النبى صلّى اللّه عليه و آله و كان عمر بن الخطاب « رض » يقدّمها فى الرأى و يرضاها و يفضلها و ربّما ولّاها شيئا من امر السوق . » « 123 » چنان كه دربارهء سمراء بنت نهيك الأسدية كه عمرى طولانى نمود و از جمله زنانى بود كه پيامبر صلّى اللّه عليه و آله را درك كرده\r\n\r\n\r\n","description":"","footnote":"\r\n( 122 ) . المحلى ، ج 9 ، ص 429 - 430 :\r\n« و جاز أن تلي المرأة الحكم ، و قد روى أنّ عمر بن الخطاب - رض - ولى الشفاء - امرأة من قومه - السوق ، اى الحسبة فى السوق . فان قيل : قد قال النبىّ : « لن يفلح قوم أسندوا أمرهم الى امرأة » قلنا : انما قال ذلك رسول اللّه ( ص ) فى الأمر العام الذى هو الخلافة ، و لم يأت نصّ في منعها أن تلي بعض الأمور » .\r\n( 123 ) . الاستيعاب ، ج 4 ، ص 340 - 341\r\n","page_name":" 279 ","page_number":279},
  {"content":"\r\n\r\nبود آمده است كه « كانت تمرّ فى الأسواق تأمر بالمعروف و تنهى عن المنكر و تضرب الناس على ذلك بسوط كان معها » . « 124 »\r\nنكتهء ديگر اين است كه مقام قضاوت در گذشته مسؤوليتهاى چندى را به دنبال داشته است و در بسيارى موارد قاضى را در رديف خود والى قرار مىداده است . چنان كه خبرهء فن ، « ماوردى » ، متوفاى 450 ه ، قضات روزگار خويش را از نظر محدودهء اختيارات به چهار دسته تقسيم مىكند و دستهء نخست را كه داراى ولايت عامه‌اند يعنى مسؤوليتشان محدود به زمان و مكان خاصى نمىشود داراى اختيارات و مسؤوليتهايى مىشمارد كه خلاصهء آن چنين است :\r\n1 - فصل المنازعات و قطع المشاجرة و الخصومات امّا صلحا عن تراض فيما يحل شرعا ، أو به حكم باتّ ملزم .\r\n2 - استيفاء الحقوق ممّن مطل بها ، و ايصالها الى مستحقيها بعد ثبوت استحقاقها بالاقرار أو البيّنة و نحوهما من طرق الإثبات الشرعية .\r\n3 - ثبوت الولاية على عديم الأهلية بجنون أو صغر ، و الحجر على ناقص الأهلية بسبب السفه ( التبذير ) و الافلاس ، حفظا للأموال ، و تصحيحا للعقود .\r\n4 - النظر فى الاوقاف ، بحفظ اصولها و تنمية فروعها ، و صرف ريعها لمستحقيها .\r\n5 - تنفيذ الوصايا على شروط الموصي فيما أباحه الشرع .\r\n6 - تزويج الأيامى بالأكفاء اذا عدم الأولياء و دعين الى النكاح ، و هذا مقصور عند الحنفية على تزويج الصغار .\r\n7 - اقامة الحدود على مستحقيها ؛ فان كان من حقوق اللّه تعالى تفرد باستيفائه من غير طالب . و ان كان من حقوق الادميين كان موقوفا على طلب مستحقه .\r\n\r\n\r\n","description":"","footnote":"\r\n( 124 ) . همان‌جا ، ص 335 .\r\n","page_name":" 280 ","page_number":280},
  {"content":"\r\n\r\n8 - النظر في مصالح عمله من الكفّ عن التعدي فى الطرقات و الأفنية ، و اخراج ما لا يستحق من الأجنحة و الأبنية ، و له أن ينفرد بالنظر فيها ، و ان لم يحضره خصم . و قال ابو حنيفة : لا يجوز له النظر فيها الّا بدعوى من الخصم .\r\n9 - تصفح شهوده و أمنائه و اختيار النائبين عنه من خلفائه فى اقرارهم و التعويل عليهم . « 125 »\r\nچنان كه مرحوم ابن ادريس يادآور مىشود كه بين « قضا » و « حكم » فرق است . قضا مربوط به مقام اجرا و تنفيذ است و حكم تنها ناظر به بيان نظر قضايى در فصل خصومت يا اتهامات مربوط به باب حدود و تعزيرات مىباشد . آن مرحوم مىنويسد :\r\n« و قد بيّنا فى كتاب الجهاد ، من له أن يتولّى القضاء و الأحكام بين الناس و من ليس له ذلك . و الفرق بين الحكم و القضاء ، أنّ الحكم ، هو اظهار ما يفصل به بين الخصمين قولا ، و القضاء ايقاع ما يوجبه الحكم فعلا . » « 126 »\r\nبهرحال اين مسأله قابل بررسى است كه امروزه كه دستگاههاى قضايى با توجه به گستردگى كار و تقسيمات و شاخه‌هاى متعددى كه محاكم و مراحل يك پرونده پيدا كرده است و اساسا مسأله تفكيك قوا آن را از مسائل اجرايى جامعه اجمالا جدا كرده است حتى اگر دليلى براى ممنوعيت تصدّى آن توسط بانوان با توجه به شؤون آن در گذشته وجود داشته باشد اما آيا در شكل كنونى آن نيز آن دليل مثلا سيره ، جارى است ؟\r\n\r\nدستهء ششم : اجماع\r\nبررسى ادلهء پيشين نشان داد همان گونه كه بسيارى از فقهاء تصريح نموده‌اند\r\n\r\n\r\n","description":"","footnote":"\r\n( 125 ) . الفقه الاسلامى و ادلّته ، ج 6 ، ص 749 ، و نيز ص 487 و الاحكام السلطانية ماوردى ، ص 70 - 71 ، و نيز رجوع كن به : الاحكام السلطانية ، ابى يعلى الفرّاء ، ص 65 .\r\n( 126 ) . السرائر ، ج 2 ، ص 153 - 154 .\r\n","page_name":" 281 ","page_number":281},
  {"content":"\r\n\r\nظاهرا عمده‌ترين دليل عدم جواز در ميان متأخرين از فقهاء ، اجماعى است كه در اين حكم ادعا شده است و بر همين اساس است كه محقق اردبيلى ديدگاه خويش را مطرح نموده است . او اجماع را ثابت نمىداند ، چنان كه مرحوم شيخ انصارى نيز تنها دليل را همان اجماع منقول گرفته است و خواهيد ديد كه مرحوم ميرزاى قمى نيز در اجماع مذكور خدشه مىكند . پيشتر تعابير مختلفى كه در بيان اين « اتفاق » به‌كار رفته است را آورديم . به‌خاطر اهميتى كه اين دليل در نگاه فقهاء عظام رضوان اللّه عليهم ، دارد بررسى آن را در چند مرحله پى مىگيريم .\r\n\r\nاول : استدلال كنندگان به اجماع\r\nآنچه در نخستين مرحله بايد پىگيرى شود اين است كه چه كسانى به اجماع ، به عنوان يك دليل در مسأله تمسك كرده و اساسا ادّعاى اجماع يا اتفاق و نفى خلاف از چه زمانى آغاز شده است ؟ بايد گفت ، از جمله كسانى كه به اجماع تمسك نموده‌اند اينهايند : علامه در نهج الحق ، شهيد در دروس با تعبير « اطباق السلف » ، شهيد ثانى در شرح لمعه و مسالك ، سبزوارى در كفاية ، فيض كاشانى در مفاتيح ، سيد جواد عاملى در مفتاح الكرامه ، سيد على طباطبايى در رياض المسائل ، نراقى در مستند الشيعه ، صاحب جواهر در جواهر الكلام ، شيخ انصارى در يك مورد از كتاب القضاء ، و ظاهر سيد محمد مجاهد در المناهل و برخى از معاصرين . « 127 »\r\nبر اين اساس و تا آنجا كه ما بررسى كرده‌ايم پيش از علامه حلّى ، كسى ديگر ادعاى اجماع و اتفاق ننموده است و اين امرى است قابل توجه بويژه كه كسى چون شيخ طوسى نه در مبسوط و نه در خلاف ، نامى از اجماع نبرده است\r\n\r\n\r\n","description":"","footnote":"\r\n( 127 ) . از جمله ، مرحوم خوانسارى در جامع المدارك ، ج 6 ، ص 7 ( پاورقى ش 92 ) ، سيد عبد الكريم موسوى اردبيلى ، فقه القضاء ، ص 82 ، هر چند در پايان بحث همهء ادله را جز « اصل » قابل خدشه دانسته است .\r\n","page_name":" 282 ","page_number":282},
  {"content":"\r\n\r\nبا اينكه شيخ در خلاف معمولا در مسائل اختلافى موجود ، يكى از ادله را اجماع فرقه مىگيرد و در همين كتاب « القضاء » خلاف ، در فروع ديگر ، در مقابل اهل سنّت ، هفده بار « اجماع » را به عنوان دليل قرار داده است اما در اشتراط ذكورت به ادلّه ديگر تمسك نموده و سخنى از اجماع نياورده است . در ميان يادشدگان چنان كه گذشت برخى ادعاى اجماع و برخى نفى خلاف و ظهور اتفاق نموده‌اند و برخى نيز به ادعاى اجماع توسط ديگران بسنده كرده‌اند .\r\n\r\nدوم : تحقق اجماع و عدم آن\r\nآورديم كه به نظر مىرسد عمده‌ترين دليل نوع يا بيشتر فقهاى متأخر در اشتراط ذكورت ، تمسك به اجماع و يا نفى خلاف و ادعاى اتفاق است . ما ، نه تنها پيش از علامه حلى اين ادعا را از كسى سراغ نداريم بلكه در بررسى كلمات فقهاء يادآور شديم كه برخى از قدماى اصحاب ، اساسا متعرض شرايط لازم در قاضى نشده و يا شرط ذكورت را نياورده‌اند . از دستهء اول ، يعنى كسانى كه متعرض شروط نشده‌اند مىتوان به 1 - شيخ صدوق در مقنع و هدايه ، 2 - شيخ مفيد در مقنعه ، 3 - سيد مرتضى در انتصار و ناصريات ، 4 - سلار در مراسم ، 5 - ابن براج در جواهر الفقه ، 6 - قطب راوندى در فقه القرآن 7 - و نيز از كتاب فقه الرضا عليه السّلام نام برد . از دستهء دوم يعنى آن دسته از فقها كه از شرايط قاضى نام برده ولى نامى از شرط ذكورت نكرده‌اند مىتوان فقهايى چون 1 - ابى الصلاح حلبى در كافى ، 2 - شيخ طوسى در نهاية ، 3 - ابن زهره در غنيه ، 4 - ابن حمزه در وسيله ، 5 - ابن ادريس در سرائر نام برد . البته حلبى در كافى چون تصريح مىكند كه قضاوت به عنوان نيابت از طرف معصوم عليه السّلام است ممكن است گفته شود كه آن مرحوم ذكورت را شرط مىداند و به همين بيان سنده كرده است ولى متذكر مىشويم كه شرط عدالت نيز همين‌گونه است ولى به عنوان شرط ، به آن تصريح نموده است . بهرحال ملاحظه مىگردد كه جمعى از فقهاء ، پيش از علامه حلّى ،\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nيا اساسا بحثى از شرايط نكرده‌اند و يا ذكورت را در عداد شروط نياورده‌اند لذا ادّعاى اجماع از ناحيه علامه در نهج الحق و يا تعبير شهيد در دروس به « اطباق سلف » و يا ادعاى شهيد ثانى در مسالك دربارهء مجموع شرايط هفتگانه به اينكه « هذه الشرايط موضع وفاق عندنا » « 128 » مورد ترديدى جدى مىباشد . چگونه مىتوان ادعاى اجماع نمود در حالى كه شيخ در خلاف به برخى روايات گذشته تمسك نموده و نامى از اجماع نبرده است ؟ و يا ابن زهره در غنيه كه در بسيارى از مسائل مطروحه تمسك به « اجماع طائفه » مىكند و در همين كتاب القضاء حدود بيست بار به اجماع استشهاد نموده ، نامى از اين شرط نبرده است ؟ مگر اينكه ادعا كنيم اشتراط ذكورت در نگاه آنان چون قطعى و بسيار روشن و بىنياز از بحث و يا اقامهء دليل بوده به آوردن همان ضماير مذكر اكتفا كرده‌اند و « هو كما ترى » . البته ابن زهره لفظ « مرء » را در بيان مطلبى ديگر آورده و اين نيز نمىتواند دليل شرط دانستن آن باشد . « 129 »\r\nمؤيد عدم ثبوت اجماع ، تعبيراتى چون « نفى خلاف » ، موضع وفاق ، « ظهور اتفاق » و « حصول اتفاق » است كه در كلمات فقهاء آمده است . لذا اگر مرحوم محقق اردبيلى عدم جواز را به شهرت نسبت مىدهد و اجماع را ثابت نمىداند برخاسته از همينهاست كه گذشت . چنان كه مرحوم ميرزاى قمى اساسا اين احتمال جدّى را مطرح مىكند كه معقد اجماع ادّعايى و منقول ، عبارت از اصل اختيار ولايت و منصب به صورت عمومى و شامل است ، اما در قضاوتها كه بخشى از آن اختيار است معلوم نيست كه چنين ، مشمول اجماع باشد . آن\r\n\r\n\r\n","description":"","footnote":"\r\n( 128 ) . مسالك الافهام ، ج 2 ، ص 351 ( پاورقى 30 ) .\r\n( 129 ) . غنية النزوغ ، در مجموعهء الجوامع الفقهية ، ص 562 ، و نيز سلسلة الينابيع الفقهيه ، ج 11 ، ص 189 :\r\n« يجب فى متولى القضاء أن يكون عالما بالحق فى الحكم المردود اليه بدليل اجماع الطائفه ، و أيضا فتولية المرء ما لا يعرفه قبيحة عقلا و لا يجوز فعلها ، و أيضا . . . » .\r\n","page_name":" 284 ","page_number":284},
  {"content":"\r\n\r\nبزرگوار ، ادلّه‌اى را كه براى سه شرط « ذكورت » ، « غلبه حفظ » و « نطق » اقامه شده مورد اشكال قرار مىدهد و اجماع را نيز احتمال مىدهد مربوط به اصل ولايت و نصب باشد :\r\n« و ربما يشكل فى اشتراط الذكورة و غلبة الحفظ و النطق مطلقا لان العلل المذكورة لها ، من عدم تمكن النسوان من ذلك غالبا للاحتياج الى البروز و تميز الخصوم و الشهود ، و من ان التمييز و الاتقان لا يحصل مع كثرة النسيان و الخرس ، غير مطردة ، فلا وجه لعدم الجواز مطلقا الّا ان ينعقد الاجماع مطلقا . و يمكن أن يكون الاجماع بالنظر الى اصل اختيار الولاية و المنصب عموما و اما فى حكومات خاصة فلم يعلم ذلك من ناقله و ان احتمله بعض العبارات فالاشكال ثابت فى الاشتراك [ الاشتراط . ظ 
  ] مطلقا . » « 130 »\r\n\r\nسوم : ارزيابى اجماع\r\nبا توضيحاتى كه گذشت اينك بهتر مىتوانيم به ارزيابى اجماع مذكور بپردازيم و تأكيد نماييم كه اگر مرحوم محقق اردبيلى در نظريه‌اى كه مطرح كرده است نه در قسم اول ، يعنى مواردى كه تصدى قضاوت توسط بانوان را ممنوع مىشمارد ، و نه در قسم ديگر كه ادله را براى حرمت كافى نمىداند ، در هيچ كدام به اجماع تمسك نمىكند امرى است كه همچون بسيارى موارد ديگر نشان از دقت نظر و شجاعت و حرّيت رأى آن بزرگوار دارد . بنابراين بايد توجه داشت كه :\r\nاولا ، حصول يا ادّعاى اجماع تا پيش از علامه حلّى « قده » ثابت نيست اگر نگوييم خلاف آن ثابت است . حداكثر چيزى كه ممكن است كسى آن را ثابت بداند اين خواهد بود كه كسى از فقهاء گذشته تصريح به عدم اشتراط ذكورت\r\n\r\n\r\n","description":"","footnote":"\r\n( 130 ) . غنائم الايام ، ص 672 ، ط سنگى .\r\n","page_name":" 285 ","page_number":285},
  {"content":"\r\n\r\nنكرده است ، ولى روشن است كه عدم ذكر شرط ظهور در عدم اشتراط دارد نه اينكه عدم تصريح به عدم اشتراط ، ظهور در شرطيت داشته باشد .\r\nثانيا ، هر چند اينك پرداختن به آن دسته از مباحثى كه به اصل حجيت اجماع و ارزيابى اصولى و فقهى و جايگاه آن در ميان ادلّه اربعه مربوط مىشود ، از جمله اينكه خاستگاه حجيت اجماع چيست ؟ كدام اجماع حجت است ؟ از نظر مصداقى ، ادّعاى اجماع در كدام دوره‌ها پذيرفته و يا قابل تحقق است ؟ و يا اين مبنا كه بر اساس شهرت قدما مىتوان فتوا داد ولى اجماع و اتفاق متأخرين اصحاب چيزى بيش از يك مؤيد نخواهد بود چگونه ارزيابى مىشود ؟ و پرسشهايى از اين دست ، بيرون از حوصله و چارچوب اين نوشته است اما ناگفته نمىگذاريم كه اجماع و اتفاق نظر ياد شده را مىتوان برخاسته از ادلّه ديگرى دانست كه ارزيابى آنها گذشت و به اصطلاح ، اجماع مذكور ، « اجماع مدركى » است و اين مىتواند سطح حجيت و ارزش آن را تا حد يك مؤيد تنزل دهد و به عنوان يك دليل جنبى و حاشيه‌اى تلقى شود بويژه كه اتصال اين اجماع به زمان معصوم عليه السّلام نيز ثابت نيست . چنان كه در كلام شيخ انصارى در يك مورد كه شرط ذكورت را پذيرفته است با تعبير « عدم خلاف » ، اجماع ياد شده را ظاهرا در حدّ جابر ضعف سند روايت نبوى مىشمارد :\r\n« و يشترط فى القاضى أيضا الذكورة فالمرأة لا تولّى القضاء ، كما فى النبوىّ المطابق للأصل المنجبر بعدم الخلاف فى المسألة . » « 131 »\r\nچنان كه قبلا نيز در پاورقى آورديم شيخ انصارى نيز در جاى ديگر به صورتى روشنتر ، تنها دليل موجود را ادّعاى نفى خلافى مىداند كه چندين نفر از فقها اين ادّعا را نموده‌اند . آن مرحوم دربارهء دو شرط « طهارت مولد » و « ذكورت » مىنويسد :\r\n\r\n\r\n","description":"","footnote":"\r\n( 131 ) . كتاب القضاء و الشهادات ، ص 40 ، ط كنگره شيخ انصارى ، ش 11 .\r\n","page_name":" 286 ","page_number":286},
  {"content":"\r\n\r\n« و امّا طهارة المولد و الذكورة فقد ادّعى غير واحد عدم الخلاف فى اعتبارهما ، و لولاه قوى المصير الى عدم اعتبار الاوّل مع فرض استجماع سائر الشرائط ، بل الى عدم اعتبار الثانى ، و ان اشتمل بعض الروايات على ذكر الرجل ، لامكان حمله على الورود مورد الغالب ، فلا يخصص به العمومات . » « 132 »\r\nملاحظه مىشود كه شيخ « قده » تنها مانع را نفى خلافى مىشمارد كه جمعى از فقها ادّعا كرده‌اند و اصلا در اين عبارت اشاره‌اى به ادلّه ديگر نمىكند جز آنچه در مثل مقبوله و يا صحيحه ابى خديجه آمده و تعبير به « رجل » كرده است و در خصوص آنها نيز اين امكان را مطرح مىكند كه از باب غلبه است و نه تقييد .\r\nبهرحال ، اجماع مذكور خودبه‌خود نمىتواند كاشف از قول معصوم عليه السّلام باشد و اگر برخاستهء از ساير ادله باشد ديگر دليل مستقلى به‌شمار نخواهد رفت تا در عرض آنها قرار گيرد ، البته نه تنها اجماع بلكه شهرت نيز مىتواند ضعف سند را اجمالا جبران كند ولى ديديم كه ادلّه نقلى حتى با صرف نظر از ضعف سند ، از نظر دلالت نيز قاصر بودند .\r\nثالثا ، اجماع ياد شده ، اجماع منقولى است كه نمىتواند علم به صدور حكم از ناحيه امام عليه السّلام را به‌دست دهد . علاوه اينكه تحصيل اجماع بگونه‌اى كه عادتا نشان دهندهء قول امام عليه السّلام باشد براى ناقلين اجماع ، معمولا ناممكن است و ادعاى اجماع از ناحيه كسانى چون علّامه را مىتوان به يكى از سه وجهى كه شيخ انصارى « ره » نيز آورده است حمل كرد و بهر حال بخشى از ارزيابى شيخ انصارى « ره » دربارهء اجماعهايى از اين دست چنين است :\r\n« ان الظاهر من الاجماع اتفاق اهل عصر واحد لا جميع الاعصار كما يظهر من تعاريفهم و ساير كلماتهم ، و من المعلوم ان اجماع اهل عصر واحد مع قطع\r\n\r\n\r\n","description":"","footnote":"\r\n( 132 ) . همان‌جا ، ص 229 .\r\n","page_name":" 287 ","page_number":287},
  {"content":"\r\n\r\nالنظر عن موافقة اهالى الاعصار المتقدمة و مخالفتهم لا يوجب عن طريق الحدس ، العلم الضرورى بصدور الحكم عن الامام عليه السّلام و لذا قد يتخلّف لاحتمال مخالفة من تقدّم عليهم او اكثرهم ، نعم يفيد العلم من باب وجوب اللطف الذى لا نقول بجريانه فى المقام كما قرّر فى محلّه ، مع انّ علماء العصر اذا كثروا كما فى الاعصار السابقة يتعذر او يتعسّر الاطلاع عليهم حسا بحيث يقطع بعدم من سواهم فى العصر الّا اذا كان العلماء فى عصر قليلين يمكن الاحاطة برأيهم فى المسألة فيدّعى الاجماع ، الّا انّ مثل هذا الامر المحسوس لا يستلزم عادة لموافقة المعصوم عليه السّلام فالمحسوس المستلزم عادة لقول الامام عليه السّلام مستحيل التحقق للناقل و الممكن المتحقق له غير مستلزم عادة و كيف كان فاذا ادّعى الناقل الاجماع خصوصا اذا كان ظاهره اتفاق جميع علماء الاعصار او اكثرهم الّا من شذّ كما هو الغالب فى اجماعات مثل الفاضلين و الشهيدين انحصر محمله فى وجوه :\r\nاحدها : ان يراد به اتفاق المعروفين بالفتوى دون كلّ قابل للفتوى من اهل عصره او مطلقا .\r\nالثانى : أن يريد اجماع الكل و يستفيد ذلك من اتفاق المعروفين من اهل عصره و هذه الاستفادة ليست ضرورية . . .\r\nتا آنجا كه :\r\nالثالث : أن يستفيد اتفاق الكل على الفتوى من اتفاقهم على العمل بالاصل عند عدم الدليل ، او بعموم دليل عند عدم وجدان المخصص ، او بخبر معتبر عند عدم وجدان المعارض ، او اتفاقهم على مسألة اصولية ، نقلية او عقلية يستلزم القول بها الحكم فى المسألة المفروضة ، و غير ذلك من الامور المتفق عليها التى يلزم به اعتقاد المدّعى من القول بها مع فرض عدم المعارض ، القول بالحكم المعيّن فى المسألة ، و من المعلوم ان نسبة هذا الحكم الى العلماء فى مثل ذلك لا ينشأ الّا من مقدمتين أثبتهما المدّعي باجتهاده : احديهما : كون ذلك الامر المتفق عليه مقتضيا و دليلا للحكم لولا المانع ، و الثانية : انتفاء المانع و المعارض ، و من\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nالمعلوم ان الاستناد الى الخبر المستند الى ذلك غير جايز عند احد من العاملين بخبر الواحد . » « 133 »\r\nبنابراين اگر بر اساس مبناى اصولى كسانى چون شيخ به اين اجماع نگريسته شود بايد گفت كه به اين اتفاق‌نظر يا اجماع نبايد به عنوان يك دليل مستقل نگاه كرد .\r\nرابعا ، احتمال ياد شده در كلام ميرزاى قمى « قده » را نبايد ناديده گرفت كه هر چند برخى عبارات گوياى اين است كه اجماع مربوط به مطلق قضاوت است ولى اين امكان وجود دارد كه مربوط به اصل اختيار ولايت و منصب عمومى باشد و نه خصوص قضاوت به معناى فصل خصومت .\r\nيادآور مىشود كلام ميرزا « قده » ظاهرا اشاره به گستردگى اختيارات منصب قضاوت و عدم انحصار آن در خصوص فصل خصومات است كه از آن تعبير به امور حسبيه مىكنيم . بر اساس احتمال مذكور ، معقد اجماع ياد شده تصدى مقام قضاوت با توجه به همهء شؤون آن است و نه خصوص فصل خصومات كه يكى از شؤون آن به‌شمار مىرود . بنابراين اگر كسى تفصيل مذكور را بپذيرد و اشتراط ذكورت را تنها به اصل ولايت و تصدى مقام امامت مختص بداند ولى پرداختن به امر قضا و تصدّى خصوص مقام فصل خصومت و استيفاى حقوق و داورى در حدود را مشروط به شرط ياد شده نداند مخالفتى با اجماع صورت نگرفته است .\r\n\r\nجمع‌بندى آنچه گذشت :\r\nاينك با تحليل و ارزيابى انجام شده دربارهء ادله‌اى كه در كلمات فقهاء عظام آمده بود مىتوانيم با اطمينان بيشتر بگوييم كه اگر بدون پيش‌داورى در خصوص خاستگاه انسانى و جايگاه اجتماعى زنان و بدون منظور ساختن اصلى ظنّى\r\n\r\n\r\n","description":"","footnote":"\r\n( 133 ) . رسائل ( فرائد الاصول ) ، ص 55 .\r\n","page_name":" 289 ","page_number":289},
  {"content":"\r\n\r\nو بايد گفت : تا اندازه‌اى سليقه‌اى به عنوان « مذاق شرع » ، همچون ديگر مسائل اجتهادى و تنها در چارچوب ادلّه ياد شده ، به بررسى شرط ذكورت در تصدّى كار قضاوت نگريسته شود خواهيم ديد دليلى كه بتواند عمومات و اطلاقات جواز قضاوت را تخصيص يا تقييد بزند در دست نداريم ، و از اين‌رو زن در صورتى كه ساير شرايط مربوطه را دارا باشد ، قضاوت او از نظر شرعى منعى ندارد بلكه عدم تصدّى آن ، به عنوان ترك وظيفه امر به معروف و نهى از منكر ، امرى خلاف احتياط خواهد بود . و اين صحيح است كه قضاوت ، امرى بس مهم و خطير است اما رها نمودن منازعات و فصل خصومات و عدم جلوگيرى از گسترش فساد و تنبيه مجرمين و ترك نهى از منكر و رها ساختن يك واجب كفايى نيز امرى خلاف احتياط است و از اين نظر به عنوان مثال چه فرقى است ميان لزوم فصل خصومات و جلوگيرى از ظلم و حق‌كشى ، و بين لزوم طبابت براى حفظ جان يا سلامت مردم ؟ علاوه اينكه ممانعت از مطلق قضاوت زن ، مخالفت با امرى عقلايى و حتى عقلى به‌شمار مىرود زيرا با اين فرض كه در جايى هيچ مردى وجود ندارد كه همهء شرايط لازم در تصدّى مقام قضا را دارا باشد ، مثلا همه فاقد علم و عدالت‌اند و برخى زنان ، همهء شرايط لازم را دارا باشند و از انديشه و تدبير لازم نيز برخوردار باشند ، آيا عقلا مىپذيرند اين مهم برجاى بماند و يا حداكثر ، برخى از مردهايى كه شرايط لازم را ندارند عهده‌دار آن گردند ؟ حكم عقل چه خواهد بود ؟ به عنوان مثال ، در همين مورد ، آيا ممنوعيت قضاوت ميان دو زن و با شهادت شهود زن ، در جايى كه شهادت آنان پذيرفته است ، توسط يك قاضى جامع الشرايط زن ، يك امر غير عقلايى به‌شمار نمىرود ؟ و آيا اين خود ، خلاف احتياط نيست ؟ و آيا اين نيز از موارد هشدار مذكور در روايت شريفه « اتقوا الحكومة فان الحكومة انّما هى للامام العالم بالقضاء ، العادل فى المسلمين لنبىّ ( كنبىّ ) أو وصىّ نبىّ » « 134 » خواهد بود ؟ تأكيد\r\n\r\n\r\n","description":"","footnote":"\r\n( 134 ) . وسائل الشيعه ، ج 18 ، ص 7 ، ابواب الصفات القاضى ، باب 3 ، ح 3 .\r\n","page_name":" 290 ","page_number":290},
  {"content":"\r\n\r\nمرحوم اردبيلى اين است كه وقتى دعوا مربوط به دو زن است ، شهود نيز از زنانند و زن نيز شرايط قضاوت را داراست ، قضاوت او محذورى ندارد .\r\nاين در حالى است كه اجتهاد قاضى نيز از جمله شروطى است كه همهء فقهاء آن را پذيرفته و صاحب مفتاح الكرامة ، هر دو اجماع محصّل و منقول را شاهد بر آن مىگيرد و تصريح مىكند كه از اين نظر فرقى ميان حالت اختيار و اضطرار نيز وجود ندارد . ولى با اين حال ، شرطى با اين قوّت و پشتوانهء فتوايى ، البته افزون بر ادله‌اى كه به آن استناد شده است ، با توجه به نياز جامعه و فقدان قاضى مجتهد به اندازهء كافى ، حضرت امام خمينى قدّس سرّه آن فقيه والامقام اجازه مىدهند كه فاقدين شرط اجتهاد ، يعنى آنان كه خود ، مقلدند نيز عهده‌دار منصب قضاوت شوند ، و اين امرى كاملا عقلايى است . چگونه است كه ذكورت به عنوان شرطى قطعى و اساسى در هر حال بايد حاصل باشد با اينكه از نظر قوّت ادله و اقوال حتى بر اساس ديدگاه كسانى كه آن را شرط مىدانند ، در رتبه پايين‌ترى قرار دارد . چه اينكه در مقايسهء ميان شرط « اجتهاد » و شرط « ذكورت » ، چه تفاوتى ميان آن دو وجود دارد كه اوّلى قابل حذف مىباشد و ديگرى نه ؟ مرد « مقلد » مىتواند قاضى باشد ولى يك زن مجتهد جامع الشرايط نمىتواند ؟ اين نگرش مىتواند ناشى از گرايش عمومى دربارهء زنان باشد كه بخشى از آن ، برخاسته از برداشتى است كه در جاهاى مختلف فقه و غير فقه صورت گرفته و به عنوان « مذاق شرع و شريعت » ، ذهنيتى فراگير را از جمله در باب قضاوت فراهم نموده است .\r\nآنچه تاكنون پىگيرى شد عمدتا بررسى ادله‌اى بود كه براى حرمت قضاوت زنان اقامه شده است و چنان كه پيشتر نيز اشاره كرديم برخى موارد ديگر نيز مىتواند در رديف ادلهء مذكور قرار گيرد كه تحليل و ارزيابى آنها نيز با توجه به پاسخها و توضيحاتى كه آمد روشن خواهد بود و نيازى به بازگويى آنها نيست .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nدر خاتمه اينكه :\r\nپرهيز از گسترش بحث به بيش از آنچه گذشت ، فعلا ما را از پرداختن به ديگر راههايى كه در جواز تصدى منصب قضاوت توسط بانوان ، مىتواند مورد توجه جدّى قرار گيرد باز مىدارد ، از جمله اينكه :\r\n1 - ارزيابى مسأله بر مبناى آن دسته از فقهايى كه موضوع نصب توسط ائمه عليهم السّلام را ثابت نمىدانند و فقط رضايت شارع به عدم اختلال نظام جامعه را دليل در جواز قضاوت مىشمارند .\r\n2 - بررسى مسأله بر مبناى دليل عقل بر لزوم پرداختن به امور حسبيه و تصدّى آنها .\r\n3 - بحث از باب نصب قاضى زن توسط مجتهدين ديگر همانند قاضى مقلد كه منصوب مىشود .\r\n4 - ارزيابى مسأله از باب « توكيل در قضا » بر مبناى كسانى كه دليل توكيل را عام مىدانند .\r\n5 - بررسى مسأله در اين چارچوب كه اگر مصلحت اقتضاء كند كه زنان عهده‌دار قضاوت شوند چنان كه در كلام علامه حلّى به صورت مطلق اشاره شده است :\r\n« و لو اقتضت المصلحة تولية من لم يستكمل الشرايط ففى الجواز مراعاة للمصلحة ، نظر . » « 135 »\r\nفرزندش فخر المحققين ، در ذيل آن ، علت ترديد علامه را اين‌گونه بيان مىكند :\r\n« ينشأ من فقد الشرط المستلزم لفقد المشروط ، و من ثبوت المصلحة الكلية التى هى اصل فى شرع الاحكام ، و الاصح انه لا يجوز لقول النبى ( ص ) :\r\n\r\n\r\n","description":"","footnote":"\r\n( 135 ) . ايضاح الفوائد فى شرح اشكالات القواعد ( متن ) ، ج 4 ، ص 300 .\r\n","page_name":" 292 ","page_number":292},
  {"content":"\r\n\r\n« القضاة ثلاثة ، اثنان فى النار و واحدة فى الجنة ، رجل علم بالحق فقضى به فهو فى الجنة و رجل قضى بالناس و هو على جهل فهو فى النار و رجل جار فى الحكم فهو فى النار » « 136 » و لانه لا يجوز فى المفتى ففى الحاكم اولى . لا يقال : وقع فى زمن على ( ع ) ، لأنا نقول : وقوعه فى زمانه ليس بحجة و انما يكون حجة لو كان منه او باختياره و ليس . » « 137 »\r\nهر چند علامه ، خود در جاى ديگر عدم جواز را تقويت كرده است ولى به هر حال اين مىتواند يكى از مباحث مورد توجه در قضاوت زنان قرار گيرد . وى در تحرير الاحكام مىنويسد :\r\n« لا يجوز تولية من لا يصلح للقضاء و ان اقتضت المصلحة توليته ففى انعقاد ولايته نظر ، اقربه المنع . و تولية على عليه السّلام لمن لا يرتضيه ليس بحجة لانه كان يشاركه فيما ينفذه فيكون هو الحاكم فى تلك الواقعة بالحقيقة . » « 138 »\r\n6 - بررسى مسأله قضاء با توجه به شؤون و اختيارات و جايگاهى كه درگذشته داشته است و چارچوبها و شؤونى كه اينك دارا مىباشد . ادلّهء مورد بحث از جمله اجماع و ادّعاى اتفاق چنان كه در كلام مرحوم ميرزاى قمى قدّس سرّه احتمال داده شده بود ناظر به قضاوتى مىباشد كه نوعا در گذشته بوده است و بسيارى شؤون ديگر را نيز دربر مىگرفته و يا حتى شامل مقام صرفا انشاء حكم مثلا در خصوص پرونده‌هاى حقوقى از جمله مسائل خانوادگى نيز مىشود ؟ و اين خود موضوعى است كه نبايد از نظر دور داشت .\r\n\r\n\r\n","description":"","footnote":"\r\n( 136 ) . نزديك به همين مضمون ، وسائل الشيعه ، ج 18 ، ص 11 ، ابواب صفات القاضى ، باب 4 ، ح 6 .\r\n( 137 ) . ايضاح الفوائد فى شرح اشكالات القواعد ، ج 4 ، ص 300 .\r\n( 138 ) . تحرير الاحكام ، ص 181 ، ط سنگى .\r\n","page_name":" 293 ","page_number":293},
  {"content":"\r\n\r\n\r\nنكتهء پايانى :\r\nآنچه به عنوان نكتهء پايانى اين نوشته بر آن تأكيد مىشود توجه دادن به اين رهيافت اساسى است كه ما همان‌گونه كه پيشتر نيز يادآور شديم نه تنها توصيه‌اى به حضور گستردهء بانوان در محاكم و منصب قضاوت نداريم بلكه با عنايت به حساسيت قضاوت و جايگاه بس خطير آن از يك سو و وظايف و مسؤوليتهاى بس مهم و ارزنده‌اى كه بانوان به تناسب موقعيت ويژه خويش ، در مسائل تربيتى ، آموزشى ، خانوادگى و ديگر خدمات فرهنگى ، اجتماعى بر عهده دارند و در بسيارى موارد كسى ديگر نمىتواند جايگاه خالى آنان را پر كند ، توصيه مىكنيم و تأكيد داريم حتى اگر موانع قانونى حضور آنان در دستگاه قضايى به عنوان قضاوت نيز روزى مرتفع شود بايد توجه كنند كه مسؤوليتهاى اصلى و نزديكتر آنان چيست ؟ بسيارى حرفه‌ها و شغلها و مناصب و پستهاى اجتماعى بلكه قريب به اتفاق آنها از نظر شرعى براى زن يا مرد ممنوعيت شرعى ندارد مگر اينكه مستلزم حرامى ديگر باشد ولى با اين حال زنان يا مردان به صورت طبيعى و بنا به خواست عرف و جامعه آن را بر عهده نمىگيرند و جزء شؤون اجتماعى و شغلى خويش نمىشمارند . به عنوان مثال رانندگى و ادارهء يك تريلى در حمل و نقل بين شهرى شرعا و حتى قانونا براى زنان ممنوعيتى ندارد ولى شاهديم كه قريب به اتفاق بانوان اين كار را يك حرفه و مسؤوليت دشوار و معمولا خارج از وسع و شأن خويش مىدانند و به صورت طبيعى و همراه با خواست جامعه ، عهده‌دار آن نمىشوند و اين تشخيصى درست و انتخابى صحيح است . مسأله قضاوت نيز حتى با رفع محدوديتهاى قانونى يا اثبات جواز شرعى به همين‌گونه است و البته بسيار مهمتر و با حساسيت بيشتر .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nهمهء سخن ما در بررسى ادله اين است كه دليل استوارى كه بتوان بر اساس آن تصدّى اين مسؤوليت توسط بانوان را مطلقا نامشروع دانست سراغ نداريم بنابراين وقتى خود بانوان نيز به صورت طبيعى اين مسؤوليت را براى خويش امرى بس دشوار مىشمارند حتى با وجود همهء شرايط از جمله اجتهاد ، ديگر ايستادگى بر اين نظريه ، آن هم بر اساس ادلّه‌اى كه گذشت و تقويت ديد منفى نسبت به احكام نورانى اسلام در پاره‌اى اذهان و يا ايجاد زمينه براى سوءاستفاده دشمنان ، وجهى نخواهد داشت . در دنياى غير اسلامى نيز كه ظاهرا اين محدوديت وجود ندارد و شرايط راحت‌ترى نيز در قاضى منظور شده است درصد ناچيزى از زنان مسؤوليت قضاوت را بر عهده دارند . بخش عمده‌اى از اين واقعيت ناشى از نوع احساس و برداشتى است كه خود بانوان دارند و علاقهء چندانى به امثال اين امور دشوار نشان نمىدهند . اگر حركت دستگاه قضايى ما بر اين اساس است كه چون قاضى مجتهد به اندازهء كافى نيست و لذا از شرط اجتهاد كه متفق عليه فقها - رضوان الله عليهم - است صرف‌نظر مىشود بنابراين چه محذورى وجود دارد كه حتى با فرض اشتراط ذكورت ، از شرط مذكور صرف‌نظر شود ولى شرط اجتهاد را در بانوان لازم بدانيم . جامعهء ما با روندى كه حوزه‌هاى علوم اسلامى آن در گذشته داشته و اينك نيز دنبال مىشود مگر به چه تعداد بانوى مجتهد دست خواهد يافت كه با فرض حضور همهء آنان در محاكم ، مشكلى را پديد آورد ؟ در حالى كه با اصرار بر قطعى بودن شرط ذكورت همواره بايد پاسخگوى پرسشها و حملاتى باشيم كه متوجه محافل علمى - فرهنگى مىباشد . پرسشها و انتقادهايى كه همه از سر دشمنى نيست ، هر چند بسيارى نيز آن را ابزارى براى مخدوش ساختن چهرهء نورانى اسلام عزيز قرار داده و مىدهند . به نظر مىرسد به صرفهء فرهنگى جامعه ما نيست كه چنين قاطعانه در اين دست از مسائل نظرى و فروع فقهى كه ادلهء روشن و محكمى بر آن\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nنيست ، ايستادگى شود .\r\nفرصت گرانبهايى كه انقلاب اسلامى و نهضت فكرى ، فرهنگى و موج اسلام‌خواهى كنونى ايجاد كرده است اين بازنگريهاى علمى را از محافل فرهنگى و علمى ما و عمدتا از حوزه‌هاى علوم اسلامى مىطلبد .\r\nبه روح بلند اولياء عظيم الشأن اسلام عليهم السلام و نيز فقهاء و علماى بزرگ حوزه‌هاى تشيّع بويژه روح والاى محقق بزرگ و فقيه فرزانه ، مرحوم مقدس اردبيلى و نيز بنيانگذار جمهورى اسلامى ايران حضرت آيت اللّه العظمى امام خمينى قدّس سرّه ، آن فقيه راستين و والامقام درود و صلوات مىفرستيم و مجد و عظمت روزافزون حوزه‌هاى تشيع را از درگاه خداوند بزرگ مسألت مىكنيم .\r\nو السلام .\r\nقم - بهار 1375\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nمعاملات صبى در نگاه محقق اردبيلى\r\nحجة الاسلام و المسلمين محمد رحمانى\r\n\r\n","description":"","footnote":"","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\n\r\nمقدمه\r\nاز مباحث قابل توجه در فقه ديدگاه فقها نسبت به كودكان و نوجوانان مىباشد .\r\nگرچه احكام مرتبط با انسان نابالغ از ديرهنگام در فقه مورد توجه و دقت بوده است و لكن زواياى زيادى از احكام بويژه مسائل عبادى اقتصادى و كيفرى آنان هم اكنون نيز در هاله‌اى از ابهام بسر مىبرد .\r\nاز مسائلى كه در اين ارتباط از اهميت زيادى برخوردار مىباشد ديدگاه شرع مقدس نسبت به دادوستد صبى است زيرا از يك طرف هر روز ما با خريد و فروش افراد نابالغ روبرو هستيم و از طرفى اين مسأله از نظر علم حقوق بويژه غرب مورد توجه واقع شده از اين‌رو ضرورت ايجاب مىكند فقها با دقت بيشتر به نقد و بررسى آن بپردازند از جمله فقيهان نوانديش و واقع‌بينى كه اين مسأله را مورد نقد و بررسى قرار داده محقق اردبيلى مىباشد كه بر خلاف نظر بسيارى از فقيهان پيشين خود بر اين باور است كه ملاك صحّت معاملات صبى و رفع حجر از او رشد اوست نه بلوغ سنى .\r\nاين نوشته كه به مناسبت كنگره بزرگداشت اين فقيه محقق تقديم مىگردد در پى بررسى نظر مقدس اردبيلى مىباشد .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\nتاريخ مسأله\r\nاز آنجا كه بررسى تاريخ مسأله در روشن شدن حكم آن نقش بسزايى دارد پيش از ورود به اصل بحث به اجمالى از نظرات فقها صدر اول كه برگرفته از سخنان ائمه معصومين عليهم السلام بوده است اشاره مىكنيم .\r\nشيخ مفيد ( 413 هق ) در كتاب المقنعه مىنويسد : « و لا تجوز وصية الصبى و المحجور عليه فيما يخرج عن وجوه البر . » « 1 »\r\nشيخ طوسى ( 460 هق ) در كتاب خلاف مىنويسد : « لا يدفع المال الى الصبى و لا يفك حجره حتى يبلغ . » « 2 »\r\nابن حمزه ( 580 هق ) در كتاب وسيله مىنويسد : « فاما الموصى فانما تصح وصيته به اجتماع اربعة اشياء . . . البلوغ . » « 3 »\r\nابن ادريس ( 598 هق ) در سرائر مىنويسد : « الصبى لا يجوز ان يكون وصيا لقوله عليه السلام رفع القلم عن ثلاث . . . الى ان قال و ان كان كذالك لم يكن لكلامه حكم . » « 4 »\r\nابن زهره ( 585 هق ) در غنية النزوع مىنويسد : « و لا يرتفع الحجر عن الصبى الّا بأمرين البلوغ و الرشد . » « 5 »\r\nمحقق حلّى ( 602 - 672 هق ) در شرايع مىنويسد : « و اما الصغير فمحجور ، عليه ما لم يحصل له وصفان : البلوغ و الرشد . . . و اذا لم يجتمع الوصفان كان الحجر باقيا و كذا لو لم يحصل الرشد . » « 6 »\r\n\r\n\r\n","description":"","footnote":"\r\n( 1 ) . شيخ مفيد ، المقنعه ، ص 667 ، مؤسسه نشر اسلامى .\r\n( 2 ) . شيخ طوسى ، الخلاف ، ج 3 ، ص 283 ، مؤسسه نشر اسلامى .\r\n( 3 ) . ابن حمزه ، الوسيله ، ص 372 ، مكتبة النجفى .\r\n( 4 ) . ابن ادريس ، السرائر ، ج 3 ، ص 189 ، مؤسسه نشر اسلامى .\r\n( 5 ) . ابن زهره حلبى ، غنية النزوع ، ص 191 ، سلسله ينابيع الفقهيه ، ج 15 ، ص 188 .\r\n( 6 ) . علامه حلى ، شرايع ، همان مدرك ، ص 204 .\r\n","page_name":" 300 ","page_number":300},
  {"content":"\r\n\r\nوى در مختصر النافع مىفرمايد : « و لا يزول حجر الصغير الابوصفين الاول البلوغ . . . الثانى الرشد . » « 1 »\r\nشيخ ابى زكريا هذلى ( 601 - 689 هق ) در جامع الشرايع مىنويسد :\r\n« و ينفك الحجر ببلوغ الصبى رشيدا و هو المصلح لماله و يدفع اليه . » « 2 »\r\nعلامه ( 647 - 726 هق ) در قواعد الاحكام مىنويسد : « و انما يزول الحجر عنه بأمرين البلوغ و الرشد . » « 3 »\r\nاز اين عبارات استفاده مىگردد كه فقها در اصل محجور بودن صبى اتفاق نظر دارند گرچه در خصوصيات آن با همديگر اختلاف دارند .\r\n\r\nبلوغ در لغت و اصطلاح\r\nدر باب لغت در معناى بلوغ اختلاف ندارند و آن را به معناى وصول و درك دانسته‌اند جهت اطلاع به چند مورد اشاره مىشود :\r\nزبيدى در تاج العروس مىنويسد : « بلغ الغلام : ادرك . » « 4 »\r\nابن منظور در لسان العرب مىنويسد : « بلغ الصبى : احتلم و ادرك وقت التكليف . » « 5 »\r\nعلامه فيومى در مصباح المنير مىنويسد : « بلغ الصبى احتلم و ادرك . » « 6 »\r\nبر اساس اين عبارات معناى بلوغ از ديدگاه انديشمندان لغت رسيدن و درك كردن چيزى است و اما بلوغ در اصطلاح فقها عبارتست از پايان رسيدن حد صغر در انسان كه با آن زمينه اهليت براى انجام تكاليف شرعى پيدا مىشود .\r\n\r\n\r\n","description":"","footnote":"\r\n( 1 ) . همان مدرك ، ص 207 .\r\n( 2 ) . همان مدرك ، ص 209 .\r\n( 3 ) . همان مدرك ، ص 213 .\r\n( 4 ) . سيد محمد مرتضى الحسينى الزبيدى ، تاج العروس ، ج 32 ، ص 445 ، دار الهدايه .\r\n( 5 ) . ابن منظور ، لسان العرب ، ج 8 ، ص 419 .\r\n( 6 ) . فيومى ، مصباح المنير ، ج 1 ، ص 84 ، ماده بلغ .\r\n","page_name":" 301 ","page_number":301},
  {"content":"\r\n\r\nو به عبارت ديگر : بلوغ عبارتست از نيرويى كه در صبى پيدا مىگردد كه با آن از حالت طفوليت خارج مىگردد . « 1 »\r\nبنابراين معناى لغوى بلوغ با معناى اصطلاحى آن بهم نزديك مىباشند و اختلاف زيادى ندارند .\r\n\r\nنظر فقها\r\nدر اين مسأله اقوال گوناگون ابراز شده و در ميان آنها چند نظر از اهميت زيادترى برخوردار است از جمله :\r\n1 - بطلان معاملات صبى گرچه اجراء صيغه عقد و ايقاع باشد .\r\n2 - تفصيل ميان عقد و ايقاع صبى و اجراء صيغه عقد و ايقاع ، اوّلى باطل و دومى صحيح است .\r\n3 - تفصيل ميان معاملات صبى مستقلا كه باطل است و معاملات صبى با اذن ولى كه صحيح است .\r\n4 - صحت معاملات صبى رشيد مطلقا گرچه بىاذن ولى باشد . « 2 »\r\nمقدس اردبيلى كه به تعبير آية اللّه العظمى بروجردى بايد بگويم محقق اردبيلى « 3 » بر خلاف بسيارى از فقيهان پيشين نظر چهارم را پذيرفته است و ضمن رد ادله‌اى كه مىتواند بر سه قول اول اقامه گردد چند دليل بر اثبات نظريه خويش اقامه كرده .\r\nاين نوشته درپى آن است تا باور محقق اردبيلى را اثبات كند از اين‌رو در\r\n\r\n\r\n","description":"","footnote":"\r\n( 1 ) . شرح زرقانى ، ج 5 ، ص 290 ، دار المعارف مصر ، عبارت كتاب اين چنين مىباشد : « انتهاء حد الصغر فى الانسان ليكون اهلا للتكاليف الشرعية او هو قوة تحدث فى الصبى يخرج بها عن حالة الطفولية الى غيرها . »\r\n( 2 ) . مقدس اردبيلى ، مجمع الفائدة و البرهان فى شرح ارشاد الاذهان ، ج 8 ، ص 152 ، مؤسسه نشر اسلامى .\r\n( 3 ) . اين تعبير را از آية اللّه اشتهاردى يكى از مصححان كتاب مجمع الفائدة شنيدم .\r\n","page_name":" 302 ","page_number":302},
  {"content":"\r\n\r\nآغاز چكيده نظرات ايشان آورده مىشود و سپس ادله‌اى كه در اثبات اقوال ديگر اقامه شده و يا ممكن است بيان گردد آورده مىشود و نقد مىگردد و بعد از آن آنچه كه مىتواند نظر چهارم را بر كرسى بنشاند مطرح خواهد شد ، در پايان ديدگاه قانون مدنى نسبت به معاملات صبى آورده مىشود\r\n\r\nنظر محقق اردبيلى\r\nدر كتاب حجر پس از بحث از اقسام حجر و اينكه اسباب حجر مختلف است مىفرمايد : دليل بر اينكه عدم بلوغ از اسباب حجر است آيه  وَ ابْتَلُوا الْيَتامى  الآية « 1 » و سنت و اجماع مىباشد و لكن اين ادله دلالت دارد بر محجور بودن فى الجمله نه در تمامى تصرفات زيرا دليلى بر اينكه صبى در همه تصرفاتش محجور است نداريم و افزون بر آن قائلى هم نداريم . « 2 »\r\nو در كتاب متاجر پس از بيان روايات و اجماع و آيه  وَ ابْتَلُوا الْيَتامى  را بعنوان ادله بطلان معاملات صبى نابالغ از كتاب تذكره ، مىفرمايد : اين ادله اطلاق ندارد نسبت به محجور بودن صبى افزون بر آن ادله‌اى نيز بر صحت معاملات صبى بيان مىكند خلاصه مطالب ايشان عبارتست از :\r\n1 - اجماع بر عدم معاملات صبى مطلقا ظاهر نيست .\r\n2 - آيه نيز صراحتى بر شرطيت بلوغ صبى در نفوذ معاملات صبى ندارد زيرا ندادن اموال صبى به او منافاتى با اينكه عقد و ايقاع او صحيح باشد ندارد بويژه اگر صبى اهل تميز باشد و ولى او نيز اجازه بدهد .\r\n3 - مؤيد صحت معاملات صبى نابالغ اين است كه در مواردى تصرفات مالى صبى صحيح است از جمله تدبير و وصيت و اذن در دخول دار .\r\n4 - آيه دلالت دارد بر اينكه امتحان و آزمايش صبى بايد پيش از بلوغ باشد\r\n\r\n\r\n","description":"","footnote":"\r\n( 1 ) . نساء ، 6 .\r\n( 2 ) . مجمع الفائدة و البرهان ، ج 9 ، اسباب الحجر ، ص 182 .\r\n","page_name":" 303 ","page_number":303},
  {"content":"\r\n\r\nزيرا اگر زمان آزمايش پس از بلوغ باشد لازم مىآيد كه واگذارى اموال صبى به وى از زمان استحقاق به تأخير بيفتد .\r\n5 - از صحّت عتق و وصيت و صدقه به معروف و همانند اين امور خير از صبى همانگونه كه مضمون بسيارى از روايات مىباشد استفاده مىگردد خريد و فروش و ديگر معاملات او نيز صحيح است بويژه اگر مميز و رشيد باشد كه نفع و ضرر خويش را در تصرفات مالى بفهمد همانگونه كه در بسيارى از كودكان نابالغ ديده مىشود كه از بزرگان و پدرانشان به نفع و ضررشان آگاهترند .\r\n6 - گزيده سخن : ظاهر عموم آيات و روايات و اصل عدم شرطيت بلوغ صحت معاملات صبى كه قدرت تشخيص دارد و از جانب پدر اجازه دارد مىباشد زيرا دليلى كه صريحا دلالت كند بر صحيح نبودن معاملات صبى نداريم و اجماع هم كه محقق نشده است . « 1 »\r\nملاحظه مىشود كه مقدس اردبيلى بر اين باور است كه ملاك صحت معاملات صبى بلوغ سنى نيست بلكه ملاك آن رشد فكرى اوست همانگونه كه پس از اين بحث خواهد شد رشد فكرى در هر كار و عقد و تصرفى فرق مىكند رشد فكرى نسبت به برخى از تصرفات و عقدها ممكن است پيش از بلوغ حاصل گردد و رشد فكرى نسبت به برخى ديگر از تصرفات و عقدها ممكن است پس از بلوغ سنى حاصل گردد .\r\nهمان‌طور كه پيش از اين گفته شد اين نوشته در پى اثبات اين نظريه است .\r\n\r\nبررسى اقوال ديگر\r\nاين چهار قول در اين جهت كه صبى غير رشيد محجور است و معاملات او ناروا است اتفاق دارند اختلاف در اين جهت است كه آنچه شرط رهايى\r\n\r\n\r\n","description":"","footnote":"\r\n( 1 ) . همان مدرك ، ص 153 .\r\n","page_name":" 304 ","page_number":304},
  {"content":"\r\n\r\nصبى از محجوريت مىباشد رشد است يا بلوغ سنى و يا هر دو و هم اكنون آنچه را كه مىتواند دليل بر شرطيت بلوغ سنى در نفوذ معاملات او باشد ، بررسى مىگردد .\r\n\r\n[ ادله شرطيت بلوغ سنى 
  ]\r\n\r\nالف : آيات\r\n\r\n1 - آيه « وَ لا تُؤْتُوا السُّفَهاءَ أَمْوالَكُمُ الَّتِي جَعَلَ اللَّهُ لَكُمْ قِياماً وَ ارْزُقُوهُمْ فِيها وَ اكْسُوهُمْ وَ قُولُوا لَهُمْ قَوْلًا مَعْرُوفاً . » « 1 »\r\nو مالهاى خود را كه خداوند وسيله برپا بودن زندگى شما قرار داده به كم‌خردان ندهيد و در آن بخورانيد و بپوشانيدشان و با آنها سخنى پسنديده گوييد .\r\nگرچه فقها در اين بحث متعرّض اين آيه نشده‌اند و لكن چون ممكن است به آن استدلال شود ما آن را مطرح مىكنيم بىشك يكى از مصادق سفيه ، صبى مىباشد بنابراين مدلول آيه نهى از دادن اموال آنها كه پيش اولياء است و يا اموال خود اولياء به آنها مىباشد و اين نهى از آن جهت است كه آنها از نظر شارع محجورند و حق تصرف در اموال را ندارند .\r\nشيخ طوسى بعد از نقل اقوال درباره سفها در اين آيه مىفرمايد : مراد از سفها زنان و كودكان مىباشند . و همين معنا را ابى الجارود از موسى بن جعفر عليه السلام نقل كرده است . « 2 »\r\nهمو از ابن عباس ، سعيد بن جبير و حسن ، سدّى ، ضحاك ، مجاهد ، قتاده و ابو مالك نقل مىكند كه اينان سفهاء را به زنان و كودكان معنى كرده‌اند . « 3 »\r\n\r\n\r\n","description":"","footnote":"\r\n( 1 ) . نساء / 5 .\r\n( 2 ) . شيخ طوسى ، التبيان ، ج 3 ، ص 112 ، مكتب الاعلام الاسلامي .\r\n( 3 ) . همان مدرك .\r\n","page_name":" 305 ","page_number":305},
  {"content":"\r\n\r\nعلامه طباطبائى مىفرمايد : سياق آيات قرينه است بر اينكه مراد از سفهاء يتيمانى مىباشند كه سرپرستى آنان بر عهده اوليا مىباشد . « 1 »\r\nپس از آيه استفاده مىگردد كه صبى محجور است زيرا خداوند اولياء را از دادن اموال بدانها نهى كرده است .\r\n\r\nنقد\r\nگرچه در روايت و اقوال مفسرين سفها به زنان و صبيان و يتيمان تطبيق شده و لكن از آن جهت اينان مصداق سفيه‌اند كه رشد كافى را در اداره امور خويش ندارند نه از آن جهت كه از نظر سنى به حد معينى كه شارع تعيين كرده ( در دختران نه سال كامل و در پسران پانزده سال كامل ) نرسيده‌اند .\r\nشاهد بر اين چند مطلب است از جمله :\r\n1 - روايت على بن حمزه از امام صادق كه در پاسخ سؤال از تفسير آيه فرمود : مقصود يتيمان است كه نبايد اموالشان بدانها داده شود تا هنگامى كه به رشد آنها آگاه شويد . « 2 »\r\nملاحظه مىشود كه امام يتيمى را كه به حد رشد نرسيده مصداق سفيه دانسته است .\r\n2 - اهل لغت سفيه را به معناى جهل و نقص در عقل كه منطبق بر عدم رشد است معنا كرده‌اند بعنوان نمونه ابن اثير مىگويد : « السفيه : الجاهل » « 3 » سفيه به معناى جاهل است .\r\nفيومى مىگويد : « و السفه : نقص فى العقل » « 4 » سفيه كمى عقل و خرد\r\n\r\n\r\n","description":"","footnote":"\r\n( 1 ) . علامه طباطبائى ، الميزان ، ج 4 ، ص 181 ، دار الكتب الاسلامية .\r\n( 2 ) . نور الثقلين ، ج 1 ، ص 242 ، دار الكتب العلمية اسماعيليان .\r\n( 3 ) . ابن اثير ، النهايه فى غريب الحديث و الاثر ، ج 2 ، ص 374 ، مؤسسه مطبوعاتى اسماعيليان .\r\n( 4 ) . مصباح المنير فى غريب شرح الكبير ، ج 1 ، ص 380 .\r\n","page_name":" 306 ","page_number":306},
  {"content":"\r\n\r\nمىباشد .\r\nپس آيه نهى مىكند از دادن اموال به كم‌خردان و ناآگاهان كه عبارتند از كسانى كه رشد ندارند .\r\n3 - علامه طبرسى مىفرمايد : آيه را بايد حمل كنيم بر معناى عام پس به سفيهى كه مالش را فاسد مىكند و يتيمى كه بالغ نشده و نيز يتيمى كه بالغ شده ولى رشد از او مشاهده نشده نبايد مال داده شود گرچه ايشان يتيم نابالغ را مصداق سفيه دانسته و لكن ملاك نهى را افساد و عدم رشد دانسته است . « 1 »\r\nبنابراين آيه نهى مىكند از دادن اموال به يتيمانى كه به حد رشد نرسيده‌اند و دلالتى بر شرطيت بلوغ سنى ندارد لااقل آيه از اين جهت مجمل مىباشد و دلالتى بر شرطيت بلوغ سنى ندارد .\r\n\r\n2 - آيه « وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ » . « 2 »\r\nو يتيمان را بيازمايد تا آنگاه كه به حد زناشويى برسند پس اگر از آنان رشدى ( خردمندى و حسن تدبير ) مشاهد كرديد مالهايشان را به خودشان بدهيد .\r\nپيش از بررسى دلالت آيه بر مدعى و نقد آن توضيح دو نكته ضرورى است :\r\n1 - دفع اموال كنايه از نفوذ تصرفات آنان از جمله صحت معاملاتشان مىباشد .\r\n2 - گرچه موضوع آيه يتيم است و لكن بىگمان يتيم خصوصيتى ندارد و آيه شامل هر انسان نابالغ مىشود .\r\n\r\n\r\n","description":"","footnote":"\r\n( 1 ) . علامه طبرسى ، مجمع البيان فى تفسير القرآن ، ج 3 ، ص 8 ، دار الاحياء التراث العربى بيروت .\r\n( 2 ) . نساء / 6 .\r\n","page_name":" 307 ","page_number":307},
  {"content":"\r\n\r\nپس از روشن شدن اين دو نكته در تفسير آيه سه احتمال اساسى وجود دارد .\r\n\r\nاحتمال اول :\r\n1 - شرط نفوذ تصرفات صبى از جمله صحت معاملات وى بلوغ سنى و رشد است اين نظر مشهور فقها است و بر اساس اين تفسير آيه دلالت بر شرطيت بلوغ سنى دارد .\r\nتوضيح : از آنجا كه ( اذا ) از ادات شرط و ( حتى ) ابتدائيه مىباشد مدلول آيه عبارتست از اينكه ايتام را آزمايش كنيد پس هرگاه به حد زناشويى ( بلوغ سنى ) رسيدند و از رشد نيز برخوردار بودند اموالشان را به آنها بدهيد . پس آيه دلالت دارد بر شرطيت بلوغ سنى و رشد صبى براى نفوذ تصرفات او . از فقيهانى كه اين تفسير را پذيرفته‌اند صاحب جواهر مىباشد « 1 » وى اين تفسير را تأييد مىكند به اينكه بندرت ( اذا ) از معناى ظرفيت و شرطيت خارج مىشود از اين‌رو هرجا كه در قرآن ( اذا ) به كار آيد حمل برشرطيت و ظرفيت مىشود .\r\n\r\nنقد\r\nاين تفسير هنگامى درست مىباشد كه ( حتى ) به معناى ابتدا باشد و اين خلاف ظاهر است . ابن هشام در كتاب مغنى مىنويسد : حتى حرفى است كه به يكى از سه معنا استعمال مىشود : 1 - انتها 2 - غايت و همين معناى دوم در حتى بيشتر وجود دارد 3 - تعليل . « 2 »\r\n\r\n\r\n","description":"","footnote":"\r\n( 1 ) . شيخ محمد حسين نجفى ، جواهر الكلام ، ج 26 ، ص 18 .\r\n( 2 ) . جمال الدين بن هشام ، مغنى اللبيب عن كتب الاعاريب ، ص 166 ، طبع پنجم بيروت .\r\nعبارت ابن هشام اين چنين است : « حتى حرف يأتى لاحد ثلاثة معان : الانتهاء و الغاية ، و هو الغالب ، و التعليل ، و بمعنى الّا في الاستثناء » .\r\n","page_name":" 308 ","page_number":308},
  {"content":"\r\n\r\n\r\nاحتمال دوم :\r\n2 - تفسير دوم عبارتست از اينكه حتى به معناى غايت و اذا در ظرفيت به كار رفته و مغيى به حتى خارج از غايت مىباشد بنابراين معناى آيه عبارتست از لزوم آزمايش نابالغ تا هنگام بلوغ فقط و اما پس از بلوغ ايتام براى واگذارى اموال آنان آزمايش لازم نيست بلكه به محض رسيدن به حد بلوغ اگر رشد از آنها ديده شود اموالشان به خودشان داده مىشود پس آيه دلالت دارد بر اينكه شرط واگذارى اموال ايتام يكى از دو امر مىباشد يا بلوغ سنى و يا رشد .\r\nاز فقيهانى كه اين تفسير را پذيرفته‌اند حضرت امام خمينى مىباشد . « 1 »\r\n\r\nنقد\r\nدرستى اين تفسير بستگى دارد بر اينكه غايت مفهوم داشته باشد تا مفهوم آن عبارت باشد از اينكه اگر يتيم به حد بلوغ نرسد اموالش را به دو ندهيد .\r\nو لكن چون در اصول ثابت شده غايت مفهوم ندارد پس اين تفسير صحيح نيست و بر فرض اينكه غايت مفهوم داشته است اين مطلب كه بلوغ سنى شرط مستقل باشد با مدلول آيه پيشين كه دلالت داشت بر اينكه سفه مانع واگذارى اموال ايتام بدانها است گرچه به حد بلوغ رسيده باشند .\r\n\r\nاحتمال سوم :\r\n3 - تفسير سوم همان احتمال دوم است با اين تفاوت كه غايت خارج از مغيى نباشد بنابراين مدلول آيه عبارتست از اينكه نابالغان را آزمايش كنيد تا هنگام رسيدن به حد بلوغ در اين ظرف اگر از آنها رشد مشاهده كرديد\r\n\r\n\r\n","description":"","footnote":"\r\n( 1 ) . كتاب البيع ، ج 2 ، ص 6 ، عبارت ايشان بدين قرار است : « و ثانيها ان تكون حتى للغاية بحيث تكون الغاية خارجة عن المغيى . . . و لازمه ان يكون الرشد قبل البلوغ موضوعا مستقلا لصحة معاملاته و البلوغ موضوعا مستقلا آخر و لو مع عدم الرشد » .\r\n","page_name":" 309 ","page_number":309},
  {"content":"\r\n\r\nاموالشان را به آنها واگذاريد نتيجه اين مىشود كه آيه دلالت دارد بر شرطيت رشد فقط .\r\nاز فقيهانى كه اين تفسير را پذيرفته‌اند محقق ايروانى مىباشد ايشان مىفرمايد : دور نيست كه ملاك در صحت معاملات صبى در اين آيه رشد باشد فقط ، بنابر اينكه جمله اخير يعنى  « فَإِنْ آنَسْتُمْ مِنْهُمْ رُشْداً »  استدراك از جمله اول يعنى  « وَ ابْتَلُوا الْيَتامى حَتَّى إِذا بَلَغُوا »  باشد پس بلوغ موضوعيت ندارد بلكه از آن جهت معتبر شده كه علامت و طريق به تحقق رشد است . « 1 »\r\nبنابراين تفسير آيه نه تنها بر شرطيت بلوغ سنى دلالت ندارد بلكه آيه دلالت بر شرطيت رشد نسبت به نفوذ تصرفات صبى دارد .\r\nشاهد اين مدعى روايتى است از امام باقر ( ع ) در ذيل اين آيه كه دلالت مىكند به اينكه از شرايط دادن اموال به ايتام رشد است « فاذا آنس منه الرشد دفع اليه المال . » « 2 »\r\n\r\n3 - آيه « وَ لا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّهُ . » « 3 »\r\nو به مال يتيم جز به شيوه‌اى كه نيكوتر است نزديك نشويد تا به نيرو و بلوغ خود برسد .\r\nبرخى از مفسران اشدّ را به معناى بلوغ سنّى دانسته‌اند . « 4 » از اين‌رو آيه نهى از واگذارى اموال يتيم پيش از بلوغ سنى مىكند و در نتيجه شرطيت بلوغ سنّى در نفوذ معاملات نابالغان تمام است .\r\n\r\n\r\n","description":"","footnote":"\r\n( 1 ) . محقق ايروانى ، حاشيه مكاسب ، ص 107 ، طبع رشديه ، طهران ، ايشان مىفرمايد : « لا يبعد استفادة ان المدار فى صحة معاملات الصبى على الرشد فى الآية . . . على ان تكون الجملة الاخيرة استدراكا عن صدر الايه و انه مع استيناس الرشد لا يتوقف فى دفع المال و لا ينتظر البلوغ و ان اعتبار البلوغ طريقى اعتبر امارة الى الرشد بلا موضوعية له .\r\n( 2 ) . فيض كاشانى ، تفسير صافى ، ج 1 ، ص 423 .\r\n( 3 ) . اسراء ، 34 .\r\n( 4 ) . مجمع البيان ، ج 4 ، ص 374 .\r\n","page_name":" 310 ","page_number":310},
  {"content":"\r\n\r\nشاهد اين مطلب روايت عبد اللّه بن سنان است كه اشد را به بلوغ سنى تفسير كرده .\r\nامام صادق عليه السلام در پاسخ پرسش از اينكه در چه هنگامى تصرفات يتيم ( نابالغ ) نافذ و صحيح است فرمود : هرگاه به مرحله اشد برسد . سؤال شد معناى اشد چيست امام ( ع ) فرمود : محتلم شدن . « 1 »\r\n\r\nنقد\r\nگرچه روايت و برخى از مفسران اشد را به احتلام و بلوغ سنى تفسير كرده‌اند و لكن در برخى از روايات براى اشد ( بلوغ سنى ) موضوعيت در نظر گرفته شده بلكه ملاك نفوذ تصرفات صبى رشد او بيان شده است .\r\nجهت روشن شدن اين مدعى لازم است اول به واژه اشد در قرآن و سخن مفسران نگاهى اجمالى گردد و سپس معناى اين واژه را در روايات ملاحظه كنيم .\r\nاين عبارت اشد در هشت مورد در قرآن به كار برده شده است :\r\n1 - همين آيه 2 -  لَمَّا بَلَغَ أَشُدَّهُ آتَيْناهُ حُكْماً وَ عِلْماً  « 2 » 3 - همين آيه در سوره اسراء « 3 » 4 -  فَأَرادَ رَبُّكَ أَنْ يَبْلُغا أَشُدَّهُما  « 4 » 5 -  ثُمَّ نُخْرِجُكُمْ طِفْلًا ثُمَّ لِتَبْلُغُوا أَشُدَّكُمْ  « 5 » 6 -  وَ لَمَّا بَلَغَ أَشُدَّهُ وَ اسْتَوى  « 6 » 7 -  ثُمَّ يُخْرِجُكُمْ طِفْلًا ثُمَّ لِتَبْلُغُوا أَشُدَّكُمْ ثُمَّ لِتَكُونُوا شُيُوخاً  « 7 » 8 -  وَ حَمْلُهُ وَ فِصالُهُ ثَلاثُونَ شَهْراً حَتَّى إِذا بَلَغَ أَشُدَّهُ وَ بَلَغَ أَرْبَعِينَ سَنَةً  « 8 » .\r\nاشد در اين آيات به معانى گوناگونى آمده بطور مثال در آيه دو و شش اشد\r\n\r\n\r\n","description":"","footnote":"\r\n( 1 ) . شيخ صدوق ، خصال ، ج 3 ، ص 495 .\r\n( 2 ) . يوسف / 22 .\r\n( 3 ) . اسراء / 34 .\r\n( 4 ) . كهف / 87 .\r\n( 5 ) . حج / 5 .\r\n( 6 ) . قصص / 113 .\r\n( 7 ) . مؤمن / 67 .\r\n( 8 ) . احقاف / 15 .\r\n","page_name":" 311 ","page_number":311},
  {"content":"\r\n\r\nبه معناى مرحله‌اى كه به پيامبران حكم و علم داده مىشود مىباشد .\r\nو در آيه اول و سوم اشد به مرحله رفع حجر از يتيم منطبق شده است .\r\nو در آيه چهارم اشد بر زمانى منطبق شده است كه بچه‌ها بتوانند به گنج و استخراج آن دست يابند .\r\nو در آيه پنجم و هفتم و هشتم اشد به مرحله بعد از طفوليت اطلاق شده است .\r\nبنابراين اشد به مراحل مختلف زندگى منطبق شده است .\r\nمفسران نيز در معناى آن اختلاف نظر دارند شيخ طوسى آن را به معناى كمال عقلى دانسته است . « 1 »\r\nبرخى ديگر اشد را برسى سالگى منطبق دانسته‌اند . « 2 »\r\nبرخى ديگر آن را به هجده سالگى اطلاق كرده‌اند . « 3 »\r\nبرخى ديگر آن را به معناى احتلام دانسته‌اند . « 4 »\r\nولى شايد بتوان اين معانى گوناگون را به يك معناى جامع برگرداند كه شامل تمامى اين معانى باشد . مانند مرحله‌اى كه قواى بدنى و فكرى انسان به كمال مىرسد .\r\nعلامه طباطبائى مىفرمايد : اين كلمه در تمامى مواردى كه در قرآن به كار رفته به مرحله‌اى كه قواى بدن مستحكم مىگردد و از حالت كودكى بيرون مىشود اطلاق شده و غالبا زمان شروع آن هيجده سالگى است . « 5 »\r\nبا توجه به اين معنا از اشد ، آيه دلالت دارد بر اينكه شرط نفوذ تصرفات\r\n\r\n\r\n","description":"","footnote":"\r\n( 1 ) . شيخ طوسى ، التبيان ، ج 7 ، ص 292 ، مكتب الاعلام الاسلامى .\r\n( 2 ) . همان مدرك ، ج 4 ، ص 318 .\r\n( 3 ) . همان مدرك .\r\n( 4 ) . همان مدرك .\r\n( 5 ) . الميزان ، ج 3 ، ص 91 و ج 11 ، ص 118 و ج 14 ، ص 344 و ج 16 ، ص 11 و ج 18 ، ص 201 .\r\n","page_name":" 312 ","page_number":312},
  {"content":"\r\n\r\nو خروج صبى از محجوريت حصول رشد فكرى و اجتماعى است .\r\nشاهد اين معنا روايتى است كه امام صادق عليه السلام از ابن عباس نقل مىكند كه يتيم وقتى كه به سن اشد يعنى احتلام برسد كودكى او به پايان مىرسد مگر اينكه رشدى در او ملاحظه نشود و در نظر تو ضعيف و يا سفيه باشد در اين صورت ولى او بايد اموالش را نگهدارد و به او ندهد . « 1 »\r\nامام عليه السلام ملاك و معيار واگذارى اموال را به صبى رشد او دانسته ، و نيز در روايتى كه مشايخ ثلاث آن را نقل كرده‌اند ملاك و معيار واگذارى را رشد دانسته زيرا در پايان روايت مىفرمايد : اگر كودكى به سن سيزده سالگى و چهارده سالگى برسد و يا محتلم گردد كارهاى او رواست مگر اينكه ضعيف و يا سفيه باشد . « 2 »\r\nدر اين دو حديث نيز ملاك خروج از حجر رشد صبى دانسته شده است .\r\nپس اين آيه نيز دلالت دارد بر شرطيت رشد نه بلوغ سنى ، لااقل مجمل است و دلالتى از آن فهميده نمىشود .\r\nامام عليه السلام مىفرمايد : هرگاه پسر بچه به مرحله اشد كه همان اتمام سيزده سال و شروع در چهارده سال مىباشد پا بنهد آنچه كه بر اشخاصى و افراد بالغ ( كسانى كه به حد احتلام رسيده‌اند ) واجب است بر اين شخص نيز واجب مىباشد گرچه محتلم نشده باشد ، بر او بديها و خوبيها نوشته مىشود و هركارى برايش جايز و نافذ است مگر از نظر رشد ضعيف و يا سفيه باشد . « 3 »\r\n\r\n\r\n","description":"","footnote":"\r\n( 1 ) . شيخ صدوق ، من لا يحضره الفقيه ، دار الكتب الاسلامية ، ج 3 ، ص 163 ، ح 569 و تهذيب ، دار الكتب الاسلامية ، ج 9 ص 183 ، ح 737 .\r\n( 2 ) . من لا يحضره الفقيه ، ج 4 ، ص 164 ، ح 571 . تهذيب ، ج 9 ، ص 183 . ح 739 ، كافى ، ج 7 ، ص 68 ، ح 3 .\r\n( 3 ) . من لا يحضره الفقيه ، ج 4 ، ص 164 ، ح 571 . دار الكتب الاسلامية . تهذيب ، ج 9 ، ص 183 ، ح 739 دار الكتب الاسلامية . كافى ، ج 7 ، ص 68 ، ح 3 .\r\n","page_name":" 313 ","page_number":313},
  {"content":"\r\n\r\nدر اين حديث ملاك و معيار نفوذ تصرفات صبى با توجه به ذيل حديث رشد است .\r\nبنابراين دور نيست چنانچه بگوييم بلوغ سنى در احاديث و آيه موضوعيت ندارد بلكه طريق و علامت براى حصول رشد مىباشد .\r\nدر پايان اين بحث لازم به يادآورى مىباشد كه ممكن است اشكال شود كه اين حديث كه مشايخ ثلاث نقل كرده‌اند مورد اعراض فقها مىباشد زيرا حديث سن بلوغ را چهارده سالگى قرار داده است .\r\nپاسخ اين شبه اين است كه برخى به اين حديث عمل كرده‌اند ؛ ثانيا على فرض اعراض ، ذيل حديث بىاشكال است و با تبعيض در حجيت به ذيل آن عمل مىشود .\r\n\r\nب : روايات\r\nروايات در ارتباط با شرطيت بلوغ ممكن است به سه دسته تقسيم شوند بهتر اين مىباشد كه هر دسته جداگانه بحث و تحقيق شود .\r\n\r\nدسته اول :\r\nدسته اول را رواياتى تشكيل مىدهد كه دلالت دارند بر اينكه عمد و خطاء صبى يك حكم دارد به عبارت ديگر عمد صبى به منزله خطاء ديگران است .\r\nاز باب نمونه به چند مورد اشاره مىگردد .\r\n1 - اسحاق بن عمار عن جعفر عن ابيه : ان عليا عليه السلام كان يقول :\r\nعمد الصبيان خطأ يحمل على العاقلة . « 1 »\r\nحضرت على ( ع ) مىفرمود : عمد نابالغان به منزله خطا مىباشد كه عاقله ( خويشاوندان ) مسؤليت آن را مىپذيرند .\r\n\r\n\r\n","description":"","footnote":"\r\n( 1 ) . وسايل الشيعه ، ج 19 ، ص 307 ، باب 11 ، از ابواب العاقله ، ح 3 ، المكتبة الاسلامية .\r\n","page_name":" 314 ","page_number":314},
  {"content":"\r\n\r\n2 - محمد بن مسلم عن ابى عبد اللّه عليه السلام قال : عمد الصبى و خطأه واحد . « 1 »\r\nعمد و خطاء صبى يكى مىباشند .\r\n3 - عن على عليه السلام يقول فى المجنون و المعتوه : الذى لا يفيق و الصبى الذى لم يبلغ عمدها خطا تحمله العاقله و قد رفع عنهما القلم « 2 »\r\nعلى ( ع ) مىفرمود : ديوانه و كودكى كه بالغ نشده عمد آنها به منزله خطا است كه مسؤليت آن را عاقله مىپذيرد زيرا بطور قطع قلم از آنها مرتفع شده است .\r\n4 - محدث نورى در كتاب مستدرك الوسايل ج 18 روايات زيادى را در اين ارتباط نقل كرده علاقه‌مندان به آنجا مراجعه كنند « 3 » .\r\nنحوه دلالت اين دسته از روايات بر شرطيت بلوغ سنى در نفوذ تصرفات از جمله معاملات صبى به اين است كه مطابق اين روايات عمد صبى ناديده انگاشته شود و همانند خطاء بزرگان صحيح نمىباشد پس تصرفات و معاملات نابالغان نافذ نيست .\r\n\r\nنقد\r\nبىگمان نمىتوانيم اطلاق اين روايات را بپذيريم زيرا مطابق اين روايات چنانچه صبى در نماز و روزه برخى از مبطلات را بطور عمد مرتكب شود نبايد نماز و روزه‌اش باطل باشد زيرا عمد او به منزله خطا مىباشد .\r\n\r\n\r\n","description":"","footnote":"\r\n( 1 ) . همان مدرك ، ح 3 .\r\n( 2 ) . همان مدرك ، ص 66 ، باب 36 از ابواب قصاص فى النفس ، ح 2 .\r\n( 3 ) . محدث نورى ، مستدرك الوسايل و مستنبط المسائل ، ج 18 ، ص 242 ، باب 33 از ابواب قصاص نفس ، مؤسسه ال البيت ( ع ) لاحياء التراث .\r\n","page_name":" 315 ","page_number":315},
  {"content":"\r\n\r\nاز اين‌رو در مصباح الفقاهه مىفرمايد : نمىتوان به اطلاق اين روايات ملتزم شويم ، « 1 » و از طرفى بايد هيچ عبادتى از صبى صحيح نباشد زيرا عمد او به منزله خطا مىباشد و حال اينكه بسيارى از فقها بر اين باورند كه عبادات صبى صحيح است .\r\nثانيا اين روايات عمد صبى در كارها را به منزله خطا قرار داده كه افزون بر اينكه انجام عمدى آنها اثر دارد انجام خطايى آنها نيز اثر داشته باشد همانند باب جنايات كه هم جنايت عمدى و هم جنايت خطايى اثر دارد در اين موارد جنايت عمدى صبى حكم جنايت خطايى كبير را دارد .\r\nشاهد اين ادعا عبارت « تحمله العاقله » است كه در ذيل روايت اسحاق به عمار و روايت قرب الاسناد آمده است .\r\nاز اين‌رو محقق نائينى مىفرمايد : اين دسته از روايات از غير باب جنايات و كفارات محرمات احرام منصرف مىباشد . « 2 »\r\nپس اين دسته از روايات دلالتى بر شرطيت بلوغ در تصرفات صبى ندارد .\r\n\r\nدسته دوم\r\nدسته دوم رواياتى هستند كه دلالت دارند بر رفع قلم از صبى تا هنگامى كه محتلم نشده است .\r\nنحوه دلالت اين دسته از روايات به اين است كه صبى مرفوع القلم است و كارهاى او بىحكم مىباشد پس معاملات نابالغان صحيح نيست براى نمونه چند روايت آورده مىشود .\r\n\r\n\r\n","description":"","footnote":"\r\n( 1 ) . آية اللّه خوئى ، مصباح الفقاهه ، ج 3 ، ص 254 .\r\n( 2 ) . محقق نائينى ، المكاسب و البيع ، ج 1 ، ص 401 .\r\n","page_name":" 316 ","page_number":316},
  {"content":"\r\n\r\n1 - روايت ابن ظبيان . . . فقال على عليه السلام : اما علمت ان القلم يرفع عن ثلاثة عن الصبى حتى يحتلم . « 1 »\r\nعلى ( ع ) مىفرمايد : قلم از سه گروه مرتفع است از جمله از كودك تا هنگامى كه محتلم نشده است .\r\n2 - روايت ابى البخترى كه پيش از اين گذشت « 2 »\r\n3 - روايت عمار ساباطى عن ابى عبد اللّه عليه السلام قال سألته عن الغلام متى تجب عليه الصلاة ؟ قال : اذا اتى عليه ثلاث عشر سنه فان احتلم قبل ذلك فقد وجب عليه الصلاة و جرى عليه القلم و الجاريه مثل ذلك « 3 »\r\nامام صادق در پاسخ از اين سؤال كه پسر بچه در چه زمانى نماز بر او واجب مىگردد فرمود هنگامى كه سيزده سالش تمام گردد و چنانچه قبل از اين محتلم گردد نيز نماز بر او واجب است و قلم در حق او جريان دارد و حكم كنيز نيز اين چنين است .\r\nاين روايت با مفهوم دلالت دارد كه قلم از كودكى كه محتلم نشده مرتفع شده است .\r\nبنابراين اين دسته از روايات دلالت دارد شخص نابالغ معاملاتش صحيح نيست زيرا اگر صحيح باشد نسبت به وفا به عقد ملزم است و اين الزام صبى با رفع قلم چه تشريع و چه عقوبت ناسازگار است .\r\nمحقق نائينى مىفرمايد : از اخبار رفع القلم استفاده مىشود آنچه كه از صبى رفع شده همان چيزى است كه از نائم و مجنون رفع شده و دو احتمال در اين ارتباط ممكن است :\r\n1 - رفع قلم كنايه از آزادى اين سه گروه باشد همانند حيوانات .\r\n\r\n\r\n","description":"","footnote":"\r\n( 1 ) . وسايل الشيعه ، ج 1 ، ص 32 ، باب 4 ، از ابواب مقدمات عبادات ، ح 11 .\r\n( 2 ) . وسايل الشيعه ، ج 19 ، ص 66 ، باب 36 ، از ابواب قصاص نفس ، ح 2 .\r\n( 3 ) . وسايل الشيعه ، ج 1 ، ص 32 ، باب 4 ، از ابواب مقدمات العبادات ح 11 .\r\n","page_name":" 317 ","page_number":317},
  {"content":"\r\n\r\n2 - رفع قلم عبارتست از قلم تشريع بطور صريح .\r\nدر پايان مىفرمايد : در هر صورت استدلال به اين روايات بر شرطيت بلوغ در صحت معاملات و تصرفات صبى تمام است « 1 »\r\n\r\nنقد\r\nشيخ انصارى بر دلالت اين روايات سه اشكال كرده :\r\n1 - اين روايات ظهور دارند در رفع قلم مؤاخذه و عقوبت نه قلم تشريع احكام از اين‌رو عبادات صبى مشروع است زيرا قلم تشريع از صبى رفع نشده پس اين روايات ربطى به صحيح نبودن معاملات نابالغ ندارد . « 2 »\r\n2 - مشهور از فقهاء بر اين باورند كه احكام وضعى اختصاص به افراد بالغ ندارد بلكه در حق نابالغ نيز جعل و مقرر شده بنابراين ممكن است عقد صبى سبب گردد وجوب وفاء به آن بر صبى بعد از بلوغ و يا بر ولى در همان زمان عقد بيايد در صورتى كه به اجازه ولى عقد انجام پذيرفته باشد . « 3 »\r\n3 - استدلال به اين روايات بر رفع قلم از صبى و در نتيجه شرطيت بلوغ سنى جهت صحت معاملات او منافات دارد با مشروعيت عبادات صبى كه مشهور ميان فقهاء مىباشد . « 4 »\r\nبه‌نظر ما گرچه بر اشكالات شيخ جوابهاى درخور توجه ممكن است داده شود و لكن اصل مدعى شيخ مبنى بر اينكه اين روايات دلالت بر رفع احكام از صبى ندارد ، صحيح است .\r\n\r\n\r\n","description":"","footnote":"\r\n( 1 ) . محقق نائينى ، المكاسب و البيع ، ج 1 ، ص 399 .\r\n( 2 ) . مكاسب ، ص 114 ، الطبعة الثانيه ، مطبعة اطلاعات .\r\n( 3 ) . همان مدرك .\r\n( 4 ) . همان مدرك .\r\n","page_name":" 318 ","page_number":318},
  {"content":"\r\n\r\n\r\nدسته سوم\r\nدسته سوم رواياتى است كه دلالت دارد بر عدم جواز امر صبى تا اينكه به حد بلوغ برسد از جمله :\r\n1 - روايت هشام عن ابى عبد اللّه عليه السلام قال : انقطاع يتم اليتيم بالاحتلام و هو اشده و ان احتلم و لم يؤنس منه رشده و كان سفيها او ضعيفا فليمسك عنه وليه ماله . « 1 »\r\nبه پايان رسيدن حالت يتيمى يتيمان به محتلم شدن آنان مىباشد و احتلام مرحله به قوت رسيدن يتيم است و اگر نابالغ محتلم شود ولى رشد از او مشاهده نشود و سفيه و يا ضعيف باشد ولى او بايد از دادن اموالش به دو خوددارى نمايد .\r\n2 - روايت عيص بن قاسم عن ابى عبد اللّه عليه السلام قال سألته عن اليتيمه متى يدفع اليها مالها ؟ قال : اذا علمت انها لا تفسد و لا تضيع . « 2 »\r\nامام صادق ( ع ) در پاسخ اين سؤال كه در چه زمانى اموال دختر بچه يتيم به او داده مىشود فرمود : هرگاه بدانى كه آن را ضايع و فاسد نمىكند .\r\n3 - روايت حمران عن ابى جعفر عليه السلام فى حديث . . . و الغلام لا يجوز امره فى الشراء و البيع و لا يخرج من اليتم حتى يبلغ خمس عشرة سنة او يحتلم او يشعر او ينبت قبل ذلك . « 3 »\r\nامام صادق ( ع ) مىفرمايد : پسر بچه خريد و فروش او صحيح نيست و از حالت يتيمى خارج نمىگردد مگر به سن پانزده سالگى برسد و پيش از آن محتلم گردد و يا موى صورت او برويد و يا موى زهار بيرون آيد .\r\n4 - ابى الحسين الخادم بياع اللؤلؤ عن ابى عبد اللّه قال سأله ابى و انا\r\n\r\n\r\n","description":"","footnote":"\r\n( 1 ) . وسايل الشيعه ، ج 13 ، ص 141 ، باب 1 ، كتاب الحجر ، ح 1 .\r\n( 2 ) . همان مدرك ، ص 142 ، ح 3 .\r\n( 3 ) . همان مدرك ، باب 2 ، ح 1 .\r\n","page_name":" 319 ","page_number":319},
  {"content":"\r\n\r\nحاضر عن اليتيم ، متى يجوز امره ؟ قال : حتى يبلغ اشده . قال : و ما اشده قال : احتلامه قال قلت قد يكون الغلام ابن ثمان عشرة سنة او اقل او اكثر و لم يحتلم قال : اذا بلغ و كتب عليه الشيء جاز عليه امره ألا ان يكون سفيها او ضعيفا . « 1 »\r\nامام صادق ( ع ) مىفرمايد : من پيش پدرم حاضر بودم كه از او درباره يتيم سؤال شد در چه زمانى كارهاى صبى روا و صحيح است ؟ امام فرمود هنگامى كه به مرحله اشد برسد . پرسيده شد اشد چيست ؟ فرمود : احتلام صبى ، سؤال شد گاهى شخص هيجده ساله و يا كمتر و يا بيشتر محتلم نمىگردد ؟ فرمود هرگاه صبى بالغ شود بر او چيز نوشته شود و كارهاى او صحيح است مگر اينكه سفيه و يا ضعيف باشد . اين روايات دلالت دارد بر اينكه از شرايط صحت معاملات و نفوذ تصرفات صبى بلوغ سنى است .\r\n\r\nنقد\r\nگرچه در شمارى از اين روايات از بلوغ سنى سخن به ميان آمده و لكن اين دسته از روايات روى هم رفته نيز دلالت دارد بر اينكه آنچه شرط نفوذ تصرفات صبى مىباشد رشد است و بلوغ سنى علامت تحقق آن است .\r\nدر روايت اول تصريح شده اگر صبى محتلم گردد ولى رشد نداشته باشد محجور است و حق تصرف در اموال را ندارد بنابراين روايت نص است در اينكه شرط صحت معاملات صبى رشد است نه بلوغ سنى .\r\nو نيز در روايت دوم تصريح شده ملاك واگذارى اموال به دختر بچه زمانى است كه اموال را ضايع و فاسد نكند و اين زمانى خواهد بود كه رشد عقلى و فكرى در او حاصل گردد پس اين روايت نيز نص است در شرطيت رشد\r\n\r\n\r\n","description":"","footnote":"\r\n( 1 ) . همان مدرك ، ص 143 ، ح 5 .\r\n","page_name":" 320 ","page_number":320},
  {"content":"\r\n\r\nفكرى نه بلوغ سنى .\r\nو اما روايت سوم گرچه سخنى از رشد صبى به ميان نيامده و ملاك صحت خريد و فروش پسر بچه رسيدن به سن پانزده سالگى و يا احتلام و يا روييدن موى بر صورت و يا زهار او دانسته شده ولى به قرينه روايت اول و دوم دور نيست اگر بگويم بلوغ سنى و اين علائم سه‌گانه اماره‌اند جهت حصول رشد فكرى بويژه كه صحت و بطلان معاملات از امور تعبدى محض نيست و مناسب حكم و موضوع اقتضا مىكند كه ملاك صحت و بطلان رشد فكرى و اجتماعى باشد .\r\nافزون بر اين مطالب اين روايت از نظر سند ضعيف است زيرا عبد العزيز عبدى توثيق ندارد .\r\nو اما روايت چهارم به قرينه ذيل روايت كه مىفرمايد چنانچه يتيم بالغ گردد ولى سفيه و يا ضعيف باشد كارهايش روا نيست ، مىتوانيم بگوييم اين روايت نيز دلالت دارد بر شرطيت رشد فكرى .\r\n\r\nنتيجه\r\nگزيده سخن در بخش روايات اين است كه دسته اول و دوم ارتباطى به شرطيت بلوغ سنى و يا رشد فكرى صبى در نفوذ تصرفاتش ندارد .\r\nو دسته سوم شمارى از روايات نص‌اند در شرطيت رشد عقلى و اجتماعى صبى و يكى از روايت گرچه نص نيست ولى ذيل آن قرينه است و ظهور در شرطيت رشد صبى پيدا مىكند و اما روايت سوم به قرينه اين سه روايت و به قرينه مناسبت حكم و موضوع حمل مىگردد و بر اينكه بلوغ سنى علامت تحقق حصول رشد فكرى است .\r\nپس روايات دلالت دارند بر شرطيت رشد فكرى و اما از نظر سند برخى از اين روايات بىشك معتبرند مثل معتبره هشام و معتبره عيص و خادم .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n\r\nج : اجماع\r\nاز جمله ادله‌اى كه مىتواند بر شرطيت بلوغ سنى اقامه شود اجماع فقها است بر عدم اعتبار عبارات و آنچه كه از صبى نابالغ صادر مىگردد و از جمله معاملات او :\r\nشيخ اعظم در مكاسب مىفرمايد : فالعمدة فى سلب عبارة الصبى هو الاجماع المحكى المعتضد بالشهرة العظيمة و الّا فالمسألة محل اشكال و لذا تردد المحقق فى الشرايع فى اجارة المميز باذن الولى . « 1 »\r\nعمده دليل در عدم اعتبار عبارات و افعال صادر از صبى اجماعى است كه حكايت شده و به شهرت عظيم كمك شده و الا اين مسأله مورد اشكال مىباشد از اين‌رو محقق در شرايع در بطلان اجاره صبى با اجازه ولى ترديد كرده .\r\nدر جاى ديگر مىفرمايد : فالانصاف ان الحجة فى المسألة هى الشهرة المحققة و الاجماع المحكى عن التذكرة « 2 »\r\nانصاف اين است كه دليل روا نبودن معاملات صبى شهرت و اجماعى است كه از تذكره نقل شده است .\r\n\r\nنقد\r\nبر اين دليل هم اشكال صغروى و هم اشكال كبروى وارد است .\r\nاما اشكال صغروى عبارتست از اينكه اجماعى در اين مسأله محقق نشده زيرا بسيارى از فقها مخالفت كرده‌اند .\r\nحضرت امام خمينى مىفرمايد : الظاهر عدم اجماعية المسألة فى عصر شيخ الطائفة كما يظهر من الخلاف « 3 »\r\n\r\n\r\n","description":"","footnote":"\r\n( 1 ) . كتاب المكاسب ، ص 281 ، ح 2 ، با تصحيح حاج شيخ احمد پايانى ، منشورات دار الحكمة .\r\n( 2 ) . همان مدرك ، ص 283 .\r\n( 3 ) . كتاب البيع ، ج 2 ، ص 246 ، طبع اول ، مؤسسه اسماعيليان .\r\n","page_name":" 322 ","page_number":322},
  {"content":"\r\n\r\nظاهر اين است كه حكم مسأله ( مورد بحث ) در زمان شيخ طوسى اجماعى نبوده بر اساس آنچه كه از كتاب خلاف آشكار مىگردد .\r\nشيخ طوسى در چند مورد از جمله مسأله 294 بر صحيح نبودن معاملات صبى به اجماع تمسك نمىكند و به احاديث رفع القلم و اينكه صحت حكم شرعى است و از جانب شارع اين حكم ثابت نشده استدلال مىكند در حالى كه شيخ در كتاب خلاف در بيشتر موارد به اجماع تمسك مىكند ، اگر اين مسأله اجماعى باشد شيخ به آن تمسك مىكرد « 1 »\r\nمحقق ايروانى مىفرمايد : و الاجماع غير ثابت كما يظهر من مخالفة المحقق الاردبيلى و اكتفائه بالرشد و كذا القاضى . « 2 »\r\nدر اين مسأله اجماع ثابت نيست زيرا محقق اردبيلى مخالفت كرده و در رفع حجر صبى به رشد صبى بسنده كرده و همچنين قاضى .\r\nمحقق اردبيلى در اين ارتباط مىفرمايد : و الاجماع مطلقا غير ظاهر .\r\nاجماع در اين مسأله ( بطلان معاملات صبى نابالغ ) ظاهر نيست مطلقا چه منقول و چه محصل . « 3 »\r\nشيخ الفقهاء و المجتهدين اراكى مىفرمايد : گرچه به اجماع منقول بر اين مسأله استدلال شده و لكن اجماع محصل كه وجود ندارد و اجماع منقول نيز حجت نيست . « 4 »\r\nو اما اشكال كبروى : بر فرض اينكه اجماعى در اين مسأله وجود داشته باشد حجيت ندارد زيرا مدركى است و بىشك اجماع مستند به آيات و روايات است .\r\n\r\n\r\n","description":"","footnote":"\r\n( 1 ) . شيخ طوسى ، كتاب خلاف ، ج 3 ، ص 178 ، مؤسسه نشر اسلامى .\r\n( 2 ) . محقق ايروانى ، حاشية المكاسب ، ص 107 ، مطبعه رشديه طهران .\r\n( 3 ) . محقق اردبيلى ، مجمع الفائده و البرهان ، ج 8 ، ص 152 .\r\n( 4 ) . كتاب البيع ، ج 2 ، ص 242 ، طبع اول ، مؤسسه اسماعيليان .\r\n","page_name":" 323 ","page_number":323},
  {"content":"\r\n\r\n\r\nبررسى ادله ديگر\r\nافزون بر آيات و روايات دسته سوم كه بر شرطيت رشد فكرى صبى در نفوذ تصرفات او دلالت داشت رواياتى هست كه ممكن است بر شرطيت رشد به آنها استدلال گردد . از جمله :\r\n1 - روايت سكونى عن ابى عبد اللّه عليه السلام قال نهى رسول اللّه - صلى اللّه عليه و آله - عن كسب الاماء فانها ان لم تجد زنت إلّا أمة قد عرفت بصنعة يد ، و نهى عن كسب الغلام الصغير الذى لا يحسن صناعة بيده فانه ان لم يجد سرق . « 1 »\r\nسكونى از امام صادق ( ع ) نقل مىكند كه پيامبر ( ص ) از كاسبى كنيزان منع كرده زيرا چنانچه از راه كاسبى چيزى نيابد زنا مىكند مگر كنيزى كه هنرى را بداند .\r\nو نيز رسول اللّه ( ص ) از كاسبى پسر بچه‌هاى كوچك كه آشناى با هنرى ( تخصصى ) ندارند نهى كرده است زيرا اگر از راه كاسبى به چيزى دست پيدا نكند دزدى مىكند .\r\nبىشك اين روايت تفصيل مىدهد ميان كنيز و پسر بچه‌اى كه با هنر و صنعتى آشنايى دارد در اين صورت كاسبى از جمله خريد و فروش او صحيح است و ميان كنيز و پسر بچه‌اى كه به فن و هنرى آشنايى ندارد در اين صورت كاسبى او روا نيست .\r\nبر اين استفاده ممكن است اشكال گردد كه وصف « عرفت بصنعة » و يا « لا يحسن صناعة » دلالت بر مفهوم ندارد تا اين تفصيل استفاده شود .\r\nپاسخ : از اين شبه جواب داده مىشود كه گرچه در اصول بيان شده كه وصف مفهوم ندارد .\r\n\r\n\r\n","description":"","footnote":"\r\n( 1 ) . وسايل الشيعه ، ج 12 ، ص 118 ، باب 33 از ابواب ما يكتسب به ، ح 1 .\r\n","page_name":" 324 ","page_number":324},
  {"content":"\r\n\r\nو لكن مقصود اين جمله نفى مفهوم كلى مىباشد ولى مفهوم جزيى مورد پذيرش بسيارى از بزرگان علم اصول است .\r\nاشكال ديگر كه ممكن است بر اين مدعى شود اين است كه روايت در مورد كنيزان و غلامان است و نمىشود به غير آن دو اين حكم را سرايت بدهيم .\r\nپاسخ اين اشكال عبارتست از اينكه : اولا غلام در روايت به معناى صبى است نه به معناى عبد ؛ ثانيا بر فرض اينكه معناى غلام مجمل باشد كلمه صغير هست ؛ ثالثا مناسبت حكم و موضوع اقتضا مىكند اين حكم اختصاص به عبيد و اماء نداشته باشد .\r\nپس دلالت اين روايت بر صحت معاملات صبى و نفوذ تصرفاتش تمام است .\r\n2 - روايت زرارة عن ابى جعفر عليه السلام قال اذا اتى على الغلام عشر سنين فانه يجوز له فى ماله ما اعتق او تصدق او اوصى على معروف و حق فهو جائز . « 1 »\r\nزراره از امام باقر نقل مىكند كه فرمود : اگر پسر بچه به سن ده سالگى برسد عتق ، صدقه و وصيت او مطابق قرآن رواست .\r\nدر اين روايت نيز بلوغ سنى در نفوذ پاره‌اى از تصرفات صبى ناديده گرفته شده است .\r\nلازم به يادآورى است اين روايت حمل شده بر موارد استثناء صحت تصرفات صبى نابالغ .\r\n3 - روايت حفص مروزى عن الرجل عليه السلام قال : اذا تم للغلام ثمان سنين فجايز امره الخ .\r\nپسر بچه هرگاه به هشت سالگى برسد كارهاى او رواست .\r\n\r\n\r\n","description":"","footnote":"\r\n( 1 ) . وسايل الشيعه ، ج 13 ، ص 449 ، باب 44 ، از احكام وصايا ، ح 4 .\r\n","page_name":" 325 ","page_number":325},
  {"content":"\r\n\r\nاين روايت نيز بلوغ سنى را در نفوذ تصرفات و صحت معاملات صبى ناديده گرفته .\r\nو لكن بر اين روايت اشكالاتى از جهت سند و از جهت اينكه مدلول آن عبارت است از اينكه مرد از زن زودتر بالغ مىگردد وارد است از اين‌رو اين روايت مىتواند مؤيد باشد .\r\nو اما سند روايت اول گرچه در سند نوفلى است و توثيق خاص ندارد و لكن از رجال كامل الزيارات است و از طرفى شهادت عام شيخ بر اينكه طايفه به روايات سكونى عمل كرده است شامل نوفلى مىگردد افزون بر اين نوفلى از معاريفى است كه قدحى درباره‌اش نرسيده اين امور و مانند آن اطمينان به وثاقت نوفلى مىآورد . و اما سند روايت دوم بىاشكال است .\r\n4 - اگر ملاك رفع حجر از صبى رشد وى نباشد يا بايد بگويم تنها بلوغ سنى ملاك است اين مطلب مستلزم اين است كه دختر ده ساله محجور نباشد و تصرفاتش از جمله معاملاتش صحيح باشد ولى پسر پانزده و نيم ساله محجور باشد و تصرفاتش ناروا باشد اين اختلاف گرچه در عبادات پذيرفتنى مىباشد زيرا شارع در آنجا قوانين تأسيسى دارد و بر اساس تعبد قانون جعل مىشود ولى در باب معاملات كه شارع همان احكام عقلايى را امضا مىكند مگر در موارد خاص پذيرفتن اين اختلاف مشكل است و چنانچه بگويم رشد و بلوغ سنى هر دو ملاك رفع حجر است باز در موردى كه دختر و پسر چهارده ساله فرضا رشد اجتماعى داشته باشند همان اشكال پيش مىآيد زيرا بايد دختر چهارده ساله رشيده محجور نباشد و معاملاتش صحيح باشد ولى پسر چهارده ساله رشيد محجور باشد و اگر ملاك رشد فقط باشد و سن يكى از علامتهاى حصول رشد باشد اين اشكال پيش نخواهد آمد .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n\r\nبررسى قانون مدنى\r\nدر قانون وضعى ، عقد چهار ركن دارد :\r\n1 - رضايت دو طرف عقد 2 - محل 3 - سبب 4 - جزا .\r\nدر بحث رضايت دو طرف عقد از اصل رضايت و صحت رضايت و از شرايط رضايت يعنى اهليت گفتگو مىشود .\r\nعبد الرزاق سنهورى مىگويد : تراضى دو طرف هنگامى صحيح است كه عقد از شخصى كه اهليت دارد صادر گردد . « 1 »\r\nسپس مىگويد : اصل در شخص اين است كه اهليت داشته باشد و اين مطلب مدلول ماده 109 مىباشد . « 2 »\r\nو آنچه كه سبب مىشود تا اهليت شخص ناديده گرفته شود فراوان است از جمله آنها سن است و بعد از آن ادوارى كه بر انسان مىگذرد و به سه مرحله تقسيم مىكند :\r\n1 - صبى غير مميز : ماده 11 تصريح دارد كه صبى غير مميز حق تصرف در مال خويش را ندارد و تمامى تصرفاتش باطل است . « 3 »\r\n2 - صبى مميز : سن تميز از هفت سالگى آغاز مىگردد و به سن بلوغ يعنى بيست و يك سالگى پايان مىپذيرد و در ماده 111 حكم تصرفات صبى مميز اين چنين بيان شده :\r\n1 - تصرفات مالى او صحيح است اگر به نفع محض او باشد و باطل است اگر ضرر خالص در آن باشد .\r\n2 - تصرفاتى كه همراه با نفع و ضرر است قابليت ابطال آن هست « 4 »\r\n\r\n\r\n","description":"","footnote":"\r\n( 1 ) . عبد الرزاق احمد سنهورى ، الوسيط فى شرح القانون المدنى الجديد ، ج 1 ، ص 264 ، دار احياء التراث العربى .\r\n( 2 ) . همان مدرك ، ص 270 .\r\n( 3 ) . همان مدرك ، ص 273 .\r\n( 4 ) . همان مدرك ، ص 257 .\r\n","page_name":" 327 ","page_number":327},
  {"content":"\r\n\r\n3 - مرحله سوم زندگى : بالغ رشيد در ماده 44 از قانون مدنى احكام اين مرحله را اين‌چنين بيان كرده :\r\n1 - شخص بالغ رشيد محجور نيست و در استيفاء حقوق مدنى خويش اهليت كامل دارد .\r\n2 - سن رشد بيست و يك سال ميلادى است . « 1 »\r\nدر پايان مىفرمايد : صبى غير مميز اهليت خريد و فروش را ندارد ولى صبى مميز اهليت خريد و فروش را بگونه ناقص دارد يعنى هرگاه ولى و يا قيّم او و يا محكمه اجازه كند صحيح است .\r\nدكتر سيد حسن امامى مىنويسد : صغير در قانون مدنى تعريف نشده ولى چنان كه از قسمت اول ماده ( 1209 ق م ) فهميده مىشود دوران صغر از آن تولد شروع مىگردد و به هيجده ساله تمام خاتمه مىيابد . ماده ( 1209 ق م ) دارد هر كس كه داراى هيجده سال تمام نباشد در حكم غير رشيد است . « 2 »\r\nسپس مىگويد : آثار افعال صغار دو قسم است : 1 - قضايى 2 - مادى\r\nافعال قضايى : چنان كه گذشت اعمالى دماغى است كه داراى اعتبار قانونى مىباشد و از اسباب تعهد و انتقال قرار داده شده است مانند عقد و ايقاعات چنان كه در تعهدات گذشت عقود و ايقاعات بوسيله اراده تحقق مىگردد اراده مركب از قصد و رضا است . « 3 »\r\nهر فعل قضايى را كه صغير بتواند تشخيص دهد و سود و زيان و آثار و احكام آن را بداند مىتواند آن را اراده نمايد يعنى موضوع قصد و انشاء فرد قرار دهد .\r\nبنابراين به‌نظر مىرسد كه مميز مىتواند عقود و ايقاعاتى را واقع سازد كه\r\n\r\n\r\n","description":"","footnote":"\r\n( 1 ) . همان مدرك ، ص 278 .\r\n( 2 ) . دكتر سيد حسن امامى ، حقوق مدنى ، ج 5 ، ص 243 ، انتشارات كتابفروشى اسلاميه .\r\n( 3 ) . همان مدرك ، ص 248 .\r\n","page_name":" 328 ","page_number":328},
  {"content":"\r\n\r\nموجب تصرف در اموال و حقوق مالى او نگردد و خواه مستقيم باشد مانند تعهد به پرداخت مال يا غير مستقيم باشد مانند فسخ معامله ماده ( 1212 ق م ) اعمال و اقوال صغير تا حدى كه مربوط به اموال و حقوق مالى او باشد باطل و بلا اثر است معذلك صغير مميز مىتواند تملك بلاعوض كند مثل قبول هبه و صلح بلاعوض و حيازات مباحات صغير غير مميز براى انجام عمل حقوقى اهليت ندارد . « 1 »\r\nدر پايان يادآورى چند مطلب ضرورى است :\r\n1 - ممكن است بگوييم رشد كه ملاك نفوذ تصرفات مىباشد از نظر زمان و مكان و به حسب مورد تصرف فرق مىكند بنابراين نمىتوان يك مقطع سنى را ملاك و علامت صددرصد حصول رشد در تمام امور بدانيم بطور مثال بچه‌اى كه در محيط تجارى رشد كرده و هر روز در كنار پدر امور تجارى را آموخته با بچه‌اى كه در محيط هنرى و علمى بزرگ شده فرق مىكند .\r\n2 - پرواضح است كه ثمره اين نظريه كه ملاك رشد فكرى است يا نظريه‌اى كه ملاك بلوغ سنى است عموم و خصوص من وجه است چه بسيار مواردى كه بلوغ سنى هست ولى رشد فكرى نيست و گاهى نيز عكس آن صادق است و گاهى نيز همراه با بلوغ سنى رشد فكرى نيز هست .\r\n3 - ممكن است براى حصول رشد علائمى درنظر گرفته شود از جمله بلوغ سنى .\r\n4 - نظر شارع در امور مالى رعايت جنبه احتياط است از اين‌رو در موارد شك بايد احتياط كرد .\r\n5 - اين بحث در حوزه معاملات به معنى عام مطرح است و ربطى به عبادات ندارد از اين‌رو بىشك در وجوب و عدم وجوب تكاليف بلوغ شرعى كه\r\n\r\n\r\n","description":"","footnote":"\r\n( 1 ) . دكتر ناصر كاتوزيان ، حقوق مدنى قواعد عمومى قراردادها ، ج 2 ، ص 18 ، انتشارات طوس .\r\n","page_name":" 329 ","page_number":329},
  {"content":"\r\n\r\nيكى از علامتهاى آن در دختران نه سال كامل و در پسران پانزده سال كامل است ملاك مىباشد .\r\n6 - از جمله مباحثى كه جاى تحقيق و بررسى دارد عبارتست از اينكه اصل در اشارت بعد از بلوغ سنى رشد است و يا عدم رشد .\r\n7 - يكى ديگر از مباحث در خور توجه اين است كه تشخيص چه كسى و يا كسانى ملاك است آيا نظر محكمه و يا نظر عرف و عقلاء و يا نظر طرف عقد و ايقاع .\r\nدر پايان ضمن آرزوى توفيق براى دست‌اندركاران كنگره و اعتراف به قلت بضاعت علمى از خوانندگان محترم مىخواهم با تذكرات سودمند اينجانب را خرسند نمايند .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nجايگاه كودكان مميّز در نظام اسلامى\r\nآية اللّه حاج شيخ محمد صادق سعيدى\r\n\r\n","description":"","footnote":"","page_name":" 331 ","page_number":331},
  {"content":"\r\n . \r\n","description":"","footnote":"","page_name":" 332 ","page_number":332},
  {"content":"\r\n\r\nبسم اللّه الرحمن الرحيم\r\nجايگاه كودكان مميّز در نظام اسلامى\r\nبعد الحمد و الصلاة انسانهاى نابالغ بخش عظيمى از جامعهء انسانى را تشكيل مىدهند و تعداد قابل توجّهى از آنان در عين عدم بلوغ از تميز و تشخيصهاى بالايى برخوردارند كه گاهى به عنوان نوابغ و انسانهاى استثنايى در وفور شناخت و تميز ، از طريق رسانه‌ها و نشريّه‌ها معرّفى مىشوند و آنچه از آيين مقدّس اسلام آسمانى انتظار مىرود آن است كه براى شكوفايى استعدادهاى خدادادى اين قبيل انسانها و تعيين مسيرى صحيح و مستقيم براى ادامهء حركت تكاملى آنان طرحهايى جامع الاطراف و الهى ارائه نموده و از هدر رفتن اين سرمايه‌هاى بهادار پيشگيريهاى لازم را منظور و معمول فرموده باشد و آن تدابير آسمانى اگرچه تا به حال به صورت طرحهاى ويژهء اطفال به طور شايسته و مناسبى تدوين و تأليف نشده است ، ولى به طور متفرّق در سرتاسر فقه مباحثى دربارهء اطفال مميّز مطرح و رهنمودهاى ممكن و مناسب هم ارائه شده است چنان كه در تقريرات بحث معاملات سيّدنا الاستاذ الخويى طاب ثراه چهارده بحث پيرامون اعمال و اقوال صبيان مطرح گرديده و تحقيقات لازم و سودمندى آنچنانكه شأن آن فقيه عديم النظير است ، به عمل آمده است . ولى از آنجا كه طرح تمام آنها خارج از حوصله و مجال اين مقال - كه به مناسبت\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nبرگزارى كنگرهء پانصدمين سال از ميلاد پربار و ميمنت آثار : مولانا المحقّق البارع المولى احمد الاردبيلى مولدا و النّجف مسكنا و مدفنا تقديم مىشود - است ولى به استناد قانون عقلا و قاعدهء شرعى و عقلايى ( الميسور ) سه مبحث نسبتا مهم كه محلّ ابتلاى جامعهء كنونى ايران اسلامى است و مرحوم محقّق اردبيلى دربارهء يكى از آن مسائل ، ديدگاهى خاصّ و مشكل‌گشا دارد ، طرح و ارائه مىشود و پيش از آشنايى با عناوين آن مباحث از ارائهء تحقيقى كوتاه دربارهء واژه‌هاى طفل و صبىّ ناگزير مىباشم .\r\nراغب اصفهانى در مفردات القرآن گويد : « الصّبىّ من لم يبلغ الحلم » يعنى كاربرد اين واژه ، مخصوص كودكان نابالغ است ، مميّز باشند و يا نباشند ، و ابن منظور در لسان العرب دربارهء طفل گويد : « الصّبىّ يدعى طفلا حين يسقط من بطن امّه الى ان يحتلم . »\r\nبنابراين حوزهء استعمال و كاربرد هر دو لفظ مخصوص دوران پيش از بلوغ است و اين دو نام هر كدام اشاره به يكى از ابعاد و ويژگيهاى كودك است و مىتوان گفت صبىّ كه از ريشهء صباوت است . بيانگر جست و خيزهاى بىحساب كودكان و بازيگوشى آنان است و طفل اشاره به بعد نرم و نازپروردگى و شير مست بودن آنها است و شايد كلمهء متداول تپل در فارسى كه دربارهء برخى از انسانهاى فربه به كار مىرود ، با كلمهء طفل در ارتباط باشد و در آيات قرآن كه حامل رسالت و پيامى دربارهء كودكان است ، تنها كلمهء طفل به كار رفته است و از كلمهء صبىّ در اين قبيل آيات قرآن خبرى نيست در حالى كه در لسان روايات اغلب كلمهء صبىّ و صبيان به چشم مىخورد .\r\nو امّا مباحث سه‌گانه :\r\n\r\n1 . عبادات صبىّ مميّز :\r\nمنظور از « عبادت » در اين عنوان ظاهرا همان عبادت بالمعنى الاخص است كه قصد\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nقربت مقوّم آنها است و بدون قصد امتثال محكوم به بطلانند مانند واجبات عبادى . و بديهى است كه اين عنوان فراگير تمام ابعاد مورد بحث نيست ، زيرا فقط شامل قسمتى از تكاليف اسلامى است كه صحّتشان مشروط و منوط به قصد قربت است و شامل محرّمات اسلامى كه تمام و يا اغلب آنها از نوع تكاليف توصلى مىباشند و هدف شارع تحقّق نيافتن آنها در خارج است به هر انگيزه و سببى كه باشد ، نمىشود .\r\nو اين عنوان پاسخگوى موضع شرعى كودكان مميّز در قبال محرّمات الهى نيست ، و ما به منظور هم‌آهنگى با حضرات فقهاى عظام ، همان عنوان رايج را انتخاب نموده ، ولى حوزهء بحث را از انحصار تكاليف تعبّدى درآورده و تا حوزهء محرّمات و مكروهات توصّلى توسعه مىدهيم .\r\nجاى هيچگونه شكّ و ترديد در شمول و فراگيرى عمومات و اطلاقات ادلّهء مكروهات و مستحبّات نسبت به كودكان مميّز نيست ، زيرا عناوين مأخوذه در لسان ادلّه نسبت به آنان از انطباق قهرى برخوردار است و به قول معروف :\r\n« الانطباق قهرىّ و الإحزاء عقلىّ » و در كنار اين مقتضى تامّ الاقتضا خوشبختانه هيچگونه مانع و مزاحمى كه به نحوى از انحا بر عمومات و اطلاقات حكومت و يا موجب تخصيص آنها باشد ، وجود ندارد .\r\nآرى بعضى حديث مشهور « رفع القلم عن الصّبىّ حتّى يحتلم » « 1 » را ناظر به رفع قلم تشريع از كودكان دانسته‌اند . كه در نتيجه كودكان مميّز اگرچه از شعور و شناخت كافى بلكه شناخت بالايى برخوردار باشند و چند روزى معدود تا بلوغ شرعى آنان بيشتر نمانده باشد ، هنوز به منزلهء بهائم و چهارپايانند و تحت پوشش تكليف درنيامده‌اند ، ولى بديهى است كه لسان حديث ، رفع لسان امتنان است . يعنى با آن حديث چيزهايى برداشته مىشود كه از رفع آنها احسانى خاص\r\n\r\n\r\n","description":"","footnote":"\r\n( 1 ) . وسائل الشيعه ، باب 4 ، من ابواب مقدمة العبادات ، حديث 10 .\r\n","page_name":" 335 ","page_number":335},
  {"content":"\r\n\r\nو انعامى چشمگير دربارهء شخص مرفوع القلم حاصل آيد ، و امتنان از ريشهء منّت است و آن به معناى انعام و احسان است و خيلى روشن است كه برداشتن اصل تكليف و تشريع از يك عدّه نوجوانهاى مميّز و مستعد و با نشاط كه آمادگى شايانى براى فعليّت بخشيدن به تمام استعدادهاى خدادادى خود را دارند ، نه تنها موجب امتنان نيست ، بلكه خلاف امتنان و موجب بخل و منع فيض از زمينه‌هاى مستعدّ و مساعد است و آن خلاف رحمت رحيميّهء الهيّه است .\r\nبه عبارتى كوتاه ، حديث رفع القلم از كودكان مميّز ناظر برفع الزام است و در مورد مستحبّات و مكروهات الزامى وجود ندارد و سالبه منتفى به انتفاى موضوع است و امّا شمول اطلاقات و عمومات ادلّهء احكام الزاميّه مانند وجوب و حرمت نسبت به كودكان مميّز نيز جاى هيچگونه دغدغهء معقولى نيست و احتمال انصراف ادلّه به انسانهاى بالغ غير قابل اعتنا و از نوع انصرافات بدوى برخواسته از انس ذهن كه آن هم معلول غلبهء وجودى انسانهاى بالغ در مقايسه با انسانهاى غير بالغ است ، مىباشد و با توجه به حديث رفع القلم عن الصّبىّ كه با درنظر گرفتن امتنانى بودن آن ناظر به رفع الزام و يا عقوبتهاى ناشى از آن است و مقتضاى جمع عرفى بين عمومات و اطلاقات ادلّهء احكام الزامى ، و حديث مزبور كه متكفّل رفع الزام است ، حمل عمومات و اطلاقات ادلّه واجبات و محرّمات بر استحباب و كراهت در مورد اطفال مميّز است و در نتيجه آنچه بر انسانهاى بالغ حرام و يا واجب است ، بر مميّزان نابالغ مكروه و مستحبّ است .\r\nبنابراين عبادات صبيان مميّز مشروع و مأمور به و از شبههء تمرينيّت و صورى بودن بر كنار و عند اللّه مثاب و مأجور خواهند بود و ابواب خير و سعادت به روى آنان مفتوح و در كاروان تكامل در كنار انسانهاى بالغ متناسب با استعداد خدادادى خويش پيش مىروند . « انا انزلنا  مِنَ السَّماءِ ماءً فَسالَتْ أَوْدِيَةٌ بِقَدَرِها . . . »  « 1 »\r\n\r\n\r\n","description":"","footnote":"\r\n( 1 ) . سورة الرّعد ، آيهء 17 .\r\n","page_name":" 336 ","page_number":336},
  {"content":"\r\n\r\n\r\n2 . جنايات كودكان مميّز\r\nجنايات بر دو قسم است :\r\n1 - جانى مانند ايجاد نقص عضو و يا قتل نفس محترمه بدون حق و مجوّز شرعى .\r\n2 - مالى مانند اتلاف مال مسلمان بدون اذن مالك و ساير مجوّزات شرعى .\r\nبديهى است كه شمول و فراگيرى ادلّهء ارتكاب جنايات بدنى و مالى ، نسبت به كودكان مميّز ، در كمال وضوح و نهايت مسلّميّت است ، زيرا اين بحث يكى از صغريات كبراى كلّى مسلّمى است كه مورد اجماع و قبول همگان است و آن عبارت است از اينكه در احكام شرعيّهء وضعيّه از قبيل : ضمانات ، جنايات ، تنجّسات ، تطهّرات و تملّكات كه معلول و مسبّب اسباب و علل شرعى آنها مانند غصب و اتلاف و مدخول واقع شدن يك انسان و رسيدن يكى از اعيان نجسه و يا متنجّسه با شرايط لازم به بدن انسان است ، فرقى بين بالغ و غير بالغ و عالم و جاهل و عامد و ساهى نيست و حتى در شمول اين احكام وجود شرايط تكليف نيز معتبر نمىباشد ، نهايت در جنايات بدنى بين عمد و خطا و داشتن و نداشتن قصد ، تفاوت وجود دارد . كه در ارتكاب عمدى قصاص است و در خطا ديه آن هم بر عاقله ولى نسبت به اطفال ارتكاب عمدى ايشان ، خطئى تلقى گرديده و به جاى قصاص ، هميشه ديه پرداخت مىشود و آن هم نه بر عهدهء خودشان ، بلكه بر عاقلهء آنان ، ولى در جنايات مالى ، اتلاف و يا وضع يد بر مال غير ، تمام موضوع است و فرقى بين عمد و خطا نيست . و ضمانت متوجه به خود كودك است و در صورت وجود ولىّ شرعى وى مىتواند از مال كودك برداشته و به صاحب مال تلف شده مثل و يا قيمتش را بپردازد و در صورت نبود و يا عدم دسترسى به ولىّ شرعى ، شخص كودك به مقتضاى حديث رفع قلم هيچگونه الزامى به پرداخت غرامت پيش از بلوغ ندارد و پس از بلوغ تكليف الزامى اداى عوض مال ديگران در اسرع اوقات به\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nوى متوجه مىشود ، پس كودكان مميّز مشمول ادلهء ضمان غصبى و يا اتلافى مىباشند ، نهايت قبل از بلوغ الزامى به پرداخت غرامتها ندارند و تا دوران بلوغ ، فرا رسيد ، احكام تكليفى لزوم پرداخت به آنان متوجه و غير قابل تأخير خواهد بود .\r\n\r\n3 . معاملات كودكان مميّز :\r\nمرحوم محقق حلى در شرايع و علّامه در قواعد در كتابهاى تجارة و بيع ، فتواى صريح به بطلان معاملات صبىّ مميّز حتّى با اذن ولىّ شرعى داده‌اند .\r\nو مرحوم شهيد ثانى در كتاب الرّوضة البهيّه در كتاب تجارت ، صبىّ مميّز را مسلوب العبارة و الاعتبار دانسته و بيع او را مطلقا باطل اعلام كرده است ، مرحوم صاحب الجواهر بر فتواى محقق در شرايع اجماع ، بلكه ضرورت فقهى را ادعا كرده‌اند و اين در حالى است كه مرحوم محقّق در كتاب العاريه شرايع ، عاريه دادن كودك مميّز را با اذن ولىّ شرعى جايز دانسته و در بحث اجارهء شرايع ، صحّت اجارهء صبىّ مميّز را مورد ترديد قرار داده و فتوا به بطلان نداده است . و همچنين مرحوم علّامه در كتاب الاجارهء قواعد ، در صحّت اجارهء صبىّ مميّز با اذن ولىّ ، ابراز اشكال فرموده و در عين حال از دادن فتواى بطلان خوددارى فرموده است .\r\nمرحوم محقّق اردبيلى - قدّس سرّه - با آن ديدگاه ويژه‌اى كه برخاسته از قوّهء قدسيّه و شهامت إفتايى و سعهء صدر در برخورد با مسائل و حوادث واقعه است ، بر آن شدند كه آن سالبهء كلّيه‌اى كه در فتاواى محقّق و علّامه در شرايع و قواعد در كتابهاى بيع و تجارت به چشم مىخورد ، و از سوى ديگران ادّعاى اجماع بلكه ضرورت فقهى نسبت به آنها شده بود ، با اثبات يك موجبهء جزئيّه كه حدّاقل صحّت معاملات كودكان مميّز با اذن ولىّ شرعى باشد ، نقض نمايد .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nو براى اين منظور ادلّهء آنان را نسبت به آن سالبهء كلّيه در كتاب مجمع البرهان در مباحث شرائط المتعاقدين از كتاب « بيع » ، نقل و سپس مورد نقد و خدشه قرار داده‌اند و در اين باره اوّلا مبادرت به نقل ادّعاى اجماع در كتاب « تذكره » از سوى علّامهء حلّى كه فرموده : « الصّغير محجور عليه بالنّص و الاجماع سواء كان مميّزا او لا فى جميع التّصرّفات » مىكند ولى نسبت به اين اجماع ابراز خوش‌بينى و اعتماد نفرموده ، زيرا اوّلا خود علّامه در كتاب « تذكره » عين مورد اجماع را زير سؤال برده و فرموده است :\r\n« و هل يصحّ بيع الصّبىّ المميّز و شرائه باذن الولىّ ؟ » و سپس فرموده است : « الوجه عندى انّه لا يصحّ و لا ينفذ » و در جاى ديگر فرموده است : « و فى وجه لنا جواز بيعه اذا بلغ عشرا » كه اين عينا همان مضمون مرسلهء مبسوط است و دلالت به عدم اصالت اجماع دارد ، و گرنه طرح هرگونه سؤال در مورد احكام اجماع مسلّمه روا نيست .\r\nمضافا چنان كه گفته شد مرحوم محقّق حلّى و علّامه در موارد مشابه مانند اجاره و عاريه ، فتوا به صحّت معاملات صبىّ داده و يا دست كم فتوا به بطلان نداده‌اند و پس از ايراد خدشه در اجماع ، مبادرت به نقل آياتى كه در اثبات اين سالبهء كليّه به آنها استدلال شده است ، فرموده‌اند مانند آيهء كريمهء :  « وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ »  « 1 » كه صريحا سپردن اموال ايتام را به آنان پيش از بلوغ منع فرموده و پس از بلوغ نيز ، داشتن رشد لازم را شرط برگرداندن اموال به آنان دانسته است .\r\nسپس مرحوم محقّق اردبيلى فرموده است : بديهى است ممنوعيّت سپردن اموال به صغار ، هيچگاه مستلزم ممنوعيت آنان از انشاى معاملات نسبت به اموالى كه در تصرّف ولىّ شرعى آنها است ، آن هم در چهارچوب شرايط\r\n\r\n\r\n","description":"","footnote":"\r\n( 1 ) . النّساء ، آيهء 6 .\r\n","page_name":" 339 ","page_number":339},
  {"content":"\r\n\r\nو قيمتهاى تعيين شده از سوى ولىّ شرعى نخواهد بود .\r\nو سپس به بررسى پشتوانه‌هاى روايى و حديثى ، اين سالبهء كليّه كه محصولى جز مسلوب الاعتبار بودن عبادات صبىّ مميّز ندارد ، پرداخته . و در عبارتى كوتاه و فشرده فرموده است : « و عدم الاخبار » و با اين تعبير قصور سندى و دلالى آنها را در حدّى دانسته كه وجود آنها را در اين رابطه كالعدم تلقّى فرموده است و هيچگونه ذكر تفصيلى از آنها به ميان نياورده است ، ولى با مراجعه به كتب مبسوطه مانند « جواهر الكلام » و « مكاسب محقّق انصارى » آن روايات سه دسته مىباشند :\r\n1 - رواياتى كه جواز و نفوذ امر صبيان را در همه‌جا و يا در خصوص بيع و شرى منوط به داشتن بلوغ سنّى پانزده سال و يا بروز احتلام دانسته‌اند ، مانند روايت حمران و يا حمزة بن حمران : « انّ ابا جعفر عليه السلام قال : . . . الغلام ، لا يجوز امره فى البيع و الشّراء و لا يخرج من اليتم حتّى يبلغ خمس عشر سنة . » « 1 »\r\nو روايت عبد اللّه بن سنان : « عن الصّادق عليه السّلام انّه سئل ابى و انا حاضر عن اليتيم متى يجوز امره ؟ قال ( ع ) : حتّى يبلغ اشدّه . قال : ما اشدّه ؟\r\nقال ( ع ) : احتلامه . . . » « 2 »\r\nو اين روايات علاوه بر ضعف سند ، كه مرحوم صاحب الجواهر بدان اعتراف فرموده - ولى با اعتماد به جبران ضعف سند ، به عمل اصحاب بسنده و دلخوش كرده است ، در حالى كه جبران ضعف سند ، به عمل اصحاب ، در مورد احراز و مسلّميّت استناد اصحاب به آن روايات است و تنها مطابقت روايات با فتاواى اصحاب بدون اطمينان و اعتماد باستناد اصحاب در فتاوى به اين روايات از نظر همگان كافى و جبران كننده نيست - از نظر دلالت هم با\r\n\r\n\r\n","description":"","footnote":"\r\n( 1 ) . وسائل الشيعة ، ج 13 ، ص 142 ، باب 2 ، من ابواب الحجر ، حديث 1 .\r\n( 2 ) . همان ، ح 5 .\r\n","page_name":" 340 ","page_number":340},
  {"content":"\r\n\r\nمورد ادّعا ، سازش و هم‌آهنگى لازم را ندارد . زيرا آنچه در اين روايات منوط و مرهون بلوغ است ، جواز امر صبيان است ، و آن به معناى نفوذ خواسته‌هاى كودكان و استقلال آنان ، در تصميم‌گيرى و انجام معاملات است . و اين مضمون منافاتى با صحّت انجام معاملات كودكان بدون هيچگونه استقلال ، زير نظر ولىّ شرعى ندارد .\r\n2 - رواياتى كه دلالت بر رفع قلم از كودكان دارد كه صاحب الوسائل آنها را در باب 4 من ابواب مقدمة العبادات و در باب 36 من كتاب القصاص آورده است .\r\n« مرفوع القلم » بودن كودكان را به معناى مسلوب الاعتبار و يا بىارزش بودن گفته‌هاى آنان تفسير و توجيه كرده‌اند ، ولى اين روايات علاوه بر ضعف سند ، يكى به خاطر محمد بن عبد اللّه الحضرمى و ديگرى ابا البخترى ، چنان كه قبلا اشاره شد لسان اين روايات ، لسان امتنان و تسهيل امور بندگان است . بنابراين بايد از دوش آنان ، بارى برداشته شود كه جنبهء احسان و إنعام نسبت به آنان داشته باشد . و آن تنها برداشتن مؤاخذه و عقوبت و يا به عبارت سالم‌تر برداشتن الزام از دوش اطفال است و اين مضمون هيچگونه اصطكاك و منافاتى با صحّت معاملات آنان ندارد . زيرا ممكن است معامله نقش شرعى خودش را ايفا كند و در عين حال نسبت به كودك هيچگونه الزامى متوجه نشود ، بلكه در صورت دسترسى به ولىّ شرعى ، الزام به تحويل و عمل به تعهّدات ، متوجّه ولى شرعى باشد و يا موكول به بالغ شدن كودك گردد ، چنان كه اگر به نحوى سبب جنابت در كودك محقق شد ، حدث جنابت در كودك تحقق مىيابد ، ولى پيش از بلوغ هيچ نوع الزامى به انجام غسل و رفع حدث مزبور نخواهد داشت .\r\n3 - رواياتى كه دلالت بر مساوات و يكسان بودن اقوال و افعال عمدى كودكان با اقوال و افعال خالى از قصد و مقرون به غفلت است ، بنابراين اقوال صادره از كودكان نمىتواند نقش مطلوب را ايفا نمايد ، زيرا در الفاظ متداول در\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nمعاملات توجه به مضامين و قصد ايجاد آنها به وسيلهء آن الفاظ در عالم اعتبار ، ضرورت و لزوم دارد ، بنابراين گفتار صبيان مميّز در معاملات فاقد اعتبار و ارزش شرعى است .\r\nولى آنچه مسلّم به‌نظر مىرسد آن است كه مفاد اين روايات در غير جنايات جانى و بدنى ، حتّى در موارد غصب و اتلاف مال مسلمان ، كاربردى ندارد .\r\nزيرا مسلّم است كه كودك مميّز ، كه عباداتش شرعى است ، اگر واجبى از واجبات غير ركنى نماز را عمدا ترك كند ، نمازش مسلّما باطل است و هيچگاه نمىتوان به استناد اين روايات ، ترك عمدى او را مانند ترك سهوى تلقّى كرد و با استمداد از حديث « لا تعاد » ، و غيره ، بر چنين نمازى مهر صحّت زد و يا در باب صوم ، انجام مفطر عمدى كودك مميّز را ، سهوى تلقّى كرد و روزه‌اش را محكوم به صحّت دانست و علّت اختصاص اين روايات به باب جنايات ، آنكه در بعضى از آنها مانند : روايت محمّد بن مسلم عن ابى عبد اللّه عليه السلام : « قال عمد الصّبىّ و خطاؤه واحد » « 1 » گرچه مطلق است و اختصاص به باب خاصّى ندارد ، ولى در روايت اسحاق بن عمار : « عن جعفر عن ابيه ان عليّا ( ع ) كان يقول عمد الصّبيان خطأ يحمل على العاقلة » « 2 » ، اضافه‌اى وجود دارد كه مىتواند مبيّن و مفسّر روايت اوّل كه فاقد اين اضافه است ، باشد و محصّل اين جمع و تفسير ، اختصاص روايات به باب جنايات است .\r\nعلاوه بر آن در اين قبيل تنزيلات كه طرفين تنزيل ، امر وجودى مىباشند بايد هركدام داراى احكامى مخصوص باشند تا تنزيل صورت معقولى داشته باشد و اين مخصوص باب جنايات است ، كه عمد آن قصاص مىطلبد\r\n\r\n\r\n","description":"","footnote":"\r\n( 1 ) . وسائل الشيعه ، ج 19 ، ص 307 .\r\n( 2 ) . همان مأخذ .\r\n","page_name":" 342 ","page_number":342},
  {"content":"\r\n\r\nو غير عمد آن موجب ديه ، و آن هم بر عاقله است . و در غير جنايات اين چنين زمينه‌اى وجود ندارد ، بنابراين ، اين گونه روايات هيچگاه نمىتوانند بىارزش بودن گفتار كودكان مميّز را اثبات كنند ، زيرا آنچنان نيست كه گفته‌هاى خالى از قصد ، در معاملات ، آثار شرعى خاصّى داشته باشند ، بلكه فاقد هرگونه اثر بوده و كالعدم تلقّى مىشوند .\r\nتا اينجا تفسير و توضيحى بود دربارهء فرمايش محقّق اردبيلى ، كه روايات مورد استناد آن سالبهء كليّه را كه لازمه‌اش مسلوب الاعتبار بودن گفته‌هاى كودكان مميّز است ، از نظر سند و يا دلالت و يا هر دو ، فاقد ارزش مىداند و پس از اثبات بىاساس بودن آن « سالبهء كليّه » در مقام اثبات « موجبهء جزئيه » كه صحّت معاملات صبّى مميّز با اذن ولىّ شرعى باشد ، برآمده و پيش از هر چيز به بناى عقلا كه زيربناى عمومات و اطلاقات ادلّهء شرعى در باب معاملات است ، استناد كرده و اضافه مىكند كه برخى از نابالغان در شناخت و تشخيص نفع و ضرر از بسيارى از سالمندان پيشرفته‌تر هستند و در مبانى عقلا از آن جهت كه عقلا مىباشند ، تعبّد راه ندارد .\r\nو سپس با استدلال به قرآن و حديث به مدّعاى خود ، استحكام بيشترى بخشيده است . امّا قرآن ، همان كريمهء سورة النّساء :  « وَ ابْتَلُوا الْيَتامى حَتَّى إِذا بَلَغُوا النِّكاحَ . . . »  را مطرح كرده كه مقصود از يتامى ، همان كودكان نابالغند و نداشتن پدر ، خصوصيتى ندارد و مضمون آيه ، آن است كه آنان را در حال صغر آزمايش نمايند تا ميزان رشد آنان ، نمايان گردد و يكى از صور آزمايش ، وادار كردن آنها است به انجام معاملات ، كه اصطلاحا اين قبيل معاملات را معاملات اختبارى مىنامند . زيرا بيانگر استعدادهاى اقتصادى آنها است . و حمل نمودن آيه را بر انجام مقدمات معامله ، توسط كودكان و اجراى اصل معامله توسط اولياى آنان ، ارتكاب خلاف ظاهر است بدون دليل . زيرا ظاهر آيه انجام اصل معاملات توسط شخص كودك است .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nو امّا روايات : تعدادى روايات است كه محقّق اردبيلى از آنها تعبير به روايات استثنايى نموده است و اين تعبير را از عبارت مرحوم علّامه در « تذكره » گرفته است آنجا كه فرموده : « الصّغير محجور عليه بالنّصّ و الاجماع سواء كان مميّزا اولا ، فى جميع التّصرّفات الّا ما استثنى كعباداته و اسلامه و احرامه و تدبيره و وصيّته و ايصال الهديه و اذنه فى دخول الدّار على خلاف فى ذالك » و از آن روايات ، تنها به روايات وصيّت كه در كتاب وسايل الشيعه باب 44 فى احكام الوصايا آمده است ، بسنده نموده و براى اثبات مدّعى كفايت كرده است .\r\nمرحوم « صاحب الحدائق » خرّيت صناعت اجتهاد و حديث دربارهء صحّت و اصالت آن روايات مىگويد : « هذا ما حضرنى من اخبار المسأله و هى ظاهر الدّلالة فيما ذكره المشائخ ، المتقدّم ذكرهم ، و هو ظاهر الصّدوق قدّس سرّه ايضا حيث نقل جملة منها فى كتابه من غير تعرض لردّها و لا لطعن فيها بوجه » و پس از تأييد اين روايات شديدا متعرّض ابن ادريس حلّى شده كه ايشان اين احاديث معتبر را به علّت تعارض با روايات ، « ممنوع المداخلة بودن كودكان مميّز » طرح كرده ، زيرا نوبت به طرح روايات نمىرسد . از آن جهت كه نسبت اين روايات به روايات محجور بودن كودكان ، از نوع « نسبت خاص به عام » است و ادلّهء خاصّه نسبت به عمومات از حقّ مسلّم تقدّم برخوردارند و در آخر ، اين كنارگذارى روايات را ، پديده‌اى ناشى از اعتقاد ابن ادريس به عدم حجيّت اخبار آحاد دانسته و اين مبناى اصولى را ، اصلى غير اصيل وانمود كرده است . و سپس دربارهء محتواى اين روايات اظهارنظر مىفرمايد :\r\n« لا يخفى على المتأمّل فى هذه الاخبار انّه متى ضمّ بعضها الى بعض مطلقها الى مقيّدها و مجملها الى مفصّلها و عامّها الى خاصّها فانّه ينتج لنا جواز وصيّة ابن عشر سنين اذا كان ذا تمييز و كانت وصيّته موافقة لوصيّة العقلاء من\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nوضع الاشياء موضعها و هو المشار اليه بالوصيّة بالمعروف ، يعنى بين العقلاء » « 1 » و ما از تمام آن روايات به دو روايت زير اشاره مىكنيم :\r\n1 - صحيحة زرارة عن ابى جعفر ( ع ) : « اذا اتى على الغلام عشر سنين فانّه يجوز له فى ماله ما اعتق او تصدق او اتى على حدّ معروف و حقّ فهو جائز » « 2 » كه در اين حديث بخش مهمّى از تصرّفات مالى را براى كودك دهساله ، كه اغلب مميّز مىباشد ، مجاز دانسته‌اند .\r\n2 - صحيحة ابى بصير عن ابى عبد اللّه انّه قال : « اذا بلغ الغلام عشر سنين و اوصى بثلث ماله فى حقّ جازت وصيّته . » « 3 »\r\nكه حضرت در اين حديث وصيّت به ثلث ما ترك در هر حدّى كه باشد ، مجاز و مشروع وانمود كرده‌اند . و مرحوم محقّق اردبيلى از اين روايات و امثال آنها چنين استنباط مىكند ، كه چنانچه اطفال نابالغ در عالم اعتبار شرعى ، فاقد صلاحيّت تصدى معاملات مىبودند و با اطفال غير مميّز و بهائم يكسان مىبودند ، هيچگاه معقول نبود - اگرچه در يك مورد هم باشد - اجازهء تصدّى و تصميم‌گيرى در اموال به كودكان مميّز داده شود . زيرا اين بمثابه احكام عقليّه است كه تخصيص‌پذير نيست ، بنابراين به وضوح درك مىشود كه سلب صلاحيّت و اعتبار از عبادات نابالغان ، اگرچه در تميز و تشخيص به مقامى و الا نائل شده باشند ، توهمى بىاساس و غير قابل قبول است . پس صلاحيت و اعتبار گفته‌هاى كودكان مميّز ، كه مورد تأييد و قبول عقلاى عالم مىباشند ، از سوى شرع مقدّس به هيچ وجه ابطال نشده . بلكه اطلاقات و عمومات ادلّهء معاملات از كتاب و سنّت امضا و تأييدى بر بناى عقلا خواهد بود .\r\n\r\n\r\n","description":"","footnote":"\r\n( 1 ) . الحدائق ، ج 22 ، ص 411 .\r\n( 2 ) . وسائل الشيعة ، باب 44 ، فى احكام الوصايا ، حديث 2 .\r\n( 3 ) . وسائل الشيعه ، باب 44 ، من احكام الوصايا ، حديث 2 .\r\n","page_name":" 345 ","page_number":345},
  {"content":"\r\n\r\nاين سطور ، حسب الامر حضرت آيت اللّه استادى دام علاه ، مسؤول محترم كنگرهء مرحوم محقق اردبيلى ( كه معظّم‌له شايستگى به حقّ مديريت خودشان را در كنگرهء باشكوه مرحوم شيخ مفيد به اثبات رسانده‌اند و از آن تاريخ به بعد بايد گفت :\r\n « هذه من علاه احدى المعالى » * « و على هذه فقس ما سواها » ) \r\nتحرير يافت .\r\nمشهد مقدّس ليلهء پانزدهم شهر رمضان المبارك 1416 ه . ق\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n\r\nقبله عراق از ديدگاه مقدس اردبيلى قدّس سرّه\r\nحجة الاسلام و المسلمين على زمانى قمشه‌اى\r\n\r\n","description":"","footnote":"","page_name":" 347 ","page_number":347},
  {"content":"\r\n . \r\n","description":"","footnote":"","page_name":" 348 ","page_number":348},
  {"content":"\r\n\r\n\r\nمقدمه\r\nمقدس اردبيلى احمد بن محمد ( م 933 ه ) كه هاله‌اى از قداست ، معنويت و نور سرتاسر خرمن وجودش را دور زده و همهء دين‌باوران را وامدار خويش ساخته از برجسته‌ترين شخصيتهاى فرهيخته اسلام و جهان انسانيّت است ، خورشيد تابناك و فروزنده وجودش در فلك پارسايى و تحقيق به اوج شكوهمندى رسيده و شعاع پرفروغش عالم فقه ، اخلاق و عرفان زلال را پرتوافكن است ، والايى مقام او به حدّى است كه علامه مجلسى « ره » او را با واژه‌هاى ورع ، تقوى ، زهد و فضل قرين ساخته و همسان او را در ميان پيشينيان و متأخران به گوش نشنيده است او به ملاقات حضرت ولى اللّه اعظم نايل آمده ، قفلهاى روضه مقدسه علوى عليه السّلام بر او گشوده شده و با امام عليه السّلام تكلم داشته است ، در روضات الجنات نيز اخلاق نيكوى او را مانند پيامبر اسلام صلّى اللّه عليه و آله شجاعت او را گونه على عليه السّلام ، وجود و بخشش او را حاتم دوران قلمداد كرده است . و افزونتر از همه صاحب تاريخ اردبيل طراز وجود با عظمت او را « اسوه » خاطر نشان ساخته است . « 1 » با\r\n\r\n\r\n","description":"","footnote":"\r\n( 1 ) . مقدس اردبيلى ، مقدمه زبدة البيان فى احكام القرآن ، طبع مكتبه مرتضويه ، تهران ، 1386 ه مقدس اردبيلى ، مقدمه مجمع الفايدة و البرهان ، نشر جامعه مدرسين قم ، 1403 ه .\r\nفخر الدين موسوى اردبيلى نجفى ، تاريخ اردبيلى ج 1 ، از ص 48 تا 72 ، مطبعة الادآب نجف اشرف ، 1388 ه ، 1347 ش\r\n","page_name":" 349 ","page_number":349},
  {"content":"\r\n\r\nاين وجود ديگر نيازى نيست ما از ساختار با سعادت و خجسته زندگى او سخنى به ميان بياوريم . از اين‌رو خامه را در اين سو درهم مىپيچيم و از ديگر سوى رخت را به ساحل درياى ژرف فقاهت او مىافكنيم ، باشد كه از اين درياى شيرين و خوشگوار با جرعه‌اى كامياب گرديم .\r\n\r\nنگاهى به دو كتاب مقدس اردبيلى « ره »\r\nمولى احمد اردبيلى « ره » كتابى با عنوان زبدة البيان فى احكام القرآن پيرامون تفسير آيات الاحكام به نگارش آورده ، او اين كتاب را از وضوء و تيمّم آغاز و به كتاب قضا و شهادت پايان بخشيده است ، وى كوشيده است احكام فقه شيعه را از آيات قرآن استنباط كند و احيانا به نقل و نقد اقوال فقها پرداخته است . او همچنين كتابى به عنوان مجمع الفايده و البرهان در شرح كتاب ارشاد الاذهان ، تأليف علّامه حلى ، حسن بن يوسف « ره » ( 648 - 726 ه » نگاشته كه ما از ميان اين دو كتاب مسأله قبله‌شناسى در ناحيه عراق را در دو بخش مورد پژوهش قرار خواهيم داد .\r\n\r\nبخش اوّل آيات قبله :\r\nاردبيلى قدّس سرّه نخست آيات قرآن درباره قبله را به قلم آورده كه از آن جمله است آيه :\r\n « قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها ، فَوَلِّ وَجْهَكَ شَطْرَ الْمَسْجِدِ الْحَرامِ وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ وَ إِنَّ الَّذِينَ أُوتُوا الْكِتابَ لَيَعْلَمُونَ أَنَّهُ الْحَقُّ مِنْ رَبِّهِمْ وَ مَا اللَّهُ بِغافِلٍ عَمَّا يَعْمَلُونَ »  ، ( بقره / 144 ) .\r\nيعنى ما توجه تو را بر آسمان به انتظار وحى و تغيير قبله بنگريم ، و البته روى تو به قبله‌اى كه بدان خشنود شوى بگردانيم ، پس روى كن به طرف مسجد الحرام ، و شما مسلمانان نيز هركجا باشيد در نماز روى بدان جانب كنيد ، و گروه اهل\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nكتاب به خوبى مىدانند كه اين تغيير قبله به حق و راستى از جانب خدا است نه به دلخواه كسى ، و خدا از كردار آنان غافل نيست .\r\nاو سپس به بيان آيه و شرح واژه‌ها پرداخته و در اين اثناء كلامى را از محقق ثانى نقل و نقد كرده آنگاه نگاهى به حديثى كه در تفسير مجمع البيان آمده انداخته و پس از مناقشه در سند و متن فرموده است :\r\n« و اما امر قبله بنابر كمى دليل و آنچه من بدست آورده‌ام - با توجه به اهتمام شارع به بيان احكام و حتى مستحبات - جدّا وسعت دارد بگونه‌اى كه با ادنى توجّه مناسب به بيت اللّه الحرام كفايت مىكند .\r\nاما دليل آن كم است بدين جهت كه آيه در غايت اجمال است ، زيرا چه كسى مىداند كه جهت مسجد الحرام كجاست ، بر فرض كسى در مدينه بداند سمت قبله را امّا حال همهء آفاق چگونه بدست مىآيد ؟ .\r\n\r\nاخبار قبلهء عراق :\r\nعلّامه حلى « ره » در متن مىفرمايد : « و علامة العراق و من والاهم جعل الفجر على المنكب الأيسر و المغرب على الايمن و الجدى بحذاء المنكب الايمن » :\r\nمرحوم اردبيلى مىفرمايد : حال اين علامات معلوم نيست و ميان آنها تدافع است . وى سپس دو حديث در اين زمينه نقل كرده يكى از تهذيب شيخ طوسى « ره » از طاطرى از جعفر بن سماعه از امام باقر يا امام صادق عليهما السّلام قال سألته عن القبله ؟ فقال ضع الجدى فى قفاك و صلّ . « 1 » يعنى از امام از قبله پرسيدم فرمود ستاره جدى را در پشت سرت قرار ده و نماز بگذار . و حديث ديگرى از مرحوم صدوق از كتاب شريف من لا يحضره الفقيه بدون سند كه\r\n\r\n\r\n","description":"","footnote":"\r\n( 1 ) . محمد بن الحسن الحر العاملى ، وسايل الشيعه ، باب 5 از ابواب قبله حديث 1 و 2 ، ط ، 1 ، مهر قم ، تحقيق مؤسسه آل البيت قم ، 1409 ه .\r\n","page_name":" 351 ","page_number":351},
  {"content":"\r\n\r\nمردى از امام صادق عليه السّلام سؤال مىكند : انّى اكون فى السفر و لا اهتدى الى القبله باللّيل ، فقال أتعرف الكوكب الذى يقال له جدى ؟ قلت نعم ، قال : اجعله على يمينك و اذا كنت فى طريق الحج فاجعله بين كتفيك « 1 » من در سفرم و در شب قبله را نمىدانم ، امام عليه السّلام در پاسخ فرمود : آيا ستاره‌اى كه به او جدى گفته مىشود را مىشناسى ؟ مرد گفت : بلى ، فرمود : آن را بر طرف راستت قرار ده ، و اگر در راه حج باشى ميان دو كتفت قرارش ده .\r\nمرحوم مقدس هر دو حديث را از ناحيهء سند و متن مردود دانسته و از ناحيه سند گفته است طاطرى در حديث ثقه است اما واقفى است ، عناد او در مذهب خويش و تعصب او نسبت به امامى مذهبان سخت است . به علاوه جعفر بن سماعه نيز واقفى است ، حديث دوم نيز از ناحيه سند مجهول است گرچه صدوق « ره » نقل كرده است ، وى سرانجام چنين نتيجه گرفته است كه از خداوند حكيم عالم بعيد است چنين امر سنگينى را با اين ادلّه تكليف كند .\r\nاما از ناحيه دلالت خدشه در اين است كه معلوم نيست كه در كدام شهر و در كدام وقت است و با توجه به وسعتى كه جانب راست و پشت وجود دارد اينها دليل آن است كه قبله وسعت دارد افزون بر اين اخبار صحيحه‌اى دلالت دارند كه ميان مشرق و مغرب قبله است و آيه ( يعنى آيه :  وَ حَيْثُ ما كُنْتُمْ فَوَلُّوا وُجُوهَكُمْ  شطر المسجد الحرام . « بقره / 150 » ) هم در گسترش جهت قبله ظهور دارد .\r\nاو سپس احاديثى كه دلالت دارند نماز نبايد به جهت غير قبله واقع شود و نبايد انسان از قبله منحرف شود همه را حمل بر استحباب كرده « محمولة\r\n\r\n\r\n","description":"","footnote":"\r\n( 1 ) . محمد بن الحسن الحر العامل ، وسايل الشيعه ، باب 5 از ابواب قبله حديث 1 و 2 ، ط ، 1 ، مهر قم ، تحقيق مؤسسه آل البيت قم ، 1409 ه\r\n","page_name":" 352 ","page_number":352},
  {"content":"\r\n\r\nعلى الاستحباب عن القبلة المعتبرة عندهم . . . » ، و يا مربوط دانسته به كسى كه به قبله آگاه است گرچه اين آگاهى را از راه علم هيأت با مهارت لازم كسب كرده باشد .\r\n\r\nبررسى سخن :\r\nالف ) : آنچه فرمود ميان اين علامات تدافع است صحيح است و اشكالى بر او وارد نيست زيرا اگر مراد از مشرق و مغرب ، مشرق و مغرب اعتدال باشد ( جايى كه خورشيد در اول فروردين و اول مهرماه از آن‌جا طلوع و غروب مىكند ) در اين صورت با قرار دادن جدى - بعنوان علامت دوم - محاذى شانه راست سازش ندارد ، يعنى طلوع و غروب در اين فرض ، مستلزم اين است كه جدى ميان دو كتف قرار گيرد كه در نتيجه ، نماز به جانب جنوب واقع شده و بيش از يك هزار و هفتصد و شصت كيلومتر ( 1760 ) تقريبا از قبله انحراف دارد .\r\nو اگر مراد مشرق و مغرب عرفى باشد لازم مىآيد قبله ، هر روز در تغيير باشد زيرا سعه و گسترش مشرق و مغرب در يك سال بيش از چهل و شش درجه ( 46 ) است . و سخنان ديگر : پس اين دو علامت بر جهت قبله عراق ناهماهنگ‌اند .\r\nب ) : اما آنچه را از ناحيه سند خبر و واقفى بودن راويان سبب ضعف و اشكال خبر دانست ، اين اشكال بر اساس مبانى اصولى ايشان بوده است كه مىفرمايد راوى خبر بايد امامى ، موثق و عادل باشد ، ليكن اين مبنا در اين زمان مورد خدشه است ، زيرا فقهاى اين عصر برآنند كه راوى بايد راستگو باشد ، فراموشكار نباشد و حديث را دقيقا ضبط كرده باشد كه در اين صورت به حديث عمل مىشود گرچه خود راوى ، فاسد العقيده باشد ، يعنى ملاك عمل وثاقت مخبرى نيست بلكه وثاقت خبرى است ، بنابراين از ناحيه واقفى\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nبودن ضررى به حديث وارد نمىشود گرچه از ناحيه متن داراى اجمال است ، ولى دليل بر عدم اجتهاد در تحصيل قبله هم نمىشود .\r\nج ) : فرمود اخبار صحيحه‌اى ميان مغرب و مشرق را قبله معرفى كرده همچنين آيه ( بقره / 144 و 150 ) ظهور در وسعت دارد .\r\nبايد عرض كرد اين ظهورات و اطلاقات همه بدوى است و قابل عمل نيست زيرا امر به لزوم فحص ، اجتهاد و كوشش در تحصيل قبله ، همچنين دليل علمى كه راهگشاى سمت قبله باشد ظهور اطلاقى در وسعت را از بين خواهد برد ، چنان كه ذيلا چند حديث در اين زمينه ذكر خواهيم كرد .\r\nد ) : اما آنچه فرمود رواياتى كه وارد شده در عدم انجام نماز به غير قبله و در عدم ميل و انحراف از قبله همهء اين روايات حمل مىشد به استحباب در قبله معتبر نزد آنان ، يعنى مستحب است نماز به غير قبلهء معتبر خوانده نشود همچنين مستحب است از قبله معتبر منحرف نگردند .\r\nمناقشه اين سخن آن است كه اگر قبله معتبر نزد مردم وجود داشته باشد كه اصلا جايز نيست به قبله غير معتبر نماز بخوانند ، بلكه معقول نيست ، يعنى چگونه مىتوان گفت : مستحب است انسان از قبلهء معتبر روى نگرداند و از آن مايل و منحرف نشود ؟ ! پس حمل به استحباب وجه صحيحى ندارد به ويژه مىبينيم در مواردى كه قبله مشخص نيست راوى پرسيده است : « عن الصلاة بالليل و النهار اذا لم ير الشمس و لا القمر و لا النجوم . قال : اجتهد رأيك تعمّد القبله جهدك » و در حديث ديگر در پاسخ همين سؤال فرمود : « تجهّد رأيك و تعتمد القبله بجهدك » « 1 » يعنى كوشش كن تا قبله را بدست آورى و با جدّ و كوشش بر آن اعتماد كن .\r\nافزون بر آن ، تأييد بر عدم صحت حمل به استحباب و در نتيجه عدم وسعت\r\n\r\n\r\n","description":"","footnote":"\r\n( 1 ) . وسائل الشيعه . ج 4 / 308 .\r\n","page_name":" 354 ","page_number":354},
  {"content":"\r\n\r\nسمت قبله ، اين حديث است : « عن الصادق عن آبائه عليهم السّلام فى قوله تعالى :  فَوَلِّ وَجْهَكَ شَطْرَ الْمَسْجِدِ الْحَرامِ  ( بقره / 144 ) قال معنى شطره ، نحوه ان كان مرئيّا ، و بالدلائل و الاعلام ان كان محجوبا ، فلو علمت القبله لوجب استقبالها و التولّى و التّوجه اليها ، و لو لم يكن الدليل عليها موجودا حتى تستوى الجهات كلّها فله حينئذ ان يصلّى باجتهاده حيث احبّ و اختار حتى يكون على يقين من الدّلالات المنصوبة و العلامات المثبوتة فان مال عن هذا التّوجه مع ما ذكرناه حتى يجعل الشرق غربا و الغرب شرقا زال معنى اجتهاده و فسد اعتقاده . . . » ( وسائل 4 / 308 )\r\nيعنى اگر مسجد الحرام مشاهده مىشود بايد روى خودت را به جانب آن بگردانى و اگر پيدا نيست بايد به دليل و نشانه‌ها روى بياورى ، پس اگر قبله را شناختى واجب است با استقبال به آن ، توجّه و روى خود را به جانب او كنى ، و اگر دليلى بر آن نيافتى و همهء جهات و جوانب يكسان شد بايد كوشش به عمل آورد هرطرف را كه دوست داشت اختيار كرد ، آنگاه بايد نماز خود را بر اساس يقين پيدا شده از دليلهاى نصب شده و علامات ثبت شده بجاى آورد ، پس اگر به اين مقدار كه گفتيم توجه نكرد به گونه‌اى كه مشرق را در غرب و مغرب را در شرق خود قرار داد معناى كوشش و اجتهادش از بين رفته و اعتقادش تباه شده است .\r\n\r\nبخش دوم [ : قبله عراق از ديدگاه علم هيأت 
  ]\r\nدر اين بخش قبله عراق از ديدگاه علم هيأت بررسى مىشود . در آغاز نظر مقدس اردبيلى قدّس سرّه را از نظر خواهيم گذراند و در پى آن به كاوش خواهيم پرداخت .\r\nمقدس اردبيلى نخست با زبان پرگله گويا لب به شكايت مىگشايد كه اهل اين علم [ هيأت 
  ] در اين عصر بسيار كم است ، و من شخص آگاه به اين فن را\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nتنها منحصر در دايى خودم مىبينم ، يعنى كسى كه روزگار همسان او را - بعد از خواجه نصير الدين از حكماى متدين مسلمان - در اين فن نياورده است .\r\nخداوند او را به مرضاتش موفق دارد و به وجود او بر ما منّت نهد و از علمش به ما افاضه فرمايد . « 1 » و از كمى توفيق آن است كه اين عبد پس از 25 سال مفارقت و خواهش شبانه روزى از خداوند جهت وصول به محضرش ، دوباره در كربلا و مشهد حضرت ابى عبد اللّه الحسين به خدمتش رسيدم ولى خلال اين مدت بيمار بودم و در برخى ايام غافل ، شكر نعمت وصل او را نكردم تا اينكه از من مفارقت فرمود ، از كرم خداوند خواستارم مرا مؤاخذه نفرمايد بلكه بر من منّت نهد تا ديگربار به صحبت او مشرف شوم و به مقدار ضرورت از اين علم [ هيأت 
  ] و ساير علوم حقيقى ضرورى از جنابش برگيرم .\r\nسپس مىفرمايد ، آنچه از خدمت او ( دايى الياس « ره » ) استفاده كردم همان مقدارى است كه در كلام شارح [ يعنى شهيد اول در روض الجنان 
  ] و همچنين مشهور ميان فقهاء است و آن اين است كه اعتبار به جدى جز در حال ارتفاع\r\n\r\n\r\n","description":"","footnote":"\r\n( 1 ) . مراد اردبيلى ( ره ) از دايى خودش ، علّامه فلكى رياضى در فنون نظرى و علوم عقلى مولى الياس اردبيلى « ره » است . شيخ الياس بن ابيه در همهء علوم به ويژه علوم فلك و هندسه مرجع بوده و در ساير فنون رياضيات سرآمد و يگانه عصر خويش به‌شمار مىرفته است ، اين امر سبب شده كه همايون شاه تيمورى از او دعوت كرده و او به اين خواسته پاسخ مثبت داده ، دعوت او را پذيرفته و عراق را به سمت كابل ترك كرده است . همايون شاه مقدم او را غنيمت شمرده و با خورسندى تمام هداياى زياد و جوايزى از جمله بخشى از اراضى حاصل‌خيز از نواحى « موهان » از شهرهاى « اوده » كه شامل قريه‌هاى متعدّد بوده به او واگذار كرده و او را از مقرّبان خويش گردانده است .\r\nسلطان تيمورى كتاب « درة التاج » تأليف قطب الدين رازى را نزد او قرائت كرده است ، اما برخى ديگر از حاضران به علم ، مقام و منزلت او حسد ورزيده‌اند كه از جمله آنان اويس الگواليرى بوده است . مولى الياس ديگر تاب نياورده و موهان را به گچرات و سپس به مكه و عراق ترك گفته و سرانجام به اردبيل عزيمت كرده و تا آخر عمر در آنجا اقامت گزيده است .\r\nرجوع شود به الذريعه مرحوم آقا بزرگ تهرانى و مجمع الفايده و البرهان ، ح 2 ، ذيل ص 72 و بعد ، و به تاريخ اردبيل ج 1 ، ص 124 و بعد .\r\n","page_name":" 356 ","page_number":356},
  {"content":"\r\n\r\nو انخفاض نيست ، زيرا علامت اهل عراق « قطب » است و جدى جز در حالت ارتفاع و انخفاض به محاذات قطب نيست ، اما اگر جدى در اين حالت نباشد ، اعتبار ، تنها به قطب است . و قطب عبارت است از ستاره‌اى پنهان و مخفى كه در ميان ستاره‌هايى است كه به صورت و شكل ماهى است ، اين ستاره [ پنهان و نامريى 
  ] را جز انسان تيزبين نمىتواند ببيند . و اين ( قطب ) همه وقت علامت [ قبله 
  ] است مانند ستارهء جدى در حال ارتفاع و انخفاض ، زيرا قطب از مكان خود تغيير نمىكند مگر خيلى كم كه آن هم قابل حسّ نيست ، پس تأثيرى در جهت قبله نمىگذارد و گردش بسيار كم آن هم به دور قطب شمال بسيار لطيف و كم است . [ اين بود ملخص سخن شهيد اول در روض الجنان 
  ] .\r\n\r\nاشكالات مقدس اردبيلى به شهيد اول :\r\nمقدس اردبيلى - رضوان اللّه عليه - اشكالات فراوانى به سخن شهيد اول وارد كرده كه خلاصهء آنها چنين است :\r\n[ 1 
  ] در سخن شهيد اول غلط آشكار وجود دارد ، زيرا جدى به قطب شمال نزديك‌تر است از آن ستاره مخفى كه در ميان صورت ماهى است .\r\n[ 2 
  ] جدى در حال استقامت بر قطب شمالى نيست ، بلكه اوضاع متعدد دارد و بلكه جدى بر قطب و خط نصف النهار در حالى قرار مىگيرد كه به جانب غرب ميل زيادى داشته باشد .\r\n[ 3 
  ] تأييد سخن مذكور به اين است كه اهل هيأت جدى را در حال استقامت و عكس آن محاذى منكب قرار مىدهند ، پس لازم مىآيد كه قبلهء اهل عراق خط نصف النهار باشد در حالى كه اهل هيأت تصريح دارند كه قبلهء عراق از خط نصف النهار مايل به غرب است ، و او سلمه اللّه [ دايى الياس « ره » 
  ] اين مطلب را در كوفه و نجف استخراج كرد و فرمود : قبله 12 درجه از خط نصف النهار تقريبا مايل به غرب است .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n[ 4 
  ] چيزى كه ما بدان دست يافتيم آن است كه جدى به قطب نزديك‌تر است از آن ستاره مخفى كه ميان جدى و فرقدين در صورت ماهى قرار دارد . آگاهى ما بدين‌گونه بود كه يك چوب نى را وضع كرديم و ستارهء جدى را در اول شب با او رصد كرده و ديديم . سپس محاذى آن ، علامت ديگرى جهت آن ستاره پنهان به نى گذاشتيم ، بعد از مدت زيادى كه از نصف شب گذشت حركت جدى را بسيار كم يافتيم ، اما آن ستاره را كه از همان نى نگاه كرديم ديديم از علامتى كه در اول شب بر نى گذاشته بوديم به مقدار زيادى خارج شده بود كه بيش از ثلث دايره بود ، آنگاه نزديك صبح نگاه كرديم در حالى كه به نصف دايره بزرگى رسيده بود ديگر او را [ در اثر روشن شدن هوا 
  ] اصلا نديديم ( مجمع الفايده 2 / 73 ، زبده ص 67 ) .\r\n[ 5 
  ] از آنجا كه علم هيأت ، دقيق است و جز با مشقت فراوان در مدتى طولانى بدست نمىآيد از شرع و قوانين شرع و لطف او بعيد است كه اين تكليف را به علم هيأت واگذار كرده باشد تفويض به اهل اين علم هم بعيد است ، زيرا با توجه به عدم عدالت آنان به ويژه كه گفته‌هاى آنان منتهى مىشود به حكمايى كه اسلامشان را نمىدانيم چه رسد به عدالتشان ، تقليد آنان از قوانين شرع نيست ، بر فرض كه اگر عالم عادلى هم پيدا شود بسيار نادر است ، بر فرض اگر عالم عادل و آگاه به اين فن هم يافت شود باز علم به بيت اللّه ، مكه و حرم پيدا نخواهد شد .\r\n\r\nاشكال مقدس اردبيلى بر علامه حلى :\r\nاردبيلى مىفرمايد از كلام علامه « ره » چنين برمىآيد كه او نيز قطب را همان ستاره نامريى كه واقع ميان جدى و فرقدين است قرار داده است و من در حاشيه علّامه بر « محرّر » خود ديده‌ام اما وقتى از دايى پرسيدم فرمود قطب نزديك جدى است ، چنان كه اكثر اصحاب هم اين ستارهء كوچك را قطب نام نگذاشته‌اند تنها در شرح ارشاد تأليف شيخ زين الدين [ شهيد اوّل 
  ] ديده‌ام ( زبده ، ص ، 67 ) .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nبررسى جهت پاسخ :\r\nشايان ذكر است كه بزرگان و استوانه‌هايى كه در اين نوشته نامشان به ميان مىآيد از قبيل علامه حلّى ، شهيد اول ، مولى الياس اردبيلى ، مقدس اردبيلى - رضوان اللّه تعالى عليهم - و ديگران ، همهء از پيش‌كسوتان و فقهاى بلند آوازه و احيانا حكيمان چيره‌دست و سالكان الى اللّه مىباشند ، در عظمت ، بزرگى و بزرگوارى آنان هيچ شكى نيست ، اما آشكار ساختن حق از هر چيزى برتر ، بهتر و مقدم‌تر است از اين‌رو ما نخست به سخن شهيد اول مىپردازيم و پس از بررسى تحقيق و توضيح آن خواهيم دانست كه اشكالات مرحوم اردبيلى به شهيد اول همه بىاساس است .\r\n\r\nسخن شهيد پيرامون قطب :\r\nشهيد اول « ره » در روض الجنان ذيل متن علامه حلّى « ره » « وعلامة اهل العراق و من والاهم جعل الفجر على المنكب الأيسر و المغرب على الايمن و الجدى بحذاء المنكب الايمن » مىفرمايد : جدى ستاره روشنى است - از جمله ستارگان شكل ماهى - كه در رأس تعدادى از ستاره ( به شكل سمكه - ماهى ) قرار گرفته ، و فرقدان در دم آن صورت قرار دارند و ميان جدى و فرقدان سه ستاره وجود دارد كه همه * اينها به دور قطب هر روز و شب يك دورهء كامل گردش دارند .\r\nو چون جدى نيز از جاى خود - آنسان كه دانستى - به مشرق ، مغرب ، ارتفاع و انخفاض منتقل مىشود همه وقت علامت [ قبله 
  ] نيست ، بلكه وقتى علامت است كه در غايت ارتفاع يا انخفاض باشد . [ نه در مواضع ديگر 
  ] ، پس اعتبار * به قطب است و آن ستاره‌اى است مخفى كه در ميان مجموعه ستارگان ماهى است كه هرگز ديده نمىشود مگر با چشم بسيار تيزبين . اين ستارهء پنهان * همه وقت علامت است - مانند ستاره جدى در حالت استقامت [ ارتفاع 
  ] - زيرا او از جاى خود تغيير نمىكند * جز خيلى كم كه محسوس نيست پس سبب تغيير جهت\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n[ قبله 
  ] نمىشود * و حركت دورانى او نيز بسيار اندك است ، اما جدى در حالت استقامت بر دايره نصف النهار است و به دو قطب عالم * مىگذرد ، و دايره افق را به دو نقطه قطع مىكند ، كه آن دو نقطه ، قطب شمال و جنوب است .\r\nپس وقتى قطب ، مسامت عضوى از اعضاى نمازگزار باشد [ مانند پشت شانه راست در مقام ما 
  ] جدى نيز در آن حالت [ ارتفاع يا انخفاض 
  ] مسامت با نمازگزار است ، بر خلاف وقتى كه از اين حالت منحرف گردد ( روض الجنان 1 / 196 ) « 1 » .\r\n\r\nسخنى پيرامون شكل ماهى :\r\nشهمردان ( م 466 ه ) در روضة المنجمين در تشريح ستاره‌هاى دبّ اصغر [ خرس كوچك - ملاقه كوچك - بنات النعش كوچك 
  ] گفته است : دب اصغر نزديك‌تر صورتى است كى به قطب پيوسته باشد . . . آنى را [ ستاره‌اى كه 
  ] روشن‌تر است بر اول دنبال [ دنبال دبّ كه به منزله دم خرس كوچك است 
  ] « جدى » است و آن نزديك‌تر ستاره باشد به قطب . . . و خارج صورت قوسى پيدا آيد مانند سطر اول برو چند ستارهء خرد و اين هر دو قوس محيط به سطحى مانند خلقت ماهى آن را فاس ( تبر ) خوانند كى [ - كه 
  ] قطب در ميانش باشد همچون تبر آسيا و ستارهء خارج ، بر استقامت فرقدين است و در جملهء صورت نيست . « 2 »\r\nاما عبد الرحمان صوفى ( م 376 ه ) - كه قبل از شهمردان مىزيسته و ظاهرا شهمردان سخن مذكور را از عبد الرحمان گرفته است - توضيح بيشترى داده و گفته است : ستاره‌هاى دب اصغر نزديكترين كواكب به قطب شمالى است . . .\r\nستاره روشنى كه در آخر دم [ خرس كوچك 
  ] قرار دارد « جدى » نام دارد ، و اين همان ستاره‌اى است كه به وسيله آن قبله را مىجويند و سه ستاره‌اى كه در دم اين\r\n\r\n\r\n","description":"","footnote":"\r\n( 1 ) . زين الدين عاملى ( شهيد ثانى ) روض الجنان فى شرح ارشاد الاذهان ، نشر مؤسسه آل البيت .\r\n( 2 ) . شهمردان بن ابى الخير ، روضة المنجمين ، چاپ عكسى مركز انتشارات نسخ خطى ، تهران 1409 ه / 1368 ش\r\n","page_name":" 360 ","page_number":360},
  {"content":"\r\n\r\nمجموعه است با ستاره چهارم و ششم به شكل خط قوس‌دار است ، و ستاره ديگرى خارج از صورت قرار دارد كه سبب اتصال به كوكبى مىشود كه در آخر دم خرس كوچك قرار گرفته است . و به وسيله كواكب نامريى ( خفيّه ) پنهانى كه در اين مسير قرار دارند باز يك خط ( سطر ) قوس‌دار ديگرى مانند خط اول و در برابر او تشكيل مىدهند و اين دو قوس به سطحى احاطه دارند كه شبيه به ماهى است و نام آن تبر ( فأس ) گذاشته شده مانند تبر سنگ آسيا كه قطب آسيا در ميان آن قرار گرفته و قطب معدّل النهار بر خميدگى قوس دوم نزد نزديكترين كوكب اين خط [ دوم 
  ] به كوكب جدى قرار گرفته است . « 1 »\r\n\r\nتوضيح حروف و ارقام شكل ماهى :\r\nق - قطب جهان .\r\nخ - ستارهء مخفى و پنهان .\r\nج - ستاره جدى مشهور به قطبى ( شماره 1 )\r\nص - ستارهء خارج از صورت دبّ اصغر .\r\n6 و 7 - فرقدان .\r\n2 ، 3 ، 4 ، 5 ، ساير ستاره‌هاى دبّ اصغر .\r\n\r\n\r\n","description":"","footnote":"\r\n( 1 ) . عبد الرحمان بن عمر صوفى ، صور الكواكب ، ط ، 1 ، مطبعه مجلس دايرة المعارف ، حيدرآباد هند 1373 ه / 1954 م\r\n","page_name":" 361 ","page_number":361},
  {"content":"\r\n\r\n\r\nقطب در هيأت جديد :\r\nجدى ( ستارهء قطبى ) در نزديكى قطب عالم قرار دارد ، و محور فرضى زمين يا قطب عالم را نشان مىدهد ، فاصلهء كنونى ستاره قطبى از قطب عالم در حدود 9 % - ( 9 / 10 درجه ) است و در سال 2100 ميلادى فاصلهء جدى از قطب عالم به حدود 5 % ( 1 / 2 - 5 / 10 درجه ) خواهد رسيد ، و اين كمترين فاصله بين ستاره جدى و قطب عالم خواهد بود ، پس از نزديك به 5300 سال ، قطب عالم ستاره « الدارمين » « 1 » خواهد بود و در دوازده هزار ( 12000 ) سال پس از اين ، ستاره نسر واقع يا گاو ( ستاره اصلى چنگ يا لورا ) قطب عالم است .\r\nفاصلهء ستارهء قطبى كه از ستارگان دبّ اصغر است 650 سال نورى و روشنايى آن 5000 برابر و قطر آن يكصد برابر خورشيد است .\r\nدربارهء ستاره قطبى اين طور هم نوشته‌اند : فاصله 470 سال نورى ( ) ، جرم ، هشت برابر خورشيد و روشنايى آن 2000 برابر خورشيد است . اين ستاره در هر ثانيه 17 كيلومتر حركت مىكند ( مقدمه روضة المنجمين ، ص سى و چهار ) .\r\n\r\nحركت گردنايى :\r\nعلت اصلى تغيير قطب عبارت است از حركت گردنايى زمين ( گردنا فرفره چوبين و مخروطى است كه ريسمان به آن پيچند و روى زمين بيفكنند تا به چرخد ، اين فرفره غير از چرخش اولى يك حركت دورانى ترقّصى نيز به خود مىگيرد چنان كه در شكل ذيل نشان خواهيم داد . ) محور فرضى زمين كه اكنون نزديكى ستارهء جدى را نشان مىدهد داراى حركتى است و مدارى را\r\n\r\n\r\n","description":"","footnote":"\r\n( 1 ) . الدارمين ستاره اصلى صورت قيقاوس ( كيكاوس ) و در ميان كهكشان است ، فاصله‌اش از زمين 49 سال نورى ، و نور آن 17 برابر خورشيد است .\r\n","page_name":" 362 ","page_number":362},
  {"content":"\r\n\r\nطى مىكند كه اين مدار از ستاره جدى تا ستاره لورا ( چنگ ) مىباشد ، و طى اين دوره ، از ستاره قطبى تا ستارهء لورا در حدود 12 هزار سال و از ستاره لورا تا ستاره قطبى در حدود چهارده هزار ( 14000 ) سال طول مىكشد كه بر روى هم در حدود 25800 سال مىشود . اين حركت نخستين بار توسط هيپارك ( متولد حدود 190 سال قبل از ميلاد در سرزمين تركيه ) كشف شد ، و در زمان او اعتدال بهارى در حمل بوده [ برابر اول فروردين 
  ] و از زمان او تاكنون نقطه اعتدال بهارى با يك سير قهقرايى يك ساعت و 45 دقيقه تغيير مكان داده است .\r\n( مقدمه روضة المنجمين ، ص بيست و هفت ) .\r\nعلامه حسن‌زاده مد ظله العالى استاد عالى مقام و ارجمند ما در كتاب گران سنگ معرفة الوقت و القبله به تفصيل در اين زمينه سخن رانده و تحقيقى عميق از محقق طوسى ، مولى عبد العلى بيرجندى ، سردار كابلى - رحمهم اللّه - مطرح ساخته به ويژه سخنان فانديك برگرفته شده از دائرة المعارف انگليسى بريتانيا در اين زمينه در خور توجه است ، كه ما جهت اختصار از نقل آنها خوددارى مىكنيم ( معرفة الوقت و القبله ، ص 224 و بعد ) . « 1 »\r\n\r\n\r\n","description":"","footnote":"\r\n( 1 ) . حسن حسن‌زاده آملى ، دروس معرفة الوقت و القبلة ، نشر جامعه مدرسين قم ، 1406 ه / 1364 ش\r\n","page_name":" 363 ","page_number":363},
  {"content":"\r\n\r\n\r\nپاسخ به اردبيلى قدّس سرّه\r\nاگر در سخن شهيد اول « ره » دقت كنيم و آنچه را با علامت ( * ) مشخص ساختيم از نظر بگذرانيم چنين خواهيم داشت : ميان جدى و فرقدان سه ستاره وجود دارد كه همه آنها به دور قطب گردش مىكنند . اعتبار به قطب است ، و آن ستاره‌يست مخفى در مجموعهء ستارگان ماهى ، اين ستاره پنهان همه وقت علامت است و از جاى خود تغيير نمىكند جز خيلى كم كه قابل حسّ نيست ، پس سبب تغيير جهت قبله نخواهد شد ، اما جدى در حال استقامت بر دايره نصف النهار است و به دو قطب عالم مىگذرد .\r\nسخن شهيد « ره » با اصول و قواعد فن هيأت كاملا موافق و همخوانى دارد ، از اين‌رو مىتوان به مقدس اردبيلى قدّس سرّه طبق رقم اشكالات چنين پاسخ داد :\r\nاول ) : در سخن شهيد « ره » هيچ غلط آشكارى وجود ندارد و قطب شمال به آن ستاره مخفى نزديكتر است تا به جدى ، زيرا مدار آن ستاره مخفى آن قدر كم است كه قبال حسن نيست .\r\nدوم ) : جدى در حال استقامت حتما بر قطب شمالى است ، چنان كه بر خط نصف النهار است و اگر بجانب غرب مايل باشد از فرض علامت بودن خارج شده است .\r\nگفتنى است كه هر شهر و نقطه‌اى كه بر نيم كره شمالى فرض شود ستاره جدى هر شبانه روز دوبار بر خط نصف النهارش مىگذرد يكى در غايت ارتفاع كه نيمه شب است و ديگر در غايت انخفاض ، كه نيم‌روز ( ظهر شرعى ) است .\r\nسوم ) : اگر اهل هيأت ، جدى را در حال استقامت و عكس ، محاذى\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمنكب قرار دهند هرگز لازم نمىآيد كه قبله عراق خط نصف النهار باشد ، بلكه در صورتى لازم مىآيد كه ستاره جدى را ميان دو كتف قرار دهند نه منكب .\r\nاما آنكه فرمود : دايى الياس انحراف قبله عراق را ( كوفه و نجف اشرف ) از خط نصف النهار به 12 درجه مايل به غرب استخراج كرد بايد گفت : اين استخراج دقيق نبوده است و اينك ما بررسى خواهيم كرد تا ببينيم چقدر تفاوت پيدا خواهد شد .\r\nمىدانيم محيط كره زمين روى خط استوا 40073 كيلومتر است و با توجه به اينكه همهء دايره‌هاى نصف النهار بايد از قطب شمال و جنوب بگذرند وقتى به قطب مىرسند زاويه‌هاى آنها به صفر نزديك مىشود و هر چه به جانب خط استوا نزديك گردند وتر زاويه‌هاى دواير عظيمهء نيم‌روزى بزرگتر خواهد گرديد ، و با توجه به اينكه از قطب تا خط استوا 90 درجه است ، پس هر چه از 90 درجه كمتر باشد ، محيط كمتر مىشود ( يعنى هر چه عرض زيادتر گردد فاصله محيط مدارهاى يوميّه كمتر مىشود ) .\r\nبر پايه سخن ياد شده عرض مكه مكرمه طبق جدول سردار كابلى « ره » برگرفته از دائرة المعارف بريتانيا طبع ، 13 برابر است با بيست و يك درجه و بيست و پنج دقيقه ( 25 ، 21 ) . و طبق جدول اسماعيل بيك مصطفى بيست و يك درجه و بيست و هشت دقيقه ( 28 ، 21 ) است ( معرفة الوقت و القبلة ص 542 و 622 )\r\nاما جغرافىدانان قديم عرض مكه را بيست و يك درجه و چهل دقيقه ( - كام محاسبه مىكردند ) اما ما در اين نوشته به تقريب محاسبه مىكنيم و آن را ( 22 ) بيست و دو درجه به حساب مىآوريم ، يعنى وقتى از قطب به سمت خط استوا محاسبه كنيم 68 درجه مىشود ، بنابراين مىتوان\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nبا يك محاسبه ساده محيط كره زمين در مدار بيست و دو درجه را چنين به رقم آورد :\r\nمحيط كره زمين در عرض 22 :\r\nسپس رقم اين محيط را به سيصد و شصت درجه تقسيم مىكنيم پس سهم هر درجه برابر است با 106 / 84 كيلومتر ، و مىدانيم نصف النهار مكه نيز منطبق بر جدى در حال استقامت است .\r\nحال به اوساط عراق ، كوفه و نجف باز مىگرديم و با مراجعه به جدول سردار كابلى ( همان ص 547 ) و به جدول رياضيدان ماهر عبد الرزاق بغايرى ( همان ص 603 ) انحراف قبله ( عراق ) از قطب جنوب به جانب غرب را نزديك به 22 درجه خواهيم يافت يعنى 266 / 1850 - 103 / 84 * 22 و اما آنچه را مقدس اردبيلى « ره » نگاشته كه انحراف قبله عراق ( كوفه و ماوالاها ) از نقطه جنوب 12 درجه است برابر است با 224 / 1009 - 12 * 103 / 84 و تفاوت اين دو رقم برابر است با 042 / 841 كيلومتر يعنى اگر كسى با 12 درجه انحراف از جنوب به سمت غرب نماز بگذارد نماز او برابر نقطه‌اى خوانده شده كه تقريبا 841 كيلومتر تا مكه معظمه فاصله دارد . و يا :\r\n042 / 841 - 103 / 84 * 10 - 12 - 22 چهارم ) : مقدس اردبيلى قدّس سرّه ستاره‌اى را قطب پنداشته و رصد كرده كه عبارت است از ستاره كوچكى كه ميان جدى و فرقدان است ( النجم الصغير الذى بينه [ جدى 
  ] و بين الفرقدين قطبا لكونه عنده كما يظهر من كلام العلامة ايضا على ما رأيت فى حاشيته على المحررّ ( زبده / 67 ) . اين در اثر اشتباهى است كه براى او رخ نموده است ، او ستاره شماره 3 از مجموعهء دبّ اصغر را\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nرصد كرده و يا يكى ديگر از اين مجموعه را و چون ديده است او در گردش است و دايره نسبتا بزرگى را سير كرد از اين‌رو به شهيد ثانى و به علامه حلى - رحمة اللّه عليهما - اشكال كرد ، و اگر دقتى در سخنان اين دو بزرگوار مىفرمود اين اشتباه رخ نمىداد ، چنان كه ما قبلا توضيح داديم .\r\nپنجم ) : فرمود علم هيأت دقيق و با مشقت است پس بعيد است شارع احكامش را به اين علم واگذار كرده باشد وانگهى اهل اين علم جز تعداد نادرى ، عدالت ندارند و از حكيمان غير مسلمان هم نمىشود در اينجا تقليد كرد ، بايد عرض كرد مشقت داشتن و دقيق بودن كه دليل استبعاد نمىشود وانگهى اگر ما سمت و سو و جهت قبله را از حكيم غير مسلمان فرا گيريم و يا از نوشته او استفاده كنيم و يا حتى اگر از او تقليد كنيم ( تقليد در موضوعات ) چه ضررى دارد ؟ اگر كافرى كه آگاه به طول و عرض جغرافيايى زمينى و فضايى باشد و به ما جهت قبله را نشان داد چون او كافر است ما بايد به جانب ديگرى نماز بخوانيم ؟ پس به نظر مىآيد اين استبعاد از ايشان بعيد باشد .\r\n\r\nپاسخ اشكال مقدس اردبيلى به علامه حلّى :\r\nاز سبك و سياق سخن مقدس اردبيلى « ره » چنين برمىآيد كه او سخن علامه را همچون سخن شهيد اول « ره » يافته كه قطب عالم عبارت است از ستاره‌اى كم‌سو واقع ميان جدى و فرقدان ، ولى چنان كه اشاره شد اين يك اشتباه است زيرا آنان قطب عالم را در خميدگى ( حدبه ) قوس دوم نزديك به يك ستاره نامريى با حركتى بسيار ناچيز و نزديك به ستاره جدى معرفى كردند و چنان كه اشاره شد عبد الرحمان صوفى نيز قبلا در همانجا معرفى كرده بود ، وانگهى حركت گردنايى هم آن قدر كم است كه نمىتوان گفت : قطب عالم از زمان علامه\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nو شهيد تا زمان مقدس اردبيلى مسافت چند درجه‌اى را طى كرده و به آن ستاره‌اى كه اردبيلى « ره » بعنوان قطب رصد كرده رسيده است . در پايان علو درجات همهء آن بزرگواران را از خداوند متعال خواستارم . و الحمد للّه رب العالمين .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n\r\nتئورى طهارت و نجاست\r\nحجة الاسلام و المسلمين سيد ابراهيم سيد علوى\r\n\r\n","description":"","footnote":"","page_name":" 369 ","page_number":369},
  {"content":"\r\n . \r\n","description":"","footnote":"","page_name":" 370 ","page_number":370},
  {"content":"\r\n\r\n\r\nمقدمه :\r\nطهارت و نجاست و واژه‌هاى مترادف و هم‌معنى آنها در لغات و زبانهاى مردم دنيا ، متناسب با فرهنگ عمومى آنان ، مطرح بوده و هست .\r\nطهارت و نجاست ، پاكى و پليدى در قرآن كريم و تحليل مفهوم و تعيين مصداق آنها در فقه اسلامى از آغاز تاكنون مورد توجّه بوده است . و مفسّران و فقيهان و اهل حديث در آن مقوله ، سخنها گفته و نظرها داده‌اند . دانشمندان اسلامى دربارهء طهارت و نجاست انسان ، حيوان و اشياء بحث و بررسيها كرده و آثار بيشمار و گرانسنگى آفريده‌اند ، امّا جاى بحث و گفتگوى علمى ، مستند و مستدلّ در مواردى همچنان به قوّت خود باقى است و كلام توأم با حجّت و برهان هر چند مخالف نظر و رأى برخى عالم و فقيهان - چه در قديم و چه در روزگار معاصر - جايگاه و منزلت شايستهء خود را دارد .\r\nجالب توجّه آنست كه اين بحث ، گاهى از چهارچوب فقه ، تفسير و حديث فراتر رفته و از بعد فلسفى و روانشناسى هم مدّنظر قرار گرفته است .\r\nابو حيّان توحيدى در اين زمينه چنين ، سؤال طرح كرده است : « ما سرّ النفس الشريفة فى ايثار النظافة و محبّة الطهارة . . . » راز اينكه نفس آدمى ، نظافت را برمىگزيند و به نظافت و پاكى و پاكيزگى متمايل است ، چيست ؟\r\nو ابو على مسكويه چنين پاسخ داده است : قبلا از سبب نظافت و علّت آلودگى\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nو دناست بايد سخن بگوييم آنگاه در اين معنى بنگريم كه چرا انسان از دناست و پليدى نفرت دارد و به نظافت و طهارت و پاكيزگى متمايل است ؟\r\nتا مزاجهايى از درهم آميختن عناصر چهارگانه شكل نيابد و وجود پيدا نكند انسان تنفّر پيدا نمىكند و چيزى را دنس نمىنامد . و هنگامى كه مزاجهاى خاصّى از تركيب عناصر پيدا شد انسان از آنها احيانا نفرت و كراهت پيدا مىكند . وقتى كه عناصر درهم شدند و هر كدام در حدّ اعتدال بودند مزاج انسانى تحقّق مىيابد و اين مزاج داراى هدف و غرض است ، و هر چه از آن اعتدال بيرون نباشد صورتا و مزاجا انسان است ( دقّت ) و اگر از اين مزاج اعتدالى ، انحراف حاصل شود ، انسان نخواهد بود ، و چنين انحراف و خروج از اعتدال ناگزير با فزونى يكى از عناصر يا بيشتر حاصل مىشود . اگر حرارت فزونى يابد هر چند بقيّه در اعتدال باشند به همين نسبت فزونى حرارت ، خروج از اعتدال مطرح است و اگر فزونى ، بيش از اندازهء معمولى باشد آن ، زهر كشنده است و اگر نسبتا كمتر باشد به همان ميزان زيانبار است هر چند كه به حدّ سمّ مهلك نرسد و لذا آن را دنس نمىگويند .\r\nو اگر انحراف از اعتدال ، در جهت يبوست و سردى باشد و اين فزونى و خرج از حدّ ، بيش از اندازهء معمولى و در ضديّت مزاج انسانى باشد چنان چيزى سمّ و زهر مهلك است كه از اعتدال خارج است و اگر نسبتا كمتر باشد به هر حال زيانبار است كه از اعتدال و مزاج انسانى خارج است و فرق نمىكند چنان چيزى ، انسان و يا حيوان باشد زيرا كراهت و نفرت در همه آنچه ياد شد ، پيش مىآيد و هم‌چنين است اگر دو عنصر ، انحراف پيدا كنند و از اعتدال خارج گردند كه امتزاج عناصر ، انواع مختلفى دارد . هرگاه رطوبت از اعتدال خارج باشد و توأم با آن ، حرارت نيز نامتعادل باشد وضع و حالتى پيش مىآيد كه آن را عفونت نامند و آن ، در واقع عاجز شدن حرارت است در از ميان بردن رطوبت ( زايد ) و اينجاست كه مزاج ضد اعتدال پيدا مىشود\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nو نفرت و كراهت بدنبال دارد اعمّ از آنكه آن حيوان يا جماد باشد .\r\nمثالى مىزنيم : مزاج اسب و مزاج انسان به هم نزديكند و لذا تناسب ميان آن دو شديد و پذيرش حاصل است . وقتى اين مزاج ( مزاج اسب ) از اعتدال دور شد و گرد ، كرم ، جعل و مگس از آن بوجود آمد انسان از آن نفرت مىكند و نسبت به آن ، كراهت و ناخوشايندى نشان مىدهد زيرا اين نوع حشرات از غلبه رطوبت و كاستى حرارت ناشى مىشوند و از مزاج معتدل انسانى بدورند و چنين است فضولات خارج از بدن انسان . زيرا وقتى طبيعت آدمى بر طعامى چيره شد و از آن به مقدار لازم و سازگار ، تناول كرد و در جايگاههاى ويژه در بدن ، ذخيره‌سازى نمود . درصدد شبيه‌سازى از آن براى بدن برمىآيد و به عبارت ديگر بدل ما يتحلل مىسازد ، و ناملايم را جدا و از خود دور مىكند و در جايگاههاى مناسب نگاه مىدارد تا به موقع ، آن را دفع كند زيرا آنچه ناملايم است و معتدل نيست و رطوبت به آن غالب و ضعف حرارت حاصل است ، رو به عفونت ميگذارد و انسان از آن نفرت و كراهت دارد و خلاصى از آن مىجويد و اين ، وضع همه فضولاتى است كه از بدن انسان خارج مىشود و دنس نام دارد و تا زمانى كه آشكار نشده و در درون قرار دارد انسان ، ناگزير آن را حمل و تحمّل مىكند امّا وقتى آشكار گرديد آن را قذر و پليدش مىشمارد و نفرت مىكند . « 1 »\r\nدر اين مقاله ، دربارهء طهارت و نجاست در ابعاد وسيع ادبى ، قرآنى ، حديثى و فقهى باختصار سخن خواهيم گفت و اين هدف را در سه فصل پى خواهيم گرفت و گفتنيهايمان را در لابلاى سخن ، مطرح كرده و در جمع‌بندى نهايى مشخّصتر خواهيم كرد .\r\n\r\n\r\n","description":"","footnote":"\r\n( 1 ) . ابو حيّان توحيدى و ابو على مسكويه ، الهوامل و الشوامل ، ص 159 ، تحقيق احمد امين ، سيد احمد صقر ، قاهرة 1370 ه . ق . و براى تحقيق در معنى و مفهوم مزاج نك : تهانوى ؛ كشّاف اصطلاحات الفنون ، ج 2 ، ص 1318 ، كلكته 1862 م . افست تهران .\r\n","page_name":" 373 ","page_number":373},
  {"content":"\r\n\r\n1 . طهارت و نجاست و ديگر مرادفات و هم‌معنيهاى آنها از ديدگاه ادبا و لغت‌شناسان .\r\n2 . طهارت و نجاست و برخى واژه‌هاى مشابه ديگر در قرآن كريم\r\n3 . طهارت و نجاست در حديث\r\n4 . طهارت و نجاست از ديدگاه فقيهان\r\n5 . جمع‌بندى و استنتاج\r\n6 . منابع\r\n\r\nطهارت و نجاست و ديگر مرادفات و هم‌معنيهاى آنها از ديدگاه ادبا و لغت‌شناسان\r\nدر اين فصل ، طهارت و واژه‌هاى نزديك به آن را از قبيل : طيب ، نظافت ، نزاهت ، نقاوت ، تذكيه و تزكيه مورد مداقه قرار مىدهيم هم‌چنان كه كلمه‌هاى : نجاست ، حدث ، خبث ، درن ، دنس ، رجز و رجس ، طلخ ، عفونت ، عذره ، قذارت ، كثافت ، لطخ ، نتن ، و وسخ را مورد مطالعه و بررسى قرار مىدهيم و نظر كارشناسان لغت و ادب را دنبال مىكنيم و اين پژوهش را به ترتيب الفبا پى مىگيريم ليكن بحث از واژه‌هاى طهارت و نجاست را مقدّم مىداريم .\r\nطهارت : طريحى ، معانى زير را براى كلمهء طهارت ذكر مىكند و براى هر يك از معانى ، شاهدى مىآورد : اصلاح و سامان كار و هر عمل و كردار . كوتاه كردن لباس و جامه . به كبر و نخوت راه نرفتن . شستشو با آب . بر طرف كردن هر نوع چرك و كثافت . پالايش نفس از هر گناه و معصيت . قطع خون ماهانه در بانوان . مبرّا بودن از باطل‌گرايى ، زورگويى و دروغ‌پردازى . دور بودن از هر نوع انحراف ، اعوجاج و كژى ، وارستگى از سوءخلق و رفتار زشت ، به دنبال زن و بچه مردم نبودن . و بالاخره آب طاهر و طهور يعنى : پاك و نظيف و تأمين كنندهء\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nنظافت و بهداشت . « 1 »\r\nو در لسان العرب مىنويسد : طهارت : شستشو با آب . استنجاء با آب .\r\nدورى از آلودگى و باطل . پيراستن بيت از بتها و معاصى و گناهان و كردار حرام .\r\nانقطاع خون در زنان . غسل كردن بعد از اتمام جريان خون در زنان . و حوريان طهر و مطهّر : دارندگان عفّت و پاكيزگان از جنبهء اخلاقى . آب طاهر و طهور : پاك و پاك‌كننده . تطهّر : تنزّه و كفّ از گناه و پرهيز از هر كار زشت و نازيبا .\r\nتطهير لباس : كوتاه كردن آن تا در معرض آلودگى قرار نگيرد و احيانا لباس و جامه ، كنايه از دل و نفس آدمى است . ثياب بنى عوف طهارى تقيّة : جامه‌هاى بنى عوف پاك و پاكيزه است . يعنى : دلها و جانهاى ايشان پاك است و مبرّا از آلودگيهاى اخلاقى است . انّي به حمد اللّه لا ثوب غادر لبست و لا من خزية أتقنّع :\r\nسپاس خداى را كه من نه جامهء فريب و نيرنگ بر تن دارم و نه نقاب رسوايى بر چهره ، يعنى : داراى دلى پاك و نفسى پاكيزه هستم . و تطهير پسر بچه به معناى ختنه كردن اوست . « 2 »\r\nچنان كه ملاحظه مىكنيد اديبان و لغت‌شناسان مسلمان با در نظر گرفتن موارد استعمال واژه طهارت و ديگر مشتقّات آن ، به معانى ظريف و درخور توجّه ، در حيات بشرى اشاره كرده‌اند و ما در استدلال بر مسأله موردنظر بر اساس بينش فقاهتى از آن نظرات ارزشمند ، بهره خواهيم گرفت .\r\nطيب : واژه طيب و ديگر صرفهاى آن ، در معناهايى استعمال شده كه علماى ادب و لغت آنها را استقصا كرده‌اند و با ملاحظهء مجموع معانى ذكر شده براى آنها ، معلوم مىشود كه مفهوم آن به معناى طهارت ، نزديك است .\r\n\r\n\r\n","description":"","footnote":"\r\n( 1 ) . فخر الدين طريحى ، مجمع البحرين ، ج 3 ، ص 378 ، مرتضوى ، تهران 1395 ه . ق .\r\n( 2 ) . ابن منظور افريقى ، لسان العرب ، ج 4 ، ص 504 - 507 ، دار صادر بيروت . خليل بن احمد فراهيدى ، العين ، ج 4 ، ص 19 ، افست دار الهجرة ، قم .\r\n","page_name":" 375 ","page_number":375},
  {"content":"\r\n\r\nاز ديدگاه خليل فراهيدى ، طيّب : حلال ، بهتر و زيبا را گويند « 1 » و از نظر جوهرى طيّب ، خلاف خبيث « 2 » است ، و از ديدگاه هر دو : استطابه يعنى : استنجاء .\r\nاطيبان : طعام و نكاح . طيب نفس : عدم كراهت . طيب : عطر . و مطايبه : مزاج و شوخى . طابه : نوعى خرما در مدينه . طيبه : نام شهر يثرب و مدينة الرسول صلّى اللّه عليه و آله است . و طوبى نام درختى است در بهشت .\r\nطريحى مىنويسد : طيّب به چند معنى آمده است : هر چيز لذتبخش ، حلال شرعى ، پاك و پاكيزه ، آنچه آزار روحى و جسمى نداشته باشد و خبيث ضد طيّب است در تمام معانى آن . و طوبى : نام درختى است در بهشت ، زندگى پاكيزه . طيّب : روزى حلال . قناعت ، كلمهء لا إله الّا اللّه ، پاكى از گناهان و ناخوشيها .\r\nو طيبة : نظيف ، كمال و تمام و طيبه و طابه : نام مدينة الرسول صلّى اللّه عليه و آله ، است . « 3 »\r\nنظافت : سومين كلمهء قريب به معنا و مفهوم طهارت ، واژه نظافت و ديگر مشتقّات صرفى آنست و معانى مذكور در ذيل ، در كتب لغت ياد شده است :\r\nنظافت : تميزى و نقاوت . تنظّف : شدّت نظافت و پاكيزگى . و استنظاف :\r\nاخذ كامل و تام و تمامك هرچيز را گويند . « 4 »\r\nنظيف السراويل ، كنايه از شخص پاكدامن و پارساست و تنظيف به معناى پاكسازى است . « 5 »\r\nنظيف : زيبا ، شكوهمند و با بهاء . و نظافت دل : پيرايش آنست از كين ، حقد و حسد . و نظافت طعام و لباس : حرام و شبهه‌ناك نبودن آنهاست . و نظافت آشكار : پرداختن به عبادت ، شستشوى چرك و هر نوع آلودگى است و نيز ضد\r\n\r\n\r\n","description":"","footnote":"\r\n( 1 ) . العين ، ج 7 ، ص 461 .\r\n( 2 ) . اسماعيل بن حمّاد جوهرى ، الصحاح ، ج 1 ، ص 173 ، دار العلم للملايين ، بيروت .\r\n( 3 ) . مجمع البحرين ، ج 2 ، ص 110 و 112 .\r\n( 4 ) . صحاح جوهرى ، ج 4 ، ص 1435 .\r\n( 5 ) . صفىپورى ، منتهى الارب ، ج 2 ، ص 1260 ، چاپ سنگى .\r\n","page_name":" 376 ","page_number":376},
  {"content":"\r\n\r\nنجاست را نظافت نامند . « 1 »\r\nنزاهت : چهارمين كلمهء نزديك به معناى طهارت ، واژهء نزاهت است كه با مشتقّات صرفىاش به معانى زير آمده است :\r\nدورى از گناه و معصيت ، بىنقصى ، مبرّا بودن از هر امر مكروه و ناخوشايند . « 2 » و تنزيه خداوند ، دور دانستن اوست از اوصاف و صفاتى كه مشركان آنها را به خدا منسوب مىدارند . « 3 »\r\nصفىپورى مىنويسد : نزه : پرهيزگار . نزه : مرد پاك سرشت . نزهة : دورى از ناخوشى و پژمانى . و مرد نزيه الخلق : دور از لئامت ، رذالت و پستى . و نزاهت :\r\nپرهيزگارى و دورى از بدى . « 4 »\r\nدر لسان العرب مىنويسد : مرد نزه الخلق و نزيه : عفيف ، بزرگوار و يگانه خانواده و دور از زشتى و بدى و لئامت . و اصل نزه ، بعد و دورى بود و تنزيه خداوند ، مبرّا دانستن اوست از نقايص و كاستيها . « 5 »\r\nنقاوت : پنجمين كلمه در اين باب ، نقاوت و هم خانوادهء آنست كه به معانى : نظيف ، تميز ، نظافت ، خوش باطن و خالص آمده است . « 6 »\r\nدر منتهى الارب مىنويسد : نقا و نقاوت به معناى پاكى و پاكيزگى است و نقىّ : پاكيزه و برگزيده . و انتقاء : گزينش . « 7 »\r\nنگارنده : در تتبّعى كه به عمل آوردم حدود چهارده كلمه در معنى ضد\r\n\r\n\r\n","description":"","footnote":"\r\n( 1 ) . ر ك : لسان العرب ، ج 9 ، ص 336 و مجمع البحرين ، ج 5 ، 116 .\r\n( 2 ) . مجمع البحرين ، ج 6 ، ص 364 .\r\n( 3 ) . العين ، ج 4 ، ص 15 .\r\n( 4 ) . منتهى الارب ، ج 2 ، ص 1243 .\r\n( 5 ) . لسان العرب ، ج 13 ، ص 548 .\r\n( 6 ) . مجمع البحرين ، ج 1 ، ص 420 . براى رعايت اختصار ، بحث از بقيه واژه‌ها مثل زكات و تذكيه و غيره را به بخش بعد موكول مىكنيم .\r\n( 7 ) . منتهى الارب ، ج 2 ، ص 1277 . معجم الوسيط ، ج 2 ، ص 950 .\r\n","page_name":" 377 ","page_number":377},
  {"content":"\r\n\r\nطهارت ، يافتم كه برخى در قرآن آمده است نه همه و آنك به مفاهيم لغوى آنها به استناد كتب لغت و فرهنگ اشاره مىكنيم و نخست به معنا و مفهوم نجس مىپردازيم .\r\nنجاست : نجاست ، قذارت و ضدّ نظافت است و در عرف شرع قذارت مخصوصى است كه مانع از نماز باشد مثل خون و بول و امثال آنها . « 1 »\r\nنجس : ناپاك ، پليد ، خلاف طاهر . و انجاس و تنجيس : پليد ساختن و ناپاك كردن . « 2 »\r\nو خليل گويد : « النجس ، الشى القذر حتى من الناس » « 3 » : نجس هر چيز پليد و آلوده را گويند حتّى اگر آن ، آدمى باشد .\r\nفرّا گفت : وقتى نجس همراه رجس آيد گويند : رجس نجس . و تنجيس ، تعويذ زخم چشم را گويند . و نجيس درد بىدرمان را . « 4 »\r\nصاحب لسان العرب مىنويسد : نجس ، نجس و نجس ، پليد انسان و هر آنچيزى است كه آن را ناپاك و آلوده بدانى . و نجس : دنس و چرك‌آلود . و گويند :\r\nفلانى نجس السراويل است ، يعنى : عفيف نيست و از نقطه‌نظر شهوت جنسى پاكدامن نمىباشد . « 5 »\r\nحدث : چيزى كه طهارت را شرعا مىشكند ، و آنچه از مخرج بول و غائط بيرون آيد و هر امر بد و زشت را نيز حدث گويند . « 6 » احداث : ايجاد چيزى است كه نقض طهارت مىكند . ابداع و نوآورى نامطلوب . و مطلق ايجاد و آفرينش .\r\n\r\n\r\n","description":"","footnote":"\r\n( 1 ) . مجمع البحرين ، ج 6 ، ص 321 .\r\n( 2 ) . منتهى الارب ، ج 2 ، ص 1228 .\r\n( 3 ) . العين ، ج 6 ، ص 55 .\r\n( 4 ) . صحاح جوهرى ، ج 3 ، ص 981 .\r\n( 5 ) . لسان العرب ، ج 6 ، ص 226 و ايضا ج 9 ، ص 337 .\r\n( 6 ) . مجمع البحرين ، ج 2 ، ص 244 .\r\n","page_name":" 378 ","page_number":378},
  {"content":"\r\n\r\nو جلا و صيقل دادن شمشير .\r\nحادثه : قديم و ضدّ كهنه . حدث : سن جوانى . امر ناشناخته و منكر و غير عادى . و حدث نزد فقهاء ، نجاست حكمى است كه با وضوء يا غسل و يا تيمّم بر طرف مىشود . « 1 »\r\nصفىپورى مىنويسد : حدث : چيز نو ، زشت ، نامعتاد ، ناقض وضو .\r\nو حدثان دهر : سختيها و بلاهاى زمانه را گويند و محدث : هر امر منكر و ابداع شده . « 2 »\r\nخبث : زنگ آهن كه از آن زدوده شود . ناخالصيهاى فلزّ نقره كه به ذوب از آن جدا گردد . خبث : نجس . و خبث : فاسد و نامطلوب ، پست و ضد طيّب و اخبثان : بول و غائط . « 3 » و مخبثه : مفسدة . و الكفر مخبثة لنفس المنعم : كفر حتى جان آدمى بهره‌مند را هم فاسد و تباه كند . « 4 » و در لسان مىنويسد : الخبيث ، ضدّ الطيّب من الرزق و الولد و الناس » : خبيث ، ضدّ طيّب را گويند اعم از روزى ، فرزند و مردم .\r\nو شخص شرور و بدذات را هم خبيث نامند . خبث به معناى كفر است .\r\nو خبثه : حرام ، حرام خالص . و خبائث : كردارهاى زشت و خصلتهاى پست و رذل را گويند . اصل خبث در كلام عرب هر امر مكروه و ناخوشايند است . اگر آن از نوع سخن باشد ، آن را شتم گويند . و هرگاه دين و آيين مراد باشد كفرش نامند .\r\nو اگر از قبيل خوردنى باشد ، حرام . و مقصود از خبث در مورد نوشيدنيها ، مضرّ و زيانبخش بودن آنهاست و فسق و فجور و زنا را هم خبث گويند . « 5 »\r\n\r\n\r\n","description":"","footnote":"\r\n( 1 ) . معجم وسيط ، ج 1 ، ص 160 .\r\n( 2 ) . منتهى الارب ، ج 1 ، ص 226 .\r\n( 3 ) . مجد الدين ابن اثير جزرى ، النهاية ، ج 2 ، ص 5 ، مكتبه اسلاميه ، بيروت .\r\n( 4 ) . صحاح جوهرى ، ج 1 ، ص 281 .\r\n( 5 ) . لسان العرب ، ج 2 ، ص 142 و النهاية ، ج 2 ، ص 4 .\r\n","page_name":" 379 ","page_number":379},
  {"content":"\r\n\r\nدرن : چرك . آلودگى . يبس و لباس كهنه و مندرس . « 1 » درن : جامه كهنه و لباس چركين و ريمناك . و درن : ريم . « 2 »\r\nدنس : ريمناكى ، ريمناك شدن . دنس : آلوده به ريم . و عرض و خوى زشت ، را دناست گويند . و مقصود از تدنّس جامه ، چرك‌آلوده بودن آنست . « 3 »\r\nطريحى مىنويسد : ناپاكى نسب ، بدفعلى و بدمذهبى را دناست گويند . « 4 »\r\nرجز : با كسره و ضمّه ، عذاب ، گناه ، دنباله كردار بد و وسوسهء شيطانى را گويند . « 5 »\r\nخليل مىنويسد : رجز هر عذابى است كه بر مردمى نازل گردد . وسوسه شيطان ، شرك ، پرستش بتان و خود بت و صنم را رجز گويند . « 6 »\r\nابن اثير مىنويسد : رجز ، اعمال زشت ، گناهان ، هر نوع آلودگى و وسوسهء شيطانى و هر امر پليد و حرام را گويند . « 7 »\r\nرجس : لعنت ، نفرين ، شكنجه و عذاب ، عفونت ، كفر ، قذارت ، عقاب و كيفر ، خشم و غضب را گويند . شيخ طوسى گفت : « الرجس هو النجس بلا خلاف » : رجس همان نجس است بدون اختلاف و ظاهر سخن شيخ آنست كه در مطلب مزبور در ميان فقهاء شيعه ، مخالفى وجود ندارد . « 8 »\r\n\r\n\r\n","description":"","footnote":"\r\n( 1 ) . العين ، ج 8 ، ص 20 و معجم وسيط ، ج 1 ، ص 282 .\r\n( 2 ) . منتهى الارب ، ج 1 ، ص 369 و النهايه ، ج 2 ، ص 4 . و ريم ، لغت فارسى است به معناى :\r\nچرك ، كثافت بدن و جامه .\r\n( 3 ) . معجم وسيط ، ج 1 ، ص 298 و منتهى الارب ، ج 1 ، ص 389 .\r\n( 4 ) . مجمع البحرين ، ج 4 ، ص 71 .\r\n( 5 ) . النهايه ، ج 2 ، ص 200 .\r\n( 6 ) . العين ، ج 6 ، ص 66 .\r\n( 7 ) . النهاية .\r\n( 8 ) . مجمع البحرين ، ج 4 ، ص 74 .\r\n","page_name":" 380 ","page_number":380},
  {"content":"\r\n\r\nو ابن اثير مىنويسد : رجس به معانى : قذارت ، حرام ، قبيح ، عذاب ، لعن و نفرين و كفر ، باشد و ارتجاس به مفهوم اضطراب و تكان خوردن است . « 1 »\r\nطلخ : آلودگى به قذارت و نجاست ، فاسد كردن كتاب را گويند . و از باب افتعال جارى شدن آب چشم است . طلخ : آلوده به گل ، پوشيده به لجن و گنداب ، ته‌نشين حوض يا بركه . « 2 »\r\nصفىپورى مىنويسد : طلخ ، گل و لاى سيل آورد ، آلودن به گل‌ولاى سياه ، و نيز تباه ساختن كتاب و آلوده به پليدى . « 3 »\r\nعذرة : غائط ، آستان خانه . عذر : زيادى عيب و گناه و اعذار : ختنه كردن طفل است . « 4 »\r\n من معشر جعلوا الصليب الههم * حاشاى انّى مسلم معذور \r\nاز جماعتى سخن مىگويم كه صليب و خاچ را خداى خويش قرار داده بودند جز من كه مسلمانى ختنه شده هستم .\r\nعفونت : گويند فلان چيز عفن است ، يعنى : نم دارد و اگر دست بر آن زنى متلاشى گردد . و نان عفن : فاسد شده و كرم گذاشته . « 5 » و طريحى مىنويسد : عفن :\r\nفساد ، تغير بوى شىء و بطور كلّى هر بوى بد و ناخوشايند و جسم متلاشى شده را عفن گويند . « 6 »\r\nقذارت : ضد نظافت و به معناى كراهت و ناخوشايندى هم آمده است .\r\n\r\n\r\n","description":"","footnote":"\r\n( 1 ) . النهاية ، ج 2 ، ص 200 و 201 .\r\n( 2 ) . العين ، ج 4 ، ص 218 .\r\n( 3 ) . منتهى الارب ، ج 2 ، ص 764 .\r\n( 4 ) . معجم وسيط ، ج 2 ، ص 590 و 589 . و صحاح جوهرى ، ج 2 ، ص 738 .\r\n( 5 ) . العين ، ج 2 ، ص 157 .\r\n( 6 ) . مجمع البحرين ، ج 6 ، ص 282 . و النهايه ، ج 3 ، ص 264 .\r\n","page_name":" 381 ","page_number":381},
  {"content":"\r\n\r\nو مقذر به كس گويند كه مردم از او دورى مىجويند . « 1 » و به مرد غيور و به كسى كه به سبب سوءخلق و خوى بد او ، وى را خوش ندادند ، قازورة گويند . « 2 »\r\nنگارنده گويند : شايد به شخصى كه غيرت بى جا دارد و افراط مىكند ، چنان گويند نه بطور مطلق . قازورة : شخص لاابالى كه باك ندارد چه مىگويند و چه مىكند و قذر : پليدى و خلاف تميزى . « 3 »\r\nكثافت : غلظت ، سختى و سنگينى ، تراكم و درهم‌پيچيدگى . و كثيف : غليظ ستير و پوشاننده . « 4 » ابن منظور مىنويسد : كثافت به معناى كثرت و بر روى هم انباشتن را گويند و غالبا صفت لشكر ، آب و ابر مىآيد كه معمولا زياد ، درهم و انبوهند . « 5 »\r\nلطخ : اعم از طلخ است و شخص لطخ به آدمى بد غذا ، كثيف و آلوده گويند . « 6 »\r\nو نيز انسان آلوده به نجاست و قذارت را لطخ نامند . « 7 » و لطخ : اندك ، آلودن ، نسبت بد به كسى دادن ، به قبيح آلوده گشتن و هر چه جز به رنگ خود در آيد را گويند . و لطوخ ، يعنى : آلوده . « 8 » و لطخه و لطيخ : احمق ، پليد ، كول ( و كندذهن ) را گويند . « 9 »\r\n\r\n\r\n","description":"","footnote":"\r\n( 1 ) . صحاج جوهرى ، ج 2 ، ص 787 .\r\n( 2 ) . العين ، ج 5 ، ص 134 .\r\n( 3 ) . منتهى الارب ، ج 2 ، ص 1004 .\r\n( 4 ) . مجمع البحرين ، ج 5 ، ص 110 .\r\n( 5 ) . لسان العرب ، ج 9 ، ص 296 و العين ، ج 5 ، ص 351 .\r\n( 6 ) . العين ، ج 4 ، ص 218 .\r\n( 7 ) . النهاية ، ج 4 ، ص 250 .\r\n( 8 ) . منتهى الارب ، ج 2 ، ص 1142 .\r\n( 9 ) . معجم وسيط ، ج 2 ، ص 826 .\r\n","page_name":" 382 ","page_number":382},
  {"content":"\r\n\r\nنتن : بوى ناخوش و ضد بوى مطبوع و خوشايند ، تغيير و دگرگونى بوى گوشت . « 1 »\r\nنصب : نصب ، نصب و نصب : بيمارى ، رنج ، سختى و بدى . « 2 » نصب :\r\nدشمنى ، جنگ ، خستگى و آنچه جز خدا ، به پا داشته شود و مورد پرستش قرار گيرد . و نصب ، شرّ و بلا را گويند . « 3 »\r\nدر بررسى و پژوهش مبسوط تر ادبى و لغوى به واژه‌هاى ديگرى علاوه بر آنچه ياد كرديم برمىخوريم كه كاملا مشابه كلمات مذكورند مثل مندرس از ريشهء درس كه به معانى : گرى و خون حيض هم آمده است . ليكن به علّت رعايت اختصار به بحث لغت‌شناسى خاتمه مىدهيم و به بخش ديگر كه بررسى واژه‌هاى طهارت و نجاست و برخى مترادفات آنها ، در كتاب و سنّت و قرآن و حديث باشد ، مىپردازيم .\r\n\r\nطهارت و نجاست و برخى واژه‌هاى مشابه ديگر در قرآن كريم\r\nدر برخى سوره‌هاى قرآن كريم به مناسبتهاى مختلف واژه‌هاى فوق با صرفهاى گونه‌گون ذكر شده‌اند . در سورهء بقره ، طى آيه‌هايى از همسران پاك ، پاكسازى بيت و از طهارت و پاكى در روابط اجتماعى ، سخن به ميان آمده است .\r\nشيخ طبرسى مىنويسد : همسران بهشتى ، از پليديها و آلودگيهاى دنيوى پاك و مبرّايند ، اندامشان پاك و پاكيزه است ، خلق و خويشان هم پاك و پاكيزه است ، عمل و كردارشان نيز ، پسنديده و خوب است ، خون حيض نبينند ، بيرون روى ندارند ، بچّه نزايند ، فرتوت نشوند و بالاخره از همه انواع پليديها و گناهان\r\n\r\n\r\n","description":"","footnote":"\r\n( 1 ) . لسان العرب ، ج 13 ، ص 426 و نك : مجمع البحرين ، ج 2 ، ص 441 .\r\n( 2 ) . منتهى الارب ، ج 2 ، ص 1251 .\r\n( 3 ) . صحاح جوهرى ، ج 1 ، ص 224 .\r\n","page_name":" 383 ","page_number":383},
  {"content":"\r\n\r\nپاك و وارسته‌اند .\r\nو در ديگر جاى مىنويسد : به ابراهيم و اسماعيل فرمان رسيد كه كعبه را از آلودگى خون كه مشركان ، بيت خدا را با آن مىآلودند ، پاك كنند و همچنين كعبه را از آلودگى بتان كه در آنجا مىنهادند ، پاكسازى نمايند و سرانجام آن را بر پايهء تقوى و پارسايى بازسازى كنند .\r\nو همو مىنويسد : شوهران به هنگامى كه همسرانشان دچار عارضهء خون حيض مىشوند بايشان نبايد نزديك شوند و نبايد مقاربت كنند . امّا وقتى خون قطع شد و پاك گشتند و غسل كردند و يا وضو ساختند ، آنگاه ، مقاربت حلال و مجاز است كه خداوند توبه‌كنندگان و پاكان را دوست مىدارد .\r\nشيخ طبرسى در چهارمين مورد مىنويسد : وقتى همسران را طلاق مىدهيد و از ايشان جدا مىشويد و عدّه به پايان مىرسد ، مانع از آن نباشيد كه ايشان با جفتهاى خود ( اعم از شوهر قبلى و يا شوهر ديگر ) ازدواج مجدّد كنند اگر از راه صحيح به تفاهم رسيده و كار درست انجام دهند . اين ، پندى است براى كسانى كه به خداوند و قيامت ايمان دارند و اين چنين رفتار ، براى شما بهتر و پاكيزه‌تر است . خداوند مىداند و شما نمىدانيد يعنى : اگر چنان كنيد كه خداوند فرمان داده است در نتيجه ، دلهاى شما از عوارض شك و دودلى و از آثار سوء معصيت ، پاك خواهد بود . « 1 »\r\nبه گفته مرحوم طبرسى شيخ مفسّران شيعه ، اين نظر جماعت مفسّران است و مقصود از طهارت و ديگر صيغه‌هاى آنكه در آيات كريمه آمده ، پاكى و پاكيزگى حسى ، نامحسوس ، ظاهرى ، باطنى ، اندامى ، روحى و روانى ، بطور عموم است .\r\n\r\n\r\n","description":"","footnote":"\r\n( 1 ) . ابو على فضل بن حسن طبرسى ، مجمع البيان ، ج 1 ، ص 65 و 204 و 319 و 333 ، دار التراث العربى ، بيروت ، 1379 ه . ق .\r\n","page_name":" 384 ","page_number":384},
  {"content":"\r\n\r\nدر سورهء آل عمران نيز در چند مورد دربارهء طهارت و تطهير آياتى وجود دارد و برخى از آنها درباره پاكى مريم و عيسى عليهما السّلام است .\r\nطبرسى مىنويسد : خداوند تو را ( مريم ) به سبب عبادت و نيايشهايت و اينكه بدنبال رضا و خشنودى الهى هستى بر ديگران مقدّم داشته و پاك و پاكيزه‌ات كرده است و تو را براى مادرى عيسى منظور و بر زنان عصر و زمانت برگزيده است و يا تو را در پرتو ايمان و اطاعت خدا ، از گناه و معصيت پاك و مبرّا ساخته است و يا ؛ تو را از عادت ماهانه كه زنان دارند پاك كرده و تو حيض و نفاس نشوى تا هميشه براى خدمت مسجد صالح باشى و يا ؛ تو را از خلق و خوى بد و خصلت زشت مندّب ساخت و تو را از ذريّهء پيامبران برگزيد و از داشتن روابط نامشروع دور قرار داد و از ميان زنان تو را براى مادرى عيسى برگزيد .\r\nو در جاى ديگر در مورد تطهير عيسى ( ع ) نوشت : معنا آنست كه تو را از ميان مردم كافر بيرون آورده نجاتت داديم و نگذاشتيم در ميان آن ناپاكان بمانى و در مجاورت نجاسات باشى و ناگزير از زندگى با ايشان گردى . و معناى ديگر آنست كه تو را از قتل رهايت كرديم و نگذاشتيم تو را به خونت بيالايند . « 1 »\r\nدر سورهء مائده واژه طهارت در دو مورد آمده است : طهارت از جنابت ، عدم طهارت دل كافران . طبرسى مىنويسد : اگر جنب بوديد ، غسل كنيد و در مورد دوم احتمالاتى داده از آن جمله : خداوند نخواسته دل كافران را پاك گرداند و آنان را از عقوبت كفر و ضيق صدر و مهر خوردگى دل معاف نداشته است آنگونه كه دل مؤمنان را با شرح صدر و پاداش ايمان پاكيزه گردانيده است و آنان را شايستهء مدح و ثنا فرموده است . « 2 »\r\nچنان كه ملاحظه مىكنيد در مجموعهء آياتى كه تاكنون به تفسير آنها\r\n\r\n\r\n","description":"","footnote":"\r\n( 1 ) . همان ، 240 و 250 .\r\n( 2 ) . همان ، ج 2 ، ص 62 و 195 .\r\n","page_name":" 385 ","page_number":385},
  {"content":"\r\n\r\nپرداختيم ، طهارت به مفهوم عام كلمه استعمال شده و شامل همه نوع پاكى و طهارت است و اختصاص به مفهوم معيّنى ندارد .\r\nدر سورهء انفال آيه يازده ، سخن از فرو فرستادن آب باران از آسمان است كه بدانوسيله مردم پاكيزه مىشوند و رجز شيطان زدوده مىگردد و دلها به هم پيوسته و قدمها استوار و ثابت مىشود .\r\nو با مراجعه به كتب تفاسير ، معلوم مىشود كه آيه ، به غزوهء بدر بزرگ مربوط مىشود آنگاه كه كافران و مشركان قريش در كاروانى به قافله سالارى ابو سفيان از كنار مدينه مىگذشتند . رسول اكرم ( ص ) آگاهى يافت و به سراغ كاروان ، از مدينه بيرون آمد ولى با سپاه جنگى قريش روبه‌رو گرديد و غزوهء بدر رخ داد .\r\nطنطاوى مىنويسد : اوّلا : خداوند خوابى سبك و آرام‌بخش براى مسلمانان پيش آورد كه آنان كاملا استراحت كردند و براى مقابله با دشمن آماده گشتند ؛ و ثانيا : خداوند باران نازل كرد كه از آن نوشيدند و غسل كرده و از جنابت پاك شدند ؛ و ثالثا : بدانوسيله آلودگى از خود دور و وسوسهء شيطانى را از زندگى بدور ساختند زيرا با نزول باران و جريان آب در وادى حوضها پرداختند . از آن نوشيدند ، غسل كرده و وضو ساختند و زمين نسبتا سفت و سخت شد و پاها ، روى آن قرار مىگرفت و تمام ترس و وحشت و وسوسه ، بر طرف گرديد ؛ و رابعا : دلها در پرتو ايمان و اعتماد به خدا ، به هم پيوست ؛ و خامسا : قدمها ثابت و استوار گرديد .\r\nاين مفسّر دانشمند در ادامهء سخن مىنويسد : در سنّت و دانش جديد - در هر دو - ثابت شده : ارواح خبيثه كه همان شياطين باشند نيرويى دارند كه بدانوسيله بر دلهاى بنى آدم وسوسه مىكنند و شبهه انداخته و شرّ برمىانگيزانند هم‌چنان كه فرشتگان ، نيرويىاند كه در دلهاى مردم ، خير و نيكى ، القاء مىكنند و آن را الهام نامند . « 1 »\r\n\r\n\r\n","description":"","footnote":"\r\n( 1 ) . طنطاوى جوهرى ، تفسير الجواهر ، ج 5 ، ص 26 ، دار احياء التراث العربى ، بيروت .\r\n","page_name":" 386 ","page_number":386},
  {"content":"\r\n\r\nمغنيّه مىنويسد : نظر مفسّران در تفسير و توجيه پنج فقره ، همان است ليكن به نظر من ، مراد از تثبيت قدمها ، استوارى معنوى و استقامت در ميدان جنگ است زيرا مؤمنان فرار نكردند . « 1 »\r\nو نگارنده گويد : مانعى ندارد كه همه معانى مذكور مراد باشد كه لفظ آيه عام است و شامل همه موارد يعنى ثبات حسى و ظاهرى و معنوى و باطنى مىتواند باشد چنان كه طهارت و از بين بردن رجز شيطانى كلّى است و همه نوع پاكى و پاكيزگى و پالايش را شمول دارد .\r\nدر سورهء توبه طى دو آيه سخن از طهارت مالى و پاكى مسجديان ، است .\r\nطبرسى مىنويسد پرداختن صدقه و زكات ، مردم را از آلودگى گناهان پاك مىكند و يا مراد آنست كه تو اى پيامبر ! با گرفتن زكات و صدقه براى فقراء ، مردم را پاك مىسازى .\r\nو در مورد دوم مىنويسد : مردمان مسجدى ، دوست مىدارند كه با نهايت پاكى و پاكيزگى به خدا برسند ، يا آنان در غايت پاكى و طهارت به نماز بايستند و از گناهان پاك گردند و يا آنان با آب تطهير مىكنند و خود را با آب ، تمييز مىنمايند و با آب استنجاء مىكنند و اين معنى از امام باقر و امام صادق عليهما السّلام نقل شده است و اهل قبا را شأن نزول اين آيه دانسته‌اند .\r\nو در سوره هود از پاكيزه بودن دختران براى ازدواج صحبت به ميان آمده است آنگاه كه قوم لوط منحرفانه به سراغ ديگران مىرفتند و به هم‌جنس بازى تمايل نشان مىدادند و در تفسير آمده كه دختران براى تمتّع جنسى مناسبتر و پاكيزه‌ترند ولى لواط ، عملى كثيف و نادرست و پليد مىباشد .\r\nو در سورهء فرقان از نزول آب طاهر و طهور كه مادّه حيات زمين و حيوان و انسان است ، سخن به ميان آمده است .\r\n\r\n\r\n","description":"","footnote":"\r\n( 1 ) . محمد جواد مغنيّه ، الكاشف ، ج 3 ، ص 458 ، دار العلم للملايين ، بيروت .\r\n","page_name":" 387 ","page_number":387},
  {"content":"\r\n\r\nو طبرسى مىنويسد : آب كه خود پاك است جز خود را هم پاك و تميز مىكند و نجاست و حدث را بر طرف مىسازد . « 1 » و همين نظر را « حقّى » هم ابراز داشته است و همو مىنويسد : توصيف آب با وصف طهور با اينكه طهارت آب در احياء زمين و سقى چهارپايان و انسانها چندان دخلى ندارد اشعار به جنبه ديگر نعمت بودن آب است زيرا صفت طهارت براى آب ، نعمتى زايد بر اصل نعمت آب است كه از آسمان نازل مىشود و احياء و اسقاء با آب پاك و پاكيزه ، اكمال و اتمام نعمت است چون اولا : آب طهور ، گواراتر و سودمندتر از آبهايى است كه بسبب آميختن با چيزهاى ديگر وصف طهوريت آنها از ميان رفته است و ثانيا : هشدار بر اين نكته است كه تطهير باطنها از تطهير ظاهرها اولى و احق است كه باطن و درون هر چيز براى حفظ از آلودگى شايسته‌تر از ظاهر است كه باطن منظر حق تعالى است و ثالثا : تطهير و طهارت بطور كلّى موجب وسعت و گشايش روزى است چنان كه گفته‌اند : « دم على الطهارة يوسّع عليك الرزق » : بر طهارت و وضو مداومت كن و هميشه پاك باش تا روزىات فراخ گردد . و آبى كه سبب روزى است طاهر و مطهّر است پس جوينده رزق هميشه بر وضو و طهارت ظاهرى بايد باشد كه آب جلب روزى مىكند و طهارت باطنى روزى و رزق معنوى را مىآورد و آن غذاى روح است و عبارت است از : بلندى و والايى و استحقاق دريافت فيوض رحمانى . « 2 »\r\nو در سورهء نحل آيه 53 ، قوم لوط ، ياران و پيروان او را به طهارت و تطهّر منسوب مىدارند . و غالب مفسّران ، چنان جمله‌اى را از قوم لوط ، نوعى استهزاء تلقى كرده‌اند كه گويا منحرفان قوم لوط زير بار قذارت و پليدى هم‌جنس بازى نرفته و نزاهت از آن را باصطلاح فارسى « جا نماز آب كشيدن » دانسته‌اند .\r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 73 و 184 و ايضا ، ج 4 ، ص 80 .\r\n( 2 ) . اسماعيل حقى ، روح البيان ، ج 6 ، ص 224 . و نك : سورهء اعراف / 82 .\r\n","page_name":" 388 ","page_number":388},
  {"content":"\r\n\r\nسيد قطب مىنويسد : اين پاسخ قوم لوط نوعى افكار انحراف جنسى است و ناخواسته به زبان فطرت سخن گفتن است و گويا طهارت و وارستگى و تنزّه از لواط را به مسخره مىگيرند و مرادشان آنست كه اجتناب از لواط و هم‌جنس بازى طهارت و پاكى نيست پس در اثر انحراف از فطرت سليم ، به قذارت و پليدى عمل لواط توجّه ندارند و آن را ضد نزاهت و پاكيزگى نمىشمارند ! « 1 »\r\nو در سورهء احزاب آيه 33 از طهارت اهل بيت سخن مىگويد و در ديگر آيه ( 53 ) از طهارت روابط اجتماعى صحبت به ميان آمده است .\r\nشيخ طبرسى مىنويسد : مقصود از رجس كه اهل بيت از آن پاك و مبرّايند و يا پاكسازى شده‌اند ، عمل شيطان و چيزى است كه رضا و خشنودى خداوند در آن نيست . و دربارهء آيه بعد مىنويسد : درخواست چيزى توسط بانوان از مردان نامحرم اگر از پشت پرده باشد دلها از ريب ، وسوسه و عشق و تمايل نفسانى دور مىماند و پاك مىگردد . « 2 »\r\nفخر رازى مىنويسد : در آيه نكته لطيفى وجود دارد و آن اينكه گاهى عين نجاست زايل مىگردد ولى محل آن پاك نمىشود معناى  « لِيُذْهِبَ عَنْكُمُ الرِّجْسَ »  آنست كه خداوند گناهان را از شما اهل بيت زايل و بر طرف مىكند و كاملا شما را پاكيزه مىگرداند و خلعت كرامت بر شما مىپوشاند . و او در تفسير آيه دوم مىنويسد : چشم روزنهء دل است اگر چشم نبيند ، دل تمايل پيدا نمىكند ولى اگر ببيند ممكن است شهوت حاصل شود و ممكن است حاصل نگردد و به هر حال دل به موقع نديدن چشم ، پاكتر است و نبود فتنه در آن صورت ، آشكارتر مىباشد . « 3 »\r\n\r\n\r\n","description":"","footnote":"\r\n( 1 ) . سيد قطب ، فى ظلال القرآن ، ج 5 ، ص 2948 ، دار الشروق ، بيروت ، 1402 .\r\n( 2 ) . مجمع البيان ، ج 4 ، ص 356 و 368 .\r\n( 3 ) . فخر رازى ، تفسير كبير ، ج 25 ، ص 225 ، 209 ، افست تهران .\r\n","page_name":" 389 ","page_number":389},
  {"content":"\r\n\r\nو در برخى از آيات ، از كتاب و صحيفهء مطهّر سخن به ميان آمده كه جز پاكان به آن دست نمىزنند و يا نبايد بزنند . « 1 »\r\nمراد از كتاب مكنون كه جز مطهّران آن را مسّ نمىكنند و مقصود از صحيفه‌هاى مكرّم و بلند و بالا كه رسولان حق تعالى آنها را تلاوت مىنمايند چيست و مفهوم طهارت در آنها كدام است ؟\r\nطبرسى مىنويسد : . . . آن قرآن كريم است كه برايتان تلاوت مىكنيم ، سود همگانى دارد و خير كثير و فراوان . و شما با تلاوت و عمل به آن ، به پاداش بزرگى مىرسيد و يا ؛ آن كتاب نزد خداوند مورد اكرام است و پروردگار آن را عزيز مىدارد چون سخن خود اوست و يا ؛ محفوظ از دگرگونى و تبديل است كه معجزه جاويدان مىباشد و شامل احكام و مواعظ و هر امر خطير و عزيز است و جز فرشتگان كه از گناه ، پاكند آن را مسّ ننمايند و يا جز موحدان كه از شرك پاكند بدان دست نزنند و يا فقط پاكان از حدث و جنابت با آن ، تماسّ برقرار مىكنند و مردمان جنب ، حائض و محدث ، جايز نيست به قرآن دست زنند .\r\nو در جاى ديگر در تفسير همان صحف مىنويسد : كتابهايى عزيز و گرامىاند ، شأنى بلند و بالا دارند و از هر نوع پليدى مبرّايند و هيچ نوع شك و شبهه و ضد و نقيض‌گويى در آنها نيست . « 2 »\r\nدر پايان اين بحث به دو نكته اشاره مىكنم :\r\n1 - در برخى آيات ياد شده ، تأثير آب در طهارت معنوى و نامحسوس مطرح شده و باصطلاح فقهى ، آب همچنانكه رافع خبث و ناپاكى حسى است رافع حدث و پليدى نامحسوس هم هست يعنى ممكن است ظاهر بدن محدث ناپاك نباشد ليكن با غسل كه حتى نيّت هم مطرح است و فقط شستشوى تن مراد\r\n\r\n\r\n","description":"","footnote":"\r\n( 1 ) . نك : سورهء واقعه / 79 ، عبس / 14 ، بيّنه / 2 .\r\n( 2 ) . مجمع البيان ، ج 5 ، ص 523 ، 438 ، 226 .\r\n","page_name":" 390 ","page_number":390},
  {"content":"\r\n\r\nنيست ، آن حالت از بين مىرود و اين نكته‌اى است كه در جمع‌بندى بحث و استنتاج كلى از آن بهره خواهيم گرفت .\r\n2 - واژه طهارت با صرفهاى گونه‌گونش در معانى زير استعمال شده است : پاكيزگى با آب ، تطهير بيت از آلودگيهاى ظاهرى و محسوس و پليديهاى شرك و آلودگيهاى نامحسوس ، وارستگى از انحرافات فكرى و عقيدتى ، تطهير لباس ، كوتاه كردن جامه تا در معرض آلودگى قرار نگيرد ، طهارت از جنابت و هر نوع حدث ديگر ، طهارت اهل مسجد ، طهارت اهل بيت ، تطهير دل از زنگار گناه ، تطهير مالى ، اصطفاء و گزينش ، حوريان پاك و عفيف ، نوشابه‌هاى پاك و پاكيزه و بالاخره محبوبيت پاكان و پاكيزگان .\r\nو با دقّت در مضامين ياد شده و عناوين مورد اشاره ، روشن مىشود كه طهارت در قرآن كريم يك مفهوم عام و كلّى است و احيانا داراى مصاديق مختلف و متنوّع مىباشد و از نقطه نظر شدّت و ضعف و حسى و غير حسى و ظاهرى و باطنى فرق دارد چنان كه نجاست و خباثت نيز همينطور است و همه مصاديق و انواع آن يكسان نيستند در عين حال كه در نجاست و ناپاكى مشتركند و داراى مراتب و درجات‌اند .\r\n\r\nطيّبات\r\nاز واژه‌هايى كه قريب به معناى طاهر و طهارت در قرآن مجيد ، آمده واژه طيّب است كه به معانى : پاك ، حلال ، مباح ، نسل پاكيزه و حلالزاده ، خورسندى خاطر و خوشايندى و بالاخره ضد خبث و پليد ، آمده است .\r\nدر سوره بقره و برخى ديگر سوره‌ها از روزى طيّب سخن گفته است .\r\nطبرسى مىنويسد : مراد ، حليّت پاكيزه‌ها و هر آنچيزى است كه لذتبخش و خوشايند است زيرا مأكولات گاه حرام و گاه حلالند و اكل حرام ، هلاكت بدنبال دارد و تباهى بوجود مىآورد در حالى كه حلال‌خورى انسان را در عبادت\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nو پرستش خدا نيرو مىبخشد و خوردن هر چيز آنگاه حلال است كه نهى و منعى از آن به عمل نيامده و جز خورنده ، ديگران در آن حقّى نداشته باشند پس مراد از كلمهء طيّب حلال است و جمع ميان آن و حلال در برخى آيات كريمه ، تأكيد است . « 1 »\r\nدر روح البيان مىنويسد : از حلالها بخوريد چون روزى ، اعم از حلال و حرام است و يا ؛ مراد آنست كه از روزيهاى لذيذ بخوريد چون روزى اعمّ از لذيذ و نالذيذ است از ابن الشيخ نقل كرده كه گفت : اولى آنست كه آيه را بر حلال و طاهر بىشبهه ، حمل كنيم چون آيه شريفه ، در مقام امتنان است .\r\nو طيّب ، داراى سه معناست : آنچه طبعا لذتبخش است . آنچه شرعا مباح است . و آنچه ذاتا پاك است . و نكته امر به خوردن طيّبات آنست كه : اوّلا : خوردن انسان دستورى باشد نه طبيعى و بدانوسيله او از حيوان ممتاز شود و در پرتو احكام شريعت از تيرگى طبيعت بيرون آيد و ثانيا : به سبب فرمانبردارى حقتعالى پاداش بگيرد و اجر نصيب خود كند . « 2 »\r\n\r\nزكات و تزكيه :\r\nاين واژه نيز در معنايى قريب به معناى طهارت و پاكى در قرآن كريم به‌طور مكرّر آمده است . « 3 »\r\n\r\n\r\n","description":"","footnote":"\r\n( 1 ) . مجمع البيان ، ج 1 ، ص 252 و 116 و نك : بقره / 168 ، 167 ، 172 و 267 - و آل عمران / 179 و 38 - و نساء / 160 ، 43 ، 4 و 3 - مائده / 100 ، 88 ، 87 ، 6 ، 5 و 4 - اعراف / 160 ، 157 ، 58 ، 32 - انفال / 37 و 26 - توبه / 72 - يونس / 93 و 22 - رعد / 29 - ابراهيم / 24 - نحل / 114 ، 97 ، 72 و 32 . اسراء / 70 - طه / 82 - حج / 24 - مؤمنون / 51 - نور / 61 و 26 - سبا / 15 - فاطر / 10 - زمر / 73 - غافر / 64 - جاثيه / 16 - احقاف / 20 وصف / 12 و در تفسير آيات ياد شده نك : مجمع البيان كه در آن تفسير به همه معانى مذكور در متن مقاله اشاره شده است .\r\n( 2 ) . ج 1 ، ص 276 .\r\n( 3 ) . نك : بقره / 151 و 129 و جمعه / 26 .\r\n","page_name":" 392 ","page_number":392},
  {"content":"\r\n\r\nميبدى مىنويسد : مراد از تزكيه ، تطهير از گناهان و شرك است . « 1 »\r\nمغنيّه مىنويسد : تزكيه توسّط پيامبران ، پاكسازى مردم است از آلودگيهاى شرك و پليديهاى ناشى از بت‌پرستى و نفى آثار سوء خرافه‌ها و افسانه‌ها و تقليدهاى كوركورانهء آسيب‌زا و عادتهاى زشت و زيانبار و ناروا . « 2 »\r\nو استاد علّامه مىنويسد : تزكيه عبارت است از تطهير و پاكسازى و آن با از بين بردن همهء انواع پليديها و آلودگيها ، حاصل مىشود . « 3 »\r\nو سيد قطب مىنويسد : روح كسانى را كه اسلام ، پاك و پاكيزه نكند در لجنزارى از بيمارى شهوات و غرائز حيوانى صرف ، سقوط مىكند بلكه عالم بهيميّت به مراتب نظيف‌تر و پاكيزه‌تر از عالمى است كه انسان بىايمان در آن مىزيد . « 4 »\r\nو در معانى قريب به معناى كلمه‌هاى طاهر ، طيّب و تزكيه ، واژه‌هاى ديگر وجود دارد مانند نظافت ، نزاهت و نقاوت و امثال آنها كه در قرآن كريم نيامده‌اند و ما نيز از پرداختن به آنها ، خوددارى مىكنيم و بحث واژه‌شناسى در آن زمينه را كافى مىدانيم رجوع شود .\r\n\r\n\r\n","description":"","footnote":"\r\n( 1 ) . ابو الفضل ميبدى ، كشف الاسرار و عدة الابرار ، ج 10 ، ص 96 و 95 . امير كبير ، تهران .\r\n( 2 ) . الكاشف ، ج 2 ، ص 197 و ج 7 ، ص 322 .\r\n( 3 ) . سيد محمد حسين طباطبايى ، الميزان ، ج 1 ، ص 334 . چاپ نخست ، تهران .\r\n( 4 ) . فى ضلال القران ، ج 1 ، ص 138 . ناگفته نماند كه در اين پژوهش ، واژهء زكات مالى ملحوظ نشده امّا كلمه‌هاى تزكيه ، تزكّى و ازكى و زكيّه مورد نظر است و ما براى رعايت اختصار فقط به نام سوره و شماره آيه اشاره مىكنيم و خواننده علاقه‌مند را به كتابهاى تفسير ، ارجاع مىدهيم . بقرة / 232 ، 174 - آل عمران / 77 - نساء / 49 - توبه / 103 - كهف / 80 ، 74 ، 19 - مريم / 19 ، 13 - طه / 76 - نور / 30 ، 28 ، 27 ، 21 - فاطر / 18 - نجم / 32 - نازعات / 18 - عبس / 7 و 3 - اعلى / 14 - شمس / 10 ، 9 - ليل / 18 ، تقريبا همه مفسّران و صاحب‌نظران شيعه و سنّى متفق القولند كه مراد از تزكيه و ديگر صرفهاى آن در آيه‌هاى ياد شدهء فوق پاكى ، وارستگى و طهارت مطلق است رجوع به تفاسير شود و تذكيه را به بحث حديثى رجوع كنيد .\r\n","page_name":" 393 ","page_number":393},
  {"content":"\r\n\r\nو آنك مىپردازيم به كلمات ضدّ طيب و طاهر مثل نجس و خبيث و نظاير آنها كه بسيارند و ما به اندكى از آن بسيار اشاره مىكنيم .\r\nنجس : واژه نجس فقط در يك آيه قرآنى آمده است :  « إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ »  توبه / 28 : جز اين نيست كه مشركان نجس و پليدند پس نزديك مسجد الحرام نشوند .\r\nشيخ طبرسى مىنويسد : « معناه انّ الكافرين انجاس » « 1 » : كافران ، نجس و ناپاكند . طائفه‌اى از فقها گفته‌اند : كافر نجس العين است و ظاهر آيه همين است ، و مطابق مذهب اماميّه اگر مسلمانى با كافرى دست دهد و دست يكى از آن دو مرطوب باشد لازم است كه مسلمان دست خويش آب كشد و اگر خشك بود دست به ديوار كشد ، و علت اينكه كافران را نجس خوانده‌اند آنست كه عقايد و سخنانشان ، خبيث و پليد است .\r\nو مراغى مىنويسد : نجاست اسمى است از نجس به معناى قذر و غير نظيف . « 2 »\r\nو راغب اصفهانى مىنويسد : نجاست همان قذارت و پليدى است و آن دو نوع مىباشد نوع اوّل به حسّ درك شود و نوع دوم فقط به بصيرت آيد و اين همان است كه خداوند فرمود :  « إِنَّمَا الْمُشْرِكُونَ نَجَسٌ »  . « 3 »\r\nمغنيّه در اين رابطه مىنويسد : مسجد را نبايد با نجاست آلود و اگر نجسى در آن بود آن را بيرون بايد برد اعم از اينكه آن نجس ، انسان باشد و يا حيوان و يا جز آنها و اعمّ از اينكه نجاست سرايت كند و جاهاى ديگر از فضاى مسجد را بيالايد و يا موجب بىحرمتى بشود يا نه . دليل ما اطلاق آيهء مزبور است كه قيدى\r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 20 .\r\n( 2 ) . احمد مصطفى مراغى ، تفسير المراغى ، ج 10 ، ص 88 ، قاهرة 1373 ه ق .\r\n( 3 ) . راغب اصفهانى ، المفردات ، افست مرتضوى ، تهران .\r\n","page_name":" 394 ","page_number":394},
  {"content":"\r\n\r\nندارد و مقصود از انسان نجس هر آنكسى است كه منكر وجود خدا و يا بت‌پرست است اما به عقيدهء من ( مغنيّه ) اهل كتاب پاكند و اين مطلب را در تفسير آيه پنجم مائده پى گرفته‌ام . « 1 »\r\nو استاد طباطبايى مىنويسد : منع از ورود مشركان به مسجد الحرام ، مشعر آنست كه مسلمانان بطور جدّ موظف‌اند جلو ورود و رخنه كردن آنان را به مسجد بگيرند و علّت منع و بازداشت ، نجاست آنهاست و نجس و ناپاك بودن مشركان ، اعتبار نوعى قذارت و پليدى براى ايشان است همانند اعتبار نوعى طهارت و نزاهت براى مسجد الحرام ولى به هر حال اعتبار چنان طهارت و قذارتى غير از نجاستى است كه اجتناب از تماسّ با رطوبت از آن لازم و در صورت تماسّ تطهير واجب باشد . « 2 »\r\nطريحى مىنويسد : آيه ، دلالت دارد بر نجس العين بودن مشركان نه آنكه آنان فقط در حكم نجس باشند ( نجاست حكمى ) و مذهب اماميه همان است و قول ابن عبّاس هم موافق قول اماميه مىباشد . مشركان نجس العين‌اند مانند سگان و خوكان و روايات و اجماع اهل بيت بر نجاست مشركان مشهور است و باقى فقهاء مخالفند و آنان را نجس العين نمىدانند بلكه نجاست مشركان را امرى عارضى و از رهگذر جنب ماندن و غسل نكردن و از نجاسات پرهيز ننمودن مىپندارند و يا نكتهء نجاست آنان ، بد اعتقادى و خباثت افكار و عقايدشان مىباشد . « 3 »\r\nآلوسى پس از اشاره به آنچه ديگر مفسّران هم گفته‌اند ، مىنويسد : اكثر فقها بر اين باورند كه بدن مشركان پاك است و آنان نجس العين نيستند و فرقى\r\n\r\n\r\n","description":"","footnote":"\r\n( 1 ) . تفسير الكاشف ، ج 4 ، ص 28 .\r\n( 2 ) . الميزان ، ج 9 ، ص 238 .\r\n( 3 ) . مجمع البحرين ، ج 4 ، ص 109 . و نك : محمد بن حسن طوسى ، تبيان ، ج 5 ، ص 201 .\r\nو محمود آلوسى ، روح المعانى ، ج 3 ، ص 410 .\r\n","page_name":" 395 ","page_number":395},
  {"content":"\r\n\r\nميان بت‌پرست و ديگر انواع كفّار نمىباشد . آنگاه كلام ابن عباس را آورده و حديث رسول اللّه صلّى اللّه عليه و آله را متذكر شده است كه مصافحه با كافر موجب وضو و يا لزوم شستن دست مىشود و سپس به سخن فخر رازى اشاره كرده مبنى بر اينكه نجاست مشركان مقتضاى ظاهر آيه است و از آن ، جز بدليل مستقل و قوى ، عدول نتوان كرد . بنابراين در ظرفهاى مورد استفاده آنان اكل و شرب ، جايز نبايد باشد و با كفّار هم‌غذا شدن روا نبود در حال برحسب حديث صحيح و عملكرد سلف ، پيامبر اكرم با كافران هم‌غذا مىشد و در ظروف مشترك با ايشان طعام مىخورد و احتمال اينكه چنين كارى قبل از نزول آيه بوده و بعدا جواز چنان عملى نسخ شده باشد احتمالى بعيد به‌نظر مىآيد و بالاخره احتياط ، خوب است . « 1 »\r\nرجس : كلمهء رجس نيز در قرآن كريم طى چند آيه ، آمده است . « 2 »\r\nطبرسى در تفسير آيه نودم سوره مائده مىنويسد : اين آيه دليل بر حرمت شرب خمر است به چهار وجه . اوّل : خداوند خمر را با وصف رجس آورده و چون رجس همان نجس است و شرب نجس هم بدون اختلاف ، حرام مىباشد . . . « 3 »\r\nاستاد طباطبايى مىنويسد : برشمردن خمر و قمار و امثال آنها در يك رديف و توصيف آنها به رجس بدان سبب است كه آنها داراى خصوصيّتى هستند كه فطرت سليم انسانى از آنها متنفّر و گريزان است و علّت اين تنفّر آنست كه آنها به هيچ‌وجه سلامت ، سعادت و خوشبختى انسان را فراهم نمىكنند و همگى عملى شيطانىاند و يا بالاخره به كار شيطانى مىرسند . پس انسان به كلى\r\n\r\n\r\n","description":"","footnote":"\r\n( 1 ) . روح المعانى ، ج 10 ، ص 76 و سخن ايشان دنباله‌اى دارد كه در بحث فقهى به آن مىپردازيم .\r\n( 2 ) . نك : انعام / 145 و 125 - اعراف / 71 - توبه / 125 و 95 - يونس / 100 - حج / 30 و احزاب / 33 .\r\n( 3 ) . مجمع البيان ، ج 2 ، ص 239 .\r\n","page_name":" 396 ","page_number":396},
  {"content":"\r\n\r\nاز آنها بايد اجتناب ورزد و كناره گيرد . « 1 »\r\nرجز : اين كلمه نيز در چند مورد در آيات قرآن كريم آمده است . « 2 »\r\nطبرى مىنويسد : رجز به كسر و ضمّ هر دو صحيح و به يك معناست و از جمله معانى آنها : بت ، عذاب و گرفتارى است . « 3 »\r\nآلوسى به نقل از ابن دريد اديب مىنويسد : ميان رجز و رجس و ركس ( كه در قرآن نيامده ) فرق هست . اولى به معناى بلا و عذاب و گرفتارى است و دومى به معناى شر و بدى است و سومى به معناى غائط و عذره و مدفوع مىباشد .\r\nآنگاه در تفسير آيهء خمر مىنويسد : مى و قمار و ديگر چيزهايى كه در رديف آنها ياد شده‌اند جملگى رجس ناميده شده‌اند و اجتناب و دورى از عين آنها لازم شمرده شده است تا به نهايت قبح و زشتى و ضرر و زيان آنها ، توجّه داده شود . « 4 »\r\nخبيث : واژه خبيث هم در حدود ده بار در آيات كريمه قرآن مجيد ذكر شده است . « 5 »\r\nزمخشرى مىنويسد : فاصله ميان خبيث و طيّب نزد خداوند متعال ، بسيار است هرچند كه نزد مردم شايد ، فاصله آنقدر زياد نباشد پس خبيث را به سبب فراوانى و كثرتش بر طيب و پاكيزه اندك ، نبايد برگزيد و مقدّم داشت و اين سخنى عام و فراگير است و شامل : حلال و حرام مال و دارايى ، صالح و ناصالح اعمال و رفتار\r\n\r\n\r\n","description":"","footnote":"\r\n( 1 ) . الميزان ، ج 6 ، ص 127 .\r\n( 2 ) . نك : بقرة / 59 - اعراف / 162 ، 135 و 134 - انفال / 11 - عنكبوت / 34 - سبا / 5 - جاثية / 11 .\r\n( 3 ) . محمد بن جرير طبرى ، جامع البيان ، ج 29 ، ص 92 . دار المعرفة ، بيروت .\r\n( 4 ) . روح المعانى ، ج 7 ، ص 16 .\r\n( 5 ) . نك : بقرة / 267 - نساء / 2 - اعراف / 58 - انفال / 37 - ابراهيم / 26 - انبياء / 74 - نور / 26 .\r\n","page_name":" 397 ","page_number":397},
  {"content":"\r\n\r\nآدمى ، صحيح و فاسد عقايد و افكار مردم و بالاخره خوب و بد انسانها مىباشد . « 1 »\r\nو همو مىنويسد : اشياى طيّب ، پاكيزه كه براى مردم و امّتهاى پيشين حرام شده بود و كليّه چيزهايى كه از نظر شارع ، پاكيزه هستند و حيواناتى كه به هنگام ذبح آنها ، نام خدا برده شده و داد و ستدهايى كه از حرام‌خورى مبرّا هستند ، توسّط پيامبر صلّى اللّه عليه و آله حلال اعلام شد و برعكس ، آنچه طبع آدمى از آن نفرت دارد مانند خون ، مردار ، گوشت خوك و حيوانى كه به هنگام ذبح آن نام خدا بر وى برده نشده و آنچه حرام است مثل ربا و رشوه و دادوستدهاى نادرست و ناپاكيزه را براى انسان ، حرام فرموده است . « 2 »\r\nو مغنيّه مىنويسد : خبيث در مقياس دين ، كسى است كه فرمان خدا نبرد و به كتاب و سنّت پيامبر اعتنا نكند و در نظر و عرف تودهء مردم ، خبيث كسى است كه از شرّ او بيم رود و انسانها از او ايمن نباشند . و در سخن و عمل او را صادق نشناسند و بديهى است كه چنين آدمى نزد خداوند هم خبيث است . « 3 »\r\nشيخ طوسى مىنويسد : زيباهاى لذتبخش را كه در اديان قبل ، حرام شده بود براى مردم حلال مىكند و قبايح و هر آنچه را كه نفس آدمى از آن ، نفرت دارد ، حرام مىشمارد . « 4 »\r\n\r\nطهارت و نجاست در حديث\r\nكلمه‌هاى طهارت و نجاست و واژه‌هاى مشترك و يا نسبتا قريب به معنى آنها ، در احاديث و روايات اسلامى به همان معنى لغوى بلكه در ابعادى وسيعتر به‌كار رفته‌اند و حتّى بسيارى از لغت‌شناسان و اهل ادب در اثبات يك معنى و مطلبى\r\n\r\n\r\n","description":"","footnote":"\r\n( 1 ) . محمود زمخشرى ، كشّاف ، ج 1 ، ص 682 ، ادب الحوزه .\r\n( 2 ) . همان / ج 2 ، ص 165 .\r\n( 3 ) . كاشف ، ج 3 ، ص 141 .\r\n( 4 ) . محمد بن حسن طوسى ، تبيان ، ج 4 ، ص 560 .\r\n","page_name":" 398 ","page_number":398},
  {"content":"\r\n\r\nگاهى از احاديث نبوى و روايات امامان اهل بيت ، شاهد و گواه آورده‌اند و ما در اين مقال جهت تكميل بحث خود فقط به نمونه‌هايى بسنده مىكنيم زيرا فرصت بسط سخن در آن مقوله از گنجايش يك مقاله ، بيرون است .\r\nطهارت : امير المؤمنين على عليه السّلام در بيان اثر شرك‌زدايى ايمان از واژه طهارت بهره جسته و فرمود : « فرض اللّه الايمان تطهيرا من الشرك » « 1 » : خداوند ايمان را فرض فرمود تا شرك و آثار آن را پاكسازى فرمايد .\r\nو از آنجا كه شرك يك عقيدهء باطل و فكر سست و غلطى است و عملا و در رفتار ، آدمى را به انواع آلودگيها مبتلا مىسازد ، استعمال طهارت و تطهير ، در اين موارد بعد وسيع مفهوم اين واژه را مبرهن مىسازد .\r\nو امام صادق عليه السّلام در زمينه پاكى شيعيان از انواع پليديهاى رفتارى فرمود :\r\n« شيعتنا ازكى و اطهر من ان يجرى للشيطان فى امعائهم رسيس » « 2 » : شيعيان ما پاكيزه‌تر و پاكتر از آن هستند كه عادت شيطانى ( مى و باده ) در روده‌هاى ايشان جارى گردد . در اين حديث لغتهاى طهارت و زكات در مفهوم عام و كلّى كلمه استعمال شده‌اند .\r\nتزكيه : دربارهء لغت تزكيه كه معمولا با طهارت با هم استعمال شده است حديث فراوان است از جمله دربارهء عملكرد رسالى رسول اكرم چنين آمده است :\r\n« و زكاهم لكيما يتطهروا » « 3 » : مردم را تزكيه كرد تا پاك و پاكيزه شوند .\r\nتذكيه : در معنى و مفهوم تذكيه هم اگر دقّت شود معلوم مىشود كه اصل مفهوم آن نيز پاكى و پاكيزگى كلّى است . حيوان مذكّى ضد مردار است . كه شرط\r\n\r\n\r\n","description":"","footnote":"\r\n( 1 ) . محمد بن حسين الرضى ، نهج البلاغه ، كلمات قصار ، 252 ، صبحى صالح .\r\n( 2 ) . محمد باقر مجلسى ، بحار الانوار ، ج 47 ، ص 381 و نك : همان ، ج 68 ، ص 135 و ج 79 ، ص 153 .\r\n( 3 ) . همان ، ج 33 ، ص 534 .\r\n","page_name":" 399 ","page_number":399},
  {"content":"\r\n\r\nپاكى گوشت حيوان احراز ذبح شرعى آنست . « سئل علىّ - ع - عن مشاة مسلوخة و اخرى مذبوحة عمى على صاحبها فلا يدرى الذكيّة من الميتة فقال يرمى بهما جميعا الى الكلاب » « 1 » : از على عليه السّلام راجع به گوسفندى سلّاخى شده كه با گوسفند ديگر ذبح شده مشتبه شده بود سؤال شد . على عليه السّلام در پاسخ فرمودند : هر دو را دور بايد انداخت و طعمهء سگان ساخت .\r\nدر اين حديث ذكيّه ضد مردار معرفى شده است و معلوم است كه وقتى حيوان مردار نباشد پس پاك است و حلال .\r\nو در كلامى منسوب به امام رضا عليه السّلام سخن از شراب مذكّى به ميان آمده و آن آب انگورى است كه ثلثين شده و عسل خالص بر آن افزوده گشته است و به صورت نوشابه‌اى لذيذ ، حلال و گوارا درآمده است . « 2 »\r\nرجس : رسول اكرم صلّى اللّه عليه و آله طى مناجاتى به درگاه الهى عرضه مىداشته : « اعوذ باللّه من الرجس النجس الخبيث » « 3 » : به خداوند پناه مىبرم از هر چيز پليد ، ناپاك و مورد نفرت و كراهت .\r\nخبيث : در حديثى مربوط به خواندن نماز با حالت خضوع و خشوع و پرهيز از هر چيزى كه انسان را دچار تشتّت فكر مىكند و از تمركز حواسّ در قدرت و عظمت معبود ، باز مىدارد فرمودند : « لا يصلى احدكم و هو يدافع الاخبثين » « 4 » : احدى از شما به نماز نايستد در حال كه رنج تحمل بول و غايط را بر خود هموار كرده است .\r\nو در حديثى ، از نظافت و حبّ خداوند نسبت به آن سخن رفته و فرمودند :\r\n\r\n\r\n","description":"","footnote":"\r\n( 1 ) . همان ، ج 62 ، ص 140 .\r\n( 2 ) . همان ، ج 62 ، ص 320 .\r\n( 3 ) . همان ، ج 42 ، ص 55 .\r\n( 4 ) . معجم الوسيط مادهء خبث .\r\n","page_name":" 400 ","page_number":400},
  {"content":"\r\n\r\n« ان اللّه نظيف و يحبّ النظافة » « 1 » : خداوند نظيف و پاكيزه است و پاكيزگى را دوست مىدارد .\r\nمقصود از نظيف بودن خداوند ، تنزّه ذات احديّت از آثار حدث و خبث و برترى و وارستگى اوست از هرگونه نقص و كاستى . و حبّ نظافت از سوى ذات اقدس الهى ، حبّ خلوص و رهايى از شرك و آثار سوء آنست و اين ، حقيقت نظافت و طهارت است و اگر معانى ديگر را مجاز بدانيم اولى از آنست كه اين معنى را مجازى بشمريم .\r\nو در روات ديگر آمده است « كان لا يستنزه من البول » « 2 » : او از بول پرهيز نمىكرد و خود را با آب ، پاك نمىساخت .\r\nو در حديثى راجع به آثار مثبت نماز ، آمده است : « الصلوات الخمس تذهب الخطايا كما يذهب الماء الدرن » « 3 » : نمازهاى پنجگانه گناهان را از بين مىبرد آنگونه كه آب ، چرك و آلودگى را از ميان مىبرد .\r\nدر اين نوع بيانات مىتوان گفت نوعى تشبيه معقول به محسوس ، كه از فنون فصاحت و بلاغت كلام است ، به كار رفته است ليكن از كجا معلوم كه « درن » در آلودگى حسّى حقيقت است و در آلودگى نامحسوس مجاز . اگر عكس آن اولى به صحّت نباشد .\r\nاشكال : نظر به اينكه برخى كلمات در شريعت و فقه اسلامى داراى حقيقت شرعيه و يا عرفيه‌اند ممكن است گفته شود كه شارع براى اين‌گونه كلمات معنى خاصّى در نظر گرفته جز معناى لغوى .\r\nپاسخ : به نظر ما نه شرع و نه عرف در استعمال واژه‌ها ، تصرّف جوهرى نمىكند و در بهره‌گيرى از لغات از معنى و مفهوم آنها فراتر نمىرود و اصطلاح\r\n\r\n\r\n","description":"","footnote":"\r\n( 1 ) . لسان العرب ، ج 9 ، ص 336 .\r\n( 2 ) . منتهى الارب ، ج 2 ، ص 1277 .\r\n( 3 ) . نهايهء ابن اثير ، ج 2 ، ص 115 .\r\n","page_name":" 401 ","page_number":401},
  {"content":"\r\n\r\nحقيقت شرعيه و يا عرفيّه ، هرچند كه يك بحث اصولى است و جاى خود دارد ليكن بر فرض ثبوت حقيقت شرعى و يا عرفى براى برخى واژه‌ها مثل نماز و صوم و طهارت . . . چنين امرى به معناى رويارويى با لغت نيست بلكه آن كلمات در برخى معانى شهرت يافته و غلبه استعمال پيدا كرده است و به عبارت ديگر آن كلمه‌ها در بعضى مصداقها مشهور شده‌اند و گرنه شارع در معانى لغوى واژه‌ها تصرّفى نكرده است مثلا در معنى و مفهوم طهارت دخل و تصرّف نشده بلكه مصداقا چيزى را طاهر و چيز ديگرى را نجس شناخته است .\r\nبحث حديثى را با ذكر حديث معنىدار در رابطه با موضوع مقال ، به پايان مىبرم و به اصلىترين بخش بحث مقال كه طهارت و نجاست از ديدگاه فقه و فقاهت باشد ، مىپردازم در حديثى آمده است : « ما بال دعوى الجاهلية فانّها منتنة » « 1 » : ادعاى جاهليت چيست و چه شأنى دارد ؟ آن ، گنديده است . برخى حديث را معنى كرده‌اند : آن ، در شريعت مذموم و ناخوشايند است و اجتناب از فرهنگ جاهلى لازم مىباشد آنگونه كه انسان از چيز متعفّن و گنديده پرهيز مىكند و دورى مىجويد .\r\nو در حديث ديگر هم بر اسيران مشرك غزوهء بدر « نتنى » اطلاق شده است يعنى : مردمان گنديده ، چون كافر بوده‌اند و خداوند ، كافران و مشركان را نجس خوانده است . « 2 »\r\n\r\nطهارت و نجاست از ديدگاه فقيهان\r\nدر شريعت و فقه اسلامى با حفظ اصالت طهارت ، بعضى اشياء ، حيوانها و انسانها ، نجس و ناپاك شناخته شده‌اند و در كتب فقهى اعمّ از كتب استدلالى و رسايل عملى ، فصلى را به بيان نجاسات اختصاص داده و در تعقيب آن ،\r\n\r\n\r\n","description":"","footnote":"\r\n( 1 ) . لسان العرب ، ج 13 ، ص 426 .\r\n( 2 ) . همان مدرك .\r\n","page_name":" 402 ","page_number":402},
  {"content":"\r\n\r\nمطهّرات را عنوان كرده‌اند كه پاك كنندهء آن نجاسات‌اند .\r\nدر تعداد نجاسات و حتّى مطهرات اختلاف وجود دارد ، هم‌چنانكه عده‌اى از فقهاء برخى نجاسات را نجس العين و برخى ديگر را غير نجس العين دانسته‌اند .\r\nما به دو نمونه بيان در زمينهء نجاسات و مطهّرات : يكى از رساله‌هاى عمليهء نسبتا قديم و ديگرى از رسالهء عمليهء امام خمينى ( ره ) اشاره مىكنيم .\r\nآيت اللّه ميرزا صادق آقا مىنويسد : نجاسات چند نوع است :\r\n1 و 2 - بول و غايط حيوان حرام گوشت و دارندهء خون جهنده .\r\n3 - منى حيوان داراى خون جهنده اعم از حلال گوشت و يا حرام گوشت .\r\n4 - خون حيوان دارندهء خون جهنده .\r\n5 - مردار حيوان دارندهء خون جهنده اعم از حلال گوشت و يا حرام گوشت و حتّى بدن مسلمان مرده قبل از غسل ميّت .\r\n6 - مسكر مايع بالاصالة .\r\n7 - سگ .\r\n8 - خوك .\r\n9 - كافر : آنكه به توحيد و نبوت اقرار نكند .\r\n10 - عصير عنبى بعد از جوش آمدن و قبل از ثلثين . « 1 »\r\nامام خمينى در رساله عمليه ، موارد مذكور در ذيل را از نجاسات برشمرده‌اند :\r\nبول ، غايط ، منى ، مردار ، خون ، سگ ، خوك ، كافر ، شراب ، فقّاع و عرق شتر جلّال . « 2 »\r\n\r\n\r\n","description":"","footnote":"\r\n( 1 ) . رسالهء عمليهء آقا ميرزا صادق آقا مجتهد تبريزى ، ص 58 ، 67 ، چاپ تبريز 1323 ه . ق .\r\n( 2 ) . رساله احكام ، با تصحيح آقاى رضوانى ، ص 14 - 10 ، انتشارات راه امام ، تهران .\r\n","page_name":" 403 ","page_number":403},
  {"content":"\r\n\r\nظاهرا مواردى از آن نجاسات ، متّفق عليه ميان فقهاء شيعه است الّا شاذّى از ايشان و مواردى هم ، مختلف فيه است و بيشتر فقهاء آنها را از نجاسات برنشمرده الّا شاذّى و آن موارد عبارتند از :\r\nعرق جنب از حرام ، عرق حيوان جلّال ، شير مادر دختر ، مذى ، قى ، مسوخات ، فضلهء ماكيان ، روباه ، خرگوش ، موش ، وزغ ، آهن و فولاد . « 1 »\r\nآيت اللّه ميرزا صادق آقا در ذيل ذكر موارد مزبور مىنويسد : آنچه در احاديث وارد است كه بعد از چيدن ناخن ، دست را بشويند و بعد از تراشيدن مو ، سر را بشويند ( و از اينها نجاست آهن و فولاد فهميده شده است ) از قبيل آداب است . « 2 »\r\nدر باب مطهرات هم فقهاء چند چيز را فى الجمله پاك‌كننده مىدانند :\r\nآب ، زمين ، خاك ، مسحات ثلاثه با زوال عين ، سه غسل ميّت ، آفتاب ، آتش ، استحاله ، انقلاب ، زوال دو ثلث در آب انگور جوشيده ، نزح ، اسلام ، تبعيّت ، بواطن انسان با زوال عين ، ظواهر حيوان با زوال عين ، و انتقال .\r\nبرخى فقهاء ، چيزهايى را از مطهّرات برشمرده‌اند كه آنها در واقع ، مطهّر نيستند مثل : تذكيه حيوان ، غيبت مسلمان ، زوال عين نجاست از زمين ، دبّاغى پوست ، زوال عين در اجسام صيقلى و شفّاف و آب دهان نسبت به خون در بدن يا لباس . « 3 »\r\nملاحظه مىكنيد كه در مورد نجاسات و مطهّرات از حيث نجاست و مطهّر بودن اختلاف نظرهايى وجود دارد و آن اختلاف ، با نوع اجتهاد و استنباط فقيه\r\n\r\n\r\n","description":"","footnote":"\r\n( 1 ) . رساله عمليه آقا ميرزا صادق آقا و نك : محمد حسن نجفى ، جواهر الكلام ، ج 5 ، ص 369 و همان ج 6 ، ص 85 - 2 . علامه حلّى ، تذكرة الفقهاء ، ج 1 ، ص 69 - 49 مؤسّسة آل البيت ، قم و ديگر كتب فقهى .\r\n( 2 ) . رساله عمليه آقا ميرزا صادق آقا ، ص 67 .\r\n( 3 ) . همان مدرك ، ص 74 .\r\n","page_name":" 404 ","page_number":404},
  {"content":"\r\n\r\nو معيارهاى فقاهت ، ارتباط پيدا مىكند و در اثر همين اجتهاد و برداشت خاصّ از ادلّه و تعبّد بر روايات و يا مناقشه در آنها ، اصطلاحاتى فقهى پديد آمده است كه فهرست‌وار عبارتند از :\r\nطهارت و نجاست عينى ، ( طاهر العين ، نجس العين ) نجاست عرضى ، طهارت و نجاست حكمى ، طهارت و نجاست تعبّدى ، طهارت و نجاست حقيقى ، طهارت و نجاست اعتبارى ، طهارت و نجاست عقلى ، طهارت و نجاست شرعى ، طهارت و نجاست حسّى ، طهارت و نجاست غير حسّى ، طهارت و نجاست غليظ ، طهارت و نجاست خفيف ( منصوص غير متعارض و منصوص متعارض ) ، طهارت و نجاست بعنوان امر وجودى و طهارت و نجاست بعنوان يك امر عدمى . « 1 »\r\nاصطلاحات فوق و برخى تعاريف براى كلمات : طهارت ، نجاست و حدث با قبول مناقشه در وجود برخى از آن اصطلاحات و عدم آنها ، در سخنان فقهاء اعلام آمده است كه ما ضمن بحث فقهى اجمالى ، آنها را مشخّص مىكنيم .\r\nمرحوم صاحب جواهر مىنويسد : طهارت از نظر لغت ، نظافت و نزاهت است و استعمال آن در نفى گناه و سوء خلق يا از باب حقيقت و مجاز است و يا قدر مشترك و اخيرى اولى است و عرفا : اسم وضو ، يا غسل و يا تيمّم مبيح نماز است . « 2 »\r\nبعد از تسالم در مورد تعريف مزبور ، آيا طهارت ضد نجاست هم در فقه تعريف و مفهوم خاص خود دارد و يا اينكه آن در همان معناى لغوى استعمال شده است . هرچند كه شارع در بيان مصاديق نجاسات ، چيزهايى را مشخص كرده است و بقيه را پاك مىداند و اصالة الطهارة هم بر اين مبنا توجيه منطقى دارد .\r\nاز ديگرسو ، در طهارت و نجاست برخى اشياء ، حيوان و انسان هم\r\n\r\n\r\n","description":"","footnote":"\r\n( 1 ) . شيخ مرتضى انصارى ، كتاب الطهارة ، ج 1 ، ص 394 . كنگره دويستمين سال ولادت .\r\n( 2 ) . محمد حسن نجفى ، جواهر الكلام ، ج 1 ، ص 4 . چاپ نجف .\r\n","page_name":" 405 ","page_number":405},
  {"content":"\r\n\r\nاختلاف‌نظر شديد ديده مىشود ملا فقيهى بر نجاست خمر ادعاى اجماع كرده و فقيه ديگر آن را مردود دانسته است . عده‌اى كافر و مشرك را نجس دانسته و عده‌اى ديگر پاك ، برخى نجس العين و برخى نجس عرضى انگاشته‌اند .\r\nسيد مرتضى علم الهدى فرمود : همه كسانى كه به حرمت شرب خمر قائلند آن را نجس هم مىدانند و هر كه به طهارت خمر عقيده داشته باشد شرب آن را حلال مىداند ( ! ) چون اختلافى نيست كه نجاست خمر تابع حرمت شرب آنست . « 1 »\r\nشيخ بهايى مىنويسد : علماى خاصه و عامّه بر نجاست خمر اجماع دارند جز عدّه‌اى ناچيز كه هر دو فريق ، مخالفت آنان را به هيچ شمرده‌اند . « 2 »\r\nابو عقيل گفته است : اگر خمر بر لباسى بچكد ، شستن آن لازم نيست چون خداى تعالى آن را تعبّدا حرام كرده است نه آنكه نجس بوده باشد . « 3 »\r\nآيا معنى اين تعبير آن نيست كه حرامها دو قسم‌اند : تعبّدى و غير تعبدى چنان كه نجس دو نوع است واقعى و غير واقعى ؟\r\nشيخ اعظم انصارى مىنويسد : كشيدن آب چاه در صورت آلودگى ، تنظيف صورى تعبّدى است ( يعنى : فى الواقع نجس نيست ) . « 4 »\r\nو در زمينه وجودى و عدمى بودن طهارت و حدث مىنويسد : حدث امرى وجودى است و طهارت ، نبود آنست از كسى كه در شأن اوست كه چنان باشد و دليل بر اين ، تفسير حدث است به حالت مانع ، پس منع ، عارض مكلف شود و برخى هم گفته‌اند : طهارت حالتى وجودى است كه بر مكلّف عارض شود نسبت به اباحهء نماز ، چون مكلف بدون آن ، نمىتواند نماز گزارد و نكته دوم\r\n\r\n\r\n","description":"","footnote":"\r\n( 1 ) . جواهر الكلام ، ج 6 ، ص 3 .\r\n( 2 ) . حبل المتين به نقل جواهر الكلام ، ج 6 ، ص 2 .\r\n( 3 ) . علامه حلّى ، مختلف الشيعه ، ص 58 ، چاپ سنگى .\r\n( 4 ) . كتاب الطهارة ، ج 1 ، ص 334 .\r\n","page_name":" 406 ","page_number":406},
  {"content":"\r\n\r\nاينكه به حدثها ناقض گفته‌اند و منقوض ، امر وجودى بايد باشد و . . . « 1 »\r\nشيخ در تعريف نجاست شرعى مىنويسد : وجوب اجتناب از چيزى در نماز و طعام و نظير آنها دليل نجس شرعى بودن آن است چنان كه شهيد در قواعد ، چنين فرموده است : نجاست صفتى انتزاعى است از اين احكام ( وجوب اجتناب از آن چيز در نماز يا خوردن و امثال آن ) پس اگر شارع مانعى در نماز خواندن در چيزى آلوده به آب استنجاء ، نديد مثل آنست كه تصريح كند كه طواف و نماز در چنان لباسى بىمانع است و اگر اجتناب از چيزى ، در نماز يا خوردن واجب نبود ، چنان چيزى نجس نيست . « 2 »\r\nتهانوى مىنويسد : طهارت از ديدگاه شرع ، نظافت ويژه‌اى است و داراى انواعى مىباشد مثل وضوء ، غسل ، تيمّم ، شستن تن ، جامه و جز آن .\r\nو در معناى نجاست و نجس مىنويسد : نجس نزد فقهاء عين نجاست را گويند و نجس بفتح نون و كسر جيم ، چيزى را گويند كه طاهر و پاك نيست و نجاست دو قسم است : غليظ و خفيف . نجاست غليظ ، چيزى است كه بر نجاست آن ، نصّ وارد است و نصّ معارض هم نقل نشده است . اعم از آنكه مردم در مورد آن اختلاف داشته باشند يا نه ؟ چون اجتهاد در مقابل نصّ ، حجّت نيست و نجاست خفيفه ، چيزى است كه در مورد آن ، نصّ معارض ، وجود دارد ، حكم آن اختلافى باشد و يا اتّفاقى ، زيرا در تخفيف حكم ، نصّ معارض مؤثّر است هر چند كه صددرصد عمل نشود .\r\nنزد ابى حنيفه چنين است و برخى ديگر گفته‌اند ، نجاستى با وصف غليظ شناخته مىشود كه فقهاء بر نجاست آن اتّفاق‌نظر دارند امّا چيزى كه در طهارت و نجاستش ، اجتهاد توان كرد ، نجاست خفيفه است زيرا لزوم عمل به\r\n\r\n\r\n","description":"","footnote":"\r\n( 1 ) . كتاب الطهارة ، ج 1 ، ص 394 .\r\n( 2 ) . همان ، ص 347 .\r\n","page_name":" 407 ","page_number":407},
  {"content":"\r\n\r\nمفاد اجتهاد همانند لزوم عمل به نصّ است و در خزانة الادب مىنويسد : نجاست غليظ ، نجاستى است كه حكم آن به دليل قطعى ثابت شده ولى حكم نجاست خفيفه ، به دليل ظنّى به ثبوت رسيده است و نظر بيرجندى در مختصر الوقايه ، همين است . « 1 »\r\nعلامه مىنويسد : در نجاست شراب همه فقهاء متّفق‌القولند جز ابن بابويه و ابى عقيل و علماى عامّه نيز شراب را نجس مىدانند مگر داود و ربيعه و شافعى در يك قولش . « 2 »\r\nو همو در جاى ديگر مىنويسد : اكثر علماى ما مثل مفيد ، ابو جعفر طوسى ، سيد مرتضى ، ابو الصلاح ، سلّار و ابن ادريس ، خمر را نجس مىدانند . امّا ابو جعفر صدوق گفت : مانعى ندارد در جامهء آغشته به خمر نماز خواند زيرا خداوند شرب آن را حرام فرمود نه نماز گزاردن در جامهء آلوده بدان را ، ولى همين صدوق ( ره ) كشيدن تمام آب چاهى را كه در آن خمر چكيده واجب دانسته است دليل ما بر نجاست خمر اجماع است و سيد مرتضى گفت در نجاست خمر ميان فقهاء اختلاف نيست جز شاذى از ايشان ، كه بدان اعتبارى نيست . « 3 »\r\nشيخ طوسى در تهذيب مىنويسد : دليل بر نجاست خمر آيهء نودم از سوره مائده است كه بر خمر رجس اطلاق كرده و « الرجس هو النجس بلا خلاف » دليل ديگر وجوب اجتناب مطلق است و . . . « 4 »\r\nمحقق اردبيلى مىنويسد : اجماع بر نجاست خمر ثابت نيست آيه هم ظهور ندارد زيرا رجس به معناى نجس در اصطلاح فقهاء نيست نه از ديدگاه\r\n\r\n\r\n","description":"","footnote":"\r\n( 1 ) . تهانوى ، كشّاف اصطلاحات الفنون ، ج 1 ، ص 906 و ج 2 ، ص 1396 .\r\n( 2 ) . علامه حلّى ، تذكرة الفقهاء ، ج 1 ، ص 63 ، طبع جديد ، مؤسسه آل البيت ، قم .\r\n( 3 ) . علامه حلّى ، مختلف الشيعه ، ص 58 ، چاپ سنگى .\r\n( 4 ) . محمد بن حسن طوسى ، التهذيب ، ج 1 ، ص 278 ، افست بيروت و نك : محمد باقر مجلسى ، ملاذ الاخيار ، ج 2 ، ص 423 ، مكتبهء مرعشى ، قم .\r\n","page_name":" 408 ","page_number":408},
  {"content":"\r\n\r\nلغت و نه عرف عام و نه عرف خاص و آنچه از لغت مستفاد مىشود مطلق قذارت است كه مىتوانيم آن را به قذارت شرعى و عقلى تقسيم كنيم . « 1 »\r\nو همو در جاى ديگر و در ردّ نظريه شيخ طوسى مىنويسد : اگر ثابت شود كه رجس به معناى نجاست شرعى است آيه مورد بحث بر نجاست خمر دلالت دارد ليكن رجس به معناى نجس شرعى نيست بلكه به معناى مطلق گناه و كار مؤدّى به عذاب ، است . « 2 »\r\nاستاد طباطبايى در نجاست كفّار و منع از دخول ايشان به مسجد الحرام و بطور كلى در برداشت از آيهء بيست و هشتم توبه ، و مفهوم طهارت مسجد الحرام مىنويسد : « و فى تعليله تعالى منع دخولهم المسجد بكونهم نجسا . اعتبار نوع من القذارة لهم كاعتبار نوع من الطهارة و النزاهه للمسجد الحرام و هى كيف كانت امر آخر وراء الحكم باجتناب ملاقاتهم بالرطوبة و غير ذلك » « 3 » : اينكه خداى تعالى نجاست مشركان را علّت منع ورود ايشان به مسجد الحرام ، مىشمارد آن ، اعتبار نوعى پليدى براى مشركان است ( نجاست اعتبارى ) كما اينكه براى مسجد الحرام نوعى طهارت و پاكيزگى اعتبار كرده است ( طهارت اعتبارى ) و چنان چيزى غير از حكم فقهى مبنى بر لزوم اجتناب از ملاقات با آنان است با رطوبت و جز آن .\r\nفخر رازى مىنويسد : فقها ( ى اهل سنت ) متّفق القولند كه بدن مشركان پاك است . بدانكه ظاهر آيه ، دلالت بر نجاست آنان دارد و از آن جز بدليل مستحكم و قوى ديگر عدول نتوان كرد . قاضى ( ؟ ) بر پاكى مشركان به چند چيز استدلال كرده از جمله گفته اگر جسم مشرك نجس مىبود با اسلام پاك نمىشد ( ! ) آنگاه فخر رازى دليل قاضى را رد مىكند و مىگويد چنين سخن ، اجتهاد در مقابل نصّ است و آنگهى قائلين به نجاست مشركان مىگويند آنان پس از اسلام غسل بايد\r\n\r\n\r\n","description":"","footnote":"\r\n( 1 ) . مولى احمد اردبيلى ، مجمع الفائدة و البرهان ، ج 1 ، ص 309 .\r\n( 2 ) . مولى احمد اردبيلى ، زبدة البيان ، ص 42 ، مرتضوى ، تهران .\r\n( 3 ) . محمد حسين طباطبايى ، الميزان ، ج 9 ، ص 238 . چاپ نخست .\r\n","page_name":" 409 ","page_number":409},
  {"content":"\r\n\r\nكنند تا نجاست حاصل از كفر زايل گردد . « 1 »\r\nآلوسى هم پاك بودن اعيان مشركان را به فقها نسبت مىدهد و آنگاه در ردّ استدلال ايشان مىنويسد : استدلال به پاكى تن مشركان به اينكه آنان با گفتن شهادتين پاك نمىشوند چون معقول نيست كه ايمان و اسلام مطهّر باشد چنان كه اگر خوك شهادتين گويد پاك نمىشود ( ! ) بلكه نجس العين فقط با استحاله پاك مىشود بنابراين كه استحاله مطهّر و پاك كننده است و كافر ، با ايمان استحاله پيدا نمىكند و عين ديگرى نمىشود - چنين استدلالى ارزش شنيدن را ندارد ( و قعقعه‌اى بيش نيست ) زيرا طهارت و نجاست ، دو مقوله‌اى هستند تابع آنچه از كلام شارع فهميده مىشود و ربطى به استحاله و عدم استحاله ندارد . اگر از سخن شارع چنان چيزى استفاده شد همان است و گرنه جاى چنان كلامى نيست . « 2 »\r\nو بالاخره ابن ابى الحديد در توضيح كلام مولى الموحدين على عليه السّلام كه فرمود : خداوند ايمان را فرض كرد براى پاكسازى شرك ، مىنويسد : « و ذلك لان الشرك نجاسة حكمية لا عينيّة . . . » : پاكسازى ايمان نسبت به شرك اين است كه شرك نجاست حكمى است نه عينى و چه چيزى از جهل نجس‌تر و زشت‌تر است پس ايمان تطهير دل است از چنين نجاست و پليدى . « 3 »\r\n\r\nجمع‌بندى و استنتاج\r\n1 - چرا برخى اشياء ، حيوانها و انسانها فى الجمله نجسند ؟ !\r\nبا در نظر گرفتن مجموعهء نظرات ابراز شدهء ادبا ، مفسّران ، فقها و حتى فيلسوفان و معقوليها ، مشخّص مىگردد كه وجود ويژگيهايى منفى در برخى\r\n\r\n\r\n","description":"","footnote":"\r\n( 1 ) . فخر رازى ، تفسير كبير ، ج 16 ، ص 24 . افست تهران .\r\n( 2 ) . محمود آلوسى ، روح المعانى ، ج 10 ، ص 76 .\r\n( 3 ) . ابن ابى الحديد ، شرح نهج البلاغه ، ج 19 ، ص 86 .\r\n","page_name":" 410 ","page_number":410},
  {"content":"\r\n\r\nاشيا ، حيوانها و انسانها و مضرّ و آسيب‌زا بودن آنها در بعدى از ابعاد حيات سليم انسانى ، موجب شده كه آن جمله ، نجس و پليد شناخته شوند .\r\nكشفيات علمى مشخّص كرده كه اشيا و حيوانها و انسانهاى نجس فىالجمله حامل ميكروبهاى مضرّ و موجودات ذرّه‌بينى و احيانا از قبيل معنى و ناملموس هستند كه اگر انسان از آنها نپرهيزد با رشد سريع و يا تدريجى ويروسهاى منافى صحت و سلامت و عافيت و سعادت ، روبه‌رو خواهد شد و ناگفته پيداست كه ويروسهاى ناپيداى كفر و شرك از هر ميكروب مضرّ ، زيانبارتر است و لذا قرآن كريم فرمود :  « إِنَّمَا الْمُشْرِكُونَ نَجَسٌ . . . »  و در آيهء ديگر خمر و قمار و ازلام و انصاب جملگى را در يك رديف آورد و اجتناب و دورى از همه آنها را واجب شمرد .\r\n2 - دو بعد وجود انسان ( جسمانى ، روحانى - تن و روان ) و لزوم تأمين سلامت جسم و جان و باصطلاح رعايت بهداشت روانتنى موقعيّت آنچه را كه در فرهنگ قرآنى و فقه اسلامى ، نجس شناخته شده‌اند ، مشخص مىكند كه با وجود تفاوتهايى اجتناب از همه آنها را واجب دانسته است . پس همانطورى كه هرچه سلامت تن و بهداشت جسم را بطور جدّ ، تهديد كند و از ديدگاه فقاهت زيانبار تشخيص داده شود بايد از آن اجتناب به عمل آيد به همين ملاك ، آنچه روح آدمى را كسل و جان او را در حدّ وسيعى ، تيره و تار مىسازد بايد مورد اجتناب باشد .\r\nبه عبارت ديگر ، پالايش حيات انسانى در ابعاد وسيع و همه‌جانبه‌اش و دور نگاهداشتن آن از عوامل مخرّب ، ضد و منافى به معناى كامل كلمه ، هماره مدّنظر بايد باشد .\r\n3 - چنان كه از كلمات فقهاء هم مستفاد است طهارت و نجاست و ديگر واژه‌هاى مترادف و هم معنى ، مفاهيم روشنى دارند برخى در معانى وضعى و برخى ديگر در معانى كنايى ، استعاره‌اى و مجازى استعمال شده‌اند .\r\nمسلّم است كه « غايط » در لغت و از حيث وضع به معنى مدفوع انسان\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nنيست بلكه آن ، به معناى جاى پست و گود است و استعمال آن در مفهوم مدفوع ، مجاز است و بمناسبت حالّ و محلّ مىباشد . و چنين است واژه « عذره » كه در اصل وضع ، به معناى آستان خانه است و چون در زندگيهاى بدوى مدفوع به آستان خانه القاء مىشده و يا جاى بيرون روى ، بيرون مكان زيست و در آستان و خارج از محيط زندگى ، تعبير مىشده است آن را عذره ناميدند از باب تسميهء حال به نام محل .\r\n4 - شارع مقدس با علم و آگاهى از اسرار و حقايق پديده‌ها اعم از اشيا ، حيوان و انسان احكامى را مقرّر داشته است و براى اينكه عسر و حرج در زندگى نباشد و عرصه حيات براى انسان تنگ نگردد اصل در اشياء ، حيوانها و انسان را طهارت و پاكى مىداند و نجسها و ناپاكها ، معدود و مشخص‌اند به‌نظر ما ، شرع در معنى طهارت و نجاست تصرّف نكرده بلكه در شناسايى مصاديق آنها به انسان كمك نموده است و اگر هدايت وحى نبود ، او به اين سادگى به بسيارى از اسرار و رازها كه امروزه پىبرده و در پرتو تعاليم انبياء و وحى و سروش آسمانى ، روشن گشته است ، پىنمىبرد و روشن نمىگرديد .\r\nبتابراين ، به زعم ما اصطلاحاتى نظير ، نجاست شرعى ، عقلى ، اعتبارى ، تعبّدى و نظاير آنها اگر مناقشه در تعبير تلقّى نشود ، بنيادى متين ندارند .\r\n5 - مطابق فطرت سليم و انسانى و هدايت وحى آنچه به تن و روان آدمى به شدّت ضرر و آسيب مىرساند و وجود او را از اعتدال خارج مىسازد ، نجس و پليد شناخته شده است و اجتناب از آن ، واجب مىباشد بويژه در نماز و طعام دورى از آنها يك تكليف است و آلوده بودن تن و يا لباس به آن ، موجب بطلان عبادت است زيرا انسان به خدا بايد تقرّب پيدا كند و به كمال ممكن برسد و چنين آلودگيها او را از قرب الهى و كمال انسانى ، باز مىدارد و اين است راز اجتناب مطلق از همه نجاسات و پليديها ؛ كه فقه ، برنامه ترقّى و تعالى انسانى و قرب به پيشگاه حضرت ربوبى است .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n6 - حكم در زمينهء آثار ، روى غالب رفته است . ممكن است برخى ميكربهاى مضرّ و اشياى نجس و يا حيوانهاى پليد و ناپاك ، موقتا و موردى ، آسيبى نرسانند و يا افكار و عقايد شرك‌آلود و فاسد ، به سبب وجود موانعى خنثى و بىاثر باشند ليكن غالبا چطور ؟ پس بمثابهء يك قانون از همه آنها اجتناب بايد شود تا سلامت و رهايى مطلق تأمين گردد چنان كه بسيارى از فقهاء از لزوم اجتناب مطلق در آيهء نودم مائده نجاست خمر را فهميده‌اند ولى ذكر خمر در رديف چيزهايى كه ظاهرا دست زدن به آنها دست را آلوده نمىكند و آب كشيدن لازم نيست . ليكن با اين وجود جملگى نجس‌اند و در مرتبه‌اى از نجاست و به همان معناى فقهى كه نجاسات در شدت و ضعف و داشتن آثار و بعد ملموس و غير ملموس متفاوتند و لذا صاحب جواهر فرمود : استعمال طهارت و نجاست در موارد نامحسوس و معنوى ، از باب اشتراك لفظى است نه مجاز .\r\n7 - مواردى از نجاسات اجماعى تلقّى شده است و حتى اين عبارت سيد مرتضى علم الهدى كه فرمود : هر كه خمر را نجس نشمرد ، شرب آن را نيز حلال مىانگارد ، اهميّت مسأله را مىرساند و الّا مىدانيم عالم پارسايى مانند شيخ صدوق كه خمر را پاك انگاشته هرگز شرب آن را حلال نشمرده و حتى كشيدن تمام آب چاه آلوده به خمر را لازم و نماز در مكانى را كه خمر در آن باشد باطل دانسته است هرچند در چهارچوب استدلال حديثى خود .\r\nبه هرحال نكته مهم آنست كه نجاست مورد اتفاق و اجماع برحسب ادعاى برخى فقيهان با آن وسعت ديد دربارهء نجاست بالاخره نجسند و لزومى ندارد كه همه نجاسات را در يك مرتبه بپنداريم و به سبب همين تفاوت و به اسباب ديگر خمر و يا كافر را پاك قلمداد كنيم .\r\n8 - روى اين مبنا مىتوان گفت : اصطلاح نجاست شرعى ، عقلى و امثال آن چندان پايهء محكمى ندارد و حسى و غير حسى بودن نجاسات فارق نمىتواند باشد كه همه نجاسات با اختلاف در مرتبه وجود منافى و با شدت و ضعف\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nنجسند و اجتناب از آنها لازم مىباشد و عدم آگاهى ما از حقايق هستى ، تفاوت ايجاد نمىكند چنان كه در ميان ماديّات ، برخى حتى به چشم نامسلّح درنمىآيند امّا آثار وجودى نشان مىدهند ؛ پس فرقى با آفريده‌هاى قابل رؤيت ندارند و امور معنوى و غير حسى هم از اين قبيلند ، آثارى دارند هرچند كه به حسّ در نمىآيند و همه آنها در نظر شارع نجس مىباشند .\r\nپس اصطلاح طهارت و نجاست اعتبارى قابل دفاع نيست ؛ اگر مشركين نجسند به همان معنايى كه برخى اشياء و حيوانها ، نجس شمرده شده‌اند ، نجس مىباشند هم‌چنانكه انسانهايى به صورت انسان از درندگان هم كثيف‌تر و خطرناكترند  « أُولئِكَ كَالْأَنْعامِ بَلْ هُمْ أَضَلُّ »  ( اعراف / 179 ) . پس چرا به همان معناى فقهى نجس نباشند كه مضرّ و زيانبارند و بقول ابن ابى الحديد : چه چيزى از شرك و جهل نجس‌تر و زشت‌تر است ؟ كه ايمان مطهّر آنست . و ما مىگوييم چنان كه آب مطهر بول و امثال آنست و احدى در رجاست آن شك ندارد و استحاله ، مطهر سگ است و انقلاب مطهّر خمر و در همه اينها رازها پنهان است كه انسان فقط به پاره‌اى از آنها وقوف يافته نه بر همه .\r\n9 - تفكيك بين مسايل مطروحهء قرآن كريم كه مسايل مورد ابتلاى فرد و جامعه‌اند و مسايل فقهى كه آنها نيز بعد عملى و رفتارى دارند به بهانه دقّت عقليه ، گمان نمىرود كارى صحيح و موفّق باشد بلكه اثر چنان چيزى همان است كه فرهنگ اسلامى در هم ريخته و مسلمانان از هدايتهاى قرآن كريم فاصله زيادترى خواهند گرفت و يا فاصله‌هاى ايجاد شده عميق‌تر خواهد شد اگر همانند بيشتر فقهاى شيعه بر كتاب و سنّت و فهم عميق آن استوار بمانيم بر مائده پرنعمت قرآن مجيد ، بهره‌مندتر خواهيم گرديد .\r\n10 - از برخى فقهاى اهل سنّت نقل شده كه او ايمان را مطهر نمىداند و بر پندار اينكه گفتن لا إله الا اللّه و محمد رسول اللّه عين كافر را عوض نمىكند و او همان است كه بوده است و فقط استحاله مىتواند مطهر باشد اگر تحقق يابد و او\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nانسان را در اداى شهادتين به خوك قياس كرده است كه بر فرض تكلم به آن كلمه‌ها ، استحاله‌اى صورت نمىگيرد ! چنان كه آلوسى پس از نقل كلام او گفته است ، سخنى سست است و ابدا قابل مطرح شدن نيست و قعقعه و هارت و هورتى بيش نمىباشد .\r\nو چنان كه گفتيم استحاله مفهوم و معنايى عميق‌تر و گسترده‌تر دارد پس سخن آلوسى كه استحاله را در طهارت اشياء موجّه نمىداند و مىگويد طهارت و نجاست از كلام شارع مفهوم بايد شود و بس و استحالهء هيچ نقشى در طهارت اشياء ندارد چنان سخنى هم سخن مستندى نيست زيرا در فقه شيعه چندين چيز بطور مسلّم مطهّر شناخته شده‌اند و استحاله يكى از آنهاست منتهى استحاله مادى و حسّى يك چيز است و استحاله درونى و در بعد روانى چيزى است ديگر و در فقه شيعه به هر دو بعد عنايت شده است مثل استحاله منى و خون و علقه به انسان و مانند استحاله سگ و خوك به نمك و مانند استحاله كافر به مسلمان كه اين يكى ، فكرى ، درونى و عقيدتى و در پرتو ايمان ، تحقّق مىيابد هرچند كه ظاهرا دگرگونى احساس نمىشود . پس سخن مرحوم مقدّس اردبيلى كه فرمود :\r\nدليل بر طهارت خمر آن است كه با سركه شدن آن ولو بعلاج ، پاك مىشود در حال كه مايع همان است كه بود هر چند دقّت‌نظر به حساب آيد ليكن كلام قوىّ و فقاهتى نيست زيرا عنوانها در فقه خود منشأ حكمند . خمر نجس است . سركه پاك است و انقلاب فى الجمله از مطهّرات مىباشد .\r\n11 - اصالت طهارت در اشياء ، حيوانها و ديگر پديده‌ها ، همچنان به قوّت خود باقى است و فقه ما بر اساس كتاب و سنّت و اجماع فقهاء و در پرتو فهم عقلانى و درك معقولانه واقعيات ، استوار است نه بر استحسانات و تعمّلات عقلانى صرف . و بر همين اصل ، كافر را نجس دانسته ليكن منافق را كه بدتر از اوست پاك معرفى كرده است كه شريعت اسلام ، سهل و سمح است و دين عسر و حرج نمىباشد و احكام آن روى مصالح و مفاسدى واقعى استوار است نه بر\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nاعتبار فقط .\r\n12 - مىدانيم كه برخى از مردم طهارت و نجاست را رعايت نمىكنند و احيانا از بول و يا خون و امثال آن نمىپرهيزند البته دنيا خراب نشده و نمىشود ولى اينهمه بيماريها و نابسامانيها چه منشأيى دارد و اگر انسانها بر هدايت وحى زندگى مىكردند چه وضعى مىداشتند و همينطور اگر مسأله فقهى طهارت و نجاست در مورد انسان ، به انصاف ديده مىشد و كافران را كه قرآن نجس دانسته مورد پرهيز قرار مىگرفتند مسلمانان در روابط اجتماعى و از حيث افكار و عقايد در مصونيّت به‌سر مىبردند و افكار كژ و انحرافى به فرهنگ مسلمين رخنه نمىكرد آنگونه كه امروز مشاهده مىكنيم كه فقه ، تنظيم حيات جامع بشرى است .\r\nو صلى اللّه على محمد و آله\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n\r\nزبدة البيان فى احكام القرآن محقق اردبيلى\r\nآية اللّه محمد هادى معرفت\r\n\r\n","description":"","footnote":"","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n\r\nزبدة البيان فى احكام القرآن\r\nآيات الاحكام‌نويسان ، پيشتازان تفسير موضوعىنويسان به شمار مىروند .\r\nاولين نوع تفسير موضوعى كه در جهان اسلام ، پايه عرصهء وجود نهاد ، فقه القرآن يا آيات الاحكام‌نويسى بوده .\r\nقديمىترين كتاب معتبرى كه در زمينهء فقه القرآن نگاشته شده ، احكام القرآن نوشتهء احمد بن على رازى معروف به ابو بكر جصاص مىباشد .\r\nوى متوفاى سال 370 ه ق بوده و از پيشوايان بنام مذهب حنفى در عصر خويش به‌شمار مىرود . اين كتاب گسترده‌ترين و فراگيرترين كتاب در اين زمينه است .\r\nپس از وى ، ابو بكر احمد بن الحسين بيهقى نيشابورى شافعى ، مؤلف « سنن كبرى » متوفاى سال 458 كتابى در اين زمينه تأليف نمود ، كه نظرات و آراء محمد بن ادريس امام شافعيه را در آن گرد آورد كه متوفاى سال 204 مىباشد .\r\nسپس كتابهاى فراوانى در اين زمينه نوشته شد ، از قبيل : ( احكام القرآن ) نوشته كياهرّاسى شافعى متوفاى سال 504 مدرس مدرسه نظاميّهء بغداد ، كه اين كتاب نزد علماى مذهب شافعى مهم‌ترين كتاب به شمار مىرود ، و در دو جلد چاپ شده است . و نيز احكام القرآن نوشته ابو بكر محمد بن عبد اللّه بن محمد معافرى اندلسى ، خاتمهء علماء اندلس و آخرين پيشوايان\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nو حافظين حديث آن ديار مىباشد ، وفات او به سال 543 مىباشد و اين كتاب در چهار جلد به چاپ رسيده است .\r\nآيات الاحكامهاى ديگرى نيز نوشته شده است كه اهميت كتب فوق را ندارند .\r\nدر ميان علماى اماميّه ، اولين كسى كه به تأليف كتاب در فقه القرآن به همين نام ، اقدام نمود ، فقيه و محدث و اديب توانا ، قطب الدين ابو الحسين سعيد بن هبة اللّه راوندى است . وفات وى به سال 573 مىباشد .\r\nاين كتاب در عين جامعيت در نهايت ايجاز و ايفاء نوشته شده ، و بر ترتيب ابواب فقه نگاشته شده ، و دقيقا تمامى آيات مربوط به احكام بررسى گرديده ، گرچه به جهت اختصار ، احيانا ابهاماتى بوجود آورده است .\r\nپس از وى جمال الدين ابو عبد اللّه مقداد بن عبد اللّه سيورى حلّى اسدى معروف به ( فاضل مقداد ) كه از بزرگان مشايخ و فاضلى اديب و متكلم به‌شمار مىرود ، در اين زمينه اقدام نمود و كتابى نسبتا گسترده در آيات الاحكام بنام ( كنز العرفان ) تأليف نمود . وفات وى به سال 826 مىباشد . كتاب او نيز برحسب ترتيب ابواب فقه مىباشد . و در مسائل مطرح شده ، با بيانى رسا و دلايلى شيوا وارد مىشود ، و در جوانب مختلف آن ، مستوعبا بحث مىكند .\r\nدر اين زمينه كتاب ارزنده‌اى است .\r\nسپس بر همين منوال ، فقيه محقق مولا احمد بن محمد اردبيلى متوفاى سال 993 كتاب خود به نام : ( زبدة البيان فى احكام القرآن ) را به رشته تحرير در آورد . كه در نظم و ترتيب و ايفاد مطالب بيشتر به كتاب ( كنز العرفان ) نظر دارد ، و بر همان سبك ، ولى فشرده و مختصر وارد مطالب شده است .\r\nديگر كتابهاى آيات الاحكام در شيعه پس از اين تاريخ نوشته شده است ، از قبيل ( مسالك الافهام ) فاضل جواد كاظمى در دو مجلد چاپ شده\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nكه در قرن 11 مىزيسته . و ( قلائد الدرر ) جزائرى احمد بن اسماعيل به عبد النبى متوفاى سال 1151 چاپ شده و ( آيات الاحكام ) سيد محمد حسين يزدى متوفاى 1386 و غيره .\r\nكتاب ( زبدة البيان ) مورد بحث مقال از اين جهت در خور اهميت است كه عالمى دانا و فقيهى توانا ، آن را به رشته تحرير درآورده ، گرچه در سبك مطالب پيرو ( فاضل مقداد ) بوده ، ولى آنچه در اين زمينه نگاشته شده بوده از نظر گذرانده ، با ديدى محققانه و بينشى فقيهانه ، در اين وادى قدم نهاده .\r\nخلاصة الافكار متقدّمين ، و نهاية الانظار معاصرين ، بلكه خاتمة التحقيق به‌شمار مىرود .\r\n\r\n[ آيه تيمم 
  ]\r\nبراى نمونه : آيه تيمم را كه اين محقق بزرگ مورد بررسى قرار داده ، در اينجا مىآوريم .\r\nاين آيه در سورهء نساء آيه 43 و سوره مائده آيه 6 آمده است .\r\nدر سوره نساء چنين مىخوانيم :\r\n « يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى حَتَّى تَعْلَمُوا ما تَقُولُونَ . وَ لا جُنُباً إِلَّا عابِرِي سَبِيلٍ حَتَّى تَغْتَسِلُوا . وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً . فَامْسَحُوا بِوُجُوهِكُمْ وَ أَيْدِيكُمْ . إِنَّ اللَّهَ كانَ عَفُوًّا غَفُوراً . . . » \r\nاى كسانى كه ايمان آورده‌ايد ، در حال مستى به نماز نزديك نشويد ، تا هنگامى كه كاملا به هوش آمده بدانيد چه مىگوييد . و همچنين هنگامى كه جنب هستيد ، به جايگاه نماز ( مسجد ) نزديك نشويد ، جز به صورت عبورى . تا موقعى كه غسل نماييد . و اگر بيمار هستيد ، يا در سفر و دست يافتن به آب دشوار بود . يا از قضاى حاجت آمده يا با زنان آميزش داشته ، و به آب دست نيافتيد ، هر آينه با خاك پاكى تيمم نموده ، دستها بر خاك زده و بر رو و دستهايتان مسح كنيد ( بكشيد ) . خداوند بخشنده و آمرزنده است .\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nو در سورهء مائده مىخوانيم :\r\n « يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ . وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ . وَ إِنْ كُنْتُمْ جُنُباً فَاطَّهَّرُوا . وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ مِنْهُ . . . » \r\nاى كسانى كه ايمان آورده‌ايد ، هنگامى كه به نماز مىايستيد ، صورت و دستهاى خود را تا آرنج بشوييد ، و سر و پاها را تا قوزك مسح كنيد . و اگر جنب هستيد غسل نماييد . ولى اگر بيمار هستيد كه استعمال آب براى شما زيان‌آور بود ، يا در سفر بوديد ، و دستيابى به آب برايتان دشوار بود ، يا آنكه از قضاى حاجت آمده يا با زنان آميزش نموده ، و دستيابى به آب براى شما مقدور نبود ، در اين سه صورت ( مرض ، سفر ، عجز ) تيمم نموده ، خاك پاكى را يافته ، دست بر آن زده ، بر رو و دستهايتان بكشيد . . . )\r\nدر اين دو آيه ، مواردى كه « تيمم » در آنها تجويز شده ، بيان گرديده :\r\n1 - بيمارى :  « . . . وَ إِنْ كُنْتُمْ مَرْضى . . . »  .\r\n2 - مسافرت :  « . . . أَوْ عَلى سَفَرٍ . . . »  .\r\n3 - نبود آب :  « . . . فَلَمْ تَجِدُوا ماءً »  .\r\nولى اين سه مورد ، در آيه بگونه‌اى مطرح شده كه سؤال‌انگيز گرديده ، مواضع ابهام فراوانى در آن مشاهده مىشود . از اين جهت مفسّران ، آيه را از معضلات قرآن دانسته .\r\nآلوسى در اين باره گويد : « نعم ، الآية من معضلات القرآن ، و لعلّها تحتاج بعد الى نظر دقيق . . . » « 1 »\r\n\r\n\r\n","description":"","footnote":"\r\n( 1 ) . تفسير روح المعانى ، ج 5 ، ص 39 .\r\n","page_name":" 422 ","page_number":422},
  {"content":"\r\n\r\nشيخ محمد عبده ، گويد : بيست و پنج تفسير معتبر مراجعه كردم ، دربارهء آيه چيزى قانع كننده نيافتم : « و قد طالعت فى تفسيرها ( الآية ) خمسة و عشرين تفسيرا فلم أجد فيها غناء و لا رأيت قولا فيها يسلم من التكلف . . . » « 1 »\r\nدر ميان « فقه القرآن » نويسان ، يگانه محقق اردبيلى به اين جهت عنايت داشته گويد :\r\n« ثم لا يخفى ان نظم الآيتين لا يخلو من اشكال ، حسب فهمنا . . . » « 2 »\r\nآنگاه به يكايك اشكالات مىپردازد كه در پايين مىآوريم .\r\n\r\nايرادات پيرامون آيه\r\nهفت ايراد پيرامون آيه گفته‌اند ، و آيه را هر چه بيشتر در ابهام و اجمال غوطه‌ور ساخته‌اند :\r\nاولا : از « حدث اصغر » در صدر آيه نامى برده نشده . زيرا براى وضو گرفتن يا تيمم نمودن ، تنها برخواستن براى نماز ، شرط نيست ، مگر آنكه « محدث » بوده باشد .\r\nثانيا : چرا براى « حدث اكبر » صرفا از « جنابت » ياد شده ، و از ديگر موجبات حدث اكبر نامى برده نشده ؟\r\nثالثا : آيا غسل از جنابت ، صرفا موقع اداء فريضهء نماز واجب است ، تا واجب غيرى بوده باشد ، يا اساسا غسل جنابت ، و هر حدث اكبر ديگر ، واجب نفسى است ؟\r\nرابعا : دربارهء وجوب وضو ، حاضر بودن ، و سالم بودن ، و قادر بودن ، قيد نشده در صورتى كه طبق برداشت از آيه ، وضو بر حاضر سالم قادر بر آب\r\n\r\n\r\n","description":"","footnote":"\r\n( 1 ) . تفسير منار ، ج 5 ، ص 119 .\r\n( 2 ) . زبدة البيان ، ص 20 .\r\n","page_name":" 423 ","page_number":423},
  {"content":"\r\n\r\nواجب است .\r\nخامسا :  « وَ إِنْ كُنْتُمْ مَرْضى . . . »  بر چه چيز عطف شده است ؟\r\nسادسا : آيا مطلق مرض و سفر ، مجوّز تيمّم است ، يا در صورت زيان داشتن آب يا نبود آن ! ؟\r\nاز ديدگاه فقهاء ، مرض در صورتى مجوز تيمّم مىگردد كه استعمال آب زيان داشته باشد . و همچنين در سفر به طور مطلق ، تيمم نشايد ، جز آنكه مايهء مشقت يا حرج گردد . كه اين قيود در آيه نيامده .\r\nسابعا :  « أَوْ جاءَ أَحَدٌ مِنْكُمْ مِنَ الْغائِطِ . . . »  به كجا عطف است ؟ در صورتى كه با دو جمله قبل سنخيّت ندارد ، لذا برخى از مفسرين « او » را در اينجا به معناى « واو » گرفته‌اند . ! « 1 »\r\nاين ايرادات نوعا سطحى بوده ، چندان اجمالى در آيه فراهم نمىسازد :\r\nاولا : مسألهء « حدث اصغر » لازم به طرح نيست ، زيرا غالب انسانها كه براى نماز برمىخيزند ، محدث به حدث اصغر مىباشند . لذا لازم به تذكر بود .\r\nثانيا : مسألهء « جنابت » به عنوان نمونه بارز از « حدث اكبر » آورده شده .\r\nو بيشتر هم او مورد ابتلا است .\r\nثالثا : برخى از مفسران ، و فقه القرآن‌نويسان ، امثال فاضل مقداد و محقق اردبيلى ، از آيه چنين استظهار كرده‌اند كه غسل جنابت - و هر حدث اكبرى - واجب نفسى ، زيرا در آيه بدون قيد آمده .\r\nولى بيشتر فقهاء و مفسران ، آن را نيز واجب غيرى گرفته‌اند . زيرا در آيه چنين تقدير رفته :\r\n « إِذا قُمْتُمْ إِلَى الصَّلاةِ  و  كُنْتُمْ جُنُباً فَاطَّهَّرُوا . . . » \r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 52 .\r\n","page_name":" 424 ","page_number":424},
  {"content":"\r\n\r\nو تقدير عمومى در آيه چنين است :\r\n يا أَيُّهَا الَّذِينَ آمَنُوا ، إِذا قُمْتُمْ إِلَى الصَّلاةِ  ، و كنتم محدثين بالحدث الاصغر ،  فَاغْسِلُوا وُجُوهَكُمْ  . . . و ان كنتم محدثين بالحدث الاكبر فاغتسلوا . . . »\r\nرابعا : حاضر بودن . و سالم بودن . و قادر بودن . در وجوب وضو شرط نيست . بلكه ضرر يا عجز رافع تكليف است لذا مطلق سفر و مرض را مجوز تيمم نمىدانيم چنانچه خواهيم گفت\r\nخامسا :  « وَ إِنْ كُنْتُمْ مَرْضى . . . »  عطف بر تقدير است . چنانچه در فراز سوم يادآور شديم . . اى : « ان كنتم غير مرضى فتوضؤوا . . . و ان كنتم مرضى فتيمموا . . . » .\r\nسادسا : سفر و مرض ، مظنّهء ضرر و مشقت از استعمال آب است ، لذا به اين لحاظ ، در سفر و در حال مرض ، تيمم تجويز شده . ولى اگر ضرر و مشقتى در كار نبود ، فقهاء به اتفاق آراء ، وضو را واجب دانسته ، تجويز تيمم نمىكنند .\r\nسابعا :  « أَوْ جاءَ أَحَدٌ مِنْكُمْ مِنَ الْغائِطِ . . . »  تا  « فَلَمْ تَجِدُوا ماءً »  مجموعا ، عطف بر  « كُنْتُمْ مَرْضى أَوْ عَلى سَفَرٍ »  مىباشد و مراد از مجموع اين عبارات ، همان : نيافتن آب است ، چه محدث به حدث اصغر باشد و چه محدث به حدث اكبر .\r\nلذا خلاصهء مفاد آيه چنين مىشود :\r\nطهارت در به پا داشتن نماز ، شرط است . اگر انسان محدث به حدث اصغر است بايد وضو بگيرد . و اگر محدث به حدث اكبر است بايد غسل كند .\r\nولى در سه حالت ، به جاى طهارت با آب ( وضو و غسل ) ، طهارت با خاك ( تيمم ) انجام مىدهد :\r\nحالت اول : بيمارى كه استعمال آب مايهء زيان جسمانى گردد .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nحالت دوم : سفر كه دست يافتن به آب دشوار باشد .\r\nحالت سوم : نبود آب كه دست يافتن به آن مقدور نباشد .\r\nپس آنچه موجب مىگردد كه طهارت « مائى » به طهارت « ترابى » مبدل گردد ، سه چيز است :\r\n1 - ضرر :  « وَ إِنْ كُنْتُمْ مَرْضى . . . » \r\n2 - مشقت :  « أَوْ عَلى سَفَرٍ . . . » \r\n3 - عجز :  « لَمْ تَجِدُوا ماءً . . . » \r\nبا اين توضيحات ، جاى ابهامى در آيه باقى نمىماند .\r\nعلاوه كه قرآن ، بيشتر به بيان تشريع حكم پرداخته ، و اصول مسائل را مطرح ساخته ، چندان وارد جزييات نمىشود . و آن را به بيان پيامبر واگذار نموده است :\r\n « وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ وَ لَعَلَّهُمْ يَتَفَكَّرُونَ »  .\r\n( نحل 16 / 44 ) .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n\r\nروش محقق اردبيلى در زبدة البيان\r\nحجة الاسلام على مختارى\r\n\r\n","description":"","footnote":"","page_name":" 427 ","page_number":427},
  {"content":"\r\n . \r\n","description":"","footnote":"","page_name":" 428 ","page_number":428},
  {"content":"\r\n\r\n\r\nمقدمه\r\nبسم اللّه الرحمن الرحيم\r\n « وَ أَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ مِنَ الْكِتابِ وَ مُهَيْمِناً عَلَيْهِ فَاحْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ عَمَّا جاءَكَ مِنَ الْحَقِّ لِكُلٍّ جَعَلْنا مِنْكُمْ شِرْعَةً وَ مِنْهاجاً »  . مائدة ( 5 ) 48\r\nقرآن كريم ، نور الهى است كه فرود آمد تا فكر و فرهنگ زمينيان را آسمانى كند ، و فرقان ، محور علوم انسانى ، اساس قانون و قانون اساسى ما است .\r\nفرزانگان مسلمان ، پروانگان اين كتاب منيرند و هر كدام مجذوب جلوه‌اى از محاسن احسن الحديث و مشغول تبيين و تفسير پرتوى از آن ؛ برخى به بيان مفردات و واژه‌هاى غريب قرآن همت گماشتند و بعضى وجوه اعراب و يا اعجازش را روشن ساختند ، گروهى به قرائتها و تجويد و علوم قرآنى پرداختند ، جمعى دلدادهء مواعظ و اندرزهايش شدند و برخى راهيان قلّهء معارف و عده‌اى . . . در اين ميان رايت آيات الاحكام به دست فقها رحمهم اللّه برافراشته شد ، اهميّت اين بخش برآگاهان ، پوشيده نيست زيرا شناختن حلال و حرام ، سنگ زيربناى سلوك سالكان است و سرلوحهء دستورالعمل عبوديّت همگان ، محقق اردبيلى در اين باره گويد :\r\n« . . . مع اهتمام الشارع ببيان أحكام الشرع حتّى مستحبّات . . . » زبدة ص 65 .\r\nاخيرا « تفسير موضوعى » رايج و به سود و ثمراتش توجه شده است ولى مدال پيشگامى و رداى پيش‌كسوتى اين رشته ، از « فقه القرآن » شيعه است و با آنكه بيش\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nاز صد و هفتاد اثر ، در اين باب شناسايى شده « 1 » هنوز اين وادى تشنهء تحقيق است .\r\nاز معتبرترين كتابهاى اهل سنّت در اين موضوع ، احكام القرآن ابو بكر احمد بن على رازى جصّاص حنفى ( م 370 هجرى ) است . و گسترده‌ترين اثر از شيعه ، مسالك الأفهام فى تفسير آيات الأحكام علامّه شيخ محمّد ، مشهور به فاضل جواد و فاضل مقداد كاظمى است . « 2 »\r\nولى زبدة البيان في أحكام القرآن تأليف مرحوم محقق مقدس مولى احمد اردبيلى ( م 993 ) از نظر ، اتقان ، ايجاز ، اعتبار و اشتهار گوى سبقت از سابق و لاحق ربوده و به عنوان بهترين متن درسى ، در حوزه‌هاى علميه شناخته شده است .\r\nعالم و كتابشناس بزرگ مرحوم آية اللّه العظمى نجفى مرعشى مىنويسد :\r\n« . . . كتاب زبدة البيان في براهين احكام القران و تفسير آيات احكام القرآن . . . و كتابه من أشهر ما صنّف في الباب » . « 3 » و فقيه بزرگوار سيّد محمد هادى ميرلوحى ، در إعلام الأحبّاء في حرمة الغناء في القرآن و الدعا ذيل حديث 29 - 30 زبدة البيان را محور مباحث قرار مىدهد .\r\nبرجستگى اين تأليف ، از رواج و رونق هميشگيش پيدا است چنان كه تا كنون 157 نسخهء خطىّ اين كتاب ، شناسايى شده ، دوازده نفر از اعلام بر آن حاشيه نوشته‌اند ، شش بار به فارسى ترجمه و يا تلخيص شده و سه بار - به غير از چاپ كنگره - منتشر شده است ، « 4 » هيچ كدام از آيات الأحكامهاى شيعه چنين امتيازاتى را ندارند .\r\n\r\n\r\n","description":"","footnote":"\r\n( 1 ) . ر ك : كتابشناسى آيات الاحكام ، محمد على هاشم‌زاده .\r\n( 2 ) . مسالك الافهام ، 989 صفحه در 4 جلد است كه مكتبة المرتضويهء تهران آن را منتشر كرده است .\r\n( 3 ) . مسالك الافهام ، ج 1 ، ص 10 ، مقدمه .\r\n( 4 ) . مشخصات نسخ خطى ، چاپها ، تعليقه‌ها و ترجمه‌هاى زبده در مقالهء كتابشناسى و نسخه شناسى آثار محقق اردبيلى به قلم على اكبر زمانىنژاد در كتاب شرح حال محقق اردبيلى از طرف كنگرهء مقدس اردبيلى منتشر شده است .\r\n","page_name":" 430 ","page_number":430},
  {"content":"\r\n\r\n\r\nتاريخ تأليف\r\nمرحوم اردبيلى تاريخ تأليف مجمع الفائدة و البرهان و حاشيه شرح تجريد قوشچى را ذكر نموده ولى تاريخ زبدة البيان را ثبت نكرده است ؛ لذا تاريخ دقيق آن معلوم نيست و از اين كه در زبدة به چند تأليف ديگرش حواله داده شايد به دست آيد اين كتاب را پس از آنها و در اواخر عمر شريفشان ، نوشته‌اند ؛ همچنين در زبدة به تأليف يك كتاب وعده مىدهد ولى از تحقّق آن وعده خبرى نيست ، در پايان كتاب الطهارة ، اقرار به حقايقى را از زبان مخالفان نقل و اظهار مىكند : « اقرارهايى از اين دست ، فراوان است . به زودى همه را يك جا جمع مىكنم إن شاء اللّه » « 1 »\r\nخلاصه عبارت : « مثله في غير هذا المحل أيضا منه و من غيره أيضا كثير كما سيظهر لك اذا تأمّلت كلامهم ، . . . سأجمعها إن شاء اللّه » ص 48 .\r\n\r\nنمونه‌اى از ارجاعات\r\nدر شرح آيهء شريفهء  « وَ يَسْئَلُونَكَ عَنِ الْمَحِيضِ »  بقره / 222 مىنويسد : « و لنا في تحقيق هذه الآيه مع الأحكام رسالة جامعة للأقوال و الأبحاث و تحقيق المقال فمن أرادها فعليه بمطالعتها » ص 35 .\r\nو ذيل بحث امر به معروف مىفرمايد : « و قالوا - في قوله تعالى  « وَ ما كُنَّا مُعَذِّبِينَ حَتَّى نَبْعَثَ رَسُولًا »  « 2 » - : دلالة على عدم كون الحسن و القبح عقليين و لا دلالة فيه ، بيّنته في الأصول من عشرة أوجه و قلت : بل فيها دلالة على كونها عقليين » ص 348 .\r\nدر بيان آيهء إفك « 3 » دربارهء انفاق گويد : « ثمّ إنّه لا يخفى أنّ مضمون الآية نهى من اتّصف بفضل ما وسعة ، عن الحلف و اليمن على ترك الإحسان إلى ذوي قرابته\r\n\r\n\r\n","description":"","footnote":"\r\n( 1 ) . پايان مبحث كتاب الطهارة ، ص 48 .\r\n( 2 ) . اسرى ( 17 ) : 15 .\r\n( 3 ) . نور : 22 .\r\n","page_name":" 431 ","page_number":431},
  {"content":"\r\n\r\nو المساكين و المهاجرين في سبيل اللّه بسبب ذنب وقع منهم و إساءة بالنسبة إليه ، و لا تدلّ على أفضليّة أبي بكر من أربعة عشر وجها ، على ما توهّمه الفخر الرازي في تفسيره الكبير « 1 » و قد بيّنا ذلك في رسالة على حده و نشير هنا إلى نبذ منه . . . » ص 390 .\r\nدر ادامه گويد : « فإن أردت تفصيل ما ذكره و ما ذكرناه فارجع الى تفسيره ، و إلى ما ذكرناه فى الرسالة » ص 392 .\r\nدر بيع فضولى و كاشفيت و ناقليّت اجازه مىنويسد : « فالآية [ نساء ( 4 ) :\r\n34 
  ] تدلّ على . . . و أنّه لا بدّ في التجارة من إذن صاحب المال حين العقد فالبيع الفضولي لا يكفي على تقدير كون الإذن سببا لا كاشفا ، بل كاشفا أيضا و هو ظاهر ، على أنّه لا معنى للكشف و هو ظاهر ، و قد بيّنته فى تعليقات القواعد و الارشاد » « 2 » ص 427 - 428 .\r\nهمچنين در احكام حجر ، ذيل كريمهء  « ضَرَبَ اللَّهُ   عَبْداً مَمْلُوكاً لا يَقْدِرُ عَلى شَيْءٍ »  « 3 » آمده است : و قد فصّلنا المسألة في شرح الإرشاد » ص 492 و ذيل آيهء شريفهء  « وَ ابْتَلُوا الْيَتامى حَتَّى إِذا بَلَغُوا النِّكاحَ »  : « 4 » الابتلاء هو الاختبار و الامتحان . . .\r\nو قد بيّنا في شرح الإرشاد ، كون الابتلاء قبل البلوغ أو بعده » ص 479 ؛ « . . . فما ذكر في كتب الفقه مثل شرح الشرايع ، محلّ تأمّل ، و قد حقّقناه في شرح الإرشاد » ص 481 .\r\nو در مبحث توابع نكاح در مقدار واجب پوشش بانوان آمده است : « . . .\r\nو بالجمله الحكم محلّ الاشكال و قد أوضحته في الجمله في محلّه من الفروع في شرح الأرشاد فتأمّل » . ص 544 .\r\n* * *\r\n\r\n\r\n","description":"","footnote":"\r\n( 1 ) . التفسير الكبير ج 23 ، ص 187 - 190 .\r\n( 2 ) . از « تعليقات قواعد » خبرى نيست و منظور از « شرح ارشاد » ، « مجمع الفائدة و البرهان » است .\r\n( 3 ) . نحل ( 16 ) : 75 .\r\n( 4 ) . النساء ( 4 ) : 2 .\r\n","page_name":" 432 ","page_number":432},
  {"content":"\r\n\r\nسيد عبد الحسين خاتون آبادى ضمن نقل حوادث سال 995 آورده است :\r\nآيات الأحكام آخوند مولانا احمد اردبيلى را - كه استنساخ آن سال 995 در نجف اشرف به پايان رسيده بود - ديدم ، در وسط آيات الأحكام به نظر رسيد كه شرح ارشاد قبل از آن نوشته شده است و چون از آخوند ، فتوا به جواز تقليد در اصول دين مشهور است و در رسالهء اصول دين و شرح ارشاد - در مبحث نماز جمعه و غيره - به جواز تقليد در اصول دين تصريح كرده است ولى در چند موضع « 1 » از آيات الاحكام تصريح مىنمايد : « در اصول دين تقليد جايز نيست و بايد علم يقينى تحصيل نمود » معلوم مىشود تجديدنظر نموده و تأليف آيات الأحكام ، ديرتر بوده است . چون وفات آن مرحوم به دست فقير نيامد اندك نامشخص است كه بعد از آيات الأحكام ، ديگر تصنيفى داشته است يا نه . « 2 »\r\n\r\nروش محقق در فقه القرآن\r\nمقدمهء اوّل\r\nدر تفسير آيات فقهى قرآن كريم دو سبك رايج است الف : معمولا اهل سنت آيات فقهى را به سبك تفاسير ترتيبى از سورهء بقره تا آخر قرآن بررسى كرده‌اند و عالمان شيعه بيشتر به سبك تفاسير موضوعى و نظير ابواب كتب فقه پيش رفته‌اند ، ارزيابى اينكه كدام روش سودمندتر است مجالى ديگر مىخواهد ، ولى محقّق راه دوم را پيموده و از كتاب الطهارة و الصلاة شروع كرده است . و چون در اين روش عملا سر برخى آيه‌هايى كه بار فقهى هم دارند بىكلاه مىماند و عنوان مناسبشان در آيات الاحكامها نيامده است ، محقّق بهانه‌هايى براى بيان اين دسته\r\n\r\n\r\n","description":"","footnote":"\r\n( 1 ) . ر ك : زبدة البيان ، ص 139 - 140 و 343 - 345 و 617 - 620 و 66 .\r\n( 2 ) . وقايع السنين و الأعوام ، ص 494 - 495 .\r\n","page_name":" 433 ","page_number":433},
  {"content":"\r\n\r\nآيات ، به ميان آورده مثلا پايان بحث جهاد گفته است : « و لكن نتمه بآيات لها فوائد كثيرة و مناسبة ما به » ص 311 و در 9 صفحه 6 آيه را بررسى كرده است .\r\nو احيانا به مباحثى در غير جاى معهودشان مثلا به بحث ارتداد در كتاب النكاح ص 615 اشاره شده است با آنكه مرسوم است ارتداد در حدود مطرح شود ، و احكام المساكن در كتاب الصلاة ص 113 آمده و به باب اشياء من المباحات ص 31 بهتر مىخورد .\r\nمقدمهء دوم تفاوت وظيفهء مؤلّف فقه القرآن و مدرّس فقه\r\nمدرّس فقه از مباحث بديهى مىپرهيزد ولى مؤلّف ، به تفسير هر آنچه در متن آيه آمده مىپردازد مثلا وجوب صوم و صلاة ، از ضروريّات دين است و بىنياز از بحث ، ولى جزء كار مفسّر است . و همين نكته باعث گشته تا محقق اردبيلى در آيات صوم به استنباط وجوب روزه از آيه‌ها ، تصريح كند ، و يا ترك اين بحث را در كتاب الصلاة چنين توجيه كند :\r\n« و اعلم انّ وجوب الصلوات ليس من الفقه فإنّه من ضروريّات الدين ، مع أنّ الآيات الدالة عليها في غاية الإجمال فكان تركها أليق ، و لكن ذكرنا بعض الآيات لبيان الوقت و بعض الفوائد الأخر » ص 63 ؛ نياز به اين توجيه و توضيح وقتى روشن مىشود كه به صدر همين فصل توجه شود كه نوشته است :\r\n« النوع الثانى فى [ 1 
  ] دلائل الصلوات الخمس و [ 2 
  ] أوقاتها » ص 55 ولى تنها به بحث وقت پرداخته و از اتلاف وقت در ضروريات صرف‌نظر و صرفه‌جويى نموده است .\r\nتفاوت ديگر آنكه مدرس فقه ، به بسيارى از فروع مسأله مىپردازد ولى مؤلّف آيات الأحكام هر چند هم كه اوج بگيرد فراتر از مدار مدلول آيه ، پرواز نمىكند و به آشيانه آيه فرود مىآيد نه هر شاخه‌اى ؛ محقق اردبيلى دربارهء\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nفروعات مىفرمايد : « أنّ العمدة فى تفاصيل الأحكام ، الأخبار و الإجماع » ص 672 و به اين مرزبندى كاملا توجه دارند ولى گاهى فوايد را به قواعد اعتبارى ترجيح مىدهد مثلا در جمع‌بندى دو صفحه بحث سلام گويد : « و بالجمله الذى يتبادر من الآيه ، السلام المتعارف بين المسلمين . . . » ص 103 ، و نكات ديگر را از جهت احتياط يا اخبار مىداند ، و در بحث صدّ و احصار از كتاب حج مىنويسد : « ثمّ إنّ الاحكام المشتركة بينهما كثيرة مذكورة في كتب الفقهيّه و كذا المختصّة ، و الفرق بينهما ، فلا يهمّ ذكرها فإنّه يطول ، و لكن نذكر هنا مسألة مهمّة ممّا يعمّ به البلوى ، متداولة بين طلبة العلم ، منقولة عن شيخهم الشهيد الثانى رحمه اللّه » ص 251 - 252 .\r\nو در پايان حديثى در نماز مسافر گويد : « و فيها فوائد و أحكام كثيرة لذلك نقلت فافهمها » ص 120 ، همچنين ر ك : ص 63 .\r\nفوائد كلامى ، اخلاقى ، تفسيرى و تاريخى فراوانى به تناسب آيات ، در زبده وجود دارد كه هر بخش جداگانه در اين مقاله تشريح مىگردد .\r\nتفاوتى ديگر :\r\nگرچه عناوين تأليفات ، « آيات الاحكام » يا « أحكام القرآن » و « فقه القرآن » است ولى منظور خصوص مباحث فقهى نيست بلكه به تناسب ، به بسيارى از مسائل اصولى هم مىپردازند كه نمونه‌هايى بعدا ذكر مىشود ولى در محافل درسى ، علم اصول فقه جداگانه و علم فقه مستقلا بررسى مىشود .\r\nتفاوتى ديگر :\r\nبه جهت « تسامح در ادلهء سنن » ، « احاديث من بلغ » و يا « عدم عقاب بر ترك مستحبات » ، معمولا مندوبات در دروس خارج متروك مىمانند . ر ك : حواشى عروة الوثقى ، ولى مقدس اردبيلى به بحث واجب و مستحب به يك چشم نگريسته ، و اينك نظايرى از مستحبات : از ص 89 - 100 « النوع السادس فى المندوبات » و ص 320 ، 61 ، 62 ، 89 ، 100 ، 117 و ص 541 الى 578 « النوع الرابع في أشياء من توابع النكاح . »\r\n\r\n","description":"","footnote":"","page_name":" 435 ","page_number":435},
  {"content":"\r\n\r\n\r\nنكاتى در شيوهء محقق ( ره )\r\n\r\nنظم و ترتيب در مباحث آيات\r\n1 - معمولا پس از ذكر تمام يا قسمتى از آيه ، اوّل لغت و اعراب ، سپس معنى و اگر داراى شأن نزولى باشد ، شأن نزول و فضاى نزول را تشريح مىكند ، آنگاه به استنباط احكام و نقل اقوال مىپردازد ، و ضمن نقّادى سخنان ديگران گاهى مسائل غير فقهى هم مطرح مىشود ؛ اين نظم و ترتيب ، در همه جاى زبدة وجود دارد گرچه در بيشتر موارد ، همين شيوه هست ولى مرزبندى نشده و مطالب مجزّا نيست ، و اى كاش همه‌جا مثل آيه‌هاى 22 و 3 از سورهء بقره مطالب مجزّا شده بود . وى در پايان ، عقيدهء شيعه يا نظر خودش را بيان مىكند . نمونهء اين موارد :\r\n« الثامنة :  « الَّذِي جَعَلَ لَكُمُ الْأَرْضَ فِراشاً . . . »  ( بقره / 22 ) ، أمّا الإعراب ، ف « الذى » امّا منصوب بأنّه صفة بعد صفة للربّ ؛ أو بالمدح و الأرض و الفراش مفعولا جعل . . .\r\nأمّا اللغه : فالفراش هو البساط ، و البناء هو المبنيّ . . .\r\nأمّا المعنى : . . .\r\nو أمّا الأحكام المستنبطة : منها فهي إباحة السكون فى أىّ جزء كان من الأرض على أيّ وجه أراد ، و الصلاة فيه . . . » ص 111 إلى ص 114 .\r\n\r\nآميختگى اخلاق و احكام\r\n2 - آموزش علوم تخصّصى از جمله فقه ، و متون كلاسيك ، هرچه خالص و مربوط به موضوع آن علم و رشتهء موردنظر باشد براى محافل درسى مناسبتر است ولى قرآن كريم كتاب علمى نيست تا در هر فصلى تنها از علمى خالص صحبت كند ، قرآن كتاب هدايت و نور است و فقه و اخلاق و عقايد را در هم\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nمىآميزد ، « 1 » حتى گاهى حكمت عملى را برهان حكمت نظرى و بالعكس قرار مىدهد .\r\nاز آنجا كه مقدّس اردبيلى علاوه بر بحث علمى و تفسير آيه‌ها به فكر تهذيب و تربيت جانها هم هست در موارد زيادى مطالب مناسب اخلاقى را به ميان مىآورد ، گويا بيش از آنكه در قيد تنظيم كتاب و ترتيب فصول باشد به فكر انسان‌سازى است .\r\nچنين شيوه‌اى را كمابيش قدما هم داشته‌اند ، به عنوان نمونه ابو جعفر احمد بن ادريس حلّى رحمه اللّه - گذشته از آنكه مستطرفات را پايانبخش سرائر قرار داده - استطرادا در متن كتاب نكات اخلاقى هم دارد چنان كه در باب خمس اين قصّه را آورده است :\r\nلمّا سار أمير المؤمنين عليه السّلام ، إلى صفين ، قالوا : ثمّ مضى نحو ساباط ، حتّى انتهى إلى مدينة بهرسير ، و إذا رجل من أصحابه ينظر إلى آثار كسرى ، و هو يتمثّل بقول ابن يعفور التميمى :\r\n جرت الرياح على محلّ ديارهم * فكانّما كانوا على ميعاد \r\nقال عليه السّلام : أفلا قلت : كم تركوا من جنّات و عيون و زروع و مقام كريم و نعمة كانوا فيها فاكهين ، كذلك و أورثناها قوما آخرين . « 2 »\r\n* * * \r\nپايبند بودن به نصّ و برهان\r\n3 - فقهاى شيعه از قياس و استحسان و خودرأيى دورى مىكنند و مقدس اردبيلى بر اين موضع پافشارى دارد و بر اقتصار بر نصوص ، و تبعيّت از براهين عقلى اصرار مىورزد اينك اشاراتى بدين نكته :\r\n\r\n\r\n","description":"","footnote":"\r\n( 1 ) . ر ك : وعدهء ديدار ، حضرت امام خمينى قدس سره ، ص 92 و ص 82 .\r\n( 2 ) . سرائر ج 1 ، ص 484 - 485 ؛ و آيه از سورهء دخان 25 - 28 .\r\n","page_name":" 437 ","page_number":437},
  {"content":"\r\n\r\nدر اينكه معيار قبله « جهت » نيست گويد : « و قد ذكر ههنا تعاريف كثيره لها [ جهت 
  ] و كاد أن لا يكون واحد منها سالما مع انّه لا اعتداد بتحقيقها إذ الواجب استعمال العلامات فقط و ليست الجهة واقعة فى النص بحيث ما لم تتحقق لم يجز لنا التوجه الى القبله و هو أمر ظاهر » ص 64 و 65 .\r\nدر پاسخ به زمخشرى كه در كشّاف گويد : قياس اقتضا دارد جواز صلوات بر غير پيامبر صلّى اللّه عليه و آله را ولى علما تفصيل داده‌اند و گفته‌اند : « صلوات بر اهل البيت عليه السّلام به تنهايى ، مكروه است » مىنگارد : « و لا يخفى ما فيه فإنّ ما ذكره [ جواز صلوات بر غير پيامبر صلّى اللّه عليه و آله 
  ] برهان لا قياس و أنّ البرهان من العقل و النقل كتابا و سنة كما نقله . . .\r\nمع أنّه لا معنى للحكم بكراهة ما ثبت بالبرهان العقلي و النقلي ، كتابا و سنة من الترغيب و التحريص بالأمر به فهو مقتضى البرهان . . . و بالجملة لا ينبغي منع ما يقتضي العقل و النقل جوازه » ص 87 .\r\nو در شرح آيهء  « ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ »  « 1 » مىفرمايد : « و في هذه الآية إشارة إلى . . . و اشارة الى قانون الميزان الثلاثة الأقسام [ كذا 
  ] المقبولة من البرهان و الخطاب و القياس الجدلى » ص 348 .\r\nنمونه‌اى ديگر از عقل گرايى : در كتاب الأمر بالمعروف « . . . و الأولى منه [ اى من البحث عن الوجوب عينيّا أو كفائيّا 
  ] كون البحث عن كونه عقليّا أو نقليّا ، و الظاهر أنّه كفائيّ و كون الغرض هو الردّ عن القبيح و البعث على الطاعة ليرتفع القبيح ، و يقع المأمور به و الحسن ، و لا دليل في العقل يدلّ على الوجوب مطلقا . » ص 321 .\r\nو در نكاح موقت گويد : « إن الجواز كان يقينا بالكتاب و السنّة و إجماع الأمّة ، و لا يزول إلا بيقين مثله عقلا و نقلا من العامّة و الخاصّة و ليس . . . » ص 518 .\r\n\r\n\r\n","description":"","footnote":"\r\n( 1 ) . نحل ( 16 ) : 125 .\r\n","page_name":" 438 ","page_number":438},
  {"content":"\r\n\r\n\r\nتطبيق و تقارن\r\n4 - زبدة البيان از تطبيق و تقارن و نقل و نقد آراى ساير مذاهب فقهي بىنصيب نمانده - مثلا بيش از 50 بار نام ابو حنيفه مطرح شده - و اين نكته از بس مكرر و روشن است از شرح آن خوددارى مىشود . ر ك : مثلا : ص 32 الى 37 ، ص 208 ، 235 .\r\n\r\nنقل و نقد\r\n5 - سلطهء اردبيلى بر تفسير و كلام و ادبيّات عرب وى را به ميدان نقّادى تفاسير كشانده و آراى معتزله و اشاعره ، خصوصا بسيارى از نقاط ضعف انوار التنزيل قاضى بيضاوى ، كشاف زمخشرى و تفسير كبير فخر رازى را به معرض نقد نهاده و تناقضاتشان را آشكار كرده است .\r\nاين موارد نيز از بس زياد است از بيانش صرفنظر و فقط آدرس مواردى ذكر مىشود ، بنگريد : ص 16 ، 21 ، 82 ، 112 ، 233 ، 264 ، 303 ، 331 ، 541 ، 542 ، 566 ، و در مواردى كه نكتهء زيبا و سخن حقّى دارند آنها را مىستايد مثلا از تفسير كشاف چنين ستايش شده : « و نعم ما قال » ص 575 .\r\n\r\nگزيده‌گويى\r\n6 - هنر مقدس اردبيلى در خلاصه‌گويى ؛ نام زبدة را با مسمى نموده است گاهى سخن چند صفحه‌اى ديگران را در چند سطر يا چند كلمه گنجانده است ، نمونه‌هايى از اين دست را در بخش مقايسهء كنز الفوايد با زبدة البيان ، بنگريد .\r\nاز طرفى گاهى خلاصهء مباحث فقهى را ذكر و تفصيل را به ساير كتب استدلالى فقهى حواله مىدهد ، يا نتيجهء مسأله‌اى اصولى را مطرح كرده و اصل بحث را به جايش در علم اصول ارجاع داده ، بنگريد : به مبحث ردّ تحيّت ، النوع السابع ذيل :  « وَ إِذا حُيِّيتُمْ ، بِتَحِيَّةٍ »  « 1 » گويد : « و النهي في العبادة مبطل كما ثبت\r\n\r\n\r\n","description":"","footnote":"\r\n( 1 ) . نساء ( 4 ) : 85 .\r\n","page_name":" 439 ","page_number":439},
  {"content":"\r\n\r\nفي الأصول . . . فتحريم الكلام فرع أنّ الأمر بالشيئ مستلزم للنهي عن ضدّه الخاصّ و قد حقّقناه في موضعه » ص 105 .\r\nكتاب الجهاد ذيل اوّلين آيه : « فهي صريحة في وجوب الجهاد على الإجمال و التفصيل مبيّن في الكتب الفقهيّة » ص 302 .\r\nو ذيل دومين آيه : « و تركنا تفصيل أحكام القتال لوضوحها في الكتب الفقهيّه مع عدم الاحتياج إليه » ص 306 .\r\nدر بيان فرق صدّ و احصار : « ثمّ إنّ الأحكام المشتركه بينهما كثيرة مذكورة في كتب الفقهيّة و كذا المختصّة فلا يهمّ ذكرها فإنّه يطول » ص 251 - 252 .\r\nو گويد : « ثمّ من أحكام اللعان ، التفرقة بينهما . . . و يثبت بينه و بين أمّه [ كذا 
  ] النسب و ما يقتضيه ، و أمّا بينه و بين من يتقرّب بالأب فقيه تأمّل مذكور في محله » ص 614 .\r\nهمچنين ر ك : ص 49 ، 308 436 ، 439 ، 467 ، 672 ، .\r\n\r\nسرّ تطفّل و استطراد\r\n7 - خروج از موضوع فقه القرآن و ورود در ساير مسائل ، نقطهء ضعف و كاستى كتاب است ولى به دلايل زير مىتوان مطالب استطرادى زبدة البيان را نقطهء قوّت اين اثر و تجلّى پاكى نيّت و حسن سريرت مقدّس اردبيلى دانست زيرا « از كوزه همان برون تراود كه در او است . »\r\nعوامل تطفل و استطراد\r\nالف : توقّف بعضى احكام بر مبانى عقيدتى\r\nبه اين عامل چنين اشاره دارد : « و لمّا توقّفت صحة العبادة على الايمان أشرت إلى بعض الآيات اللتى تتعلّق به » ص 7 .\r\nمحقق در بيش از چهل‌جا متعرض مباحث كلامى شده كه ان شاء اللّه جداگانه ذكر مىشود .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nب : عشق به آل پيامبر صلّى اللّه عليه و آله عقربهء دل و سر قلم را به اين محور گرداند .\r\nدر اين باره ، هم نمونه‌ها فراوان است و هم مؤلف ولايت على عليه السّلام را زينت كتاب خود مىشمارد و ذيل آيهء  « إِنَّما وَلِيُّكُمُ اللَّهُ وَ رَسُولُهُ . . . »  « 1 » گويد : « مع إجماع المفسرين على أنّه في شأن على عليه السّلام و الأدلة على إمامته و وصايته من المعقول و المنقول غير محصورة و ليس هنا محلّ ذكرها و المقصود من ذكر نبذ منها تزيين هذا الكتاب به » ص 14 .\r\n سعدى اگر عاشقى كنى و جوانى * عشق محمّد صلّى اللّه عليه و آله بس است و آل محمّد صلّى اللّه عليه و آله \r\nنمونهء ديگر در بحث جهر و اخفات قرائت ، پنج صفحه دربارهء صلوات بر آل پيامبر صلّى اللّه عليه و آله بحث شده است ص 84 - 89 .\r\nج : گاهى از باب « الكلام يجرّ الكلام » به مطالبى خارج از موضوع اشاره شده مثلا در كتاب الصلاة ، بحث اصولى « فور و تراخى » ص 63 و در كتاب النكاح ، « ارتداد » ص 615 و در طهارت ، بحث امامت ص 44 پيش آمده است . و در كتاب الصوم ، آيهء دعا ، ص 165 نمونهء ديگر ذيل اوّلين آيهء وضو است ص 21 - 23 .\r\n\r\nمعيار حذف و درج\r\n8 - هرجا فوايدى نديده ، حتى بحث آيات احكام را حذف و هرجا ثمرى مىديده حتى قصه‌هاى قرآنى يا روايى را هم درج نموده است ، در اين موارد معيار گزينش ، مفيد فايده بودن است نه مطابق قاعده بودن ؛ در ذيل نمونه‌هايى از تصريحات مؤلف نقل مىشود :\r\n1 - « و لا ثمرة كثيرة في البحث عن الوجوب عينيا أو كفائيّا » ص 321 .\r\n2 - در وجوب پذيرش توبهء تائب از نظر عقل : « . . . فيقبح عقلا ردّه و عدم قبول عذره و عذابه مع عدم نفعه بعقابه ؛ و قد يردّ بأنّه مكافاة فلا قبح كما لا قبح\r\n\r\n\r\n","description":"","footnote":"\r\n( 1 ) . مائده ( 5 ) : 55 .\r\n","page_name":" 441 ","page_number":441},
  {"content":"\r\n\r\nفي الشاهد الانتقام [ كذا 
  ] للتسلية و دفع الغصّة و الألم ، و الأوّل لا يبعد ، و القياس سيّما مع الفارق ظاهر البطلان مع انّه لا ثمرة في هذا البحث ؛ فقد تحقق الإجماع بقبول توبته ، و دليل السمع أيضا » ص 695 .\r\n3 - ذيل آيهء لعان ( نور : 6 - 9 ) : « و أمّا سبب نزول الآية فمشهور مع ما فيه من الحكم بثبوت الزنا و بأنّ الولد من الذى زنا بالمشابهة مع أنّ القيافة باطلة فتركته لذلك . »\r\n4 - حذف شرح آيات جهاد يعنى نساء : 75 ، 73 ، 94 ، 70 ؛ توبه : 30 ، 92 ، 121 ، 124 ، 73 ؛ انفال : 65 ، 16 ؛ تحريم : 9 را چنين تعليل مىفرمايد : « و حيث إنّ الجهاد لم يقع إلّا مع الإمام و حينئذ لا يحتاج إلى معرفة أحكامه فتركنا باقي الآيات المتعلقة به . » ص 310 .\r\n5 - كتاب العتق « . . . و الآيات الدالّة عليه كثيرة لا يحتاج إلى الذكر ، و لنذكر آية الكتابة . » ص 501 .\r\n6 - در باب عطايا : « و قد ذكر الراوندي و غيره آيات . . . و الآيات و الأخبار على ذلك لا تعدّ و لا تحصى و معلوم أنّه لا يحتاج إلى ذكرها . » ص 492 .\r\n\r\nسياق فصلها\r\n9 - ترتيب و چينش فصول زبده شبيه كتب فقهى است گرچه در كتب فقهى نيز نظم و ترتيب دقيق و اجماعى ، وجود ندارد . « 1 »\r\nبه هر روى تنظيم آيات در اين كتاب بيشتر بسان كنز العرفان فاضل مقداد رحمه اللّه و فقه القرآن راوندى ( ره ) است و عمدهء مطالب تطفلى بدين صورت است :\r\nمقدّمه‌اى در سه صفحه به بيان معنى تأويل و تفسير ، تفسير به رأى و معنى جايز نبودن تفسير قرآن بدون اخبار ، پرداخته و براى تيمّن و تبرّك ، كتاب الطهارة\r\n\r\n\r\n","description":"","footnote":"\r\n( 1 ) . ر ك : مجلّه مسجد ، شمارهء 19 ، ص 42 .\r\n","page_name":" 442 ","page_number":442},
  {"content":"\r\n\r\nبا تفسير سورهء مباركهء حمد شروع شده و تا « صراط المستقيم » ، ادامه يافته و از آن پس به سوى معنى اسلام و ايمان چرخيده است وى انگيزهء تفسير آيات الإيمان صدر سورهء بقره را « توقّف صحت عبادت بر ايمان » ذكر مىكند و به تناسب ايمان به بيان معنى و مصداق آن مىپردازد و گويد : « ايمان مطلق نزد اماميه ؛ تصديق و اقرار به خدا و به رسولان و ره‌آورد پيامبران است اجمالا و اقرار به خصوص هرچه كه مىداند تفصيلا كه انبياء آورده‌اند و به ولايت ، وصايت و امامت يكايك اهل بيت عليهم السّلام به شرط پرهيز از هرچه او را از اين دايره بيرون مىكند مثل سبّ النّبى صلّى اللّه عليه و آله . پس اشاره مىكنيم به پاره‌اى از دلايل امامت امير المؤمنين عليه السّلام . »\r\nاين بخش در صفحه 14 چنين پايان پذيرفته : « منظور ما تزيين كتاب به بحث امامت است و گرنه اينجا جايش نبود . »\r\nدر كتاب الطهاره پس از آيه‌هاى 7 و 8 سورهء مائدة به نقل قصهء هابيل و قابيل و منوط بود قبول اعمال به تقوا پرداخته شده كه خارج از احكام القرآن است .\r\nدر كتاب الصلاة از ص 70 تا 80 با عنوان « النوع الرابع فى مقدمات اخر للصلاة » صبغهء تفسيرى مباحث بيش از فقهى است ، همچنين در اواخر باب امر به معروف و نهى از منكر ، به موعظه و نقل آداب امر و نهى و شيوهء تبليغ و سرگذشت انبياء عليهم السّلام مىپردازد ، به تقليد و تقيّه و عمل به ظنّ هم ضمن همين مباحث اشاره شده است .\r\nدر فصل « اشياء من توابع النكاح » ( ص 541 - 578 ) آيه‌هايى كه به نحوى با خانواده مربوط است و از جمله دو آيهء اوّل سورهء تحريم را تفسير مىنمايد و يكباره جذّابيّت قرآن ، قلم را نگه داشته و تا ده صفحه - از مطالب همين سوره - قلم‌فرسايى شده ، با آنكه ربطى به فقه القرآن ندارد .\r\nفصلهاى زبده و آيه‌هاى مورد بحث ، هيچ قدر و اندازه‌اى ندارد در جايى داد سخن داده و گاهى از تطويل عذرخواهى كرده مثل آيهء دوم باب صوم كه\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nگويد : « و اعلم أنّه قد طوّلنا فى هذه المسألة و العذر ما ذكره في المختلف للتطويل و هو كونه من المسائل الجليلة و . . . » ص 164 . و در جايى كه دلالت آيات مطرح شده را ناتمام مىدانسته به اشارتى مطلب را پايان داده است . از قسم دوم مىتوان به اين موارد اشاره كرد :\r\nكتاب الضمان با دو آيه و سه سطر ؛ كتاب الوكالة با سه آيه و دو سطر ؛ مبحث ارتداد با دو سطر ؛ مضاربه چهار خط ؛ سبق و رمايه با سه سطر ؛ لقطه چهار سطر ؛ و غصب و اقرار هر كدام با شش سطر .\r\n\r\nاسرار عبادات\r\n10 - گرچه در عنوان « زبدة البيان في احكام القرآن » « أحكام » محور موضوع است و مناط صحّت عمل ، يعنى اگر عبادتى با احكامى كه در رساله‌ها بيان شده مطابق باشد ، آن عمل صحيح و گرنه باطل است ولى قبول شدن عمل مهمتر از صحّت آن است ، و رمز پذيرفته شدن ، توجّه به اسرار عبادات ، مثل حضور قلب در نماز است .\r\nمقدس اردبيلى بيش از سى مورد ، تذكّرات اخلاقى را با احكام فقهى در آميخته و از تشريح معنويات دريغ نورزيده مثلا پايان آيه وضو ( مائده ( 5 ) : 6 ) به تفسير آيه بعد از آن در فلسفهء طهارت مىپردازد و در شرح  « وَ لِيُتِمَّ نِعْمَتَهُ عَلَيْكُمْ »  گويد : خداوند با احكام دين و با ايجاب وضو و تيمّم مىخواهد آنگونه شريعتش را كامل كند كه پاك كننده پيكر و بخشاينده گناهان شما باشد ، در آيه بعد به راه و رسم تقوا پرداخته و با بيان داستان فرزندان آدم عليه السّلام ، تقوا را سبب قبولى اعمال مىشمارد . . . ص 22 . همچنين در آيهء 39 سورهء روم از  « تُرِيدُونَ وَجْهَ اللَّهِ »  استنباط مىكند : شرط انفاق ، اخلاص است . ص 187 . و ذيل آيهء 42 سورهء نساء :  « يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى »  گويد : « و فيها إشارة إلى أنّ القلب لا بدّ أن لا يكون غافلا حال الصلاة و لا مشغولا به غير ما يتعلّق بها . . . » ص 25 .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nتلاش مقدّس اردبيلى در ايجاد تقدس و تقوا را مىتوان در اين صفحات ديد : 22 ، 23 ، 25 ، 30 ، 32 ، 50 ، 61 ، 62 ، 63 ، 80 ، 104 ، 117 ، 118 ، 141 - 143 ، 273 ، 324 ، 335 ، 341 ، 347 - 349 ، 353 ، 354 ، 355 ، 359 ، 374 ، 375 ، 388 ، 391 - 394 ، 571 ، 638 ، 639 .\r\n\r\nتسلط مؤلّف محقق بر تفاسير\r\n11 - از تفسير آيه‌هاى زبده چيره‌دستى محقق اردبيلى در علم تفسير به‌خوبى بر مىآيد ، وى مكرر و در بسيارى از آيات به تفاسير كشاف زمخشرى ، انوار التنزيل قاضى بيضاوى ، حواشى و شروح كشاف و تفسير كبير فخر رازى نظر و توجه دارد و بيشتر به نقل و نقد آنها مىپردازد و گاه تناقضات مبانى عقيدتى و حتى ادبى زمخشرى را عيان مىكند ، همواره بر آراى ابراز شده توجه دارد مثلا ذيل آيهء كريمهء  « وَ مَنْ يُرِدْ فِيهِ بِإِلْحادٍ »  « 1 » در كتاب الحج ، گويد : « و التفاسير مضطربة » ص 223 و در آيهء :  « تُوبُوا إِلَى اللَّهِ تَوْبَةً نَصُوحاً »  « 2 » - با اينكه توضيح توبهء نصوح ، تأثيرى در فقه القرآن ندارد - نه معنا را ذكر مىكند كه خلاصه‌اش چنين است :\r\n« نصوحا 1 - أي : بالغا في النصح قال معاذ بن جبل قلت يا رسول اللّه : ما التوبة النصوح ؟ قال : أن يتوب التائب ثمّ لا يرجع كما لا يعود اللبن إلى الضرع . 2 - هي الّتي تكفّر كلّ سيئّة . 3 - هي الّتى يناصح الإنسان فيها نفسه بإخلاص الندم ، مع العزم على أن لا يعود إلى مثله في القبح . 4 - هي أن يكون العبد نادما على ما مضى مجمعا على ان لا يعود فيه . 5 - هي الصادقه 6 - هي أن يستغفر باللسان و يندم بالقلب و يمسك بالبدن 7 - هي المقبولة و لم تقبل ما لم يكن فيها ثلاث خصال : خوف أن لا يقبل و رجاء أن يقبل و إدمان الطاعة 8 - هي أن يكون الذنب نصب عينيه ، و لا يزال كأنّه ينظر إليه . 9 - هي من النصح بمعنى الخياطة لانّ\r\n\r\n\r\n","description":"","footnote":"\r\n( 1 ) . سورهء حج ( 22 ) : 25 .\r\n( 2 ) . سورهء تحريم ، ( 66 ) : 8 .\r\n","page_name":" 445 ","page_number":445},
  {"content":"\r\n\r\nالعصيان يمزّق الدين و التوبة ترقّعه و قيل : لأنّها جمعت بينه و بين أولياء اللّه كما جمع الخيّاط الثواب و الصق بعضه ببعض و قيل : لأنّها أحكمت طاعته و أوثقها كما أحكم الخياط الثوب و أوثقه . » ص 572 .\r\nاز مهمترين منابع تفسيرى محقق ، مجمع البيان است و مىتوان حدس زد ، آراى مفسران بىتفسير مثل ابو مسلم اصفهانى را بيشتر از همين منبع نقل كرده باشد . نظير ص 640 .\r\n\r\nفوائد كلامى :\r\n12 - از آنجا كه محقق يك فقيه متكلّم است زبدة را با فوايد كلامى و عقيدتى در آميخته ، به‌گونه‌اى كه اگر كسى از نوشتارهاى كلامى او بىخبر باشد از همين زبده تبحّر مؤلف در كلام را مىيابد نكات عقيدتى زبده نياز به مقالى مستقل دارد ، و از اين‌رو به ذكر صفحاتى كه داراى نكات كلامى است مىپردازيم ، صفحات : 5 ، 7 ، 8 ، 14 ، 33 ، 44 - 48 ، 71 - 78 ، 95 ، 104 ، 109 ، 114 ، 141 ، 191 ، 303 ، 304 ، 305 ، 340 ، 342 ، 352 ، 390 ، 392 ، 394 ، 566 ، 569 ، 570 ، 573 ، 574 ، 575 ، 623 ، 624 ، 642 ، 643 ، 687 ، 695 .\r\n\r\nشأن نزول آيات\r\n13 - توجه به قرائن حاليه و جوّ و فضاى نزول و اوضاع و احوال حجاز و گاهى خارج از حجاز ، همه در فهم آيه دخيل است ، مفسر ناگزير است به « سبب نزول » آگاه باشد . در زبدة البيان اين مسأله از اهميت والايى برخوردار است و كمتر آيه‌اى پيدا مىشود كه شأن نزولى داشته باشد و ذكر نشده باشد حتى گاه آيه ربطى به موضوع ندارد جز به بركت شأن نزول . مثل آيهء  « وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ »  « 1 » ، كه به خاطر شأن نزولش در باب طهارت صفحهء 44 ذكر شده است ؛\r\n\r\n\r\n","description":"","footnote":"\r\n( 1 ) . بقره ( 2 ) : 124\r\n","page_name":" 446 ","page_number":446},
  {"content":"\r\n\r\nدر آن شأن نزول ، « كلمات » بر سنن دهگانهء حنفيّه كه دربارهء نظافت است تطبيق شده است ، در جايى به نقّادى روايات سبب نزول پرداخته شده مثل ص 555 - 556 ، ذيل سورهء تحريم ، آيه 1 - 2 .\r\nو نظير آيهء لعان ، سورهء نور 6 - 9 كه گويد : به جهت ضعف سبب نزول ، آن را ترك كردم : « و امّا سبب نزول الآية فمشهورة مع ما فيه من الحكم بثبوت الزنا و بأنّ الولد من الذى زنى بالمشابهة ، مع أنّ القيافه باطلة ، فتركته لذلك . » ص 615 .\r\nبديهى است ، سبب نزول ، با روايات وارده در موضوع ، متفاوت است مثلا به صدها روايت كه در باب طهارت هست ، شأن نزول گفته نمىشود . به همين جهت اشكال مصحح زبدة ، چاپ سوم ، به اردبيلى ( ره ) در ص 543 ذيل آيهء 32 نور وارد نيست مرحوم اردبيلى ذيل آيهء  « قُلْ لِلْمُؤْمِناتِ يَغْضُضْنَ مِنْ أَبْصارِهِنَّ . . . »  نور / 32 مىنويسد : « هذا ظاهر في نهى النساء عن النظر إلى الأجانب أصلا و رأسا ، و يؤيّده خبر ابن امّ مكتوم المشهور . »\r\nمصحح در پاورقى اشكال مىكند : « أقول : قد اشتبه المراد من آية الحجاب على بعض كالمؤلّف رضوان اللّه عليه فتوهّم أنّ المراد بآية الحجاب في هذا الحديث ، آية النور المبحوث عنها و ليس كذلك ، بل المراد آية الأحزاب » ص 566 .\r\nنظريه : اردبيلى ( ره ) حكم را بيان مىكند نه شأن نزول را و مصحح اشتباه كرده است .\r\n\r\nتوجه به پيشينهء احكام\r\n14 - آگاهى از آداب و رسوم عصر جاهليّت در استنباط برخى از احكام مؤثّر است و مرحوم اردبيلى سابقهء آنها را در تفسير بعضى آيات ذكر مىكند مثلا در توجيه تعبير « لا جناح عليكم » در آيهء :  « إِنَّ الصَّفا وَ الْمَرْوَةَ مِنْ شَعائِرِ اللَّهِ فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما »  ، بقره / 158 ، مىنويسد :\r\n\r\n","description":"","footnote":"","page_name":" 447 ","page_number":447},
  {"content":"\r\n\r\n« و نفي الحرج و الإثم لا ينافي الوجوب ، إلّا انّه لا يثبته أيضا و لكنه ثابت بغيره ؛ و اختيار هذا اللفظ المشعر بالإباحة لعدّ المسلمين ذلك كذلك ، على ما روي أنّه كان عليهما [ أي الصفا و المرة 
  ] أصنام في الجاهليّة ، و اهلها كانوا يطوفون بهما ، و يمسحون تلك الأصنام و كان ذلك إثما و ميلا من الحقّ إلى الباطل و المسلمون كانوا يعدّونه كذلك ، و لمّا إنكسرت الأصنام زال ذلك ، و لكن ما كان للمسلمين علم بذلك فيتحرّجون منه كما كانوا فنزلت ليدفع عنهم ذلك » ص 287 - 288 .\r\nباز تأمّل دارد در تطبيق آيهء 86 سورهء نساء بر هر تحيّتى نظير « صباحكم ، مسائكم » و گويد : « لأنّه تحيّة الجاهليّة و الإسلام نسخه » وى معتقد است بايد آيات را بر همان معناى متعارف و رسم رايج عصر نزول حمل نمود نه بر فرهنگ جاهليّت قديم يا جديد ، و دربارهء ردّ تحيّت مىنويسد : « . . . إنّ المراد بالتحيّة هنا ، هي التحيّة الغالبة ، المتعارفة بين المسلمين بعد رفع ما كان متعارفا في الجاهليّة و هي السلام المتعارف بينهم . . . » ص 102 .\r\nهمچنين در انتخاب يكى از وجوهى كه براى جملهء  « الَّذِي جَعَلْناهُ لِلنَّاسِ سَواءً الْعاكِفُ فِيهِ وَ الْبادِ »  سورهء حج / 25 محتمل است گويد : « و يحتمل أن يكون المعنى : جعلناه قبلة لصلاتهم و غيرها مثل دفن الأموات و الذبح ، و منسكا لحجّهم و الطواف فيه ، و صلاتهم فيه ، فالعاكف و البادي فيه سواء و هو ظاهر ، و يؤيّده ما نقل أنّ المشركين كانوا يمنعون المسلمين عن الصلاة فى المسجد الحرام ، و الطواف بالبيت و يدّعون أنّهم أربابه و ولاته ، فنزلت ، ففي الآية دلالة على التسوية ، و كون مسجد الحرام معبدا ، و على تحريم المنع عن العبادات و عن المسجد الحرام . . . » ص 221 - 222 .\r\nنمونهء ديگر :\r\nذيل آيهء  « يا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ فِي الْقَتْلى الْحُرُّ بِالْحُرِّ وَ الْعَبْدُ بِالْعَبْدِ »  بقره / 178 مىنويسد : « ظاهرها وجوب التماثل في القصاص . . . و أنّ قوله :\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n« الحرّ . . . » بيان للقصاص الواجب فلا يكون غيره واجبا و بما نقل من سبب النزول ؛ و هو أنّه كان في الجاهليّة بين حيّين من أحياء العرب دما ، و كان لأحدهما طول على الآخر كانّه قوّة و تسلط [ كذا 
  ] فأقسموا لنقتلنّ الحرّ منكم بالعبد منّا و كذلك الذكر بالأنثى ، فلمّا جاء الإسلام تحاكموا إلى رسول اللّه صلّى اللّه عليه و آله فنزلت و أمرهم أن يتباؤوا » ص 670 ، 671 .\r\n\r\nنظم قرآن\r\n15 - نظم و ارتباط بين آيه‌ها و حتّى بين سوره‌ها از مباحث قديمى و اختلافى بين مفسران است ، برخى به شدّت مدافع آنند و برخى مخالف ؛ در زبدة البيان به مواردى از نظم آيات اشاره شده است مثل :\r\n1 - بعد از تفسير آيهء كريمهء  « اهْدِنَا الصِّراطَ الْمُسْتَقِيمَ »  گويد : « ثمّ اعلم أيضا أنّ في نظم السورة دلالة ما على طريق تعليم الدعاء و هو كونه بعد التسمية و التحميد و الثناء و التوسّل بالعبادة كما هو المتعارف و ورد به الرواية » ص 7 .\r\n\r\nنسخ احكام و شرايع\r\n16 - نسخ قرآن كريم از مباحث مهمّ علوم قرآن است ، برخى بالكل منكر آن شده‌اند و بعض در نقطهء مقابل كوشيده‌اند تا آيات منسوخه را بيشتر جلوه دهند و تعدادشان را بيشتر نمايند ، آنچه از زبدة البيان استفاده مىشود ، پذيرش اصل نسخ است ولى جايى نديدم كه نسخ احكام قرآن را قبول نموده باشد ، بلكه بيشتر در ردّ قائلين به نسخ احكام كوشيده است و چند بار تصريح كرده است : نسخ كتاب جز با خبر متواتر ممكن نيست ، اينك مواردى از برخورد محقق ، با نسخ احكام را با كمترين توضيح نقل مىكنيم .\r\n1 - ذيل آيهء قصاص :  « كُتِبَ عَلَيْكُمُ الْقِصاصُ »  بقره / 178 :\r\n« ثمّ اعلم أنّ ظاهر الأية الشريفة كون القصاص وحده هو موجب القتل ، حيث\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nاقتصر عليه ، و الغير [ كذا 
  ] و هو الدية منفىّ بالأصل . . . و أنّ التخير ليس بنسخ للواجب العيني . . . و النسخ إنّما يكون لحكم شرعي . . . و لذلك قيل : التخيير بين الواجب و غيره ، ليس بنسخ لوجوبه » ص 670 .\r\n2 -  « وَ إِذا حَضَرَ الْقِسْمَةَ أُولُوا الْقُرْبى وَ الْيَتامى وَ الْمَساكِينُ فَارْزُقُوهُمْ مِنْهُ وَ قُولُوا لَهُمْ قَوْلًا مَعْرُوفاً »  نساء / 10 :\r\n« و ظاهرها [ اى فارزقوهم 
  ] وجوب ذلك لكنّ الظاهر أنّه لا قائل الآن بوجوبه و لهذا قيل إنّها منسوخة بآيات قسمة الإرث ، و يحتمل كونه للندب فتكون غير منسوخة . . . و يمكن حملها على استحباب الطعمة عند الأصحاب ، و هو مشهور . . . » ص 657 .\r\n3 -  « قُلْ لا أَجِدُ فِي ما أُوحِيَ إِلَيَّ مُحَرَّماً . . . »  انعام / 145 :\r\n« و الآية محكمة لأنّها تدلّ على عدم وجود محرّم إلى تلك الغاية إلّا هذه الأمور فلا ينافيه تحريم أمور أخر بعدها ، فلو وجد محرّم آخر بخبر لا يكون نسخا للكتاب بالسنّة ، فإنّ الظاهر عدم جواز ذلك إلّا أن يكون متواترا و هو ايضا غير معلوم هنا » ص 627 .\r\n4 -  « وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً »  بقره / 234 :\r\n« قال في مجمع البيان : إنّ هذه ناسخة لقوله تعالى :  « وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً وَصِيَّةً لِأَزْواجِهِمْ مَتاعاً إِلَى الْحَوْلِ غَيْرَ إِخْراجٍ . . . »  ( بقره / 240 ) . . . « و لعلّ المنافاة باعتبار وجوب العدّة سنة المفهوم من قوله  « إِلَى الْحَوْلِ »  كما قاله القاضي و فيه تأمّل » ص 600 .\r\n5 -  « . . . فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً . . . »  نساء / 24 :\r\n« . . . و لا خلاف في أنّ متعة الحج غير منسوخة و لا محرّمة ، فوجب أن يكون حكم متعة النساء حكمها . . . و عن ابن عباس : « هي محكمة » يعني لم تنسخ . . . و عدم دليل واضح على النسخ ، و كونه على خلاف الأصل ، مع الخلاف في جواز\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nنسخ الكتاب بالسنّة المتواترة ، و عدم الإجماع ، مع عدم العلم بالتواتر منّا ، و عدم جوازه بالخبر الواحد بالعقل و النقل من الإجماع و غيره ، دليل العدم . . . فقولهما بالنسخ باطل » ص 517 .\r\n6 - در چند جاى ديگر كه از نسخ سخن به ميان آمده است مىكوشد آن را نپذيرد و بر وجوهى مثل تخصيص حمل كرده است . ر ك : ص 69 ، 106 ، 147 ، 385 ، 465 ، 466 ، 639 ، 670 .\r\n\r\nنسخ شرايع سابق\r\n17 - در اين شكى نيست كه ظهور شريعت خاتم المرسلين صلّى اللّه عليه و آله - دست‌كم - بر تغيير و تكميل بسيارى از برنامه‌هاى پيشين دلالت دارد ، ولى در اين كه آيا احكام شرايع سابق معتبر است يا منسوخ يا بايد تفصيل قائل شد ، سخنان مرحوم اردبيلى مضطرب است در جايى احكام آنها را - فى الجمله - پذيرفته و نوشته است :\r\n« و نسخ شريعة نبيّنا شريعة من قبلنا ، لا ينافي إثبات بعض أحكامها لأنّ المراد ، نسخ المجموع من حيث هو مجموع » ص 44 .\r\nدر جاى ديگر با منسوخ شمردن آنها چنين گويد :\r\n« فيهما [ أي في الآية 26 و 27 من سورة القصص :  « يا أَبَتِ اسْتَأْجِرْهُ  . . .  إِنِّي أُرِيدُ أَنْ أُنْكِحَكَ إِحْدَى ابْنَتَيَّ هاتَيْنِ عَلى أَنْ تَأْجُرَنِي ثَمانِيَ حِجَجٍ »  
  ] دلالة على مشروعيّة الإجارة في الجملة في شرع من قبلنا ، و حجيّتهما عندنا موقوفة على كونه حجّة عندنا و ليس بثابت ، و تحقيقه في الأصول و لا يكفي « الأصل عدم النسخ » في دلالتهما عليها عندنا . . . و في الأخيرة دلالة على جواز جعل المهر عمل الزوج بل جعل نفسه أجيرا و عدم تعيين الزوجة و انعقاده بقوله :  « أُرِيدُ أَنْ أُنْكِحَكَ »  الآيه ، و فيه تأمّل في شرعنا ، و دلالة الثانية أخفى . » ص 465 .\r\nو گاهى به احكام شرايع سابق تمسك مىكند چنان كه در باب سبق و رمايه ،\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nبعد از نقل آيهء استباق برادران يوسف عليه السّلام - با اظهار تأمّل در دلالتش - چنين گويد :\r\n« . . . الثانية :  « قالُوا يا أَبانا إِنَّا ذَهَبْنا نَسْتَبِقُ وَ تَرَكْنا يُوسُفَ عِنْدَ مَتاعِنا . »  و الثالثة :  « فَما أَوْجَفْتُمْ عَلَيْهِ مِنْ خَيْلٍ وَ لا رِكابٍ »  و فى دلالتهما على معناهما الشرعيين تأمّل ظاهر سيّما الأخيره . » ص 466 .\r\nو ذيل  « أَرْسِلْهُ مَعَنا غَداً يَرْتَعْ وَ يَلْعَبْ »  يوسف / 13 :\r\n« فيدلّ على عدم تحريم اللعب مطلقا إلّا ما ثبت تحريمه بخصوصه إلّا أن يقال : إنّه مخصوص بشريعتهم ، إذ لم يثبت حجيّة شرع من قبلنا . . . » ص 399\r\nو ذيل اين آيه : « و  مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً »  المائدة / 33 ، با اشاره به آيهء 45 مائده يعنى  « وَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ . . . »  گويد :\r\n« و الحاصل أنّ العمدة في تفاصيل الأحكام ، الأخبار و الاجماع و من هذا علم أنّها ليست بمنسوخة . . . مذهب أبي حنيفة و أصحابه أنّها منسوخة بقوله  « النَّفْسَ بِالنَّفْسِ . . . »  فإنّه لا يصحّ أمّا أوّلا فلأنّ  « النَّفْسَ بِالنَّفْسِ »  حكاية ما كان واجبا و مكتوبا في التوراة ، و ليس بمعلوم ثبوت ذلك في المسلمين . . . و أمّا خامسا فلأنّه لا شكّ في بقاء بعض الأحكام في الآية ، فلا يصحّ الحكم بأنّها منسوخة الّا أن يريد نسخ العموم » ص 672 .\r\nالبته داورى در اين باره وقتى درست است كه تمام مواردى كه عملا به احكام شرايع سابق تمسك شده بررسى شود ، زيرا فراوان ديده مىشود كه نام نسخ يا حجيّت برده نشده ولى به احكام شرايع استدلال شده است مثلا در مبحث مكاسب مكررا به آيات سورهء يوسف عليه السّلام استدلال مىكند ، و در قصّه خضر و موسى عليهما السّلام مىنويسد :\r\n« و اعلم أنّه يستفاد من هذا و من إقامة الجدار و جوابه ، جواز التصرف فى مال الغير ، إذا علم أنّه أولى من عدمه ، و منه إجارة دار الغائب اذا كانت أولى و . . .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nو اعلم أنّ ذلك ليس بمخصوص بشرع موسى و خضر عليه السّلام و إن كان شرع من قبلنا ليس بحجة لنا ، لأنّ سوق الآية يدلّ على كون الحكم معقولا و أنّ العقل يقتضي ذلك موافقا للشرع ، فلا خصوصيّة له بمذهب دون مذهب فتأمّل » ص 386 .\r\n\r\nاستنباط از نقل قولها\r\n18 - از مسائل قابل تحقيق ، حجيّت گفتار ديگران در ضمن آيات شريفه است خصوصا اگر خداوند تعالى جمله‌اى را از كافران يا اشقيا نقل نمايد . در تفاسير ، زياد ديده مىشود كه در گرماگرم جدالهاى مسلكى بعضى مىگويند : فلان مطلب حجّت نيست ، چون اين گفتار فلان كافر ، يا شيطان است . « 1 »\r\nولى از برخى عبارات زبدة مىشود پىبرد به اين كه مؤلّف ، نقل قولهاى قرآنى را حجّت مىداند مگر آنكه خود قرآن كريم ، پس از نقل ، آن عقيده را محكوم كرده باشد ، مثلا .\r\nالف : وقتى ابو حنيفه براى حليّت نبيذ به  « وَ مِنْ ثَمَراتِ النَّخِيلِ وَ الْأَعْنابِ تَتَّخِذُونَ مِنْهُ سَكَراً »  نحل / 67 استدلال كرده و ابو مسلم اصفهانى در ردّ ابو حنيفه گويد : « لا حاجة الى ذلك سواء كان حراما أم لم يكن لأنّه تعالى خاطب المشركين و عدّد أنعامه عليهم بهذه الثمرات و الخمر من اشربهم ، فكانت نعمة عليهم » ص 640 .\r\nمحقق اردبيلى به كلام ابو مسلم اصفهانى اشكال مىكنند ، باز جملهء ديگرى از اصفهانى نقل و ردّ مىكند بنگريد : « و قال ايضا و قد اخطا من تعلّق بهذه الآية فى تحليل النبيذ لانّه سبحانه إنّما أخبر عن فعل يتعاطونه فاىّ رخصة فى هذا اللفظ ؛ » اردبيلى گويد : « و أنت تعلم أنّ البعض لا يخلو عن تكلّف و هو ظاهر » ص 660 .\r\nب : درباره وصاياى حضرت لقمان مىنويسد : « . . . و أنّ وصيّته مثل وصيّة اللّه في وجوب الإتّباع » ص 355 .\r\n\r\n\r\n","description":"","footnote":"\r\n( 1 ) . ر ك : تفسير فخر الدين رازى ، ذيل آيهء 119 ، از سورهء نساء .\r\n","page_name":" 453 ","page_number":453},
  {"content":"\r\n\r\n\r\nاستدلال و استنباط\r\n19 - روش استنباط فقهى مرحوم اردبيل را بايد در آثار فقهى او جستجو كرد و اكنون ما در پى آن نيستيم ، آنچه در پى مىآيد نمونه‌هايى از استنباطات محقق ( ره ) از آيات قرآنى و احكامى است كه - تا آنجا كه ما تفحص كرديم - قبل از محقق كسى به آن آيه استدلال نكرده يا حكم مستفاد را متذكّر نشده است ؛ مرحوم اردبيلى داراى هوش سرشار و ذهن وقّادى است چنان كه از يك روايت پانزده حكم و فايده را استنباط كرده و در شش خط متذكّر شده است ر ك :\r\nص 120 پاورقى .\r\nنمونه‌ها :\r\n1 - ذيل  « إِنَّما يَتَقَبَّلُ اللَّهُ مِنَ الْمُتَّقِينَ »  مائده / 27 مىنويسد :\r\n« . . . و يمكن أن يقال : المراد إشتراط التقوى في تلك العبادة أى لا يقبل اللّه عبادة إلّا من المتقين فيها ، بأن يأتي بها بحيث لا يكون عصيانا مثل أن يقصد بها الريا أو غيره من المبطلات ؛ أو المراد تقوى عن ذنب ينافي تلك العبادة فيكون إشارة إلى أنّ الأمر بالشيء يستلزم النهى عن ضدّه و هو موجب للفساد . » ص 23 .\r\n2 - در شرح  « وَ اسْتَغْفِرُوا اللَّهَ إِنَّ اللَّهَ غَفُورٌ رَحِيمٌ »  مدثّر / 20 مىنويسد :\r\n« دليل على وجوب الاستغفار ، يعنى يجب عليكم ذلك ، فانّه يغفر لكم فانّه ستّار لذنوبكم و صفوح عنكم ، رحيم بكم فلا تتركوه ، فدلّت على وجوب الإستغفار و مشروعيّته دائما و إن لم يشعر بالذنب ، فيمكن استحباب التوبة حينئذ دائما من غير شعور بصدور الذنب » ص 100 .\r\nو از ذيل آيهء كتمان بقره / 160   « وَ يَلْعَنُهُمُ اللَّاعِنُونَ ، إِلَّا الَّذِينَ تابُوا . . . »   وجوب توبه را استنتاج مىكند و مىگويد : « . . . و بالثانية على وجوب التوبة لأنّها مخلصة من استحقاق اللعن و غيره ؛ و عدم تجويز لعن التائب » ص 694 .\r\n3 - در تفسير  « وَ إِذْ قُلْنا لِلْمَلائِكَةِ اسْجُدُوا  لله » كهف / 50 ، فرموده است :\r\n\r\n","description":"","footnote":"","page_name":" 454 ","page_number":454},
  {"content":"\r\n\r\n« ففيها دلالة على كون الأمر للوجوب كما في قوله تعالى في الأعراف :   « ثُمَّ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ لَمْ يَكُنْ مِنَ السَّاجِدِينَ قالَ : ما مَنَعَكَ أَلَّا تَسْجُدَ إِذْ أَمَرْتُكَ . . . »   اعراف 11 - 12 ، حيث و بخّ على ترك السجود و المأمور به بمجرّد ترك الأمر ، و هو أحسن ممّا استدلّوا به و هو ظاهر » ص 350 .\r\n4 - دربارهء صراط گويد :\r\n« و الآية  [ اهْدِنَا الصِّراطَ الْمُسْتَقِيمَ 
  ]  تدلّ على رجحان طلب الخير من اللّه تعالى سيّما أصل الخير و أساسه و هو الصراط المستقيم أي دين الإسلام . . . أو عبادة اللّه فقط دون غيره كما يدلّ عليه بعض الآيات مثل قوله تعالى :  « وَ أَنِ اعْبُدُونِي هذا صِراطٌ مُسْتَقِيمٌ »  فيدلّ على مشروعيّة الدعاء ، بل على استحبابه مطلقا حتى لثبات الأمر الذي عليه مثل الدين و عدم تغييره و . . . ثم أعلم ايضا انّ في نظم السورة دلالة ما على طريق تعليم الدعاء و هو كونه بعد التسمية و التحميد و الثناء و التوسل بالعبادة . . . » ص 6 - 7 .\r\n5 - از آيه مهاجرت  « وَ الَّذِينَ هاجَرُوا فِي اللَّهِ »  نحل / 41 ، وجوب هجرت استفاده شده :\r\n« أي تركوا منازلهم و مواضعهم في حقّ اللّه و لوجهه . . . فهى دالّة على استحباب المهاجرة و وجوبها عن دار الكفر و الخلاف لو ظلموا أو أوذوا و لم يتمكنّوا من إقامة لوازم الدين » ص 318 .\r\n6 - از آيهء  « وَ ما آتَيْتُمْ مِنْ زَكاةٍ تُرِيدُونَ وَجْهَ اللَّهِ فَأُولئِكَ هُمُ الْمُضْعِفُونَ »  روم / 39 اشتراط اخلاص را استنباط مىنمايد و مىگويد :\r\n« و في قوله :  « يُرِيدُونَ وَجْهَ اللَّهِ »  دلالة على اشتراط الإخلاص في الإنفاق فكأنّه النيّة فافهم » ص 187 .\r\n7 - از وعيد و تهديد و عدم محبّت خدا ، حكم إلزامى تحريم را استنباط مىكند مثل :  « إِنَّهُ لا يُحِبُّ الْمُسْتَكْبِرِينَ »  نحل / 23  « بِئْسَ مَثْوَى الْمُتَكَبِّرِينَ »  نحل / 29 ؛ كه گويد : « يدلّ على تحريم الاستكبار و التكبّر » ص 347 .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n8 - نمونه‌اى از استنباط قواعد كلّى : از  « يا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ »  اعراف 25 .  « وَ رِيشاً وَ لِباسُ التَّقْوى ذلِكَ خَيْرٌ »  اعراف / 25 ، استنباط مىكند :\r\n« ففي الأوّل إشارة إلى وجوب ستر العورة باللّباس مطلقا ، لقوله :  « يُوارِي سَوْآتِكُمْ »  فإنّه يدلّ على قبح الكشف و أنّ الستر مراد اللّه تعالى ، و في الثاني إلى استحباب التجملّ باللّباس » ص 70 .\r\nمؤلّف محقق از منظرى بلند و با ديدى جامع و گسترده به آيات نگريسته و با مطرح نمودن فروعات بسيارى ، از مصاديق ، مخفى را در معرض نقد و نظر قرار مىدهد ، در اين‌باره نمونه‌اى ذكر مىكنيم .  « وَ مَنْ أَظْلَمُ مِمَّنْ كَتَمَ شَهادَةً عِنْدَهُ مِنَ اللَّهِ وَ مَا اللَّهُ بِغافِلٍ عَمَّا تَعْمَلُونَ ، »  بقره / 140  « إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَ الْهُدى مِنْ بَعْدِ ما بَيَّنَّاهُ لِلنَّاسِ فِي الْكِتابِ أُولئِكَ يَلْعَنُهُمُ اللَّهُ وَ يَلْعَنُهُمُ اللَّاعِنُونَ »  بقره / 160 .\r\n« 1 - . . . فيدخل فيه [ اى فى حرمة الكتمان 
  ] كتمان المجتهد الحكم و الفتوى سيّما عند السؤال ، و كذا ترك الأمر بالمعروف و النهى عن المنكر ، مع الشرائط .\r\n2 - بل لا يبعد إدخال تحريم فعل بعض المحرّمات ، و ترك بعض الواجبات ، بحيث يؤدّيان إلى جوازهما [ أي جواز فعل المحرم و ترك الواجب 
  ] فإنّ ذلك حينئذ إظهار للباطل ، فيكون سترا للحقّ فيكون كبيرة الّا ما ثبت عدمه بدليل .\r\n3 - و لا يبعد أيضا الإستدلال بها على جواز لعن ذلك الشخص المرتكب للكتمان و إن كان مؤمنا لأنّ اللّه لعنه ، و قال : إنّه يستحقّ اللّعن من الناس و غيرهم » ص 694 .\r\nاز اين نوع ، مىشود به فصلى دربارهء اجتهاد و تقليد اشاره كرد كه در كتب پيشين نيامده است ولى محقق اردبيلى در مواردى به آن اشاره دارد از جمله ، ص 347 به بعد ، كه به استدلال كشاف هم پاسخ داده است .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n\r\nذكر احكام روشن\r\n20 - گاهى احكامى استنباط شده كه امروزه براى ما بديهى است ، نظير :  « وَ أَوْحى رَبُّكَ إِلَى النَّحْلِ . . . »  نحل 68 - 69 :\r\n« ففيها دلالة على حليّة العسل لكلّ من يجد و أخذ النحل لذلك » البته اين آيه را به تبع كتاب كنز العرفان ، يا در ادامهء آيهء 65 سورهء نحل ، آورده است ، حليّت عسل ، از باب قضايا قياساتها معها است ، و در اينكه آيا چنين احكامى هم نيازمند تذكّر هستند يا نه ، بايد گفت :\r\nالف : شايد نظر مرحوم اردبيلى آن باشد كه هر آيه‌اى كه به نحوى متضمّن حكمى است بايد در عداد آيات الأحكام قرار گيرد و لذا وقتى مىبيند فاضل مقداد رحمة اللّه آيهء كتمان كه در فقرهء قبل گذشت را كتمان كرده چنين توجيه مىنمايد : « . . . فيستخرج الأحكام المذكورة ، فكأنّ سبب ترك هذه الآية في آيات الأحكام في كنز العرفان سبب النزول [ يعنى كتمان ، كار عالمان يهود و نصارى بود 
  ] و كونها مقصورة عليهم - كما فعله في الكشاف و البيضاوى - و أنت عرفت أنّه ليس بجيّد ، و مثل هذا فعل في كثير من الآيات ، حيث عمّمت مع أنّ سبب النزول خاصا ، لما مرّ ، ثمّ على تقدير التخصيص أيضا لا يبعد التعميم لفهم العلّة فيستخرج الباقي فتامّل » ص 696 .\r\nب : و شايد نظر محقق تأييد برخى احكام عقلى و روشن ، به ادلّهء نقلى است مثلا « مباح بودن آب و زمين » عقلا جاى بحث ندارد ولى محقق ذيل  « وَ اللَّهُ أَنْزَلَ مِنَ السَّماءِ ماءً فَأَحْيا بِهِ الْأَرْضَ . . . »  نحل / 6 مىفرمايد : « و فيها دلالة على إباحة الماء و الأرض بالنقل أيضا » ص 638 .\r\n\r\nاهتمام به اهلبيت عليهم السّلام\r\n21 - در زبدة البيان ، تولّى و تبرّى و عشق به خاندان رسول اكرم صلّى اللّه عليه و آله بيش از هر مسألهء كلامى جلوه‌گر است تبحّر محقق در كلام باعث شده كه به مسائل كلامى\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nمتنوعى اشاره شود ولى ارادت اهل بيت عليهم السّلام و بيزارى از دشمنان رسول و آل صلّى اللّه عليه و آله همواره رخ مىنمايد شايد حوادث سياسى آن روزگار بر اثر جنگهاى ايران و عثمانى ، گرمى تنور ولايت در اصفهان ، سختگيرى مخالفان تشيع در خارج ايران نظير اقداماتى كه به شهادت علماى بزرگ شيعه انجاميد ، در اين گرايشات بىاثر نبوده است . از اين‌رو با آنكه در باب كلام ، بىكتاب نيست ولى آرزو دارد اقرارهاى عالمان سنّى به نفع امامت را يك جا جمع و تأليف كند ، شايد طرحهايى نظير آنچه به تأليف الغدير و عبقات الأنوار منجر شد در ذهن اردبيلى بوده است از اين‌رو در پايان « شرايط الامامة » گويد : « حقايقى كه از زبان عالمان سنّى ظهور كرده و حجّتى عليه مبانى عقيدتى آنها است فراوان است اگر در كلامشان تأمل كنى برايت روشن خواهد شد ، من به برخى اشاره كرده‌ام ان شاء اللّه آن موارد را جمع‌آورى مىكنم » ص 48 .\r\nوى طرح مبحث امامت را در زبدة - كه كتاب احكام است - زينت كتاب مىشمرد ، ص 14 ، وقتى در نكاح بحث مىكند نمىتواند از مسائل ارزنده سورهء تحريم چشم بپوشد و اذيّت و آزار عايشه و حفصه نسبت به پيامبر صلّى اللّه عليه و آله را به محبت على عليه السّلام به پيامبر ( ص ) گره مىزند و اين قسمت  « وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ »  تحريم / 4 را بر على عليه السّلام منطبق مىداند و به اشكالات قاضى بيضاوى پاسخ مىدهد محقق با نقل رواياتى از عامه و خاصه به نقل از مجمع البيان و شواهد التنزيل حاكم حسكانى ، در اين كه صالح المؤمنين ، امير المؤمنين است گويد : « و لا شكّ في أنّه أصلح المؤمنين ، و من أراد المعرفة و ترك ما انفردت به طائفة من نقل ما يدلّ على ما يقول به فأنا و اللّه ضامن لحصول العلم بذلك و بأنّه الإمام بعد الرسول و الأحقّ . . . » 569 - 570 و بالاخره از ص 565 الى 571 ، قلم ، به هواى ولايت مىرقصد .\r\nدر ص 532 - 533 به « كلّ الناس افقه من عمر ، و . . . » اشاره دارد و ضمن\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nشرح  « إِنَّ رَبَّكَ يَعْلَمُ أَنَّكَ تَقُومُ أَدْنى مِنْ ثُلُثَيِ اللَّيْلِ وَ نِصْفَهُ وَ ثُلُثَهُ »  از مجمع البيان نقل مىكند كه  « وَ طائِفَةٌ مِنَ الَّذِينَ مَعَكَ »  در ادامهء آيه ، مزمّل / 20 على عليه السّلام و ابو ذر است .\r\nمحقق در كتاب المكاسب به وعاظ السلاطين شديدا حمله مىكند و مطالب بيضاوى در اين باره را نقل مىنمايد از جمله : « قال رسول اللّه صلّى اللّه عليه و آله : من دعا لظالم بالبقاء فقد أحبّ أن يعصى اللّه في أرضه » ص 398 .\r\nنويسنده ضمن مبحث حرمت اشاعة فاحشه ، و طرح آيهء  « وَ لا يَأْتَلِ أُولُوا الْفَضْلِ . . . »  نور / 22 مىفرمايد : آيه ، نهى است ، « . . . و لا تدلّ على أفضليّة أبي بكر من أربعة عشر وجها على ما توهّمه الفخر الرازي في تفسيره الكبير ، و قد بيّنّا ذلك في رسالة عليحده و نشير هنا إلى نبذ منه » ص 390 .\r\nدر باب امر به معروف به تناسب قرار گرفتن  « إِنَّ اللَّهَ يَأْمُرُ بِالْعَدْلِ . . . »  نحل / 90 در خطبه‌هاى نماز جمعه به جاى لعن على عليه السّلام ، مفصلا مطالبى در ملعون بودن معاويه آورده است ص 323 - 324\r\nو به باب نيّت كه مىرسد ، به آيهء ولايت و آيه  « وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ »  مىپردازد و با نقل شأن نزولها از ص 107 تا 110 ، در آستانهء امامت و ولايت مىماند .\r\nو دربارهء عاليترين درجات قصد قربت مىنويسد : « . . . و ايضا بأنّه لا يناسب هذه الشريعة بل ما تجد في أنفسنا مثله ، نعم قد يكون موجودا فى الانبيا و الأئمّه عليهم السّلام كما نقل عن امير المؤمنين عليه السّلام : ما عبدتك طمعا فى جنّتك و لا خوفا من نارك و لكن وجدتك أهلا للعبادة فعبدتك ، فتكون مخصوصة بهم » ص 696 .\r\nدر صفحه 516 به بعضى بدعتها و منع متعه اشاره دارد و ص 87 - 88 به صلوات بر آل پيامبر صلّى اللّه عليه و آله ؛ بديهى است با نقل اين نمونه‌ها نمىگوييم ، تبرى و تولى را منحصر به باب ولايت مىداند بلكه غرض ارائهء پرده‌اى از\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nعشق درونى مقدس قدّس سرّه و حوادث و اوضاع سياسى روزگار او است و گرنه موارد ديگرى نيز از ايشان هست مثلا دربارهء جواب سلام كافر كتابى گويد : طبق دو روايت گذشته ، ممكن است مقابله به مثل واجب باشد ، با اينكه احتمال دارد امر سلام مخصوص مسلمان باشد نتيجة پاسخ كتابى نيز مثل حربى واجب نباشد ؛ لعدم حسن التحيّة عليهم ، بل يجب البغض و عدم المحبّة لمن حارب اللّه و رسوله ص 105 .\r\n* * * \r\nتأملى در برخى آيات\r\n22 - الثالث : المضاربة و فيها أيضا ثلاث آيات ، الأولى :  « فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ »  جمعه / 10 و الثانية :  « وَ إِذا ضَرَبْتُمْ . . . »  نساء / 101 الثالثهء :\r\n « وَ آخَرُونَ يَضْرِبُونَ فِي الْأَرْضِ يَبْتَغُونَ »  مزمّل / 20 .\r\nمىفرمايد : « لا دالة فيها إلّا بعموم بعيد » ص 464 .\r\n « سابِقُوا إِلى مَغْفِرَةٍ مِنْ رَبِّكُمْ »  حديد / 21 « قيل : تدلّ على أنّ المراد بالأمر الفور ، و ذلك غير ظاهر . . . » ص 63 همچنين در ص 80 به چندين مورد از اين نمونه اشاره مىفرمايد .\r\n\r\nنگاهى به منابع\r\nمحقق اردبيلى از منابع فراوانى - مستقيم يا با واسطه - بهره برده ؛ گذشته از استطرادهاى كلامى و غيره كه آنها را به شرح تجريد و تفاسير يا كتب تاريخ و . . .\r\nارجاع مىدهد بيشترين منابع فقهى او كتب مرحوم علامه حلّى مثل ارشاد الاذهان ، مختلف ، تذكره ، قواعد و كتابهاى شهيد اوّل و شهيد ثانى و محقق كركى است ، به ذكر نام برخى از منابع با ذكر صفحه اشاره مىكنم تا فراوانى ارجاعات مؤلف به آن منابع روشن شود .\r\nالدروس : ص 89 ، 153 ، 184 ، 189 ، 241 ، 243 ، 245 ، 246 ، 250 ، 251 ،\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n252 ، 253 ، 257 ، 259 ، 264 ، 279 ، 299 - جمعا 17 بار .\r\nالتذكرة : 202 ، 424 ، 481 ، 488 ، 489 .\r\nالمختلف : 118 ، 161 ، 163 ، 272 .\r\nشرح الشرايع ( المسالك ) : 18 ، 153 ، 154 ، 155 ، 156 ، 236 ، 250 ، 255 ، 380 ، 481 ، 636 ، 668 .\r\nدر بين تفاسير ، بيش از همه به مجمع البيان ، تفسير كشاف و حواشى آن ، تفسير بيضاوى ، تفسير على بن ابراهيم ، تفسير عياشى ، ارجاع شده مثلا كمتر آيه‌اى است كه تفسيرش از مجمع البيان نقل نشده باشد ؛ به تفسير على بن ابراهيم در اين صفحات ارجاع شده است : 101 ، 102 ، 138 ، 153 ، 154 ، 156 ، 192 ، 458 ، 626 ، 632 .\r\nفوايد رجالى زبده ، زياد نيست و در ص 217 رجال ابى داوود ؛ ص 917 رجال شيخ و ص 154 و ص 241 رجال نجاشى ، نام برده شده است .\r\nولى زبدة البيان بيش از هر منبعى ، متأثر از كنز العرفان است گرچه گاهى هم از فقه القرآن راوندى نام برده مثل ص 492 .\r\nمقايسهء زبدة و كنز و بررسى ميزان تأثيرات ، مقاله‌اى مستقل مىطلبد از اين رو در اين باره به چند نكتهء مختصر قناعت مىكنيم .\r\n1 - كنز العرفان بعد از لوامع و منهاج الهداية فى شرح آيات الأحكام الخمسمائة تأليف احمد بن عبد اللّه بن متوّج بحرانى و با توجه به آن نوشته شده است .\r\nر ك : كنز العرفان ج 2 ، ص 383 ، و قبل از اين دو ، فقه القران راوندى شديدا متأثّر از تبيان مرحوم شيخ طوسى ره است ، و اين همه ، بر زبدة البيان اثر گذاشته است .\r\n2 - نظر اردبيلى در منابع ، بسيار نقّادانه است ، به نمونه‌هايى اشاره مىشود :\r\nالف : « قال في الكشاف : الصلاة عليه ( اى رسول اللّه صلّى اللّه عليه و آله ) واجبة و قد\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nاختلفوا في حال وجوبها ، فمنهم من أوجبها كلّما جرى ذكره . . . و الّذي يقتضيه الاحتياط ؛ الصلاة عليه عند كلّ ذكر ، لما ورد من الأخبار » مىفرمايد :\r\n« و لا شكّ أنّ احتياط الكشاف أحوط و اختار في كنز العرفان الوجوب كلّما ذكر ، و قال : إنّه اختيار الكشاف ، - و نقل عن ابن بابويه - و أنت تعلم أنّه لم يفهم اختياره » ص 85 - 86 يعنى كنز العرفان ، منظور و مختار كشاف را نفهميده است .\r\nب - قال في كنز العرفان : قال الزمخشري و القاضي . . . و فيه تأمّل لأنّ الزمخشري ، ما قاله بل نقله عن قوم . . . فلا يرد عليه ما أورده . . . » ص 435 .\r\n\r\nدسترسى نداشتن به منابع فراوان\r\nمثلا مىگويد : از 200 تأليف شيخ مفيد ( ره ) تنها مقنعه مانده ؛ با آنكه امروزه با گذشت چهار قرن از آن تاريخ ، 45 عنوان از آثار مفيد در مجموعه‌اى چهارده جلدى منتشر شده است . اين نشان مىدهد كه محقق ( ره ) اين آثار را حتى در كتابخانهء ديگران هم نديده است . اينك تصريح اردبيلى : « . . . فانّه الآن مثلا ما بقي من قريب مأتي كتب للشيخ المفيد على ما ذكره الشيخ فى الفهرست إلّا المقنعة التي شرحها في التهذيب في بعض البلاد ؛ و من ثلاث مائة تقريبا من كتب الصدوق . . . »\r\nر ك : مجمع الفائدة و البرهان ج 5 ، ص 9 - 10 .\r\n* * * يا مىفرمايد : در باب غناء ، حديث صحيحى نداريم مجمع الفائده ج 2 ، ص 565 با آنكه حدود صد روايت در اين باب هست ، همين مطلب تعجّب شيخ حر عاملى را برانگيخته و از اين‌رو در فوائد طوسيه ص 88 مىنگارد : « و من أعجب العجب أنّ الفاضل الأردبيلي في شرح الارشاد اعتمد في تحريم الغناء على الإجماع ، و ذكر أنّه لولاه لما جزم بتحريمه و ادّعى ضعف الأخبار و نقل\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nيسيرا من الأخبار و اكتفى بما وجد في كتب الاستدلال و ببعض أحاديث التهذيب و ذكر أنّه لم يجد حديثا صحيحا يستدلّ به و غفل عن تواترها ، بل تجاوزها حدّ التواتر . . . و غفل عن أحاديث الكافي و سائر كتب الحديث الموجودة الآن و هي تزيد على مائة كتاب و لعلّ عذره ، تشتت الأخبار و تباعد أماكنها و عدم استحضاره لها و عدم إمكان ضبطها . . . »\r\nنظير همين تعبير را مرحوم ملّا محمد مهدى استرآبادى قدّس سرّهم ( م 1259 ) در رسالهء « نجم المؤمن » دارد ، اين رساله چاپ نشده و نسخهء خطّى آن به شمارهء 9577 در كتابخانه آية اللّه مرعشى ( طاب‌ثراه ) نگهدارى مىشود .\r\n\r\nعلم اصول\r\nبرخى از مسائل علم اصول الفقه در زبدة مطرح شده كه براى اختصار ، تنها به بعضى صفحات مربوطة اشاره مىشود و بررسى مبانى و آراى اصولى محقق به مقال و مجال ديگرى موكول مىشود : 23 ، 30 ، 73 ، 114 ، 119 ، 319 ، 342 ، 343 ، 345 ، 617 ، 618 ، 619 ، 621 ، 691 .\r\n\r\nتجلّى تقوا\r\nتقدس محقق ( ره ) از قلم تراويده و در عمل و نوشتهء او تجلّى نموده است ، براى اختصار به برخى تعابير ايشان اشاره مىشود :\r\nپس از پاسخ به فخر رازى مىنگارد : « اللّه يعلم . . . اللّه الموفّق للحقّ و الصواب و إليه المصير و المآب » ص 392 .\r\n« لا تمار فإنّ المؤمن لا يماري ، « أعاذنا اللّه و إيّاكم عن أمثالها » ص 348 .\r\nو من روافع النكاح الارتداد ، نعوذ باللّه منه »\r\n« و الأول هو مذهب السيد المرتضى و هو بعيد عنه ، لعدم خروجه عن الآية الا بيقين و لا يقين » ص 239\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nتعبير محترمانهء سلطان المحققين الطوسي در ص 59 ، 304 ، 331 ، 510 ، 695 ، ذكر شده است .\r\n\r\nاشارات و تنبيهات اخلاقى\r\nتشويق و ترغيب به مكارم اخلاق در آثار مقدس اردبيلى زياد است به اين صفحات زبده مراجعه شود : 22 ، 23 ، 25 ، 30 ، 63 ، 80 ، 104 ، 117 ، 134 ، 143 ، 187 ، 273 ، 324 ، 335 ، 336 ، 347 ، 348 ، 349 ، 350 ، 353 ، 354 ، 359 ، 374 ، 375 ، 388 ، 394 ، 399 ، 571 ، 573 ، 632 .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n\r\nنگرشى اجمالى به كتاب زبدة البيان فى احكام القرآن\r\nحجة الاسلام حضرت آقاى محمد مرادى\r\n\r\n","description":"","footnote":"","page_name":" 465 ","page_number":465},
  {"content":"\r\n . \r\n","description":"","footnote":"","page_name":" 466 ","page_number":466},
  {"content":"\r\n\r\n\r\nمقدمه\r\nتفسير گران‌سنگ زبدة البيان فى احكام القرآن از آثار فقيه نامور شيعى ، عالم ربانى ، ملا احمد بن محمّد مشهور به مقدس اردبيلى است . كتابى است در تفسير آيات الاحكام قرآن كريم كه به تفسير فقهى بيش از 400 آيه از آيات قرآن پرداخته است . مؤلف گرانمايه ، اين كتاب را پس از نگارش مجمع الفائدة و البرهان كه در شرح ارشاد الاذهان مرحوم علامهء حلى ( ره ) و يك دوره فقه استدلالى است به رشتهء تحرير درآورده است و از اين‌رو ، داراى احكام و اتقان بسيار و در خور توجهى است به گونه‌اى كه از زمان تأليف آن تاكنون كه بيش از چهار قرن مىگذرد ؛ مورد توجه علما و دانشمندان و فقيهان بوده و مورد استفاده قرار گرفت و حواشى و تعاليق زيادى بر آن نوشته شده است .\r\nمؤلف سعى بليغ و تلاشى وافر به عمل آورده است كه تفسير خود را بر اساس مبنايى شناخته شده و قابل قبول بنا نهد و همواره از سخنان و ارائه نظرات غير مستدل پرهيز كند . وى احتياط و حزم خود را از اين روى به كار گرفته است تا از تفسير به رأى پرهيز نمايد . او در مقدمهء اين اثر نفيس و ماندگار ، سخنى نسبتا مبسوط از مرحوم امين الاسلام طبرسى ، صاحب مجمع البيان نقل مىكند كه در آن ، طبرسى حديث صحيحى را از پيامبر صلّى اللّه عليه و آله و ائمه عليهم السّلام نقل كرده است كه « انّ تفسير القرآن لا يجوز الّا بالاثر الصحيح و النصّ الصريح » تفسير قرآن جز با\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nاثر و يا نص صريح جايز نيست و آنگاه ديدگاه خود مرحوم طبرسى را آورده است كه اين خبر به دليل تعارض با آيات و روايات كثيرى كه مردم را دعوت به فهم آيات قرآن مىكنند ، مورد عمل علما قرار نگرفته است . اما مرحوم اردبيلى آن را مىپذيرد و ديدگاه طبرسى را نقد كرده و مىنويسد : همانگونه كه خود ابو على ( طبرسى ) گفت است : « معناى تفسير ، كشف مراد از لفظ مشكل است و گفته‌اند :\r\nتفسير ، كشف معناى لفظى است كه ظاهرش روشن نيست » پس اگر كسى تفسير و تبيين نمايد و جزم و قطع پيدا كند بر اينكه مراد از لفظ مشكل چه معنايى است .\r\nيعنى حمل كند مثلا مشترك لفظى را بر يكى از معانى بىآنكه مرجحى از دليل نقلى ، مثل خبر منصوص يا آيه و يا اجماع و يا دليل عقلى داشته باشد ، خطا كرد است . و نيز خطا است اگر در مشترك معنوى معنا به يكى از الفاظ اختصاص يابد بىآنكه دليلى در بين باشد .\r\nوى پس از شرح فوق ، نتيجه‌گيرى مىكند كه مراد از تفسير به رأى ممنوع و بدون نصّ ، قطع به مراد لفظى است كه ظهور در آن ندارد و دليلى هم بر حمل لفظ به آن معنا وجود ندارد بلكه صرف استحسان و رأى ، موجب اتخاذ چنين نظرى شده است . « 1 »\r\nكتاب با تفسير سورهء حمد آغاز مىشود . اگر چه در اين سوره ، حكمى فقهى وجود ندارد اما نوع آيات الاحكام‌نگاران در آغاز مباحث خود آن را تبرّكا آورده و تفسير كرده‌اند .\r\nكتاب ، بر اساس ابواب كتب فقهى تبويب شده و از كتاب طهارت شروع و به كتاب ديات پايان يافته است . كتاب زبدة البيان بر اساس ، تفسير شيخ بزرگوار جمال الدين مقداد سيورى ، فقيه فاضل به نگارش درآمده و تابع تبويب و متن آن است .\r\n\r\n\r\n","description":"","footnote":"\r\n( 1 ) . زبدة البيان ، مقدمه .\r\n","page_name":" 468 ","page_number":468},
  {"content":"\r\n\r\n\r\nكنز العرفان فى فقه القرآن\r\nكنز العرفان فى فقه القرآن ، اثر نفيس شيخ فاضل فقيه جمال الدين ابو عبد اللّه ، مقداد بن عبد اللّه بن محمد بن الحسين محمد سيورى حلّى اسدى معروف به فاضل سيورى است . وى از بزرگان علماى اماميه و جامع معقول و منقول در عصر خويش و متكلمى چيره‌دست و فقيهى بلندمرتبه است . در مكتب شهيد اول ( ره ) درس آموخت و از تلامذهء مبرز آن بزرگ به حساب مىآمد . و از خصّيصين او بود به حدى كه كتاب نضد القواعد شهيد را به بهترين وجه سامان داد و قواعد فقهى وى را منتشر ساخت . فاضل سيورى سؤالات عديده‌اى از استادش ، شفاها و يا كتبا به عمل آورده و پاسخهاى دريافت شده را در مجموعه‌اى به نام المسائل المقدادية گردآورى و منتشر كرده است . كيفيت شهادت شهيد اول و به دار آويخته شدن ، سنگسار و سوزانده شدن او را اين فقيه عظيم الشأن نقل كرده است .\r\nكتاب كنز العرفان ، اولين كتاب مبسوط در آيات الاحكام پس از گذشت دو و نيم قرن از نگارش فقه القرآن راوندى است . نوشت‌هاى بعدى چون تفسير شاهى و زبدة البيان بر اساس آن نگارش يافت و بشدت متأثر از آن هستند اين كتاب به قدرى از اتقان و استحكام برخوردار است كه نه تنها در ميان عالمان شيعى مورد توجه و استفاده است كه در ميان علماى اهل سنت نيز مشهور و شناخته شده است . « 1 »\r\nكنز العرفان اگرچه خود زيربناى نوشته‌اش را بر فقه القرآن بنا نهاده است اما نوآورى و گسترهء فراوانى نسبت به فقه القرآن دارد .\r\n\r\nفقه القرآن\r\nكتاب فقه القرآن ، تأليف فقيه بزرگ ، قطب الدين ابو الحسين سعيد بن عبد اللّه بن\r\n\r\n\r\n","description":"","footnote":"\r\n( 1 ) . محمد حسين ذهبى ، التفسير و المفسرون ، ج 2 ، ص 131 .\r\n","page_name":" 469 ","page_number":469},
  {"content":"\r\n\r\nحسين بن هبة اللّه بن راوندى معروف به قطب راوندى است . راوندى از خانوادهء علم و دانش و از راوند كاشان است . صاحبان تراجم ، قطب الدين را شخصيتى جليل القدر ، ثقه ، عالم ، متكلم و حديث‌شناس مىدانند . او در رشته‌هاى مختلف علوم اسلامى تبحر داشته و نوشته‌هاى او به 60 كتاب در رشته‌هاى متنوع علوم مىرسد . وى در 14 شوال 573 ه ق از دنيا رخت بربسته و در حرم حضرت معصومه عليها السّلام به خاك سپرده شده است . اگرچه گفته مىشود اولين كتابى كه در آيات الاحكام به رشتهء تحرير درآمده است ، احكام القرآن ابو نصر محمد بن سائب بن بشر از اصحاب امام باقر عليه السّلام و امام صادق عليه السّلام متوفاى 146 است . اما از آن ، اثرى در دست نيست و اوّلين كتاب شيعى كه اكنون در دست است همين كتاب فقه القرآن مىباشد . لذا مرحوم راوندى در مقدمهء كتاب خود نوشته است :\r\nآنچه مرا وادار كرد كه اين كتاب را بنويسم اين بود كه نيافتم از علما از قديم و جديد كسى را كه كتابى مستقل در فقه القرآن نوشته باشد .\r\nاگرچه قبل از فقه القرآن كتب نگارش يافت از سوى علماى اهل سنت موجود بوده است اما آن بزرگ ، يا آنها را در دست نداشته و يا توجهى به آنها نكرده است و منبع اصلى نگارش فقه القرآن را تفسير جاودانى « التبيان فى تفسير القرآن » اثر شيخ الطائفه ابو جعفر محمد بن حسن طوسى ( ره ) قرار داده است و از آن رهگذر كه شيخ طوسى قدّس سرّه در تفسير خود به‌گونه‌اى محسوس آيات الاحكام را مبسوطا بحث كرده است ، خود منبعى كفايت كننده براى مؤلف فقه القرآن جهت نگارش كتاب خود قرار گرفته است .\r\n\r\nشيوهء بحث در زبدة البيان\r\n1 - مؤلف پس از ذكر آيه ، لغات مشكل را معنى كرده و نكات ادبى موجود در آيه را مورد توجه قرار مىدهد و آنگاه به مراد آيه مىپردازد . احكامى كه از آيه استفاده مىشود يك‌به‌يك آورده و كيفيت دلالت آيه را بر آن به بحث مىگذارد .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nهمهء آيه از به دو تا ختم آن ، چون ساير تفاسير ، در اين تفسير مورد بحث واقع نشده است و تنها به آن بخشى از آيه پرداخته شده است كه دلالت بر حكمى از احكام فقهى مىكند . اگرچه دامنهء بحث همواره به همين منوال ادامه نيافته اما روند كلى حاكم بر مباحث چنين است .\r\n2 - مؤلف در تأليف كتاب و در تبيين موضوعات و دلالات آيات ، بشدت متأثر از مجمع البيان امين الاسلام طبرسى است . در كمتر جايى از كتاب وجود دارد كه براى تفسير آيه به آن استناد نشده باشد . و نيز تفاسير كشاف و بيضاوى از جمله تفاسيرى است كه مورد استناد مؤلف واقع شده‌اند .\r\n3 - تمسك به روايات اهل بيت عليهم السّلام از جمله نكاتى است كه مؤلف براى تبيين مراد آيات مورد توجه قرار داده است . او از آن جهت كه فقيهى مسلّط بر احاديث ائمه اطهار عليهم السّلام بوده ، از آنها خوب بهره گرفته است . اگرچه در مقايسه با كتبى چون مسالك الافهام و قلائد الدرر ، زبدة البيان داراى حجمى كمتر در ذكر روايات اهل بيت عليهم السّلام است ، اما از آنها هيچ‌گاه غافل نبوده و در جاى لازم ، استفاده خود را برده است .\r\n4 - در جاهايى كه تبيين ابعاد آيه و احكام آن نياز به بررسيهاى تاريخى داشته از اسباب نزول آيات براى آن منظور استفاده گرديده است . و از اين روى ، زمينه‌سازى لازم جهت توضيح و روشنگرى آيات به خوبى انجام گرفته است .\r\n5 - جامعيت مباحث با عنايت به نقطه نظرات فقهى ائمه فقه اهل سنت و نيز توجه به ديدگاههاى فقيهان شيعى ، از جمله امتيازات اين كتاب است .\r\nمؤلف علاوه بر استناد به رواياتى از صحاح ستّه ، از آوردن ديدگاههاى عامّه غافل نبوده است . اين شيوه خود مىتواند راهگشايى قابل توجه براى نگارش فقه مقارن و اثبات امتيازات فقه شيعه باشد .\r\n6 - از آنجايى كه سير كتاب زبدة البيان بر اساس كنز العرفان است ، مؤلف\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nآياتى را بر همان نسق ذكر كرده و بىآنكه بحثى را در ذيل آن مطرح كند تنها به دلالتش بر وجوب ، حرمت ، كراهت ، و استحباب بسنده كرده و از اقامهء دليل چشم پوشيده است و يا يادآورى كرده است كه دلالتش بر حكمى روشن نيست مثل آيهء  « قالَ اجْعَلْنِي عَلى خَزائِنِ الْأَرْضِ إِنِّي حَفِيظٌ عَلِيمٌ . »  « 1 » ( درخواست حضرت يوسف عليه السّلام از عزيز مصر براى خزانه‌دارى ) ، كه تنها به اين جمله اكتفا كرده است كه : « دلالت آن بر حرمت كسب به وسيلهء آن ، ظاهر نيست » « 2 » و نيز در ذيل آيهء  « وَ كَبِّرْهُ تَكْبِيراً »  « 3 » و  « رَبَّكَ فَكَبِّرْ »  « 4 » گفته است : « در دلالت اين دو آيه خفا و ابهام هست » و در تمسك به آيات  « فَاقْرَؤُا ما تَيَسَّرَ مِنَ الْقُرْآنِ »  « 5 » و  « فَاقْرَؤُا ما تَيَسَّرَ مِنْهُ »  « 6 » براى وجوب قرائت در نماز گفته است : در اينكه استدلال به اينها نيز تام است يا خير ، بايد تأمل كرد . . . و قرائت در نماز از آنها فهميده نمىشود . « 7 »\r\n7 - مؤلف در برخى موارد فراتر از آيات احكام بحث كرده و مباحثى را به صورت استطرادى و طبق احكام موجود در كتب فقهى آورده است كه به آيات احكام ربطى نداشته و قابل استناد به آيات نيست و گويا مؤلف براى اتمام بحث ، آنها را ذكر كرده است و نيز گاهى به آياتى تمسك كرده است كه درصدد بيان آنچه مؤلف درنظر داشته است نيستند مثلا اين فراز  « يا بَنِي آدَمَ قَدْ أَنْزَلْنا عَلَيْكُمْ لِباساً »  « 8 » كه ممكن است بر لزوم ستر عورت استحباب تجمل به لباس به آن\r\n\r\n\r\n","description":"","footnote":"\r\n( 1 ) . يوسف ، 50 .\r\n( 2 ) . زبدة البيان ص 366 .\r\n( 3 ) . اسراء ، 111 .\r\n( 4 ) . مدّثر ، 3 .\r\n( 5 ) . مزمل ، 20 .\r\n( 6 ) . مزمل ، 20 .\r\n( 7 ) . زبدة البيان ص 81 .\r\n( 8 ) . اعراف ، 26 .\r\n","page_name":" 472 ","page_number":472},
  {"content":"\r\n\r\nاستناد كرد اما به عنوان « مقدمات ديگر نماز » را از آن به‌دست آوردن جدا امرى مشكل است . و مشابه اين آيه آياتى از سورهء نحل است :  « وَ الْأَنْعامَ خَلَقَها لَكُمْ فِيها دِفْءٌ وَ مَنافِعُ وَ مِنْها تَأْكُلُونَ »  « 1 » كه در ذيل بحث « مقدماتى ديگر براى نماز » ، آورده شده است .\r\n8 - در برخى موارد ، آياتى در ذيل آيات ديگرى مورد بحث قرار گرفته و حكمى مورد استفاده قرار گرفته است در حالى كه آيه دلالت بر حكمى فقهى مىكند و بايد مستقلا مورد توجه قرار گرفته مىشد .\r\n9 - در آياتى كه به صورت مطلق دلالت بر حكمى مىكند و در خود آن قيدى وجود ندارد ، مؤلف قيودى كه در اخبار وجود دارد و يا قيدى عقلى است ذكر مىكند و به اين صورت به صرف دلالت آيه بر حكمى اكتفا نمىكند . در واقع شيوه‌اى كه در فقه متداول است براى بررسى حكمى از احكام و صدور حكم نهايى لازم است تمام ابعاد و ادله را ملاحظه كرد و آنگاه فتوا صادر كرد ، مؤلف همين شيوه را در تفسير نيز به كار گرفته است . اگرچه دلالت آيه‌اى عام و يا مطلق باشد اما بر اساس مبانى شيعه ، نظر نهايى را پس از بحث و استدلال صادر مىكند .\r\nمثل آيهء وضو و نيز آيهء اطاعت از اولوالامر كه پس از ذكر نقطه نظرات عامه و اختلافات آنها و نيز ذكر نظراتى از فقيهان شيعه و رواياتى از اهل بيت عليهم السّلام و ذكر اين نكته كه اطاعت از حكام جائر جايز و روا نيست مىنويسد : « و الحاصل بطلان غير هذا القول و الدليل عليه من العقل و النقل و الاخبار خصوصا من طرق اهل البيت : كثيرة جدّا » . « 2 »\r\nحاصل كلام اين است كه جز اين قول ( لزوم اطاعت از معصوم و نه غير آن ) باطل است و دليل آن عقل و نقل است و اخبار رسيده بخصوص از اهل بيت عليهم السّلام جدّا فراوان است .\r\n\r\n\r\n","description":"","footnote":"\r\n( 1 ) . نحل ، 5 .\r\n( 2 ) . زبدة البيان ، ص 687 .\r\n","page_name":" 473 ","page_number":473},
  {"content":"\r\n\r\n\r\nكنز العرفان و زبدة البيان\r\nساختار اصلى زبدة البيان مقتبس از كنز العرفان است . اگرچه مباحث و عناوين تغييرات جزيى يافته‌اند ، اما با ملاحظه‌اى گذرا ، مشهود است كه اين دو كتاب كاملا تأثير و تأثر دارند . آنچه در اين مختصر به آن پرداخته مىشود تفاوتهاى اساسى آن دو است . اختلاف ديدگاههاى فقهى و فتوايى ميان دو صاحب نظر و فقيه ، امرى طبيعى است و جاى هيچ بحث ندارد . آنچه گفتنى است ، اين نكته است كه مؤلف زبدة البيان چه خصوصيات و ويژگيهايى در نوشتهء خود آورده است كه او را از كتاب قبلى ممتاز مىكند . چه اينكه روشن است ، دو كتاب استنباطى و استدلالى فراتر از فتوا است و چند و چون در آنها مىتواند امتياز و برترى هر كدام را مشخص كند .\r\n1 - زبدة البيان بيشتر ناظر به كنز العرفان است ، جايى را كه مؤلف لازم ديده است عبارات غير ضرورى را حذف كرده و جايى كه نياز به بسط بيشترى داشته بسط داده است . به عنوان نمونه در ذيل آيهء  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ »  « 1 » كه مربوط به ولايت امير مؤمنان است ، كنز العرفان ، تنها به تذكر بسنده كرده و به مبحث فقهى آن پرداخته است « 2 » در حالى كه زبدة البيان حدود دو صفحه به بحث پرداخته و چندان توجهى به مفاد فقهى آيه نكرده است . « 3 » و نيز در ذيل آيات 183 و 184 بقره ، دربارهء روزه « 4 » چندين صفحه و در ذيل آيه 197 دربارهء حج « 5 » به بحث پرداخته است كه اصلا قابل مقايسه با كنز العرفان نيست . « 6 »\r\n\r\n\r\n","description":"","footnote":"\r\n( 1 ) . مائده ، 55 .\r\n( 2 ) . زبدة البيان ، ص 108 .\r\n( 3 ) . كنز العرفان ، ج 1 ص 158 .\r\n( 4 ) . همان ، ص 146 .\r\n( 5 ) . همان ، ص 261 .\r\n( 6 ) . كنز العرفان ص 199 و 201 و 300 .\r\n","page_name":" 474 ","page_number":474},
  {"content":"\r\n\r\nگاهى نيز در زبدة البيان مباحث مفصل كنز العرفان حذف شده و آيهء مورد نظر به اختصار تفسير گرديده است . مثل آيات 14 طه ، 62 فرقان ، 5 توبه و 21 بقره . « 1 »\r\nبه ندرت مؤلف زبدة البيان آياتى را كه در كنز العرفان آمده است به دليل خدشهء وى در دلالت آنها حذف كرده است مثل مندوبات نماز كه برخى از آيات مورد بحث در كنز العرفان حذف گرديده است . « 2 » و نيز در پايان بحث ازدواج و احكام آن ، كنز العرفان به مناسبت بابى تحت عنوان « فى اشياء تتعلق بنكاح النبى صلّى اللّه عليه و آله و ازواجه » آورده و 7 آيه در آن درباره همسران پيامبر صلّى اللّه عليه و آله و احكام آنها بحث كرده است در حالى كه زبدة البيان با حذف عنوان تنها به يك آيه بسنده كرده است . « 3 » و نيز چند آيه در پايان مباحث كتاب بيع در زبدة البيان حذف شده است .\r\n2 - در مباحث مختلف ، در كنز العرفان قبل از ورود به بحث ، مقدمه‌اى مفيد آورده شده است كه در آن ، موضوع تعريف شده و نكاتى را در خود جاى داده است كه زبدة البيان به‌طور كلى آنها را حذف كرده است .\r\n3 - كنز العرفان برداشتهاى خود را علاوه بر تبويب و تقسيمات كلى مباحث ، به صورت ريز شماره‌بندى و مشخص كرده است كه براى روشن شدن نقطه‌نظرات مؤلف و نيز براى سهولت به خاطرسپارى بسيار مفيد است . اين روش در زبدة البيان تغيير كرده و مباحث به صورت متوالى و پشت سر هم آورده شده است .\r\n4 - صاحب زبدة البيان ، گاهى از پرداختن به ذكر و تفسير آياتى خوددارى كرده است به اين دليل كه در زمان نگارش كتاب ، كارگشايى نداشته و يا امكان\r\n\r\n\r\n","description":"","footnote":"\r\n( 1 ) . زبدة البيان ص 110 و 111 و كنز العرفان ص 159 تا 169 .\r\n( 2 ) . زبدة البيان ص 89 تا 100 و كنز العرفان ص 143 تا 154 .\r\n( 3 ) . زبدة البيان ص 565 و كنز العرفان ص 237 تا 248 .\r\n","page_name":" 475 ","page_number":475},
  {"content":"\r\n\r\nعمل به آنها وجود نداشته است . در حالى كه كنز العرفان يكايك آيات احكام را كه امكان استفاده حكمى از آنها وجود داشته آورده و به تفسير آنها پرداخته است . مرحوم مقدس اردبيلى در كتاب جهاد نوشته است : « و حيث انّ الجهاد لم يقع الّا مع الامام و حينئذ لا يحتاج الى معرفة احكامه فتركنا باقى الايات المتعلقة به » « 1 » از آنجايى كه جهاد جز با امام معصوم عليه السّلام واقع نمىشود و اكنون نياز به شناخت احكام آن نيست . بنابراين باقى آيات مربوط به آن را ترك كرديم .\r\nو پس از آن ، مواردى از آيات را كه مربوط به جهاد است يادآورى كرده و آنگاه گفته است : « و لكن نتمّه بايات لها فوائد كثيرة و مناسبة ما به » « 2 » اما بحث را تكميل مىكنيم به وسيلهء آياتى كه داراى فوايد زيادى است و با جهاد مناسبت دارد و چند آيه دربارهء سفر و هجرت را نقل و تفسير كرده است . مجموعهء مباحث كتاب جهاد زبدة البيان 20 صفحه است در حالى كه كتاب جهاد كنز العرفان به ضميمهء بحث تقيه بالغ بر 60 صفحه است . متقابال كتاب امر به معروف و نهى از منكر كنز العرفان تنها 4 صفحه است در حالى كه آن كتاب در زبدة البيان قريب 4 صفحه است .\r\n5 - گاهى زبدة البيان ، استطرادا مباحثى را آورده است كه در كتب فقهى وجود دارند و دربارهء آنها مباحث نسبتا مبسوطى را طبق اصول و قواعد ذكر كرده است . اين دسته از مباحث در ذيل آياتى ذكر شده است كه اندك مناسبتى با بحث موردنظر داشته است و آيهء بخصوصى نيز در آن مورد وجود نداشته و يا ذكر نگرديده است تا از آن برداشت گردد . مثل جواز و عدم جواز تقليد در ذيل آيات امر به معروف و نهى از منكر . وى پس از طرح مسألة مىگويد : « فتقليد المجتهد حسن و جائز بل واجب بعد وجود دليل على ذلك كاجتهاد المجتهد و هو ظاهر\r\n\r\n\r\n","description":"","footnote":"\r\n( 1 ) . زبدة البيان ص 310 .\r\n( 2 ) . زبدة البيان ص 311 .\r\n","page_name":" 476 ","page_number":476},
  {"content":"\r\n\r\nو مبيّن فى الاصول » « 1 » آنگاه بحث خود را در زمينهء تقليد از عالم و جاهل پىمىگيرد .\r\n6 - مواردى در كنز العرفان به چشم مىخورد كه از ناحيهء مؤلف ( ره ) دقت كافى دربارهء آنها نشده است و مؤلف زبدة البيان متفطن آنها شده و اصلاح كرده است . در ذيل آيهء 279 سورهء بقره كه مربوط به رباست مىنويسد : « قال فى كنز العرفان : قال الزمخشرى و القاضى : و ان لم يتب يكون مصرا على التحليل ، فيكون مرتدا و ماله فيء و ليس بشىء لانّا نمنع انّه اذا لم يتب يكون مرتدا لجواز ان يفعله و يعتقد تحريمه » « 2 » زمخشرى و قاضى بيضاوى مىگويد : اگر رباخوار توبه نكرد ، اصرار بر تحليل ربا دارد و در اين صورت مرتد است و مالش فيء مىشود ، در حالى كه چنين نيست ، زيرا ما قبول نداريم كه اگر رباخوار توبه نكرد ، مرتد مىشود . چه اينكه ممكن است رباخوارى كند و در عين حال معتقد به حرمت آن باشد . مرحوم مقدس اردبيلى پس از نقل اين سخن مىگويد : اين كلام صاحب كنز العرفان جاى تأمل دارد . زيرا زمخشرى خود گويندهء اين سخن نيست « و فيه تأمل لانّ الزمخشرى ما قاله ، بل نقله عن قوم . و قد يكون ذلك القائل يقول ذلك بناء على انّ معنى قوله  « إِنْ تُبْتُمْ »  رجعتم عن تحليل الربا كما يقوله القاضى ، فلا يرد عليه ما آورده » چه‌بسا قائل اين كلام را بر اين مبنا گفته باشد كه معناى  « إِنْ تُبْتُمْ »  عدول از تحليل ربا باشد كما اينكه بيضاوى آيه را چنين تفسير كرده است . پس اشكال كنز العرفان بر زمخشرى وارد نيست .\r\nاين دقت مؤلف زبدة البيان بجا و ستودنى است . زيرا زمخشرى در كشاف چنين مىگويد :\r\n« فما حكمهم لو لم يتوبوا ؟ قلت : قالوا يكون ما لهم فيئا للمسلمين » « 3 »\r\n\r\n\r\n","description":"","footnote":"\r\n( 1 ) . زبدة البيان ص 344 .\r\n( 2 ) . همان ص 435 و كنز العرفان ج 2 ، ص 39 .\r\n( 3 ) . الكشاف عن حقايق غوامض التنزيل ج 1 ، ص 401\r\n","page_name":" 477 ","page_number":477},
  {"content":"\r\n\r\nو دربارهء بيضاوى ، نظر كنز العرفان درست است . چه اينكه وى تصريح كرده است كه : « ان المصر على التحليل مرتد و ماله فيء . » « 1 »\r\n7 - دقت نظر و كيفيت توجّه و استنباط احكام در زبدة البيان ، گاهى كاملا بديع و تحسين‌برانگيز است . در اين كتاب ، از آياتى استفاده شده است كه توجه كمترى به آنها شده و در كنز العرفان نيز نيامده است . در كتاب مكاسب محرّمه ، مؤلف زبدة البيان استناد به آياتى كرده است كه اگرچه به عنوان كتاب ممكن است چندان سازگار نباشد اما دلالت بر حرمت جواز و يا استحباب بر اشيايى مىكنند و برخى هم اخلاقى هستند . اين دسته از آيات ، اگرچه تحت عنوان خاصى تبويب نشده‌اند اما از دو جهت بحثهايى مفيد و در خور توجه‌اند . يكى از اين جهت كه فقيهى با افكار بلند و باز آنها را مورد توجه قرار داده است كه شايد كمتر از جهت نگرش فقهى مورد توجه قرار بگيرند و ديگر از جهت كيفيت استفاده و استنباط حكم از آنها به عنوان نمونه در ذيل آيهء 13 سورهء يوسف كه فرموده است :  « أَرْسِلْهُ مَعَنا غَداً يَرْتَعْ وَ يَلْعَبْ »  مىنويسد : « استجازوا اباهم فى اللعب و قد اجاز لهم فيدلّ على عدم تحريم اللعب مطلقا الّا ما ثبت تحريمه بخصوصه ، الّا ان يقال انه مخصوص بشريعتهم » « 2 » آنان از پدرشان اجازه گرفتند تا يوسف عليه السّلام را به بازى ببرند و وى به آنها اجازه داد . اين دلالت مىكند كه بازى حرام نيست مگر اينكه تحريم آن با دليل خاصى ثابت شود . آرى ممكن است گفته شود : اين حكم مخصوص شريعت آنهاست .\r\nو نيز دربارهء نقل رؤياى يوسف عليه السّلام به پدرش مىنويسد : « و فى قصّ الرؤيا . . . دلالة على جواز قصّ الرؤيا و انّها قد تكون صادقة » « 3 » و نقل قصهء رؤيا . . .\r\nدلالت بر جواز نقل آن مىكند و نيز دلالت مىكند بر اينكه رؤيا گاهى ممكن\r\n\r\n\r\n","description":"","footnote":"\r\n( 1 ) . تفسير بيضاوى ، ج 1 ، ص 229 .\r\n( 2 ) . زبدة البيان ، ص 399 .\r\n( 3 ) . همان ، ص 400 .\r\n","page_name":" 478 ","page_number":478},
  {"content":"\r\n\r\nاست صادق باشد .\r\nو نيز دربارهء گريهء يعقوب عليه السّلام و يوسف عليه السّلام بر اين عقيده است كه آن دلالت بر جواز گريه براى جدايى از دولت مىكند . « و فى بكاء يعقوب و يوسف عليهما السّلام دلالة واضحة على جواز البكاء على مفارقة الاحباب و لهذا بكى نبينا عليه السّلام على ولده ابراهيم . » « 1 »\r\nو نيز از سجده والدين يوسف عليه السّلام بر وى استفاده مىشود كه سجده بر غير خدا جايز است اما براى تعظيم و نه عبادت . « ثم فى سجود ابويه له دلالة على جواز السجدة لغير اللّه لكن للتعظيم لا للعبادة » « 2 »\r\nاين نكات چكيده‌اى از تفاوتهاى عمده اين دو كتاب فقهى - تفسيرى است اميد است مفيد و مورد توجه واقع شود .\r\n\r\nتعاليق ، حواشى و شروح زبدة البيان\r\nبر كتاب زبدة البيان تاكنون حواشى و تعليقه‌هاى زيادى نوشته شده است كه برخى از آن به زيور طبع آراسته گرديده و برخى ديگر همچنان در لابلاى كتابخانه‌هاى شخصى و يا عمومى بر قفسه‌ها جاى خوش كرده‌اند . برخى از آنها در كتب كتابشناسى چون الذريعة الى تصانيف الشيعة معرفى گرديده و تعدادى ديگر هنوز در معرض معرفى قرار نگرفته است . تعليقات و حواشى عبارتند از :\r\n1 - التعليقة على زبدة البيان فى احكام القرآن ، امير فيض اللّه بن عبد القاهر حسينى تفرشى نجفى متوفاى 1025 ه ق\r\n2 - التعليقة على زبدة البيان فى تفسير آيات الاحكام ، سيد امير فضل اللّه استرآبادى ق 11 ه ق .\r\n3 - التعليقة على زبدة البيان فى احكام القرآن ، علامه محمد بن عبد الفتاح\r\n\r\n\r\n","description":"","footnote":"\r\n( 1 ) . زبدة البيان ص 401 .\r\n( 2 ) . همان ص 402\r\n","page_name":" 479 ","page_number":479},
  {"content":"\r\n\r\nتنكابنى مشهور به سراب متوفاى 1124 ه ق از معاصرين علامه مجلسى ( ره ) .\r\n4 - تحصيل الاطمينان فى شرح زبدة البيان فى احكام القرآن ، امير محمد ابراهيم بن امير معصوم بن امير فصيح ، اولياء الحسينى تبريزى قزوينى متوفاى 1149 ه ق .\r\n5 - التعليقة على زبدة البيان فى احكام القرآن ، شيخ اسماعيل خواجويى .\r\n6 - التعليقة على زبدة البيان فى احكام القرآن ، امير بهاء الدين محمد بن امير محمد باقر مختارى سبزوارى ، متوفاى اواسط ق 12 ه ق .\r\n7 - تلخيص و ترجمهء زبدة البيان فى احكام القرآن ، دكتر سيد جعفر سجادى ، معاصر .\r\n8 - الحاشية على زبدة البيان ، ابراهيم حسينى تبريزى متوفاى 1092 ه ق .\r\n9 - الحاشية على زبدة البيان ، نعمة اللّه جزايرى متوفاى 1112 ه ق .\r\n10 - الحاشية على زبدة البيان محمد رفيع گيلانى ، متوفاى ق 12 ه ق . « 1 »\r\n11 - المتعة فى شرح زبدة ( حاشيه بر بخش متعهء زبده ) سيد ميرزا خالد . « 2 »\r\n12 - مفاتيح الأحكام ، شرح آيات الاحكام ، حاشيهء استدلالى بر زبدة البيان كه در تاريخ 102 ه ق نگاشته شده و نويسندهء آن سيد محمد سعيد بن قاسم بن محمد طباطبايى قهبايى متوفاى 1092 ه ق است .\r\nمرحوم مقدس اردبيلى در لابلاى آيات مربوط به احكام ، به تناسب ، آيات زيادى را مورد بحث قرار داده است كه چندان مربوط به عناوين بحثهاى كتاب نيست و در ضمن آيات احكام آورده شده است و در بعضى از آن‌ها تنها به ذكر شمارهء آيات اكتفا كرده است . اگر چنانچه آياتى به‌نظر خوانندگان رسيد كه چندان به مباحث مربوط نيست از اين جهت است .\r\n\r\n\r\n","description":"","footnote":"\r\n( 1 ) . فهرست نسخ خطى مسجد اعظم .\r\n( 2 ) . مقدمه‌اى بر فقه شيعه ، مدرسى طباطبايى ، موجود در مدرسهء عالى شهيد مطهرى .\r\n","page_name":" 480 ","page_number":480},
  {"content":"\r\n\r\n\r\nآيات الاحكام بر اساس زبدة البيان\r\nآياتى كه مؤلف بزرگوار زبدة البيان در كتاب گرانسنگ خود مورد بحث قرار داده است بسى فراتر از احكام فقهى است . و نيز به مناسبت در ذيل بعضى از آيات ، آياتى مورد بحث قرار گرفته‌اند كه در به دو امر ممكن است بىربط به‌نظر برسد ، در اين مجموعه همهء آيات مورد بحث ، آورده شده‌اند و استفاده كنندگان بايد توجه داشته باشند برخى از آيات به تناسب آيات قبل آمده است .\r\nتذكر : اعداد قبل از مميز ( / ) نشانهء عدد سوره و اعداد بعد از آن نشانهء شماره آيه است .\r\nكتاب طهارت : 5 / 6 ؛ 4 / 43 ؛ 98 / 5 ؛ 56 / 79 ، 77 ، 78 ؛ 9 / 108 ، 28 ؛ 8 / 11 ؛ 25 / 48 ؛ 2 / 222 ؛ 9 / 28 ؛ 5 / 90 ؛ 74 / 4 ؛ 2 / 124 .\r\nكتاب صلات : 4 / 103 ؛ 2 / 238 ؛ 20 / 132 ؛ 23 / 2 ؛ 17 / 78 ، 79 ؛ 11 / 114 ؛ 30 / 17 ؛ 20 / 130 ؛ 50 / 39 ، 40 ؛ 32 / 16 ؛ 52 / 48 ؛ 57 / 21 .\r\nقبله : 2 / 144 ، 115\r\nمقدمات صلات : 7 / 26 ، 31 ؛ 2 / 29 ؛ 5 / 3 ؛ 16 / 5 ؛ 80 ، 81\r\nمسجد : 2 / 114 ؛ 9 / 18 ؛ 7 / 28 ؛ 5 / 57\r\nمقارنات صلات : 2 / 238 ؛ 73 / 20 ؛ 17 / 111 ؛ 22 / 77 ؛ 72 / 18 ؛ 56 / 74 ، 96 ؛ 69 / 52 ؛ 17 / 110 ، 7 / 55 ، 205 ؛ 33 / 56 ، 43 ، 57 ؛ 9 / 103 ؛ 2 / 153\r\nمستحبات صلات : 108 / 2 ؛ 16 / 98 ؛ 73 / 1 ، 2 ، 3 ، 4 ، 5 ، 6 ؛ 17 / 79 ؛ 73 / 20 ؛ 4 / 86 ؛ 6 / 162 ؛ 5 / 55 ؛ 20 / 14 ؛ 25 / 62 ؛ 9 / 5 ؛ 2 / 21 ، 22 ؛ 62 / 9 ؛ 10 ، 11 ؛ 9 / 84 ؛ 4 / 101 ، 103 ؛ 2 / 239 ؛ 94 / 7 ، 8 ؛ 2 / 43 ، 45 ؛ 7 / 204 ، 205 ، 206\r\nكتاب صوم : 2 / 183 ، 184 ، 185\r\nدعا : 2 / 185 ، 187 ؛ 32 / 15 ؛ 41 / 37 ، 38 ؛ 53 / 62 ؛ 96 / 19 ؛ 22 / 77 ؛ 18 / 110 ؛ 18 / 28 ؛ 3 / 190 ، 200 ؛ 19 / 58\r\nكتاب زكات : 2 / 177 ؛ 32 / 7 ؛ 9 / 34 ؛ 51 / 19 ؛ 9 / 103 ، 104 ؛ 2 / 267 ؛\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n30 / 38 ؛ 9 / 60 ؛ 2 / 271 ، 272 ، 273 ، 215 ، 219 ، 254 ، 261 ، 262 ، 263 ، 264 ، 265 ؛ 9 / 35 ؛ 3 / 188 .\r\nكتاب خمس : 8 / 41 ؛ 2 / 267 ؛ 8 / 1 ؛ 59 / 6 ، 7 .\r\nكتاب حج : 3 / 96 ، 97 ؛ 22 / 25 ، 36 ؛ 2 / 196 ، 197 ، 198 ، 199 ، 200 ، 202 ، 203 ، 125 ؛ 14 / 35 ؛ 2 / 158 ؛ 48 / 27 ؛ 5 / 95 ، 2 ؛ 2 / 126 ، 127 .\r\nكتاب جهاد : 2 / 216 ، 217 ؛ 22 / 78 ؛ 2 / 190 ، 191 ، 192 ، 193 ، 194 ؛ 4 / 75 ، 71 ، 74 ، 94 ، 97 ، 100 ؛ 9 / 29 ، 73 ، 91 ، 120 ، 123 ؛ 8 / 15 ، 65 ؛ 66 / 9 ؛ 29 / 4 ؛ 16 / 41 ؛ 49 / 9 ؛ 60 / 10 .\r\nكتاب امر به معروف و نهى از منكر : 3 / 104 ، 110 ؛ 16 / 90 ؛ 3 / 135 ، 136 ؛ 57 / 21 ؛ 3 / 159 ؛ 16 / 125 ؛ 20 / 44 ؛ 33 / 70 ، 71 ؛ 61 / 3 .\r\nكتاب مكاسب : 15 / 19 ، 20 ، 21 ؛ 2 / 168 ؛ 20 / 81 .\r\nمكاسب محرمه : 12 / 50 ؛ 5 / 42 ؛ 24 / 33 ؛ 5 / 90 ؛ 24 / 61 ؛ 29 / 8 ؛ 31 / 14 ؛ 18 / 23 ، 24 ، 79 ؛ 19 / 48 ؛ 24 / 20 ، 22 ؛ 28 / 83 ؛ 33 / 35 ؛ 17 / 33 ؛ 6 / 151 ، 152 ؛ 17 / 34 ، 35 ؛ 11 / 113 ؛ 12 / 12 ، 76 ، 67 ؛ 13 / 20 ؛ 15 / 88 ؛ 20 / 131 ؛ 24 / 2 ؛ 15 / 88 ، 94 ؛ 25 / 20 ؛ 17 / 37 ، 29 ؛ 28 / 55 ؛ 26 / 224 ؛ 28 / 76 ؛ 9 / 82 ؛ 31 / 6 ؛ 41 / 34 ، 37 ؛ 42 / 40 ؛ 48 / 29 ؛ 49 / 1 ، 11 ، 12 ، 13 ؛ 74 / 6 ؛ 2 / 264 ، 266 ؛ 74 / 40 ، 41 ، 42 ، 43 ، 44 ، 45 ؛ 39 / 1 .\r\nبيع : 4 / 29 ؛ 2 / 275 ، 276 ، 278 ، 279 ؛ 3 / 130 ؛ 83 / 1 ، 2 ، 3 ؛ 55 / 8 ، 9 ؛ 7 / 199 ؛ 4 / 141 .\r\nدين : 2 / 282 ، 280 ؛ 57 / 11 ؛ 64 / 17 ؛ 57 / 18 .\r\nرهن : 2 / 283 .\r\nضمان : 12 / 72 ؛ 68 / 40 .\r\nصلح : 4 / 114 ؛ 8 / 1 ؛ 4 / 35 ، 128 ؛ 49 / 9 ، 10 .\r\nوكالت : 2 / 237 ؛ 19 / 62 .\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nكتاب عقود : 5 / 1 .\r\nاجاره : 28 / 26 ، 27 .\r\nشركت : 8 / 69 ؛ 4 / 12 ؛ 9 / 60 .\r\nمضاربه : 62 / 10 ؛ 4 / 100 ؛ 73 / 20 .\r\nابضاع : 12 / 62 ، 65 ، 88 .\r\nايداع : 4 / 58 ؛ 2 / 283 ؛ 3 / 75 .\r\nعاريه : 5 / 2 ؛ 107 / 7 .\r\nسبق و رمايه : 8 / 60 ؛ 12 / 17 ؛ 59 / 6 .\r\nشفعه : 22 / 78 ؛ 2 / 220 .\r\nلقطه : 5 / 2 ؛ 2 / 148 ؛ 28 / 8 ؛ 12 / 10 .\r\nغصب : 2 / 188 ؛ 4 / 29 ؛ 9 / 34 ؛ 2 / 194 ؛ 42 / 40 ، 41 .\r\nاقرار : 67 / 11 ؛ 9 / 102 ؛ 3 / 81 ؛ 4 / 135 .\r\nوصيت : 2 / 180 ، 181 ، 182 ؛ 5 / 106 ، 107 ، 108 .\r\nحجر : 4 / 2 ، 6 ، 9 ، 5 ؛ 17 / 26 ، 27 ؛ 16 / 75 ؛ 24 / 32 .\r\nعطايا ( وقف ، صدقه ، هبه ) : 3 / 92 ؛ 73 / 20 ؛ 2 / 177 .\r\nنذر : 2 / 270 ؛ 76 / 7 ؛ 19 / 26 ؛ 17 / 34 ؛ 6 / 152 ؛ 70 / 33 .\r\nيمين : 22 / 224 ؛ 68 / 10 ؛ 2 / 225 ؛ 5 / 89 .\r\nعتق : 33 / 37 ؛ 24 / 33 .\r\nكتاب نكاح : 24 / 32 ، 33 ؛ 4 / 3 ، 4 ؛ 23 / 5 ، 6 ؛ 4 / 24 .\r\nمحرمات نكاح : 4 / 32 ، 34 ، 129 ، 128 ؛ 65 / 6 ، 7 .\r\nتوابع نكاح : 24 / 30 ، 31 ، 58 ، 59 ، 60 ؛ 2 / 223 ، 233 ، 235 ؛ 24 / 26 3 ؛ 66 / 1 ، 2 ؛ 33 / 58 ؛ 9 / 61 ؛ 16 / 116 ؛ 5 / 87 ؛ 66 / 8 ؛ 42 / 25 ؛ 3 / 132 ؛ 17 / 10 .\r\nطلاق : 65 / 1 ؛ 2 / 231 ، 232 ، 228 ؛ 65 / 4 ؛ 33 / 49 ؛ 2 / 234 ، 240 ، 229 ، 230 .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nطلاق خلع و مبارات : 2 / 229 .\r\nظهار : 58 / 1 ، 2 ، 3 .\r\nايلاء : 2 / 226 ، 227 .\r\nلعان : 24 / 6 ، 7 ، 8 ، 9 .\r\nروافع نكاح : 60 / 10 .\r\nكتاب اطعمه و اشربه : 2 / 29 ، 168 ، 172 ؛ 5 / 88 ؛ 20 / 53 ، 54 ، 55 ؛ 2 / 164 .\r\nمحرمات : 5 / 3 ؛ 6 / 145 ؛ 2 / 219 ؛ 4 / 43 ؛ 5 / 90 .\r\nمباحات : 5 / 4 ، 5 ؛ 2 / 173 ؛ 6 / 119 ؛ 16 / 66 ، 67 ، 68 ، 69 ، 71 .\r\nكتاب ارث : 4 / 33 ؛ 33 / 6 ؛ 4 / 7 ، 11 ، 12 ، 176 ؛ 19 / 5 ؛ 4 / 9 .\r\nكتاب حدود : 4 / 15 ، 16 ؛ 24 / 2 .\r\nحد قذف : 24 / 4 ؛ 5 / 38 ، 39 .\r\nحد محارب : 5 / 33 .\r\nكتاب قصاص : 5 / 32 ؛ 2 / 191 ؛ 17 / 33 ؛ 2 / 179 ؛ 4 / 93 ، 92 ؛ 5 / 45 ؛ 42 / 40 ، 41 ، 43 ؛ 41 / 34 ؛ 16 / 126 ، 127 .\r\nكتاب قضاء و شهادت : 38 / 26 ؛ 4 / 65 ؛ 5 / 44 ؛ 4 / 58 ، 105 ؛ 5 / 42 ، 44 ؛ 2 / 41 ؛ 4 / 59 ؛ 4 / 60 ؛ 2 / 256 ؛ 49 / 6 ؛ 4 / 135 ؛ 2 / 140 ، 159 ، 160 .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\nنگرشى به كتب اربعهء آيات احكام ( معرفى اجمالى چهار كتب اصلى فقه القرآن )\r\nحضرت آقاى سيد رضا موسوى\r\n\r\n","description":"","footnote":"","page_name":" 485 ","page_number":485},
  {"content":"\r\n . \r\n","description":"","footnote":"","page_name":" 486 ","page_number":486},
  {"content":"\r\n\r\n\r\nمقدمه\r\nبسم اللّه الرحمن الرحيم\r\n « كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ »  « 1 »\r\nقرآن كتاب پربركتى است كه بر تو ( اى پيامبر صلّى اللّه عليه و آله ) فرو فرستاديم تا در آياتش تدبّر كنند و صاحبان مغز و خرد از آن پند گيرند .\r\n\r\nدرآمدى به بحث\r\nقرآن كتاب مقدس آسمانى مسلمانان با بيش از 6215 آيه و 114 سوره ، معجزه جاودانه پيامبر عظيم الشأن اسلام و بزرگترين سند صدق ادعاى نبوّت و خاتميّت آن حضرت ، و يكى از دو امانت بزرگ حضرت محمد بن عبد اللّه صلّى اللّه عليه و آله در ميان امت اسلامى است كه در حديث متواتر ثقلين « 2 » در كنار عترت پيامبر صلّى اللّه عليه و آله و امامت ( ثقل اصغر ) به ثقل اكبر معروف است . اين كتاب جامع و متين و محكم در كلام خدا بهترين وسيله هدايت و مستقيم‌ترين راه براى پيمودن راه كمال انسانى و تأمين سعادت همه جانبهء بشر در دنيا و آخرت و مظهر رحمت و بشارت پروردگار براى جهان اسلام و معتقدان به قرآن معرفى شده است :  « إِنَّ هذَا الْقُرْآنَ يَهْدِي \r\n\r\n\r\n","description":"","footnote":"\r\n( 1 ) . قرآن كريم ، سوره ص ، آيهء 29 .\r\n( 2 ) . حديث معروف بين شيعه و سنى كه با الفاظ مختلف روايت شده كه سيد هاشم بحرانى در غاية المرام باب 28 و 29 ص 211 - 235 از طريق شيعه و سنى 121 حديث با اين مضمون آورده و مير حامد حسين در عبقات الانوار از حدود 30 نفر از صحابه و 200 نفر از اكابر علماء مذاهب اين حديث را از پيامبر اكرم ( ص ) نقل كرده است .\r\n","page_name":" 487 ","page_number":487},
  {"content":"\r\n\r\n لِلَّتِي هِيَ أَقْوَمُ وَ يُبَشِّرُ الْمُؤْمِنِينَ »  « 1 » . همانا اين قرآن به درست‌ترين راه بشر را رهنمون و به مؤمنان مژده مىدهد .\r\n « وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ وَ هُدىً وَ رَحْمَةً وَ بُشْرى لِلْمُسْلِمِينَ »  « 2 » و به تدريج فرو فرستاديم بر تو اين كتاب را كه بيان با دليل براى همه چيز و هدايت و رحمت و مژده براى مسلمانان باشد .\r\nاين كتاب به اتفاق آراى همه مذاهب و فرق اسلامى از صدر اسلام تا عصر حاضر به عنوان نخستين ، مستندترين ، جامع‌ترين و قوىترين منبع نقلى براى تبيين و روشنگرى عقايد ، اخلاق و احكام اسلامى وابسته به زندگى انسان مكلف ( عاقل ، بالغ ، قادر ) و عالم به وظيفه به رسميّت شناخته شده كه به جسم و حركات ارادى و ابعاد معنوى وجود بشر يعنى نفس ( اميال و غرايز ) و قلب ( احساسات و عواطف ) و عقل ( ادراكات ) مربوط مىشوند كه در سايه ايمان به تعاليم حياتبخش آن و عمل بر طبق دستورات قرآن كريم بشر به حيات معقول و زندگى انسانى و كمال مطلوب خدا و رشد لايق خود دست مىيابد .\r\n\r\nقرآن كتاب انديشه و عمل\r\nعليرغم اينكه قرآن اين كتاب مقدس خواندنى ، حكمت نزول خود را به زبان عربى كه پيشرفته‌ترين ، جامع‌ترين و رساترين زبانهاى دنيا است . همان تعقّل و بكارگيرى انديشه در فهم و دريافت پيام الهى مىداند :  « إِنَّا أَنْزَلْناهُ قُرْآناً عَرَبِيًّا لَعَلَّكُمْ تَعْقِلُونَ »  ، « 3 »  « إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ »  . « 4 » و در آيات 5 - 192 سوره شعراء مىفرمايد :   « نَزَلَ بِهِ الرُّوحُ الْأَمِينُ عَلى قَلْبِكَ لِتَكُونَ مِنَ الْمُنْذِرِينَ  \r\n\r\n\r\n","description":"","footnote":"\r\n( 1 ) . قرآن مجيد سوره اسراء ، آيه 10 .\r\n( 2 ) . قرآن كريم ، سوره نحل ، آيه 92 .\r\n( 3 ) . قرآن عظيم سوره يوسف ، آيه 2 .\r\n( 4 ) . قرآن عظيم سوره زخرف ، آيه 3 .\r\n","page_name":" 488 ","page_number":488},
  {"content":"\r\n\r\n بِلِسانٍ عَرَبِيٍّ مُبِينٍ »  اى پيامبر جبريل امين قرآن را بر قلبت نازل نمود تا با زبان عربى روشن مردم را بيم دهى . متأسفانه برخى از مسلمانان كج‌انديش يعنى مجبّره و حشويه « 1 » - اخباريان - برداشت از آيات با بركات قرآن را منحصرا حق اهل بيت عصمت و طهارت مىدانستند چنان كه شيخ طوسى در تفسير تبيان و شيخ طبرسى در مجمع البيان ج 1 ص 23 و فيض كاشانى در تفسير صافى ج 1 ص 8 بابى را تحت عنوان « باب أنّ تفسير القرآن لا يجوز الّا بالاثر الصحيح و النصّ الصريح » گشوده‌انند و گزارش داده‌اند كه استفاده از قرآن و تفسير آن بدون تأييد اثر و خبر صحيح و نص صريح به كلى روا نيست .\r\nدر حالى كه در سورهء قمر آيات 17 ، 22 ، 32 ، 40 چهار بار آمده :  « وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ »  هر آينه ما قرآن را براى يادآورى آسان ساختيم پس آيا پندگيرنده‌اى هست ؟ ! و در سورهء ابراهيم آيهء 4 مىفرمايد :  « وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ لِيُبَيِّنَ لَهُمْ »  و ما نفرستاديم هيچ پيامبرى را مگر با زبان قومش تا برايشان پيام ما را به روشنى و كامل بيان كنند .\r\nو در آيه 44 سورهء نحل وظيفه پيامبر اسلام را نيز تبيين ( بيان همراه با برهان ) مفاهيم قرآن براى عموم مردم و وظيفهء پيروان را تفكر و بررسى در آن اعلام و مىفرمايد :  « وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ وَ لَعَلَّهُمْ يَتَفَكَّرُونَ »  ، و 20 آيه بعد مىفرمايد :  « وَ ما أَنْزَلْنا عَلَيْكَ الْكِتابَ إِلَّا لِتُبَيِّنَ لَهُمُ الَّذِي اخْتَلَفُوا فِيهِ وَ هُدىً وَ رَحْمَةً لِقَوْمٍ يُؤْمِنُونَ »  ما اين كتاب را بر تو ( اى\r\n\r\n\r\n","description":"","footnote":"\r\n( 1 ) . فرقه‌هايى كه اعتقاد به مجبور بودن انسان در همه اعمال دارند كه جهم بن صفوان متوفاى 128 ه ق پيشواى فرقه جهميه از پيشتازان اين مكتب به‌شمار مىآيد . و حشويه گروهى كه در تمسك به معانى ظاهرى و مفاهيم تحت اللفظى آيات قرآن جمود مىورزند و به همين دليل در بيان صفات خدا دچار اشتباه و قايل به تجسيم خدا و نفى تاويل كلام او مىباشند .\r\nصفدى چهار فرقه اهل سنت را طبقه‌بندى كرده و غالب مالكيان را قدرى ( جبرى ) و غالب حنبليان را از حشويه و غالب شافعيان را اشعرى و غالب حنفيان را معتزله مىداند . لغتنامهء دهخدا ماده ( حشويه ) ، ص 684 .\r\n","page_name":" 489 ","page_number":489},
  {"content":"\r\n\r\nپيامبر ) فرو نفرستاديم مگر براى اينكه در مواردى كه در آن اختلاف پيدا كرده‌اند به روشنى بيان نمايى تا اين كتاب وسيله راهنمايى و رحمت براى گروه مؤمنان باشد .\r\nو در سورهء ص آيه 29 قرآن را مبارك و وسيله تدبر و تذكر و يادآورى خردمندان توصيف نموده است . كلمه مبارك از بركت به معناى فزونى نعمت پايدار و چيزى كه داراى خير مستمر و مداوم باشد ، بيانگر اين است كه اين كتاب جاويد همواره در همه قرون و اعصار براى نوع بشر پيام دارد و با توجه به تنوين و مطلق بودن ، اين تعبير حاكى از اين واقعيت است كه قرآن كتاب انسان‌سازى است كه تعاليم اخلاقى ، اجتماعى ، سياسى ، اقتصادى ، فرهنگى و . . . آن به شرط تأمل و تدبر و تفكر و تعقّل و عمل به آن سعادت دارين را براى جامعه انسانى به ارمغان خواهد آورد .\r\n\r\nيادسپارى\r\nتدبّر در مقابل تفكر كه به معناى انديشيدن پيرامون اسباب و علل موجود گذشته است از ماده « دبر » به معناى پشت و سرانجام و عاقبت چيزى مىباشد كه با تدبير هم‌خانواده است كه به معناى انتخاب اصلح و بهترين راه و سرانجام براى رسيدن به مقصد آمده و تدبر در قرآن دنبال كردن و پىگيرى مفاهيم ژرف آيات قرآن با انديشيدن در نتايج و عواقب اوامر و نواهى الهى در حال و آينده است . « 1 » بنابراين براى همه آشنايان به قواعد ادب عربى و اسباب و شرايط نزول قرآن امكان فهم و انديشه در رموز آيات وجود دارد چنان كه در سورهء محمد صلّى اللّه عليه و آله آيه 24 از منافقان بيماردل به خاطر عدم تدبّر در قرآن نكوهش فرموده :  « أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها . » \r\n\r\n\r\n","description":"","footnote":"\r\n( 1 ) . شعرانى ، ابو الحسن ، نشر طوسى ، تهران ، اسلاميه ، 1398 ق ، ج 1 ، ص 252 ، قريشى ، سيد على اكبر ، تهران ، اسلاميه ، ج 2 ، ص 326 .\r\n","page_name":" 490 ","page_number":490},
  {"content":"\r\n\r\nآيا آنها در آيات قرآن انديشه و موشكافى نمىكنند ؟ ( تا حقايق آن را درك و وظايف خود را انجام دهند ) ، يا بر دلهايشان قفلهايى ( از هوى ، هوس ، كبر ، غرور ، لجاجت ، عناد و تعصّب ) نهاده شده است ؟ بديهى است كه دعوت به تدبّر ، تعقّل و تفكر در آيات ، اگر امكان نداشت تكليف ما لا يطاق و اگر اكثريت آيات قابل درك و فهم نباشد توصيف به آسان بودن و عربى روشن بودن اين كتاب تضاد و تناقض خواهد بود ! كه آن هم بر حكيم محال است .\r\n\r\nحجّيّت ظواهر كتاب\r\nبا اين بيان اصوليان شيعه بر خلاف اخباريان ساده‌لوح ظواهر آيات قرآن را حجّت و معتبر مىدانند و بر اين باورند كه بهره‌بردارى از آيات محكم و مبيّن يعنى نصّ ( كلماتى كه يك معناى روشن دارد و احتمال خلاف در آن راه ندارد ) و نيز ظاهر ( الفاظى كه يكى از معانى محتمل به حكم شرع و عرف عقلا راجح و برتر است ) حق مسلم همه عالمان دينى و آشنايان كامل زبان قرآن مىدانند و اصولا در اين گونه كلمات تفسير اصطلاحى يا كشف الغطاء عن المعنى موضوعا منتفى است .\r\nبه عكس آيات متشابه ( شبهه‌انگيز ) و مجمل ( دوپهلو ) و مؤوّل ( كه به حكم عقل و شرع خلاف ظاهر آيات منظور باشد ) تفسير آنها با رأى و سليقه شخصى جائز نيست و تنها با حجّت قطعى و دليل معتبر عقلى يا شرعى مشروع خواهد بود . چنان كه پيامبر اكرم فرمود : « انى مخلف فيكم الثقلين كتاب الله و عترتى . » « 1 »\r\nمن در ميان شما دو چيز گران‌سنگ را به جاى خود مىگذارم و با اين بيان\r\n\r\n\r\n","description":"","footnote":"\r\n( 1 ) . مجلسى ، محمد باقر ، بحار الانوار ، بيروت ، مؤسسه الوفاء ، 1403 ، ج 23 ، ص 107 ، و ج 92 ، ص 102 . غاية المرام سيد هاشم بحرانى باب 28 و 29 . تفسير البرهان ج 1 ص 9 - 14 .\r\nالمراجعات ، سيد شرف الدين ، مراجعه 8 .\r\n","page_name":" 491 ","page_number":491},
  {"content":"\r\n\r\nحجيّت ( منجّز تكليف و معذّر مكلّف ) كتاب را در كنار عترت بيان مىفرمايد .\r\nو نيز در باب تعارض قرآن و حديث بر خلاف پندار اخباريان قرآن را مقياس و معيار اعتبار و ارزش اخبار و آثار رسيده معرفى مىنمايد نه اينكه احاديث را معيار صحت و درستى ظواهر آيات بداند كه فرمود : « إذا جائكم عنّى حديث فاعرضوه على كتاب اللّه فما وافق كتاب اللّه فاقبلوه و ما خالفه فاضربوا به عرض الحائط » . « 1 »\r\nهرگاه از من حديثى به شما رسيد آن را به كتاب خدا عرضه كنيد پس هر چه با ظاهر كتاب خدا سازگار بود آن را بپذيريد و هرچه با قرآن ناسازگار است پس آن را به سينه ديوار بزنيد و بدور افكنيد .\r\nبديهى است كه حجّت بودن كتاب بدون مفهوم بودن معانى آن و نيز مقايسه حديث با قرآن بدون امكان فهم معناى آن معقول نيست .\r\nو اخبار رسيده در باب خوددارى از تفسير آيات ناظر به آيات مشكل و متشابه است و بيانگر اين واقعيت است كه مراجعه به اهل ذكر و راسخون فى العلم و پيامبر و اهلبيت عصمت و طهارت و پرهيز از توسل به امارات ظنيّه نظير قياس و استحسان و رأى و سليقه شخصى از شرايط عمده برداشت درست از قرآن كريم است . « 2 »\r\n\r\nآيات الاحكام در قرآن\r\nگو اينكه برخى از مسلمانان ناآگاه به بهانه نامفهوم بودن كلام الهى براى افراد عادى ، تنها به قرائت و روخوانى ، رعايت تجويد و ترتيل و خوشخوانى\r\n\r\n\r\n","description":"","footnote":"\r\n( 1 ) . مجلسى ، محمد باقر ، بحار الانوار چاپ سنگى قديم ، تهران ج 1 ، ص 145 . تفسير قرطبى ج 1 ، ص 28 . تفسير عياشى ج 1 ، ص 8 - 9 . تفسير برهان ج 1 ، ص 28 .\r\n( 2 ) . جهت اطلاع بيشتر به مقدمه مؤلف « مسالك الافهام الى آيات الاحكام » در ج 1 ، ص 1 - 34 مراجعه فرمائيد .\r\n","page_name":" 492 ","page_number":492},
  {"content":"\r\n\r\nو تلاوت و حفظ سرسرى كلمات نورانى قرآن قناعت و بسنده كرده‌اند و بجاى تدبّر در معانى بلند و مفاهيم ژرف و انس واقعى با قرآن و به كار بستن رهنمودهاى فردى و اجتماعى آن در زندگى ، تنها به خواندن آن در مجالس و محافل مذهبى و حتى در گورستانها اكتفا كرده‌اند و با دور كردن قرآن از متن زندگى مسلمانان بدبختى و سيه‌روزى امّت اسلام را فراهم نمودند . و زمينه را براى گله‌مندى پيامبر صلّى اللّه عليه و آله از امّت وظيفه‌نشناس آماده ساخته‌اند چنان كه قرآن مىفرمايد :  « وَ قالَ الرَّسُولُ يا رَبِّ إِنَّ قَوْمِي اتَّخَذُوا هذَا الْقُرْآنَ مَهْجُوراً »  ( فرقان آيه 30 ) و پيامبر فرمود : پروردگارا مردم من اين قرآن را كنار گذاشته‌اند .\r\nسعدى مىگويد :\r\n گر تو قرآن بدين نمط خوانى * ببرى رونق از مسلمانى \r\nولى شاگردان مكتب اهلبيت و قرآن عالمان راستين شيعه و سنى با توجه به نقش تعيين كننده اين كتاب مقدس و جامع در تعيين سرنوشت انسانها كه خود فرمود :\r\n « وَ لا رَطْبٍ وَ لا يابِسٍ إِلَّا فِي كِتابٍ مُبِينٍ »  و نيز  « ما فَرَّطْنا فِي الْكِتابِ مِنْ شَيْءٍ »  « 1 » . يعنى هيچ تر و خشكى نيست مگر اينكه در كتاب روشنگر ( قرآن - لوح محفوظ ) آمده است و ما چيزى را در اين كتاب فروگذار نكرديم ، بر اين باور اصرار مىورزند كه قرآن مىتواند در هر زمان و مكان نيازهاى مادى و معنوى ، جسمى و روحى ، فردى و اجتماعى ، دنيوى و اخروى انسان را برآورده سازد ، چنان كه امام على عليه السّلام در بصره در خطبه‌اى فرمود : « عليكم بكتاب اللّه فانّه الحبل المتين و النّور المبين و الشّفاء النّافع و الرىّ النّاقع و العصمة للمتمسّك و النّجاة للمتعلّق لا يعوجّ فيقام و لا يزيغ فيستعتب و لا تخلقه كثرة الرّدّ و ولوج السّمع من قال به صدق و من عمل به سبق ! »\r\n\r\n\r\n","description":"","footnote":"\r\n( 1 ) . قرآن كريم ، سوره انعام ، آيات 59 و 39 .\r\n","page_name":" 493 ","page_number":493},
  {"content":"\r\n\r\nبر شما باد به كتاب خدا زيرا رشته‌ايست محكم و نورى است آشكار داروى شفابخش و پرسود و سيراب كننده‌اى است كه عطش تشنگان حقيقت را فرو مىنشاند . هر كس به آن چنگ زند او را نگهبان است و هر كس بدان وابسته ، شود نجاتش دهد ، كژى در آن راه ندارد تا نياز به راست نمودن داشته باشد ، و منحرف نمىگردد و خطا نمىكند تا پوزش بطلبد .\r\nتكرارش موجب كهنگى و ناراحتى نگردد ( هرقدر آن را بخوانند روح‌پرورتر و شيرين و دلپذيرتر مىگردد ) ، كسى با قرآن سخن بگويد راست گفته و آن كسى كه به آن عمل كند بر دگران پيشى مىگيرد .\r\nو در آخرين وصاياى الهى سياسى خود نيز فرمود : « اللّه اللّه فى القرآن لا يسبقكم بالعمل به غيركم » « 1 » شما را به خدا از خدا پروا كنيد درباره قرآن مبادا در عمل به آن ديگران از شما پيشى گيرند .\r\nو نيز فرمود : « تعلّموا القرآن فانّه احسن الحديث و تفقّهوا فيه فانّه ربيع القلوب » « 2 » قرآن را فرا گيريد كه آن نيكوترين سخن‌هاست و در آن تفقّه و ژرف انديشى كنيد چه اينكه بهار زندگى دلهاست .\r\nبا ارشاد و تشويق ائمهء دين بود كه مسلمانان نخستين با الهام از آيهء  « وَ لَقَدْ جِئْناهُمْ بِكِتابٍ فَصَّلْناهُ عَلى عِلْمٍ هُدىً وَ رَحْمَةً لِقَوْمٍ يُؤْمِنُونَ »  ( اعراف آيه 51 ) هر آينه براى ايشان كتابى آورديم كه بر اساس دانش و راهنمايى و رحمت براى گروه مؤمنان آن را تفصيل داده‌ايم . به قرآن رو آورده و با تدبّر و تفكر در آيات با بركات آن به تأسيس و توسعهء علوم اسلامى پرداخته‌اند كه به نوشته قطب الدّين شيرازى يكى از انواع 12 گانه علوم قرآنى را از همان آغاز دانش استنباط معانى قرآن يا آگاهى از روش استخراج معانى اصولى و مفاهيم فقهى از آيات تشكيل\r\n\r\n\r\n","description":"","footnote":"\r\n( 1 ) . مكارم ، ناصر ، ترجمه گويا و فشرده‌اى بر نهج البلاغة ، قم مطبوعاتى هدف ، 1358 ، ج 3 ، ص 120 .\r\n( 2 ) . همان ، ج 2 ، ص 64 .\r\n","page_name":" 494 ","page_number":494},
  {"content":"\r\n\r\nمىداد كه به « فقه القرآن » و آيات الاحكام معروف است . « 1 »\r\nاز مجموع 6215 يا 6666 آيه حدود پانصد آيه به نقل مشهور به بيان احكام فقهى فرعى پرداخته كه بيشتر به بيان كليّات احكام فقهى و اصول تشريع اسلامى كه در عنوان برخى كتابها اين عدد آمده است كه به نمونه‌اى از آنها اشاره مىشود :\r\n1 - تفسير الخمسمأة آية فى الاحكام . تأليف ابو الحسن مقاتل بن سليمان خراسانى بلخى متوفاى 150 ه ق .\r\n2 - النهاية فى تفسير الخمسمأة آية فى الاحكام . بقلم علّامه فخر الدّين احمد بن عبد اللّه بن سعيد بن المتوّج البحرانى در گذشته بعد از سال 771 ه ق .\r\n3 - منهاج الهداية فى تفسير آيات الاحكام الخمسمأة . تأليف جمال الدين احمد بن عبد اللّه بن محمد بن حسن بن المتوّج بحرانى متوفاى 836 ق . به اظهار مرحوم آية اللّه مرعشى نجفى اين دو دانشمند از يك خانواده و هم عصر و همشهرى و هر دو به « ابن متوّج » معروفند . « 2 »\r\nبديهى است كه اين آمار بيانگر شمار دقيق آيات اختصاصى احكام در قرآن عظيم نيست و به همين دليل سيوطى در الاتقان و دائرة المعارف قرآنى خود « 3 » پس از حذف مكررات و آيات متداخل حداقل 150 آيه و فاضل مقداد در كنز العرفان و نيز محقق اردبيلى در زبدة البيان حدود 370 آيه را تفسير نموده‌اند .\r\nدر حالى كه فقهاى عظام ما از آيات قصص و امثال و مواعظ و اخلاق . . .\r\n\r\n\r\n","description":"","footnote":"\r\n( 1 ) . قطب الدين شيرازى ، محمود ، درّة التاج ، قم ، حكمت 1365 ، چاپ دوم ، ج 1 ، ص 90 .\r\n( 2 ) . مرعشى نجفى ، شهاب الدين ، مقدمه مسالك الافهام ، فاضل جواد ، تهران ، مكتبه المرتضويه ، 1365 ، ج 1 ، ص 10 .\r\n( 3 ) . « قال الغزالى و غيره آيات الاحكام خمسمأة آية و قال بعضهم مأة و خمسون و قيل لعل مرادهم المصرّح فان آيات القصص و الامثال و غيرها يستبط منها كثير من الاحكام » . الاتقان فى علوم القرآن ، ط مصر ، 1318 ق ، ج 2 ، ص 130 .\r\n","page_name":" 495 ","page_number":495},
  {"content":"\r\n\r\nو حتى از روش تركيب و پيوستن آيات نيز احكام فراوانى را بطور غير مستقيم در زمينه مسائل فقهى فردى و اجتماعى استخراج نموده‌اند ، و بسيارى از آيات را نيز استطرادا در كتب آيات الاحكام خويش تفسير نموده و شمار و آيات مربوط را بالا برده‌اند چنان كه مرحوم استاد محمد خزائلى در كتاب فارسى « احكام قرآن » خود حدود 750 آيه را گرد آورده است .\r\nاز اين‌رو مىتوان دريافت رواياتى كه در كتاب شريف كافى و تفسير عياشى از معصومين عليهم السّلام نقل شده كه به احاديث تربيع و تثليث قرآن معروفند ناظر به تقسيم عددى آيات نيست بلكه در مقام بيان محتواى كلى و موضوعات اصلى قرآن باعتبار معناست و به هيچوجه مقدار كمّى حقيقى منظور نخواهد بود چنان كه از حضرت على عليه السّلام بازگو كردند كه فرمود : « نزل القرآن اثلاثا : ثلث فينا و فى عدوّنا و ثلث سنن و امثال و ثلث فرائض و احكام » . كتاب آسمانى قرآن در سه بخش عمده نازل شده 1 / 3 پيرامون ما خاندان پيامبر صلّى اللّه عليه و آله و دشمنان ما ؛ و 1 / 3 درباره روشهاى اخلاقى و تربيتى و قصص و امثال ؛ و 1 / 3 براى بيان واجبات و احكام دينى .\r\n\r\nروشهاى قرآن در بيان احكام\r\nبر خلاف پندار محدثان و اخباريان ساده‌لوح كه تنها با لقلقه زبان و قرائت ساده قرآن به عنوان اوراد مقدس اكتفا كرده بودند مجتهدان با الهام از آيه شريفه   « أَ فَلا يَتَدَبَّرُونَ الْقُرْآنَ وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً . وَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ أَذاعُوا بِهِ وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ لَعَلِمَهُ الَّذِينَ يَسْتَنْبِطُونَهُ مِنْهُمْ وَ لَوْ لا فَضْلُ اللَّهِ عَلَيْكُمْ وَ رَحْمَتُهُ لَاتَّبَعْتُمُ الشَّيْطانَ إِلَّا قَلِيلًا »   ( نساء آيه 86 - 85 ) آيا در قرآن تدبر و موشكافى نمىكنند كه اگر از ناحيهء جز خدا بود هر آينه در آن اختلاف زيادى ( از جهت محتوى سبك بيان ) مىيافتند و منافقان هرگاه به امرى از ايمنى و نگرانى روبرو مىشوند بدون\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nبررسى آن را پخش مىكنند و اگر آن را به پيامبر و نيز ولى امر خودشان ارجاع مىدانند هر آينه واقعيت امر را كسانى از ايشان كه استنباط مىكنند مىدانستند كه اگر فضل و رحمت پروردگار ( در تعيين پيامبر ، ولى امر و مستنبط ) نبود هر آينه جز اندكى از شما از شيطان پيروى مىكرديد .\r\nدر مقام استنباط و استخراج آب زلال احكام از سرچشمه اصلى شريعت يعنى كتاب و سنّت برآمدند و با تحصيل مقدمات اجتهاد به بذل جهد و طاقت و تلاش و جديّت تمام به قرآن رو آوردند و همانند مغنّى ورزيده با استفاده از رهنمودهاى اهلبيت عصمت و دلائل عقلى و شواهد علمى با موشكافى و باريك بينى منحصر به فرد خويش و استمداد از ملكهء قدسيّه اجتهاد و دقت و احتياط با مطالعه و تدبّر در ظواهر آيات نورانى قرآن و عبور دادن انديشه به اعماق آن ، مسائل فقهى را در زمينه عبادات ، معاملات ، احكام و سياسات بيرون آوردند و تشنگان معرفت و آب گواراى حيات دينى را ، سيراب كردند و با پايه‌گذارى اين سيرهء عقلائى و گشودن باب اجتهاد جاودانگى قرآن و پويايى و پايائى اسلام ناب محمدى را تضمين كردند و به تعبير مولوى پرتوافشانى خورشيد قرآن را جاودانه ساختند .\r\n تا قيامت مىزند قرآن ندا * كاى گروه جهل را گشته فدا\r\nمن كلام حقّم و قائم به ذات * قوت جان جان و ياقوت زكات\r\nنور خورشيدم فتاده بر شما * ليك از خورشيد ناگشته جدا « 1 » \r\nبدون ترديد قرآن كلام الهى كه از ناحيهء شارع حكيم صادر شده و به نقل متواتر بدون هيچگونه تحريف به زياده و نقصان بدست ما رسيده و از نظر فصاحت ( زيبايى الفاظ ) و بلاغت ( رسائى و گيرائى معنا ) معجزه بودن اين كتاب مقدس آسمانى قطعى است نخستين حجت و دليل معتبر شرعى ، نقلى قطعى الصّدور\r\n\r\n\r\n","description":"","footnote":"\r\n( 1 ) . جعفرى ، محمد تقى ، تفسير و نقد و تحليل مثنوى جلال الدين محمد بلخى ، تهران ، مطبعه حيدرى ، 1352 ، ج 9 ، ص 126 .\r\n","page_name":" 497 ","page_number":497},
  {"content":"\r\n\r\nو ظنى الدلالة مىباشد كه فقيه جامع الشرايط بايد به آن مراجعه نمايد و به اعتقاد صاحب نظران روشن قرآن در بيان احكام به شرح زير قابل دسته‌بندى است :\r\n1 - احكام جزئى تفصيلى - در اين گونه آيات ، احكام خاص مربوط به موضوعات به صورت روشن بيان شده نظير آيات :\r\n« و  إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ »  ( مائده 6 )\r\n « حُرِّمَتْ عَلَيْكُمْ أُمَّهاتُكُمْ وَ بَناتُكُمْ وَ أَخَواتُكُمْ وَ عَمَّاتُكُمْ وَ خالاتُكُمْ وَ بَناتُ الْأَخِ وَ بَناتُ الْأُخْتِ وَ أُمَّهاتُكُمُ اللَّاتِي أَرْضَعْنَكُمْ وَ أَخَواتُكُمْ مِنَ الرَّضاعَةِ وَ أُمَّهاتُ نِسائِكُمْ وَ رَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ وَ حَلائِلُ أَبْنائِكُمُ الَّذِينَ مِنْ أَصْلابِكُمْ وَ أَنْ تَجْمَعُوا بَيْنَ الْأُخْتَيْنِ إِلَّا ما قَدْ سَلَفَ إِنَّ اللَّهَ كانَ غَفُوراً رَحِيماً »  ؛ . ( نساء آيه 23 )\r\n  « إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ ذلِكَ لَهُمْ خِزْيٌ فِي الدُّنْيا وَ لَهُمْ فِي الْآخِرَةِ عَذابٌ عَظِيمٌ ، إِلَّا الَّذِينَ تابُوا مِنْ قَبْلِ أَنْ تَقْدِرُوا عَلَيْهِمْ فَاعْلَمُوا أَنَّ اللَّهَ غَفُورٌ رَحِيمٌ »   . ( مائده 33 - 34 )\r\n2 - احكام جزئى اجمالى - مانند :\r\n « وَ أَقِيمُوا الصَّلاةَ وَ آتُوا الزَّكاةَ وَ ارْكَعُوا مَعَ الرَّاكِعِينَ »  ( بقره 43 ) ؛  « وَ أَحَلَّ اللَّهُ الْبَيْعَ وَ حَرَّمَ الرِّبا . . . »  ( بقره 275 )\r\n « يا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ فِي الْقَتْلى الْحُرُّ بِالْحُرِّ وَ الْعَبْدُ بِالْعَبْدِ وَ الْأُنْثى بِالْأُنْثى . . . »  ( بقره 178 ) . در اين گونه آيات دستور كلى و مبهم در موارد خاص نماز ، زكات ، نماز جماعت ، حليّت و حرمت بيع و ربا و لزوم قصاص و . . . آمده كه از اين گونه احكام به عنوان مسائل فقه تعبير مىگردد كه بسيارى از مسائل اعتقادى و اخلاقى و اجتماعى\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nقرآن نيز با اين شيوه بيان شده كه نياز به شرح و تفصيل بيشتر دارد كه فقه القرآن عهده‌دار آن است .\r\nو سنت يعنى قول و فعل و تقدير معصومين عليهم السّلام به عنوان متمّم و مكمّل و مبيّن و مفسّر احكام ياد شده در قرآن كريم مطرح است كه ضرورت وجود امام زمان ( عج ) و جانشين عام و خاصّ او را در هر عصر و زمان عقلا و شرعا مسلم مىنمايد .\r\n3 - احكام كلى و عام - كه به منزله قانون اساسى اسلام است و دستورات صادره چنان جامع و كليدى است كه بايد در همه ابواب فقهى يا غالب موارد احكام جريان يابد و به عبارت ديگر متعلق مخصوص و موضوع خاص ندارد ، و از اين گونه آيات احكام با عنوان « قواعد فقه » نام برده مىشود مانند آيات :\r\n « لا يُكَلِّفُ اللَّهُ نَفْساً إِلَّا وُسْعَها لَها ما كَسَبَتْ وَ عَلَيْها مَا اكْتَسَبَتْ . . . »  ( بقره 286 ) و نيز آيات 233 بقره ، 152 انعام ، 42 اعراف ، 62 مؤمنون و 7 طلاق دلالت بر نفى تكليف ما لا يطاق مىنمايد و يا آيه :  « ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ »  ( مائده 6 ) و آيات 78 حج ، 61 نور ، 17 فتح كه بر نفى حرج و تحمل زحمت و فشار غير قابل تحمل در دين دلالت دارند .\r\n « وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا »  ( نساء 141 ) كه نفى سبيل و سلطه و حاكميت كفار را بر مسلمين اعلام مىنمايد . و نيز آيه :  « وَ لا تَزِرُ وازِرَةٌ وِزْرَ أُخْرى »  ( انعام 164 ) و آيات 15 اسراء ، 18 فاطر ، 7 زمر و 38 نجم كه رفع مسؤوليت جزايى افراد را در مقابل ديگران بيان مىنمايد . وجود اين گونه آيات در آيات الاحكام كه به فرموده مقدس اردبيلى فراوان در قرآن به چشم مىخورد آنجا كه مىنويسد : فان اكثر الايات المستنبطة منها الاحكام فى غاية الاجمال و انما يفهم تفصيلها من الاجماع و الاخبار ، « 1 » وظيفه فقيهان متعهد را در\r\n\r\n\r\n","description":"","footnote":"\r\n( 1 ) . محقق اردبيلى ، احمد بن محمد ، زبدة البيان فى احكام القرآن ، تهران ، مكتبة المرتضويه . ص 123\r\n","page_name":" 499 ","page_number":499},
  {"content":"\r\n\r\nدوره غيبت خورشيد امامت سنگين مى نما يد كه منطبق با ضرورت زمان و مقتضيات و نيازمندى آن با ژرفنگرى و تأمل در آيات احكام و مسائل جديدى را استنباط و با مراجعه به آراء مفسران گذشته و تأمل در علوم روز به انتخاب نظريه احسن « 1 » همت گمارند و در بيان احكام قرآن به قالبها و مصاديق عالمان گذشته كه موضوعات فقهى راى متناسب با زمان خويش استخراج مى كرده اند قانع نباشند چه اينكه قرآن براى هدايت همه عصرها و نسلها نازل شده و به تعبير ابن عباس مفسر بزرگ شيعى « القرآن يفسره الزمان » گذشت زمان قرآن راى تفسير مى نما يد ، و به همين دليل مفسر نامى معاصر علامه طباطبائى ( ره ) پيشنهاد فرموده است كه با توجه به پيشرفت طبيعى علوم در تفسير قرآن هر دو سال يك بار بايد تجديدنظر گردد .\r\nبعنوان مثال در بيان مصاديق نفى سبيل همانند گذشتگان نبايد محدود به جنگ و جهاد با كفار و يا جدال به احسن شود بلكه شايد امروزه تأسيس بانك مشترك اسلامى و بازار مشترك اسلامى و تشكيل ا تحاديه هاى اقتصادى و سازمانهاى مشترك سياسى اجتماعى در ميان ملل اسلامى در پيشگيرى سلطة بيگانگان بر مسلمانان مثمرثمرتر باشد .\r\nو يا در تعيين مصاديق باقيات صالحات كه در گذشته به آب انبار و حمام و كاروانسراها تفسير مى شد در عصر حاضر از سدسازى و مدرسه و دانشگاه و كانونهاى فرهنگى اسلامى و . . . به عنوان نمونه هاى بارز باقيات صالحات نبايد غفلت نمود .\r\n\r\nاهميت و ارزش نگارش در اسلام\r\nچنان كه مى دانيم خداوند منان در آغاز نزول وحى به پيامبر بزرگ اسلام پس از\r\n\r\n\r\n","description":"","footnote":"\r\n( 1 ) .   « وَ الَّذِينَ اجْتَنَبُوا الطَّاغُوتَ أَنْ يَعْبُدُوها وَ أَنابُوا إِلَى اللَّهِ لَهُمُ الْبُشْرى فَبَشِّرْ عِبادِ الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ »   زمر آيه 17 و 18 .\r\n","page_name":" 500 ","page_number":500},
  {"content":"\r\n\r\nبسمله آيه مباركه   « اقْرَأْ بِاسْمِ رَبِّكَ الَّذِي خَلَقَ »   « 1 » يعنى بنام و ياد پروردگارت كه هستى راى آفريد بخوان ، را به عنوان نخستين فرمان قرآن و پيام آسمانى اسلام فرو فرستاد و در آغاز سورة طور فرمود :     « وَ الطُّورِ وَ كِتابٍ مَسْطُورٍ فِي رَقٍّ مَنْشُورٍ »     سوگند به كوه طور و قسم به كتاب نوشته شده در برگهاى پراكنده و نشر يافته و در سوره اى كه از سوى پيامبر امى قلم ناميده شده در آغاز مى خوانيم :   « ن . وَ الْقَلَمِ وَ ما يَسْطُرُونَ »   سوگند به مركب و خامه و ابزار نگارش و آنچه مى نگارند ، كه در اين آيه خداوند حكيم به سه پديده مهم دوات ، خامه و نوشتار راى كه در پيدايش كتاب با هم پيوند و ارتباط و نزديكى داشته و دارند موضوع قسم قرار داده و اهميت كتاب و كتابت راى به جهانيان بويژه مسلمانان گوشزد فرموده و در كنار معجزات فراوان ديگر حضرت خاتم النبيين صلى الله عليه و آله قرآن يعنى كتاب خواندنى را معجزه جاودانه و سند دائمى صدق ادعاى نبوت و خاتميت پيامبر اسلام براى همه مردمان در هر زمان و مكان قرار داد و آن را مكرر كتاب ، كتاب حكيم ، كتاب كريم و كتاب عزيز خوانده است .\r\nبا اين تعبيرات نورانى به عالمان دينى توجه داد كه نگارش و نگاشته راى به عنوان مؤثرترين ، و مطمئن ترين و سيله انتقال دانش و فرهنگ و تمدن بشرى و آموزش و گسترش علوم دينى و يافته هاى علمى بشمار آورند و با نگرش و مطالعه و نگارش كتابها و حفظ و نگهدارى كتابخانه ها دين خود راى به جامعه انسانى و نسلهاى آينده ادا نما يند .\r\nافزون بر كلام متين و مقدس آسمانى قداست و احترام كتاب و كتابت در كلمات پيشوايان معصوم ما نيز مورد تأكيد و توجه قرار گرفته و اين برگزيدگان الهى در گفتار و كردار خويش به عنوان پاسداران فرهنگ اصيل و غنى اسلام به آموزش و نگارش قرآن و سنت همت گماشتند كه در اينجا به گزيده اى از سخنان\r\n\r\n\r\n","description":"","footnote":"\r\n( 1 ) . قرآن مجيد سوره علق آيه 1 .\r\n","page_name":" 501 ","page_number":501},
  {"content":"\r\n\r\nبرگزيدگان خدا اشاره مىشود :\r\n1 - پيامبر اكرم در فرمانى به ياران خود فرمود : « قيدوا العلم . قيل : و ما تقييده ؟ قال : كتابته » « 1 » . دانش راى در بند كنيد . پرسيدند چگونه ؟ حضرت فرمود : با نوشتن آن .\r\n2 - امير المؤمنين حضرت على عليه السلام فرمود : « الكتاب بساتين العلماء » « 2 » كتابها باغهاى پرگل دانشمندانند .\r\n3 - رئيس مذهب حقة جعفرى امام صادق عليه السلام به شاگردش مفضل بن عمرو فرمود : « اكتب و بث علمك فى اخوانك فان مت فاورث كتبك بنيك فانه يأتى على الناس زمان هرج لا يأنسون فيه الا بكتبهم . » « 3 »\r\nبنويس و دانش خود راى بين برادران دينيت پخش كن پس اگر مردى ، نوشته هايت راى براى فرزندانت به ارث گذار زيرا براى مردم زمانه آشوبى فرا مى رسد كه جز با كتابهايشان آسوده خاطر نمى شوند .\r\nبا نگاهى گذرا به رويات رسيده « 4 » در باب كتابت روشن مىشود كه اسلام بيش از هر آيينى به كتاب و نوشتار كه مادر دانشها وزيربناى توسعه و تمدن بشرى است توجه نموده است و اين خود يكى از دلايل پويائى و پايائى دين مقدس اسلام و مذهب تشيع است تا آنجا كه در سخنان بنيانگذار اسلام حضرت محمد بن عبد الله صلى الله عليه و آله ارزش مركب و خامة شهيدپرور نويسندگان متعهد از خون ارزشمند و مقدس شهيدان برتر معرفى شده كه امام على از آن حضرت روايت نمود كه فرمود : « اذا كان يوم القيامة و زن مداد العلماء بدماء الشهداء فيرجح\r\n\r\n\r\n","description":"","footnote":"\r\n( 1 ) . مجلسى ، محمد باقر ، بحار الانوار ، بيروت ، مؤسسه الوفاء ، 1403 ، ج 2 ص 151 .\r\n( 2 ) . آمدى ، عبد الواحد ، غرر الحكم و درر الكلم ، قم ، محمد على انصارى ، ج 1 ص 33 ، ش 1034 .\r\n( 3 ) . كلينى ، محمد بن يعقوب ، اصول الكافى ، بيروت ، دار التعارف ، 1401 ق ، ج 1 ص 52 ، ح 4 .\r\n( 4 ) . ر ك : چهل حديث ، كتاب و كتابت از انتشارات و زارت فرهنگ و ارشاد اسلامى . چهل حديث ، نگارش ، از انتشارات سازمان تبليغات اسلامى .\r\n","page_name":" 502 ","page_number":502},
  {"content":"\r\n\r\nمداد العلماء على دماء الشهداء . » « 1 »\r\nو قتى رستاخيز الهى برپا شود خون شهدا با دستخط علما سنجيده مىشود و مركب دانشمندان متعبد بر خون شهيدان متعهد برترى مى يابد .\r\nبخاطر قداست و حرمت قلم و علم در اسلام ، با وجود مشكلات و كاستيهاى فراوان ديرى نپائيد كه ميراث عظيمى از علوم و فنون مختلف بوسيله مسلمانان مخصوصا ايرانيان بيادگار مانده كه با مراجعه به كتاب گرانسنگ الذريعة الى تصانيف الشيعة مرحوم شيخ آغا بزرگ تهرانى معلوم خواهد شد كه دانشمندان مخلص شيعه با اينكه بيشتر آثار علمى آنان منتشر نشده است نقش بالا و و الائى راى در پيدايش و گسترش علوم اسلامى ايفا نموده اند و در بسيارى از آنها پيشگام بوده اند .\r\n\r\nتاريخچه و روش نگارش آيات الاحكام\r\nمسلمانان نخستين به خاطر احترام خاصى كه براى قرآن قائل بوده اند با رو آوردن به اين كتاب محكم و منثور و منظوم آسمانى به استخراج و استنباط احكام اعتقادى ، اخلاقى و فقهى پرداخته اند . و با تدبر و تفكر در آيات الاحكام با جديت تمام جهاد و اجتهاد نموده و آثار مكتوب گرانقدرى از خود به يادگار گذاشته اند و افزون بر تفاسير متنوع عمومى قرآن كه آمار آنها راى بيش از سه هزار عنوان اعلام كرده اند كه مؤلفان اين گونه تفاسير نيز در ضمن شرح و بيان آيات با بركات ، به تفسير فقهى و بيان احكام مستنبطه پرداخته اند .\r\nنخستين نوشتار در اين زمينه با عنوان : آيات الاحكام ، بوسيله محمد بن سائب كلبى كوفى از شاگردان امام باقر و صادق عليهما السلام متوفاى 146 ق نگارش يافت كه به گزارش ابن نديم در « الفهرست » آن را از ابن عباس از مفسران\r\n\r\n\r\n","description":"","footnote":"\r\n( 1 ) . علامه مجلسى ، محمد باقر ، بحار الانوار بيروت ، مؤسسه الوفاء 1403 ، ج 1 ، ص 74 ، ج 2 ، ص 16 . و درة التاج ، قطب الدين شيرازى ، ص 125 .\r\n","page_name":" 503 ","page_number":503},
  {"content":"\r\n\r\nمعروف صحابه روايت كرده است .\r\nكتاب « احكام القرآن » محمد بن ادريس پيشواى شافعيان متوفاى 204 ه ق در سن 54 سالگى نخستين اثر غير شيعى در اين زمينه است كه براى اولين بار بوسيلة أبو بكر احمد بن حسين بيهقى صاحب « السنن الكبرى » در گذشته 458 هجرى قمرى تنظيم و اخيرا در 2 جلد به چاپ و زيور طبع آراسته گرديد . « 1 »\r\nافزون بر كتابهاى ياد شده آثار فراوانى پيرامون تفسير آيات خاص احكام بوسيلة دانشمندان شيعه و سنى نگاشته شده كه به فقه القرآن و آيات الاحكام معروفند . « 2 » مصنفان بزرگوار اين گونه آثار دو روش عمده راى بشرح ذيل در تأليف و تنظيم تفاسير ياد شده در پيش گرفته اند :\r\nالف : دسته بندى آيات احكام به روش تفاسير معمولى كه به ترتيب سوره ها و آيات قرآن كريم كه از سوره فاتحة الكتاب آغاز و به سورة ناس پايان مى پذيرد و مفسر تنها آيات احكام وارده راى به بحث مى كشد .\r\nاغلب تفاسير پيرامون آيات احكام برادران اهل سنت با اين روش نگاشته شده كه معروف‌ترين آنها عبارتند از « احكام القرآن جصاص » ، ابو بكر احمد بن على رازى حنفى متوفاى 370 ق در 3 جلد و « احكام القرآن ابن عربى » ، ابو الحسن محمد بن عبد الله اندلسى مالكى متوفاى 542 ق در 4 جلد . و در شيعه مرحوم آقا محمد حسين طباطبائى يزدى متوفاى 1386 ه . ق تفسير تطبيقى آيات الاحكام خود راى به ترتيب سور نگاشته كه جلد اول آن در نجف اشرف چاپ\r\n\r\n\r\n","description":"","footnote":"\r\n( 1 ) . امين ، محسن ، اعيان الشيعة ، بيروت ، دار التعارف للمطبوعات ، ص 127 . و تأسيس الشيعه لعلوم الاسلام ، مؤسسه الاعلمى ، بيروت تأليف سيد حسن صدر ، ص 321 .\r\n( 2 ) . كه دانشمند معاصر محمد على حائرى خرم آباد فهرست بيش از 30 عنوان از اين كتابها راى در مجلة تراثنا سال چهارم شماره 19 - 15 آورده است و نيز مرحوم آية الله العظمى مرعشى ( ره ) در مقدمه مسالك الافهام فاضل جواد و تفسير شاهى افزون بر 60 اثر راى معرفى نموده اند .\r\n","page_name":" 504 ","page_number":504},
  {"content":"\r\n\r\nشده است .\r\nب : دسته بندى آيات و مطالب به ترتيب ابواب و موضوعات فقهى كه از زمان محقق حلى جعفر بن حسن متوفاى 676 ه ق به چهار بخش عمدة عبادات كه رابطه بنده راى با رب العباد بيان كرده و شامل 10 كتاب و مربوط به امور اخروى ، و سه بخش ديگر مربوط به امور دنيوى عباد مى باشد كه در صورت نياز آنها به لفظ وقرارداد دو طرفه عقود با 15 كتاب و اگر و قوع آن نياز به قرارداد يك طرفه داشته باشد ا يقاعات با 11 كتاب و اگر در اجراى آنها نياز به قرارداد و عقد لفظى نباشد احكام و سياسات نام مى گيرد كه داراى 12 كتاب است .\r\nدر اين كتابها آيات الاحكام وارده در بخشهاى متنوع ( عبادات ، معاملات و احكام ) از طهارت تا ديات بدون در نظر گرفتن ترتيب سوره و آيات كلام الله مجيد طبقه بندى شده و هر آيه متناسب با موضوعات احكام شرعى و در ضمن هر مسأله فقهى تفسير و مورد بررسى قرار گرفته است كه در اكثريت قريب به اتفاق تفاسير آيات الاحكام دانشمندان شيعه اين روش پسنديده موضوعى پى گيرى شده است .\r\n\r\nكتب اربعه در آيات الاحكام\r\nچنان كه مى دانيم در رشته هاى مختلف علمى كتابهاى جامع و مفيدى وجود دارد كه در طول قرون مورد مراجعه و مستند اهل علم و خبرگان هر فن قرار گرفته كه سرآمد آثار پيشين و نقطه اوج پيشرفت آن رشته به حساب مى آيند كه در السنه علما از ديرباز چهار كتاب بعنوان پايه هاى اصلى شناخته شده و به عنوان كتب اربعه « 1 »\r\n\r\n\r\n","description":"","footnote":"\r\n( 1 ) . نظير اين تعبير در موارد : عناصر اربعه ، ائمه اربعه ، مذاهب اربعه ، اصول اربعه ، اسفار اربعة و نواب اربعه و غيره به كار گرفته شد كه احتمالا متأثر از آيه شريفة  « مِنْها أَرْبَعَةٌ حُرُمٌ »  سورهء توبه آيه 36 باشد .\r\n","page_name":" 505 ","page_number":505},
  {"content":"\r\n\r\nيا منابع چهارگانه در هر علم معروف است كه در اغلب علوم به عنوان متون درسى و پژوهشى مورد استفاده قرار گرفته است كه به عنوان نمونه به برخى از آنها اشاره مىشود :\r\nبه عقيده ابن خلدون كتاب « العمد » عبد الجبار معتزلى و شرح آن « المعتمد فى اصول الفقه » تأليف ابو حسين بصرى متوفاى 436 ق و كتاب « البرهان » امام الحرمين و « المستصفى فى علم الاصول » ابو حامد محمد غزالى متوفاى 505 ق كتب اربعه اصولى اهل سنت به‌شمار مىآمدند . « 1 »\r\nو علامه شهيد محمد باقر صدر ( ره ) در كتاب « دروس فى علم الاصول » كتابهاى معتبر « معالم الدين » شيخ حسن صاحب معالم متوفاى 1011 ق و « القوانين المحكمة » محقق قمى متوفاى 1231 ق معروف به صاحب قوانين و « رسائل » شيخ اعظم انصارى متوفاى 1281 ق و « كفاية الاصول » ملا محمد كاظم آخوند خراسانى متوفاى 1329 ق را كتب اربعه اصولى شيعه معرفى مىنمايد .\r\nو كتابهاى « الكافى » محمد بن يعقوب كلينى متوفاى 329 ق و « من لا يحضره الفقيه » شيخ صدوق محمد بن على بن بابويه متوفاى 381 ق و دو كتاب « التهذيب » و « الاستبصار » شيخ طوسى ، محمد بن حسن متوفاى 460 ق به كتب اربعه حديث معروف است .\r\nو در ميان كتب ادب عربى كتابهاى : « ادب الكاتب » ابن قتيبه دينورى و « الكامل » مبرّد و « البيان و التبيين » ابو عمرو جاحظ و نيز « نوادر » ابو على قالى كتب اربعه ادبى شناخته شده است . « 2 »\r\nمقام معظم رهبرى مدظله العالى نيز كتاب « فهرست » معروف به رجال\r\n\r\n\r\n","description":"","footnote":"\r\n( 1 ) . القنوجى ، صديق ، ابجد العلوم ، دمشق دار الكتب العلميه 1978 م . ج 2 ، ص 77 .\r\n( 2 ) . مطهرى ، مرتضى ، خدمات متقابل اسلام و ايران ، تهران ، شركت سهامى انتشار ، 1349 ، ص 696 .\r\n","page_name":" 506 ","page_number":506},
  {"content":"\r\n\r\nنجاشى تأليف احمد بن على نجاشى متوفاى 450 ق را با سه اثر ارزنده شيخ طوسى بنامهاى : « الرجال » ، « الفهرست » ، « و اختيار الرجال » به عنوان كتب اربعه رجالى معرفى نموده‌اند . « 1 »\r\nچنان كه بر محققان پوشيده نيست رشته احكام قرآن همانند ساير علوم اسلامى در آغاز بسيط و ساده بود و بتدريج همراه با ساير دانشها پيشرفت نمود و تأليفات فراوانى در اين زمينه پديد آمد كه از تركيب و تصحيح و تنقيح كتب و مصنفات پيشين در فقه القرآن چهار كتاب اصلى پديد آمد كه پايه اصلى اين علم را تشكيل مىدهد و همواره مورد مراجعه و مطالعه فقهاى عظام بوده و هست و تاكنون جايگاه والاى علمى خود را به عنوان كتاب مرجع در آيات الاحكام از ديدگاه شيعه در بين صاحبنظران حفظ كرده‌اند كه ذيلا به معرفى و ارزيابى اجمالى كتب اربعه معروف ياد شده مىپردازم و اميدوارم نويسنده را بر اين جسارت عفو فرمايند .\r\n\r\n1 - فقه القرآن فى آيات الاحكام :\r\nتأليف علامه متبحر و فقيه محدّث و مفسّر محقّق شيخ قطب الدين ابو حسين سعيد بن هبة اللّه بن حسن راوندى كاشانى متوفاى 14 شوال 573 ق كه مدفن اين ثقه جليل القدر در صحن بزرگ حضرت معصومه ( س ) در قم مزار شيفتگان اهلبيت عصمت و طهارت مىباشد . قطب راوندى از دانشمندان نامى ايران در قرن هفتم است كه با نگارش بيش از 60 اثر علمى خدمت بزرگى به جهان تشيّع نمود و علامهء دهخدا در لغتنامهء خود عناوين 30 كتاب اين عالم عالى مقام را همراه با اين شعر او در مدح پيشوايان شيعه آورده :\r\n بنو الزهراء آباء اليتامى * اذا ما خوطبوا قالوا سلاما \r\n\r\n\r\n","description":"","footnote":"\r\n( 1 ) . خامنه‌اى ، سيد على ، چهار كتاب اصلى علم رجال ، تهران ، دفتر نشر فرهنگ اسلامى ، 1396 ق ص 14 .\r\n","page_name":" 507 ","page_number":507},
  {"content":"\r\n\r\n هم حجج اللّه على البرايا * فمن ناواهم يلق اثاما\r\nفكان نهارهم ابدا صياما * و ليلهم كما تدرى قياما « 1 » \r\nاين كتاب اخيرا در 2 جلد از سوى كتابخانه آية اللّه العظمى مرعشى در قم منتشر شد كه به اظهار خود مصنف در مقدمه كتاب نخستين اثر مدوّن مستقل جامع در شرح و تفسير آيات احكام قرآن در اسلام است كه فقه القرآن خوانده مىشود .\r\nقطب الدين در اين كتاب بيشتر تحت تأثير دو كتاب تبيان و استبصار شيخ طوسى بنيانگذار حوزه نجف و نيز كتاب « الانتصار فى انفرادات الاماميهء » تأليف سيّد مرتضى ( على بن حسين موسوى ) متوفاى 436 ق قرار داشته و در بسيارى از مسائل از نظريات اين دو عالم شيعى پيروى كرده بلكه گاهى بدون دخل و تصرف عبارات آن دو بزرگوار را كه از مشايخ او بودند نقل نموده است و اين بدان معنا نيست كه مؤلف آراء جديدى از خود ارائه نداده است .\r\nمؤلف در اين كتاب كه به ترتيب ابواب فقهى از طهارت تا ديات تدوين نموده در عين اختصار نسبى همه گفتنىها را در باب احكام قرآن همراه با استدلال و موشكافى آورده و تلاش نموده همه اختلاف نظرها را در مسائل اختلافى بياورد و حتى الامكان به جمع بين آراء پرداخته و در بسيارى از مسائل مختلف فيها به اختلاف آراء اصحاب ما پايان داده است .\r\nاو در اين كتاب علاوه بر طرح مباحث اصولى و مباحث عقيدتى و سياسى و نيز تاريخى مسائل اختلافى ميان شيعه و سنى را بازگو و به تفصيل به نقد نظر مخالفان همراه با استدلال و برهان پرداخته است .\r\nدر پايان هر باب بخشى تحت عنوان الزيادات آورده كه در آن نكات\r\n\r\n\r\n","description":"","footnote":"\r\n( 1 ) . دهخدا ، على اكبر ، لغتنامه دهخدا ، تهران ، دانشگاه تهران ، 1339 ، ماده قطب ، ص 349 .\r\n","page_name":" 508 ","page_number":508},
  {"content":"\r\n\r\nجالب ادبى و روائى را در قالب مسائل متنوع مربوط به موضوعات فقهى آورده كه قابل تأمل است و همين ويژگيها است كه مرحوم آية اللّه مرعشى نجفى را وا داشت كه در معرفى اين كتاب بنويسد :\r\n« و هذا السفر الجليل القليل المثيل من اهم الزبر و الاسفار المؤلفة فى هذا الشان فلله درّه و عليه اجره » . « 1 »\r\nمؤلف گران مايه اين كتاب را با بسمله و دعاى قرآنى :  « رَبِّ زِدْنِي عِلْماً »  آغاز و با اين جمله به پايان مىبرد كه « و الحمد للّه وحده و الصلاة على خير خلقه محمد صلّى اللّه عليه و آله و آله من بعده . »\r\n\r\n2 - كنز العرفان فى فقه القرآن :\r\nتأليف شرف الدين ابو عبد اللّه مقداد بن عبد اللّه بن محمد حلى السيورى مشهور به « فاضل مقداد » و فاضل سيورى منسوب به قريه سيور از قراء حله متوفاى 826 ق در نجف اشرف از فقها و متكلمان نامدار شيعه در قرن نهم و از شاگردان برجسته شهيد اول محمد بن مكى 786 ق كه تأليفات زيادى در فقه ، كلام ، حديث و علوم ديگر از خود به يادگار گذاشت كه در اثر ارزنده خود به نام « اللّوامع الالهيّة فى المباحث الكلاميّة » با احساس مسؤوليتى كه نسبت به سرنوشت مسلمانان و مسائل اجتماعى و سياسى آنان از استاد شهيدش به ارث برده بود صريحا تفكيك دين را از سياست نشدنى و غير ممكن اعلام نمود و به اين ترتيب افزون بر مقام علمى ، جايگاه بلندى را در فقه حكومتى و سياسى به خود اختصاص داد آنجا كه مىنويسد : « دين و حكومت دو همزاد و همراهند كه يكى را بدون ديگرى فايده‌اى نخواهد بود ، مقتضاى حكمت آن است كه اين دو در يك تن فراهم آيند و گرنه اگر عالم و مجتهد از حضور و آگاهى بر زمان و حاكميّت و ارائه فكر و نظر براى هدايت اجتماع جدا شود نقض غرض لازم\r\n\r\n\r\n","description":"","footnote":"\r\n( 1 ) . قطب راوندى ، سعيد بن هبة اللّه ، فقه القرآن ، قم ، مكتبة المرعشى 1405 ق ، ج 1 ، ص 6 .\r\n","page_name":" 509 ","page_number":509},
  {"content":"\r\n\r\nمىآيد . » « 1 »\r\nكنز العرفان فاضل مقداد گنجينه شناخت در فهم قرآن مىباشد كه در ميان شيعه و سنى همانند تفسير مجمع البيان طبرسى و زبدة البيان مقدس اردبيلى از شهرت خاصى برخوردار است كه علاوه بر وجود بيش از 23 نسخهء خطى آن در كتابخانه‌ها مكررا بزيور طبع آراسته گرديد كه كاملترين آنها با تصحيح محمد باقر بهبودى و تعليق محمد باقر شريف‌زاده در سال 1384 ق در 2 جلد بوسيله مكتبة المرتضويه تهران منتشر شد .\r\nمؤلف در اين كتاب از مجمع البيان بسيار الهام گرفته و بر اساس طبقه موضوعى برابر تقسيم‌بندى صاحب شرايع اين اثر بديع را با 8 كتاب و يك مقدمه مرتب ساخت در هر باب آيات احكام را به اعتقاد شيعه نقل و بررسى و با تدبّر عميق و باريك‌بينى ، فروعات فقهى مربوط به هر مسأله فقهى را استنباط و به نقل و نقد اقوال و آراء فقهاى مذاهب اسلامى ديگر پرداخت و با دقت‌نظر منحصر به فرد خويش از آيات حداكثر فروعات فقهى را استخراج نموده چنان كه تنها از آيه دين ( بقره 282 ) كه شافعى از آن پنج حكم استخراج كرده بود 21 حكم شرعى فرعى را پيرامون وام دادن و وام گرفتن مستدلا استنباط نمود .\r\nهمين ويژگيها بود كه توجه عالمان گذشته را به اين كتاب معطوف كرده بود و به عنوان يك اثر مختصر جامع منظم و مفيد در آيات الاحكام در بين صاحبنظران جاودانه ساخت . و بخاطر همين بود كه بوسيله امير ابو الفتح سيد محمد حسينى جرجانى معروف به تاج سعيدى متوفاى 976 ق ( 950 و 986 ق ) به فرمان شاه تهماسب اول صفوى به فارسى برگردانده شد و كتابى به نام تفسير\r\n\r\n\r\n","description":"","footnote":"\r\n( 1 ) . فاضل مقداد ، اللوامع الالهية فى المباحث الكلاميه ، تصحيح و تحقيق شهيد قاضى طباطبايى ، ص 264 .\r\n","page_name":" 510 ","page_number":510},
  {"content":"\r\n\r\nشاهى در 2 جلد به صورت ترجمه آزاد نگاشت كه اخيرا چاپ شده است .\r\nو بسيارى از كتابهايى كه در باب آيات الاحكام بعد از آن تأليف شده شرح و تعليق و ترجمه اين كتاب و يا زبدة البيان محقق اردبيلى بشمار مىآيد . به نوشته آية اللّه مرعشى ( ره ) اين كتاب به اردو نيز ترجمه شده است آنجا كه مىفرمايد :\r\n« و عندى أنه مع و جازته من أحسن ما دوّن بين كتب الفريقين فى هذا الشان . . .\r\nو رأيت ترجمته بالفارسية و الاردوئية » . « 1 »\r\n\r\n3 - زبدة البيان فى تفسير آيات الاحكام :\r\nتأليف عالم ربانى محقق اردبيلى احمد بن محمد كه از كثرت تقوى و زهد به مقدس اردبيلى معروف مىباشد . از فقها و مصلحان بزرگ شيعه و از مفاخر دانشمندان معقول و منقول عهد صفوى در قرن دهم هجرى است كه به نوشته علامه مجلسى ( ره ) به افتخار ملاقات امام زمان - عجل اللّه تعالى فرجه الشريف - نائل آمد و در زهد و ورع ، امانت و ديانت و ولايت اهلبيت ضرب المثل بود و در عين حال به سياست بىتوجه نبود و با شاه عباس اول مكاتباتى داشت ، « 2 » و عليرغم اينكه كتبا از سوى او به ايران دعوت شده بوده حاضر نشد توفيق مجاورت ائمه اطهار عليهم السّلام را در عتبات عاليات از دست بدهد ، و سرانجام در ماه صفر 993 ق در نجف اشرف در گذشت و در ايوان طلاى حضرت على عليه السّلام به خاك سپرده شد چنان كه درباره او سروده‌اند :\r\n و الاردبيلىّ من الاعاظم * منه استجاز صاحب المعالم\r\nمقدس ذوورع و عفّة * وفاته فى الالف الّا السّبعة « 3 » \r\n\r\n\r\n","description":"","footnote":"\r\n( 1 ) . فاضل جواد ، محمد كاظمى ، مسالك الافهام الى آيات الاحكام ، تهران ، مكتبة المرتضويه 1365 ، ج 1 ، ص 9 ، مقدمه آية اللّه مرعشى .\r\n( 2 ) . به كتاب وفيات العلماء يا دانشمندان اسلامى تأليف حسين جلالى شاهرودى ص 69 مراجعه فرمايند .\r\n( 3 ) . سجادى ، سيد جعفر ، تلخيص و ترجمه زبدة البيان فى احكام القرآن ، تهران ، مطبوعاتى عطايى ، 1362 ، ص 15 .\r\n","page_name":" 511 ","page_number":511},
  {"content":"\r\n\r\nزبدة البيان مشهورترين كتاب در آيات احكام در بين فريقين مىباشد كه مؤلف گرانقدر در سال 989 ق از تأليف و نگارش آن فراغت يافت ، او در اين كتاب علاوه بر استخراج فروعات فقهى از آيات قرآن مجيد ، كوشيد نكات ادبى و جنبه‌هاى بلاغى آيات الهى را مورد بحث و پژوهش قرار دهد و همين كار بر دشوارى و پيچيدگى متن افزود و به همين جهت تعليقه‌هاى فراوانى بر آن نگاشته شد كه معروفترين آنها از اين قرار است :\r\n1 - التعليقة على زبدة البيان فى احكام القرآن ، تأليف امير فيض اللّه بن عبد القاهر حسينى تفرشى از شاگردان مقدس اردبيلى كه در سال 1105 ق درگذشته است .\r\n2 - التعليقة على زبدة البيان فى آيات الاحكام ، تأليف سيد امير فضل اللّه استرآبادى متوفاى قرن 11 .\r\n3 - التعليقة على زبدة البيان فى آيات الاحكام ، تأليف ملامحسن فيض كاشانى ، محمد بن مرتضى متوفاى 1091 ق .\r\n4 - التعليقة على زبدة البيان فى آيات الاحكام ، تأليف سيد نعمة اللّه موسوى جزائرى متوفاى 1112 ق .\r\n5 - التعليقة على زبدة البيان فى آيات الاحكام ، تأليف مولى محمد بن عبد الفتاح تنكابنى مشهور به سراب متوفاى 1124 ق .\r\n6 - التعليقة على زبدة البيان فى آيات الاحكام ، تأليف امير بهاء الدين محمد باقر مختارى حسينى نائينى سبزوارى متوفاى اواسط قرن 12 هجرى .\r\n7 - تحصيل الاطمينان فى شرح زبدة البيان فى احكام القرآن ، تأليف امير محمد ابراهيم حسينى تبريزى قزوينى ، متوفاى 1149 ه كه در كتابخانه او 1500 جلد كتاب خطى بود .\r\nدانشمند معاصر دكتر سيد جعفر سجادى كه ترجمه و تلخيص زبدة البيان را نگاشته بخاطر مشكل بودن و عام نبودن عبارات مباحث ادبى كتاب از آن\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nصرف‌نظر نموده است .\r\nبه‌خاطر اقبال صاحب نظران به اين كتاب گران‌سنگ مكررا در ايران چاپ شد كه چاپ نخستين آن در سال 1305 ق و دوباره به سال 1386 ق تجديد چاپ و در اختيار علاقمندان قرار گرفت .\r\nمحقق اردبيلى در اين كتاب چنان كه از نامش پيداست در عين گزيده بودن به نقل و نقد و بررسى آراء فقهى شيخ طبرسى در مجمع البيان و جار اللّه زمخشرى در تفسير كشاف و نظرات قاضى بيضاوى و گاهى نظرات امام فخررازى پرداخته و با رعايت اصول علمى و عملى اين اثر بىنظير را در تفسير آيات احكام پديد آورد كه به برخى از ويژگيهاى آن ذيلا اشاره مىشود .\r\n1 - رعايت نظم و اختصار : مؤلف بزرگوار چنان كه خود در مقدمه كتاب آورده اثر خود را تيمنا و تبركا با تفسير آيه بسمله و سوره حمد و بيان فضائل امير المؤمنين حضرت على بن ابى طالب عليه السّلام امام نخستين شيعيان شروع و احكام تازه‌اى را از آن استنباط نمود ، و سپس با نظم خاصى بحث فقهى خود را از طهارت و آيهء وضو آغاز و به توبه پايان بخشيده و با طهارت ظاهر و باطن منحصر به فرد خويش كوشيد تا به نظرات ديگر فقها و دانشمندان مخصوصا مذاهب اربعه توجه نمايد و در عين حال اصل اختصار و چكيده‌نويسى را در بيان مسائل مراعات نمايد و در موارد زيادى با تعبيراتى نظير : « فالمسألة مشكل و تمام التفصيل فى الكتب الفقهية » پژوهشگران را به كتابهاى تخصصى فقهى براى مطالعه مشروح بحث ارجاع داده است .\r\n2 - دقت و ژرفنگرى : روش مؤلف در تدوين اين كتاب علاوه بر تكيه بر روايات اهلبيت حتى در تعاريف و اصطلاحات فقهى ، با استفاده از هوش و عقل سرشارى خدادادى به استنباط احكام از نصوص و ظواهر الفاظ و مفاهيم كلمات و سياق آيات وارده با تأكيد بر نكات ادبى زبان عربى و قواعد اصولى همت\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nگماشت و در بيشتر صفحات با تعبيرات مكرر « فافهم و تأمل ، فتامل » ضمن پرهيز از خودبينى و غرور علمى و اظهارنظر قطعى خوانندگان را به دقت و ژرفنگرى در فعاليت‌هاى علمى فراخوانده است .\r\n3 - دورى از تعصب نابجا در مسائل علمى : همواره در نقل و نقدنظر مخالفان از جانبدارى بىدليل و جمود بر نظريهء خويش خوددارى و پس از استدلال و رد نظريه ديگران فراوان جملات « و اللّه يعلم بحقيقة الحال و هو اعلم » را به كار برده كه نشان مىدهد كه تواضع علمى و رعايت اصل احتياط را در بيان مسائل فقهى از ياد نبرده و از تعصب خشك و نابجاى برخى از دانشمندان نظير فخر رازى شديدا متأثر مىشود چنان كه در ص 391 زبدة البيان مىنويسد : « و لعمرى ليس مثل هذا الكلام الا التعصّب و النّزول عن الحقّ و ما نجد له باعثا اللّه يعلم » . و نيز در ص 423 .\r\n4 - توجه به اصول اخلاقى : مصنّف در اين كتاب از جدال به باطل و طرح مسائل علمى با انگيزه تحقير و كوبيدن طرف مقابل و مراء و اظهار فضل و بىاحترامى به افكار ديگران به شدّت پرهيز مىكرد و در بيشتر مواردى كه نظريّهء شخص را قبول نداشت و در مقام ردّ آن برمىآمد از ذكر نام شخص خوددارى و به يادآورى نام كتاب نويسنده اكتفا مىكرد و زننده‌ترين تعبيرى كه در اين نوشتار به كار رفته « و هو اعرف بما قال » مىباشد كه در ص 35 در مورد صاحب مجمع البيان فرموده است .\r\n5 - تأكيد بر ارزشهاى انسانى : نويسنده متعهد و عالم عامل افزون بر استخراج مستحبات و مكروهات كه ارتباط نزديكى با اخلاق اسلامى دارد در مناسبتهاى مختلف استطرادا به طرح موضوعات اخلاقى مانند : اخلاص ، وفاى به عهد ، هجرت ، توكل ، تقوى ، حسد ، عفو ، تبذير ، بخشش ، انفاق ، زهد ، عدالت ، صلح ، امانت و بيش از همه احترام به والدين و توبه پرداخته است و به تعبير مولوى :\r\n\r\n","description":"","footnote":"","page_name":" 514 ","page_number":514},
  {"content":"\r\n\r\n بس دراز است اين حكايت تو ملول * زبده را گويم رها كردم فضول \r\nاو با اين روش ابتكارى خود اصل « تقدم رتبى ارزشها را بر دانشها » به جهانيان اعلام نمود .\r\n\r\n4 - مسالك الافهام الى آيات الاحكام :\r\nتأليف ابو عبد اللّه محمد الجواد بن سعيد كاظمى معروف به « فاضل جواد » متولد كاظمين و متوفاى 1065 ق و مدفون در اصفهان يا كاظمين . از دانشمندان نامى قرن يازدهم كه همچون استادش شيخ بهائى ( ره ) در همهء علوم معقول و منقول عصر خويش متبحر بود و 19 اثر علمى از خود به يادگار گذاشت كه بيشتر آنها در شرح و توضيح آثار استادش بود ، اثر منظوم او با 14000 بيت در شرح زبده شيخ بهايى بنام « غاية المأمول » همانند مسالك الافهام معروف است و متأسفانه تاكنون چاپ نشده است . مصنف كه از هوش و حافظه‌اى سرشار برخوردار بود همه اوقات عمر خود را صرف مطالعه و تحقيق در علوم مختلف نمود او اين كتاب را كه جامعترين كتاب در آيات الاحكام به حساب مىآيد با الهام از سلف صالح خود از طهارت شروع و به توبه ختم نمود . به اعتراف بزرگانى نظير شيخ حسن بلاغى و محدّث قمى در تنقيح المقال و الكنى و الالقاب و علامه خوانسارى در روضات و ميرزا عبد اللّه افندى در رياض العلماء و ميرزا محمد على مدرس در ريحانة الادب و نيز آية اللّه مرعشى نجفى ( ره ) اين اثر جاودانه او كه اخيرا در 4 جلد چاپ شده بهترين و كاملترين كتابى است كه در آيات الاحكام تاكنون نگاشته شده است ، و در مقايسه با كتابهاى مشابه از نظر محتواى فقهى و ادبى در نظم و نثر كم‌نظير است چنان كه خود مؤلف در مقدمهء آن مىنويسد : « و لعمرى ان من نظر فى كتابى هذا به عين الانصاف و جانب سبيل الغى و الاعتساف علم انّه عديم النّظير و انه من تاييدات العلىّ القدير » « 1 » و اين تعبير اين بيت مولوى را بذهن تداعى مىنمايد كه\r\n\r\n\r\n","description":"","footnote":"\r\n( 1 ) . كاظمى ، جواد ، مسالك الافهام الى آيات الاحكام ، تهران ، مكتبة المرتضويه ، 1365 . ط 2 ، ج 1 ، ص 3 . با مقدمه آية اللّه العظمى مرعشى نجفى ( ره )\r\n","page_name":" 515 ","page_number":515},
  {"content":"\r\n\r\nبا توجه به معناى اصلى لغوى استنباط كه بيرون كشيدن اولين آب از زير خاك است مىگويد :\r\n چون ز چاهى مىكنى هر روز خاك * لاجرم روزى رسى بر آب پاك \r\nو اين مقال را با آخرين جملات كتاب فوق حسن ختام مىبخشيم كه « اللهم قربنا من رحمتك و باعد بيننا و بين معصيتك و عاملنا فى افعالنا بالحسن و ضاعف ثوابنا فى الاخرة بما هو اجل و اسنى و اجعل ما اثبتنا فى هذه الاوراق حجة لنا يوم نلقاك و ذريعة فى الوصول الى تحصيل رضاك ، آمين . »\r\nمشهد الرضا 28 / 11 / 74\r\n\r\n","description":"","footnote":"","page_name":" 516 ","page_number":516},
  {"content":"\r\n\r\n\r\nتفاوتهاى حديقة الشيعه و كاشف الحق\r\nآقاى صادق حسن‌زاده مراغه‌اى\r\n\r\n","description":"","footnote":"","page_name":" 517 ","page_number":517},
  {"content":"\r\n\r\n\r\nيادآورى\r\nاز دير زمان اين بحث به ميان آمده كه آيا « حديقة الشيعة » منسوب به محقق اردبيلى و كاشف الحق منسوب به معزّ الدين اردستانى دو كتاب مىباشد و يا يك كتابند به دو نام .\r\nجناب آقاى حسن‌زاده مراغه‌اى با مقايسه اين دو اثر ، تفاوت‌ها را نشان داده‌اند تا قضاوت آسان‌تر گردد .\r\nدفتر كنگره\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nبسم اللّه الرحمن الرحيم\r\n\r\nمقدمه\r\nمقاله‌اى كه پيش‌رو داريد ، مقايسه‌اى بين كتاب « حديقة الشيعه » منسوب به مقدس اردبيلى ( وفات : 993 ه . ق ) و كتاب « كاشف الحق » ملا معز الدّين اردستانى ( زنده در سال : 1058 ه . ق ) است . با توجه به اينكه از ديرباز اين بحث مطرح بوده كه آيا « حديقة الشيعه » از « كاشف الحق » ملا معز الدّين اردستانى اقتباس شده يا اينكه « كاشف الحق » با حذف مطالبى از حديقة الشيعه و گنجاندن حدود 150 بيت شعر در آن ، تحريفى از كتاب اردبيلى است ؟ چنان كه بعضيها به كاشف الحق نام « حديقة الشيعة المحرّفة » داده‌اند .\r\nگروهى در خصوص روشن شدن مؤلف واقعى « حديقة الشيعه » مىگويند :\r\nنبايد بدون تحقيق و با شتاب دربارهء اين كتاب به افراط و تفريط گراييد و به تأييد و تكذيب آن پرداخت ، بلكه لازم است منصفانه و بدون ذهنيّت و طرفدارى از گروه موافق يا مخالف ، به تطبيق و مقايسهء دقيق اين دو كتاب دست يازيد و در وهلهء اوّل ، شواهد و قرائن لازم را از خود آنها فراهم كرد ، سپس با قرائن و أمارات خارجى و تاريخى به يك نتيجه مطلوب مورد قبول دست يافت .\r\nبا توجه به اين قرائن و سبك اين دو كتاب ، چهار كتابشناس بزرگ ؛ علامه محدّث نورى ( وفات : 1320 ه . ق ) ، شهيد ثقة الاسلام تبريزى ( شهادت :\r\n1330 ه . ق ) صاحب مراة الكتب ، و علّامه آقا بزرگ تهرانى ( وفات : 1389 ه . ق ) صاحب الذريعة و علّامه محدّث ارموى ( وفات : 1399 ه . ق ) فرموده‌اند :\r\n« حديقة الشيعه بطور قطع از مقدّس اردبيلى است . » « 1 »\r\n\r\n\r\n","description":"","footnote":"\r\n( 1 ) . براى اطلاع بيشتر ، به مقالهء « پيرامون حديقة الشيعه » و مقالهء « پاسخ به ايرادات دهگانه شاه محمد شيرازى » مراجعه شود ، كه در آن دو مقاله به تفصيل دلائل مخالفان و موافقان انتساب حديقة الشيعه به اردبيلى را مورد بررسى قرار داده‌ايم . ( مؤلف )\r\n","page_name":" 519 ","page_number":519},
  {"content":"\r\n\r\nحديقة الشيعه صفحه\r\nبسم اللّه الرّحمن الرّحيم\r\nزيب و آرايش آغاز و انجام نعوت و صفات انبياى عظام و اوصياى كرام حمد و سپاس ملكى است علّام كه در هر ورقى از اوراق حديقه صنعش دليل بر وحدانيتش چندان است كه صحايف روزگار و دفاتر ليل و نهار به جهت ثبت و تحرير آن نارساست و از براى تماشاى بساتين دلايل و براهين بر حقيّت برگزيدگان در تنگناى حدقه انسان قدرتى چنان به كار برده كه ديدهء عقول حكماى عالم و باصرهء ادراك فحول علماى بنى آدم در تحقيق آن اعمى و نابيناست « فاحمده حمدا بالدوام و اصلّى على محمد سيّد الانبياء و آله سادة الاوصياء صلاة زاكية دائمة متوالية الى يوم القيامة . »\r\nاما بعد ؛ چون جزو اوّل از كتاب حديقة الشيعه كه در ذكر كاشف الحق صفحه\r\nبسم اللّه الرّحمن الرّحيم حمدى كه حامدان ملأ اعلى و ذاكران كرهء غبرا از اداى آن عاجز آيند محمودى را سزاست كه به موجب  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ »  هيچ ذرّه از ذرّات و موجودى از موجودات از ذكر او غافل و عاطل ننشيند و شكرى كه قدسيان صوامع ملكوت و مقربان جوامع جبروت در قضاى آن به تقصير معترفند . معبودى را لايق است كه به مضمون « لا احصى ثناءا عليك » ملايك مقرّب و انبياء مرسل و حكماى دانا و عرفاى بينا با همهء قرب و عزّت و دانايى و بينايى در يافتن كنه كمال « بما عرفناك حق معترفتك » معترفند .\r\n« سبحانه ما اعظم شأنه هو الأوّل و الآخر و الظّاهر و الباطن و هو بكلّ شىء عليم » بيت :\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nحديقة الشيعه صفحه\r\nمجملى از احوال آباء و اجداد و مختصرى از حالات سيّد كاينات بود ، سمت اتمام يافت شروع مىرود در تحرير جزو دوم كه در ذكر شمه‌اى از مناقب حضرت امير المؤمنين عليه السّلام و نبذه‌اى از فضايل باقى ائمه معصومين - صلوات اللّه عليهم اجمعين - دلايل امامت ايشان و بطلان امامت غير ايشان كاشف الحق صفحه\r\n از دست و زبان كه برآيد * كز عهدهء شكرش بدر آيد \r\nو بعد از سپاس و ثناى آفريدگار جلّ ذكره درود نامحدود بر زمره انبياء و اوصياء خصوصا روح پاك سرور موجودات و خلاصه مخلوقات يعنى سيدى و مهترى كه هدايت را به نقد و شفاعت را به وعد با طينت او سرشته‌اند و راهنماى خاص و عام و مقتداى جن و انس را در ازل بنام نامى او نوشته و بر داماد و پسر عمّ و جانشين او كه عالم از لوث كفر و ضلالت به بركت جود با وجود او و به ضرب ذو الفقار صاعقه كردارش پاكى يافت .\r\nصد هزاران سلام و ثنا از ساكنان ارض و سما بر ايشان و بر اهل بيت و خويشان و بر تابعان ايشان باد .\r\nامّا بعد ؛ چون مسألهء امامت اهم و اتمّ مطالب است در\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nحديقة الشيعه صفحه\r\nكاشف الحق صفحه\r\nاحكام دين و اشرف و اكمل مسائل است بعد از توحيد و نبوّت سيّد المرسلين و علماى شيعه و سنّى در اثناى مباحث كتب كلامى اين مسأله را ذكر نموده‌اند و از طرفين بر مطالب خود دلايل ايراد فرموده‌اند . اين قليل البضاعت را نيز به موجب من تشبّه بقوم فهو منهم » به خاطر فاتر رسيد كه رسالهء جداگانه در اثبات امامت امام به حق و پيشواى مطلق ساقى حوض كوثر امير المؤمنين حيدر صلوات اللّه عليه و نفى خلافت ديگران بنويسد و از آيات دالّه بر اين مطلب احاديثى كه مجمع عليه فريقين بوده باشد با مقدمات و لواحق و آنچه متعلق به اين مبحث است بر وجه ايجاز و اختصار به عبارت فارسى مبرّا از تكلّفات لازمه تأليفات و مبرّا از الفاظ غير مأنوسه وارده در تصنيفات از\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nحديقة الشيعه صفحه\r\nكاشف الحق صفحه\r\nكتب و رسايل مخالف و موالف از خرمنها خوشه و از سفرها توشه گرد آرد و آن را وسيله فوز واجبات و وصول به اعلى درجات سفر پرخطر راه محشر و موجب تقرّب به خدمت امير المؤمنين حيدر سازد و چون مدّت مديد و عهدى بعيد است كه در بلدهء حيدرآباد صانها اللّه عن الآفات الى يوم التّناد در سلك بندگان و سلسله چاكران بود زير سايه بلند پايه پادشاه دين پناه يعنى سلطان اعظم مالك رقاب امم فيض‌بخش طوايف عرب و عجم مهر منير آسمان عظمت و اقبال بر منبر فلك جاه و جلال قطب سپهر جهانبانى شاه سرير كشورستانى مروّج احكام شريعت قوام ملك و ملّة باسط بساط امن و امان ناشر آثار خير و احسان اعنى عدالت‌گسترى كه نداى السلطان العادل خير من مطر وابل به\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nحديقة الشيعه صفحه\r\nكاشف الحق صفحه\r\nگوش هوش ساكنان اين ديار بلكه جميع بلاد و امصار رسانيده درست اعتقادى كه از بركت ذات بابركاتش ملتهاى باطل چون نقطه‌هاى سهو و شك از صفحه ورق حيدرآباد حك شده . بيت :\r\n چه گوييم در وصف آن سرفراز * كه هست آفتاب از صفت بىنياز \r\nالمخصوص بنص انّ اللّه يأمر بالعدل و الاحسان المنصور على الاعادى بقواطع البرهان ابو المنصور ابو المؤيّد ابو المظفّر عبد اللّه قطبشاه ايّد اللّه ظلال رايته على رؤوس المؤمنين بمحمّد و آله الطاهرين الى يوم الدّين امين يا ربّ العالمين .\r\nبيت :\r\n همه روزش خجسته باد بفال * پادشاهيش را مباد زوال \r\nبه رفاهيّت خاطر و خاطر جميع بنده‌زادگان و متعلقان او تصدّق فرق مبارك او دام ظلّه العالى\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nحديقة الشيعه صفحه\r\nكاشف الحق صفحه\r\nاوقات مىگذرانيده و به دعاى دوام دولت روزافزون آن صاحب قدر مشغول بوده و مىباشد همچو مورى كه پاى ملخى نزد سليمان برد اين رساله را به وسيله يار جانى و انيس دو جهانى جسم را روح و روح را مايهء فتوح است الاخ فى اللّه روح اللّه تحفه مجلس بهشت آيين آن شاه دانش‌پناه سازد اگر در نظر آن خردمند خرده‌دان محلى لايق از قبول بيابد فهو المراد كلاه گوشه عزّت بر آسمان سايم و الّا چون غرض اصلى ذكر مناقب و مراتب و نشر مآثر شاه ايوان هل اتى و ماه آسمان لافتى و مقرّب خلوتخانه وحدت و جليس بساط احديّت مشكوة انوار قدم و واسطه ابداع عالم مقصود ايجاد و تكوين مطلوب خطاب طه و يس وصى مصطفى امير المؤمنين على مرتضاست\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nحديقة الشيعه صفحه\r\nكاشف الحق صفحه\r\nبىاجرى و ثوابى نخواهد بود و باعث تخفيف گناه خواهد شد . بيت :\r\n من خود چه كسم كه در شمارى باشم * يا در صف اهل دل ، سوارى باشم\r\nمقصود همين است كه در شأن على * گويم سخن چند و به كارى باشم \r\nاميدوارى به درگاه بارى آنكه خوانندگان و شنوندگان از اين رساله انتفاع يابند و باعث يادآورى مؤمنان و محبّان و غلامان آن حضرت شود و تحفه حاكم صحراى محشر و توشهء آن راه پرخطر گردد و اللّه الهادى الى الصواب و اليه المرجع و المآب و اين رساله ان شاء اللّه تعالى مرتب مىشود بر مقدمه و بابى و خاتمه .\r\nمقدمه در بيان مقصود از لفظ امام و احتياج به وجود او عليه السلام و باب در احقيّت و اولويت آن حضرت صلوات اللّه عليه و در آن دوازده\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nحديقة الشيعه صفحه\r\nكاشف الحق صفحه\r\nفصل است به اين ترتيب : فصل اوّل در بيان آنكه نصب امام لطف است و بر حق تعالى واجب و بيان عصمت امام عليه السلام . فصل دوم در آنكه امام بايد كه افضل از رعيّت باشد و قبح تقديم مفضول بر فاضل . فصل سوم در طريق تصديق امام عليه السلام . فصل چهارم در تعيين امام عليه السلام .\r\nفصل پنجم در ادلّه دالّ بر امامت آن حضرت مستنبط از حالات ظاهرى و كمالات باطنى . فصل ششم در مطاعنى كه اهل سنّت در خلفاى ثلاثه ذكر كرده‌اند كه منافى منصب امامت است .\r\nفصل هفتم در مطاعنى كه اهل سنّت در شأن خليفه اوّل ذكر نموده‌اند . فصل هشتم در مطاعنى كه از كتب قوم مخصوص به خليفه دوم است .\r\nفصل نهم در مطاعنى مخصوصه به خليفه سيّم . فصل دهم در\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nحديقة الشيعه صفحه\r\nاميد است كه از فاتحه تا خاتمه به نحوى كه قابل شنيدن اهل فضل و كمال باشد صورت اتمام پذيرد بمنّه وجوده و چون به موجب التزامى كه در اوايل جزء اوّل كرده است كه اكثر مسائل امامت را از كتب اهل خلاف نقل نمايد . . . 1\r\nكاشف الحق صفحه\r\nآيات و احاديثى كه مفسران و محدّثان اهل سنّت در حق صحابه روايت نموده‌اند و در مثالب معاويه و بنى اميه لعنهم اللّه . فصل يازدهم در قضايا و احكام و معجزات و كرامات امير المؤمنين عليه السلام از محلّ تولّد تا هنگام رحلت .\r\nفصل دوازدهم در بيان آنكه عدد اوصيا بعد از حضرت رسالت پناه صلى اللّه عليه و آله و سلّم دوازده است و اسامى و القاب و كنيت هر يك منقول از كتب فريقين . خاتمه در نكت متفرقه .\r\nاميد كه از فاتحه تا خاتمه به نحوى كه قابل شنيدن و خواندن اهل فضل و كمال باشد صورت اتمام پذيرد بمنّه وجوده و چون به موجب التزامى كه كرده است كه هر مسأله را از كتب اهل خلاف نقل نمايد . . . 3\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nحديقة الشيعه صفحه\r\nو ما در رسالهء اثبات واجب ذكر كرديم . . . 3\r\nپس نصب امام بر امّت واجب است و اين قول خام و دليل به غايت ناتمام است و ما در رسالهء اثبات در باب اجماع چند كلمهء سودمند ياد كرديم هر كه را انصاف باشد همان او را كافى است . 7\r\nو شيخ عليه الرحمه و بعضى ديگر از علما گفته‌اند كه نام ابو طالب ، عمران بود . 8\r\nكاشف الحق صفحه\r\nمولانا احمد اردبيلى در رسالهء اثبات واجب فرموده . . . 4\r\nپس نصب امام بر امت واجب باشد و اللّه تعالى اعلم . 7\r\n8 از آن جمله ابن مغازلى به اسناد خود نقل نموده از ام عمارة بنت مالك بن عجلان ساعدى كه روزى در مسجد الحرام با جمعى از قريش نشسته بوديم كه ابو طالب آمد و غمناك بود .\r\nپرسيدند كه چرا غمگينى ؟\r\nگفت : فاطمه بنت است به درد\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nحديقة الشيعه صفحه\r\nو صاحب كشف الغمّه نقل كرده كه در كتاب بشارة المصطفى . . . 11\r\nو بار ديگر مىگفت : « سلونى . . . 16\r\nكاشف الحق صفحه\r\nوضع حمل گرفتار است و بعد از آن محمّد صلى اللّه عليه و آله و سلّم رسيد و از او همان سؤال و همان جواب شنيد و بعد از لمحه‌اى فاطمه رسيد و ابو طالب دست او را گرفته به درون خانه برد و بعد از آن ما همه حاضر بوديم كه از درون خانه برآمدند و فاطمه پسر لطيف و نظيف در دست و ابو طالب گفت : او را على نام كردم و محمّد صلى اللّه عليه و آله و سلّم او را برداشته به خانهء ابو طالب رفتند و صاحب كشف الغمّه نقل كرده كه در كتاب بشارة المصطفى . . . 10\r\nو بار ديگر مىگفت هيچ آيتى از آيات قرآن نيست كه ندانم بر كه نازل شده و در چه نازل شده و بار ديگر مىگفت : « سلونى . . .\r\n« و افضل المتأخرين قاضى نور اللّه شوشترى در احقاق\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nحديقة الشيعه صفحه\r\nكاشف الحق صفحه\r\nالحق فرموده كه و يمكن ان يدلّ على عدم جواز تفضيل المفضول بقول ابى بكر أقيلونى فانى لست بخيركم و علىّ فيكم ؛ يعنى ممكن است ما را كه استدلال كنيم بر جايز نبودن تفضيل مفضول بر فاضل به همان گفته ابى بكر كه مىگفت بر سر منبر اقاله كنيد و بيعت مرا از گردن خود دور سازيد كه نيستم من سزاوار به امامت شما و حال آنكه على در ميان شما باشد و اين اعتراف است از او به اينكه من مفضولم او فاضل و تقديم مفضول بر فاضل جايز نيست و اين دليل است كه به خاطر مير نوّر اللّه مرقده رسيده اگرچه بعضى كلام ابى بكر را معنى ديگر گفته‌اند مىگويند غرض او از اظهار اين كلام ترغيب مردمان بود بر قتل آن حضرت ؛ يعنى تا على در ميان شما هست كار خلافت من از\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nحديقة الشيعه صفحه\r\nو بر هيچ صاحب تميزى . . . 21\r\nكاشف الحق صفحه\r\nپيش نمىرود و اگر توانيد او را به قتل آريد و قصه خالد وليد و او را سرگرم به كشتن على عليه السلام ساختن و وعده او كه در اثناى نماز اين كار ساز مىخواهيم كرد و در بيان تشهد گفتن ابا بكر كه يا خالد لا تفعل ؛ يعنى اى خالد آن كار نخواهى كرد چنان كه مشهور است مؤيد مطلوب مىدانند به هر تقدير ، به قول شيخ عطّار عليه الرّحمه كه « سلونى » چون « اقيلونى » نباشد . سلونى گو را ، رابع و مأمور دانستن و اقيلونى گو را متبوع و امام ساختن كمال ناانصافى است و تقديم دادن مفضول بر فاضل عقلا و نقلا . . . » و بر هيچ صاحب تميزى . . . 18\r\nو اوحدى در « جام جم » ردّ اين فتوى نموده گفته است :\r\n آبروى غلام خويش مبر * محضر بد به نام خويش مبر \r\n\r\n","description":"","footnote":"","page_name":" 532 ","page_number":532},
  {"content":"\r\n\r\nحديقة الشيعه صفحه\r\nو به فتواى شافعى اگر كسى فرج . . . 24\r\nكاشف الحق صفحه\r\n نتوان زد بمذهب مالك * غوطه در ورطه‌اى چنين هالك \r\nو شراب اگر بجوشانند به مذهب حنفى رفع حرمتش مىكند و بنك از يك پسته بزرگتر نباشد . حنبلى رخصت كيف به آن رسانيدن داده و يكى از شعرا اين مضمون را به نظم آورده :\r\n شافعى گفت كه شطرنج مباحست مدام * كج نبازيد كه جز راست نفرموده امام\r\nبو حنيفه به از اين گويد در باب شراب * كه ز جوشيده بخوركان نبود بر تو حرام\r\nحنبلى گفته كه گر زانكه بغم درمانى * پسته بنگ تناول كن و سرخوش بخرام\r\nگر كنى پيروى مفتى چارم مالك * او هم از بهر تو تجويز كند و طى غلام\r\nبنگ و مى ميخور و آن ميكن و ميباز قمار * كه مسلمانى ازين چار امام است تمام \r\nو به فتوى شافعى اگر كسى فرج . . . 20 و 21\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nحديقة الشيعه صفحه\r\n. . . چون از مطلب باز مىمانيم عنان خامه را مىگردانيم . 24\r\nحاصل كلام آنكه ايشان خود معترفند چنان كه در رساله ذكر نموده‌ايم كه به غير از اتفاق . . . 27\r\nو در باب اجماع و خلافت ايشان در آن باب در رساله‌اى كه هم به فارسى نوشته شده سخن گذشت و در اين مقام تا خواننده را ملال نگيرد به همين قدر اكتفا نمود . 36\r\nجواب حرف سيّم - اگرچه حكايت پيكان به صحت نرسيده و شيخ و جمعى غير او قبول ندارند بلى شيعه تمام قبول دارند كه حال آن حضرت در حين عبادت زياده از آن كاشف الحق صفحه\r\nليكن از مطلب باز مىمانيم و مولوى رومى نيكو گفته است :\r\n بس كنم خود زيركان را اين بس است * بانگ در كردم اگر در ده كس است \r\n21\r\nحاصل كلام آنكه ايشان خود معترفند كه به غير از اتفاق . . . 23\r\nو به موجب بيت :\r\n اندكى پيش تو گفتم غم دل ترسيدم * كه دل آزرده شوى ورنه سخن بسيار است \r\nتا خواننده ملال نگيرد به همين اكتفا نمود 29\r\nجواب حرف سيّم - آنكه اگرچه حال آن حضرت در حين عبادت به نحوى است كه گفته‌اند ليكن از التفات آن حضرت به حال سائل لازم نمىآيد كه ملتفت هم عين\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nحديقة الشيعه صفحه\r\nاست كه گفته‌اند ليكن از التفات آن حضرت به حال سائل لازم نمىآيد كه ملتفت به غير حق شده باشد و اين الالتفات به حق تعالى است . 45\r\nكاشف الحق صفحه\r\nالتفات به حق تعالى است و هرگاه از مستان شراب صورى دور نيست كه در آن مستى كارى كنند و محمول بر صحت باشد از مدهوشان بادهء معنوى چه عجب است و مير نور اللّه شوشترى رحمه اللّه در احقاق الحق مىگويد نهايت امر در اين باب آن است كه آن حضرت را مرتبه‌اى در آن وقت باشد كه اوليا را حاصل مىشود از وحدت در كثرت و خلوت در انجمن و عجب است كه اهل سنّت از براى صوفيان نقشبنديّه اين حال و مرتبه قرار مىدهند و از ايشان مشهور شده كه مىگويند خلوت در انجمن مىداريم و با امير المؤمنين در اين امر مضايقه مىنمايند مگر آنكه بگويند چون نقشبنديّه حرفهاى خود را در تصوّف به ابى بكر مىرسانند از بركت او اين فيض يافته‌اند و خرقه على\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nحديقة الشيعه صفحه\r\nامّا آيهء سيّم آيه منورهء تطهير است . . . 50\r\nو تصديق نمودن زياده از حدّ حصر است و كدام ترغيب زياده برين تواند بود كه چهار برگزيده حضرت كردگار و خادمه ايشان سه روز متصل روزه دارند . . .\r\nكاشف الحق صفحه\r\nچون به او منسوب نيست صاحب اين مرتبه نبوده و اين جوابى است كه به غير از غضب حق تعالى دفع كننده و جواب دهنده ندارد تا اينجا كلام مير مرحوم است . 35\r\nچنانچه فضولى بغدادى رحمه اللّه گفته و به اين معنى ملهم شده رباعى :\r\n از رتبهء صورى خلافت مقصود * جز عرض كمال اسد اللّه نبود\r\nصفرى دو سه گر فتاد پيش از الفى * پيداست كه رتبه كدامين افزود \r\nآيت سيّم آيه منوره تطهير است . . . و 38 و 39\r\nو تصدق نمودن زياده از حد حصر است كه جمعى سه روز متصل روزه دارند . . . كار هر بافنده حلّاج نيست .\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nحديقة الشيعه صفحه\r\nچنان كه در شرحى كه بر ارشاد فقه اين فقير نوشته به تقريب مذكور گشته . و در كتاب زكات در تحت آيه  « يَسْئَلُونَكَ ما ذا يُنْفِقُونَ قُلِ الْعَفْوَ »  در مجمع البيان 58\r\nو هر چهل روز يك بادام مىگذرانيد و عبد اللّه بن سهل تسترى هفتاد روز چيز نخورد و ملاى رومى و شمس تبريزى سه ماه در خلوت شب و روز به روزهء وصال بسر بردند و سهل تسترى مىگفت در بدايت حال هر سه شبانه‌روز يك بار افطار مىكردم بعد از آن هر پنج روز كه در روزه بودم يك بار و پس هر هفت روز و آنگاه هر بيست و پنج روز كه در روزه بودم يك بار افطار مىكردم تا به هفتاد روز رسيد و حال آنكه كاشف الحق صفحه\r\nدر مجمع البيان 45\r\nو چهل روز به يك بادام مىگذرانيد .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nحديقة الشيعه صفحه\r\nدر آن رياضت با آنكه ضرر به نفس مىرسد به ديگرى انتفاعى نمىرساند . . . و به ايشان اقتدا بايد كرد چون مخالفان اهل بيت‌اند و اينجا چون از مرتضى على عليه السلام . . . 59 و 60\r\nكاشف الحق صفحه\r\nو حال آنكه در آن رياضتها ضرر به نفس مىرسد و به ديگرى نفع نمىرساند . . .\r\nو اينجا چون از مرتضى على عليه السلام . . . 46\r\nيكى از شعراى مؤمنين در مذهب جمعى كه در اين معنى شك نمايند گفته است :\r\n قوم اتى فى مدحهم هل اتى ، * ما شكّ فى ذلك الّا ملحد \r\nيعنى قومى را كه در مدح ايشان و عملى كه در راه خدا كرده باشند سوره مبارك هل اتى نازل شده باشد در حال و كار ايشان كسى كه شكى و شبهه‌اى داشته باشد البته ملحد و از خداشناسى و خداپرستى بيگانه خواهد بود و ديگرى از شعراى عجم گفته ، بيت :\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nحديقة الشيعه صفحه\r\nحاصل كلام آنكه هر كه در اين سوره تأمل كند و در آيه و تفسير و تأويلش تفكر و تدبر نمايد مىداند كه كسى لايق منصب و مرتبه امامت و جانشينى رسول خداست كه اين قسم سوره در حق او نازل شده باشد نه غير او . و للّه درّ من قال :\r\n قوم اتى فى مدحهم هل اتى * ما شك فى ذلك الا ملحد \r\nو السّلم على من اتّبع الهدى . 60\r\nو نيابت نفس نبوى نمود\r\nكاشف الحق صفحه\r\n همه نپذيرى و چون زال نبى باشد مرد * زود بخروشى و گويى نه صوابست ، خطاست\r\nبىگمان گفتن تو باز نمايد كه ترا * بِدِلْ اندر ، غضب و دشمنى آل عباست \r\nحاصل كلام آنكه هر كه در اين سوره تأمل كند و در آيه و تفسير و تأويلش تفكر و تدبّر نمايد مىداند كه كسى لايق منصب و مرتبه جانشينى رسول خداست كه اين قسم سورهء در حق او نازل شده نه غير او .\r\nو السّلم على من اتّبع الهدى . 46 و 47\r\nو نيابت نفس نبوى نمود زبان حالش به مضمون اين مثال در گفتگو بود . بيت :\r\n بردارم دل گر از جهان فرمايى * برهم زنم از سود زيان فرمايى\r\nبنشينم اگر بر سر آتش گويى * برخيزم اگر از سر جان فرمايى \r\n\r\n","description":"","footnote":"","page_name":" 539 ","page_number":539},
  {"content":"\r\n\r\nحديقة الشيعه صفحه\r\nو مشركان تمام شب . . . 61\r\nبخشيدن سر و جان است در راه جانان و غزالى در كتاب . . . 62\r\nو همچنين آيه  الَّذِينَ يُنْفِقُونَ . . .  66\r\nديگر آيه وافى هدايه  « أَ جَعَلْتُمْ سِقايَةَ الْحاجِّ . . .  68\r\nكاشف الحق صفحه\r\nو مشركان تمام شب . . . 47\r\nبخشيدن سر و جان است در راه جانان . بيت :\r\n دل و جان را چه بود قرب در آن كو كه بود * استخوانهاى شهيدان خس و خاشاك آنجا \r\nو امام غزالى در كتاب . . . 48\r\nو همانا كه مولوى رومى اين گروه را در نظر داشته گفته است .\r\nبيت :\r\n تو به تاريكى على را ديده‌اى * زان سبب غيرى بَرو بگزيده‌اى \r\nو همچنين آيه  الَّذِينَ يُنْفِقُونَ . . .  51\r\nچنانچه ملا حسن كاشى رحمه اللّه در آن هفت بند شمّه‌اى ذكر نموده كه بيتى از آن اين است . بيت :\r\n گر نبودى ذات پاكت آفرينش را سبب * تا ابد حوّا سترون بودى و آدم عزب \r\nآيت ديگر  « أَ جَعَلْتُمْ سِقايَةَ الْحاجِّ . . .  52\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nحديقة الشيعه صفحه\r\nآيه وافى هدايهء ديگر آنكه  « فِي بُيُوتٍ أَذِنَ اللَّهُ . . .  69\r\n72\r\nو سرزنش كند مردمان را به آنكه گوش نمىكنند و فرا نمىگيرند .\r\nو به آنكه بدانند . . . 84\r\nكاشف الحق صفحه\r\nبيت :\r\n طواف خانه كعبه از آن شد بر همه واجب * كه آنجا در وجود آمد على بن ابيطالب \r\nو آيت ديگر قول حق تعالى است  « فِي بُيُوتٍ أَذِنَ اللَّهُ . . .  53\r\nيكى از شعرا گفته : بيت :\r\n صحابه گرچه جمله كالنّجوم‌اند * ولى بعضى كواكب نحس و شومند \r\n55\r\nو سرزنش كند مردمان را به اينكه گوش نمىكنند و فرا نمىگيرند . مولوى در وصف حال اين طايفه گفته . بيت :\r\n گرچه ناصح را بود صد داعيه * پند را اذنى ببايد واعيه\r\nپس وصيّت كرد و تخم وعظ كاشت * چون زمين شوره بُد سودى نداشت \r\nو آنكه بدانند . . . چنانچه حكيم سنائى گفته است . بيت :\r\n قطب شير و صيد كردن كار او * باقيان اين خلق باقى خوار او \r\n64\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nحديقة الشيعه صفحه\r\nو در غير ايشان وجود ندارد\r\nمحمد غزالى ناصبى . . . 92\r\nاولى خواهد بود از ديگران 107\r\nكاشف الحق صفحه\r\nو غير ايشان اين دو صورت را دعوى مىكنند و گفته‌اند نظم :\r\n فرقست ميان ناله كز جان خيزد * يا آنكه بريسمانش بر خود بندد \r\n65\r\nو امام محمد غزّالى . . . 70\r\nاولى خواهد بود از ديگران در عالم وجود هنگام امارت چنانچه مولانا حسن كاشى رحمه اللّه در قصيده مىگويد .\r\nبيت :\r\n پيدا نبود از گِل آدم نشان هنوز * كايزد بعرش نام على آشكار كرد \r\n82\r\nو حكيم الهى حكيم سنائى در بيان آنكه دشمنى او كارى آسان نيست فرمود . بيت :\r\n على آزردن از عليمى نيست * بغى پروردن از حكيمى نيست\r\nآنكه بر مرتضى بُرون آيد * نزد عاقل حكيم چون آيد\r\nدور دورند در نهاد و سرشت * باغِبانش ز باغهاى بهشت \r\n\r\n","description":"","footnote":"","page_name":" 542 ","page_number":542},
  {"content":"\r\n\r\nحديقة الشيعه صفحه\r\n109\r\n111\r\n114\r\nاكمل از جميع كمالات 114\r\nمن و على هر دو از يك نور 124\r\nكاشف الحق صفحه\r\n جانب هر كه با على نه نكوست * هر كه گو باش ، من ندارم دوست\r\nهر كه چون خاك نيست بر در او * گر فرشته است خاك بر سر او \r\n84\r\n عالم او را گر امير المؤمنين خواند سزاست * آدم او را گر امام المتقين گويد سزاست \r\n85\r\nچنانچه حكيم الهى سنائى گويد :\r\n عاشقان جان و دل فدا كردند * ذكر او روز و شب غذا كردند\r\nسگ دون همّت استخوان جويد * پنجهء شير مغز جان جويد\r\nحسّ چه بيند مگر كه صورت مغز * مغز داند كه چيست آن را مغز \r\n88\r\nاكمل از جميع كمالات\r\n اى دل ارْ تو ثناى مرتضى گفتى * همه گفتى چو مصطفى گفتى \r\n88\r\nمن و على از يك نور واحد چنانچه حكيم سنائى گفته . بيت :\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nحديقة الشيعه صفحه\r\nو ايضا در مسند احمد حنبل . . . 125\r\nاز تنگناى عدم به فضاى وسيع وجود انتقال نمودند كاشف الحق صفحه\r\n هر دو يك قبله و خردشان دو * هر دو يك روح و كالبدشان دو\r\nهر دو دُرّ ز يك صدف بودند * هر دو پيرايهء شرف بودند\r\nدو رونده چو اختر و گردون * دو برادر چو موسى و هارون \r\n59\r\nمشرف به شرف خطاب حضرت عزّت جلّ ذكره شده‌اند پس بنا بر آنچه مذكور شد ملاحسن كاشى كه گفته .\r\nشعر :\r\n هر كجا در مجمع قرآن خدا را آيتست * از كمال لطف و رحمت خاصه در شأن شماست \r\nمبالغه نكرده و اغراقى نفرموده و ايضا در مسند احمد حنبل . . . 96\r\nاز تنگناى عدم به فضاى وسيع وجود انتقال نموده‌اند كه اهل عرفان بيان كرده‌اند كه در رقم ايجاد كه به قلم صنع بر ورق هستى نگاشته شده آن دو نور است و انتزاع انوار وجودات\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nحديقة الشيعه صفحه\r\nكاشف الحق صفحه\r\nهمه مخلوقات از آن شده در به دو آفرينش دوازده هزار سال مقام قرب الهى طى نموده پس به چهار قسم شده عرش و كرسى و حمله عرش و خزنه كرسى خلق شده و قسم چهارم دوازده هزار سال در مقام محبّت متوقف بوده پس به چهار قسم شده قلم و لوح و جنّت و . . .\r\nتصوّر يافته و قسم چهارم دوازده هزار در ساحت خوف توقّف داشته بعد از آن به چهار قسم شده ملائكه و آفتاب و ماه و كواكب به عرصه ظهور آمده و قسم چهارم دوازده هزار سال در مقام رجا بوده پس به چهار قسم شده مشكوة انوار عقول كامله و علوم شامله و عصمت و توفيق وجود يافته و قسم چهارم بعد از اقامت دوازده هزار سال در مقام حياء صد و بيست و چهار هزار قطره از آن متقاطر گشته هر قطره روح پيغمبرى\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nحديقة الشيعه صفحه\r\n127\r\nكاشف الحق صفحه\r\nشده و از ارواح ايشان نور اوليا و سعدا و شهدا و صلحا و اهل ايمان و ارباب اطاعت مخلع به خلعت وجود گرديد بعد از آن دوازده هزار حجاب آفريده جزو چهارم آن نور را در هر حجابى هزار سال موقوف داشته به عبوديت اشتغال نموده و آن حجب حجابهاى كرامت و سعادت و هيبت و رحمت و رأفت و علم و حلم و صبر و وقار و سكينه و صدق و رضا و يقين است و چون نور مذكور بر تختگاه ظهور تمكن يافت حق تعالى آن را در زمين تعبيه نموده انوار آن به مشرق و مغرب رسيد بنابراين ذرّات كاينات خواه انواع و خواه اشخاص از آن نور كه مظهر انوار موجودات است در چه ظهور يافته باشد . 98\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nحديقة الشيعه صفحه\r\nو خلافت غصبى او را ثمره به از اين نخواهد بود كه مردمان را به سوى دوزخ مىكشاند و ايشان را با خود به اسفل السافلين مىرساند . 130\r\n136\r\nچون به نزديك حصار رسيد . . . 139\r\n. . . از تصانيف شيخ روزبهان منقولست 144\r\nكاشف الحق صفحه\r\nو با وجود او امامت و رهنمايى به ديگرى نمىرسد و به قول كاشى رحمه اللّه كه\r\n رهنمايى كه جز على باشد * ره نمايد ولى بسوى سقر \r\nخلافت غصبى را ثمرهء به از اين نخواهد بود . 100\r\nچنانچه عزيزى گفته :\r\n على را قدر ، پيغمبر شناسد * كه هر كس خويش را بهتر شناسد \r\n105\r\nچنانچه حكيم سنائى گفته :\r\n كس نديدم برزم در پشتش * منهزم شرك از يك انگشتش\r\nخيبر از تيغ او خراب شده * سرِ آبش همه سراب شده \r\nچون به نزديك حصار رسيد . . . 107\r\n. . . از تصانيف شيخ روزبهان از بزرگان اهل كشف منقول است 110\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nحديقة الشيعه صفحه\r\nدر حجاب سحاب متوقف مىماند 146\r\nاين روايت دالّست بر آنكه ندا كننده جبرئيل باشد و جمع نمودن را منعى نيست شايد كه جبرئيل عليه السلام و رضوان هر دو ندا كرده باشند . 147\r\nكاشف الحق صفحه\r\nدر حجاب سحاب متوقف مىبود چنانچه سنائى گفته :\r\n از در كفر گل برآرنده * دَرِ دين را نگاه دارنده\r\nهر عدو را كه درفكند از پاى * در زمان مالكش ببرد از جاى\r\nوانكه را زد بضرب دين‌آراى * نام ( نار ) بر دستش و زننده خداى \r\n112\r\nو اين روايت دالّست بر آنكه ندا كننده جبرئيل باشد چنان كه سنائى گفته :\r\n آمد از سدره جبرئيل امين * لا فتى كرده مرو را تلقين \r\nملا حسن نيز در هفت بند اشاره نموده :\r\n آن زمان روح القدس گويد بمدحت آشكار * لا فتى الّا على لا سيف الّا ذو الفقار \r\nو منع جمعى هم نيست شايد رضوان و جبرئيل هر دو اين ندا كرده باشند . 113\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nحديقة الشيعه صفحه و صوفيه ميل و عشقش نام كرده‌اند و شيعه به غير از محبّت و شوقش نامى نمىگذارند و درين تسميه نيز متابعت خدا و رسول و ائمه مىنمايند و حركات افلاك و عبادت ملائكه و جنبش نفوس و شناسايى عقول و ثبات زمين و قيام مواليد و تحمّل امانت انسان و زندگى حيوان همه به محبّت است و از محبّت است .\r\nكاشف الحق صفحه و اهل ذوق و عرفان ميل و عشقش مىخوانند و حركات افلاك و عبادت ملايك و جنبش نفوس و شناسايى عقول و ثبات زمين و قيام مواليد و تحمّل امانت انسان و زندگى حيوان همه به محبّت است و از محبّت است :\r\n ز بام آسمان تا مركز خاك * اگر صد ره بيابى و هم ادراك\r\nفرود آييم يا بالا شتابيم * ز ميلش ذرّهء بيرون نيابيم \r\nو در حديث قدسى آمده كه حق تعالى فرموده : « لا يزال عبدى يتقرّب الى بالنوافل حتّى احبّه فاذا احببته كنت سمعه الّذى يسمع به و بصره الّذى يبصر به و يده الّتى يبطش بها و رجله الّتى يمشى عليها فبى يسمع و بى يبصر و بى يأخذ و بى يعطى و بى يقوم و بى يقعد فاذا سألنى اعطيته و اذا استعأذنى استعذته » يعنى\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nحديقة الشيعه صفحه\r\nكاشف الحق صفحه پيوسته بنده من نزديك مىشود به من به سبب كردن سنّتها تا به حدّى كه من او را دوست دارم پس چون او را دوست داشتم من گوش او و چشم او و دست او و پاى او مىشوم پس به من مىشنود و به من مىبيند و به من مىگيرد و به من مىدهد و ايستادن و نشستن به من مىشود يعنى كردهء او كردهء من است و گفتهء او گفتهء من است و چيزى كه خلاف رضاى من باشد از او به ظهور نمىآيد سپس هرگاه از من سؤال كند محرومش نمىكنم و از عطاى خودش بهره‌مندى مىدهم و اگر به من پناه آرد پناهش مىشوم و در امان خودش نگاه مىدارم و از اينجاست كه رسول اللّه صلى اللّه عليه و آله فرمود چون حق تعالى بنده را دوست دارد منادى او ندا مىكند كه حق تعالى فلانى را دوست مىدارد\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nحديقة الشيعه صفحه\r\nو در روايتى كه خوارزمى در كتاب مناقب نقل كرده . . . 152\r\nهرچه خواهى بكن و هر نامعقول كه دلت خواهد بگو\r\nكاشف الحق صفحه\r\nبايد كه آسمانيان و زمينيان او را دوست دارند چنانچه روايت كرده‌اند كه روزى بهلول به مجلس محمد بن سليمان عباس درآمده و با شخصى در امامت امير المؤمنين عليه السلام گفتگو نموده و چون بيرون رفت .\r\nمحمّد بن سليمان گفت « لا إله الا اللّه » رزق اللّه على بن ابى طالب « لبّ كلّ ذى لبّ » خداى تعالى در هرجا صاحب دليست دل او را نامزد محبّت ولاى على بن ابى طالب گردانيده است و در روايتى كه خوارزمى در مناقب نقل كرده . . . 116\r\nهرچه خواهى بكن و هر نامعقول كه دلت خواهد بگو و از جمعى كه در مجلس بهشت آيين پادشاه جمجاه يعنى صاحب قران ثانى ادام اللّه ايّام عدالته حاضر بوده‌اند شنيده شد كه شبى از شبها كه خاص و عام\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nحديقة الشيعه صفحه\r\nو صاحب كشف الغمّه از حافظ ابو نعيم . . . 155\r\nكاشف الحق صفحه\r\nو علما و زهّاد و اكابر و اهالى در پايه سرير سلطنت حاضر بودند يكى از علماى اهل سنّت اين حديث را نقل نمود و دو سه ديگر تصديق صحتش كردند يكى از ظرفا پيش آمده گفت اين حديث را تتمّهء هست ذكر نكردن آن را چه وجه باشد و چون پرسيدند كه تتمّه چيست گفت و معاوية مزبلها و پادشاه و حضّار خندها كرده و تبسّمها نموده صحّت و سقم اصل حديث هم بر همگان ظاهر شد و چون آن شخص از مقرّبان بود ناقلان حديث توجّه خاطر بندگان صاحبقران را به معاويه دانسته بودند متعرّض او نتوانستند شد و مجلس به همان گذشت و صاحب كشف الغمه از حافظ ابو نعيم . . . 118 و 119\r\nو فردوسى طوسى در شاهنامه از زبان رسول اللّه صلى اللّه عليه\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nحديقة الشيعه صفحه\r\nو خوارزمى در مناقب از ابى البخترى . . . 155\r\nمسليمه كذّاب را لايق مرتبه نبوّت و مسند پيغمبرى داند 156\r\nكاشف الحق صفحه\r\nو آله و سلّم به نظم آورده و گفته و تصديق به آن نمود :\r\n منم شهر علم و عليّم دراست * درست اين سخن قول پيغمبر است\r\nگواهى دهم كين سخن راز اوست * تو گويى دو گوشم در آواز اوست \r\nو خوارزمى در مناقب از ابى البخترى . . . 119\r\nمسليمه كذّاب را لايق مرتبه نبوّت و مسند پيغمبرى دانند چنانچه شاعر گفته است :\r\n امام نصّ خدا بايد و وصى رسول * نه آنكسى كه تواش نام مىبرى بگزاف\r\nيقين بدان كه سلونى نه چون اقيلونى است * چرا برون روى اى خواجه از در انصاف \r\n120\r\nو حكيم سنائى گفتگوى ايشان را در حديقه به نظم آورده :\r\n گفت عمّار بس همايونست * قاتل او بدانكه ملعونست\r\nاين زمان كشته شد چه چاره كنيم * دل در اين درد و رنج پاره كنيم \r\n\r\n","description":"","footnote":"","page_name":" 553 ","page_number":553},
  {"content":"\r\n\r\nحديقة الشيعه صفحه\r\nحديث ديگر در جمع بين الصحيحين و در سنن ترمذى . . . 159\r\nكاشف الحق صفحه\r\n همه تيغ و سِپَر بيفكندند * خودْ و مغفر ز سر بيفكندند\r\nعمروعاص اين حديث چون بشنيد * بجز از مكر هيچ چاره نديد\r\nگفت ظن شما خطاست چنين * اين همه گفت‌وگو چراست چنين\r\nآنكه صد ساله را به حرب آرد * بىشك او را بكشته انگارد\r\nپس على بود قاتل عمّار * نيست جاى ملامت و گفتار\r\nجمله راضى شدند و بشنيدند * رونق كار خود در آن ديدند \r\nحديث ديگر كه در جمع بين الصحاح و در سنن ترمذى . . . 121 و 122\r\nچنانچه خاقانى هم در تحفة العراقين گفته :\r\n چندانكه تراب بُو ترابست * آبستن نافهاى نابست\r\nجنّت رقمى ز رتبت اوست * تبّت اثرى ز تربت اوست \r\nو كاتبى در آن قصيده مشهوره مطلع را مزيّن به اين كنيت\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nحديقة الشيعه صفحه\r\nحديث ديگر آنكه علامه حلّى . . . 159\r\nو اين معنى را كه پاى آنحضرت . . . 161\r\nو امّا ثانى گذشتن . . . 162\r\nكاشف الحق صفحه\r\nساخته :\r\n اى دل سخن ز دست و دل بو تراب كن * آباد سازمِ كعبه و خيبر خراب كن \r\nحديث ديگر كه علامه حلّى . . . 122\r\nو معنى اين ابيات اعجمى به نظم آورده :\r\n گفتى مرا كه مدحى گوى اى رهى * كز آن بميرد آتش هر دل كه بىضياست\r\nاقدام چون كنم به مديح كسى كز او * در گمرهى فتاده گروهى كه او خداست\r\nبر كتف مصطفى يد قدرت نهاده حق * شام وصال و اين سخن از قول مصطفاست\r\nجايى كه حق بر آن يد قدرت نهاده است * از روى احترام بر آن پاى مرتضاست\r\nگفتم حديث راست ولى ميرد از حسد * هر خارجى كه بشنود از من حديث راست \r\nو اين معنى كه پاى آنحضرت 124\r\nچنانچه شاعرى فرموده :\r\n مرتضى آنكه شه مسند عالىنسب است * آفتابيست كه برج شرفش دوش نبى است \r\nو امّا ثانى گذشتن . . . 124\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nحديقة الشيعه صفحه\r\nديگر كسى تعظيم آنها نكرد 167\r\nو منافقان زمان آن حضرت . . .\r\nو ارباب سير نقل كرده‌اند . . . 171\r\nو از ام السلمه مرويست . . . 171 كاشف الحق صفحه\r\nديگر كسى تعظيم آنها نكرد و حكيم سنائى در حديقه گفت :\r\nذوالفقارى كه از بهشت خداى بفرستاده بود شرك زداى و مولوى رومى در غزلى مىگويد :\r\n حضرت شاهى كه بيك ذوالفقار * ران گران از تن عنتر گرفت\r\nتيغ على كوره و سندان نديد * نى از دست آهنگر گرفت \r\n127\r\nمطلقا مواخذه ننموده و بقول حكيم سنائى كه گفته :\r\n او ز خصمان سپر نيفكندى * حلم را كار بست يكچندى\r\nمحبّت شه مردان مجو ز بىپدرى * كه دست غير گرفته است پاى مادر او \r\nو منافقان زمان حضرت . . . 130\r\nحكيم سنائى فرموده :\r\n جانب هر كه با على نه نكوست * هر كه گو باش من ندارم دوست \r\nو ارباب سير نقل كرده‌اند . . . 131\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nحديقة الشيعه صفحه\r\nهرچند ظاهر است كه خواب را نجم كبرى ساخته است و مدعايش آنكه خود را از اهل بهشت وانمايد آخر به آن حديث خود قائلست كه پيغمبر خدا فرمود كه « من صافح عليا دخل الجنّه » و شافعى اگرچه مخالف است و دشمن ، بارى اعتراف دارد كه بنده و غلام امير المؤمنين عليه السلام است و به آن حضرت محبّت ورزيدن درجه‌ايست عليا و مرتبه‌ايست اسنى كه ادّعاى آن مىنمايد و به آن نازش دارد پس سرورى كه مخالفان به مناقب او اقرار دارند بعد از پيغمبر خدا به خلافت و امامت اولى خواهد بود از جمعى كه دوستان ايشان مثالب و معايب از ايشان وانمايند چنان كه بعد از اين مذكور خواهد شد ان شاء اللّه تعالى حديث ديگر آنكه در مسند احمد حنبل . . .\r\nكاشف الحق صفحه\r\nحديث ديگر احمد بن حنبل . . . 132\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nحديقة الشيعه صفحه و از اكابر اهل سنّت . . . 176\r\nو زمخشرى كه از معاندان اهل بيت است . . . 176\r\nاجابت كنم و به جانب دوست پرواز نمايم . . . 177\r\nكاشف الحق صفحه\r\nچنانچه گفته‌اند :\r\n گر پرسدت كسى كه على را نظير هست * با او بگو كه آب ببوى گلاب نيست\r\nدر نزد كبريا بجز از فخر انبيا * كس را مقام و مرتبه بُوتُراب نيست \r\nو از اكابر اهل سنّت . . . 133\r\nو ملا نظيرى در قصيدهء نيكو گفته است :\r\n نبى كه معجزه مه دو پيكر آورده * مثال نور خود و نور حيدر آورده\r\nخديجه نور نبى ديده در جبين وصى * بشادمانى داماد دختر آورده \r\nو زمخشرى كه او هم از معاندان اهل بيت است . . . 134\r\nو به موجب بيت :\r\n بيفشان بال و پر ز آميزش خاك * بپر تا گنبد ايوان افلاك \r\nاجابت كنم و به جانب دوست پرواز نمايم . . . 135\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nحديقة الشيعه صفحه\r\nمانند انتفاع آفتابست در روز ابر 178\r\nتا اينجا مجملى از كلام ابن ابى الحديد است امّا بايد دانست كه بعضى از سنّيان بنا بر آنكه خواسته‌اند كه صوفيه را صاحب مرتبه وا نمايند ايشان را از روى شاگردى و خدمت كارى به امامان ما منسوب ساخته‌اند و بعد از اين در محلش بيان خواهد شد كه سلسله صوفيه به ابو هاشم كوفى منتهى مىشوند و او تابع معاويه و به ظاهر جبرى و در باطن مانند معاويه ملحد و دهرى بود و جمعى از متأخرين شيعه گول سنّيان خورده‌اند و صوفيه را از اهل حق پنداشتند و ندانستند كه بر كاشف الحق صفحه\r\nمانند انتفاع به آفتاب است در روز ابر و گويا مولوى رومى به اين معنى اشاره نموده باشد در آن بيت كه مىگويد :\r\n در بشر روپوش كردست آفتاب * فهم كن اللّه اعلم بالصواب \r\n136\r\nتا اينجا مجملى از ابن ابى الحديد است\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nحديقة الشيعه صفحه\r\nفرض كه ايشان شاگردان و خادمان ائمه باشند خوبى ايشان از اين بيرون نمىآيد كه اگر از اين خوبى ايشان بيرون آيد لازم مىآيد كه اصناف معتزله و اشاعره و ابو حنيفه و مالك و شافعى و احمد حنبل و تابعان ايشان همه نيكان و رستگاران باشند زيرا كه نسبت شاگردى ايشان به امامان ما عليهم السلام ثابت است و يقين است كه جميع صحابه . . . 181 و 182\r\nمثل علم آدم است رجوع نمايد معنى تتمّه حديث . . . 183\r\nهر كه اعلم است بخلافت و امامت اولى است\r\nكاشف الحق صفحه\r\nو يقين است جميع صحابه . . . 138\r\nمثل علم آدم است رجوع نمايد چنانچه يكى از شعرا گفته :\r\n گرچه هست به صورت ترا پدر آدم * ولى كجا رسدش با تو لاف بابايى \r\nو معنى تتمّه حديث . . . 138\r\nهر كه اعلم است به خلافت و امامت اوليست و عارف معارف الهى شيخ عامر بصرى قدّس سرّه در قصيدهء ثانيه‌اش\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nحديقة الشيعه صفحه\r\nفضيلت دوم زهد است . . . 184\r\nكاشف الحق صفحه\r\nاشاره به اين معنى نموده و در بيان اعلميّت آن حضرت فرموده : لذلك قد قال النبىّ انا مدينة العلم فافهم ذابحسن كياسة و انّ عليّا بابها فاعرفنّه و هذا كلام مفصح بالخلافة يعنى از اين جهت كه علم اوّلين و آخرين نزد رسول خدا بوده و او به على عليه السلام همه را تعليم نموده و فرموده كه من مدينه علمم و على در آن است بدان شناس كه اين كلام مشعر به خلافت آن حضرت است و موضح اولوا الالباب حافظ چيزهاست كه به آن چيز نتوان رسيد الّا از در و بدر دور نباشد ( ورود نباشد ) مگر از در و هرگاه آن حضرت حافظ علوم و حكم رسول باشد و رسيدن به آن علوم ميسر نشود كسى را الّا به اين شخص و السّلم دوم زهد است . . . 139 140\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nحديقة الشيعه صفحه\r\nتنبانى پوشيده بسيار كوتاه . . . 186\r\nو اميد بازگشت نمانده است مرا به سوى تو 186\r\nو اين در نهايت اشكال است كاشف الحق صفحه\r\nكوتاهست كه در هند آن را چرنه گويند . . .\r\nچنانچه ملا جامى در نصيحت پسرش ، گفته :\r\n غرض از جامه رفع حرّ و بَرْد است * ندارد ميل زينت هر كه مرد است \r\n141\r\nو اميد بازگشت نمانده است مرا بسوى تو و شاه طاهر ركنى اين معنى را در آن قصيده مشهوره‌اش به اين نحو ادا نموده كه :\r\n بيوه دهر چو اهليّت تزويج نداشت * باينا منعقدا طلّقها ثمّ ترك \r\n141\r\nو اين در نهايت اشكال است لهذا يكى از عرفا فرموده :\r\n گر نماز آن بود كه كرد آن مرد * هيچ كس در جهان نماز نكرد \r\nچه آن حضرت در وقت نماز تا به حدّى مستغرق ذات الهى مىشد و به نحوى متوجّه جناب احديّت مىگشت و چنان از\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nحديقة الشيعه صفحه\r\nو از جمله عبادتهاى آن حضرت . . . 187\r\nكاشف الحق صفحه\r\nما سوى اللّه غافل و ذاهل بود كه پيكان از بدن مباركش بيرون مىكشيدند و خبردار نمىبود و مخالف و موالف همه اين حكايت را نقل كرده‌اند و ملا جامى در تحفه به نظم آورده :\r\n شير خدا شاه ولايت على * صيقلى شرك خفى و جلى\r\nروز احد چون صف هيجا گرفت * تير مخالف به تنش جا گرفت \r\nچون مىدانستند كه از براى برآوردن پيكان آزار بسيار مىيابد صبر نمودند تا چون مشغول به نماز شد آن موضع را شكافته پيكان را برآورده دوختند و چون از نماز فارغ شد ديد كه جاى نماز لكهاى خون دارد پرسيد كه اين خونها چيست و چون صورت حال باز گفتند قسم خورد و گفت :\r\n كز الَم تيغ ندارم خبر * گرچه ز مَنْ نيست خبردارتر \r\nو از جمله عبادتهاى آن حضرت . . . 142\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nحديقة الشيعه صفحه\r\nهيچ كس نداشت 187\r\nآنكه اميد نجات به خود نداشتند 189\r\nكاشف الحق صفحه\r\nهيچ كس نداشت چنان كه گفته‌اند :\r\n محنت قرب ز بُعْد افزونست * جگر از هيبت قربم خونست \r\n142\r\nديگر اميد نجات نداشتند و چنانچه گفته است :\r\n بسر دست بردن كه برخاستى * به خود بنگرستى كه برپاستى 144 \r\nآنجا كشته شد و به جهنّم رفت و در همان كتاب نقل كرده كه آن حضرت در وقت رحيل فرزندان خود را جمع نمود دوازده پسر بودند گفت حق تعالى دوست دارد كه من سنّت يعقوب نبى به فعل آورم كه او در حالت رحلت گفت به فرزندان خود كه دوازده بودند كه من وصيت مىكنم شما را به يوسف اطاعت امر او نماييد و از فرمان او بدر مرويد و من هم شما را وصيّت مىنمايم به\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nحديقة الشيعه صفحه و ابن طلحه . . . ( 192 ) چنان گريخته مىرفتند كه رو به پس نمىكردند\r\nكاشف الحق صفحه\r\nحسن و حسين ، بشنويد وصيت مرا و اطاعت نماييد اين هر دو را پس يكى از پسران كه عبد اللّه نام داشت گفت با وجود محمّد حنفيه ؟ پس حضرت به او ، گفت در حضور من و در حيات من جرأت مىنمايى و خلاف قول من مىگويى گويا مىبينم كه تو را در خيمه كشته‌اند و هيچ‌كس نمىداند كشندهء تو كيست و چون زمان مختار ثقفى شد به نزد مصعب ابن زبير رفت و سردارى لشكر او را گرفت كه با لشكر مختار محاربه نمايد و در اثناى راه شبى در خيمهء خود كشته شد و چون صبح ديدند كه برنمىآيد كشته‌اش يافتند و هيچ كس ندانست كه قاتل او كيست و ابن طلحه . . . 146\r\nچنان گريخته مىرفتند كه رو به پس نمىكردند و يكى از معاندين از روى استبعاد گفته كه چون\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nحديقة الشيعه صفحه\r\nكاشف الحق صفحه\r\nنسبت عايده عاين بودن و چشم كردن به ابى بكر توان كرد و حال آنكه او در آن روز ، شيخ مهاجرين و صاحب رايت بود چرا اصحاب خود را چشم زند و مير نور اللّه رحمه اللّه در « احقاق » جواب داده كه مخفى نيست اينكه رسيدن چشم متفرع برين قسم تعجبات مىشود و اين امرى نيست اختيارى كه صاحبش خود را از آن دور دارد و پيرى و جوانى درين دخلى ندارد كه گويى شيخ مهاجرين بود و اصحاب خود را چون چشم زند و بالجمله چشم زدن از تنگ حوصلگى و دنائت طبيعت منبع آن است و ابو بكر خالى از آن نبود و با آنكه از قبيله تميم بود و آن قبيله از اراذل قبايل قريشى بودند در جاهليت گاهى معلّم طفلان و گاهى خياط بود و پدرش ابى قحافه اوّل قمرى و امثال آن شكار مىكرد و معاش\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nحديقة الشيعه صفحه\r\nفضيلت دهم نسبت شريف آن حضرت . . . 200\r\nكاشف الحق صفحه\r\nمىگذرانيد و چون كور شد از ابن جزعان اجرت مىگرفت و ندا مىكرد هر كه گرسنه باشد بر مائده او حاضر شود و لهذا چون خبر خلافت او به پدرش رسيد استبعاد نمود گفت خدايا تو بلندان را پست مىكنى و پستان را بلند مىگردانى و چون وجه پرسيد كه به چه تقرب تو را خليفه نمودند ؟\r\nابو بكر گفت به جهت كبر سن و پيرى گفت پس مرا بايستى خليفه مىكردند كه از تو اسنّم و اين حسن ظنّى كه تو به ابى بكر دارى كه شيخ مهاجرين است فايده نمىدهد شيطان هم معلّم ملكوت بود و بلعم باعور صاحب و رفيق موسى عمده عاقبت خير است هركرا باشد و السّلم . دهم در نسب شريف آن حضرت . . . 151 152\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nحديقة الشيعه صفحه\r\nو احمد غزالى مانند برادرش محمد غزالى كه از بزرگان صوفيه و از مريدان خاص با اخلاص شيطان است مكرّر شيطان را بر سر منبر سيد الموحّدين مىگفتند و مشهور است كه بر سر منبر مىگفته كه هر كه توحيد را از شيطان ياد نگيرد زنديق است و در تصانيف اهل سنّت مذكور است . . . 202\r\n. . . صديقك انّ الرأى عنك لعازب 202\r\nبا او برابر ممكن نيست كاشف الحق صفحه\r\nو در تصانيف اهل سنّت مذكور است 153\r\n. . . صديقك انّ الرّأى عنك لغارب\r\n دوست دارى دشمنم را وانگهى گويى كه من * دوست مىدارم ترا اين دوستى از عقل نيست \r\nديگرى گفته :\r\n دشمنم را دوست مىدارى و مىگويى كه من * دوست مىدارم ترا اين دوستى نايد به كار \r\n153\r\nبا او برابرى ممكن نيست و به قول آنكه گفته است :\r\n او برتر از آنكه عقل گويد * بالاتر از آنكه روح جويد \r\n\r\n","description":"","footnote":"","page_name":" 568 ","page_number":568},
  {"content":"\r\n\r\nحديقة الشيعه صفحه\r\nپس تقديم غير بر او . . . 205\r\nكاشف الحق صفحه\r\nآن از مثل و مانند برى است چنانچه ملا محتشم كاشى گفته است :\r\nحجة اللّه على الخلق على متعال كه در آينه شك شد بخداى مدرك پس تقديم غير برو . . . 155\r\nو مير نور اللّه رحمه اللّه درين مقام افاده نموده كه قول ابو بكر صريح است در آنكه احتمال بطلان خلافتش نزد او قايم شده و با آنكه بىاستحقاق بوده كه ناگهان شده بعد آن مىفرمايد كه انصارى دعوى خلافت نمىكرده بلكه التماس امارت يكى از قوم و قبيله خود داشتند و مىگفتند منّا امير و منكم امير پس شك او درين كه آيا انصار را حقى در خلافت بود يا نه بىمعنى است و گمان دارم كه اظهار شكّى كه در حق انصار كرد به جهت آن است كه در خيال مردمان اندازد تا جزم خلق بشود كه اهل بيت\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nحديقة الشيعه صفحه\r\nسيّم آنكه در وقت مردن . . . 251\r\nسيزدهم از مطاعن ( ابو بكر ) اينكه از حسن بصرى كه از محبت او خالى نبود . . . 261\r\nاكان ثواب النكث احياء نفسه و كان ثواب الكفر تزويجه البكر يعنى به جزاى مرتد شدن او را زنده گذاشتى و بجاى كافر شدن « بكر » را به او حباله نمودى . . . 262\r\nو غزالى ناصبى گفته . . . 268\r\nچنانچه قطب الدين انصارى شيرازى شافعى . . . 268\r\nكاشف الحق صفحه\r\nرا درين حقّى نيست و هيچ تعلّقى به ايشان ندارد و چيزى كه مانده و شكى در آن هست انصارند كه آيا حقى دارند يا نه و حقّا كه مير درست فهميده و از شيطنت او هيچ دور نيست كه اين فكر كرده باشد و از جمله مطاعن او اينكه در وقت مردن . . . 186 187\r\nو از مطاعن او ( ابو بكر ) اينكه از حسن بصرى كه در محبّت او غالى بود . . . 193\r\n اكانَ ثواب النكث احياء نفسه * و كان ثواب الكفر تزويجه البكر \r\nزنده گذاشتى و به جزاى كافر گشتن خواهر « بكر » را به او حباله نمودى . . . 194\r\nو غزالى مىگويد . . . 197\r\nچنانچه فاضل عارف قطب الدين انصارى شافعى شيرازى . . . 198\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nحديقة الشيعه صفحه\r\nنه آنكه عثمان را مستحق معاونت دانسته باشند\r\nكاشف الحق صفحه\r\nنه آنكه عثمان را مستحق معاونت دانسته باشد و مشهور است كه در زمان سلطنت صاحب قران امير تيمور گوركان متعصّبان ماوراء النّهر محضرى كرده بودند كه بر هر مسلمان واجب است كه بغض على اگرچه به مقدار دانهء جويست در دل داشته باشد چرا كه فتوى به كشتن عثمان داده بود و از امير تيمور توقّع داشتند كه فرمان داده در ممالكش رواج بدهد و امير تيمور چون مريد و معتقد شيخ زين الدّين ابى بكر تايبادى بود فرمود تا پير من درين كاغذ خط ننهد من حكم خواهم كرد و آن محضر را به خدمت آن عارف ربّانى فرستادند و منقول است كه در حالى كه كاغذ به نظر او درآمد دست در گل داشت و به تعمير خانقاه مشغول بود بىآنكه دست را بشويد ، به خاك دست مبارك را پاك كرده\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nحديقة الشيعه صفحه\r\nشانزدهم از جمله مطاعن او آنكه غايب شد . . . 303\r\nاز رسيدن و ديدن جعفر طيّار و در جزء اوّل اين كتاب گزارش يافت كه عقيل . . . 313\r\nرنج بيهوده در نماز كردن و روزه گرفتن نبرند\r\nو از جمله آنچه . . . 316\r\nكاشف الحق صفحه\r\nبر پشت محضر نوشت كه واى بر آن عثمان كه مرتضى على به قتل او فتوى داده باشد و امير تيمور متنبّه شده آن متعصّبان را تنبيه بليغ نموده آن صحبت بهم گذاشت و از جمله مطاعن او غايب شدن اوست . . . 221\r\nاز رسيدن و ديدن جعفر كه عقيل . . . 228\r\nرنج بيهوده در نماز و روزه نبرند كه :\r\n به حق خالق هفت آسمان و هفت زمين * به حق كعبه و اركان و مشعر و عرفات\r\nكه بىولايت آل رسول نيست قبول * نماز و روزه و حج و جهاد و خمس و زكات \r\nو از جمله آنچه 260\r\nاين معنى از ايشان غايت تغافل و تجاهل است و مير نور اللّه رحمه اللّه در مجالس المؤمنين\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nحديقة الشيعه صفحه\r\nو اين آخر كلام « حافظ ابرو » است و گويا از اين جهت كه او با مرتضى على عليه السلام . . . 333\r\nاز رحمت الهى نصيب مباد كاشف الحق صفحه\r\nفرموده كه معاويه و امثال او رتبه اجتهاد كه استنباط و استخراج فروع از اصول نبود و مقاتله ايشان نه از روى اجتهاد بلكه از غايت مكابره و عناد بوده و بر تقدير تسليم اجتهاد و خطاى در آن گوييم خطاى ايشان نه تنها در فرع است بلكه در اصل ايشان نيز خطاست نشنيده كه يكى از اكابر گفته :\r\n هر سگى كز روبهى با شير يزدان پنجه زد * گر همه آهوى تاتار است در اصلش خطاست \r\nتا اينجا كلام مير مرحوم است و از اين جهت كه او با مرتضى على عليه السلام . . . 242\r\nاز رحمت الهى نصيب مباد و حكيم سنائى در آنكه اينها همه مستحق لعنت‌اند گفته :\r\n دوستدار پسر هند مگر آگه نيست * كه ازو و سه تن او به پيمبر چه رسيد\r\nپدر او لب و دندان پيمبر بشكست * مادر او جگر عم پيمبر بمكيد \r\n\r\n","description":"","footnote":"","page_name":" 573 ","page_number":573},
  {"content":"\r\n\r\nحديقة الشيعه صفحه\r\nو بيهقى ايضا روايت كرده . . . 342\r\nو اگر معاويه كاتب وحى مىبود . . . 343\r\nيكى جد و يكى فلان و ديگرى به همان كاشف الحق صفحه\r\n او بناحق حق داماد پيمبر بستد * پسر او سر فرزند پيمبر ببريد\r\nبر چنين قوم ، تو لعنت نكنى شرمت باد * لَعَن اللَّهُ يزيد و عَلى آلِ يزيد \r\nو هم بيهقى روايت نموده . . . 248\r\nآن مرتبه نداشت كه كسى او را كاتب وحى نمايد و اشاره به كتابت او نموده حكيم سنائى مىگويد :\r\n پسر هند اگرچه خال منست * دوستى ويم بكارى نيست\r\nور نوشت او خطى ز بهر رسول * بخطش نيز افتخارى نيست\r\nدر مقامى كه شير مردانند * به خط و خال اعتبارى نيست \r\nو اگر معاويه كاتب وحى مىبود . . . 249\r\nيكى جد و يكى فلان و ديگرى به همان چنانچه حكيم سنائى در حديقه گفته :\r\n آنكه مرد دَها و تلبيس است * آن نه خال و نه عم كه ابليس است \r\n\r\n","description":"","footnote":"","page_name":" 574 ","page_number":574},
  {"content":"\r\n\r\nحديقة الشيعه صفحه\r\nبلى كارى كه از معاويه بظهور آمد . . . 351\r\nاز شرع و دين بيگانه بودند الّا معاويه پسر يزيد و عمر بن عبد العزيز و اكثر ملحدان مانند ابو هاشم كوفى و غير او در زمان ايشان وضع مذاهب باطله نمودند و مسلمانى را گريزگاه كاشف الحق صفحه\r\n خال ما داد بهر دنيا را * ز هر مر نور چشم زهرا را\r\nهركرا خال ازين شمار بود * مَروِ را با على چكار بود\r\nگر همين خال بايدت ناچار * پور بوبكر را بخال انگار\r\nعايشه بهتر است خواهر او * خال ما به بود برادر او \r\nبعد از آن تمام زنان را مىشمارد و مىگويد :\r\n اين همه جفت مصطفى بودند * جملگى مادران ما بودند\r\nچون فتادى بدخت بوسفيان * كه ازو گشت خاندان ويران \r\nبلى كارى كه از معاويه بظهور آمده . . . 254\r\nاز شرع و دين بيگانه بودند\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nحديقة الشيعه صفحه\r\nخود مىساختند و اين طريقه در زمان خلفاى بنى عبّاس نيز مستمر گرديد و بعد از آن تا به اين زمان استمرار يافته چنان كه در بيشتر اهل عصر به غير از نام از مسلمانى چيزى نمىتوان يافت و ايضا عبد اللّه عباس نقل مىكند . . . 355\r\nبه دوزخ راضى توان شد چون كتابت او به معاويه . . .\r\nكر شده بود 358 358\r\n. . . فاصنع ما شئت كاشف الحق صفحه\r\nعبد اللّه عباس نقل مىكند . . . 257\r\nبه دوزخ راضى توان شد :\r\n برو اين بند بر مرغ دگر نِه * كه عنقا را بلند است آشيانه \r\nو چون كتاب او به معاويه . . .\r\nبه عسل در بماند پاى مگس . . . 259\r\nكر شده بود :\r\n با سيه‌دل چه سود گفتن وعظ * نرود ميخ آهنين در سنگ \r\n. . .\r\n ترسم نرسى به كعبه اى اعرابى * كين ره كه تو مىروى به تركستانست \r\n259\r\n. . . فاصنع ما شئت چنانچه حكيم سنائى در باب زهر دادن امام\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nحديقة الشيعه صفحه\r\n360\r\nتا آنكه به همّت توجه پادشاهان صفويه زاد اللّه شوكتهم و اجلالهم 363\r\nشيعه به جهت آنكه امّا سنى . . . 368\r\nتا اينجا كلام ابن ابى الحديد است كاشف الحق صفحه\r\nحسن عليه السلام و كشتن يزيد عليه اللعنة ، امام حسين عليه السلام را ، گفته است :\r\n هيچ ناورده در ره بيداد * مصطفى را و مرتضى را ياد\r\nره آزرم و شرم بربسته * عهد و پيمان شرع بشكسته\r\nهر كه راضى شود بكرده زشت * نزد آن كس چه دوزخ چه بهشت\r\nآدمى چون بداشت دست از صيت * هر چه خواهى بكن فَاصْنَعْ شِئْت \r\n260\r\nتا آنكه به همّت و توجّه پادشاهان صفويه و قطبشاهيه زاد اللّه شوكتهم و اجلالهم 263\r\nاما شيعه به جهت آنكه مىگويند :\r\n محبّت شه مردان مجوز بىپدرى * كه دست غير گرفتست پاى مادر او \r\nاما سنّى . . . 266\r\nتا اينجا كلام ابن ابى الحديد است . بيت\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nحديقة الشيعه صفحه\r\n370\r\nصاحب كتاب بستان الكرام ذكر كرده . . . 393\r\nمن آن ستاره را سى هزار بار ديده‌ام و از اين جهت آن حضرت . . . 393\r\nرسول يافت و چنانچه رد شمس به جهت اداى نماز سليمان واقع شد از براى على عليه السلام نيز دو مرتبه رد شمس شد . 445\r\nكاشف الحق صفحه\r\n هر كه را هست با على كينه * در سخن حاجت درازى نيست\r\nپدرش هست كافرى كيشش * دامن مادرش نمازى نيست \r\n267\r\nسلطان الحكما خواجه نصير الدّين محمد طوسى در كتاب بستان الكرام ذكر كرده . . . 284\r\nمن او را سى هزار بار ديده‌ام و ملا حسن كاشى رحمه اللّه اشاره به اين تعليم و تعلّم نموده است كه گفته :\r\n پير مكتب خانهء ابداع يعنى جبرئيل * با همه ذهن و ذكا طفل دبستان شماست \r\nو از اين جهت آن حضرت . . . 284\r\nرسول يافت به لطف و چنانچه رد شمس به جهت اداى نماز سليمان عليه السلام واقع شد از براى على عليه السلام نيز به ظهور رسيد 320\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nحديقة الشيعه صفحه\r\nدر خانه كعبه شده 445\r\nقبل ازين مذكور گشته در اوايل فصل پنجم اين جزء ثانى از اين مختصر و آن دليل بر افضليت آن حضرت بر جميع پيغمبران پيشين مذكور شده و به غير از اين دليل افضليت آن جناب بر برگزيدگان حضرت رب الارباب بسيار است و اينكه در بعضى از خصال با ايشان مساوى باشد منافات با افضليت ندارد و غرض از اين چند كلمه نقل قول بعضى از علما بود و اظهار مساوات آن حضرت با انبيا زيرا كه مرتبه آن جناب ارفع است از اثبات اين مدّعا و از آن جمله . . . 447\r\nبه قدر امكان نظما و نثرا در نشر محامد او مىكوشند كاشف الحق صفحه\r\nدر خانه كعبه شده و شاعرى گفته :\r\n طواف خانه كعبه از آن شد بر همه واجب * كه آنجا در وجود آمد على بن ابى طالب \r\n321\r\nو از آن جمله . . . 332\r\nبه قدر امكان نظما و نثرا در نشر محاسن آن حضرت مىكوشند\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nحديقة الشيعه صفحه\r\nكاشف الحق صفحه\r\nچنانچه قاضى مير حسين ميبدى سنّى كه در شرح ديوان مرتضوى مدّاحى را باقصى الغايه رسانيد يك رباعى او در مدح حضرت امير عليه السلام اين است :\r\n از مهر على كسى كه يابد عرفان * نامش همه دم نقش كند بر دل و جان\r\nاين نكتهء طرفه‌بين كه ارباب كمال * يا بند ز بيّنات نامش ، ايمان \r\nو ملّا جلال دوانى كه اگر چه مير نور اللّه در كتاب مستطاب مجالس المؤمنين دست و پاى بسيار زده كه او را در حزب مؤمنان داخل كند امّا به ظاهر سنّى حنفى مذهب است اين رباعى در مدح آن حضرت بر زبانش آمده كه :\r\n خورشيد كمال است نبى ، ماه على * اسلام محمّد است و ايمان على\r\nگر بيّنه‌اى برين سخن مىطلبى * بنگر كه ز بينات اسماست جلى \r\nو در رباعى ديگر چون تخلّصش\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nحديقة الشيعه صفحه\r\nو صاحب فصول المهمّه . . . 451\r\n451\r\nدر ميدان طلبكارى نهاد به آرزوى اينكه در سلك مدّاحان . . . 451\r\nكاشف الحق صفحه\r\nفانى بوده آورده :\r\n فانى الف است احد ازو جوى مدد * و آنگه بشمار بيّناتش بعدد\r\nبنگر كه عليست فالعلى سرّ اللّه * اذ قال اللّه قل هو اللّه احد \r\nو صاحب فصول مهمّه . . . 325\r\nو الفضل ما شهدت به الأعداء اگرچه مكرّر است مكرّر نمىشود . 325\r\nدر آن ميدان نهاده بود و مولانا جامى در كتاب يوسف و زليخا قصه او را به نظم آورده :\r\n چو يوسف شد به خوبى گرم بازار * شدندش مصريان يكسر خريدار\r\nبهر چيزى كه هر كس دست‌رس داشت * در آن بازار بيع او ، هوس داشت\r\nشنيدم كز غمش زالى برآشفت * تنيده ريسمانى چند و مىگفت\r\nهمين بس گرچه من كاسِد قُماشم * كه در سلك خريدارانش باشم \r\nبه آرزوى اينكه در سلك مداحان . . . 325\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nحديقة الشيعه صفحه\r\nاگر كسى خواهد تمام بنويسد بنابرين از حالات . . . 472\r\nاوّل بايد دانست چنان كه در اوّل اين اوراق كه جزء ثانى است از اين كتاب . . . 472\r\nو السلام على من اتبع الهدى و بعضى از آن دلايل را كه فقير از كتاب « نصوص » نقل نموده و در رساله ذكر كرده بعد از اين درين مختصر ايراد مىنمايد و زبان خامه را به ترجمهء برخى از آن مىگشايد و اگر كسى گويد . . . 479\r\n. . . واقع شده 480\r\nكاشف الحق صفحه\r\nاگر كسى خواهد كه بنويسد به قول ملّاى روم كه گفته :\r\n گر بگويم وصف او بيحد شود * مثنوى هفتاد من كاغذ شود \r\nاين كتاب هفتاد برابر اين خواهد شد بنابراين از حالات . . . 341\r\nاوّلا بايد دانست كه چنانچه در اوّل كتاب سبق ذكر يافت . . . 341\r\nو السلام على من اتبع الهدى و اگر كسى گويد . . . 346\r\n. . . واقع شده\r\n امامى كه روبند خاك درش را * خلايق به مژگان ملايك بشهپر \r\n347\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nحديقة الشيعه صفحه\r\nشيعه به جهت آنكه اما سنّى . . . 368\r\nدوازدهم صلوات اللّه عليه و عليهم اجمعين واقع شد و اگر چه دلايل عقليه و نقليه بر امامت ائمه اثنى عشر ، علماى شيعه را بسيار است و اين كتاب گنجايش تمام آن ندارد اما به موجب وعده‌اى كه نموده چند حديثى كه در رساله از كتاب نصوص نقل كرده شده در اينجا ذكر مىنمايد . . .\r\nامام اوّل كه حضرت امير المؤمنين . . . 480 تا 487\r\nبه بهشت داخل مىسازند كاشف الحق صفحه\r\nاما شيعه به جهت آنكه مىگويند :\r\n محبّت شه مردان مجو ز بىپدرى * كه دست غير گرفته است پاى مادر او \r\nاما سنّى . . . 266\r\nدوازدهم خلف الحجه و صاحب الزمان صلوات اللّه و سلامه عليه و عليهم اجمعين واقع شد .\r\nيادآورى :\r\nدر اينجا چند حديث راجع به امامت در هفت صفحه در حديقة الشيعه هست كه در كاشف الحق نيست .\r\nو امام اوّل كه امير المؤمنين . . . 347\r\nبه بهشت مىبرند :\r\n آن را كه به كربلا گذار است * با آتش دوزخش چكار است \r\nو ديگر گفته :\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nحديقة الشيعه صفحه\r\nو در كشف الغمه روايت . . . 498\r\n. . . مادر مىباشد و مشهور است . . . 499\r\nبدان مرتبه عظيم رسانيد كاشف الحق صفحه\r\n آسوده كربلا به هر فعل كه هست * گر خاك شود نمىشود قدرش پست\r\nبرمىدارند و سبحه‌اش مىسازند * مىگردانند از شرف دست بدست \r\nو در كشف الغمه روايت . . . 356\r\n. . . مادر مىباشد و مردن و كشته شدن چندان مشتاق بودند كه به آرزو از حق تعالى مىطلبيدند :\r\n عاشقان جام وصال آنگه كشند * كه بدست خويش خوبانشان كُشند \r\nمولوى رومى مىگويد :\r\n مرگ اگر مرد است گو نزد من آى * تا در آغوشش بگيرم تنگ تنگ\r\nمن ازو عمرى بيابم جاودان * او ز من دلقى بگيرد رنگ رنگ \r\n357\r\nبه آن مرتبه عظمى رسانيد و بموجب حديث قدسى كه من طلبنى وجدنى و من وجدنى عرفنى و من عرفنى عشقنى و من عشقنى عشقته و من\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nحديقة الشيعه صفحه\r\nكاشف الحق صفحه\r\nعشقته قتلته و من قتلته فعلىّ ديته و من علىّ ديته فانا ديته ؛\r\nيعنى هر كه مرا طلب كند مىيابد و هر كه مرا يافت به من شناسا مىشود و هر كه مرا شناخت عاشق من مىشود و هر كه عاشق شد مرا ، من نيز عاشق او مىشوم و هر كه من عاشقش شدم مىكشم و هركرا من كشته باشم ديت او بر منست و هر كه ديت او بر من باشد من خود ديت و خون‌بهاى او مىشوم .\r\nآن حضرت جميع اين مراتب را طى نموده به خونبهاى خود رسيد ، به قول ملا محب على سندى كه گفته :\r\n عشق را خانه‌ايست بر سرِ دار * نه درش بسته نه كسى را بار \r\nو به قول حكيم سنائى كه در قصيده فرمود :\r\n بر سر دست عشقبازانند * ملك الموت كشته در منقار \r\nو در حديقه مىگويد :\r\n عاشقان در دمى دو عيد كنند * عنكبوتان مگس قديد كنند \r\n\r\n","description":"","footnote":"","page_name":" 585 ","page_number":585},
  {"content":"\r\n\r\nحديقة الشيعه صفحه\r\nكاشف الحق صفحه\r\nهر كسى را از محبّت خبر نيست و در نظر بوالهوسان دنياپرست اين نحو كشتن و كشته شدن بد به گوش مىخورد .\r\n اين جان عاريت كه بحافظ سپرده دوست * روزى رخش ببينم و تسليم وى كنم \r\nو از كشتن آنقدر فرقست كه سر مبارك امام حسين عليه السلام تا روزى كه بدن شريف ملحق گشت چندين يهود و نصارى را به موجب آنكه در تواريخ و سير مضبوط است به شرف اسلام مشرّف گشتند و چون سر نحس ، نحس بن زياد را به دار الاماره آوردند و بر زمين گذاشتند مارى پيدا شده مردمان ديدند كه به تعجيل مىآيد راهش دادند آمده و به منخر آن لعين رفته بعد از ساعتى برآمده رفت و بعد از لمحه‌اى برگشت و باز مكثى نموده برآمد و بار سيّم نيز به دستور آمده دمى آنجا قرار گرفت و هر زهرى كه\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nحديقة الشيعه صفحه\r\nو در اخبار آمده كه هيچ يك از آن ملاعين . . . 501\r\nو اينكه محمّد مذكور در واقعه كربلا همراه نبود و از خدمت امام تقاعد نمود جهتش آن بود كه در آن وقت كه امام حسين عليه السلام به جانب كوفه توجه مىفرمود او بيمار بود آن كوفت مانع همراهى شد كاشف الحق صفحه\r\nاستاد ازل درو تعبيه كرده بود كار فرموده به وطن خود مراجعت نمود تا عبرت اولو الابصار گردد و در اخبار آمده كه هيچيك از آن ملاعين . . . 358\r\nو اينكه در واقعهء كربلا همراه نبود و از خدمت امام عليه السلام تقاعد نمود وجهش آن بود كه در آن وقت به درد دست گرفتار بود و دستش شمشير نمىگرفت چه روزى در مجلس عبد اللّه زبير زرهى بلند قامت آورده بودند دامن زره آنقدر كه زياد بود گرفته چون كرباس از هم جدا كرد و زنى و مردى عاين - كه حق تعالى همه دوستان را از شرّ چنان چشم در پناه خود دارد - او را به چشم زدند و دستهايش را مرضى عارض شد كه خون و چرك از آن مىرفت و آزار تمام داشت و بعضى گويند زره امير المؤمنين\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nحديقة الشيعه صفحه\r\nآن كوفت مانع همراهى شد . . . 503\r\nاز آن كفار فجار كشيد كاشف الحق صفحه\r\nعليه السلام بود و آن حضرت محمد را امر نمود كه قدرى از دامن آن زره را جدا سازد و محمد يك دست را بر دامن زره و دست ديگر را بر محلّ فصل نهاده آن را از هم جدا ساخت و عبد اللّه زبير چون قوتى داشت و طاقت شنيدن و ديدن زياده از مرتبهء خود نداشت از حسد آزرده شده از چشم او بدست آن حضرت رسيد و بهر تقدير مانع همراهى از امام شد . . . 360\r\nاز آن كفار فجار كشيد از آن جمله در وقتى كه سر خليفهء ملاعين كبار ، ابن زياد بدكردار ، با صدهزار پياده و سوار ، به قصد مقاتله با مختار ، متوجّه كوفه شد ابراهيم نامدار با بيست هزار از مردان شير شكار ، قريب بغروبى سر راه بر آن غدّار گرفته لشكر را در كمينگاه داشته خود\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nحديقة الشيعه صفحه\r\nكاشف الحق صفحه\r\nبر گذرگاه آن پليد قرار گرفته هر چند چوبكيان و خدمه ، او را منع نمودند كه امير مىرسد از راه به كنارى رو ، ممنوع نشده مىگفت مرا به امير حاجتست تا آنكه هودج آن لعين رسيده ابراهيم بانك برآورد كه يا امير حاجتى دارم و چون عبيد اللّه ملعون سر از هودج برآورد ابراهيم چون اجل ناگهان گريبانش را گرفته به زير كشيده دست و گردنش بسته به خادمان سپرده فرياد يا ثارات الحسين برآورده لشكرش از يك كمين برآمده هشتاد تن از خويشان و نزديكان ابن زياد را گرفته و بسته به تيغ يمانى پردلان متوسل به دودمان ولايت سرافشانى آغاز كرده معتكفان غرفه‌هاى افلاك را در آن شب به نظارهء آن دلاوران سرها از دريچه‌هاى آسمان برآورده تا صبح صداى بگير و بدار به فلك\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nحديقة الشيعه صفحه\r\nكاشف الحق صفحه\r\nدوّار مىرسانيدند و چون آفتاب عالمتاب به نور وجود خود عالم را روشنى داد چهل هزار و به روايتى هفتاد هزار از آن ملاعين را به جهنّم فرستاده بودند و بقية السيف بعضى مجروح و بيجان و پاره‌اى به حال سگان در آن صحرا سرگردان و بعضى از گرسنگى و تشنگى و جمعى از واهمه و سراسيمگى بيماران پيوسته قليلى از آن كثير به هزار مشقّت خود را به دمشق رسانيده مشتاق ( مشتلق - خ ل ) فتح رسانيدند و ابراهيم چون از جنگ فارغ شد با فتح و فيروزى متوجه خيمه‌گاه شد ابن زياد و يارانش را طلبيده بر كرسى نشسته فرمود كه آتشى افروختند و خنجر غضب از نيام انتقام كشيده عضو عضو آن مردود را جدا نموده بر آتشى انداخته هنوز خون مىچكيد كه به\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nحديقة الشيعه صفحه\r\nكاشف الحق صفحه\r\nضرب نيزه و خنجر آن كباب را به خورد عبد اللّه و رفيقانش داده تا استخوان آن لعين از گوشت عريان شده ديدهء ادبار و مردمك مردم‌آزارش به گزلك [ كارد نوك تيزى كه تيغهء آن بر روى دسته خم شود 
  ] قهر غضب ابراهيمى از حدقه بيرون آمده بند از بند و پيوند از پيوندش را جدا ساخته در آتش به آتش دوزخ فرستاد و به آن هشتاد تن نيز به دستور عمل نموده اموال و اسبابش را بر لشكر قسمت نموده و هشتاد صندوق پر از طلا و نقره و خز و ديباج را به خدمت مختار روانه نموده ازين فتح عالمى را مسرور ساخت و ابو المؤيد خوارزمى نوشته كه مختار سرهاى امراى شام را با فتح‌نامه و سى هزار دينار به مكّه به خدمت محمد بن حنفيه فرستاد و از جملهء حروب او حرب با عامر است كه چون\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nحديقة الشيعه صفحه\r\nكاشف الحق صفحه\r\nخبر ابن زياد به مروان لعين رسيد دود از نهادش برآمده از اطراف استمداد نموده عامر بن ربيعه شيبانى را كه از مشاهير عرب بود با صد و بيست هزار سوار و پياده به انتقام مختار نامزد كرده روانهء كوفه ساخت و مختار به همراهى ابراهيم از كوفه به استقبال آن ملاعين برآمده چون دو لشكر بهم نزديك شد به حيثيتى كه يك منزل بيش فاصله نبود به خاطر ابراهيم رسيد كه تغيير هيأت نموده خبرى از طرح و وضع لشكر خصم بگيرد و به اتّفاق جاسوسى كه از لشكر عامر آمده بود و نفاقش به وفاق بدل شده و هوادار آن گشته رو به لشكر خصم نهاده حضّار بارگاه عامر ابراهيم را شناخته گرفتار گرديد « سلسله ، بند است و شيران را به گردن زيور است » و چون ابراهيم را گرفتار ديدند رأيها\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nحديقة الشيعه صفحه\r\nكاشف الحق صفحه\r\nمختلف شد كه آيا در آن شب بكشند يا روز به قتل رسانند يا به خدمت مروان فرستند و آخر قرار به آن دادند كه تا صبح نگاه داشته چاشت او را به سياست تمام در حضور خاص و عام به نحوى كه عبرت عالميان شود به قصاص رسانند و سردارى را با سيصد تن برو موكل گردانيده بساط نشاط گسترانيده به شرب و غنا مشغول شدند و ابراهيم دست اميد به حبل المتين محبت خاندان استوار كرده اعتماد بر شفعاء روز جزا نموده مطلقا اضطرابى به خاطر راه نداده منتظر لطيفه غيبى رحمانى و مترصد نزول رحمت ربّانى مىبود كه درين حال رفيقش را بند شب و كشتن روز به گريه و افغان درآورده از سينه و ديدهء گريان ملال‌انگيز خاطر ابراهيم شد و او زبان نصيحتش گشوده به حصول درجات لازمه\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nحديقة الشيعه صفحه\r\nكاشف الحق صفحه\r\nشهادت و دخول استمالت داده به همراهى شهداى كربلا نويدش مىداد و به خلاصى از هول روز قيامت مسرورش مىساخت كه گفتگوى ابراهيم به گوش سردار و صاحب اختيار آن گروه رسيده نگهبان به كمند دلبند جذبهء غيبى او را از ورطهء كفر و شقاوت برآورده و خود را به پابوس ابراهيم رسانده به آب ديده شرمسارى اطفاى نايرهء غضب بارى نموده التماس كرد كه ابراهيم را بگشايد به شرطى كه او از شفعاى روز جزا ، گناه او را شفاعت نمايد و بعد از توبه و انابت به گشودن بندهاى ابراهيم چنانچه كسى مطّلع نشود قيام نموده رفيقش را نيز از گريه و زارى نجات داده شمشير خود را هديهء ابراهيم نموده بعد از ساعتى فرياد برآورد كه داد و بيداد ابراهيم گريخت و خبر به عامر لعين\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nحديقة الشيعه صفحه\r\nكاشف الحق صفحه\r\nرسيده عيش شومش به طيش تبديل يافته با چهل هزار سوار و پياده‌رو به صحرا نهاده در طلب ساعى شدند و ابراهيم هم در آن ميان پيادگان دوان ، ابراهيم‌گويان ، متوسل به حمايت اهل بيت شده كه از كجا لطيفه رو نمايد و درى از غيب بگشايد تا آنكه صبح نزديك شد در آن دميدن صبح گذارش بر درختى عظيم افتاد كه گويا باغبان ازل از براى اين روزش نشانده بود به جهت اين كارش در اين مدّت مديد پرورش داده با خود گفت پيش از آنكه روز روشن شود و تو را بشناسند به از آن نيست كه بدين درخت برآيى و در شاخ و برگ او پنهان شوى تا ببينى كه از غيب چه رو مىدهد و بر آن درخت برآمده منتظر عنايت الهى در ميان شاخ و برگ او پنهان شد تا آنكه ربعى از روز گذشته هوا گرمى نمود\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nحديقة الشيعه صفحه\r\nكاشف الحق صفحه\r\nو صحرا را حرارت افزود و آن لشكر در اطراف آن صحرا سرگردان بودند و عامر را كه شدّت تأثير نيران طغيان احاطه ظاهر و باطن نموده بود كوفته و مانده نظر بر آن درخت افتاده به مقتضاى « صيد را چون اجل آيد سوى صياد رود » اسب را رانده سايه آن درخت را فوز عظيم دانسته دست حامى محبت اهل بيت گريبان ادبارش را گرفته به جانب آن شجرهء مباركه روان ساخت و در سايهء آن درخت سر بر قربوس زين نهاده هنوز چشم گرم نكرده بود كه نهال اقبال ابراهيم ثمرهء مراد بار آورده به تعليم معلّم غيبى توكل كلّ ، بر خالق جزء و كلّ ، نمود به نوعى نزول نمود كه رديف عامر شده به تندى و جلدى هرچه تمامتر او را در آغوش گرفته سرش را به خنجر قهر جدا ساخته جثهء شومش را\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nحديقة الشيعه صفحه\r\nو در امالى شيخ طوسى عليه الرحمه مذكور 503\r\nكاشف الحق صفحه\r\nبر زمين انداخته مركبش را تند ساخته روانهء مقصد گشت و با مختار كه با بيست و چهار هزار كس در انتظار او حيران و سرگردان بودند كه آيا چه شد و به كجا رفت بر سر لشكر عامر آمد سر عامر را بر نيزه كرده فرياد يا ثارات الحسين برآورده تيغهء كينى در آن لشكر نهاده داد مردى و مردانگى داده از آن گروه انبوه مگر قليلى كه به دو هزار كس برسد يا نه ، به هزار زحمت نيم جانى بدر بردند و فتح‌نامه به اطراف فرستاده غنيمت را بر لشكر قسمت نموده به كوفه مراجعت كردند و به قتل و سلب هر كه مانده بود از اهل كربلا مشغول شدند و تا يكى از ملاعين حاضر آمده در صحراى كربلا زنده مانده بود آرام نگرفتند و در امالى شيخ طوسى مذكور است 363\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nحديقة الشيعه صفحه\r\nو به خانه خود تشريف برد و قاضى مير حسين ميبدى 504\r\nو بايد دانست كه قصه‌خوانان افسانه بسيار بر مسيّب و مختار بسته‌اند و ظاهر است كه قول ايشان محل اعتماد نيست بلكه اگر كسى خواهد كه بر احوال مختار چنان كه بايد اطلاع بهم رساند بايد كه به كتب مبسوط كه ثقات و عدول علماى اماميه درين باب تأليف نموده‌اند رجوع نمايد القصّه در حسن عقيده مختار . . . 505\r\nكاشف الحق صفحه\r\nو به خانه تشريف برد و صاحب روضة الصفا به تفصيل رؤساى كوفه و قاتلان امام حسين عليه السلام و كشتن هر يك را به نحوى كه مختار و ابراهيم رضى اللّه عنهما به ظهور آمده پرداخته و اين رساله گنجايش بيش از اين ندارد و قاضى مير حسين ميبدى . . . 363\r\nالقصّه در حسن عقيده مختار . . . 364\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nحديقة الشيعه صفحه\r\nكاشف الحق صفحه\r\nاو را بهشت واجب مىشود بنابراين خوشا حال محتشم كاشى كه هم خود به بهشت مىرود و هم چندين هزار كس را از پى خود مىبرد چنانچه شعر سنان بن انس لعنه اللّه ، او را فى الحال به جهنّم برد چه آن كافر بىدين چون سر مبارك شاه شهدا صلوات اللّه عليه را در پيش ابن زياد لعنه اللّه نهاد خواند كه :\r\n املأ ركابى فضّة و ذهبا * انا قتلت الملك المحجّبا\r\nقتلت خير الناس امّا و ابا * و خيرهم اذ ينسبون نسبا \r\n؛ يعنى آن قدر طلا و نقره به جايزه اين عمل مىخواهم كه تا ركاب من بيايد كه بهترين خلق خدا و كسى كه مادر او و پدر او بهترين مادرها و پدرهاى اهل عالم بود كشته‌ام . پس ابن زياد لعنه اللّه به او گفت تو هرگاه مىدانستى كه بهترين مردمانست\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nحديقة الشيعه صفحه\r\nو سليمان بن اعمش روايت كرده . . . 509\r\nبه عذاب اليم رسيد\r\nكاشف الحق صفحه\r\nاز جهت مادر و پدر چرا به قتلش اقدام مىكردى و امر كرد تا همانجا گردنش را زده روانه جهنّمش ساخته گفت برو كه عنقريب من نيز از عقب تو مىرسم و سليمان بن اعمش روايت كرده . . . 367\r\nبه عذاب اليم رسيد از بابت لعين عقبا و دنيا يزيد پليد كه ايام پادشاهى او به چهار سال نرسيده و بعضى گويند در شكارگاه از پى آهويى ، اسب دوانيده و در آن صحرا گم شد و هر چند از پى ملعون گشتند اثرى ازو نيافتند و بعضى گويند در دمشق به مستراحى فرو رفت و آن قبر او شد و در آن مستراح برآوردند و هنوز هست و همه كس مىداند و به قبر يزيد مشهور است و اللّه اعلم و اگر معاويه دينى كه نداشت به دنيا فروخت بارى دلش خوش بود\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nحديقة الشيعه صفحه\r\nكاشف الحق صفحه\r\nكه بيست سال در دنيا حكومت كرد و شكمى چند سير خورد و به اعتقاد خود تنعّمى فرمود و بيچاره يزيد به عذاب ابدى گرفتار شد به شومى حكومت سه ساله از واقعهء حسين عليه السلام خود از خوردن هم محروم شد مدارش بر خون و ريم قى كردن بود تا به جهنّم رفت . گويند شرحبيل شامى از حارث بن اعور شنيده بود كه گفته روزى بر خوان معاويه حاضر شدم چهل رنگ طعام شمردم كه بر سر خوان او حاضر بود در آخر همه چيز آوردند لقمه‌اى به من دادند ندانستم كه چه چيز است چون پرسيدم گفت مغز گنجشك است با روغن بلسان باه را نافع است . در وقتى كه او را به رسالت به كوفه فرستادند امير المؤمنين را ديد كه عمامه رسول اللّه صلى اللّه عليه و آله بر\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nحديقة الشيعه صفحه\r\nكاشف الحق صفحه\r\nسر دارد و جامهء رسول خدا را در برو تازيانه آن حضرت در دست ؛ با خود گفت من نيز همچو حارث بر خوان على حاضر مىشوم و از الوان اطعمه او محفوظ مىگردم صبر كرد تا وقتى كه آن حضرت طعام طلبيد يك قرص نان جو نپخته بود و پياله‌اى دوغ شتر چون تكليفش كرد نخورد اشارت به امام حسن عليه السلام كه « اطعم ضيفك ما تطعم به الناس » ؛ يعنى از طعامهايى كه مردمان را ضيافت مىنمايى اين مهمانت را اطعام كن پس امام حسن عليه السلام او را برده به چيزى كه داشت ضيافت نمود . حاصل كلام در باب حضرت امام حسين عليه السلام همانست كه يكى از ملكوك مازندران رحمه اللّه گفته كه از سيدى پرسيد كه پدر تو را در كجا كشتند ؟ گفت اگر راست پرسى\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nحديقة الشيعه صفحه\r\nذكر امام چهارم . . . 511\r\nو در چندين نسخه چنين به‌نظر رسيده كه نه پسر مىگويد و هشت مىشمارد و ظاهر آن است كه يكى از اولاد آن حضرت را كاتب از روى سهو ننوشته باشد و از آنكه آن كاتب نوشته نسخه‌ها برداشته باشند و در بعضى از نسخ كه غير مطالب السّؤال است ، دو حسين به نظر رسيده يكى اكبر و ديگرى اصغر و هم به قول كمال الدّين مذكور آن حضرت را دختر نبود . . . 511\r\nكاشف الحق صفحه\r\nدر كربلا . ملك گفت بگو اگر راست پرسى در روز سقيفه بنى ساعده كه هر فتنه و فسادى كه شد و مىشد تا بروز آخر همه بر آن روز و بيعتى كه در آن روز شد مترتب است چنانچه گفته است :\r\n بد كردن شمر هم ز بد كردن اوست * خون شهدا تمام در گردن اوست \r\nذكر امام چهارم . . . 369\r\nآن حضرت را دختر نبود . . . 369\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nحديقة الشيعه صفحه\r\nبه رحمت الهى و اصل شدند 529\r\nفضل و شجاعت متجلّى بود 543\r\n. . . استغفر اللّه » معاصرينش از خلفاء بنى اميه هشام بن عبد الملك بن مروان و وليد بن يزيد بن عبد الملك و ابراهيم بن وليد بن عبد الملك و مروان بن محمد بن مروان كه مشهور به مروان حمار بود و سفّاح كه اوّلين خلفاى بنى عباس بود و ابو جعفر دوانقى كه دوم ايشان بود و شمّه‌اى از حالات اين دو تن مذكور خواهد شد ان شاء اللّه و در مناقب سنيّه و مفاخر عليّه . . . 543\r\nاز مخالفانست :\r\n« تكاد تفوق عدد الحاصر و يحار فى انواعها فهم الناقد الباصر » ؛ يعنى صفاتش بالاى كاشف الحق صفحه\r\nبه رحمت الهى و اصل شدند :\r\n اگر صد سال باشى ور يكى روز * ببايد رفت زين كاخ دل‌افروز \r\n381\r\nعلم و شجاعت اتّصاف داشت و ليكن به موجب :\r\n قضا چون ز گردون فروهشت پر * هر چه شدنى بود شُد \r\n391\r\nمعاصرش ابو جعفر منصور دوانقى مناقب و مفاخر عليّه‌اش 391\r\nاز مخالفانست گفته :\r\n تكاد تفوت عنه الحساب * و تحيّر فى انواعها فهم اللفيظ و الكاتب \r\nيعنى خواننده و نويسنده از\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nحديقة الشيعه صفحه\r\nحساب كردن حساب كننده است و حيران شده است در انواع آن فهم دوربين بينا حتى « ان من كثرة علومه المفاضة على قلبه من سجال التقوى صارت الاحكام التى لا تدرك عللها و العلوم الّتى تقصر الافهام عن الاحاطة بحكمها تضاف اليه و تروى عنه » ؛ يعنى از بسيارى از علوم كه بر دل حكمت منزل آن وارث علوم الانبياء و المرسلين ريخته شده . . . 544\r\nخلاف آن خواهد بود چه پىبردن به كنه . . . 611\r\nايشان قيام نمايند كاشف الحق صفحه\r\nعهده تذكار و تعداد آن بر نمىآيند\r\nو در بسيارى آن حيران مىشوند پس موالفان را كجا يارى ضبط و احصاى آن باشد به قول ملّاى روم كه گفته است :\r\n يك دهان بايد به پهناى فلك * تا بگويد وصف آن رشك ملك \r\nو مىگويد كه از بسيارى علومى كه بر دل حكمت منزل آن وارث علوم مرسلين ريخته شده . . . 392\r\nخلاف آن خواهد بود چنانچه حكيم موحّد سنائى گفته :\r\n آنچه پيش تو غير از آن ره نيست * غايت فكرتست اللّه نيست \r\nچه پى بردن به كنه . . . 401\r\nايشان قيام نمايند چنانچه گفته‌اند :\r\n از عهدهء عهد اگر برون آيد مرد * هم در همه كار ذوفنون آيد مرد \r\n\r\n","description":"","footnote":"","page_name":" 605 ","page_number":605},
  {"content":"\r\n\r\nحديقة الشيعه صفحه\r\nو از قضا و قدر . . . 612\r\nشاخ بىبر قد مىكشند و امّا فرزندان آن حضرت . . . 613\r\nغايبست و زنده و اين فرقه را اسماعيليّه مىگويند 613\r\nدر خراسان به رحمت خدا رفت و سنّيان بسته‌اند كه بايزيد بسطامى سقّاى خانهء امام جعفر صادق عليه السلام بود و عوام اين را بر او افزوده‌اند كه امام اين فرزند خود محمد را با او به بسطام فرستاد و اهل بسطام او را كشتند و بدانكه اين محض كاشف الحق صفحه\r\nو آنكه گفته :\r\n بقيامت برم آن عهد كه بستم با تو * ظاهرا مرادش همين عهد باشد \r\nو از قضا و قدر . . . 402\r\nشاخ بىبر قد مىكشند و خواجه شيراز را نظر به اين معنى افتاده گفته است كه :\r\n هرچه هست از قامت ناساز بىاندام ماست * ورنه تشريف تو بر بالاى كس كوتاه نيست \r\nو اما فرزندان آن حضرت . . . 403\r\nغايب است و زنده و اين دو فرقه را اسماعيليّه مىگويند 403\r\nدر خراسان برحمت حق رفت\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nحديقة الشيعه صفحه\r\nافتراء است و بايزيد در زمان امام جعفر عليه السلام نبوده و پيشتر مذكور گشت كه هر كس را از صوفيه كه ديده‌اند كه كارش به رسوايى كشيده مانند حلاج و بايزيد متعصّبان ايشان گفته‌اند كه دو تا بوده‌اند يكى كافر بوده و يكى مؤمن .\r\nو على بن جعفر و عباس بن جعفر هر دو فاضل . . . 416\r\nو آن از براى شماست و در كتاب مستطاب كلينى هم اين روايت مبسوط و مسطور است به اندك اختلاف عبارتى و سفيان از طريق حق و مذهب شيعه بغايت دور است و از پيران بزرگ صوفيه است چنان كه قبل از اين مذكور گشت و از شعيب عقرقوفى . . . 615\r\nگفت امير المؤمنين مىگويد كه به حق خويش . . . 631\r\nكاشف الحق صفحه\r\nو على بن جعفر و عباس بن جعفر هر دو فاضل . . . 403\r\nو آن از براى شما و از شعيب عقرقوفى . . . 404\r\nگفت بگو امير الفاسقين فرمود كه بحقّ خويش . . . 415\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nحديقة الشيعه صفحه\r\nدربانش محمّد بن الفرات و صوفيّه مىگويند معروف كرخى و آن اصلى ندارد . نقش خاتمش . . . 634\r\nكاشكى امروز هم بركة السباع مىبود و حضرت صاحب الزّمان نيز قدوم ارزانى مىفرمود و هرچند كه اين امر مخصوص پيغمبر و اولاد بىواسطه ايشان است در حضور امام دوازدهم عليه السلام به سبب امتحان و باعث متميّز شدن ادعياء از اولاد و احفاد امير مؤمنان مىگرديد .\r\nو از آن جمله . . . 636\r\nزهر به آن حضرت بخوراند امّا ابن بابويه بعد از نقل اين روايت مىگويد كه اين حديث را بر اين وجه نقل كرده‌اند كه من حكايت كردم من از عهدهء صحت آن برىءالذّمه‌ام و در آن كاشف الحق صفحه\r\nدربانش محمّد بن الفرات نقش خاتمش . . . 417\r\nكاشكى امروز هم بركة السباعى مىبود و از آن جمله . . . 419\r\nكه زهر بدهد\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nحديقة الشيعه صفحه\r\nوقت كه مأمون از امام عليه السلام اين حرف شنيد بر فرض صحت اين روايت فضل بن سهل و بسيارى . . . 653\r\nحجاب بخش كردند . . . 671\r\nقوّتى نيست الّا به حق تعالى توفيق ميانهء امثال اين اخبار و خبرهايى كه قائم عليه السلام را ديده‌اند در زمان غيبت كبرى در كتاب نص جلى فى امامة مولانا على مسطور گشته هر كس كه خواهد كه بر آن اطلاع يابد آن كتاب را مطالعه نمايد . توقيع ديگر . . . 753\r\n« انا ابنى بالسّيف » و در رساله فارسيه اين فقير نوشته كه اعتقاد بايد كرد . . . 764\r\nكاشف الحق صفحه\r\nچه در آن وقت كه از امام آن حرف شنيد فضل بن سهل و بسيارى . . . 431\r\nحجاب و سازنده و خواننده بخش كردند . . . 444\r\nقوّتى نيست الّا به حق تعالى توقيع ديگر . . . 504\r\n« انا ابنى بالسّيف » علّامه اردبيلى رحمه اللّه در اعتقادات خود نوشته كه اعتقاد بايد كرد . . . 513\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nحديقة الشيعه صفحه\r\nمردى ديديم در زىّ صلحا جامه‌اى از ابريشم پوشيده . . . 766\r\nروز چهاردهم ( چهارم خ ل ) به زاهره رسيديم عرصه‌اى ديديم كه چشمها بدان خوبى شهرى نديده بود و گوشها مانندش نشنيده بود و آتشى چون آب زندگانى . . . 767\r\nمخلصان را يعنى صوفيه را جايز است كه با او معانقه كنند 774\r\nكاشف الحق صفحه\r\nمردى ديدم صوفى صفت صافى سريرت در زى صلحا جامه از پشم پوشيده . . . 515\r\nروز چهارم به زاهره رسيديم عرصهء ديديم  « جَنَّةٍ عَرْضُهَا السَّماواتُ وَ الْأَرْضُ »  آيتى بود در شأن آن « و  ادْخُلُوها بِسَلامٍ آمِنِينَ »  كلمه‌اى بود دربارهء آن آبش چون آب زندگانى . . . 515\r\nمخلصان را معانقه هم جايز است 520\r\nدر حيات و ممات ايشان را عليهم السلام بود آنها را هرگز نبود در شرق و غرب عالم بر منبرها خطبهء بنام ايشان بوده و دوست و دشمن از قبول ايشان استمداد همّت مىكردند و مىكنند و از بنى اميه و بنى عباس كسى نشان هم نمىدهد . مشهور است كه\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nحديقة الشيعه صفحه\r\nكاشف الحق صفحه\r\nمستنصر عبّاسى به سامره رفت و زيارت عسكريين نمود و بعد از آن به تربت آباى خود رفته فاتحه خواند يكى از همراهان به او گفت شما خلفاى روى زمينيد و پادشاهان دنيا قبهء آباى شما به اين خرابى و كثافت است كه مىبينى از باران سوراخها شده و مرغان خانه كردن و كثافت ريخته نه خادمى و نه چراغى و نه هرگز كسى به زيارتشان مىرود و نه شخصى از ايشان استمداد همّت مىطلبد و آن قبّهء علويين است كه ديدى پرده‌ها و قنديلها آويخته و شمعها و بخورها مهيّا شده و فرّاشان و خادمان كمر به خدمت بسته و فرشها و فروشها از هر نوعى آماده و خيرات و تصدّقات و موقوفات به جهت فقرا سامان شده از شهرهاى دور قافله‌ها به جهت زيارت ايشان هميشه در راه و نيمه راهند مستنصر گفت اى برادر\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nحديقة الشيعه صفحه\r\nهرگز آن مخذولان را نبود و امروز كم واقع مىشود كه سنّيان چه جاى غير ايشان نام بنى اميه و بنى عباس به زبان رانند و آن همه كوشش كه آن ملاعين نموده‌اند كه در عالم نام و نشان از آن برگزيدگان حضرت ملك منان نماند مراد ايشان صورت نيافت و حضرت حق تعالى نام و نشان و نسل ايشان را برانداخت الحمد للّه رب العالمين . فصل شنيده شده كه بعضى را . . . 778\r\nقم و سبزوار و مشهد مقدس و جرجان و غير آن و قبيله‌هاى بسيارند كه بيشتر آن همه شيعهء امامى مذهب بوده‌اند و هر يكى از ايشان كتابهاى بسيار تصنيف كرده‌اند و در كتاب رجال شيخ نجاشى بعضى از آن مذكور كاشف الحق صفحه\r\nاين امرى است آسمانى و تقديرى است سماوى كه به سعى اجتهاد نمىشود و به زور بدست نمىآيد و خلق عالم را به زور به اين كار نمىتوان داشت چه عقيده و اعتقاد به جبر و قهر حاصل نمىشود و ميل و محبّت به اكراه بهم نمىرسد و مستنصر را حقى بر زبان جارى شده چه اين لطفى است از جانب اللّه در حق ائمه ما عليهم السلام كه دلالت تمام بر علو شأن و بلندى مرتبه ايشان دارد نكتة شنيده شد كه بعضى را . . . 523\r\nقم و كاشان و سبزوار و مشهد كه مولوى در آن حكايت مشهور گفته :\r\n سبزوار است اين جهان كجمدار * ما چو بو بكريم در وى خوار و زار \r\nو هر كه بداند و شيعه هر طايفه و قبيله را بشناسد بايد كه به\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nحديقة الشيعه صفحه\r\nاست اگر كسى خواهد كه بداند به آن كتاب نگاه كند و اين فقير در رساله‌اى كه هم به فارسى نوشته است ذكر نموده كه كتاب كافى تصنيف محمّد بن يعقوب كلينى است كه يكى از محدّثين شيعه است و آن كتاب تخمينا هشتاد هزار بيت است و تهذيب الاحكام تصنيف شيخ ابو جعفر طوسى است و او نيز از محدّثين شيعه است و ديگر كتابهاى بسيار است كه بعضى در آن رساله مذكور شده كه همه را علماى شيعه نوشته‌اند سواى آنچه در كتابهاى ديگران ذكر آن شده و علماى سنّى ، كتابها در تعريف و مدح شيعهء اثنى عشريه نوشته‌اند و ابن حجر در كتاب خود احاديث و اخبار در تعريف شيعه ذكر كرده و در آن مبالغه نموده امّا در آخر مىگويد كه علامت شيعه آن است كه سبّ ابى بكر نكند و ندانسته كه علامت شيعه آن است كه سبّ كاشف الحق صفحه\r\nكتاب مجالس المؤمنين مير نور اللّه - نوّر اللّه مرقده - كه تصنيف آن را به جهت همين مطالب ، كرده رجوع نمايد بلى درين آخر كه ملوك طوايف شد و شيعه به ظاهر كم مىنمودند در ايران پادشاه جمجاه ملايك سپاه و شاه اسمعيل صفوى موسوى انار اللّه برهانه و درين زمين و حواليش كه الحال مسمّى به حيدرآباد است شاه غفران پناه ملك سيرت صافى سريرت برّه ملك طيب اللّه مشهده ظهور نموده‌اند و به ضرب تيغ آبدار وجد و جهد بسيار اين دو ملك را از لوث مذاهب باطله پاك و پاكيزه ساختند و به حمد اللّه كه روز بروز در ترقى و تزايد است و پادشاهى درين دو سلسله ان شاء اللّه تا روز ظهور و خروج صاحب الامر و الفرقان عليه صلواة اللّه الملك المنّان خواهد\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nحديقة الشيعه صفحه\r\nابى بكر و عثمان بلكه سبّ جميع مخالفان اهل بيت نمايند و از همهء ايشان بيزار باشند حتى مبتدعه كه طريقهء ايشان را پيش گرفته باشد از او نيز بيزار باشند و گفتگو در هر مطلبى كه درين كتاب نوشته شده بسيار است ليكن ما هر مطلبى درين وقت مختصر كرديم تا بر نويسنده و خواننده و شنونده كار به طول نكشد كه اين مختصر در ميان شيعيان امير المؤمنين حيدر منتشر و مشهود گردد و دوستان را سبب كوشش تمام در پيروى دوازده امام عليهم السلام افضل الصلاة و السلام ، مخالفان را باعث اهتداء و استبصار شود و اين فقير ضعيف را حق تعالى از دوستان امير المؤمنين على بن ابى طالب عليه السلام و از فرزندان طيبين طاهرين او گرداند به حقّ محمّد و آله الأخيار آمين يا ربّ العالمين يا ارحم الرّاحمين .\r\nكاشف الحق صفحه\r\nبود و اين دو دولت به دولت مقتداى ايشان خواهد پيوست الهى به حرمت محمّد و آل محمّد كه اين دو پادشاه دوست‌نواز و دشمن‌گداز كه بالفعل بر سرير حكومت و كامرانى و جهاندارى و جهانبانى در اين ملك كه متمكن‌اند حضرت واهب بىمنّت هر دو را با دولت ابدى و عمر سرمدى زنده و پاينده بدارد تا به دولت ديدار صاحب الزّمان مشرّف شوند و از جمله معاونان و مددكاران و حكم‌روايان و حكم‌فرمايان آن حضرت باشند به حق محمّد و آله الطاهرين آمين يا ربّ العالمين .\r\n\r\n","description":"","footnote":"","page_name":" 614 ","page_number":614},
  {"content":"\r\n\r\n\r\nدر پايان كتاب كاشف الحق اشعار ذيل آمده است\r\n شكر حق را كه اين خجسته كتاب * كه درو نيست غير صدق و ثواب\r\nمطلبى نيست اندر و بالذات * غير مدح و مناقب حضرات\r\nهمه مدح على و آل عليست * هر كه با اين عقيده است و ليست\r\nشيعه را واجبست داشتنش * نيست جايز ورا گذاشتنش\r\nشيعه اين كتاب ناخوانده * شيعه باشد بجهل درمانده\r\nسنّيان گر عناد بگذارند * همه ايمان به اين كتاب آرند\r\nشود از خواندش عقيده درست * هر كرا اعتقاد باشد سست\r\nاز عناد و تعصب است برى * به حقيقت اگر درو نگرى\r\nهست هر صفحه‌اش گلستانى * هر ورق زو محبّت استانى\r\nعام فهم است و بىتكلّف لوچ * ليك بىعيب و مغز دار نه پوچ\r\nنيمه‌اى معجز و كراماتست - * نيمى از وى حديث آياتست\r\nهمه نقل صحيح و نص صريح * منتخب از كتابهاى صحيح\r\nهر كه خواند ز نقص جهل رهد * ديدنش روشنى چشم دهد\r\nشده يكسال و نيم تا شب و روز * خواه فصل بهار و خواه تموز\r\nصبح تا شام روبروى كتاب * چشم نگشوده جز بسوى كتاب\r\nدوستى جز كتاب كم ديده * صبح تا شب ز جا نجنبيده\r\nقد خم و سر به پيش و دل در فكر * هيچ شغلى دگر نه حتى ذكر \r\n\r\n","description":"","footnote":"","page_name":" 615 ","page_number":615},
  {"content":"\r\n\r\n تا بتوفيق كردگار قديم * عاقبت يافت صورت تتميم\r\nكردگارا به حق احمد و آل * بصلاح و سداد اهل كمال\r\nدارم اميّد از عنايت تو * كافتد از فضل بىنهايت تو\r\nپرتو التفات شاه برين * كند از لطف يك نگاه برين\r\nتا شود نزد خاص و عام عزيز * ورنه اين هم چو من به نيم پشيز\r\nگرنه خورشيد بر زمين تابد * كى شود لعل و آن بها يابد\r\nپرورش گر نباشد از دريا * كى شود قطره لؤلؤ لالا\r\nابر اگر خاك را نسازد تر * كى برويد گُل و زَنند بسر\r\nوز قبول ار سرى بجنباند * همچو من صد ز غصه برهاند\r\nيك اشارت اگر بفرمايد * صد گداى چو من بياسايد\r\nور نگردد پسند خاطر شاه * واى بر من كه حال گشت تباه\r\nشاه دشمن گداز دوست‌نواز * كه ندارد به نيكويى انباز\r\nشاه دريادل ستاره سپاه * شاه جمجاه شاه عبد اللّه\r\nدولتش باد تا بروز نشور * عمر او متصل بنفخهء صور\r\nبود پنجاه و هشت بعد هزار * كه بپايان رسيد اين گفتار\r\nشكر كه اين نامه بعنوان رسيد * پيشتر از عمر بپايان رسيد \r\nقد فرغ من تحرير هذا الكتاب بعون الملك الوهّاب في يوم الأربعا اثنا و عشرين من شهر شوّال الهمايون سنة خمس و ستين بعد الألف من الهجرة النبويّة المصطفوية و كتبه العبد الضعيف المذنب الخاطى المحتاج الى رحمة اللّه البارى و شفاعة سيدنا محمّد و آله الهادى .\r\n الهى بيامرز اين هر سه را * مصنف ، نويسنده ، خواننده را\r\nبدين بهانه عزيزان كنند از ما ياد \r\n\r\n","description":"","footnote":"","page_name":" 616 ","page_number":616},
  {"content":"\r\n\r\n\r\nكتاب حديقة الشيعه و مقايسه آن با كاشف الحق اردستانى\r\nجناب آقاى نقى سنايى\r\n\r\n","description":"","footnote":"","page_name":" 617 ","page_number":617},
  {"content":"\r\n . \r\n","description":"","footnote":"","page_name":" 618 ","page_number":618},
  {"content":"\r\n\r\nكتاب حديقة الشيعه و مقايسه آن با كاشف الحق اردستانى\r\nقال النبى صلّى اللّه عليه و آله : انّما العلم ثلاثة : آية محكمة أو فريضة عادلة أو سنة قائمة و ما خلاهن فهو فضل . « 1 »\r\nاز اقدام شايسته و بايسته مسؤولين كنگره بزرگداشت مرحوم مقدس اردبيلى جاى بسى تشكر و قدردانى است كه درصدد معرّفى شخصيت علمى و فقهى و سياسى و . . . بزرگ مرد عالم تشيع ، شيخ اجلّ عالم ربانى و فقيه محقق صمدانى مولى احمد بن محمد آذربايجانى - اردبيلى الاصل و الولادة ، نجفى المسكن و المدفن - معروف به « مقدس » ، « مقدّس اردبيلى » ، « محقق اردبيلى » ، « مدقق اردبيلى » ( متوفى به سال 993 ه / 1585 م ) برآمده و در اين راستا علماى گرانقدر حوزه و دانشگاه و فقهاى عظام در جهت اعتلاى مقام آن متكلم و فقيه زاهد ، تشريك مساعى كرده تا هويّت و شخصيت واقعى آن مرحوم را مورد بررسى و تفحص قرار دهند لذا شايسته است از كتاب حديقة الشيعه كه در\r\n\r\n\r\n","description":"","footnote":"\r\n( 1 ) . الحسن بن زين الدين : « معالم الدين و ملاذ المجتهدين » ، مؤسسة النشر الاسلامى ، قم ، 1365 ، ه ش ، ص 22 . ترجمه : رسول خدا ( ص ) فرمود : علم فقط سه چيز است : علم به قرآن و علم فقه و علم اخلاق و غير اين سه ، فضل و زيادى است .\r\n","page_name":" 619 ","page_number":619},
  {"content":"\r\n\r\nاحوال پيامبر اكرم صلّى اللّه عليه و آله و ائمه اطهار عليهم السّلام و اثبات امامت خاصّه مىباشد سخنى به ميان آيد .\r\nمؤلفين و نويسندگان كثيرى در مورد حديقة الشيعه و مؤلّف آن دست به قلم شده و هر يك مطالب مختلفه‌اى را نگاشته‌اند .\r\nبه‌نظر مىرسد در مورد حديقة الشيعه دو مسأله وجود دارد :\r\nالف : مؤلف حديقة الشيعه كيست ؟\r\nب : آيا رسالهء ردّ صوفيه ملحق به حديقة الشيعه است يا جزء آن مىباشد ؟\r\nقبل از پاسخ به دو سؤال مزبور ضرورت دارد رؤوس مطالب دو كتاب و نسخ خطى مربوط به هر يك ، با هم مقايسه شوند .\r\n\r\n[ مطالب حديقة الشيعة و كاشف الحق 
  ]\r\nنگارنده با تأمل در نسخه‌هاى خطى مربوط به حديقة الشيعه و كاشف الحق در بخش نسخ خطى كتابخانه مركزى آستان قدس رضوى ، فصول و ابواب هر يك را بررسى كرده و عناوين آن دو كتاب را مقايسه نموده است كه به اختصار به آن اشاره مىگردد .\r\nهر يك از دو كتاب مزبور مشتمل بر يك مقدمه و يك خاتمه مىباشد منتهى در حديقة الشيعه دو باب آمده ولى در كاشف الحق يك باب مورد بحث قرار گرفته است .\r\nمقدمه مشتمل بر دو اصل است :\r\nاصل نخست : در بيان مقصود از لفظ امام و احتياج به وجود امام عليه السّلام .\r\nاصل دوم : در بيان نسب حضرت امير المؤمنين عليه السّلام از اسماء و كنى و القاب آن حضرت .\r\nلازم به ذكر است كه مقدمهء مذكور با اندكى تغيير ، در كاشف الحق نيز موجود است .\r\nدر حديقة الشيعه دو باب آمده است :\r\nباب نخست : در حقيقت حضرت امير المؤمنين عليه السّلام و باقى ائمه\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nمعصومين عليه السّلام به امامت و اولويت آن برگزيدگان ، و آن مشتمل بر دوازده فصل است :\r\nفصل اوّل : در بيان آنكه نصب امام لطف است .\r\nفصل دوم : در بيان اينكه امام بايد كه افضل از رعيت باشد و ذكر قبح تقدم مفضول بر فاضل .\r\nفصل سوم : در طريق تعيين امام عليه السّلام .\r\nفصل چهارم : در تعيين امام عليه السّلام .\r\nفصل پنجم : در ادله دالّه بر امامت حضرت على عليه السّلام .\r\nفصل ششم : در مطاعنى كه اهل سنت روايت كرده‌اند در حق خلفاى ثلاثه كه منافى منصب خلافت و امامت است ( - مطاعن خلفاى ثلاثه ) .\r\nفصل هفتم : در مطاعنى كه اهل سنت در باب ابى بكر ( خليفهء اول ) نقل كرده‌اند ( - مطاعن خاصهء ابى بكر ) .\r\nفصل هشتم : در مطاعنى كه عمر بن خطاب به آن مخصوص است ( - مطاعن خاصهء عمر ) .\r\nفصل نهم : در ذكر مطاعنى كه به اعتراف دوست و دشمن ، عثمان به آن مخصوص است ( - مطاعن خاصهء عثمان ) .\r\nفصل دهم : در آيات و احاديثى كه اهل سنت و مفسران و محدثان ايشان در حق صحابه و در مثالب معاويه و بنى اميه روايت نموده‌اند .\r\nفصل يازدهم : در بيان بعضى از معجزات و خوارق عادات و قضايا و احكام صادرهء از امير المؤمنين عليه السّلام از حين ولادت تا هنگام رحلت .\r\nفصل دوازدهم : در بيان آنكه عدد اوصياء بعد از سيّد انبياء ، منحصر در دوازده است و ذكر اسامى و القاب و كناى هر يك از ايشان .\r\nلازم به توضيح است اين باب و فصول مزبور آن با اندكى تغيير در كاشف\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nالحق نيز موجود مىباشند .\r\nباب دوم : در ذكر مذاهب صوفيه ( و ردّ آنها ) ، و آن مشتمل بر دو فصل است :\r\nفصل نخست : در بيان مذاهب صوفيه از قبيل مذهب حلوليه ، مذهب اتحاديه .\r\nفصل دوم : در ذكر بعضى از فروع مذاهب صوفيه ، مشتمل بر بيست و يك فرقه ، از قبيل : فرقهء وحدتيه ، فرقهء واصليه ، فرقه حبيبيه ، فرقه ولائيه ، فرقه مشاركيه ، « 1 » و . . . .\r\nلازم به ذكر است در كاشف الحق اين باب به علتى كه بعدا مىآيد موجود نيست .\r\nخاتمه : در نكته‌هاى متفرقه است از قبيل تعداد مذاهب در اسلام ، سبب پيدايش مذاهب در اسلام ، عقائد اشاعره و معتزله ، اعلميت و افضليت ائمه عليهم السّلام از جميع خلق ، تقدم مذهب شيعه ، و . . .\r\n\r\nنسخ خطى و چاپهاى حديقة الشيعه :\r\nدر فهرست كتابخانه مجلس شوراى ملى آمده است :\r\n« حديقة الشيعه از مقدس اردبيلى ، خط نسخ ، كاتب جعفر بن ميرزا عسگر گنجوى ، تاريخ 7 رجب 1236 ، كاغذ فرنگى ، سطر 19 ، جلد تيماج مقوايى مشكى ، جدول‌بندى شده با زر ، و روى برخى عبارات با شنگرف خط كشيده شده است . » « 2 »\r\n\r\n\r\n","description":"","footnote":"\r\n( 1 ) . توضيح مذاهب حلوليه و اتحاديه و نيز فرق وحدتيه ، و واصليه در حديقة الشيعه آمده است .\r\nمقدس اردبيلى : « حديقة الشيعه » ، علميهء اسلاميه ، به سرمايه حاج سيد محمود كتابچى و پسران ، بىتا ، ص 565 الى 579 .\r\n( 2 ) . افشار ، ايرج . دانش‌پژوه ، محمد تقى . منزوى ، علينقى : « فهرست كتابخانه مجلس شوراى ملى » ، ادارهء چاپخانه مجلس شوراى ملى ، 1364 ، تهران ، ج 12 ، ص 5 - 134 .\r\n","page_name":" 622 ","page_number":622},
  {"content":"\r\n\r\nدر فهرست كتابهاى چاپى فارسى آمده :\r\n« حديقة الشيعه از ملا احمد بن محمد نجفى مقدس اردبيلى ، طهران ، 1260 ق . و 1266 ق . و 1279 ق ، سنگى ، و طهران ، 1265 ق ، سنگى ، قطع بزرگ ، 156 ورق .\r\n* به اهتمام ابو القاسم قمشه ، طهران ، 1274 ق . ، سنگى ، رحلى .\r\n* طهران ، سنگى ، خط عليقليخان .\r\n* خط ابو القاسم اصفهانى ، 1303 ق ، 287 صفحه ، و . . . . » « 1 »\r\nآغاز حديقة الشيعه ( ج 2 ) : « 2 »\r\n« بسم اللّه الرحمن الرحيم . زيب و آرايش آغاز و انجام نعوت و صفات انبياى عظام و اوصياى كرام حمد و سپاس ملكيست علام كه در هر ورقى از اوراق حديقه صنعش دليل بر وحدانيتش چندان است كه صحايف روزگار و دفاتر ليل و نهار به جهة ثبت و تحرير آن نارساست . »\r\nپايان كتاب :\r\n« و اين فقير ضعيف را حق تعالى از دوستان امير المؤمنين على بن ابى طالب عليه السّلام و از فرزندان طيبين طاهرين او گرداند به حق محمد و آله الاخيار يا ربّ العالمين يا ارحم الراحمين . »\r\n\r\nكاشف الحق در بخش نسخ خطى :\r\nدر فهرست الفبايى كتب خطى كتابخانه مركزى آستان قدس رضوى آمده\r\n\r\n\r\n","description":"","footnote":"\r\n( 1 ) . يارشاطر ، احسان : « فهرست كتابهاى چاپى فارسى » بر اساس فهرست خانبابا مشار و فهارس انجمن كتاب ، انتشارات بنگاه ترجمه و نشر كتاب ، 1352 ، تهران ، ج 1 ، ص 1160 .\r\n( 2 ) . حديقة الشيعه در دو جلد و نخستين آن در سرگذشت پيامبر ( ص ) مىباشد مگر اينكه از جلد يكم آن سراغ ندارند . ( دانش‌پژوه ، محمد تقى : « فهرست كتابخانه دانشگاه تهران » دانشگاه تهران ، اهدائى سيد محمد مشكوة ، 1332 . ج 3 بخش يكم ، پاورقى ص 600 ) .\r\n","page_name":" 623 ","page_number":623},
  {"content":"\r\n\r\nاست :\r\nكاشف الحق ، فارسى ، حكمت و كلام ، از معز الدّين محمد اردستانى ، به اسم مظفر قطبشاه تأليف شده . « 1 »\r\nهمچنين نگارنده ، چهار نسخهء كاشف الحق در بخش نسخ خطى كتابخانه مركزى آستان قدس رضوى با شماره‌هاى 826 ، 828 ، 8680 ، 13063 را مورد بررسى قرار داده به‌طورى كه در شماره 828 آن كتاب آمده است :\r\nاسم كتاب : كاشف الحق ، فارسى ، مؤلف : معز الدّين محمد اردستانى حيدرآبادى ، خط : نستعليق ، 15 سطرى ، اوراق : مجدول ، سال تحرير : 1058 ، عدد اوراق : 494 ، جزء كتب : حكمت ، شماره عمومى : 828 ، واقف : ميرزا رضا خان نايينى ، تاريخ وقف : مرداد 1311 ، طول : 25 سانتيمتر و عرض :\r\n17 سانتيمتر .\r\nآغاز كتاب : « بسم الله الرحمن الرحيم . حمدى كه حامدان ملأ أعلى و ذاكران كرهء غبرا از اداى آن عاجز آيند محمودى را سزاست كه به موجب  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ »  هيچ ذره‌اى از ذرات و موجودى از موجودات از ذكر او غافل و عاطل نيست . »\r\nپايان كتاب : « . . . و از جملهء معاونان و مددكاران و حكم‌روايان ، و حكم‌فرمايان ، آن حضرت باشند بحقّ محمد و آله الطاهرين آمين يا رب العالمين . »\r\n\r\nمؤلف حديقة الشيعه كيست ؟\r\nدر مورد مؤلف حديقة الشيعه ، اختلاف اقوال بوده به طورى كه نگارنده به چهار\r\n\r\n\r\n","description":"","footnote":"\r\n( 1 ) . آصف فكرت ، محمد : « فهرست الفبايى كتب خطى كتابخانه مركزى آستان قدس رضوى » ، انتشارات آستان قدس رضوى ، بىتا ، ص 455 .\r\n","page_name":" 624 ","page_number":624},
  {"content":"\r\n\r\nقول از آن اقوال دسترسى پيدا نموده است :\r\n\r\nالف : علامهء مجلسى قدّس سرّه\r\nصاحب قصص العلماء « 1 » و كتاب كارنامه بزرگان ايران « 2 » به نقل از عده‌اى آن را به « علامه مجلسى » نسبت داده‌اند .\r\nبه‌طورى كه مرحوم ميرزا محمد تنكابنى گويد :\r\n« بعضى گفته‌اند كه آن كتاب ( حديقة الشيعه ) از مقدس نيست و اين سخن را نسبت به علامهء مجلسى داده‌اند و اين غلط است و انكار مجلس معلوم نگرديده ( است ) . » « 3 »\r\n\r\nب : روحى\r\nصاحب رياض السياحه آن را « روحى » از شاگردان مقدس اردبيلى قدّس سرّه منتسب كرده و گويد : فرقه‌اى از علماء حديقة الشيعه را به مرحوم مقدس منسوب دارند و از محامد اخلاق و محاسن ذات مولانا بعيد مىنمايد چنين كتابى تأليف كند بلكه محققان معترفند مولانا شاگردى داشته از مردم قم و به روحى مشهور بوده و او كه با سالكان در ظاهر و باطن عداوت داشته چنين كتابى را نوشته و از اينكه بتواند به عموم مردم به قبولاند به مولانا نسبت داده است . « 4 »\r\n\r\nج : ملا معزّ\r\nمترجم روضات الجنات آن را به « معز الدين محمد فرزند ظهير الدين\r\n\r\n\r\n","description":"","footnote":"\r\n( 1 ) . تنكابنى ، محمد : « قصص العلماء » ، به سرمايهء سيد محمود كتابچى ، علميهء اسلاميه ، دوم ، تابستان 1364 ، ص 346 .\r\n( 2 ) . كارنامهء بزرگان ايران ، نشريه اداره كل انتشارات راديو ، خرداد 1340 ، ص 2 - 261 .\r\n( 3 ) . تنكابنى ، منبع پيشين ، ص 346 .\r\n( 4 ) . خوانسارى اصفهانى ، سيد محمد باقر : « روضات الجنات » ، مترجم حاج شيخ محمد باقر ساعدى خراسانى ، كتابفروشى اسلاميه ، تهران ، بىتا ، ص 121 .\r\n","page_name":" 625 ","page_number":625},
  {"content":"\r\n\r\nمحمد حسينى اردستانى معروف به ملا معز » ساكن حيدرآباد هند كه در قرن يازدهم هجرى مىزيسته ، نسبت داده و سخن مير معصوم على صاحب طرائق متوفى 1344 و ملا محمد شيرازى و ملا محمد باقر خراسانى را مؤيد خود قرار داده ، چنان كه گويد :\r\n« مرحوم شيروانى در رياض السياحه از رشحات ملا يوسف بهبهانى نقل كرده به اينكه عده‌اى كتاب حديقة الشيعه را به نظر ملا محمد باقر خراسانى رسانيده و اظهار داشتند اين كتاب را مقدس اردبيلى در ردّ صوفيه نوشته عقيدهء شما دربارهء اين كتاب چيست ؟ فرمود : فهرست تأليفات مولانا به نظر ما رسيده و از چنين كتابى در آن نام برده نشده و اين كتاب از تأليفات ملا معز اردستانى است . « 1 »\r\nصاحب طبقات اعلام الشيعه گويد :\r\n« حديقة الشيعة و هل هو ( هى ) تأليف المقدس . . . أم تأليف معز الدين مير ميران الاردستانى . . . باسم « كاشف الحق » او « كشف الحق » او « الامامة » او « هداية العالمين . » « 2 »\r\n\r\nد : مرحوم مقدس اردبيلى متوفى 993 ، مؤلف حديقة الشيعه است\r\nنگارنده در كتاب « تحقيقى پيرامون شخصيت مقدس اردبيلى قدّس سرّه و معرفى كتاب مجمع الفائدة و البرهان فى شرح ارشاد الاذهان » با تفحص و تجسّس در بيش از 60 منبع فقهى و رجالى و تاريخى در فصل مربوط به تأليفات مقدس اردبيلى ، حديقة الشيعه را يكى از تأليفات و تصنيفات آن فقيه\r\n\r\n\r\n","description":"","footnote":"\r\n( 1 ) . خوانسارى اصفهانى ، منبع پيشين ، ص 2 - 121 .\r\n( 2 ) . الطهرانى ، الشيخ آغا بزرگ : « طبقات اعلام الشيعه » ، تحقيق على نقى منزوى ، مؤسسة اسماعيليان ، قم ، الطبعة الثانية ، بىتا ، المجلد الرابع ، ص 8 .\r\n","page_name":" 626 ","page_number":626},
  {"content":"\r\n\r\nزاهد - مقدس اردبيلى قدّس سرّه - دانسته « 1 » ، چنان كه شيخ محمد بن حسن حرّ عاملى در أمل الامل « 2 » ، شيخ يوسف بن احمد بحرانى در لؤلؤة البحرين « 3 » ميرزا حسين نورى طبرسى در مستدرك الوسائل ، « 4 » سيد محسن امين در اعيان الشيعه « 5 » ، حاج شيخ عباس قمى در فوائد الرضويه « 6 » و الكنى و الالقاب ، « 7 » شيخ آقا بزرگ طهرانى در الذريعه « 8 » ، محمد على مدّرس در ريحانة الادب ، « 9 » آية الله خويى در معجم رجال الحديث « 10 » ، اسماعيل باشا در ايضاح المكنون فى الذيل على الكشف الظنون ، « 11 » فهرست كتابخانه مجلس شوراى ملى « 12 » و ديگر كتب و فهارس به آن اعتراف دارند .\r\n\r\n\r\n","description":"","footnote":"\r\n( 1 ) . سنايى ، نقى : « تحقيقى پيرامون مقدس اردبيلى ره و معرفى مجمع الفائدة و البرهان » ، پايان نامه تحصيلى دورهء فوق ليسانس ، دى ماه 1374 ، ص 36 - 35 .\r\n( 2 ) . الحرّ عاملى ، الشيخ محمد بن الحسن : « أمل الامل » ، تحقيق السيد احمد الحسينى ، دار الكتاب الاسلامى ، قم ، 1362 ، القسم الثانى ، ص 23 .\r\n( 3 ) . البحرانى ، الشيخ يوسف بن احمد : « لؤلؤة البحرين » ، محقق السيد محمد صادق بحر العلوم ، مؤسسة آل البيت عليه السّلام چاپ بهرام ، دوم ، بىتا ، ص 150 .\r\n( 4 ) . النورى الطبرسى ، ميرزا حسين : « مستدرك الوسائل » ، المكتبة الاسلامية بطهران و المكتبة العلمية بالنجف الاشرف ، 1384 ، الجزء الثالث ، ص 393 .\r\n( 5 ) . الامين ، السيد محسن : « اعيان الشيعة » ، تحقيق حسن الامين ، دار التعارف للمطبوعات بيروت ، بىتا ، المجلد الثالث ، ص 82 .\r\n( 6 ) . قمى ، شيخ عباس : « فوائد الرضوية » . انتشارات مركزى ، 1327 ، ص 27 .\r\n( 7 ) . القمى ، الشيخ عباس : « الكنى و الالقاب » ، مكتبة الصدر ، تهران ، چهارم ، 1397 ، الجزء الثالث ، ص 202 .\r\n( 8 ) . الطهرانى ، الشيخ آغا بزرگ : « الذريعه » ، چاپخانه بانك ملى ايران ، تهران ، اول ، 1325 ، المجلد السادس ، ص 385 .\r\n( 9 ) . مدرس ، محمد على : « ريحانة الادب » ، انتشارات خيام ، دوم ، 1369 ، ج 5 ، ص 369 .\r\n( 10 ) . الموسوى الخويى ، السيد ابو القاسم : « معجم رجال الحديث » ، مدينة العلم ، قم ، چهارم ، الجزء الثانى ، ص 225 .\r\n( 11 ) . اسماعيل باشا : « ايضاح المكنون فى الذيل على الكشف الظنون » ، تصحيح محمد شرف الدين ، مكتبة الاسلامية ، طهران ، الطبعة الثالثة ، 1378 ، ج 3 و 4 ، ص 398 .\r\n( 12 ) . افشار و دانش‌پژوه و منزوى ، منبع پيشين ، ص 134 .\r\n","page_name":" 627 ","page_number":627},
  {"content":"\r\n\r\nصاحب فوائد الرضويه گويد :\r\n« حديقة الشيعه ؛ پس ظاهر بلكه موافق مشهور و تصريح جمعى از علماء و محدثين خبير مسلم است كه از تصانيف آن بزرگوار است . » « 1 »\r\nمحمد على مدرس در ريحانة الادب گويد :\r\n« نسبت كتاب حديقة الشيعه به مقدس اردبيلى جاى ترديد نيست و موافق نقل معتمد ، محقق بحرانى شيخ سليمان و صاحب رياض العلما و صاحب حدايق و شيخ حر عاملى و بعضى ديگر از اجله همين كتاب را به دو نسبت داده‌اند ، علامهء نورى نيز در كتاب مستدرك الوسائل در اقامهء برهان براى اثبات اين مطلب اهتمام تمام به كار برده و گويد موافق آنچه از بعض مشايخ مسموع شد اصل اين شبهه از صوفيه مىباشد كه چون قبايح خودشان را در اين كتاب ديده و عظمت و جلالت مؤلف را نيز ملاحظه كرده و نتوانسته‌اند براى مؤلف چيزى بگويند لاجرم نسبت كتاب را به او انكار نموده و به وجوهى تشبث كرده‌اند كه مصداق \" اوهن من بيت العنكبوت \" مىباشند . » « 2 »\r\nبا عنايت به اقوال علما « 3 » به‌نظر مىرسد ملا معز ، حديقة الشيعه را دزديده و با تغييراتى كه در آن داده به نام كاشف الحق موسوم ساخته و به پادشاه شيعى غلكنده ، سلطان عبد الله قطب شاه ( م 1083 ه ) تقديم داشته است . صاحب الذريعه ، كتاب كاشف الحق را به زبان فارسى و تأليف معز الدين محمد اردستانى دانسته و مىافزايد : « مؤلف آن را به اسم مظفر قطب شاه در سال 1058 تأليف كرده است ! » « 4 »\r\n\r\n\r\n","description":"","footnote":"\r\n( 1 ) . قمى ، منبع پيشين ، ص 27 .\r\n( 2 ) . مدرس ، منبع پيشين ، ص 370 - 369 .\r\n( 3 ) . صفا ، ذبيح الله ، « تاريخ ادبيات در ايران » ، تهران ، 1362 ، بىجا ، ج 5 ، بخش يكم ، ص 220 .\r\n( 4 ) . الطهرانى ، الذريعه ، الجزء السابع عشر ، ص 236 .\r\n","page_name":" 628 ","page_number":628},
  {"content":"\r\n\r\nشيخ آقا بزرگ طهرانى در ذيل كتب « كشف الحق » و « هداية العالمين الى الصراط المستقيم » و « الامامة » كه همان كاشف الحق و تأليف ملا معز مىباشند ، مطالبى را مىنگارد كه دال بر مسروقه بودن آنها مىباشد .\r\nوى در ذيل كشف الحق گويد :\r\n« هو سرقة من حديقة الشيعة كما فصله النورى فى المستدرك ، لمير ميران معز الدين محمد بن ظهير الدين محمد الحسينى الاردستانى تلميذ ابن خاتون ، الفها فى حيدر آباد فى 1058 . » « 1 »\r\nهمچنين در ذيل هداية العالمين آمده :\r\n« هداية العالمين . . . للمولى معز الدين . . . الاردستانى ، . . . انها مسروقة من حديقة الشيعة للاردبيلى ، و قد يسمى أيضا كاشف الحق » . « 2 »\r\nصاحب الذريعه در ذيل الامامة مىنويسد :\r\n « اين مؤلف اگرچه از شيعه است * ليك دزد حديقة الشيعه است » \r\nو در آخر كتاب مزبور به نقل از خاتمة المستدرك مىافزايد : « انه من عجائب السرقة » . « 3 »\r\nمرحوم مقدس اردبيلى در حديقة الشيعه ، كتب ديگرش را تأييد كرده است از قبيل :\r\n1 - مرحوم مقدس در مقدمهء حديقة الشيعه ، در بيان معنى امام به « رساله اثبات واجب « 4 » » خويش اشاره كرده و مىنويسد :\r\n« و ما در رسالهء اثبات واجب ذكر كرديم كه امام شخصى است كه حاكم\r\n\r\n\r\n","description":"","footnote":"\r\n( 1 ) . الطهرانى ، منبع پيشين ، الجزء الثامن عشر ، ص 32 .\r\n( 2 ) . الطهرانى ، منبع پيشين ، الجزء الخامس و العشرون ، ص 3 - 182 .\r\n( 3 ) . الطهرانى ، منبع پيشين ، الجزء الثانى ص 3 - 322 .\r\n( 4 ) . رساله اثبات الواجب تعالى به فارسى از تأليفات مقدس اردبيلى ره است . ( مدرس ، منبع پيشين ، ص 369 ) .\r\n","page_name":" 629 ","page_number":629},
  {"content":"\r\n\r\nباشد بر خلق از جانب خدا » . « 1 »\r\n2 - در شأن نزول هل أتى در اهل بيت عليه السّلام به شرح ارشاد حواله داده است و گويد :\r\n« چنان كه در شرحى كه بر ارشاد فقه ( مجمع الفائدة و البرهان فى شرح ارشاد الاذهان ) اين فقير نوشته به تقريب مذكور گشته است . » « 2 »\r\n3 - در طى احوال حضرت صادق عليه السّلام در شرح حال ابو هاشم كوفى صوفى به زبدة البيان خويش اشاره كرده و مىنويسد :\r\n« . . . اگر چه بيشتر آن را ( حديثى در باب صوفيه ) ديده بودم ، در كتاب زبدة البيان روشن‌تر از آن سخن مىگفتم مجملا هر كه را ميل اطلاع باشد به آن كتاب مىبايد رجوع كند . » « 3 »\r\n4 - همچنين مرحوم مقدس در پايان كتاب حديقة الشيعه به رساله‌اى از خويش اشاره كرده و مىآورد :\r\n« و اين فقير در رساله‌اى كه هم به فارسى نوشته است ذكر نموده كه كتاب كافى تصنيف محمد بن يعقوب كلينى است . » « 4 »\r\nصاحب فوائد الرضويه بعد از بيان پاره‌اى از مطالب مزبور گويد :\r\n« از عجائب آن است كه شخصى كه در لباس اهل علم بوده و حظى از كلام و تأليف نداشته در زمان سلطان عبد الله قطب شاه امامى در هند مسافرت به هندوستان كرده و كتاب حديقة الشيعه را نسبت به خود داده و آن را هديه سلطان كرده و ساقط كرده از آن خطبهء آن را با چند سطر و هركجا كه مولانا كلام را حواله كرده به ديگر تأليفات خود ، ديده است اگر اسقاط كند كلام ناتمام ماند و اگر\r\n\r\n\r\n","description":"","footnote":"\r\n( 1 ) . مقدس اردبيلى ، منبع پيشين ، ص 3 .\r\n( 2 ) . مقدس اردبيلى ، منبع پيشين ، ص 58 .\r\n( 3 ) . مقدس اردبيلى ، منبع پيشين ، ص 564 .\r\n( 4 ) . مقدس اردبيلى ، منبع پيشين ، ص 781 .\r\n","page_name":" 630 ","page_number":630},
  {"content":"\r\n\r\nحواله دهد خوف افتضاح است گفته است ملا احمد اردبيلى در فلان كتاب همچنين گفته بلكه گاهگاهى چند شعرى با بعضى كلمات در آن كتاب درج كرده و در احوال حضرت صادق عليه السّلام مذمتهاى صوفيه را ساقط كرده به جهت ميل سلطان به ايشان و در آخر آن كتاب مسروق شروع كرده در مدح شاه اسماعيل ، اول سلاطين صفويه و سلطان عبد الله مذكور كه اول آن اين است :\r\n شكر حق را ( يا : شكر الله ) كه اين خجسته كتاب * كه در او نيست غير صدق و صواب\r\nبود پنجاه و هشت بعد هزار * كه به پايان رسيد اين گفتار » « 1 » \r\n\r\nآيا رساله در ردّ صوفيه ملحق به حديقة الشيعه است يا جزء آن ؟\r\nمحشى الذريعه « 2 » و مترجم روضات الجنات « 3 » در اين مورد گويند :\r\n« رسالهء در ردّ صوفيه ، بدون شك ملحق به حديقة الشيعه است و آن تأليف ملا معز الدين اردستانى است زيرا كتاب حديقة الشيعه يا از آن معز الدين اردستانى است در حالى كه او منكر اين است كه رساله مزبور ، جزيى از كتابش باشد چنان كه در كتاب الطرائف به آن اشاره شده است و يا از تأليفات محقق اردبيلى است ، او كه در حاشيه‌اش بر شرح تجريد به وحدت وجود قائل بوده و قائل به وحدت وجود بر صوفيه اين گونه اعتراض نمىكند . پس مىتوان به اين نتيجه رسيد كه رسالهء در ردّ صوفيه از كسانى است كه مىخواستند مكتبى عليه تصوف و رويهء زهد و تقواى ملا محمد تقى و ملا محمد باقر مجلسى بوجود آورند به همين مناسبت هفده رساله عليه ابو مسلم و كتابى به نام توضيح\r\n\r\n\r\n","description":"","footnote":"\r\n( 1 ) . قمى ، منبع پيشين ، ص 28 - 27 .\r\n( 2 ) . الطهرانى ، الذريعه ، المجلد السادس ، پاورقى ص 386 .\r\n( 3 ) . خوانسارى اصفهانى ، منبع پيشين ، ص 123 - 122 .\r\n","page_name":" 631 ","page_number":631},
  {"content":"\r\n\r\nالمشربين اشاعه دادند و همانها هم رساله در ردّ صوفيه نوشته و آن را به كتاب حديقة الشيعه ملحق ساخته و مواضعى از آن را تغيير داده و از شهرت مقدس اردبيلى استفاده كرده آن را از تأليفات وى قلمداد كردند . »\r\nدر خاتمه اين بحث ، لازم به ذكر است با عنايت به اينكه محشى الذريعه ، و مترجم روضات الجنات ، كتاب حديقة الشيعه را تأليف ملا معز الدين اردستانى مىدانند در اظهار نظرشان محلّ تأمل و تفحص مىباشد .\r\nرحمت بيكران خداوند عز و جل بر آن عالم ربانى كه با گذشت چندين قرن از وفاتش هنوز نام و آثارش زنده و مزارش جنب مزار علامه حلى قدّس سرّه در ايوان حرم مطهر و مقدس شاه ولايت حضرت امير المؤمنين عليه السّلام زيارتگاه مؤمنين و مسلمين است .\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nمحقق اردبيلى و مسأله حكومت در عصر غيبت حجة الاسلام و المسلمين محمد سروش\r\n\r\n","description":"","footnote":"","page_name":" 633 ","page_number":633},
  {"content":"\r\n . \r\n","description":"","footnote":"","page_name":" 634 ","page_number":634},
  {"content":"\r\n\r\n\r\nمقدس اردبيلى و « حديقة الشّيعه »\r\nمرحوم مقدس اردبيلى از شخصيت‌هاى بنام دوره صفوى است كه زهد و تقوى و سجاياى اخلاقى و كرامات او مورد توجه خاص تمام كسانى بوده است كه زندگينامه او را نوشته‌اند . بعنوان نمونه ، صاحب روضات الجنّات ضمن بيان شرح حال و پاره‌اى از كرامات ايشان مىگويد : « احمد بن محمد اردبيلى معروف به مقدس اردبيلى عالمى فقيه و متكلمى صمدانى بود . مقام وثاقت و جلالت و فضل و كمال و زهد و ديانت و پرهيزكارى و امانت‌دارى او بالاتر از آنست كه در حوصله بيان ما باشد . » « 1 » و يا ريحانة الادب مىنويسد : « مقدس اردبيلى ، احمد بن محمد ، آذربايجانى ، اردبيلى الاصل و الولاده ، نجفىّ المسكن ، از مفاخر علماى اماميه عهد صفويه مىباشد كه بسيار جليل القدر و عظيم الشأن ، فقيه عابد ، متكلم زاهد ، محقق مدقق ، قدسى السّمات ملكوتى الصفات در كلمات اجله به عالم ربانى موصوف ، مقدس و به مقدس اردبيلى و محقق اردبيلى معروف ، در زهد و ورع و تقوى و عبادت و وثاقت بىبديل . . . » تا آنجا كه مىگويد : « كراماتى در كلمات اكابر به دو منسوب و بفرمودهء مجلسى در بحار ، و صاحب حدائق در لؤلوة البحرين ، مقدس اردبيلى در فضل و زهد و ورع و تقوى به غايت رسيده و نظير\r\n\r\n\r\n","description":"","footnote":"\r\n( 1 ) . روضات الجنات ، ج 1 ، ص 115 .\r\n","page_name":" 635 ","page_number":635},
  {"content":"\r\n\r\nاو در متقدمين و متأخرين مسموع نگرديده و كتابهاى او در نهايت دقت و تحقيق و از كسانى مىباشد كه به فيض ملاقات ولى عصر عجل اللّه فرجه نايل . . . » « 1 » .\r\n« در لؤلؤة البحرين آمده كه : « انّه لم يسمع بمثله فى الزهد و الورع ، له مقامات و كرامات » . « 2 »\r\nبنابر مقدمه كتاب حديقة الشيعه « 3 » ، سال تولد او بدقت ضبط نشده و در دست نيست اما در تاريخ وفات او اختلافى نبوده و در ماه صفر سال نهصد و نود و سه در نجف اشرف كه مسكن ثانوى او بوده فوت نموده است . ريحانة الادب در اينباره مىگويد : « وفات مقدس در ماه صفر نهصد و نود و سيم هجرت در نجف اشرف واقع شد و قبر شريفش در ايوان طلاى حضرت امير المؤمنين عليه السّلام معروف است . » « 4 »\r\nقصص العلماء نيز ضمن ذكر همين تاريخ ، شرح حال مقدس اردبيلى را بطور مبسوط بيان كرده و راجع به كرامات او و تشرفش به خدمت حضرت صاحب الزمان عليه السّلام سخن گفته است . از جمله مطالبى كه اين كتاب راجع به خصوصيات اخلاقى ايشان مىگويد اين است كه : « ورع و تقوايش اشهر از آن است كه خامه كاسر اين قاصر عشرى از معاشر آن را ظاهر سازد مجملا اينكه آن جناب را حمارى بود كه به كربلا و سامره مىرفت و هرگز او را تازيانه نمىزد و نصف مسافت بر او سوار مىشد و نصف ديگر را پياده مىرفت و هر وقت كه آن درازگوش ميل به چريدن مىكرد او را منع نمىنمود » « 5 » .\r\nجلالت شأن و مقام مقدس در حدى بود كه حتى سلاطين وقت نيز پاس حرمت و احترام او را بسيار مىداشتند چنان كه آورده‌اند : « وقتى نامه‌اى به جهت\r\n\r\n\r\n","description":"","footnote":"\r\n( 1 ) . ريحانة الادب ، ج 5 ، ص 367 - 366 .\r\n( 2 ) . حديقة الشيعه ، ص الف .\r\n( 3 ) . حديقة الشيعه ، ص الف .\r\n( 4 ) . ريحانة الادب ، ج 5 ، ص 370 .\r\n( 5 ) . قصص العلماء ، ص 342 .\r\n","page_name":" 636 ","page_number":636},
  {"content":"\r\n\r\nاعانت سيّدى به شاه تهماسب نوشته و به برادرش مخاطب كرده بود آن شاه ديانت اكتناه ، وصيت نمود كه آن نامه را در كفنش بگذارند كه در موقع سئوال نكير و منكر به همان عنوان برادرى مقدس ، احتجاج نمايد » « 1 » . همچنين مىگويند :\r\n« شاه عباس نيز اصرارى وافى داشت كه مقدس تشريف‌فرماى ايران باشد لكن شرافت اقامت در ارض اقدس نجف را به همه چيز ترجيح داد و قبول ننمود و بحسب خواهش يك نفر از مقصرين كه از ترس شاه عباس اول به حرم مطهر حضرت امير المؤمنين عليه السّلام ملتجى و پناهنده بوده نامه‌اى بدين روش بنگاشت :\r\nبانى ملك عاريت عباس ؛ بداند اگرچه اين مرد اول ظالم بود اكنون مظلوم مىنمايد چنانچه از تقصير او بگذرى شايد كه حق سبحانه و تعالى از پاره‌اى از تقصيرات تو بگذرد . كتبه بندهء شاه ولايت : احمد اردبيلى .\r\nجواب شاه : بعرض مىرساند عباس ؛ خدماتى كه فرموده بوديد بجان منّت داشته به تقديم رسانيد اميد كه اين محبّ را از دعاى خير فراموش نكنند . كتبه كلب آستانهء على : عباس » « 2 » .\r\nبهرحال ، گرچه هدف از نگارش اين مختصر شرح وافى زهد و مقامات مقدس اردبيلى نبوده است و ليكن به نكته مهمّ ديگرى نيز در اينجا اشاره مىكنيم كه بسيار آموزنده و قابل توجّه و دقت مىباشد و آن اينكه :\r\nريحانة الادب پس از ذكر برخى از كرامات مقدس اردبيلى به نقل از سيد جزايرى چنين ادامه مىدهد : « با اين همه زهد و ورع و اعمال خالصه كه داشته يكى از مجتهدين بعد از وفات در خوابش ديد كه با هيأت نيكو و جامهء پاكيزه از حرم مطهر علوى بيرون آمد ، از وى پرسيد كه بواسطهء كدام عمل بدين مقام رسيدى ؟ گفت : بازار عمل كاسد بوده و سود نبخشيد ما را مگر محبت\r\n\r\n\r\n","description":"","footnote":"\r\n( 1 ) . ريحانة الادب ، ج 5 ، ص 367 .\r\n( 2 ) . ريحانة الادب ، ج 5 ، ص 368 - 367 .\r\n","page_name":" 637 ","page_number":637},
  {"content":"\r\n\r\nو ولايت صاحب اين قبر . » « 1 »\r\nاكنون ، پس از معرفى كوتاه مرحوم مقدس اردبيلى به بررسى اجمالى يكى از تأليفات مهم و بسيار با ارزش ايشان بنام « حديقة الشيعه » مىپردازيم كه موضوع اين مقاله مىباشد .\r\nدر مقدمهء حديقة الشيعه آمده است كه جلد اول آن در احوالات نبى اكرم صلّى اللّه عليه و آله بوده و تابحال چاپ نشده ، و جلد دوم در احوالات ائمه اطهار و امامت مىباشد و چندين مرتبه نيز به چاپ رسيده است . « 2 » قصص العلماء نيز در اين مورد چنين مىگويد : « جمعى بسيار از اعيان علماء شهادت بر آن داده‌اند كه اين كتاب از مقدس اردبيلى است مانند صاحب حدائق و شيخ عبد اللّه بن صالح و شيخ سليمان بن عبد اللّه ماحوزى و غير ايشان » « 3 » . لغت‌نامه دهخدا نيز او را صاحب تأليفات بسيارى مىداند كه از آن جمله « حديقة الشيعه » مىباشد . « 4 »\r\nريحانة الادب نيز ضمن ذكر برخى از تأليفات وى چنين ادامه مىدهد كه :\r\n« ناگفته نماند كه نسبت كتاب حديقة الشيعه به مقدس اردبيلى جاى ترديد نيست و موافق نقل معتمد ، محقق بحرانى شيخ سليمان سابق الذكر و صاحب رياض العلما و صاحب حدايق و شيخ حرّ عاملى و بعضى ديگر از اجله همين كتاب را به دو نسبت داده‌اند . علامه نورى نيز در كتاب مستدرك الوسائل در اقامهء برهان براى اثبات اين مطلب اهتمام تمام به كار برده و گويد موافق آنچه از بعض مشايخ مسموع شد اصل اين شبهه [ كه اين كتاب از مقدس اردبيلى نيست 
  ] از صوفيه مىباشد كه چون قبايح خودشان را در اين كتاب ديده و عظمت و جلالت آفاقى مؤلف را نيز ملاحظه كرده و نتوانسته‌اند براى مؤلف چيزى بگويند لاجرم نسبت كتاب را به او انكار نموده و به وجوهى تشبّث كرده‌اند كه مصداق : « اوهن من\r\n\r\n\r\n","description":"","footnote":"\r\n( 1 ) . همان ، ص 369 .\r\n( 2 ) . حديقة الشيعه ، ص ز .\r\n( 3 ) . قصص العلماء ، ص 346 .\r\n( 4 ) . لغت‌نامه دهخدا ، ذيل كلمهء « مقدس اردبيلى » .\r\n","page_name":" 638 ","page_number":638},
  {"content":"\r\n\r\nبيت العنكبوت » مىباشند » « 1 » .\r\nمرحوم آقا بزرگ تهرانى صاحب « الذريعه » نيز به معرفى اين كتاب پرداخته كه بخشى از آن عينا نقل مىشود : « فارسى فى اثبات النبوة الخاصّة و الامامة ، فى مجلدين ، قد طبع المجلد الثانى منه فى الامامة فى به دو سلطنة ناصر الدين شاه ( 1265 ) و مرة ثانية فى ( 1279 ) فيه اثبات امامة امير المؤمنين عليه السّلام و فضائله و مناقبه و اثبات امامة سائر الائمة الطاهرين عليهم السّلام نسخة منه عند السيد ابى القاسم الاصفهانى فى النجف تاريخ كتابتها ( 1078 ) صرّح الكاتب بانّه من تأليف المولى المقدس الورع الزاهد المولى احمد بن محمد الاردبيلى المتوفى ( 993 ) كما صرح به « امل الآمل » و « اللؤلؤة » و « البلغة » و غيرها ايضا و صرّح المصنّف نفسه باسمه فى اواخر ذكره لفرق الصوفية عند مشاهدته زيارة اهل اصفهان لقبر ابى الفتوح العجلى و قد نقل فيه عن سائر تصانيفه كما عين مواضعها شيخنا فى خاتمة المستدرك ص 396 » « 2 » .\r\nاما مطالبى كه در اين كتاب ( جلد دوم حديقة الشيعه ) آمده است بطور اختصار عبارت است از :\r\nبحث دربارهء معنى امام و احتياج بوجود امام ، كنيه‌ها و اسماء امير المؤمنين عليه السّلام ، ذكر برخى از فضائل ، معجزات ، خوارق عادات ، قضاوتهاى محيّر العقول و آيات و احاديثى كه در شأن ايشان وارد شده است ، و سپس بمناسبت به معرفى برخى از دشمنان آن حضرت مىپردازد و بطور مشروح پاره‌اى از مطاعن آنان را بر مىشمرد و با شواهد و مدارك غير قابل انكار روايات جعلى زيادى را كه در مدح غاصبين خلافت ساخته و پرداخته و منتشر شده است بررسى نموده و دروغ بودن آنها را به اثبات مىرساند . به ظلمهايى كه\r\n\r\n\r\n","description":"","footnote":"\r\n( 1 ) . ريحانة الادب ، ج 5 ، ص 370 - 369 .\r\n( 2 ) . الذريعة ، ج 6 ، ص 385 .\r\n","page_name":" 639 ","page_number":639},
  {"content":"\r\n\r\nنسبت به ساحت مقدس دختر گرامى و معصوم پيامبر اسلام صلّى اللّه عليه و آله يعنى ام الائمة صديقه كبرى ( س ) شده اشاره نموده و جريان سوختن و آتش زدن خانه آن مظلومه و به شهادت رسانيدن ايشان را بيان مىكند ، كه اين مطالب را علاقه‌مندان بايد در خود كتاب مطالعه نمايند كه اينجا مجال و امكان توضيح بيشتر نيست .\r\nسپس بذكر فضائل و مناقب و معجزات ساير ائمه هدى عليهم السّلام به ترتيب مىپردازد و در ضمن طى فصلى راجع به فرقه‌هاى صوفيه و عقايد انحرافى و بدعتهاى آنان بحث مىكند و احاديث مختلفى را نيز در مذمت آنان ذكر كرده و با بيانى محكم و مستدل از آنها به شدّت انتقاد مىنمايد .\r\nدر اينجا لازم است به اين نكته اشاره گردد كه مرحوم مقدس اردبيلى براى تأليف كتاب حديقة الشيعه نه تنها از مآخذ معتبر شيعه استفاده نموده ، بلكه براى ملزم نمودن مخالفين شيعه و اتمام حجّت برايشان به منابع بسيارى از آنان نيز استناد كرده و در نتيجه مطالب خود را براى موافق و مخالف استوار و غير قابل خدشه و انكار نموده است . چنان كه در ابتداى اين كتاب آمده است : « در تحرير جزء دوم كه در ذكر شمه‌اى از مناقب حضرت امير المؤمنين عليه السّلام و نبذه‌اى از فضايل باقى ائمه معصومين صلوات اللّه عليهم اجمعين و دلايل امامت ايشان و بطلان امامت غير ايشان است اميد كه از فاتحه تا خاتمه به نحوى كه قابل شنيدن و خواندن اهل فضل و كمال باشد صورت اتمام پذيرد بمنّه وجوده . چون به موجب التزامى كه در اول جزء اول كرده است كه اكثر مسائل امامت را از كتب اهل خلاف نقل نمايد تا حجت باشد از اين چند كتاب كه مشهورترين كتب آن قوم است استخراج بيشتر دلايل و مسايل مىنمايد تا در دنيا و عقبى حجت تواند بود : صحيح مسلم و صحيح بخارى . . . » « 1 » ، كه در اينجا براى اختصار از ذكر باقى منابع اهل سنت كه مورد استفاده در تأليف كتاب حديقة الشيعه قرار گرفته است صرف‌نظر مىگردد .\r\n\r\n\r\n","description":"","footnote":"\r\n( 1 ) . حديقة الشيعه ، ص 1 .\r\n","page_name":" 640 ","page_number":640},
  {"content":"\r\n\r\nاينك براى آشنايى بيشتر با محتواى كتاب به نقل چند نمونهء كوتاه از متن آن مىپردازيم تا از خرمن آن خوشه‌اى برچيده باشيم .\r\n1 - « و آيه ديگر قوله تعالى است  « فَتَلَقَّى آدَمُ مِنْ رَبِّهِ كَلِماتٍ »  جمهور مفسرين اهل سنّت موافقت با اماميه كرده‌اند و از ابن عباس رضى اللّه عنه نقل نموده‌اند كه او گفت از رسول خدا پرسيدند كه يا رسول اللّه كدام است آن كلماتى كه آدم عليه السّلام با آن تكلم نموده توبه او قبول شد ؟ رسول خدا صلّى اللّه عليه و آله فرمود كه : آدم از حق تعالى سؤال كرده گفت « الهى به حق محمّد و علىّ و فاطمه و حسن و حسين » كه توبه مرا قبول كن . پس حق تعالى عذر او را پذيرفت و توبه‌اش درجه قبول يافت و كسى كه آدم صفى به بركت نام او توبه‌اش قبول شود يقين كه اولى و افضل خواهد بود از ديگران به امامت و خلافت و جانشينى رسول خدا چه به رفاقت و شراكت رسول خدا فهميده مىشود مساوات و برابرى او كه بر عقلا پوشيده نيست و اين فضيلت نه آن نحو فضيلتى است كه به ديگرى ملحق تواند شد » « 1 » .\r\n2 - « آيه ديگر آنكه حق تعالى مىفرمايد  « وَ سْئَلْ مَنْ أَرْسَلْنا   قَبْلِكَ مِنْ رُسُلِنا »  ابن عبد البر و حافظ ابو نعيم و غيرهما از اهل سنت از رسول خدا نقل كرده‌اند كه فرمود در شب اسرى حق تعالى جمع كرد ميان من و انبيا و به من خطاب فرمود كه از ايشان بپرس يا محمد كه از براى چه چيز شما برانگيخته شده بوديد چون سؤال نمودم همه گفتند « على شهادة ان لا إله الّا اللّه و على الاقرار بنبوتك و الولاية لعلى بن ابى طالب عليه السّلام » يعنى همه مبعوث شديم بگواهى دادن بر آنكه به غير خدا خدايى نيست و به پيغمبرى تو و به ولايت على بن ابى طالب عليه السّلام و اين دليلى صريح و صحيح است بر امامت آنحضرت و محتاج بيان نيست » « 2 » .\r\n3 - « و روايت كرده است احمد بن موسى ابن مردويه از جمهور اهل سنت\r\n\r\n\r\n","description":"","footnote":"\r\n( 1 ) . همان ، ص 66 .\r\n( 2 ) . همان ، ص 104 .\r\n","page_name":" 641 ","page_number":641},
  {"content":"\r\n\r\nاز چندين طريق از عايشه كه او گفت از رسول خدا شنيدم كه فرمود : « الحق مع على و على مع الحق لن يفترقا حتى يردا علىّ الحوض » يعنى هميشه حق با على است و على با حق است و از هم جدائى ندارند و جدا نمىشوند تا آنكه در كنار حوض كوثر به من رسند و مرا ببينند و مراد از حق هر چيزى است كه آن حق باشد و يكى از آن قرآن است و چون در اين حديث واقع شده كه لن يفترقا و لن از براى نفى دوام است در مستقبل نزد اهل عربيت پس واجب است كه هرچه حق باشد از قرآن و غير آن همه با على عليه السّلام باشد و از او جدا نشود و هرگاه حق هميشه با او باشد و از او جدا نشود امامت او ثابت خواهد بود و امامت غير او باطل . » « 1 »\r\n4 - « و زمخشرى كه از معاندين اهل بيت است و نزد اهل سنت و جمهور آن طايفه ثقه و مأمون است نقل كرده كه رسول خدا فرمود كه « فاطمه مهجة قلبى و ابناها ثمرة فؤادى و بعلها نور بصرى و الائمة من ولدها امناء ربى و حبل ممدود بينه و بين خلقه من اعتصم بهم نجى و من تخلف عنهم هوى » يعنى فاطمه روح و باعث زندگى دل من است و هر دو پسر او ميوه دل منند و شوهر او روشنى چشم من است و امامان كه از نسل او بهم خواهند رسيد امينان پروردگارند و ريسمانىاند كشيده شده ميان آفريدگار و آفريدگان او هر كه چنگ زند به ايشان و متوسل به ايشان شود نجات مىيابد و هر كه از ايشان دورى جويد و بخلاف راهى كه ايشان مىروند برود هلاك مىشود و ناچيز مىگردد . » « 2 »\r\n5 - « از ابن مغازلى شافعى به سند او از رسول خدا صلّى اللّه عليه و آله مرويست كه آن حضرت فرمود : « لكل نبى وصى و وارث و ان وصيىّ و وارثى على بن ابى طالب » يعنى بدرستيكه هر پيغمبرى را وصى و ميراث برنده‌اى بود به درستيكه وصى و ميراث برنده از من على ابن ابى طالب است » « 3 » .\r\n6 - « حديث ديگر كه در ثبوت و وضوح چون آفتاب جهان‌تاب بر\r\n\r\n\r\n","description":"","footnote":"\r\n( 1 ) . همان ، ص 158 .\r\n( 2 ) . همان ، ص 176 .\r\n( 3 ) . همان ، ص 131 .\r\n","page_name":" 642 ","page_number":642},
  {"content":"\r\n\r\nمعموره و خراب زمين دل اهل استعداد مىتابد خبر متواتر روز غدير است كه كسى را انكار آن نرسد مگر بعضى از گمراهان كه از سياه‌دلى اهليّت نورانى شدن از پرتو آن نور خورشيد عالم قدس را نداشته‌اند و آن حديث در صحيح بخارى و صحيح مسلم و نسائى و ابو داود و مسند احمد حنبل و كتاب مناقب ابن مغازلى و تفسير ثعلبى و كتاب وسيله و غيرها بطريق مختلف مذكور است و ابن طلحه گفته كه حكايت غدير به صد روايت از طريق اهل سنت نقل شده . . . » « 1 » .\r\n7 - و ايضا در آن كتاب ( كتاب جمع بين الصحاح ) از ابن عباس روايت نموده كه پيغمبر خدا صلّى اللّه عليه و آله به على عليه السّلام خطاب فرمود كه « انت سيد من فى الدنيا و سيد من فى الاخرة من احبك فقد احبنى و من احبنى احب اللّه عز و جل و عدوك عدوى و عدوى عدو اللّه و ويل لمن ابغضك » يعنى تو يا على بهتر و بزرگتر آن كسانى كه در دنيااند مىباشى و سيد و بهتر آنانى كه در آخرت مىباشند آنكه ترا دوست دارد پس بتحقيق كه مرا دوست داشته است و آنكه دوست دارد مرا دوست داشته است حق تعالى را و دشمن تو دشمن من است و دشمن من دشمن خدا است واى بر آن كسى است كه دشمن دارد تو را . » « 2 »\r\n8 - « محمد بن محمود كرمانى شافعى در كتاب خود نقل كرده كه حضرت رسالت پناه صلّى اللّه عليه و آله در سجدهء شكر مىفرمود « الهى به حق علىّ وليّك اغفر لمحمّد نبيّك » يعنى خدايا به حق على كه ولى توست بيامرز محمد را كه نبى توست و از اين بهتر آنكه خوارزمى نقل نموده كه در روز مباهله چون سيد ثقلين امير المؤمنين و فاطمه و سبطين را داخل عباى خود گردانيد دست به دعا برداشته كه « اللهم احشرنى فى زمرة محبّيهم » يعنى بارالها حشر كن مرا در زمرهء طايفه‌اى كه دوستدار اين جمع باشند و از اين نقل نتيجهء محبت و حال محبّان\r\n\r\n\r\n","description":"","footnote":"\r\n( 1 ) . همان ، ص 133 .\r\n( 2 ) . همان ، ص 207 - 206 .\r\n","page_name":" 643 ","page_number":643},
  {"content":"\r\n\r\nاهل بيت ظاهر مىشود . » « 1 »\r\n9 - « و ايضا از مسند احمد حنبل مذكور است كه مسروق گفت با عبد اللّه بن مسعود در مسجد نشسته بوديم كه شخصى آمده پرسيد يا ابن مسعود هرگز از رسول خدا شنيده باشى كه گفته باشد كه بعد از او چند خليفه خواهند بود گفت بلى شنيده‌ام . فرمود : كه بعد از من مرا بعدد نقباء بنى اسرائيل خلفاء خواهند بود . » « 2 »\r\n10 - « و ايضا ابى داود در سننش آورده و از امير المؤمنين عليه السّلام روايت كرده و آن حضرت از رسول خدا كه فرمود : « لو لم يبق من الدهر الا يوم لبعث اللّه رجلا من اهل بيتى يملاها عدلا كما ملئت جورا » يعنى اگر باقى نماند از دنيا مگر يك روز البته خداى تعالى برمىانگيزد مردى را از اهل بيت من كه دنيا را پر از عدل كند چنانچه پر از جور شده باشد . » « 3 »\r\nدر خاتمه براى شناخت بهتر از روش كار مرحوم مقدس اردبيلى در نشر حقايق بايد به شرايط زمانى تأليف چنين كتابى نيز توجه شود . عصر اين شخصيت شيعى از يك طرف مصادف است با زمانى كه بالأخره و عليرغم قرنها سركوب و فشار بر عليه شيعيان ، قدرت نظامى از دست مخالفان بدر آمده و سلاطين شيعه در ايران حكم‌فرما گشته‌اند ، و از طرف ديگر ، همين سلاطين خود از خاندان شيخ صفى ، يعنى يكى از چهره‌هاى سرشناس تصوف ، بوده‌اند .\r\nطبيعى است كه وجود چنين شرايطى مىتوانست اوضاع را براى بوجود آمدن دو وضعيت خاص در ايران كاملا فراهم سازد .\r\n1 - روحيهء گسترش و توسعهء قلمرو قدرت ، كه هميشه از صفات بارز سلاطين بوده است ، پادشاهان صفويه را - گرچه با حمايت و پشتيبانى و زحمات شيعيان به قدرت رسيده بودند - بر آن دارد كه پس از مستقر شدن در سلطنت بجاى درافتادن با جمعيت بسيارى از ايرانيان اهل سنّت ، كه هم بخاطر از\r\n\r\n\r\n","description":"","footnote":"\r\n( 1 ) . همان ، ص 144 .\r\n( 2 ) . همان ، ص 478 .\r\n( 3 ) . همان ، ص 712 - 713 .\r\n","page_name":" 644 ","page_number":644},
  {"content":"\r\n\r\nدست دادن قدرت خشمگين بوده‌اند و هم با شيعيان دشمنى ديرين داشته‌اند ، به فكر مصالحه و سازش و جلب تفاهم با آنان برآيند تا بدين وسيله به وضعيت خويش ثبات بيشترى داده و مانع از دشمنى آنها گردند ؛ و در ضمن و همزمان با اين گونه كوششها كه براى نزديك شدن به اهل سنت و كسب اعتماد آنان در ايران صورت مىگيرد بتوانند زمينه‌اى مناسب در ميان مسلمانان سنى كشورهاى همجوار مثل دولت عثمانى در غرب و افغانها در شرق براى خويش فراهم نمايند تا براى برنامه‌هاى آينده خويش كه طبيعتا توسعه قلمرو و كشورگشايى است مانع بسيار مزاحم عقيدتى در سر راه نداشته باشند ، كه البته پيدايش چنين وضعيتى به معناى محدوديت دوبارهء شيعيان و جلوگيرى از فعاليت آزادانهء آنان در اشاعهء عقايد خويش و بازگشت مجدد قدرت سياسى و مذهبى به اهل سنّت در ايران مىبود .\r\nاما تاريخ نشان مىدهد كه چنين برنامه‌اى نه تنها به اجرا درنيامد بلكه با كوششها و سياست خاص علماى بزرگ و با نفوذ شيعه آن عصر همچون مقدس اردبيلى و علامهء مجلسى دوم و امثال اين بزرگان زمينهء پيدايش چنين وسوسه‌اى نيز به كلى از ميان رفته است ، و آنان با درايت كامل و به شكل كاملا موفقى از اين فرصت براى دفاع از حريم ولايت و اهل بيت عليهم السّلام و تقويت عقايد شيعيان و نشر معارف راستين تشيع و پاسخ به ايرادات و شبهات مخالفان استفاده نموده و امكانات موجود را بنحو شايسته در اين زمينه به كار گرفته‌اند ، كه تأليف و انتشار كتابهايى مثل مجموعهء بحار الانوار و همين كتاب حديقة الشيعه و امثال آن در اين عصر نمونه‌هاى بارزى براى اثبات اين واقعيت هستند ، و به اين دليل شخصيتهايى مثل مرحوم مقدس اردبيلى و علامه مجلسى دوم حق زيادى برگردن شيعيان دارند .\r\nجالب توجه اين است كه پس از صفويه وسوسهء مذكور در نادر شاه پيدا شد و عليرغم آنكه وى براى پياده كردن طرح خود - كه تفاهم با مسلمانان سنّى و جلب دوستى آنان بود - آنچه در توان داشت به كار گرفت و هر نغمهء مخالفى را نيز چه از علماى بزرگ و چه ديگر اقشار مردم بشدت سركوب كرد ، اما\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nهمانگونه كه تاريخ نشان داده است اين نقشهء او نه تنها باعث نارضايتى شديد شيعيان از وى گرديد بلكه در صحنهء سياست خارجى نيز هيچ‌گونه موفقيتى را بهمراه نداشت و عليرغم امتيازات فراوانى كه نادر به مسلمانان سنى داده و محدوديتهايى كه براى شيعيان ايجاد كرده بود ، آنان به هيچ وجه حاضر به نشان دادن كوچكترين انعطافى نسبت به شيعيان نشدند .\r\n2 - طبيعى بود كه انتساب نژادى سلاطين صفويه به يكى از شاخه‌هاى تصوف آن عصر زمينه‌اى بسيار مساعد براى رشد صوفىگرى در ايران بوجود آورد ، كه در اينجا هم علماى شيعه با كوششهاى مستمر و آگاهانه خود از آن جلوگيرى نمودند كه از نمونه‌هاى شاخص اين علما نيز مقدس اردبيلى و علامهء مجلسى دوم بوده‌اند .\r\nبنابراين ، كتاب حديقة الشيعه بازتاب بسيار روشنى است از واقعيات فوق الذكر ، و بيانگر گويايى است از كوششهاى آگاهانه و بسيار ارزشمند مرحوم مقدس اردبيلى در دفاع از مذهب اهل بيت معصوم پيامبر صلّى اللّه عليه و آله و مبارزه‌اى قاطع با هرگونه انحرافى در ميان مسلمانان ، و شايسته است كه جامعهء ما ضمن گرامى شمردن و بزرگداشت نام اين بزرگان ، از آثار گرانقدر آنان نيز بهرهء بيشترى برگيرد .\r\n\r\nمآخذ و منابع\r\n1 - مقدس اردبيلى ، احمد بن محمد . حديقة الشيعه . تهران ، علميه اسلاميه ، بىتا .\r\n2 - آقا بزرگ طهرانى ، محمد محسن . الذريعه الى تصانيف الشيعة . تهران ، اسلاميه ، 1387 ه ق - 1398 ه ق .\r\n3 - خوانسارى اصفهانى ، مير سيد محمد باقر . روضات الجنّات . تهران ، اسلاميه ، 1360 - 1356 .\r\n4 - مدرس ، محمد على . ريحانة الادب . تهران ، خيام ، بىتا .\r\n5 - تنكابنى ، ميرزا محمد . قصص العلماء . تهران ، علميه اسلاميه ، بىتا .\r\n6 - دهخدا ، على اكبر . لغت‌نامه . تهران ، دانشگاه تهران ، 1325 .\r\n\r\n","description":"","footnote":"","page_name":" 646 ","page_number":646},
  {"content":"\r\n\r\n\r\nنظر محقق اردبيلى دربارهء تصوف و عرفان ( با گذرى بر حديقة الشيعه )\r\nدكتر جليل مشيّرى\r\n\r\n","description":"","footnote":"","page_name":" 647 ","page_number":647},
  {"content":"\r\n . \r\n","description":"","footnote":"","page_name":" 648 ","page_number":648},
  {"content":"\r\n\r\nنظر محقق اردبيلى دربارهء تصوف و عرفان\r\n نقد صوفى نه همه صافى و بىغش باشد * اى بسا خرقه كه مستوجب آتش باشد \r\n( حافظ )\r\nاحمد بن محمد اردبيلى به « محقق يا مقدّس اردبيلى » ( م 993 ه ) از مفاخر دانشمندان امامى ، با داشتن تمايلات عالى عرفانى ، سخنانى در ردّ و ذمّ صوفيه دارد كه جاى تأمل است ، زيرا برخى اين سخنان را كه در « حديقة الشيعه » و « طرائق الحقائق « 1 » » آمده است به محقق اردبيلى منتسب دانسته « 2 » و پردازندهء آن را « معز الدّين محمد پسر ظهير الدين محمد حسينى اردستانى » معروف به « ملا معزّ » با جعل احاديث برشمرده‌اند « 3 » ؛ و گروهى ديگر آن را يقينا از مقدس اردبيلى دانسته و در اثبات مدّعاى خود دلايلى ذكر نموده‌اند « 4 » .\r\nبارى ، از آن‌جا كه شمارى از كارها و انديشه‌هاى صوفيه يا در واقع\r\n\r\n\r\n","description":"","footnote":"\r\n( 1 ) . ر . ك . مقدس اردبيلى ، حديقة الشيعه ، انتشارات علميه اسلاميه ، ص 558 به بعد ، طرائق الحقائق ، ج 1 ، ص 101 - 102 .\r\n( 2 ) . ر . ك . روضات الجنات ، ج 1 ، ص 114 - 119 و طرائق الحقائق ، ج 1 ، ص 99 .\r\n( 3 ) . ر . ك . صفا ، ذبيح الله ، تاريخ ادبيات در ايران ، انتشارات فردوسى ، ج 5 ، بخش 1 ، ص 219 - 220 .\r\n( 4 ) . ر . ك . حديقة الشيعه ، مقدمه ، صفحهء ط به بعد .\r\n","page_name":" 649 ","page_number":649},
  {"content":"\r\n\r\nمتشبهان به عرفا كاملا ناموجه و نادرست است استبعادى ندارد كه گفتار سرزنش آميز دربارهء آنها را از اين بزرگوار بپذيريم .\r\nاصولا روش طعن بر صوفيان از مدتها پيش ( تقريبا قرن پنجم ) شروع شده بود و در قرن ششم به حدى رسيد كه ابو الفرج بن الجوزى ( م 597 ه ) كتابى به نام « تلبيس ابليس » تأليف كرد كه سراسر آن ردّ و اعتراض و خرده‌گيرى بر صوفيه و حالات و رفتار و عقايد و رسوم و سنن آنان بود ، او در جايى از كتاب مىنويسد :\r\n« اسم صوفى اندكى قبل از سال 200 هجرى پيدا شد و صوفيه در ابتدا به زهد و اخلاص و صبر و رياضت نفس و مجاهده و ترك صفات بد و آراسته شدن به صفات خوب توجه داشتند ، بعد ابليس آنان را فريفت و از علم باز داشت و جاهل شدند و گفتند : مقصود از شرع فقط عمل است ، پس ترك كامل دنيا كردند و صحّت بدن را ناديده گرفتند و سپس از جوع و فقر و وساوس صحبت كردند ، بعد دستهء ديگرى آمدند و آن را با صفات خاصى از ساير فرق متمايز ساختند از قبيل : اختصاص به مرقعه و سماع و وجد و رقص و كف زدن و توجه زياد به حدّ افراط در نظافت و طهارت به تدريج اين طريقه نمو كرد و هر شيخى چيزى به آن افزود تا آن كه ادعاى رؤيت خدا كردند و رؤيت خود را وافىترين علوم شمردند ، حتى علم خود را علم باطن گفتند در حالى كه علم شريعت را علم ظاهر ناميدند . . . . » « 1 »\r\nنيز ابن الجوزى مىنويسد : « . . . صوفيه بر بساط بطالت نشسته و تصوف را عبارت از بيكارى دانسته و در تاريكى هواجس نفس فرو رفته‌اند . . . و بعضى از صوفيه در نكوهش اهل علم كوشيده‌اند و اشتغال به علم را تلف كردن وقت پنداشته‌اند . . . علم شريعت را علم ظاهر و هواجس نفسانى خود را علم باطن ناميده‌اند و گفته‌اند كه علم باطن تير الهى است كه خداوند به قلوب اولياى خود\r\n\r\n\r\n","description":"","footnote":"\r\n( 1 ) . غنى ، قاسم ، تاريخ تصوف در اسلام ، چاپ دوم ، انتشارات ابن سينا ، 1330 ، ص 24 .\r\n","page_name":" 650 ","page_number":650},
  {"content":"\r\n\r\nمىافكند . . . » « 1 »\r\nاز ديگر كسانى كه در قرن ششم بر صوفيه اعتراض كرده ، سيد مرتضى بن داعى حسنى رازى است كه « تبصرة العوام فى معرفة مقالات الانام » را تأليف كرده است . « 2 » و در قرن هفتم نيز « خواجه نصير توسى » ( م 672 ه ) با آن كه از حسين بن منصور حلاج و بايزيد و ديگر عرفا و اهل تصوف جانبدارى كرده و در « اوصاف الاشراف » از عقيدهء اتحاد دفاع كرده و گفته است كه علماى ظاهربين سخن صوفيه را در اين باره نفهميده‌اند و چنين اظهار داشته كه : « اتحاد يكى شدن بنده با خدا نيست بلكه آن است كه بنده همه او را بيند ، و گويد : هر چه جز اوست از اوست ، پس همه يكى است . . . پس آن كه « انا الحق » « 3 » گفته و آن كه « سبحانى ما اعظم شأنى » « 4 » گفته ، در سخنش دعوى الوهيت نيست ، بلكه نفى وجود خود و اثبات غير خود است » ، با اين حال نسبت به برخى فرقه‌هاى صوفيه و كارهاى آنان نظر خوبى نداشته و وجود آنان را زايد و بىفايده مىدانسته است ، چنان كه « ابن الفوطى » در « حوادث الجامعة » آورده است : « وقتى در حضور هلاكو عده‌اى از قلندريه پيدا شدند ، شاه از خواجه پرسيد : اينها كيانند ؟ جواب داد : مردمى بىفايده و زايدند . سلطان فرمان داد آنان را از ميان بردند . » « 5 »\r\nاين سير كمابيش ادامه يافت و تا عصر مقدس اردبيلى و بعد از آن كشيده شد ، چنان كه عالمان ديگرى نيز در اين باره دفترها ساخته‌اند كه از جملهء آنها\r\n\r\n\r\n","description":"","footnote":"\r\n( 1 ) . تاريخ تصوف در اسلام ، ص 342 - 343 .\r\n( 2 ) . ر . ك . سيد مرتضى بن داعى حسنى رازى ، تبصرة العوام فى معرفة مقالات الانام ، تصحيح عباس اقبال ، تهران 1313 ، ص 122 .\r\n( 3 ) . سخن حلاج .\r\n( 4 ) . سخن بايزيد .\r\n( 5 ) . مدرس رضوى ، محمد تقى ، احوال و آثار خواجه نصير توسى ، انتشارات دانشگاه تهران ، 1334 ، ص 52 - 54 .\r\nنيز ر . ك . سجادى ، سيد ضياء الدين ، مقدمه‌اى بر معانى عرفان و تصوف ، سازمان « سمت » ، تهران 1373 ، ص 107 - 108 ، 110 - 111 .\r\n","page_name":" 651 ","page_number":651},
  {"content":"\r\n\r\nمىتوان اين گروه را نام برد :\r\nمحمد طاهر بن محمد حسين قمى ( م 1098 ه ) ، در كتاب « الفوائد الدينيه فى الرد على الحكماء و الصوفيه » و مير لوحى ، سيد محمد بن محمد سبزوارى ، در « تنبيه الغافلين و اخزاء المجانين » ، شيخ على بن محمد عاملى در « السهام المارقه من اغراض الزنادقه فى الرد على الصوفيه » ، شيخ محمد حسن معروف به حرّ عاملى در « الرّد على الصوفيه » ، ملا محمد باقر مجلسى ، در باب ذكر از كتاب « عين الحيوة » شرحى در نقض متصوفه نگاشته است و ملا احمد تونى بشرويه‌اى و محمد اسماعيل بن محمد حسين مازندرانى « 1 » و . . .\r\nحال پيش از پرداختن به انگيزه‌هاى مخالفت با صوفيه ، شايسته است اندكى دربارهء عرفان و تصوف ، بحث كنيم ، حقيقت آن است كه علم عرفان از علومى است كه در دامن پر فيض فرهنگ اسلام زاده شد و پرورش يافت به گونه‌اى كه در همهء فرقه‌هاى اسلامى عرفا و متصوفه وجود دارند ، بر خلاف نظر گروهى كه گاهى براى عرفان ريشهء مسيحى قائل مىشوند و مىگويند افكار عارفانه نتيجهء ارتباط مسلمانان با راهبان مسيحى است و گاهى آن را عكس العمل ايرانيها عليه اسلام و عرب مىخوانند و گاهى آن را دربست محصول فلسفهء نو افلاطونى كه خود محصول تركيب افكار ارسطو و افلاطون و فيثاغورث و گنوسيستهاى اسكندريه و آرا و عقايد يهود و مسيحيان بوده است معرفى مىكنند و گاهى آن را ناشى از انديشه‌هاى بودايى و هندى مىدانند و برايش ريشهء غير اسلامى قائل مىشوند و بدين وسيله توحيد اسلامى را ساده و بى محتوا و معنويت اسلام را منحصر به زهد خشك و آداب اسلامى را محدود به اعمال جوارح و اعضا فرض و توحيد عرفا را جدا و فوق توحيد اسلامى\r\n\r\n\r\n","description":"","footnote":"\r\n( 1 ) . دربارهء نقد رفتار و گفتار صوفيان و ردّ بر آنان چه از علماى اماميه و چه اهل سنت و چه خود صوفيان ر . ك : زرين‌كوب ، عبد الحسين ، دنبالهء جستجو در تصوف ايران ، انتشارات اميركبير ، تهران 1369 ، ص 9 به بعد .\r\n","page_name":" 652 ","page_number":652},
  {"content":"\r\n\r\nو سير و سلوك عرفانى را وراى زهد اسلامى ، تصور مىكنند ، در حالى كه عارفان هرگز مدعى نيستند كه سخنى ماوراى اسلام دارند ، برعكس ، آنها مدعىاند كه حقايق اسلامى را بهتر از ديگران كشف كرده‌اند و مسلمان واقعى آنها هستند و همواره به كتاب و سنت و سيرهء نبوى و ائمه و اكابر استناد مىكنند ، بنابراين عرفان اسلامى ، علمى است كه مايه‌هاى اصلى آن از اسلام گرفته شده و براى آن قواعد و ضوابطى كشف گرديده و در دامن تمدن و فرهنگ پر مهر اسلامى رشد و تكامل يافته است . « 1 »\r\nسرچشمهء اصلى عرفان اسلامى هم قرآن مجيد ، الهام‌بخش معارف عميق دربارهء عرفان نظرى و عملى است : مثلا ، قرآن در باب توحيد خدا را خالق و آفرينندهء جهان معرفى مىكند و در همان حال ذات مقدس او را همه جا و با همه چيز مىداند  « أَيْنَما تُوَلُّوا فَثَمَّ وَجْهُ اللَّهِ »  « 2 » ، اين انديشه ، توحيدى فراتر از توحيد عوام است كه در اصطلاح عرفاى معتدل « وحدت وجود » نام گرفته است . آن چنان كه شاعر گفته است :\r\n چون نور كه از مهر جدا هست و جدا نيست * عالم همه آيات خدا هست و خدا نيست\r\nبينيد در آيينه اگر صورت خود را * آن صورت آيينه شما هست و شما نيست \r\nدر مورد سير و سلوك و طى مراحل قرب حق كافى است كه برخى آيات مربوط به « لقاء الله » و « رضوان الله » و آيات مربوط به وحى و الهام و مكالمهء ملائكه يا غير پيامبران - مثلا حضرت مريم سلام الله عليها - و به ويژه آيات معراج رسول اكرم صلّى اللّه عليه و آله را مورد نظر قرار دهيم .\r\n\r\n\r\n","description":"","footnote":"\r\n( 1 ) . ر . ك . شهيد مطهرى ، مرتضى ، خدمات متقابل اسلام و ايران ، چاپ يازدهم ، تهران ، انتشارات صدرا ، ص 629 به بعد .\r\n( 2 ) . آيه 115 سورهء بقره .\r\n","page_name":" 653 ","page_number":653},
  {"content":"\r\n\r\nدر قرآن پيوسته از حبّ الهى كه برتر از همهء علاقه‌ها و محبت‌هاست ، سخن به ميان آمده و در عرفان به عشق و فناى عارف در معروف موسوم گشته است ، اينها و امثال آن كافى است كه الهام‌بخش معنويتى عظيم و گسترده در مورد خدا و جهان و انسان كه موضوع علم عرفان است ، باشد .\r\nدر روايات و دعاها - بويژه دعاهاى شيعى - نيز معانى بسيار بلندى هست كه گنجينه‌اى از معارف و عالىترين انديشه‌هاى معنوى و عرفانى است .\r\nگزارش حالتهاى شخصيتهاى صدر اول اسلام نيز مؤيد يك رشته هيجانات و واردات روحى و روشن‌بينىهاى قلبى و سوزها و گدازها و عشقهاى معنوى است كه از زندگى و حالات و مناجاتهاى رسول اكرم صلّى اللّه عليه و آله سرچشمه گرفته و همين‌طور اغلب اهل عرفان و تصوف سخنان و رفتار امير المؤمنين عليه السّلام را الهام بخش محورهاى اصولى عرفان مىدانند .\r\nحتى افرادى مانند « نيكلسن انگليسى » و « ماسينيون فرانسوى » كه مطالعات وسيعى در عرفان اسلامى دارند ، صريحا اعتراف كرده‌اند كه منبع اصلى عرفان اسلامى ، قرآن و سنت است . « 1 »\r\nاكنون دربارهء بدگويىهاى محقق اردبيلى از صوفيه ، چگونه بايد قضاوت كرد ؟\r\nبا توجه به نكات منفى كه در احاديث « 2 » دربارهء تصوف وارد شده و ايشان آنها را با تحليلى در « حديقة الشيعه » « 3 » نقل كرده است ، مىتوان گفت در هر موضوعى ممكن است جنبه‌هاى انحرافى و افراطى باشد ، عرفان و تصوف نيز اين‌گونه است و با توجه به حالات عارفانه مقدس اردبيلى ، طعن ايشان به نوع\r\n\r\n\r\n","description":"","footnote":"\r\n( 1 ) . خدمات متقابل اسلام و ايران ، با تلخيص و تصرف ، ص 637 - 638 .\r\n( 2 ) . ر . ك . الحسنى ، هاشم معروف ، تصوف و تشيع ، ترجمه سيد محمد صادق عارف ، آستان قدس رضوى ، مشهد 1369 ، ص 546 به بعد .\r\n( 3 ) . ر . ك . حديقة الشيعه ، ص 558 به بعد .\r\n","page_name":" 654 ","page_number":654},
  {"content":"\r\n\r\nانحرافى تصوف بوده است ، چنان كه هرجا در روايات و يا سخن اين بزرگوار و ديگران مذمتى هست از رفتار و انديشه‌هاى ناپسندى است همچون :\r\nاباحيگرى ، شكم‌گرايى ، بىحميتى ، مخالفت با علم‌آموزى ، لاقيدى نسبت به عبادات ، گوشه‌گيرى و ترك دنيا و فعّاليّت و ابداع آداب مخصوص در معاشرت ، لباس پوشيدن ، آرايش سر و صورت و سكونت در خانقاه و ابداع اصطلاحات پيچيده و مبهم و گاهى پوچ و بىمعنى و اعتقاد به حلول و اتحاد و وحدت وجود افراطى و ايجاد بدعت و تأويلهاى ناشايست و امثال آن .\r\nاينها چيزهايى است كه نه تنها ايشان بلكه هر مسلمان مؤمن آنها را ناپسند شمرده و كاملا مردود مىداند .\r\nديگر آن كه گويا از گذشته تلاشهايى انجام مىگرفته است كه آداب ناپسند صوفيه را به تشيع نسبت دهند كه هنوز هم ادامه دارد و از جملهء آنها دو كتاب به نامهاى « الفكر الشيعى و النزعات الصوفيه » و « الصلة بين التصوف و التشيع » كه مؤلف - نويسندهء عرب به نام دكتر مصطفى كامل شيبى - به اشتباه كوشيده است تا ثابت كند كه تصوف زاييده تشيع و معلول آن است تا همهء بدىها و انحراف و بدعتهاى صوفيه را بر دوش شيعه بگذارد و شكاف ميان مسلمانان را هرچه عميق‌تر سازد . « 1 »\r\nدور نيست كه محقق اردبيلى اين شيوهء كهنه را درك نموده و براى مقابله با آن كارهاى ناشايست صوفىنمايان را آشكار و پيروان اهل بيت عليهم السّلام را از آن برى دانسته است .\r\nعلاوه آنكه در قرن نهم هجرى به سبب توجه تيموريان به صوفيه ، تعداد فرقه‌هاى آنان زياد شد اما كيفيت و حقيقت‌جويى عرفان و تصوف كاهش يافت به‌گونه‌اى كه اغلب آنها را افراد فاسد و لاابالى و بىاعتنا به احكام شرع تشكيل\r\n\r\n\r\n","description":"","footnote":"\r\n( 1 ) . ر . ك . تصوّف و تشيع ، ص 10 .\r\n","page_name":" 655 ","page_number":655},
  {"content":"\r\n\r\nمىداد و همان‌طور كه پيشتر گفتيم ، همين سبب شده كه علماى دين بر آنها خرده گيرند و حتى به انكار و تكفيرشان بپردازند تا جايى كه در قرن يازدهم به فتواى علماى دين عده‌اى از اين صوفىنمايان به قتل رسيدند . « 1 »\r\nالبته اين روش ويژه عالمان نبود و نقد صوفى را خود صوفيه هم مكرر محك زده‌اند و از آن ميان آنچه را قلب و قاسره يافته‌اند ، رد كرده‌اند ، مثلا مؤلف شرح تعرف مىگويد : « چون نااهلان دعوى اين مذهب كردند . . . تا به قول ، خلق را صيد كنند . . . اين مذهب به چيزى منسوب شد كه مراد خلق بود تا خلق و عشرت مر ايشان را به‌دست آيد . . . و مر اين را تصوف نام كردند ، فاسقى را نام ، اسلام نهادند و زنديقى را نام ، صدّيقى كردند . » « 2 »\r\nبرخى از عارفان كه در زمرهء شاعران نيز هستند از اين‌گونه صوفيان بىصفا انتقاد نموده‌اند ، از آن جمله سخن مولى است كه مىگويد : بعضى دونان ، حرف عارفان حقيقى را دزديدند و براى كسب مال و مقام در كار ساده‌دلان كردند و جامهء رنگين و مرقع پشمين را وسيلهء دريوزگى قرار دادند :\r\n حرف درويشان بدزدد مرد دون * تا بخواند بر سليمى زان فسون\r\nجامه پشمين از براى كد كنند * بو مسيلم را لقب احمد كنند\r\nكار مردان روشنى و گرمى است * كار دونان حيله و بىشرمى است « 3 » \r\nدر ديوان حافظ غالبا « صوفى » مرادف با رياكار و نيرنگ‌باز ، به‌كار رفته است ، زيرا صوفى زمان حافظ ، صدرنشين مسند ارشاد ولى از قيد هر حقيقتى آزاد است :\r\n صوفى نهاد دام و سر حقه باز كرد * بنياد مكر با ذلك حقه باز كرد \r\n* * *\r\n\r\n\r\n","description":"","footnote":"\r\n( 1 ) . ر . ك . تاريخ ادبيات در ايران ، ج 5 ، بخش 1 ، ص 201 - 228 .\r\n( 2 ) . شرح تعرف ، طبع بنياد فرهنگ ، ص 212 - 213 .\r\n( 3 ) . مثنوى ، تصحيح نيكلسن ، دفتر اول ، بيت 319 - 321 .\r\n","page_name":" 656 ","page_number":656},
  {"content":"\r\n\r\n نقد صوفى نه همه صافى و بىغش باشد * اى بسا خرقه كه مستوجب آتش باشد \r\n* * *\r\n غلام همت دردىكشان يك رنگم * نه آن گروه كه از رق لباس و دل سيه‌اند \r\n* * *\r\n صوفى شهر بين كه چون لقمهء شبهه مىخورد * پار دمش دراز باد اين حيوان خوش علف \r\n* * *\r\n نشان اهل خدا عاشقى است با خود دار * كه در مشايخ شهر اين نشان نمىبينم \r\n* * *\r\n خدا زان خرقه بىزار است صدبار * كه صد بت باشدش در آستينى \r\nاوحدى اصفهانى مشهور به مراغى ( م 738 ه ) در جام‌جم در ذم صوفيهء عهد خود چنين مىگويد :\r\n پير شياد دانه پاشيده * گرد او چند ناتراشيده\r\nپنج شش جا نشانده حلقه ذكر * سر خود را فرو كشيده به فكر\r\nتا كسى آورد ز در خوانى * يا كه سازد برنج و بريانى\r\nكم برى زر ز زرق نپذيرد * پر برى زود در بغل گيرد\r\nهمچون گردون كبود جامه شده * صيد را گرگ اين تهامه شده « 1 » \r\n* * *\r\n خلق دريافته زرق سازيشان * حق‌نمايى و حقه بازيشان \r\n\r\n\r\n","description":"","footnote":"\r\n( 1 ) . جام‌جم ، به اهتمام وحيد دستگردى ، ص 221 - 222 ، نقل از : رجايى بخارايى ، احمد على ، فرهنگ اشعار حافظ ، انتشارات علمى ، چاپ پنجم ، تهران 1368 ، ص 469 - 470 .\r\n","page_name":" 657 ","page_number":657},
  {"content":"\r\n\r\n به روش چون گناهكار شدند * همه در چشم خلق خوار شدند\r\nرند و رقاص و مارگير همه * زرق‌ساز و ز نخ پذير همه « 1 » \r\nشايسته است در اين باب از سخنان امام خمينى ، آن عارف حقيقى و پرچمدار توحيد در عصر حاضر نيز ياد كنيم ، ايشان نيز صوفيان بىصفا و رياكار را نكوهش نموده‌اند :\r\n از صوفيها صفا نديدم هرگز * زين طايفه من وفا نديدم هرگز\r\nزين مدعيان كه فاش انا الحق گويند * با خودبينى فنا نديدم هرگز « 2 » \r\n* * *\r\n آن كه دل بگسلد از هر دو جهان درويش است * و آن كه بگذشت ز پيدا و نهان درويش است\r\nخرقه و خانقه از مذهب رندان دور است * آن كه دورى كند از اين و از آن درويش است\r\nصوفيى كو به هواى دل خود شد درويش * بندهء همت خويش است ، چسان درويش است « 3 » \r\nامام حتى عرفان نظرى و دل‌مشغولى در پيچ و خم مباحث و اصطلاحات را سدّ راه و وقوف در اين مرحله را حجاب مىداند چنان كه مكرر اين معنى را در آثار خويش از نظم و نثر به‌كار برده ، در جايى گفته‌اند :\r\n« در جوانى سرگرم به مفاهيم و اصطلاحات پرزرق و برق شدم ، كه نه جمعيتى شد ، نه حال ، اسفار اربعه ، با طول و عرضش ، از سفر به سوى دوست ، بازم داشت ، نه از فتوحات ، فتحى حاصل و نه از فصوص الحكم ، حكمتى دست داد ، تا چه رسد به غير اينها » .\r\n\r\n\r\n","description":"","footnote":"\r\n( 1 ) . همان مأخذ .\r\n( 2 ) . ديوان امام خمينى ، مؤسسهء تنظيم و نشر آثار امام خمينى ، تهران 1372 ، ص 217\r\n( 3 ) . همان مأخذ ، ص 54 .\r\n","page_name":" 658 ","page_number":658},
  {"content":"\r\n\r\n از فتوحات نشد فتحى و از مصباح ، نورى * هر چه خواهم در درون جامه آن دلفريب است \r\n* * *\r\n بشكنيم آينه فلسفه و عرفان را * از صنم خانهء اين قافله بيگانه شويم\r\nفارغ از خانقه و مدرسه و دير شده * پشت‌پايى زده بر هستى و فرزانه شويم « 1 » \r\nاز نقل قول ديگران به جهت رعايت اختصار در مىگذريم و از عرفان ناب و حقيقى مىگوييم ، بايد دانست كه جنبه‌هاى مثبت و مفيد عرفان را همهء دانايان پذيرفته‌اند و اصولا بنابر آن است كه مسلمان در سير تكاملى خود ، عارفى بينشگر شود ، چنان كه بزرگان دين و علماى راستين ، بدون ادعا عميقا اهل سير و سلوك عرفانى بوده و هستند ، براى نمونه مىتوان اين گروه را نام برد :\r\nمحقق اردبيلى ، شيخ بهاء الدين عاملى ، مير محمد باقر داماد ، مير ابو القاسم فندرسكى ، ملا صدراى شيرازى كه كتاب كسر اصنام الجاهلية را در ردّ صوفى نمايان نگاشته است و ملا محسن فيض كاشانى . و از دورهء متأخر بزرگانى چون امام خمينى و شيخ محمد على شاه آبادى و علامه طباطبايى و شهيد مطهرى و . . . در حقيقت عرفاى حقيقى اين طبقه‌اند ، نه گروههايى كه صدها آداب از خود به وجود آورده و بدعتها ايجاد كرده‌اند .\r\nآرى عرفانى كه به معناى خدايى دانستن يا شدن همه چيز و مستحيل بودن يا شدن همه چيز در ذات حق باشد ، عرفانى است كارساز و مفيد و قابل درك براى همگان و مكتبى است معتقد به حق به عنوان هدايت كننده موجودات ، به لزوم اخلاق براى داورى در امور ، به عدالتى كه رهبرى معنوى جامعه و جماعت\r\n\r\n\r\n","description":"","footnote":"\r\n( 1 ) . همان مأخذ ، مقدمه ، ص 26 .\r\n","page_name":" 659 ","page_number":659},
  {"content":"\r\n\r\nاهل فضل به كمك كتاب آسمانى ، سخنان و اعمال پيامبر و اهل بيت عليهم السّلام حدود آن را معين كرده باشد ، معتقد به ضرورت آزاديهاى اصولى در جامعه و لزوم آسايش معنوى و مادى انسان كه همهء مسائل جارى در زندگى از قبيل تجارت ، زراعت ، كسب و كار ، عبادت ، هنر و . . . همه چيز طبيعت را با نگاهى پرشكوه و احترام آميز مىنگرد و با عشق و محبت پيوند مىدهد :\r\n به جهان خرم از آنم كه جهان خرم از اوست * عاشقم بر همه عالم كه همه عالم از اوست ( سعدى ) \r\nلب لباب عرفان ، عشق است ، عشقى كه مقوله‌اى پيچيده و مغشوش و فلسفى و محال نيست ، توهم جامهء واژه بر تن كرده نيست ، عشق با همهء بزرگى در اين مكتب بر خلاف گفته صوفىنمايان ، چيزى است ملموس ، حسى ، ممكن ، باوركردنى و دست يافتنى ، چيزى است كه مىتواند ميان خدا و انسان ، ميان زن و مرد ، مادر و فرزند ، انسان و مظاهر طبيعت ، انسان و دانش و هنر ، اتفاق افتد « 1 » و البته عارف همه چيز را از خدا مىداند و به هر چيز كه مىنگرد آثار حق را در او مىبيند :\r\n حكمت حق در قضا و در قدر * كرده ما را عاشقان يكديگر « 2 » \r\n* * *\r\n گرد گردونها ز موج عشق دان * گر نبودى عشق بفسردى جهان « 3 » \r\nوقتى عرفان اين‌گونه با هستى و زندگى آميخته است ، بريدن از دنيا براى پيوند با حق بهانه‌اى بيش نيست :\r\n چيست دنيا از خدا غافل شدن * نى قماش و نقره و فرزند و زن \r\n\r\n\r\n","description":"","footnote":"\r\n( 1 ) . ابراهيمى ، نادر ، صوفيانه‌ها و عارفانه‌ها ، نشر گسترده ، تهران 1370 ، ص 46 - 45 و 40 با تلخيص و تصرف .\r\n( 2 ) . مثنوى دفتر سوم بيت 4400\r\n( 3 ) . مثنوى دفتر پنجم بيت 3851\r\n","page_name":" 660 ","page_number":660},
  {"content":"\r\n\r\n مال را كز بهر دين باشى حمول * نعم مال صالح خواندش رسول « 1 » \r\nاگر با اين بينش به زندگى محقق اردبيلى بنگريم ، مىبينيم كه ايشان خود عارفى بوده است و نه مخالف با عرفان ، چنان كه نقل شده ايشان در سفر از نجف به كربلا براى زيارت روضهء مطهر حضرت سيد الشهداء ( عليه آلاف التحية و الثناء ) ، احتياطا بين نماز شكسته و تمام جمع مىكرد و مىگفت : زيارت مستحب و علم‌آموزى واجب است و بيم آن دارم كه به سبب كارى مستحب ، واجبى را ترك نموده باشم و سفر معصيت محسوب شود ، با اين كه در سفر هم از مطالعه علمى و تفكر و تحقيق باز نمىايستاد و با مقام بلند علمى از نظر تواضع در اوج بود چنان كه گفته‌اند در يكى از سفرها ، زايرى كه ايشان را نمىشناخت جامه‌اى به او داد كه بشويد ، آن بزرگوار جامه را شسته و پيش او آورد ، آن شخص او را شناخت و شرمنده شد و معذرت‌خواهى نمود و مردم او را سرزنش نمودند ، فرمود او را ملامت نكنيد ، حقوق مؤمنان نسبت به يكديگر بيش از اين است ؛ و با اين حال بهرهء خويش را از دنيا مىگرفت يعنى اگر مقدور بود جامهء قيمتى مىپوشيد و آن به مصداق آيه شريفه بود كه :\r\n « قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ ، قُلْ هِيَ لِلَّذِينَ آمَنُوا »  « 2 » و البتّه انفاق نيز مىنمود :  « وَ ابْتَغِ فِيما آتاكَ اللَّهُ الدَّارَ الْآخِرَةَ وَ لا تَنْسَ نَصِيبَكَ مِنَ الدُّنْيا »  « 3 » .\r\nنيز از كرامات او آمده است كه در قحط سالى ، آذوقهء خود را بين فقرا تقسيم مىكرد ، آنگاه از جانب حق از غيب برايش ، روزى مىرسيد « 4 » و اين همان است كه در اصطلاح عرفان « فتوح » ناميده مىشود ، لطف و مهربانى ايشان حتى\r\n\r\n\r\n","description":"","footnote":"\r\n( 1 ) . مثنوى دفتر اول بيت 983 - 984 .\r\n( 2 ) . آيه 32 سوره اعراف .\r\n( 3 ) . آيه 77 سوره قصص .\r\n( 4 ) . سرگذشت‌ها و خصايص نيكو از مقدّمهء حديقة الشيعه ، صفحهء ب به بعد نقل شده است .\r\n","page_name":" 661 ","page_number":661},
  {"content":"\r\n\r\nبه حيوانات مشهور است و اين به معناى اعتقاد به « وحدت وجود » معتدل عارفانه است كه همه چيز را از خدا مىداند . « 1 »\r\nمسايل بيان شده اثبات مىكند عالم بزرگوار محقق اردبيلى ، تنها با جنبه‌هاى منفى تصوف مخالف بوده است نه با تمام عرفان به‌طور مطلق .\r\n\r\n\r\n","description":"","footnote":"\r\n( 1 ) . وحدت وجود در نظر محقق اردبيلى بدين‌گونه است كه : وجود ، يك حقيقت شخصى و قائم به ذات است و به عبارت ديگر ، وجود ، داراى يك فرد است و آن ذات اقدس بارى تعالى است و موجوديت اشيا و ماهيات ، فقط از اين راه است كه ارتباط و نسبتى با هستى وى دارند بدون آن كه خود وجوددار باشند و يا هستى قائم به آنها باشد .\r\nاين انديشهء دسته‌اى از اشراقيان و محيى الدين عربى است كه طرفدارانى نظير محقق جرجانى و جلال الدين دوانى ، علامهء حلى ، شيخ بهايى و قاضى نور الله شوشترى ، پيدا كرده است ، البته برخى به اين نظريه اشكال گرفته‌اند ، كه براى تفصيل آن و پاسخ محقق اردبيلى به آنان ، مىتوان به تعليقهء محقق اردبيلى بر شرح تجريد قوشچى ، نسخهء خطى ، ورق 16 و اسفار اربعه ، چاپ دوم ، ص 251 ، ج 1 و شرح منظومهء حكمت سبزوارى ، چاپ تهران ، 1298 ، ص 23 - 24 مراجعه نمود .\r\n","page_name":" 662 ","page_number":662},
  {"content":"\r\n\r\n\r\nحضرت مهدى ( عج ) و مقدس اردبيلى ( ره )\r\nآية اللّه علم الهدى اردبيلى\r\n\r\n","description":"","footnote":"","page_name":" 663 ","page_number":663},
  {"content":"\r\n . \r\n","description":"","footnote":"","page_name":" 664 ","page_number":664},
  {"content":"\r\n\r\nحضرت مهدى عليه السّلام و مقدس اردبيلى « ره »\r\nيكى از خصوصيات مرحوم مقدس اردبيلى كه مقام او را در ميان مجتهدين بسيار بالا برده است و فتاواى آن جناب را مورد اهتمام و اعتلا قرار داده آن است كه آن مرحوم مسائل مشكله و مشتبه را از ضريح مطهّر حضرت امير المؤمنين عليه السّلام كه باب علم است بلاواسطه و حضورا سؤال مىكرد و جواب مىشنيد و گاهى كه حضرت صاحب الامر - روحى له الفده - در كوفه تشريف داشتند بنابر امر امير المؤمنين عليه السّلام به آن حضرت عرضه داشته جواب آن را دريافت مىكردند و اين خصيصهء بسيار بزرگ و امتياز سترگى است كه از ايشان نقل شده و در تراجم آن بزرگوار درج شده است و براى هيچ يك از علما و مجتهدين اين نوع نسبت داده نشده . محدث قمى - رحمة اللّه عليه - از كتاب مقامات سيد جزائرى قدّس سرّه نقل كرده است :\r\n« مقدس اردبيلى از ساكنين حرم امير المؤمنين عليه السّلام در نجف اشرف بوده و هرگاه مسأله بر او مشتبه مىشده در شبها خود را به ضريح مقدس مىرسانيده و جواب مىشنيده و گاهى بوده كه آن حضرت او را به صاحب الأمر - روحى فداه - حواله مىفرموده و هرگاه آن امام بزرگوار در مسجد كوفه تشريف داشته با آن حضرت مشافهة در آن مسائل صحبت مىكرده است « 1 » » . مولانا علامهء\r\n\r\n\r\n","description":"","footnote":"\r\n( 1 ) . الفوائد الرضوية / 25 .\r\n","page_name":" 665 ","page_number":665},
  {"content":"\r\n\r\nمجلسى قدّس سرّه در بحار الأنوار از جماعتى ( نه يك نفر نه دو نفر بلكه از جمعيتى كه شايد افادهء يقين شود ) نقل كرده است كه : آنها از سيد فاضل « امير علام » به او خبر دادند گفت :\r\nدر بعضى از شبها در حياط روضهء مقدسه علوى عليه السّلام بودم كه از نصف شب بيشتر گذشته بود در همان حالت كه دور مىزدم ناگهان ديدم شخصى به سوى روضه مقدسه مىآيد من هم به آن‌سو رفتم نزديك شدم شناختم كه او استاد فاضل ، عالم ، تقى و زكى مولانا « احمد » اردبيلى - كه خداوند روح او را مقدس نمايد - است .\r\nخودم را پنهان كردم تا آمد به دريكه بسته شده بود بعد از آن كه آن بزرگوار به آن رسيد در باز شد و داخل روضه گرديد شنيدم كه با كسى حرف مىزند سپس خارج شد و درب ( به خودى خود ) بسته شد من هم پشت سر او رفتم تا از نجف خارج گرديد و بسوى مسجد كوفه روانه شد من هم پشت سر او بودم به طرزى كه مرا نمىديد تا داخل مسجد و به محرابى كه امير المؤمنين عليه السّلام شهيد شد رفت و طولانى ايستاد ، سپس از مسجد خارج شد و به سوى نجف برگشت و من هم پشت سر او بودم تا به « حنّانه » « 1 » نزديك شديم مرا سرفه گرفت قدرت نگهدارى آن را نداشتم به من التفات كرد و شناخت و گفت : تو مير علّام هستى ؟\r\nعرض كردم بلى ، فرمود : اينجا چه كار مىكنى ؟\r\n\r\n\r\n","description":"","footnote":"\r\n( 1 ) . موافق روايت امالى شيخ طوسى چون جنازهء حضرت امير المؤمنين ( ع ) به « قائم » غرى ( كه آن در قديم بنائى بود شبيه به ميل كه آن را علم نيز مىناميدند ) گذشت به احترام نعش آن حضرت منحنى و كج شد .\r\nدر زمان ما بجاى آن « قائم » مسجدى بنا كرده‌اند كه آن را مسجد « حنانه » مىنامند و در شرقى نجف اشرف به فاصلهء سه هزار ذرع تقريبا واقع است .\r\nزوار در آن‌جا به يادبود آن قائم منحنى وارد مسجد شده دو ركعت نماز مىخواندند و در حال فعلى وضع آن معلوم نيست .\r\n","page_name":" 666 ","page_number":666},
  {"content":"\r\n\r\nگفتم : من با تو بودم كه داخل روضه مقدسه شدى تا اين وقت و ترا به صاحب اين قبر قسم مىدهم آنچه كه امشب بر تو گذشت از اول تا آخر به من خبر بدهى .\r\nفرمود : با يك شرط ، مادامى كه من در حال حيات هستم به كسى نگوئى .\r\nبعد از آنكه اطمينان پيدا كرد فرمود :\r\nدر بعضى مسائل كه بر من مشكل شده بود فكر مىكردم به دلم افتاد بروم از حضرت امير المؤمنين عليه السّلام سؤال نمايم بعد از آنكه به درب رسيدم بدون كليد درب روى من باز شد چنان كه ديدى پس داخل روضه شدم و از خداوند خواستم كه مولاى من بر من جواب بدهد در اين مسائل ، پس از قبر صدائى شنيدم كه به مسجد كوفه برو و از قائم عليه السّلام سؤال كن براى اينكه او امام زمان توست پس آمدم نزد محراب و آن را از آن حضرت سؤال كردم و جواب مرا داد و حالا به خانه بر مىگردم . « 1 »\r\nسيد نعمت اللّه جزايرى رحمة اللّه نيز اين قضيه را در انوار النعمانيه نقل كرده است ولى از بعضى جهات فرق دارد ناچار براى اطلاع بيشتر آن را نيز نقل مىنمائيم :\r\nموثق‌ترين اساتيد من از لحاظ علمى و عملى برايم روايت كرد : كه براى اين مرد يعنى مولا اردبيلى « ره » از اهل تفرش شاگردى بود بنام « مير علّام » و در فضل و ورع سكانتى داشت و اين تلميذ ( مير علّام ) گفت :\r\nمن حجره‌اى در مدرسهء دور حرم داشتم پاس بيشتر از شب گذشته بود كه از مطالعهء خودم فارغ شدم و از حجره خارج گشتم تا اطراف حرم را بازديد نمايم چون آن شب بسيار تاريك بود ديدم مردى به سوى حرم مىآيد گفتم شايد دزدى است براى دزديدن از قنديل‌ها آمده باشد .\r\n\r\n\r\n","description":"","footnote":"\r\n( 1 ) . بحار الأنوار ج 52 ص 175 - 174 ، چاپ جديد اسلاميّه\r\n","page_name":" 667 ","page_number":667},
  {"content":"\r\n\r\nپايين آمدم به نزديكى او رسيدم من او را مىديدم و او مرا نمىديد رفت به سوى درب و ايستاد ديدم قفل افتاد و در باز شد حتى در دوم و سوم نيز باز شد تا به قبر كه مشرف شد سلام عرض كرد و صاحب قبر هم جواب سلام او را داد و صداى او را شناختم ناگهان او در مسأله علميه با امام عليه السّلام حرف مىزد .\r\nسپس از شهر خارج شد به سوى مسجد كوفه متوجه گرديد و من هم پشت سر او روانه شدم در حالى كه او مرا نمىديد بعد از آنكه به محراب مسجد رسيد شنيدم با نفر ديگرى حرف مىزند در همان مسأله علميه .\r\nبرگشت من هم مراجعه كردم و پشت سر او آمدم بعد از آنكه به دروازهء شهر رسيد روشنائى صبح آشكار شد من خودم را به او آشكار كردم ، گفتم يا مولانا براى من اعلام فرما آنكه اول با او حرف مىزدى كه بود و همچنين آنكه در مسجد كوفه سخن مىگفتى كه بود ؟\r\nبر من ميثاق و پيمانها گرفت كه اين سرّ را تا نمرده به كسى نگويم .\r\nفرمود : پسرم گاهى بعضى از مسائل براى من مشتبه مىشود اى بسا در بعضى از شب‌ها به قبر حضرت امير المؤمنين عليه السّلام مراجعه مىكنم و در آن مسأله با آن حضرت حرف مىزنم و جواب مىشنوم و در اين شب مرا حواله كرد بر مولانا صاحب الزمان و فرمود : پسرم مهدى امشب در مسجد كوفه هست پس برو پيش ايشان و از او اين مسأله را بپرس .\r\nو اين مردى كه با او حرف مىزدم حضرت مولانا مهدى بود . « 1 »\r\nاز اين نقل معلوم مىشود براى مقدس هر وقت مسأله‌اى مشكله پيش مىآمد از حضرت امير المؤمنين عليه السّلام مىپرسيد ولى اين دفعه با دستور آن حضرت از مهدى عليه السّلام سؤال كرده است و اين مقام بسيار ارزنده‌اى است كه در حالات هيچ\r\n\r\n\r\n","description":"","footnote":"\r\n( 1 ) . انوار النعمانيه ، چاپ سنگى ، ص 230 .\r\n","page_name":" 668 ","page_number":668},
  {"content":"\r\n\r\nيك از فقها و مجتهدين نقل نشده است .\r\nمن براى اينكه اطلاع كامل پيدا كنم به تراجم علمائى كه به حضور حضرت مهدى عليه السّلام مشرف شده‌اند مراجعه كردم همچون چيزى پيدا نكردم .\r\nناگفته نماند در نسخهء انوار النعمانيه « فيض اللّه » را در بالا و « مير علّام » را در پايين نوشته است به نظر آورده است كه يك نفر است بنام فيض اللّه مير علام در حالى كه اينها دو نفر از شاگردان مبرز و مجدّ مرحوم مقدس بودند چنان كه نوشته‌اند :\r\nدر وقت وفات مولانا از او پرسيدند كه بعد از شما به كه رجوع كنيم ؟\r\nفرمود : در شرعيّات به امير علام و در عقليّات به امير فيض اللّه . « 1 »\r\nپس فيض اللّه در نسخه انوار النعمانيه زايد است و مير علّام صحيح است ، چنان كه مجلسى مرحوم در بحار اين قصه را به او نسبت داده است .\r\nمرحوم محدث قمى در شرح حال مير علّام نوشته است :\r\nعالم ، فاضل ، جليل و نبيل فهّامه مانند اسم خود علامه از افاضل تلامذهء مولانا احمد اردبيلى رفع اللّه مقامه بوده و از براى او فوايد و افادات و تعليقاتى است بر كتب در اصناف علوم و در ترجمهء مولانا اردبيلى دانستى كه نزد وفات آن بزرگوار از او پرسيدند كه به كدام يك از شاگردان او رجوع كنند و اخذ علوم نمايند فرمود : اما در شرعيّات پس به امير علّام و در عقليّات به امير فيض اللّه .\r\nو از براى مير علّام حكايتى است در مشاهده كردن او تشرف مولانا اردبيلى را به خدمت امام زمان در مسجد كوفه چنان كه در نجم الثاقب شيخ مرحوم ما در حكايت 63 مسطور است . « 2 »\r\n\r\n\r\n","description":"","footnote":"\r\n( 1 ) . الفوائد الرضويه / 28 .\r\n( 2 ) . الفوائد الرضويه / 264\r\n","page_name":" 669 ","page_number":669},
  {"content":"\r\n\r\n\r\nملاقات با امام المهدى عليه السّلام\r\nتشرف و ملاقاتهايى كه از جانب علما و مجتهدين با حضرت امام المهدى - عجل اللّه تعالى فرجه - در غيبت كبرى واقع شده است و در كتابهاى ، بحار الأنوار مجلسى مرحوم يا در جنّة المأوى و نجم الثاقب محدث نورى - رحمه اللّه - يا در كشف الغمّه على بن عيسى اربلى قدّس سرّه يا در اعلام الورى امين الأسلام طبرسى . . . يا در ينابيع المودة حافظ سليمان بن ابراهيم القندوزى - رضى اللّه عنه - در باب 82 .\r\nو همچنين در تراجم مثل رياض العلما و روضات و تنقيح المقال و اعيان الشيعه ثبت و ضبط شده است مراجعه كردم و با ملاقات مرحوم مقدس اردبيلى مقايسه كردم قابل قياس نبود .\r\nاز چند جهات :\r\n1 - بعضى از آن ملاقاتها در خواب يا ميان خواب و بيدارى بوده و علايم آن بعد معلوم شده است مثل ملاقات مرحوم مجلسى اول راجع به صحيفهء سجاديه .\r\n2 - بعضى از آنها اتفاقى بوده و ملاقات كننده در حين ملاقات غفلت داشته بعد از جدائى يقين كرده او حضرت مهدى بوده است .\r\n3 - موضوع ملاقات علمى و فقهى نبوده ولى موضوع ملاقات مقدس اردبيلى - رضوان اللّه عليه - براى رفع اشكالات علمى و احكامى بوده است و به همين دليل است كه فتاواى ايشان عظمت و اهميت پيدا كرده است .\r\n4 - مهمتر هر وقت مسأله مشكله پيش مىآمده مقدس مىتوانسته از حضرت امير المؤمنين عليه السّلام شخصا رفع اشكال نمايد و در بعضى مواقع كه حضرت مهدى در كوفه يا در نجف حضور داشته جواب سؤال را به او احاله مىفرموده است .\r\nاين افتخار بسيار بزرگ و امتياز ارزنده و نادرى است كه در ميان مجتهدين ،\r\n\r\n","description":"","footnote":"","page_name":" 670 ","page_number":670},
  {"content":"\r\n\r\nنصيب مقدس اردبيلى شده است .\r\nاز اين لحاظ تشرف بعضى از بزرگان را براى مزيد اطلاع درج مىنمائيم تا مورد مطالعه و مداقّه قرار بگيرد .\r\n\r\nتشرف ميرزا محمد الأسترآبادى\r\nاز سيد سند ، فاضل و كامل ميرزا محمد استرآبادى - نور اللّه مرقده - روايت شده كه او گفت : من شبى در طواف دور كعبه بيت اللّه الحرام بودم ناگهان جوان خوش رويى طاقهء گل سرخ كه وقت آن نبود به من داد گرفتم و بوييدم گفتم : اين از كجاست يا سيدى ؟ گفت : از خرابات . سپس از من غايب شد و نديدم . « 1 »\r\nو اين قصه عينا در حالات شيخ محمد بن حسن بن شهيد ثانى - رحمة اللّه عليهم - نقل شده است و مرحوم محدث نورى در جنّة المأوى نقل كرده و احتمال داده است آنچه كه مجلسى مرحوم از استاد او ميرزا محمد امين استرآبادى نقل كرده است بنابر تشابه اسمى و يكى بودن زمان و مكان و عمل يك قضيّه باشد . « 2 »\r\nشيخنا محدث نورى رحمت اللّه عليه از دوست خود آقاى على رضا نائينى و او هم از مولا سلماسى نقل كرده است كه آن مرحوم گفت :\r\nدر مجلس درس سيد بحر العلوم بودم كسى از امكان ديدن روى مبارك حضرت مهدى عليه السّلام در غيبت كبرى سؤال كرد ؟\r\nسيد سرش را پايين انداخت و در جواب دادن ساكت شد و يواش فرمود :\r\nچه بگويم در جواب او ؟ در حالتى كه آن حضرت مرا به آغوش كشيد و در روايت هم وارد شده است مدعى رؤيت را تكذيب نمائيد و اين گفتار را تكرار كرد .\r\n\r\n\r\n","description":"","footnote":"\r\n( 1 ) . بحار الانوار ج 52 ، ص 176 .\r\n( 2 ) . جنة المأوى ، ص 297 .\r\n","page_name":" 671 ","page_number":671},
  {"content":"\r\n\r\nسپس در جواب سائل فرمود : در اخبار اهل عصمت تكذيب كسى كه ادعاى رؤيت نمايد در ايام غيبت وارد شده است .\r\nو اين جواب را گفت بدون اينكه به آنچه پنهانى با خود گفته بود اشاره نمايد . « 1 »\r\nو با اين سند از مولاى مذكور گفت : ما با جناب سيد در داخل حرم عسگريين عليهما السّلام نماز مىخوانديم بعد از تشهد كه اراده كرد به ركعت سوم بلند شود حالتى بر او رخ داد كه مقدار كمى توقف كرد سپس بلند شد بعد از آنكه فارغ شديم همه ما تعجب كرديم و علت آن را نفهميديم و كسى هم جرأت نكرد از آن سؤال نمايد تا آمديم منزل تا سفره را آوردند بعضى بر من اشاره كرد كه من از او سؤال نمايم گفتم نه تو نزديك‌تر از من هستى تو سؤال كن .\r\nآن مرحوم متوجه من شد فرمود در چه موضوع با هم صحبت مىكنيد ؟\r\nگفتم : ( چون من جسورتر از همه بودم ) اينها آنچه را كه براى شما در نماز عارض شد مىخواهند كشف نمايند .\r\nفرمود : حضرت حجت عجل إله تعالى فرجه داخل روضه شد تا بر پدرش سلام عرض نمايد براى من آن حالت عارض و از مشاهده جمالش تحير حاصل شد تا از آنجا خارج گرديد . « 2 »\r\nشما قصه‌هاى بحر العلوم را كه تشرف آن جناب با صاحب الامر بسيار مورد توجه است با ملاقات مقدس اردبيلى با آن حضرت مقايسه نمائيد ! ! !\r\n\r\nسيدنا العلامة آية اللّه ( بحر العلوم )\r\nدر جلالت شأن سيد « مهدى بن المرتضى بن محمد البروجردى » كفايت مىكند كه شيخ فقيه اكبر جناب حاج شيخ جعفر نجفى با آن مقام علمى و رياستى\r\n\r\n\r\n","description":"","footnote":"\r\n( 1 ) . جنة المأوى ، ص 236 .\r\n( 2 ) . جنة المأوى ، ص 237 .\r\n","page_name":" 672 ","page_number":672},
  {"content":"\r\n\r\nخاك نعلين او را به حنك عمامهء خود پاك كرد . تشرف او به تواتر رسيده و ملاقات او با امام عصر - عجل الله فرجه - در حد يقين است و چند حكايتى از آن جناب نقل شده است دشمن و دوست به كمال و فضيلت آن درياى علم اعتراف دارند .\r\nيكسالى وقت حج را درك نكرد در مكه توقف نمود و به مذاهب اربعه درس مىفرمود به حدّى كه در نظر اهل آنجا موقعيتى پيدا كرد بعضى از اهل سنّت گفتند :\r\n« آنچه را اماميّه در مهدويت گفتند حق باشد هر آينه آن امام اين سيد مهدى خواهد بود . »\r\nعالم جليل آخوند ملا زين العابدين سلماسى گفت :\r\nروزى در مجلس درس سيد بحر العلوم در نجف نشسته بوديم جناب ميرزا ابو القاسم قمى صاحب قوانين - رحمة اللّه عليه - كه از مكه برگشته بود داخل شد پس محقق به سيد گفت شما با اين قرب ظاهرى و باطنى كه داريد از آن نعمتهاى غير متناهيه كه به دست آورديد چيزى به ما تصدق نمائيد ؟ !\r\nسيد بدون تأمل فرمود كه من شب گذشته يا دو شب قبل ( ترديد از راوى است ) در مسجد كوفه براى اداى نافلهء شب رفته بودم براى مباحثه عزم مراجعت به نجف كردم تا درس تعطيل نگردد ولى براى رفتن به مسجد سهله در دلم شوقى افتاد ، ناگاه بادى وزيد و غبارى برخاست مرا به طرف مسجد سهله انداخت داخل شدم ديدم خالى از زوار بود جز شخصى جليل كه مشغول مناجات با قاضى الحاجات است به كلماتى قلب مرا منقلب و چشم مرا اشكبار نمود و من با آن كلمات كه هرگز از كسى نشنيده بودم و در ميان ادعيه نديده بودم در مكان خود ايستادم و گوش به آن كلمات فرا داشتم و از آنها لذت مىبردم تا آنكه از مناجات فارغ شد .\r\nپس به من التفات كرد و به زبان فارسى فرمود : « مهدى بيا » .\r\n\r\n","description":"","footnote":"","page_name":" 673 ","page_number":673},
  {"content":"\r\n\r\nپس چند گامى پيش رفتم امر فرمود پيشتر روم رفتم ايستادم باز امر فرمود پيش بروم و فرمود : ادب در امتثال است جلو رفتم تا به آنجا كه دست آن جناب به من و دست من به آن جناب مىرسيد و تكلم فرمود بكلمه‌اى .\r\nمولى سلماسى گفت چون كلام سيد به اينجا رسيد يك دفعه رشتهء سخن را به جواب دادن سؤال ديگر برد .\r\nجناب ميرزا دوباره سؤال از آن كلام مخفى نمود پس سيد به دست اشاره فرمود كه آن از اسرار مكتوم است . « 1 »\r\nجناب مولاى سلماسى از ناظر جناب سيد در ايام مجاورت مكه معظمه گفت :\r\nدر بلاد غربت با آن انقطاع از اهل و وطن در بذل و عطا قوى القلب و به كثرت مخارج اعتنائى نداشت .\r\nروزى تمام شدن نفقه را به عرض رساندم چيزى نفرمود و عادت سيّد اين بود كه صبح طوافى دور كعبه مىكرد و به منزل مىآمد و مشغول تدريس مىشد .\r\nآن روز نيز از طواف برگشت و حسب العادة قليان را حاضر كردم كه ناگاه كسى در را كوبيد پس سيد به شدت مضطرب و به من گفت قليان را بگير و از اينجا بيرون برو و خود بشتاب برخاست و رفت نزديك در و در را باز كرد پس شخص جليلى به هيئت اعرابى داخل شد و نشست و سيد در نهايت ذلّت و مسكنت و ادب در دم در نشست و به من اشاره كرد كه قليان را نزديك نبرم .\r\nپس ساعتى نشستند و با يكديگر سخن مىگفتند تا آنگاه برخاست سيد بشتاب در را باز كرد و دستش را بوسيد و او را بر ناقه سوار كرد او برفت و سيد با\r\n\r\n\r\n","description":"","footnote":"\r\n( 1 ) . فوائد الرضويه ، ص 678 . جنّة المأوى ، ص 236 .\r\n","page_name":" 674 ","page_number":674},
  {"content":"\r\n\r\nرنگ متغير شده بازگشت و براتى به دست من داد و گفت : اين حواله‌اى است بر مرد صرّافى كه در كوه صفا است برو نزد او بگير .\r\nپس رفتم آن را به آن صرّاف دادم برات را گرفت و بوسيد و گفت برو چند حمّال بياور ، رفتم چهار حمال آوردم و ريال‌ها را به اندازه‌اى كه قوت داشتند برداشتند و به منزل آوردند .\r\nروزى به سراغ صرّاف رفتم اثرى از او نديدم سؤال كردم ؟ گفتند در اين محل اين چنين صرافى نبوده است . « 1 »\r\nاز عالم صفى زين العابدين سلماسى نقل گرديده است : سيد بحر العلوم « ره » روزى به حرم امير المؤمنين عليه السّلام وارد شد پس اين مصرع را ترنّم مىكرد : چه خوش است صوت قرآن ز تو دلربا شنيدن\r\nاز سيد سؤال شد فرمود : حضرت حجت عليه السّلام را ديدم در بالاى سر قرآن تلاوت مىفرمود ، چون صداى آن بزرگوار را شنيدم اين بيت را خواندم . « 2 »\r\n\r\nجناب سيد مهدى قزوينى\r\nاز جملهء مجتهدين و فقها است كه به ملاقات امام زمان عليه السّلام فائز شده است .\r\nپسر بزرگوار آن جناب از او نقل كرده است : كه من مدت مديدى به جزيره براى ارشاد عشاير بنى زبيد به مذهب حق كه همه سنّى بودند مىرفتم و تعداد آنها از ده هزار نفر بيشتر بود و به حمد اللّه همهء آنها به مذهب اماميه مراجعت كردند .\r\nو در جزيره مزار معروفى بود ، كه به قبر حمزة بن الكاظم ، شهرت داشت و مردم آن را زيارت مىكردند ، و كرامات زيادى به آن نسبت مىدادند و در اطراف آن دهى بود كه صد خانوار مىبودند تقريبا . و ما كه راهمان از\r\n\r\n\r\n","description":"","footnote":"\r\n( 1 ) . فوائد الرضويه ص 680 ، جنّة المأوى ص 237 .\r\n( 2 ) . جنّة المأوى ص 302 ، فوائد الرضوية ص 682 .\r\n","page_name":" 675 ","page_number":675},
  {"content":"\r\n\r\nهمان‌جا بود و بر آن مرور مىكرديم ولى آن را زيارت نمىكرديم براى اينكه در پيش ما به صحّت رسيده بود كه قبر حمزة بن الكاظم در رى با حضرت عبد العظيم است .\r\nيك دفعه طبق عادت سابقه در آن قريه وارد شديم و در پيش اهالى آنجا مهمان گشتيم پس آنها توقع داشتند ، مرقد مذكور را من هم زيارت نمايم حاضر نشدم و گفتم كسى را كه نمىشناسم زيارت نمىكنم بدين جهت رغبت مردم نيز نسبت بر آن مزار كم شد براى اينكه من از آن اعراض نمودم .\r\nسپس سوار شدم رفتم شب در قريهء مزيديّه در پيش بعضى از سادات آنجا بيتوته كردم زمانى كه سحر شد براى نافله شب مهيا شدم و نماز شب را خواندم در انتظار طلوع فجر در هيئت تعقيب بودم ناگهان سيدى را كه من با صلاح و تقوى مىشناختم و از سادات آن قريه بود وارد شد و سلام كرد و نشست .\r\nسپس فرمود يا مولانا ديشب به اهل قريهء حمزه مهمان شدى و خود حمزه را زيارت نكردى ؟\r\nعرض كردم : بلى . فرمود : چرا ؟\r\nگفتم : من آن كسى را كه نمىشناسم زيارت نمىكنم و قبر حمزة بن موسى الكاظم در رى است .\r\nفرمود : ربّ مشهور لا اصل له و او قبر حمزة بن موسى الكاظم نيست اگرچه مشهور شده است بلكه قبر ابى يعلى حمزة بن القاسم العلوى العباسى يكى از علماى اجازه و اهل حديث است و آن را اهل رجال در كتابهاى خودشان نوشته‌اند و او را با علم و ورع تعريف كرده‌اند .\r\nو من در دلم گفتم اين سيد از عوام النّاس است و از اهل اطلاع نيست كه رجال و حديث بشناسد اى بسا اين كلام را از بعضى علما ياد گرفته است .\r\nقبل از آنكه من از او بپرسم از كى ياد گرفته بلند شد و رفت و صبح شد\r\n\r\n","description":"","footnote":"","page_name":" 676 ","page_number":676},
  {"content":"\r\n\r\nمشغول نماز خواندن شدم . بعد از نماز به كتب رجالى كه با من بود مراجعه كردم ديدم همان‌طور است كه ايشان گفت .\r\nناگهان اهالى قريه براى سلام كردن پيش من آمدند و از جمله آنها همان سيد بود از او سؤال كردم قبل از فجر تو آمدى از قبر حمزه كه او ابو يعلى حمزة بن قاسم علوى است به من خبر دادى آن را از كجا آوردى ؟ !\r\nگفت : به خدا قسم قبل از فجر من نيامدم و پيش از اين ساعت من ترا نديده‌ام اساسا ديشب من در اين ده نبودم و امروز آمدم شنيدم شما تشريف آورديد به زيارت تو آمدم .\r\nپس من به اهل آن قريه گفتم : الأن براى من واجب شد به زيارت حمزه مراجعت نمايم براى اينكه شك ندارم آن كسى را كه من ديده‌ام او صاحب الامر عليه السّلام بوده است پس سوار شدم و جميع اهل قريه هم به زيارت قبر حمزة بن موسى الكاظم عليهما السّلام رفتيم .\r\nاز آن وقت اين مزار آشكار گرديد به طورى كه از اماكن بعيده مردم براى زيارت آن جناب مىآيند . « 1 »\r\nمرحوم نورى فرموده است : « در رجال نجاشى ؛ حمزة بن القاسم بن على بن حمزة بن الحسن ابن عبيد اللّه بن العباس بن على بن ابيطالب عليه السّلام ابو يعلى ثقه و جليل القدر از اصحاب ما است كثير الحديث است و او كتابى دارد به نام « من روى عن جعفر بن محمد عليهما السّلام من الرّجال . »\r\nو شيخ طوسى ذكر كرده است : كه او از سعد بن عبد اللّه و از تلعكبرى رحمة اللّه روايت مىكند و اجازهء روايت دارد و او در طبقهء پدر صدوق است . « 2 »\r\n\r\n\r\n","description":"","footnote":"\r\n( 1 ) . جنة المأوى ، ص 286 .\r\n( 2 ) . جنّة المأوى / 287 .\r\n","page_name":" 677 ","page_number":677},
  {"content":"\r\n\r\nمحدث نورى قدّس سرّه در جنة المأوى در حكايت پانزده از عالم ثقه شيخ باقر كاظمى مجاور نجف اشرف نقل كرده كه در نجف مردى مؤمن كه او را شيخ محمد حسن سريره مىگفتند ، و در سلك اهل علم و صاحب نيّت صادقه بود و او مبتلا به سينه درد و سرفه بود كه اخلاط توأم با خون از سينه‌اش خارج مىشد و در غايت فقر و احتياج زندگى مىكرد و اغلب اوقات به روزى روزش محتاج بود ناچار به اطراف نجف در باديه به سوى اعراب مىرفت تا قوت خود را ولو جو باشد پيدا نمايد آن هم به اندازه‌اى كه كفايت كند پيدا نمىكرد ، با اين همه دلش مىخواست با يك زنى از اهل نجف ازدواج نمايد اهل آن زن هم بنا بر ندارى او موافقت نمىكردند و در همّ و غم و اندوه شديد بسر مىبرد .\r\nبعد از آن كه فقر و مرض او شدت پيدا كرد و از تزويج آن دختر مأيوس شد بر آنچه كه در پيش اهل نجف معروف بود قصد كرد بجا بياورد ، و آن چهل شب چهارشنبه به مسجد كوفه برود ناچار امام زمان - عجل اللّه تعالى فرجه - را نادانسته مىبيند و مراد او را عطا مىفرمايد .\r\nشيخ باقر گفت : شيخ محمد مىگويد : من چهل شب چهارشنبه را مواظبت كردم در آخرين آن كه شب بسيار سرد و ظلمانى بود و باد بسيار تندى مىورزيد و از آن طرف باران مىباريد و من در دكّهء شرقيه از درب اول طرف چپ كه از آنجا به مسجد وارد مىشوند بودم و داخل شدن مسجد براى من امكان نداشت براى اينكه از سينه‌ام در حين سرفه كردن خون مىآمد و نمىتوانستم به مسجد بياندازم و چيزى هم با من نبود كه مرا از سرما نگه بدارد سينه‌ام تنگ شد و همّ و غم به شدت به من حمله آورد به طوريكه دنيا در نظرم تنگ و تاريك شد و در اين فكر بودم كه شبها هم تمام شد و اين آخرين شب است و من هيچ كس را نديدم و با اين زحمت بسيار چيزى بر من ظاهر نگشت و من اين همه ترس و وحشت را تحمل كردم و از نجف به كوفه آمدم ديگر يأس و نااميدى بر من مستولى گرديد .\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nدر اين ميان كه فكر مىكردم در مسجد نيز كسى نبود ، آتشى روشن كردم تا قهوه‌اى را كه از نجف با خودم آورده بودم گرم نمايم و به خوردن آن عادت داشتم و نمىتوانستم ترك نمايم و خيلى هم كم بود ناگهان شخصى از باب اول ديدم به طرف من مىآيد و در دلم متكدر شدم كه اين اعرابى براى قهوه خوردن آمد و من بدون قهوه مانده و در دل اين شب تاريك به همّ و غمم افزوده خواهد شد .\r\nدر اين فكر بودم ناگهان به من رسيد و با اسم سلام كرد و در پيش روى من نشست از اينكه اسم مرا شناخت تعجب كردم گمان كردم يكى از اعرابى است كه در اطراف نجف زندگى مىكنند خواستم سؤال كنم فرمود بعضى از عرب هستم خواستم متذكر شوم از طوايف اطراف نجف هستى فرمود : نه ، نه هر طايفه‌اى اسم بردم فرمود نه من از آنها نيستم .\r\nپس مرا عصبانى كرد ، به او گفتم : بلى تو از طريطره هستى و آن لفظ بدون معنى را به عنوان استهزاء گفتم .\r\nاز گفتار من تبسم فرمود و گفت : براى تو باكى نيست من كجائى هستم چه چيز ترا به اينجا آورده است ؟\r\nگفتم : براى تو لازم نكرده است از اين امور بپرسى .\r\nگفت : اگر مرا مطلع نمائى براى تو كه ضررى نيست ؟\r\nمن از حسن اخلاق و شيرينى گفتار او تعجب كردم قلبم به خودى خود به او تمايل كرد و هر چه اندازه صحبت مىفرمود اشتياق و محبتم بر او افزوده مىگشت بطوريكه توتون سبيلى درست كردم و به او دادم .\r\nفرمود : تو بخور من نمىكشم .\r\nو يك فنجان قهوه ريختم به او تعارف كردم گرفت و كمى خورد باقى آن را به من داد و فرمود : خودت بخور من هم گرفتم و خوردم .\r\nو متوجه نشدم كه تمامى فنجان را نخورده است ولى محبت او در دلم زمان به زمان افزوده مىشد .\r\n\r\n","description":"","footnote":"","page_name":" 679 ","page_number":679},
  {"content":"\r\n\r\nپس به او گفتم : اى برادر خدا ترا فرستاده تا امشب با من مأنوس باشى آيا نمىخواهى برويم در مقبرهء حضرت مسلم بنشينيم با هم صحبت كنيم .\r\nفرمود : با تو مىروم ولى تو خبر خودت را بگو ؟\r\nعرض كردم : واقعيت را بر تو بگويم من در غايت فقر و احتياج هستم و اين تازگى ندارد من از آن وقتى كه خودم را شناختم اين نادارى با من بوده با همراه آن سرفه‌اى دارم كه خلط آن مخلوط به خون است چند سال است كه به اين درد هم مبتلا هستم و علاج آن را نمىدانم و زن هم ندارم و قلب من به يك زنى كه در محلهء خودمان در نجف هست تعلق گرفته از جهت تنگ‌دستى دسترسى به او ندارم .\r\nو اين ملائيه - يعنى ملاها به اصطلاح عراقىها - مرا مغرور كردند و به من گفتند چهل شب چهارشنبه در مسجد كوفه بيتوته كنم صاحب الزمان را ببينم تا حاجت مرا برآورد اين آخرين شب است از چهل شب چيزى نديدم و من اين مشقتها را تحمل كردم و حاجات من همينها است .\r\nپس به من فرمود : اما سينه‌ات خوب شد ، و اما زن در اين نزديكى او را مىگيرى ؛ و اما فقرت پس آن با تو تا دم مرگ هست . من غافل بودم و اين بيانات را توجه نداشتم .\r\nعرض كردم به حضرت مسلم تشريف نمىبرى ؟\r\nفرمود : بلند شو . و بلند شدم جلو افتاد من پشت سر او بعد از آنكه به زمين مسجد وارد شديم فرمود نماز تحيت مسجد نمىخوانى ؟\r\nعرض كردم : چرا . پس او نزديك شاخص كه در مسجد گذاشته بودند ايستاد و من هم پشت سر او به فاصله ايستادم و شروع به نماز كردم در ميان اينكه من سورهء فاتحه را مىخواندم او هم شروع كرد سورهء فاتحه را قرائت كند من نشنيدم كسى مثل او بخواند از حسن قرائت او در دلم گفتم شايد او صاحب الزمان باشد و يادم افتاد بعضى از كلمات او نيز بر اين دلالت دارد .\r\n\r\n","description":"","footnote":"","page_name":" 680 ","page_number":680},
  {"content":"\r\n\r\nبعد از اين خطور قلبى كه او در نماز بود ناگاه نورى بزرگ او را احاطه كرد و از تشخيص شخص شريف او مرا مانع شد در حالى كه او مشغول نماز بود و من قرائت او را مىشنيدم در وضعيتى كه بدن من مىلرزيد و من نماز را نمىتوانستم قطع نمايم با ترس و لرز بهر طريقى بود آن را تمام كردم و نور از روى زمين بلند شد پس من ناله‌كنان گريه شروع نمودم و از بىادبى خودم عذر مىخواستم گفتم : تو صادق الوعد هستى و بر من وعده دادى كه با من به مقبره مسلم به روى ؟\r\nدر اين ميان كه من با نور حرف مىزدم ناگهان آن نور به طرف مسلم توجه فرمود من هم از او پيروى كردم كه ديدم نور به حضرت داخل گرديد و در جوّ قبّة قرار گرفت و همين‌طور بود و من هم با او ندبه و گريه مىكردم تا صبح آشكار و نور عروج كرد .\r\nبعد از آنكه صبح شد به فرمودهء آن حضرت « اما صدرك فقد برء » ( اما سينه‌ات بهبودى حاصل كرد ) توجه كردم و دانستم سينه‌ام صحيح و سالم است و ديگر سرفه نمىكنم .\r\nو يك هفته نگذشته بود كه با آن دختر مورد نظر خود ازدواج كردم به طورى كه گمان نمىكردم ولى فقر و نادارى من چنان كه فرموده بود باقى است .\r\nصلوات اللّه و سلامه عليه و على آبائه الطاهرين . « 1 »\r\nاين قصه به عنوان استطراد و تقويت بنيهء اعتقادى ذكر گرديد ولى مابقى حكايات براى مقايسه با ملاقات مرحوم مقدس اردبيلى و ديگر بزرگان با حضرت مهدى - روحى له الفدا - به رشتهء تحرير درآمد و بر همگان واضح شد عظمت و آثار ملاقات مرحوم اردبيلى بسيار مفيد فايده بوده و در تشييد\r\n\r\n\r\n","description":"","footnote":"\r\n( 1 ) . جنّة المأوى ص 243 - 240 .\r\n","page_name":" 681 ","page_number":681},
  {"content":"\r\n\r\nاحكام و فروع اسلامى در غيبت كبرى انجام پذيرفته است ، به اين معنى پيروان مذهب تشيع بايست فتاواى مجتهدين را به مثابه‌اى بدانند كه خود ائمه و مخصوصا حضرت مهدى - سلام اللّه عليه - به دست مىآورند فقهاى شيعه‌اى بسا در حل معظله و مشكله فقهى از آن بزرگواران استفاده كرده باشند و به حضور حضرت مهدى - سلام اللّه عليه - رسيده باشند ولى به عنوان اينكه هر كس ادعاى رؤيت نمايد تكذيب مىكنند به كسى نگفته‌اند يا ادعاى اجماع كرده‌اند .\r\nچنان كه در بعضى از مراحل ضرورى ، آن بزرگوار يعنى حضرت مهدى عليه السّلام خود را آشكار كرده و به فرياد مردم بىپناه رسيده است نظير قصهء انار در بحرين يا در متفرق كردن عربها عنيزه يا در مباحثه و مناظرهء شيخ ابو القاسم حاسمى و در قصهء ابو راجح حمامى يا ابى الحسين بن ابى البغل كاتب و غيرهم كه در كتابهاى غيبت مسطور است تا پيروان اهل البيت عليهم السّلام خيال نكنند آنها صاحب ندارند .\r\nمن قصه‌اى يادم افتاد كه اگر ننويسم ممكن است مسئول باشم آن سال كه در ايام حج در منى آتش‌سوزى شد يكى از همشهرىها بنام حاج احسانى اهل « نمين » اردبيل كه پيرمرد هفتاد ساله تقريبا بود آن هم با خانم خود مشرف شده بود بعد از مراجعت با جمعى از مؤمنين به خدمت او رسيديم از آتش‌سوزى « منى » سؤال كردم گفت :\r\nمن سخت مريض و در گوشهء خيمه افتاده بودم كه آتش همه‌جا را فرا گرفت همه فرار كردند ، زنم آمد هرچه گفتم دست مرا بگير ببر بيرون گفت آقا فرموده در حال احرام زنها به شوهران خود دست نزنند او هم رفت و من ديدم زنده زنده در توى آتش خواهم سوخت به خدا و امام عصر ملتجى شدم يك دفعه ديدم عربى آمد مرا بغل كرد از آن صحنه خارج و پشت تپه در خيمه‌اى به زمين\r\n\r\n","description":"","footnote":"","page_name":" 682 ","page_number":682},
  {"content":"\r\n\r\nگذاشت غذايى آورد من عرض كردم سه روز است غذا نمىتوانم بخورم مريضم ، فرمود الان مىتوانى بخورى دوبار اصرار كرد من شروع كردم ديدم مىتوانم و او مرتب مىرفت و برمىگشت تا شب من آنجا ماندم فردا نزديك ظهر به من فرمود مىخواهى پيش رفقاى خود به روى ؟\r\nعرض كردم بلى . مرا برداشت آورد كنار راه مكّه به زمين گذاشت فرمود اولين ماشين كه مىآيد رفقاى تو در همان ماشين هستند بلند شو خودت را نشان بده آنها مىبينند و تو را با خودشان مىبرند همان‌طور هم شد او رفت اتومبيل اولى كه آمد من بلند شدم و آنها را صدا كردم ديدند گفتند عجب ! حاج احسانى اينجا هست سوارم كردند و آوردند .\r\nاز سطور گذشته معلوم شد كه حضرت صاحب الأمر - سلام اللّه عليه - در ميان بندگان خدا حاضر و بر حال رعايا ناظر و بر كشف بلايا با اذن خداوند قادر است و همچنين بر خفايا و اسرار عالم ، عالم است ، به جهت غيبت از منصب خلافتش عزل نشده و از لوازم و آداب رياست الهيّهء خود دست نكشيده و از قدرت ربّانيه خويش عجز بهم نرسانيده و اگر خواهد حل مشكلى نمايد بىآنكه ديده شود و كوشش كند حل مشكل مىنمايد .\r\nدر توقيع اسحق بن يعقوب فرمود :\r\n« و اما وجه الأنتفاع بى فى غيبتى فكالانتفاع بالشمس اذا غيبتها عن الأبصار السحاب و انّى امان لأهل الأرض كما ان النجوم امان لأهل السماء » .\r\nو اينكه ديده يا شنيده شده كه با صدق ولاء و اقرار به امامت ائمهء هدى چه بسيار شده كه ارباب اضطرار و حاجت از تضرع و استغاثه خود اثر اجابت و كشف بليّت نديدند .\r\nعلاوه بر موانع قبولى دعا در اضطرار اشتباه مىكنند يا راه عادى دارد او اقدام نكرده يا خود را گم گشته مىداند .\r\n\r\n","description":"","footnote":"","page_name":" 683 ","page_number":683},
  {"content":"\r\n\r\nمثل جاهل به احكام عمليه كه به عالمش ارجاع فرمود و در توقيع اسحاق فرمود :\r\n« و اما الحوادث الواقعه فارجعوا الى رواة حديثنا فانهم حجتى عليكم و انا حجة اللّه عليهم » .\r\nپس مادامى كه جاهل دستش به عالم برسد در احكام مضطر نيست و همچنين عالمى كه مشكلات علمى خود را از ظواهر كتاب و سنت و اجماع مىتواند حل نمايد ، عاجز و درمانده نيست .\r\nو آنان كه اسباب زندگى و معاش خويش را از حدود الهيه و موازين شرعيّه بيرون بردند و بر آن مقدار ممدوح در شرع انوار اقتصار و قناعت ننمودند و به جهت نداشتن بعضى از آنچه قوام تعيش معلق نيست بر آن مضطر نباشد آدمى خود را عاجز و مضطر مىداند و پس از تأمل صادقانه مىفهمد اضطرار او درست نيست به اضافه اگر در اضطرار صادق باشد شايد صلاح او يا صلاح نظام كل در اجابت او نباشد .\r\nو هر مضطرى را وعدهء اجابت ندادند ، بلى جز خداى متعال يا اوليائش مضطر را اجابت ننمايد ! ! چه اين موجب اختلال نظام و برداشتن اجرها و ثوابهاى عظيمه كه در روز جزا آرزو كند كه كاش گوشت بدنهاى ايشان در دنيا با مقراض بريده بودند . و خداى تعالى با آن قدرت كامله و علم محيط به موجودات و واقعيات با بندگان خالص خود مثل پيامبران و امامان چنين نكرده .\r\nدر ضمن بايد دانست اگر غيبت حضرت مولانا غائب عليه السّلام نبود پيش‌بينى پيامبران و پيامبر اسلام باطل و دروغ مىشد لذا غيبت آن بزرگوار جزء معجزات بشمار مىرود .\r\nدر غيبت كبرى هر كه ادعاى سفارت و نيابت خاصه نمايد كذّاب و مفترى\r\n\r\n","description":"","footnote":"","page_name":" 684 ","page_number":684},
  {"content":"\r\n\r\nخواهد بود بلكه مرجع دين و احكام شريعت با دستور آن حضرت ، علما و فقها و مجتهدين هستند و از براى آنها نيابت عامه نه خاصه ثابت مىباشد چنان كه در توقيع شريف اسحاق بن يعقوب كه يكى از اجلّه و علماى شيعه و حملهء اخبار است فرمود :\r\nاما حوادثى كه بعدا واقع مىشود به روات حديث ما رجوع كنيد پس آنها حجت من بر شما هستند و من حجت خدا بر آنان مىباشم .\r\nو از حضرت باقر العلوم عليه السّلام چنين امر شد :\r\n« انظروا الى من كان منكم روى حديثنا و نظر فى حلالنا و حرامنا و عرف احكامنا فارضوا به حكما فانى قد جعلته عليكم حاكما فاذا حكم بحكمنا فلم يقبل منه فانما به حكم اللّه استخف و علينا ردّ و الراد علينا رادّ على اللّه و هو فى حد الشرك باللّه » .\r\nاز فرمان اين دو حجت خدا ، علما و حفظهء علوم و اخبار ايشان كه صاحب‌نظر و اهل استنباطند و از روى معرفت و دانش به احكام صادره از آن حضرات عليهم السّلام واقفند بايست مكلفين در اخذ مسائل حلال و حرام و قطع منازعات به ايشان رجوع نمايند و آنچه مىفرمايند حجت بر آنها است .\r\nبايد آنها نيز شرايط فتوى را جامع باشند مثل قوهء استنباط ، عدالت ، بلوغ ، عقل و ساير شرايط اجتهاد .\r\n مجارى الامور بيد العلماء باللّه * الأمناء على حلاله و حرامه \r\n\r\n« حاجى على بغدادى و سؤالات او از امام مهدى عليه السّلام »\r\nمحدث نورى قدّس سرّه در نجم الثاقب فرموده :\r\n« اگر نبود در اين كتاب شريف مگر اين حكايت متقنهء صحيحه كه در آن\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nفوايد بسيار است و در اين نزديكىها واقع شده هر آينه كافى بود در شرافت و نفاست آن .\r\nو بعد از مقدماتى فرموده : حاجى مذكور ( حاج على بغدادى ) ايده اللّه نقل كرد كه در ذمّهء من هشتاد تومان مال امام عليه السّلام جمع شد پس به نجف اشرف رفتم ، بيست تومان به شيخ مرتضى انصارى و بيست تومان به شيخ محمد حسين كاظمينى و بيست تومان به شيخ محمد حسن شروقى و بيست تومان در ذمّهء من باقى ماند .\r\nبه بغداد برگشتم و به زيارت امامين همامين كاظمين عليهما السّلام مشرف شدم و پس از آن رفتم خدمت شيخ محمد حسن كاظمينى آل يس مقدارى از آن بيست تومان دادم مابقى را وعده دادم بعد از فروش اجناس به تدريج بپردازم .\r\nبرگشتم كه عصر پنج‌شنبه مزد عملهء كارخانهء شعربافى را بپردازم چون يك سوم راه را آمدم سيد جليلى را ديدم كه از طرف بغداد به طرف من مىآيد ، چون نزديك شد سلام كرد ، و دستهاى خود را گشود با من مصافحه و معانقه فرمود و يكديگر را بوسيديم و بر سر عمامهء سبز و روشن و خال سياهى بزرگ بر رخسار مباركش بود ايستاد و فرمود : حاجى على خير است به كجا مىروى ؟\r\nعرض كردم : كاظمين را زيارت كردم به بغداد برمىگردم .\r\nفرمود : امشب شب جمعه است برگرد ؟\r\nگفتم يا سيّدى متمكن نيستم .\r\nفرمود : هستى برگرد تا شهادت دهم كه تو از مواليان جد من امير المؤمنين عليه السّلام و از مواليان مائى و شيخ شهادت دهد زيرا كه خداى متعال امر فرموده دو شاهد بگيريد .\r\nو اين اشاره به مطلبى بود كه در خاطر داشتم شيخ را شاهد بگيرم\r\n\r\n","description":"","footnote":"","page_name":" 686 ","page_number":686},
  {"content":"\r\n\r\nو نوشته‌اى به من بدهد كه من از مواليان اهل بيت عليهم السّلام هستم و آن را در كفن خود بگذارم .\r\nپس به او عرض كردم : تو چه مىدانى و چگونه شهادت مىدهى ؟\r\nفرمود : كسى كه حق او را به او مىرسانند چگونه رساننده را نمىشناسد .\r\nگفتم : چه حق ؟\r\nفرمود : آنچه رساندى به وكيل من .\r\nگفتم : وكيل تو كيست ؟\r\nفرمود : شيخ محمد حسن .\r\nگفتم : وكيل تو است ؟ فرمود : وكيل من است .\r\nدر خاطرم خطور كرد كه اين سيد جليل مرا به اسم خواند با اينكه من او را نمىشناسم پس به خود گفتم شايد او مرا مىشناسد و من او را فراموش كرده‌ام .\r\nپس گفتم كه اى سيد در نزد من از حق شما چيزى هست در اين امر به جناب شيخ محمد حسن رجوع كردم .\r\nدر روى من تبسمى كرد و فرمود : آرى رساندى بعضى از حق ما را به وكلاى ما در نجف اشرف .\r\nپس گفتم : آنچه ادا كردم قبول است ؟\r\nفرمود : آرى . پس در خاطرم گذشت اين سيد بالنّسبه به علماى اعلام وكلاى ما مىگويد ، و اين به نظرم بزرگ آمد ، پيش خود گفتم علما وكلايند در قبض حقوق سادات و مرا غفلت گرفت .\r\nآنگاه فرمود : برگرد جدم را زيارت كن . پس برگشتم و دست راست او در دست چپ من بود چون به راه افتادم ديدم در طرف راست ما نهر آب سفيد صاف جارى است و درختان ليمو و نارنج و انار و انگور و غير آن همه با ثمر در\r\n\r\n","description":"","footnote":"","page_name":" 687 ","page_number":687},
  {"content":"\r\n\r\nيك وقت با آنكه موسم آنها نبود بر بالاى سر ما سايه انداخته گفتم اين نهر و اين درخت‌ها چيست ؟ فرمود : هر كس از مواليان ما كه زيارت كند جد ما را و زيارت كند ما را اينها با او هست .\r\nپس گفتم : مىخواهم سؤالى كنم ؟ فرمود : سؤال كن .\r\nگفتم : شيخ عبد الرّزاق مرحوم مردى بود مدرس روزى نزد او رفتم شنيدم مىگفت : كسى كه در طول عمر خود روزها روزه باشد و شبها به عبادت بسر برد و چهل حج و عمره بجاى آورد و ميان صفا و مروه بميرد و از مواليان امير المؤمنين عليه السّلام نباشد براى او چيزى نيست .\r\nفرمود : آرى و اللّه براى او چيزى نيست .\r\nسپس از حال يكى از خويشان خود پرسيدم كه آيا او از مواليان است ؟\r\nفرمود : آرى و هر كه متعلق به تو است .\r\nپس گفتم : سيدنا براى من سؤالى است ؟ فرمود : بپرس . گفتم : قراء تعزيهء امام حسين عليه السّلام مىخوانند كه سليمان اعمش آمد نزد شخصى و از زيارت سيد الشهدا عليه السّلام پرسيد . گفت : بدعت است . پس در خواب ديد هودجى را در ميان زمين و آسمان سؤال كرد در آن هودج كيست ؟ به او گفتند فاطمهء زهرا و خديجهء كبرى عليهما السّلام . پس گفت : به كجا مىروند ؟ گفتند به زيارت امام حسين عليه السّلام در امشب كه شب جمعه است .\r\nو ديد رقعه‌هايى را كه از هودج مىريزد و در آن نوشته شده است : امان من النار لزوّار الحسين عليه السّلام فى ليلة الجمعه امان من النار يوم القيامه ( امان است از آتش به زوار الحسين عليه السّلام در شب جمعه امان است از آتش روز قيامت ) .\r\nاين حديث صحيح است ؟ فرمود : آرى راست و تمام است .\r\nگفتم : سيدنا صحيح است كه مىگويند هر كس زيارت كند حسين عليه السّلام را در شب جمعه براى او امان است ؟ فرمود : آرى و اللّه و اشك از چشمان مباركش\r\n\r\n","description":"","footnote":"","page_name":" 688 ","page_number":688},
  {"content":"\r\n\r\nجارى شد و گريست .\r\nگفتم : سيدنا سؤالى است ؟ فرمود : بپرس . گفتم : سال هزار و دويست و شصت و نه حضرت رضا عليه السّلام را زيارت كردم و در درود يكى از عرب‌هاى شروقيه را ملاقات كردم و او را ضيافت كردم و از او پرسيدم كه چگونه است ولايت رضا عليه السّلام ؟ گفت : بهشت است ، امروز پانزده روز از مال مولاى خود حضرت رضا عليه السّلام خورده‌ام نكير و منكر چه حقّى دارند در قبر نزد من بيايند كه گوشت و خون من از طعام آن حضرت روييده . آيا اين صحيح است امام رضا عليه السّلام او را از نكير و منكر خلاص مىكند ؟\r\nفرمود : آرى و اللّه جدّ من ضامن است .\r\nعرض كردم : زيارت من حضرت رضا را قبول است ؟ فرمود : قبول است ان شاء اللّه تعالى .\r\n. . . گفتم : سيدنا حاجى محمد حسين بزاز باشى زيارتش قبول است يا نه ؟\r\nفرمود : عبد صالح زيارتش قبول است .\r\nگفتم : سيدنا مسألة ؛ فلانى كه اهل بغداد است و هم سفر ما بود زيارتش قبول است ؟\r\nساكت شد .\r\nعرض كردم : مسألة ؟ فرمود : بسم اللّه ، گفتم : اين كلمه را شنيدى يا نه زيارت او قبول است يا نه ؟ جوابى نداد .\r\n( ايشان چند نفر بودند از منزفين بغداد و در اين سفر به لهو و لعب مشغول بودند و آن شخص مادر خود را نيز كشته بود ) .\r\nپس آمديم و چند قدمى نرفته بوديم كه خود را در صحن مقدس در نزد كفشدارى ديديم و هيچ كوچه و بازار نديديم . از طرف باب المراد كه از سمت\r\n\r\n","description":"","footnote":"","page_name":" 689 ","page_number":689},
  {"content":"\r\n\r\nشرقى و طرف پايين پا است داخل ايوان شديم . و در در رواق مكث نفرمود و در حرم ايستاد پس فرمود : زيارت بكن من عرض كردم قارى نيستم فرمود : براى تو بخوانم . گفتم : آرى ، پس فرمود : ءادخل يا اللّه السلام عليك يا رسول اللّه ، السلام عليك يا امير المؤمنين بر هر يك از ائمه سلام كرد و به امام حسن عسگرى رسيد و گفت : السلام عليك يا ابا محمد الحسن العسگرى آنگاه فرمود : امام زمان خود را مىشناسى . گفتم چرا نمىشناسم ، فرمود : سلام كن بر امام زمان خود . گفتم :\r\nالسلام عليك يا حجة اللّه يا صاحب الزمان يابن الحسن پس تبسم فرمود و گفت :\r\nو عليك السلام و رحمة اللّه و بركاته .\r\nداخل حرم شديم و ضريح مقدس را چسبيديم و بوسيديم فرمود : كدام زيارت را مىخواهى عرض كردم هر زيارتى كه افضل است . فرمود : زيارت امين اللّه افضل است . آنگاه فرمود : السلام عليكما يا امينى اللّه فى ارضه الخ چراغهاى حرم را روشن كردند و لكن حرم بنور ديگر مثل نور آفتاب منور است بطوريكه شمع‌ها در روز آفتابى روشن بودند .\r\nو مرا چنين غفلت گرفته بود كه هيچ اين آيات را ملتفت نمىشدم بعد ، از سمت پايين به پشت سر آمدند فرمودند : آيا جدّم حسين را كه شب جمعه است زيارت نمىكنى ؟ عرض كردم : چرا . زيارت وارث را خواندند و مؤذنها از اذان مغرب فارغ شدند به من دستور داد به جماعت ملحق شوم و خود در طرف راست امام جماعت به تنهائى ايستاد محازى او و من در صف اول جا برايم پيدا شد داخل جماعت شدم بعد از فراغ او را نديدم و هر چه تفحص كردم پيدا نكردم با اينكه قصد داشتم چند قرانى به او بدهم و شب او را مهمان نگه دارم آنگاه بخاطرم آمد كه آن سيد كى بود و آيات و معجزات گذشته را ملتفت شدم و از انقياد من براى مراجعت با آن شغل مهم كه در بغداد داشتم تعجّب كردم و مرا به اسم خطاب كرد و شهادت دادن بر موالى بودن من كه در دل داشتم و ديدن\r\n\r\n","description":"","footnote":"","page_name":" 690 ","page_number":690},
  {"content":"\r\n\r\nنهر جارى و درختان ميوه‌دار در غير موسم و غير از اينها آنچه كه موجب يقين شد كه او حضرت مهدى است در اذن دخول من كه گفتم : السلام عليك يا حجة اللّه يا صاحب الزمان به من فرمود : عليك السلام و رحمة اللّه و بركاته صبح رفتم نزد جناب شيخ محمد حسن كاظمينى و آنچه ديده بودم نقل كردم پس دست به دهن گذاشت و از افشاى اين سر مانع شد و فرمود خداوند تو را موفق كند .\r\nيك ماه بعد در حرم مطهر سيد جليلى را ديدم به نزد من آمد و پرسيد چه ديدى ؟ گفتم : چيزى نديدم باز اعاده كرد و به آن قصه اشاره كرد من به شدت انكار كردم پس از نظرم ناپديد شد . » « 1 »\r\nروايت « فمن ادّعى المشاهدة فهو كذّاب مفرّ » در توقيع ابى الحسن السّمرى ، خبر واحد مرسل است با اين وقايع و قصص نمىتواند معارضه نمايد چون از مجموع اينها - بعد از آنكه علماى اعلام قبول كردند و در كتابهاى خودشان نقل فرمودند به ويژه از افراد صالح مثل مقدس اردبيلى و سيد بحر العلوم - قطع و يقين به صدق قضيه حاصل مىگردد و در بحار الانوار مجلسى مرحوم روايت را به ادعاى مشاهده با نيابت حمل » كرده است . « 2 »\r\nو بعضيها حمل كرده‌اند براى حفظ دماء شيعه از اعداء آل محمد در آن عصر مثل بنى العباس ، ولى زمانى كه به حمد اللّه فسحت و آزادى براى شيعيان هست موضوع آن خبر منتفى است .\r\nبه علاوه اگر غيبت امام نوعى بود كه هيچ كس دسترسى به او نداشت و نبود او فرقى نداشت مىتوانستيم ظاهر روايت را قبول كنيم ولى سيد مرتضى « ره » در تنزيه الأنبياء جواب آنهايى را كه اعتراض مىكنند در حال غيبت\r\n\r\n\r\n","description":"","footnote":"\r\n( 1 ) . محدث قمى نقل از نجم الثاقب نورى و كتاب جنة المأوى جزء بحار ج 53 ، ص 312 .\r\n( 2 ) . ر ك بحار ج 52 / 151 .\r\n","page_name":" 691 ","page_number":691},
  {"content":"\r\n\r\nوجود و عدم امام فرق ندارد به حيثى كه هيچ كس از وجود او نفعى نبرد فرموده است : ما به اين امر كه دست هيچ كس به او نرسد و هيچ بشرى او را ملاقات نكند قطع نداريم و اين امر غير معلوم است .\r\nبلكه بالقطع و اليقين افراد صالح و صادق به‌حضور آن حضرت رسيده‌اند يا در مواقع اضطرار و استغاثه خود آن امام حاضر شده است .\r\n\r\nتشرف محمد كاظم فراهانى و اعطاى حفظ قرآن\r\nيكى از معجزات و كرامات حضرت مهدى عليه السّلام در عصر پهلوى - كه آن دوران در واقع عصر ضعف و ناتوانائى اسلام و مسلمين بود - را خداوند از راه حكمت بالغهء خود با دست تواناى امام عصر عجل اللّه تعالى فرجه آشكار فرمود و آن معجزه آشكار اينكه يك مرد بيسواد و عامى محض و آن هم در حال ضعف و ناتوانى جسمى در آن واحد با اشارهء امام عليه السّلام حافظ كل قرآن شد بطوريكه مىتوانست از آخر قرآن تا اول قرآن قهقرا بخواند .\r\nمرحوم آيت اللّه العظمى خوانسارى بزرگ ( حاج سيد محمد تقى ) - كه داستان نماز استسقاى او هنوز از ياد مردم قم فراموش نشده است - پس از آنكه كربلاى كاظم ساروقى فراهانى را امتحان كردند به او فرمودند : مىتوانى قرآن را از آخر به اول بخوانى ؟ عرض كرد : بلى و شروع كرد سوره بقره را كه بزرگترين سوره است از آخرين آيه به طرف اول خواندن ، مرحوم آيت اللّه خوانسارى فرمود : بسيار عجيب است من شصت سال است قل هو اللّه احد را كه چهار آيه است مىخوانم و نمىتوانم بدون فكر و تأمل از آخر به اول بخوانم ولى اين مرد عامى دهاتى سورهء بقره را كه 286 آيه است بدون تأمل مستقيما و معكوسا از حفظ مىخواند .\r\nمن خودم ناظر بودم بعضى از فضلا در مدرسهء فيضيه چند جمله از آيات\r\n\r\n","description":"","footnote":"","page_name":" 692 ","page_number":692},
  {"content":"\r\n\r\nمختلف قرآن و الفاظ عربى غير قرآنى را به طوريكه تمييز داده نمىشد تلفيق كردند و از كربلاى كاظم پرسيدند اين آيه در كدام سوره است ؟ خنديد و گفت :\r\nناقلاگرى مىكنيد جمله اول در فلان سوره و قبل و بعدش چنين است و جمله دوم در فلان سوره و جملات ديگر ، بعد جمله‌هاى عربى غير قرآنى را هم مشخص مىكرد كه اينها از قرآن نيستند .\r\nتفسير صافى را برايش باز كردند گفتند اين قرآن است بخوان ؟ گفت :\r\nتمامى اين صفحه قرآن نيست و روى آيه‌ها دست مىگذاشت و مىگفت : اين سطر قرآن است . سؤال كردند از كجا مىگوئى تو كه سواد ندارى ؟ گفت : كلام خدا نور است اين قسمت نورانى است و مابقى تاريك است .\r\nاگر روزنامه‌اى جلوى كربلايى كاظم مىگذاشتند در هر كجاى روزنامه آيهء قرآن داشت بدون تأمل دست روى آن مىگذاشت .\r\nبالأخره بسيارى از علما كه كربلايى كاظم را ديده و امتحانش كرده بودند مىگفتند او « كشف الآيات » و « معجم المفهرس » زنده و مجسم آيات و كلمات قرآن است . نقل كردند مرحوم ايت اللّه العظمى بروجردى قدّس سرّه در يك آيه ترديد داشتند كه قرائت « فاء » درست است يا « واو » از كربلاى كاظم خواستند كه آن آيه را بخواند و به خوانده او اعتماد كردند .\r\nيكى از دكترها بعد از امتحان و آزمايش كربلايى كاظم گفته بود :\r\nافسوس ما با داشتن اين آيات و مجزات آشكار براى دين و مذهبمان حركت نمىكنيم اگر چنين شخصى در آمريكا يا اروپا بود چه قدر از او استفادهء مادى و معنوى مىكردند و همه روزه او را در معرض نمايش و آزمايش قرار مىدادند .\r\nمتأسفانه اين چنين وجود عزيز و كمياب بلكه نادر الوجود در سال 1378 قمرى روز تاسوعا در سن 78 سالگى در قم با گمنامى وفات يافت و از ياد مردم\r\n\r\n","description":"","footnote":"","page_name":" 693 ","page_number":693},
  {"content":"\r\n\r\nفراموش گرديد !\r\n\r\nترجمهء حالات آن مرحوم به اختصار :\r\nيك روزى واعظى در ده ساروق مسأله بطلان نماز در جاى غصبى را عنوان كرده بود و گفته بود زمين و خانهء كسى كه خمس آن را نداده باشد غصبى و در آن نماز خواندن اشكال دارد و صحيح نيست .\r\nمحمد كاظم با شنيدن اين مطلب به ارباب خودش كه در زمين و خانهء او كار مىكرد مراجعه كرده پرسيد : آيا ارباب تو خمس و زكات مال خود را داده‌اى ؟ ارباب مىگويد : نه نداده‌ام به تو چه ربطى دارد . مگر فضول‌باشى هستى .\r\nمحمد كاظم مرحوم مىفرمايد : بلى در شرع مقدس اسلام به من هم ربط دارد و آن اين است كه براى من در زمين و خانهء تو نماز خواندن جايز نيست و نماز من باطل است . از آن به بعد براى او كار نمىكند و از پيش او خارج و شبانه از ده هم خارج مىشود مىرود جاده‌اى كه ميان تهران و اراك مىكشيدند آنجا مشغول عملگى مىشود در هواى گرم با مزد كم .\r\nبعد از دو سه سال زندگى فلاكت‌بار مالك ده به او پيغام مىدهد كه او توبه كرده و خمس و زكات مىدهد و دوست دارد محمد كاظم به دهكده مراجعت نمايد تا يك مزرعه در اختيارش بگذارد و او زراعت كند و از ناراحتى دربيايد .\r\nمحمد كاظم از اينكه ارباب توبه كرده و به وظايف خود عمل مىكند خوشحال مىگردد و به ده مراجعه مىكند . ارباب زمين مزروعى در اختيار او مىگذارد كشاورزى مىكند و در اولين محصول فقرا و مساكين دهكده را جمع مىكند و مىگويد :\r\n\r\n","description":"","footnote":"","page_name":" 694 ","page_number":694},
  {"content":"\r\n\r\nشما شريك اين محصول هستيد بالأخره حاصل گندم را با فقراى محل بالمناصفه تقسيم مىكند نه آن سال بلكه در هر سال وقت برداشت ، محصول را بالمناصفه با فقرا تقسيم مىكرد .\r\nدر يك روز تابستانى كه تاريخ دقيق آن معلوم نيست براى خرمن‌كوبى مىرود در انتظار باد مىماند تا گندم را از كاه جدا كند نسيم نمىوزد محمد كاظم مأيوسانه روانهء دهكده مىشود يكى از فقرا از نادارى و گرسنگى به او مراجعه مىكند به او مىگويد : تو برو منزل تا من برگردم به خرمن ببينم مىتوانم برايت گندم از كاه جدا نمايم .\r\nبرمىگردد به مزرعه مقدارى گندم با زحمت از كاه جدا مىكند و مقدارى علوفه هم براى گوسفندان مىچيند و از راه غربى روانهء دهكده مىشود تا به باغ امامزاده هفتاد و دو تن ( كه محل شهادت و مدفن چندين امامزاده كه در دورهء مأمون عباسى به شهادت رسيده‌اند ) مىرسد براى استراحت روى سكوى كنار درب امامزاده مىنشيند و پشتهء گندم و علوفه را كنار مىگذارد ناگهان دو نفر سيد جوان بسيار زيبا و پرشكوه آشكار مىشوند و به نزد او مىآيند و بدون آشنايى قبلى با اسم او را صدا كرده و سلام مىدهند و براى فاتحه‌خوانى امامزاده او را دعوت مىنمايند .\r\nكربلايى محمد كاظم عرض مىكند آقايان من قبلا زيارت كرده‌ام تكرار مىفرمايند اين دفعه با همراهى ما بيا او هم قبول مىكند آن دو نفر از جلو و محمد كاظم از دنبال آنان روانه امامزاده مىشوند . امامزادهء جلويى را فاتحه مىخوانند بر خلاف سنّت معمول دهكده به چهل اختران نمىروند و به امامزاده بعدى كه قدرى دور تر است مىروند پس از داخل شدن آنها چيزهائى مىخوانند كه محمد كاظم نمىفهمد ناچار ساكت مىايستد آن دو نفر به او مىگويند چرا چيزى نمىخوانى ؟ محمد كاظم مىگويد : آخر من كه سواد\r\n\r\n","description":"","footnote":"","page_name":" 695 ","page_number":695},
  {"content":"\r\n\r\nندارم جوان ناشناس مىفرمايد : تو بايد بخوانى آن وقت دست مبارك خود را به سينهء او مىگذارد و سخت و محكم مىفشارد و مىفرمايد : حالا بخوان مىگويد چه بخوانم ؟ آن آقا مىگويد اين طور بخوان : بسم الله الرحمن الرحيم  إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ ، يُغْشِي اللَّيْلَ النَّهارَ يَطْلُبُهُ حَثِيثاً وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ ، أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ  الايه « سورهء اعراف آيه 54 و بعد از آن » محمد كاظم به همراه آن سيد آيات سورهء اعراف را مىخواند و به سينهء او دست كشيده تا به آخر آيهء  إِنِّي أَخافُ عَلَيْكُمْ عَذابَ يَوْمٍ عَظِيمٍ  مىرسد محمد كاظم برمىگردد كه چيزى بپرسد مىبيند هيچ كس نيست و خودش تنها ايستاده است .\r\nو نوشته‌اى پرنور هم در روى سقف ديده بود ديگر نيست و سقف تاريك و خاموش است . آقاى محمد كاظم وحشت مىكند و بىهوش به زمين مىافتد و خودش هم نمىداند همان روز يا فردا يا سه روز بعد به هوش مىآيد و احساس خستگى و سنگينى مىكند . بالأخره از امامزاده بيرون مىآيد و بار علوفه‌اش را به دوش كشيده روانهء دهكده مىشود ولى در بين راه متوجه مىشود كه چيزهائى مىخواند گندم را به فقير و علوفه را به خانه مىرساند و مورد اعتراض شديد بستگان قرار مىگيرد كه تا اين مدت كجا بودى ؟ ما همه‌جا را گشتيم پيدايت نكرديم ايشان چيزى به آنها نمىگويد بىدرنگ به نزد پيش‌نماز محل آقاى صابرى اراكى مىآيد قضيه را براى او نقل مىكند و ادعا مىنمايد قرآن را از حفظ مىخواند حاج آقا صابرى اراكى قرآن مىآورد چند سورهء بزرگ را از او مىپرسد و او همه را از بر مىخواند .\r\nهمهء اهل قريه اطراف او جمع شده در انتظار قضاوت آقاى پيش‌نماز هستند و همه شهادت مىدهند محمد كاظم درس نخوانده و الف و با هم\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nنگفته است .\r\nحاج آقا صابر عراقى بعد از آزمايشات زياد به زبان محلى مىگويد : كارش شىآه ، يعنى كارش درست شده و او نظر كرده شده است .\r\nمردم مىريزند لباس او را تكه‌تكه كرده تبرك مىبرند و سپس همهء مردم همراه محمد كاظم به امامزاده مىروند و زيارت مىكنند ، برمىگردند تا بعد از مدتى به ملاير و قم مسافرت مىكند و جريان حفظ قرآن او بوسيلهء آن دو نفر كه يكى از آنها صاحب الامر سلام الله عليه بوده است و در اين ترديد نيست اشتهار پيدا مىكند . او را به بسيارى از شهرهاى داخل و خارج مىبرند حتى ملك سعود او را ديده و آزموده و جايزه بزرگى به او اعطا مىكند ولى او نمىپذيرد و مرحوم سيد هبة الدين شهرستانى او را با خود به عراق برده و علما و حافظان قرآن را جمع كرده او را امتحان نمودند همگى متحير شدند و آن را امرى عجيب و غير عادى دانستند .\r\nبرادرزادهء كربلايى محمد كاظم مىگويد : من در نجف اشرف همراه عمويم بودم و او بيشتر اوقات در خدمت مرحوم آيت اللّه حكيم بوده است و من ديدم دو بار مردم لباسهاى كربلايى كاظم را تكه‌تكه كردند و تبرك نمودند يكى در ساروق در اول امر و دومى در نجف اشرف بود . چرا چنين نباشد كسى كه به قول آقاى ابطحى كه او را به كسى معرفى مىكرده گفته است او قرآن را مثل حمد خواندن ما حافظ است كربلايى كاظم به من رو كرد و گفت حال تو سورهء حمد را خوب حفظى ؟ گفتم : معلوم است . گفت : كلمهء وسط سوره حمد كدام است ؟ من خواستم كلمات را بشمارم گفت نه همين‌طور بگو گفتم : نمىدانم او گفت كلمهء وسط سوره حمد نستعين است بعدها فهميدم تمام كلمات قرآن را با محاسبهء دقيق از اين قبيل مىداند يعنى غير از ائمه طاهرين از حفاظ عادى قرآن نمىتوانند مثل او بلد باشند مثلا وقتى در حضور آيت اللّه‌زاده محلاتى از كربلايى\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nكاظم مىپرسند كه  « لَعَلَّكُمْ تُفْلِحُونَ »  در آخر چند آيه است بدون تفكر جواب مىدهد .\r\nدر اواخر عمرش مرحوم آيت اللّه كاشانى جلسهء مطبوعاتى مهمى تشكيل دادند و بسيارى از خبرنگاران حضور يافتند و مشاهدات خود را در مورد اعجاز داستان كربلايى كاظم گزارش دادند كه در روزنامه‌هاى اطلاعات و كيهان و ساير روزنامه‌هاى آن زمان درج گرديد و در مجلهء خواندنيهاى سال 16 شماره 117 صفحه 33 و 34 مقالهء آقاى صدر الدين محلاتى شيرازى چاپ شده است .\r\nو دو كتاب بنام يك معجزهء آشكار ؛ كربلايى كاظم مرد بيسوادى كه ناگهان حافظ سراسر قرآن شد نگارش آقاى مير ابو الفتح دعوتى و كتاب داستان كربلايى كاظم و حافظ قرآن شدن او در يك لحظه از هيئت تحريريه مؤسسه در راه حق چاپ گرديده است متأسفانه اين معجزهء بزرگ دارد فراموش مىشود و براى يادآورى در اين جزوه نوشته گرديد . الحمد للّه .\r\n\r\n","description":"","footnote":"","page_name":" 698 ","page_number":698},
  {"content":"\r\n\r\n\r\nپيرامون داستانهاى مربوط به محقق اردبيلى ( ره )\r\nدكتر جواد وهاب‌زاده\r\n\r\n","description":"","footnote":"","page_name":" 699 ","page_number":699},
  {"content":"\r\n . \r\n","description":"","footnote":"","page_name":" 700 ","page_number":700},
  {"content":"\r\n\r\n\r\nلزوم زدودن گرد و غبار از داستانهاى جعلى و خرافى\r\n هر كسى از ظنّ خود شد يار من * از درون من نجست اسرار من \r\nيكى از ويژگيهاى روانشناختى انسانها مكانيسم روانى « آرمانى ساختن » است .\r\nبدين معنى كه شخصيت ممتاز و برجستهء فردى ، ممكن است انسانها را مجذوب و مسحور خود كرده ، در چشم و ذهن آنها به صورت يك فرد بىهمتا و آرمانى درآيد .\r\nاين آرمانى ساختن شخصيت‌هاى ممتاز مىتواند اثرات مفيد و سازنده‌اى در افراد يك جامعه داشته باشد ، بدين ترتيب كه افراد آن جامعه با الگو قرار دادن آن شخصيت برجسته ، سعى مىنمايند در رفتار و گفتار و كردار از او پيروى و تقليد كنند كه در اصطلاح روانشناسى به اين پديده « همانندسازى » گفته مىشود .\r\nدر مقابل اين جنبهء مثبت آرمانى ساختن ، گاهى نيز جنبهء منفى آن خودنمايى مىكند . بدين معنى كه تحت تأثير جاذبهء نيرومند يك شخصيت آرمانى ، افراد جامعه دچار افسانه‌پردازى و انتساب صفات اغراق‌آميز به او مىشوند . متأسفانه اين داستان‌سرائىها و افسانه‌پردازىها چهرهء اصيل و مثبت آن شخصيت مهم و مورد علاقه را مخدوش كرده ، در هاله‌اى از ابهام قرار مىدهد .\r\nدر بيشتر موارد اين افسانه‌پردازىها كه ناشى از عشق و علاقهء وافر نسبت\r\n\r\n","description":"","footnote":"","page_name":" 701 ","page_number":701},
  {"content":"\r\n\r\nبه مراد است ، به ارضاى نياز روانى مريد كمك مىكند و به او اجازه مىدهد چهرهء محبوب خود را آن‌طور كه دلش مىخواهد و از ذهنش مىگذرد مجسم ساخته ، آن را ترسيم نمايد ، چهره‌اى كه حاصل تخيّلات مريد است ، بدون جستجو و اشراف بر اسرار درونى مراد .\r\nالبته در مواردى نيز اين افسانه‌پردازىها ممكن است به صورت عمدى و مغرضانه از سوى مغرضين به منظور بىاعتبار كردن و زير سؤال بردن شخصيت‌هاى برجسته انجام گيرد .\r\nاين افسانه‌پردازىها چه از طرف دوستان ساده‌دل باشد و چه از سوى دشمنان مغرض ، در هر دو حال پديده‌اى بسيار خطرناك و مضرّ است و حذف آنها از لابلاى صفحات كتابها از ضروريات عصر ما به شمار مىرود .\r\nانتساب داستانها و حكايت‌هاى خرافى و جعلى به شخصيت‌هاى برجستهء فرق مختلف صوفيه درگذشته ، بسيار رايج و شايع بوده است . اما خوشبختانه ساحت فقها و علما كمتر به اين قبيل افسانه‌ها آلوده شده است و اصولا اين عالمان علاقه‌اى به اين نوع ادّعاها نداشته ، خود را بىنياز از دعوىها و داستانهاى خودبزرگ‌بينانه و خودپسندانه مىدانند . با اين حال گهگاه در عرصهء فقاهت نيز داستانهايى به چشم مىخورد كه هيچگونه سازگارى با شخصيّت منزّه فقها و علماى والامقام دينى نداشته و به احتمال قوى يا از سوى مغرضين جعل شده است و يا از جانب دوستان ساده‌انديش و ساده‌دل ، تحت همان مكانيسم « آرمانى ساختن » كه در مطلع اين گفتار بر آن اشاره شد ساخته و پرداخته شده است . شايد مثل اين ساده‌دلان ، همانند آن چوپانى باشد كه جلال الدين بلخى در داستان موسى و شبان خود حال و هواى او را توصيف كرده كه همه آن را خوانده و شنيده‌ايم .\r\nمتأسفانه در مورد مولانا مقدس اردبيلى نيز در كتاب‌ها داستانهاى مختلفى نقل شده است و نشريات معاصر نيز گاهگاهى اين داستانهاى گوناگون را بدون\r\n\r\n","description":"","footnote":"","page_name":" 702 ","page_number":702},
  {"content":"\r\n\r\nتوجه به صحت و سقم آنها چاپ كرده ، اذهان و عقايد خوانندگان را آشفته مىسازند . براى روشن شدن موضوع اينك نمونه‌هاى تلخيص شدهء اين داستانها را با نقدى مختصر در زير مىآوريم و داورى نهايى دربارهء آنها را به عهدهء خود شما واگذار مىكنيم :\r\n\r\n1 - داستان ساختمان مسجد شاه اصفهان و دعوت شاه عباس از مقدس ( ره ) براى امامت اين مسجد\r\nدر كتاب قصص العلماء ، محمد تنكابنى براى نشان دادن علاقهء شاه عباس صفوى به مقدس اردبيلى ، مىنويسد : كه بعد از اتمام ساختمان مسجد شاه اصفهان شاه عباس ، شيخ بهايى را با عده‌اى براى دعوت از مقدس ، به عتبات عاليات مىفرستد تا آن عالم ربانى را به همراه خود براى تصدى امامت آن مسجد به اصفهان آورد . . .\r\nنقد داستان : طبق اسناد انكارناپذير ساختمان مسجد شاه در بيست و پنجمين سال سلطنت شاه عباس يعنى در سال 1021 هجرى قمرى شروع شده و در سال 1047 در عصر شاه صفى اتمام يافته است كه در اين سال ، 54 سال از فوت مقدس اردبيلى سپرى شده بود . بنابراين بدون هيچ شبهه ، جعلى بودن داستان و افسانه‌پردازى صاحب قصص العلماء در اين مورد مسجّل مىشود .\r\n\r\n2 - داستان اعتراض مقدس ( ره ) به شيخ بهائى و انصراف مقدس از ادامهء سفر به اصفهان\r\nمحمد تنكابنى مىنويسد ، چون شيخ بهائى همسفر مقدس مىشود تا از نجف عازم اصفهان شوند ، بعد از طى يك منزل راه ، شيخ تازيانه‌اى بر حمار مقدس كه مشغول چريدن بوده مىنوازد و مقدس به خاطر همين قضيّه از شيخ بهائى مكدر\r\n\r\n","description":"","footnote":"","page_name":" 703 ","page_number":703},
  {"content":"\r\n\r\nشده و ضمن اعتراض به حيوان‌آزارى او ، از ادامهء سفر منصرف شده و به نجف برمىگردد .\r\nنقد داستان : چنان كه گفته شد اصل اين داستان جعلى است و اين بخش از داستان نيز ، استخفاف و توهينى است بر هر دو شخصيت ممتاز مذهبى و علمى ايران .\r\n\r\n3 - داستان مرقومهء مقدس ( ره ) با عنوان « ايها الاخ الاعز »\r\nباز تنكابنى مىنويسد كه شاه عباس با مقدس اردبيلى مكاتبه داشته و مقدس در نامه‌اى او را « اخ اعز » يعنى « برادر گرامى » مىخواند . شاه عباس وقتى چشمش به عنوان نامه مىافتد از جاى خود برمىخيزد و آن را بوسيده ، بر چشم و سر خود مىگذارد و وصيّت مىكند كه آن را نگهدارند و در ميان كفن او قرار دهند تا به خاطر اين عنوان خداوند او را مورد بخشايش خود قرار دهد .\r\nنقد داستان : چون عين همين داستان را سيّد نعمت اللّه جزايرى در كتاب زهر الربيع به نام شاه طهماسب نوشته ، در صحت اصل آن ترديد پيش مىآيد .\r\nزيرا معمولا وقتى موضوعى به دو يا چند صورت متفاوت بيان مىشود ، صحّت و اعتبار آن زير سؤال مىرود .\r\n\r\n4 - داستان نامهء توصيه‌آميز مقدس ( ره ) به شاه عباس\r\nداستان بسيار معروفى كه در آن مقدس اردبيلى با نوشتن نامه‌اى با عنوان « بانى ملك عاريت عباس » از او مىخواهد كه از تقصير ظالمى بگذرد ، تا شايد خداوند نيز از پاره‌اى از تقصيرات او ( شاه عباس ) گذشت نمايد ، نيز به دلايل زير مشكوك به نظر مىرسد :\r\nاول اينكه در زمان حيات مقدس ، شاه عباس به سلطنت نرسيده بود و خود تحت الحمايه لله‌هائى قرار داشت . دوم اينكه در موقع وفات مقدس به سال\r\n\r\n","description":"","footnote":"","page_name":" 704 ","page_number":704},
  {"content":"\r\n\r\n993 ، بر طبق مدارك تاريخى انكارناپذير ، شاه عباس آينده در سن 14 سال و شش ماهگى بوده و در اين سن بعيد به‌نظر مىرسد كه مقدس او را « بانى ملك عاريت » خطاب كند . سوم اينكه قبل از سن بلوغ از نظر شرعى تقصيراتى متوجه شخص نمىشود . و چهارم اينكه وساطت شخصيتى چون مقدس ، از يك فرد ظالم نيز خود تأمل‌برانگيز است . چنين به‌نظر مىرسد كه در داستانهاى فوق خواسته‌اند اولا با ايجاد رابطهء نزديك بين شاه عباس صفوى و مقدس اردبيلى ، شاه را مقدس‌مآب جلوه دهند ، كارى كه حتى در مورد پادشاهان معاصر نيز انجام داده‌اند ؛ ثانيا خواسته‌اند با اشاره به التفات و ارادت شاه عباس به مقدس ، شأن و مقام اين عالم الهى را بزرگتر جلوه دهند غافل از اينكه مقام معنوى او به قدرى و الا است كه نيازى به اين قبيل رابطه‌ها ندارد . داستان‌هاى ديگرى نيز كه در نشريات معاصر از كتابهاى مختلف اقتباس و چاپ شده‌اند عمدتا رنگ و بوى خرافات دارند كه نمونه‌هاى زير شاهد اين مدعاست :\r\n\r\n5 - داستان تقسيم عمامه بين برهنگان\r\nنويسندهء اين داستان به منظور نشان دادن درجهء سخاوتمندى مقدس مىگويد كه آن جناب ، عمامهء بزرگى برسر مىگذاشت و چون از خانه بيرون مىآمد ، قطعاتى از آن عمامه را پاره مىكرد و به فقرا و برهنگان مىداد به نحوى كه چون به منزل برمىگشت از عمامه چيزى باقى نمىماند .\r\nنقد داستان : عقل سليم حكم مىكند كه آن عالم ربانى براى كمك به برهنگان ، ترجيح دهند تا به جاى تقسيم پاره‌هاى عمامهء خود بين آنها و تكرار روزمرهء اين كار ، به صورت منطقىتر عمل فرموده و با اهداى پارچه به مقدار لازم و كافى ، برهنگان را پوشش دهند .\r\n\r\n6 - داستان عدم قبول مكتوب از سوى مقدس ( ره )\r\nدر وصف زهد مقدس در نشريه‌اى اين داستان جلب توجه مىكند كه اين عالم\r\n\r\n","description":"","footnote":"","page_name":" 705 ","page_number":705},
  {"content":"\r\n\r\nپارسا را حمارى بوده كه سوار بر آن شده و به كربلا و سامره مشرف مىشده‌اند و هرگز او را تازيانه نمىزده‌اند و به منظور رعايت حال آن حيوان ، نصف مسافت را پياده مىرفته‌اند و هر وقت كه آن درازگوش ميل به چريدن داشته ، آن حيوان را منع نمىكرده‌اند و اگر در حين مسافرت مكتوبى به او مىدادند كه به كسى برساند مىفرموده كه اين مركوب را كرايه كرده‌ام كه خود سوار شوم و چون مكتوب ، موجب اضافه بار مىشود ، ممكن است صاحب مركوب راضى نباشد ، لذا از قبول مكتوب خوددارى مىفرموده است .\r\nنقد داستان : در اين داستان اولا نسبت بيان كذب به مقدس داده شده ، چون در آغاز داستان آمده آن عالم پارسا را حمارى بوده است ، ولى در آخر داستان براى اعتذار از قبول مكتوب ، مقدس فرموده كه مركب را كرايه كرده است . ثانيا بعيد به نظر مىرسد كه به خاطر چند مثقال وزن مكتوب كه عملا تأثيرى در حال حيوان ندارد آن دانشمند فاضل از قبول نامه كه كمك مهمى به فرستنده و گيرندهء آن نامه است ، خوددارى فرمايد و اين داستان در واقع مصداق ذمّ شبيه به مدح در حق مقدس است . اين قبيل داستانها تداعى كننده اين گفتهء حافظ است كه مىگويد :\r\n يكى از عقل مىلافد يكى طامات مىبافد * بيا اين داورىها را به پيش داور اندازيم \r\n\r\n7 - داستان دلو پر از اشرفى\r\nدر باب كرامات مقدس چنين آمده كه كرامات او بسيار و از جمله آنكه در صحن نجف اشرف دلوى را به چاه مىاندازند كه آب بيرون آورند ، چون آن را بيرون مىكشند متوجه مىشوند كه پر است از اشرفى ، دلو را دوباره به چاه مىاندازند و عرض مىكنند « خداوندا ! احمد از تو آب مىخواهد نه طلا » .\r\nنقد داستان : چنين به‌نظر مىرسد كه نويسندهء اين داستان خواسته است\r\n\r\n","description":"","footnote":"","page_name":" 706 ","page_number":706},
  {"content":"\r\n\r\nبىتوجهى مقدس را به زخارف دنيوى نشان داده ، او را در برابر آزمايش خداوند سربلند سازد ، غافل از اينكه آزمودن عالم بزرگوارى چون مقدس اردبيلى با يك مشت طلا ، آزمايشى بس سبك و آسان است و موفقيت او در اين امتحان چيزى بر منزلت معنوى وى نمىافزايد . اگر قرار بر آزمايش مقدس از جانب خداوند در كار بود ، مطمئنا آزمايش بس سنگين و دشوارى بر او در نظر گرفته مىشد .\r\n چون خورى يك بار از مأكول نور * خاك ريزى بر سر نان تنور \r\nچون آوردن همهء حكايات منسوب به مولانا مقدس اردبيلى ( و نيز پدر و مادر او ) موجب اطالهء كلام مىشود ، به نمونه‌هاى فوق‌الذكر بسنده مىكنيم و در ضمن از آوردن داستانهاى سخيف‌تر و موهن‌تر خوددارى نموده ، با ذكر چند نكته به اين گفتار خاتمه مىدهيم .\r\nنكته اول : طرح اين داستانها به احتمال زياد سالها بعد از فوت مولانا مقدس اردبيلى اتفاق افتاده ، زيرا در هيچ يك از كتابهاى موثق و معتبر تاريخى زمان حيات و يا نزديك به حيات ايشان چنين داستانهايى به چشم نمىخورد .\r\nنكتهء دوم : متأسفانه در مورد شخصيت‌هاى برجستهء مذهبى معاصر راحل نيز اخيرا داستانهاى مشابهى نقل مىشود كه راويان اين داستانها نيز فوت كرده‌اند ، در حالى كه در زمان حيات اين شخصيت‌هاى برجسته و حتى راويان ، اثرى از اين داستانها در كتاب‌ها مشاهده نمىشود .\r\nنكته سوم : ممكن است عده‌اى بر صحت و اعتبار اين گونه حكايتها مصرّ باشند و نقد آنها را « كار نيكان را قياس از خود گرفتن » بدانند و چه بسا كه منتقدين تذكراتى از اين نوع بدهند كه :\r\n تا نگردى آشنا زين پرده رمزى نشنوى * گوش نامحرم نباشد جاى پيغام سروش \r\nكه در پاسخ به اين معترضين بايد گفت كه مشكل اساسى ، همان پيدا كردن آشنا و محرم راز با توجه به شرايط زمانى و سوءاستفاده نامحرمان از اين قبيل داستانها\r\n\r\n","description":"","footnote":"","page_name":" 707 ","page_number":707},
  {"content":"\r\n\r\nدر دگرگون جلوه دادن چهرهء دين و مذهب و سست كردن اعتقاد و ايمان جوانان است .\r\nنكتهء چهارم : اگر هم در گذشته‌هاى دور وجود چنين داستانهايى ، ممكن بود مفيد باشد ولى در روزگار ما با توجه به كثرت روزنامه‌ها و مجله‌ها و ديگر رسانه‌هاى گروهى كه به درج و پخش اين داستانها اقدام مىكنند ، مسلما مضارّ اين داستانها بيشتر از منافع آنها خواهد بود و صلاح در اين است كه گرد و غبار اين گونه دعاوى را از سيماى تابناك چهره‌هاى مذهبى بزدائيم و با صداقت و ارادت به نماياندن ارزشهاى اصيل و والاى شخصيت‌هاى مذهبى خود كمر بسته و در اين راه همت گماريم و اين پند سعدى عليه الرحمه را همواره آويزه گوش قرار دهيم ، كه فرموده است :\r\n به صدق و ارادت ميان بسته دار * ز طامات و دعوى زبان بسته دار \r\n12 اسفند ماه سال 1374\r\n\r\n","description":"","footnote":"","page_name":" 708 ","page_number":708},
  {"content":"\r\n\r\n\r\nمنابع و مآخذ\r\n\r\nالف : كتابها :\r\n1 - تاريخ عالم‌آراى عباسى ، اسكندر بيك تركمان ، ج 2 ، ص 860 ، اميركبير ، تهران ، 1350 .\r\n2 - زندگانى شاه عباس اول ، نصر الله فلسفى ، ج 3 ، ص 855 ، علمى ، تهران ، 1364\r\n3 - ريحانة الادب ، ميرزا محمد على مدرس ، ج 5 ، ص 366 ، شفق ، تبريز\r\n4 - قصص العلماء ، ميرزا محمد تنكابنى ، ص 234 ، 343 ، اسلاميه ، تهران\r\n5 - زهر الربيع ، سيد نعمت اللّه جزايرى ، ص 59 ، چاپ سنگى حاج ابراهيم ، تهران 1298\r\n6 - تاريخ اردبيل و دانشمندان ، فخر الدين موسوى اردبيلى ، ج 1 ، ص 48 ، نجف ، 1388 قمرى\r\n7 - اردبيل در گذرگاه تاريخ ، بابا صفرى ، ج 3 ، ص 356 ، چاپ دوم ، دانشگاه آزاد اسلامى واحد اردبيل ، 1371\r\n8 - سيماى فرزانگان ، رضا مختارى ، ص 106 ، 221 ، 295 ، 321 ، چاپ 5 ، حوزه علميه قم ، قم ، 1372\r\n9 - مقدس اردبيلى تنديس پارسايى ، سيد سجاد موسوى ، مركز نشر\r\n\r\n","description":"","footnote":"","page_name":" 709 ","page_number":709},
  {"content":"\r\n\r\nو چاپ تبليغات اسلامى قم ، 1372\r\n10 - فرهنگ معين ، ج 5 ، ص 300 و 1128 ، ج 6 ، ص 1970 ، چاپ امير كبير ، تهران\r\n11 - ديوان‌ها : غزليات حافظ ، بوستان سعدى ، مثنوى معنوى\r\n\r\nب : نشريات :\r\n1 - روزنامهء قبس ، شماره 20 ، ( سال 1331 - اردبيل )\r\n2 - روزنامهء بهار آذربايجان ، شماره‌هاى 152 ، 153 ، 154 ، ( سال 1365 ، تهران )\r\n3 - فصلنامهء سبلان ، شماره‌هاى 3 تا 9 ( سال 74 - 1373 ، اردبيل )\r\n4 - ماهنامهء تماشاى زندگى - شماره پياپى 21 تا 25 ( سال 1374 ، تهران )\r\n\r\n","description":"","footnote":"","page_name":" 710 ","page_number":710},
  {"content":"\r\n\r\n\r\nتبادل فرهنگى و مقدس اردبيلى\r\nجناب آقاى ودود آقامعلىزاده\r\n\r\n","description":"","footnote":"","page_name":" 711 ","page_number":711},
  {"content":"\r\n . \r\n","description":"","footnote":"","page_name":" 712 ","page_number":712},
  {"content":"\r\n\r\nتبادل فرهنگى و مقدس اردبيلى\r\nجناب آقاى ودود آقامعلىزاده\r\n\r\n1 - شيوه نگارش و نثرنويسى مقدس اردبيلى\r\nمقدس اردبيلى نويسنده‌اى بزرگ و يكى از شگفت‌ترين و متفكرترين مغزهايى است كه در جهان اسلام مىتوان يافت . مقدس ، لقبى است كه زاييدهء اعمال مقدس اردبيلى بوده است .\r\nوى مردى بوده با دانشى سخت وسيع و گوناگون . از اين‌رو بايد انتظار آن را داشته باشيم كه در تك‌تك آثار ايشان از علوم الهيات و فلسفه و حديث و ادب و منطق و كلام گوهرى باز يابيم .\r\nتاريخ مىگويد كه وى علاوه بر هوش سرشار ، نيروى قضاوتى مطمئن و عقلى سليم در واقع‌بينى و ذوق و مشاهده و تجربه و بصيرتى صائب داشته است . اين احوال به وى امكان آن را مىداده است كه در همهء زمينه‌هاى دانش معارف اسلامى زمان خود كه در اثر برخورد كهنه و نو به جوشش درآمده بودند ، دست ببرد .\r\nبارى مقدس دانشهايى را كسب مىكرده و با آنها خرد خود را عجين مىساخته . خردى كه هم به مشاهده علمى و فلسفى و منطقى متمايل بوده و هم به\r\n\r\n","description":"","footnote":"","page_name":" 713 ","page_number":713},
  {"content":"\r\n\r\nتفصيلات دقيق عشق مىورزيده و از همه مهم‌تر به تحليلهاى دينى و مذهبى ، فلسفى علاقه‌اى تام و خاص داشته است .\r\nايمان او كه اساسا در خط اسلام است در تك‌تك صفحات آثارش جلوه‌گر است ولى بايد مواظب تحريفات سوء كه در بعضى از نوشته‌ها به ايشان منسوب شده بود . در خلال موضوعاتى كه او به‌كار گرفته ، پيوسته كنجكاوى شديدى در معارف و توانى خستگىناپذير در توجه شديد به هر چيز و علاقه‌اى تند نسبت به حيات فرهنگى احساس مىشود .\r\nوى هم ذوق درخشانى در فلسفه و عرفان از خود بروز مىدهد و هم عينيت‌گرايى ، انكارپذيرى .\r\nسخت شگفت‌آور است كه در سده دهم هجرى مردى به دنيا مىآيد كه در عنفوان جوانى از قلمى توانا برخوردار مىباشد . امّا همهء اين قضايا هنوز براى اينكه مقدس را دانشمند و فيلسوف به جامعه و جهان امروزى معرفى كند ، كافى نيست . بايد از مجموعهء نوشته‌هاى مقدس اردبيلى يك ساختمان كامل فكرى با يك طرح علمى منسجم به دست آوريم و اسلوب نوشتاريش را در شخصيت علمى او جلوه‌گر سازيم ، چرا كه خروج مكرر او از موضوع در هيچ كتابى مشهود نيست و اين عاملى است كه موجب ملال خواننده نمىشود و با مزاج اكثر مردمان و عالمان امروزى سازگار است . معذلك بايد بگوييم كه اگر وى دانشمند اسلامى به معناى اخص كلمه هست بايد در شخصيت ايشان به وجود روحيهء علمى و فلسفى اقرار كنيم .\r\nكتابهاى موجود مقدس ، شنيده و گفته‌ها و نوشته‌ها دربارهء ايشان ، براى جاودان ساختن بيش از پيش او كافى است . از نظر نثرنويسى وى در مقامى نشسته است كه هنوز ادبيات عرب در آن زمان تا بدان حد توجه به آن نداشته است . نثر او نثرى است هم خالص و هم واقع‌بينانه و از چشمه‌اى زلال بيرون مىتراود . طبيعى و خالى از تكلف است . كمتر از هر نويسندهء ديگرى به زيورهاى\r\n\r\n","description":"","footnote":"","page_name":" 714 ","page_number":714},
  {"content":"\r\n\r\nتصنعى و آلايشهاى متكلف توجه كرده است . همهء همّ او صرف آن مىشود كه با بيانى آشكار و زبانى شفاف سخن گويد تا اميدى كه مردمان آن زمان در اين زبان مىيافتند نااميد نكند و قابل فهم باشد .\r\nتوجه خاص او به تدقيق و واقع‌گرايى در اسلوب به هيچ‌وجه موجب آن نمىگردد كه وى به كلى از تصاوير ذهنى و تشابهات و برخى صور بديعى روى بر تابد بلكه تعداد قابل توجهى از آنها در آثارش يافت مىشود امّا همهء آنها بجز در موارد كاملا استثنائى - به قول عالمان اسلامى امروز - بر جاى خود نشسته‌اند و همه طبيعىاند .\r\nاگر مىبينيم كه وى گاه از الفاظ دشوار استفاده كرده غالبا از آن جهت است كه موضوع مورد بحث ، الفاظ فنى لازمى را ايجاب مىكند وانگهى اين گونه الفاظ تقريبا هميشه در آثار ايشان شرح شده‌اند .\r\nوفادارى او نسبت به واقعيات ، ابداعاتى شگفت‌انگيز به وى الهام كرده است كه نظاير آن را تنها در زمانهاى بسيار متأخر مىتوان يافت . مراد ما از ابداعات آن است كه وى هنگام نقل روايات يا گفتار عامّه ، عينا زبان رايج را به كار برده است . در كلام ايشان جمله معمولا كوتاه و برازنده و واضح است و هنگامى كه جملات از حد متعارف طويل مىگردد ، گاه سنگين‌بار است ، امّا هميشه ساخت كامل خود را حفظ مىكند . يعنى عباراتى كه تطويل و اتّساع مىيابند هرگز موزونى خود را از دست نمىدهند . امّا بسيارى از علماى مسلط به زبان عربى مىگويند كه عبارات عربى مقدس هم از برخى معايب كه زبان عربى نمىتواند به آسانى از آنها خلاصى يابد در نوشته‌اش تهى نيست و اين موضوعى است تخصصى كه در حيطهء كار نويسنده نمىباشد و صرفا نقل قول است .\r\nمقدس به لحاظ دارا بودن بيان و نوشتن كتابى در باب كلام بايد به راستى آن نثرنويسى به شمار آيد كه زبانش به آن درجه از غنا در بيان رسيده كه كتبى چنين را تحرير نموده .\r\n\r\n","description":"","footnote":"","page_name":" 715 ","page_number":715},
  {"content":"\r\n\r\nاين ريخت مطمئن و دلنشين كه با خصايص قريحه و كنجكاويهاى او در علوم اسلامى درآميخته ، موجب گرديده است كه بسيارى به پيروى و تقليد از او برخيزند و تا چه حد موفق بوده‌اند مشخص نيست .\r\n\r\nنتيجه\r\nاينكه نوشته‌هاى مقدس تا چه حد جهانى گرديده و به همهء انسانها تعلق يافته ، سؤال مورد بحثى است كه زمان مىطلبد و در اين مختصر نمىگنجد . مقدس اردبيلى بايد جايگاه ويژه‌اى در مدارس و حوزه‌ها و دانشگاههاى اسلامى كشورها داشته باشد .\r\nهنوز در تاريخ ادبيات مدارس و دانشگاههاى ما آنگونه كه بايد ، نامى از نوشته‌هاى اساسى مقدس اردبيلى به چشم نمىخورد و مراكز آموزش عالى در اين مورد ضعيف عمل نموده است چرا كه براى جهانى نمودن نام و آوازهء مقدس اردبيلى ، بايد ملتش او را بيشتر بشناسد سپس ممالك ديگر . هيچ نوشتهء جدى و جامع مبنى بر اينكه معرّف تاريخ زندگانى - خانواده - شخصيت علمى و ادبى مقدس اردبيلى به معناى اخص آن باشد هنوز مشهود نيست و بايد مراكز آموزش عالى به اين موضوع مهم در نوشته‌هاى خود - تك صفحه‌اى - اقدام نمايد .\r\nتصوير و تمثال ايشان كمتر در اختيار جامعه قرار گرفته است و شناخت ذهنى از تصوير ظاهرى ايشان در كمتر اذهانى جايگزين است . تالارهاى سخنرانى ، مراكز و انجمنهاى ادبى ، مذهبى ، دينى ، كتابخانه‌هاى عمومى و ساختمانهاى دانشكده دانشگاههاى معارف اسلامى و علوم انسانى جديد در زادگاهش خصوصا و در كشورمان عموما در حد توان بنام ايشان مزيّن گردد .\r\nتنها اكتفا كردن بنام خيابانها در بعضى شهرها كافى و وافى نمىباشد .\r\nآوردن جملات عربى ايشان در متون عربى براى ترجمه در مدارس و دانشگاهها و حوزه‌ها و هم‌چنين نثر فارسى ايشان ضرورى مىنمايد\r\n\r\n","description":"","footnote":"","page_name":" 716 ","page_number":716},
  {"content":"\r\n\r\nو رسانه‌هاى گروهى و جمعى نقش اساسى بررسى و فراخوان نظرخواهى را بايد عهده‌دار شوند چرا كه مردى چون مقدس اردبيلى توانسته بود جوانب انسانى زبان پارسى و عربى را كسب كند و خود را در چارچوب قاعده‌اى در نوشته‌هايش محصور ننموده است .\r\nصدا و سيماى كشورمان مىتواند به نقد و بررسى كتب و نوشته‌هاى مقدس اردبيلى با حضور متخصصان امر بپردازد و مراكز انتشاراتى و تحقيقات اسلامى نيز حداقل كتب جيبى و ارزان در حد دريافت كودكان ، نوجوانان و جوانان انتشار داده و در اختيار نسل جديد قرار دهند .\r\n\r\n2 - ادبيات عصر مقدس اردبيلى\r\nدر زمان مقدس اردبيلى جنبش وسيع فرهنگى كه تحقيقات علمى و نيز فعاليتهاى ادبى خاص همه از آن سيراب مىشدند ، جويى به وجود آورده بود كه علوم اسلامى نيز در آن گامى بزرگ به پيش نهاده بود .\r\nانتاج نويسندگان علوم اسلامى هم از حيث تعداد و هم از نظر حجم بسيار عظيم بود . و هم مجلدات تأليف شده بىشمار بود . و هم هر يك از آنها شامل هزاران صفحه . امّا بايد اذعان داشت كه اندرون اين ساختمان عظيم با نماى خارجى آن تناسب نداشته است . بسيارى از تأليفات را مىتوان به مجلدات كوچكى كاهش داد بىآنكه دانشها را در اين باب زيانى برسد .\r\nحال سؤال اين است كه آيا در نوشته‌هاى مقدس اردبيلى نيز مىتوان چنين شيوه‌اى را به‌كار برد و تصحيح نموده يا نه ؟ كه اين كار در حيطهء متخصصان علوم اسلامى مىباشد .\r\nبا اين وصف ويژگى آثار دوران مقدس اردبيلى شاهد استقلال است نسبت به تأثيرات بيگانه . زيرا در همهء زمينه‌هاى ديگر ، فعاليّتهاى فكرى و ادبى به زبان عربى و فارسى به يارى كارهاى مترجمان شكوفايى يافته بود و حتى علوم\r\n\r\n","description":"","footnote":"","page_name":" 717 ","page_number":717},
  {"content":"\r\n\r\nپزشكى ، رياضيات به خصوص فلسفه و نيز ادب و حتى علم لغت كم و بيش تحت تأثير فرهنگ فارسى و عربى قرار داشتند . امّا ادب عرب به نحو شگفتى هم‌طراز ادب تاريخى به زبان فارسى بود ولى گويا بهتر آن است كه پيدايش ادب عرب را در نوشته‌هاى اسلامى مقدس اردبيلى ، زاييدهء نياز درونى و طبيعى اجتماع اسلامى بدانيم . هم‌چنين بايد اذعان داشت كه نويسندگان عرب تا حد زيادى از استقلال روحى برخوردار بوده‌اند .\r\nدر آن زمان بيشتر نويسندگان به‌منظور آگاهى خوانندگان دست به تأليف مىزده‌اند و به شدت تحت تأثير گرايشهاى مذهبى و اجتماعى خويش قرار داشتند و مسؤوليت انباشتن بيش از حد معارف اسلامى به عهدهء همين قشر از افراد متفكر آن زمان بوده كه به‌طور كلى كوشش واقعى در راه واقع‌بينى مذهبى از خلال آنها ديده مىشود . ولى آيا اينكه مقدس در زمينهء تأليفاتش با توجه به تحرير كتاب الخراجيه در ماليات ، در زمينه بيت المال تا چه حد بىنياز بود و اينكه داراييش تا چه حد و سفرهايش چگونه صورت مىپذيرفته و براى ثبت و ضبط نوشته‌هايش چه امور مالى را انجام مىداده است . و آيا از درآمد املاكش زندگى مىكرده يا نه ، سؤالى است كه بايد مورخان اسلامى دقيقات و در حد توان خويش به اين موضوع پاسخگو باشند و آيا از متن كتاب الخراجيه چه برداشتى مىتوان در اين مورد كرد به اهل فن واگذار مىنماييم . چرا كه گفتار شفاهى نه تضمين مطمئنى براى صحت خبر است و نه وسيلهء آسانى براى بررسى آن .\r\nتاريخ نشان مىدهد كه پاك‌نهادترين و كنجكاوترين محققان آن زمان نيز از گزند جعليات خبرسازان در امان نمانده‌اند امّا همين روش در مورد بعضى از جعليات نوشتارى در حق مقدس اردبيلى به ناحق صورت گرفته است .\r\nپس رسانه‌هاى گروهى و مراكز تحقيقات اسلامى بايد فردى كه مىخواهد براى جامعه معرفى شود و بالاترين خدمت ممكن را در زمان حياتش به جامعه اسلامى نموده آگاهيهاى زير را به جوانان و مردان و زنان جامعه امروزيمان در\r\n\r\n","description":"","footnote":"","page_name":" 718 ","page_number":718},
  {"content":"\r\n\r\nرابطه با مقدس بدهد :\r\n\r\nنتيجه\r\n1 - آشنايى مقدس اردبيلى به اصول رسوم و اخلاق و مبانى مذهبى و مواريث ملى و وفادارى خردمندانه ايشان .\r\n2 - آشنايى مقدس اردبيلى به اصول و سازمان ادارى و اقتصادى اجتماع آن زمان و آماده شدن براى قبول سهم مشترك اجتماعى .\r\n3 - آشنايى مقدس اردبيلى به اصول رفاه اجتماعى و قبول وظيفه پيروى و مسؤوليت‌پذيرى در سازمانهاى اجتماعى آن زمان و كشف و درك مسائل و مشكلات اجتماعى و تشخيص و تعيين راه‌حلهاى عاقلانهء عملى و اصولى .\r\n4 - آشنايى مقدس به محيط و عوامل آن و منابع طبيعى و خدادادى زمانه‌اش و درك اثرات دانش و صنعت در محيط و اجتماع از سوى مقدس اردبيلى .\r\n5 - حسن‌نيت و سلوك و آميزش و قدرت فهم و توافق مقدس اردبيلى با ديگران و قدردانى از خدمات آنها توسط مقدس و كوشش در ايجاد همبستگى در جامعه .\r\n6 - فهم روابط صحيح و دلپذير مقدس با افراد مقابل و ايجاد علاقه نسبت به روابط خانوادگى و اساس خانواده كه مبناى اجتماع مىباشد .\r\n7 - اعتقاد به اصول اخلاقى و انتخاب روشهاى جوانمردانه در روابط با ديگران و اعتقاد به قدرتى بالاتر از قدرت خود .\r\n\r\n3 - تبادل فرهنگى و مقدس اردبيلى\r\nمقدس وارث يك فرهنگ غنى و قديم اسلامى است كه نه تنها در زير و بم تاريخ\r\n\r\n","description":"","footnote":"","page_name":" 719 ","page_number":719},
  {"content":"\r\n\r\nو در نشيب و فراز و طول ادوار بلكه در تاريخ تمدن اسلامى ما ، ارزشهاى معنوى آن را حفظ نموده و همواره نقطهء اتكا همبستگى بوده است .\r\nحال سؤال اين است كه آيا اقوامى كه در معرفى فرهنگ ايرانى قرار گرفته و تحت تأثير آن بودند و متناسب با استعدادشان از فرهنگ ايرانى غنى و قوىتر شده بودند زندگى معنوى مقدس اردبيلى در راستاى تأثيرگذارى به ساير ملل و تغيير اخلاق و رسوم و رفتار و افكار مردمان آن زمان چه بوده است و اگر بوده در چه حدى قابل تصور مىباشد .\r\nاين فرهنگ قديم و دلنشين كه شامل آداب و رسوم جامعه و تعاليم اخلاقى و رفتار عمومى ، طرز سلوك با ديگران و راه و روش زندگى مىباشد در يك سلسله كتب ، امثال و حكم و ساير روشهاى جالب ديگر ابراز فكر گنجانيده شده و نوشته‌هاى مقدس اردبيلى نيز از اين خصايص به دور نمىباشد .\r\nامّا با توجه به اينكه احتمال مىرود به علّت گذشت زمان ، رفتار اجتماعى و تأثير متقابل مقدس اردبيلى در فرهنگهاى ديگر رنگ فراموشى گرفته باشد وظيفهء رسانه‌هاى گروهى و جمعى و همچنين شبكه جديد الورود ارتباطات بين‌المللى اينترنت  ) tenretnI (  و مراكز تحقيقات اسلامى بين جوامع چه خواهد بود مشخص است .\r\nاينك كه از يك طرف نياز جامعهء ما به حفظ آثار و رسوم و آداب مقدس اردبيلى است و از طرف ديگر اين آداب و رسوم مىتواند در مقابل آنچه ما از پيشرفت مادى جهان مىگيريم براى مردم جهان سرچشمهء الهامات معنوى و هدايت باشد آيا ضرورى به نظر نمىرسد كه بايد حركت فرهنگى عظيم با برنامه‌هاى مختلف انجام گيرد مخصوصا آنچه كه مقدس اردبيلى با جهان امروزى و در وضع فعلى آن در رؤياهاى ذهنى فرو نرود و بيش از پيش در اذهان زنده گردد و اصول و مفاهيمى مناسب با زندگى آن زمان مقدس و مردمان زمانه‌اش با زندگى امروزى براى مردم ملل ايجاد شود تا افكار زنده و پوياى نسل\r\n\r\n","description":"","footnote":"","page_name":" 720 ","page_number":720},
  {"content":"\r\n\r\nامروزى بالاخص جوانان آنها را قبول كند تا براى جامعه ما نقطه اتكايى محكم و براى كشورمان وسيلهء همبستگى اسلامى بيش از پيش بين جوامع باشد .\r\n\r\nنتيجه\r\nانجام اين وظيفه يعنى جلب توجه ملل و ايجاد علاقه بين جوانان و تحصيل كردگان به حفظ اين سنن در مرحله اوّل و مطالعهء دقيق اين مهم از راه واقع‌بينى در مرحله دوم به نحوى كه با زندگى نوين بسازد و عملى باشد هر دو وظيفه‌هايى مىباشند كه دستگاههاى فرهنگى و آموزش عالى كشور ما بايد آنها را در عهده شناسند و ايجاد اين علاقه را به عنوان قسمتى از هدفهاى آموزشى خويش قرار دهند به همراه برنامه‌هاى آموزش درسى و . . . البته مطالعهء دقيق اين آداب و رسوم و ايجاد مفاهيم تازه و قبول آنها وظيفه‌اى نيست كه تنها به عهدهء متصديان امور فرهنگى و آموزشى باشد بلكه بايد همه متفكرين اين كشور با همكارى مؤسسات اجتماعى از آن پشتيبانى نمايند .\r\n\r\nهدف\r\n1 - ايجاد تماس بين افراد شهرى و نقاط خارج از شهر و كشور و آشنا نمودن آنها به طرز تفكرات تاريخى و زندگى معنوى مقدس اردبيلى .\r\n2 - آشنا نمودن افراد به آثار تاريخى و ملى و مذهبى و ابنيهء عمارات و امكانات كشور و وضعيت حوزه‌هاى اسلامى و ملاكهاى درس اسلامى زمان مقدس .\r\n3 - ايجاد وسيله و راهى براى تشويق و ترغيب بررسى و تحقيق و كشف و كاوش جوانان و محققان دانشگاهى و اسلامى و جهانى .\r\n4 - فرصتى براى بيننده و شنونده و خواننده تا خود را با عوامل محيط تازهء خارج دربارهء مقدس اردبيلى تطبيق دهد و زندگى ديگران را\r\n\r\n","description":"","footnote":"","page_name":" 721 ","page_number":721},
  {"content":"\r\n\r\nبشناسد .\r\n5 - كمك به ايجاد همبستگى و يگانگى مردم مختلف كشور در جوامع مختلف .\r\n\r\n4 - نگاهى گذرا به مقدس اردبيلى در اجتماع\r\nدر جلد اوّل صفحه 118 روضات الجنات آمده است كه :\r\n« از زهد و پارسايى مقدس اردبيلى فراوان سخن گفته‌اند از آن جمله نقل مىكنند كه يك روز در بين راه يكى از زائران نجف ، چون لباس مقدس را ديد فكر كرد كه وى فقير است و از او خواست تا لباسش را كنار جوى آب بشويد و پس از آنكه خشك شد براى او بياورد . مقدس بدون اظهار ناراحتى لباس او را گرفته ، همچنانكه گفته بود آن را شست و خشك كرد و به نزد او آورد . هنگامى كه لباس او را تحويل داد بعضى از آشنايان كه مقدس را مىشناختند آن مرد را سرزنش كردند و گفتند : چرا به چنين فرد بزرگوارى توهين نمودى ؟ مقدس فرمود : جاى هيچگونه سرزنش نيست زيرا حقوق برادران مؤمن ما خيلى بالاتر از شستن جامهء آنها است . »\r\nبا اين نوشته مشخص مىشود كه مقدس گويا سخنگوى زندگى است و رفتار و كردار و پندارش از دل زندگى برمىخيزد و بر دل زندگى مىنشيند و اين خود ويژگى بزرگ فلسفه زندگى او است ، مقدس مىكوشد كه رفتار و كردارش هر چه ممكن است با زندگى و زبان مردم روزگار خود نزديكتر باشد و چيزى كه در اين ميان هرگز از نظر دور نمىماند ، الهام گرفتن از زندگانى مردم كوچه و بازار و ديد زدن و آلايش صحنه‌هايى از اين زندگى واقعى است . پايگاه زندگى اجتماعى مقدس ، پايگاه انسانى و جهان‌بينى است او در چشمه‌اى كه لباس برادر مؤمنش را مىشويد ، چشمه‌هاى زندگى اجتماعيش را نمايان مىسازد و بدون ناراحتى و غرور كاذب ، دستور برادر مؤمنش را انجام مىدهد .\r\n\r\n","description":"","footnote":"","page_name":" 722 ","page_number":722},
  {"content":"\r\n\r\nراه مقدس به بىنهايت از همين گامهاى آرام و آزادى بوده كه به سوى برادر مؤمن و اجتماع برداشته بود .\r\nخودآگاهى ، آزادگى و فرديت آفريننده ، دورى از تكبر و تجمل ، ويژگى اصيل و بزرگ فلسفهء زندگى مقدس است .\r\nاو در زندگيش به خودآگاهى انسانى تكيه مىزند و با اين جهان‌بينى است كه همه چيز رنگ زندگى مىگيرد و همهء ديدها را ديد زندگى مىكند .\r\nنتيجهء ماجرا پيكار خود با ديگرى و نتيجهء هر دو آزادى و خود رهايى از تعلقات است . مقدس آفريننده رفتارهاى اجتماعى مثبت انسانى و اسلامى مختلفى است كه خود هم اصالت دارد و هم نبوغ .\r\nچهرهء عرفانى مقدس اردبيلى در ذكر نمونه رفتارش يك مثنوى عارفانه است كه نتيجهء كليهء مراحل سير و سلوك او بوده است و اين نشان مىدهد كه از خود فرا جستن و خود را باز يافتن تا چه حد در رفتار مقدس مشهود است و نواى عرفانى مقدس با نواى زندگى اجتماعيش هم‌آهنگ است . و آيا سزاوار اين فرد علمى و شخصيت اسلامى است كه نوشته شود « لباس پاره و ژنده » مىپوشيده است و آيا زدودن اين چنين تحريفهايى از سيماى مقدس اردبيلى بيشتر ضرورى نمىنمايد ؟ !\r\n\r\nنتيجه\r\nصدا و سيماى كشورمان مىتواند با بررسى همه جانبهء خصوصيات زندگى اين شخصيت ( از حيات تا ممات ) در گذشته‌هاى نه‌چندان دور و نقد و بررسى اين مطالب و نوشته‌هاى ايشان ، برنامه و يا سريالى تحت عنوان نام ايشان يا پندارهاى تاريخ به صورت نمايش چند دقيقه‌اى تهيه و تنظيم نمايد و واقعيتها را به تصوير كشانده ، تحريفها را توضيح دهد .\r\nاين برنامه‌ها خواهند توانست ، مقدس اردبيلى را به جامعه اسلاميمان\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nمعرفى كنند و سپس به جوامع ديگر . شخصيتى كه در بودن با مردم زمانهء خود ، خود واقعى داشت و علم و تقوايش مطمئنا در مظروف زمان خود نمىگنجيد لازم است كه بيشتر مورد بررسى و معرفى قرار گيرد و نقش رسانه‌هاى گروهى نيز كمتر از صدا و سيما نمىباشد .\r\nسريالى مثل سربداران ، بو على سينا ، ميرزا كوچك خان جنگلى و ساير فيلمها كه با الهام گرفتن از تاريخ و حقايق مكتوب به تصوير كشيده شده‌اند بيشترين تأثير را در شناخت مردم از شخصيتهاى مذهبى ، علمى ، سياسى و اجتماعى گذاشته است .\r\nبا مطالعه زندگى مقدس و زدودن تحريف از چهرهء واقعى ايشان و در اختيار گذاشتن سرمايه براى هنرمندان كشورمان در اين باره مىتوان فلسفهء زندگى و حيات و ممات مقدس را به تصوير كشيده و او را به عنوان يك ايرانى مسلمان به شهرهاى ديگر و حتى ملل اسلامى معرفى نمود .\r\n\r\n5 - چهرهء ناشناختهء مقدس اردبيلى در زادگاه و كشورش\r\nبا توجه به نوشته‌هاى قبلى شايد بتوان گفت كه مقدس اردبيلى همچون شيخ صفى الدين اردبيلى ، ميرزا كوچك خان جنگلى ، سعدى و حافظ و خواجوى كرمانى و فردوسى و . . . تا آن حد شناخته شده در بين مردم كشورمان نيست چرا كه تا به امروز فعاليّتهاى برنامه‌اى و نوشتارى ويژه در جهت معرفى زندگى علمى و شخصى و اجتماعى مقدس اردبيلى صورت نگرفته و زندگى خانوادگى و كار و شغل و گذران زندگى ، مذهب ، اخلاق و به طور كلى حيات و ممات مقدس اردبيلى در درون خانه‌هاى اردبيلى و كشور ما زبان زد خاص و عام نشده است و محرك و مشوق شركت در برنامهء گفت و شنود مربوط به مقدس اردبيلى در اردبيل نيز كمتر به گوش رسيده است .\r\nدر جامعهء ما تا آنجا كه ممكن بوده و شرايط اجتماعى و رشد عقلانى افراد\r\n\r\n","description":"","footnote":"","page_name":" 724 ","page_number":724},
  {"content":"\r\n\r\nاجازه داده كليهء فعاليتهاى فرهنگى بيشتر براى شناسايى ادبيات در حيطهء زبان و ادبيات فارسى صورت پذيرفته و در نتيجه جوانان دانشگاهى و اكثر مردم كشورمان از اين مهم كه شناسايى تفكرات ارزنده شخصيتهاى مذهبى و دينى به جامعه بوده باشد دور مانده‌اند زيرا تاكنون لااقل در مورد مقدس اردبيلى مىتوان گفت كه نه جزوه‌اى ، نه كتاب تلخيص شده‌اى و نه نمايشنامه‌ها و سريالهاى كوتاه يا طولانى ديده شده و نه در لابلاى صفحات كتب و پردهء سينماها مطلب جديدى ارائه شده است .\r\nبنابراين به جرأت مىتوان گفت كه شناخت مردم كشورمان حتى همشهريان اردبيلى از مقدس اردبيلى كمتر است و مؤسسات مختلفى كه براى خدمت به فرهنگ اسلامى و اجتماعى جامعه گام برمىدارند و بايد تنظيم كنندهء كنگره‌هاى مختلف و ميزگردها باشند از نظر تقسيم كار و فعاليّت در رابطه با معرفى شخصيتهاى مذهبى و علمى - به غير از كنگره جديد كه به همت هموطنان عزيزمان بالاخص دست‌اندركاران كنگره در قم - زمان و لحظه‌اى براى اين عالم ربّانى و شهير باز نكرده‌اند و شايد بتوان گفت غفلت نموده‌اند .\r\nزمانى كه تحصيلكردگان شناخت كافى از اين شخصيت تا به امروز ندارند و فقط عده‌اى به صورت مختصر و پراكنده در كتب قديمى به ايشان پرداخته‌اند آيا با وجود قلّت زمان مطالعه براى افراد كشورمان در طول يكسال كه طبق گزارش روزنامه‌هاى رسمى كشور به چند دقيقه نمىرسد و نپرداختن صدا و سيما و ساير رسانه‌ها بالاخص هنرمندان و خطيبان به اين مورد مهم ، مىتوان يقين داشت كه جامعهءمان ايشان را كاملا مىشناسد چه برسد كه جهان پيرامونمان .\r\nپس گواه اين مختصر ، مىتواند گفتگو با سالمندان و فرهيختگان علمى و اسلامى شهر و استان ادربيل و كشورمان باشد كه متأسفانه قلّت تفحص و تحقيق در زندگى مقدس در جوابگويى آن عزيزان نيز به وضوح مشاهده\r\n\r\n","description":"","footnote":"","page_name":" 725 ","page_number":725},
  {"content":"\r\n\r\nمىشود .\r\nبارى همت همگانى مىطلبد تا زادگاهيانش او را بهتر و بيشتر بشناسند و شناسايى مقدس محدود به تابلوى ورودى شهر اردبيل نباشد كه نوشته شود :\r\n« به شهر مقدس اردبيلى خوش آمديد . »\r\n\r\n6 - شبكه اطلاع‌رسانى بين‌المللى اينترنت و نحوهء دستيابى به يافته‌هاى جديد در مورد مقدس اردبيلى\r\nبدون هماهنگى و روابط نزديك با ساير ملل در مورد زندگى مقدس اردبيلى و آثار مكتوب اين دانشمند اسلامى و اينكه تا چه حد نوشته‌هاى مقدس اردبيلى در مدارس علميهء اسلامى ساير ملل تدريس مىشود شناسايى واقعى محقق اردبيلى راه انزوا را در پيش خواهد گرفت .\r\nبا كمك از شبكه  tenretnI  « اينترنت » مىتوان از جوامع ديگر يافته‌هاى جديدى دربارهء شخصيت جهانى مقدس را به دست آورد و با فشار بر روى شاسى كامپيوتر در شبكه ارتباط بين‌المللى يا « اينترنت » اطلاعات جامع جهانى كسب نمود .\r\nهمانطور كه مردم ما بايد بدانند يك ملّت خارجى داراى چه تاريخچه و زمينهء زندگى است و افراد آن چگونه زندگى مىكنند ، به چه مىانديشند و داراى چه شخصيتهاى جهانى بوده و هستند ، ملل ديگر نيز بايد در اين تفكر با ملت ما هم عقيده خواهند بود .\r\nانجام اين وظيفهء مهم بر عهدهء مراكز آموزش عالى ، رسانه‌هاى گروهى مرتبط با شبكه ارتباطات بين‌المللى  tenretnI  و برنامه‌هاى جديد تلويزيونى مىباشد .\r\nايجاد رابطه مستقيم و دوسويى بين الملل در زمينه‌هاى فرهنگى و اجتماعى از طريق گزارش عملكرد چنين كنگره‌هايى به شبكه ارتباطات بين‌المللى بيشتر خواهد بود .\r\n\r\n","description":"","footnote":"","page_name":" 726 ","page_number":726},
  {"content":"\r\n\r\n\r\nنتيجه\r\n1 - شبكه  tenretnI  مىتواند اطلاعات جديدى دربارهء دروس تدريس شده در مدارس علوم اسلامى جهان كه حاوى نوشته‌هاى مقدس اردبيلى است در اختيار ما قرار دهد .\r\n2 - اطلاعات جديد دربارهء عكسهاى فردى ، جمعى ، دست‌نوشته‌ها ، سفرنامه‌ها ، زندگى خانوادگى ، خصوصيات فردى و اجتماعى از حيات تا ممات در اختيار ما قرار خواهد گرفت .\r\n3 - ارتباط كنگره‌هاى سراسرى يا شبكه اينترنت بايد پيوسته و مداوم باشد تا يافته‌هاى متقابل بين كنگره‌ها رد و بدل شود .\r\n4 - شبكه استانى صدا و سيما و رسانه‌هاى گروهى كشورى بايد نقش عمدهء خويش را از اين شبكه در معرفى كليه شخصيتهاى جهانى به مرحله ظهور برسانند و مراكز تحقيقات اسلامى با ارتباط با سفارتخانه‌هاى كشورمان در خارج اطلاعات وسيعى در هر مورد فرهنگى به دست آورند .\r\n\r\n7 - حسن ختام\r\nنظر به اينكه فضاهاى انتشاراتى با ارزشهاى اجتماعى مىآميزند و ارتباطات جمعى و رسانه‌هاى گروهى مىتوانند تا حدود زيادى با در نظر گرفتن تغييرات ، وظيفهء مقدس و مذهبى نمايش را همچون گذشته بدان باز گردانند . از اين طريق ، امر اجتماعى خود صورت نمايش مىيابد و انسانها در حالى كه به زندگى ادامه مىدهند خود را همچون شيئى ملاحظه مىكنند . علاوه بر اين هر قدر يك وسيله آميختگى امر واقعى و خيالى را ممكن سازد به همان نسبت به اين نياز پاسخ مىگويد زيرا به امور عينى ارزشهاى ما فوق طبيعى مىبخشد .\r\nبنابراين شناساندن شخصيت اسلامى و ايرانى چون محقق اردبيلى به عنوان يكى از جلوه‌هايى از همين واقعيت است .\r\n\r\n","description":"","footnote":"","page_name":" 727 ","page_number":727},
  {"content":"\r\n\r\nاگر صدا و سيما و رسانه‌هاى گروهى و روزنامه‌ها و مراكز آموزش عالى و تحقيقاتى كشور ، بخواهند مقدس اردبيلى را با جامعهء جديد پيوند دهند ، راهى جز سرمايه‌گذارى با تمامى امكاناتشان در بعد تصويرى و صوتى و نوشتارى كه آميزه‌اى از زندگينامه و نوشته‌ها و مقالات تحقيقى كه ويژه اين نويسنده و عالم ربانى باشد ، ندارند .\r\nبه نظر ما ، وظيفه اساسى وسايل ارتباط جمعى يعنى وظيفه‌اى كه در صورت عدم تقبل آن ديگر وظايف معنا نخواهند يافت ، نمايش است . نمايش در سطح كلى زندگينامهء مقدس اردبيلى و با تمامى ابعادش .\r\nچرا كه تاريخ نشان مىدهد ، تئاتر يونان كه خود از ريشه‌هاى دينى و مناسك مذهبى ريشه مىگرفت با خروج از دنياى مذهب نمىتوانست بدون آنكه پاسخى به نياز انسانها به آشتى بين امور دينى و غير دينى ارائه دهد ، زندگى اجتماعى با آگاهى فراهم آورد و امروزه ايجاد ارتباط نمايشى و سريالى براى معرفى مقدس اردبيلى و همچنين انتشار كتب مختلف و مصور دربارهء يافته‌هاى جديد در زندگانى مقدس ، با مطالعهء دقيق تاريخى ، ضرورى مىنمايد چرا كه شناسايى و معرفى بيش از پيش مقدس اردبيلى با چندين جلد كتاب گران‌سنگش و با وجهه‌هاى معين اجتماعى و اسلامى و الهى يعنى ، ارتقاى منزلت ، وظيفهء مراقبت و ايجاد همبستگى بين نسل جديد با تاريخ گذشتهء مقدس اردبيلى مىباشد .\r\n\r\n","description":"","footnote":"","page_name":" 728 ","page_number":728},
  {"content":"\r\n\r\n\r\nوضعيت حوزه‌هاى علميه و روحانيت شيعه در زمان حيات محقق اردبيلى ( ره )\r\nجناب آقاى ايرج امانپور قرائى\r\n\r\n","description":"","footnote":"","page_name":" 729 ","page_number":729},
  {"content":"\r\n . \r\n","description":"","footnote":"","page_name":" 730 ","page_number":730},
  {"content":"\r\n\r\n\r\nمقدمه :\r\nخداوند از ميان بندگان خويش پيامبرانى را برگزيد و آنها را حاملان و دعوتگران علم خويش قرار داد و فرمود « خداوند آگاهتر است تا رسالت خود را به كه بسپارد » . خداوند بندگان را پس از پيامبران رها نكرده بلكه از ميان آنها بهترين مخلوقاتش را برگزيد تا وارثان پيامبران و حجتهاى الهى پس از امامان عليهم السّلام باشند و آنها را در درجاتى بالاتر و بالاتر قرار داده است تا آنكه برخى از ايشان به سطح حواريون و علماى ربانى رسيده‌اند .\r\nمحل پرورش اين علماى بزرگوار حوزه‌هاى علميّه است ، زيرا در شيوه‌هاى تربيتى و آموزشى خود در اوج هستند . حوزه‌ها خانه‌هايى هستند كه خداوند اجازه رفعت آن را صادر فرموده . آنها خانه‌هاى علم الهى هستند كه بندگان برگزيده خدا آنجا را معراجى براى شناخت او و تزكيه روح و به كار انداختن عقل و آموزش معارف الهى و ژرف‌انديشى در دين مىدانند تا خداوند آنها را براى رسالتش برگزيند و بدين ترتيب برجسته‌ترين نشانه‌هاى اين خانه‌هاى رفيع را كه همان ذكر خدا است در مىيابيم . حوزه‌هاى علميّه محل دعوت به سوى خدا ، خاستگاه تمدن و علماى دين ياران خدا ، دعوتگران به سوى او ، پيام‌آوران تمدن اسلامى و اصلاح‌طلبان و جامعه‌سازان مىباشند . اينها كسانى هستند كه با كسب دانش و آزادسازى نفس از زندان جهل نجات يافته به\r\n\r\n","description":"","footnote":"","page_name":" 731 ","page_number":731},
  {"content":"\r\n\r\nپيروى از هواى نفس به كژراهه نرفته و در سلول خودپرستى بدام نيفتاده‌اند بلكه كمر همت بر نجات ديگران بسته‌اند . « 1 »\r\n\r\nچگونگى پيدايش حوزه‌هاى علميه\r\nحوزه علميّه ريشه در آيات قرآنى دارد . يك دستور اسلامى و يك حكم دينى است كه كار تعليم و تعلّم را گسترش داده و بتدريج در طول زمان به صورت حوزه‌هاى وسيع درآمده است . بنيان‌گذار آن حضرت محمد صلّى اللّه عليه و آله و حضرت امير المؤمنين عليه السّلام تداوم‌بخش و حضرت امام صادق عليه السّلام محور حوزه‌هاى علميّه شيعه و پرچمداران آن از شيخ طوسى تا امروز مراجع معظّم هستند كه هميشه نگهبان حوزه‌ها و راهنماى مردم براى داشتن زندگى سالم و سعادت‌آفرين بر پايه تعاليم خداوند هستند و تا به حال اين مردان راه خدا وظايف خود را كه تبليغ دين ، دفاع از شريعت و استنباط حكم مىباشد به خوبى ايفا و هميشه در مواقع احساس خطر براى اسلام و مسلمين با شجاعت به مقابله با آن برخاسته‌اند .\r\nدر زمان رسول خدا صلّى اللّه عليه و آله كه مردم با حضور در محضر ايشان و استفاده از علم لدنّى « 2 » آن پيشواى بزرگ الهى مىتوانستند با اسلام و احكام آن آشنا شوند حوزه به شكلى بوده است كه بدون گستردگى و پيچيدگى كار اسلام‌شناسى و تحقيق را انجام ميداده ولى هر چه زمان به جلو رفت و موانع و مشكلات جامعه اسلامى زياد شد و رسيدن به احكام اسلام و آگاهى به مقاصد اسلامى با\r\n\r\n\r\n","description":"","footnote":"\r\n( 1 ) . حوزه‌هاى علميه طرحى نو بر پايه ارزشها . آيت الله سيد محمد تقى مدرس . ترجمه حميد رضا آژير ، صفحات 9 و 41 .\r\n( 2 ) . علم لدنّى علمى است كه بدون درس خواندن ، از جانب خداوند به پيامبر يا امام افاضه مىشود و اين كلمه از تعبيرات قرآن گرفته شده است كه در مواردى مىفرمايد  « عَلَّمْناهُ مِنْ لَدُنَّا »  الآية . آشنائى با حوزه‌هاى علميه شيعه در طول تاريخ ، سيد حجت موحد ابطحى ، جلد اول ، صفحه 8 .\r\n","page_name":" 732 ","page_number":732},
  {"content":"\r\n\r\nدشواريها مواجه گرديد نياز به تحصيل مقدمات و فراهم ساختن زمينه تحقيق احساس شد و لذا مراكزى كه بعدا به نام مدرسه و حوزه علميّه ناميده شد به وجود آمد كه در آن جاها تحقيق و بررسى ، تعليم و تعلّم ، كتاب و كتابخانه و تمام لوازم تحقيق و آشنايى با اسلام جمع گرديد .\r\nدر اين حوزه‌هاى علميّه امروزه علومى مورد تعليم و تعلم قرار مىگيرد كه در زمان رسول خدا صلّى اللّه عليه و آله براى شناختن اسلام نيازى به آنها نبود ولى در فاصله قرون متعدد براى شناختن اسلام تحصيل آنها ضرورى گرديد . مثلا شناختن رجال و راويان حديث به عنوان يك علم گسترده درآمد . احتياج به زبان عربى براى تحقيق در قرآن و حديث براى غير عرب زبانها انگيزه‌اى ديگر براى گسترش علوم حوزه مثل لغت ، نحو ، صرف و . . . بود كه بتوانند به حقايق قرآن و سنّت دست يابند .\r\nمحل تحصيل علوم اسلامى در ابتدا مساجد و سپس با توسعه فعاليّت علمى از يك طرف و فراهم شدن امكانات زندگى از طرف ديگر مدارسى بوجود آمد كه محل تحصيل علوم دينى گشت و سپس با گسترش فعاليت و امكانات تحصيلى در جاهائى كه مجموعه‌اى از مدارس و مراكز تحصيلى گرد مىآمد نام حوزه علميه بر آن نهاده شد « 1 »\r\nبه‌طور كلى عوامل برپايى مدارس علوم دينى عبارتند از :\r\n1 - گسترش علوم 2 - فزونى دانش‌پژوهان كه در نتيجه استقبال عمومى جامعه مسلمين به فراگيرى دانش پيش آمد 3 - مزاحمت عبادت عابدان با برنامه‌هاى درسى و برعكس 4 - ارتباط دين و سياست 5 - تحكيم قدرت كه سلاطين براى خشنودى علما مسجد ، رباط ، بيمارستان و مدرسه ساختند 6 - ثواب اخروى 7 - حفظ اموال ثروتمندان به صورت مدرسه و مسجد كه\r\n\r\n\r\n","description":"","footnote":"\r\n( 1 ) . آشنايى با حوزه‌هاى علميه شيعه در طول تاريخ ، صفحات 7 و 8 و 9 .\r\n","page_name":" 733 ","page_number":733},
  {"content":"\r\n\r\nتوليت آن را به فرزندان خود مىداند 8 - هواخواهى از مذهب و مسلك مثل ساختن جامع از هر توسط خلفاى شيعى مذهب مصر كه از عوامل مهم برپايى مدارس علوم دينى هستند « 1 »\r\n\r\nفقه و فقها :\r\nعامل بقا و تداوم حوزه‌ها فقه است كه نقش محور را دارد و رابط بين حوزه و مردم است فقه علم به احكام و قوانين و وظايف فردى و اجتماعى هر مسلمان است و از قرآن مجيد با ضميمه سنت و اجماع و استدلال عقلى بدست مىآيد .\r\nچهار دليل كه هر يك مؤيد و جبران كننده ابهام ديگرى و هميشه در كنار هم راهگشاى پيچيده‌ترين و ريزترين مسائل و قوانين زندگى بوده تا آنجا كه هيچ بن بستى در قوانين اسلام وجود ندارد . « 2 »\r\nحضرت امام قدّس سرّه در مورد اهميت فقه فرمودند : اگر فقه بماند و همه چيز از بين برود كشور و اسلام پابرجا ولى اگر فقه از بين برود و همه چيز باشد كشور و اسلام از بين مىرود .\r\nفقها يعنى نيروى محركه اسلام و عامل هماهنگ كننده اصول و قواعد كلى شريعت با نيازهاى جامعه و آشنا با فرهنگ اسلام در زمان غيبت ، نگهدارى فقه و هدايت خلق و بسط حكمت و استقرار عدالت و قسط يعنى آنچه را كه رسالت نبوّت و امامت است به عهده دارند و سعى در بهتر فهميدن عقايد و ارائه راه حلهاى جديد و پاسخ به نيازهاى زمان و طرح ضرورتهاى جامعه بر دوش آنهاست . « 3 » آنها هستند كه روياروى جريانهاى منحرف فكرى و فلسفى غربى و شرقى مثل انديشه‌هاى فلسفى يونان باستان و يا تصوف و اشراق شرق\r\n\r\n\r\n","description":"","footnote":"\r\n( 1 ) . مجله انديشه ، شماره اول ، بهار 1370 ، صفحه 58 .\r\n( 2 ) . مقدس اردبيلى تنديس پارسايى ، سيد سجاد موسوى ، صفحه 56 .\r\n( 3 ) . مجموعه آثار دكتر على شريعتى - سخنرانيهاى حسينيه ارشاد تحت عنوان شيعه ، ص 248\r\n","page_name":" 734 ","page_number":734},
  {"content":"\r\n\r\n( هند ، چين و ايران ) كه بيش از هزار سال است سرزمينهاى اسلامى را در نور ديده است ايستاده‌اند و با گفتار ، رفتار و قلم خود با آنها مبارزه كرده‌اند كتاب « كافى » براى مبارزه با جريانهاى وارداتى غرب و دائرة المعارف بزرگ اسلامى يعنى « بحار الانوار » براى برخورد با انديش‌هاى شرق تدوين يافته‌اند . « 1 » در تاريخ معاصر نيز رهبران دينى پيوسته به رويارويى با انديشه‌هاى مادى غرب و ماركسيستى شرق كه به سرزمين ما نفوذ كرده برخاسته‌اند امثال علامه سيد محمد طباطبائى ، مرحوم آيت اللّه بروجردى « 2 » و . . . پيروزى انقلاب اسلامى نيز به رهبرى حضرت امام خمينى قدّس سرّه چهره بزرگ احياگر دين و قرن حاضر كه در صلابت بينش و رفعت نگرش و دقت سنجش سرآمد عالمان دين و رهبران اجتماعى هستند از آن جمله است .\r\nاساتيد حوزه‌ها همان مراجع تقليد هستند يعنى شايسته‌ترين چهره‌هاى علمى و تقوايى و اجتماعى كه امكانات مالى و همچنين قدرت سياسى و اجتماعى آنها به وسيله مردم تأمين و پشتيبانى مىشود و چون ارزنده‌ترين ارزشها در نظر مراجع حفظ و گسترش حوزه‌ها و علم عالم است و دين را پربهاترين موجودات مىدانند بنابراين ، همّت ، انديشه ، محبت ، دلسوزى ، حمايت و اقدامشان در جهت پيشرفت و نگهبانى حوزه به كار گرفته مىشود و در حقيقت آنها پدرى دلسوز و آگاه براى استاد ، محصل و حوزه بوده و هستند به همين جهت است كه مراجع تقليد يا مراجع اعلاى شيعه در محل هر حوزه‌اى مقيم باشند آن حوزه گسترش يافته و به رشد زيادى نائل مىشود مثلا حوزه علميه سامرا بهترين دوره خود را در زمان مرحوم آيت اللّه شيرازى ( صاحب فتواى تحريم تنباكو 1230 - 1312 ه ق ) سپرى كرده است و حوزهء علميه\r\n\r\n\r\n","description":"","footnote":"\r\n( 1 ) . حوزه‌هاى علميه طرحى نو ، ص 48 .\r\n( 2 ) . مخالفت مرحوم آيت اللّه بروجردى با اصلاحات ارضى و تغيير خط فارسى به لاتين . . . مجله حوزه ، شماره 43 و 44 ، صفحات 18 و 22 .\r\n","page_name":" 735 ","page_number":735},
  {"content":"\r\n\r\nكربلاى معلى در زمان آيت اللّه وحيد بهبهانى ( 1118 - 1208 ه ق ) و حوزه نجف اشرف در زمان مرحوم مقدس اردبيلى و استاد اعظم شيخ انصارى ( 1214 - 1281 ه ق ) و مرجع عظيم الشأن مرحوم آخوند خراسانى ( 1255 - 1329 ه ق ) و حوزه علميه قم اخيرا كه محل اقامت مراجع تقليد گرديده به حدّ اعلاى عظمت خود رسيده است « 1 » .\r\n\r\nمقدس اردبيلى ( ره )\r\nمقدس اردبيلى نيز كه از مفاخر علماى اماميّه و از مشاهير محققين و فضلاى روزگار و اولياى خدا است جزء اين رهبران مىباشد كسى كه چنان مورد لطف اولياى بزرگ قرار گرفته بود كه براى حل مشكل مستقيما با آنها در تماس بود و ملوك وقت در همه‌گونه تجليل وى اهتمام داشتند ولى در عين حال آنقدر متواضع بود كه شستن جامه و لباس ديگران را وظيفه خود مىدانست و در يارى بيچاره‌گان مال خود را با آنها تقسيم و براى خود هم به اندازه سهم يكى از فقرا برمىداشت . « 2 »\r\nداستانهاى زيادى در مورد رفتار انسانى اين نمونه تقدس حتى نسبت به حيوانات در كتابها آمده كه ذكر آنها مطلب را به درازا مىكشد ولى تعمق در آنها بسيار آموزنده است گرچه درك اين مطالب كه ايشان به خاطر همراه داشتن كاغذى كه در نجف به ايشان داده شد تا در كاظمين به شخصى برسانند بر الاغ كرايه‌اى سوار نمىشود و مىفرمايند ممكن است صاحب الاغ كه بىخبر از حمل نامه است راضى نباشد و يا به نوشته عالم بزرگوار ميرزا محمد تنكابنى در قصص العلما وقتى كه به دعوت شاه عباس صفوى براى اقامه اولين نماز جماعت در مسجد شاه اصفهان كه تازه تمام شده بود از نجف به اصفهان مىآمد به خاطر\r\n\r\n\r\n","description":"","footnote":"\r\n( 1 ) . آشنايى با حوزه‌هاى علميه شيعه در طول تاريخ ، ج 1 ، صفحات 14 و 15 .\r\n( 2 ) . مجله حوزه ، شماره 28 ، ص 52 .\r\n","page_name":" 736 ","page_number":736},
  {"content":"\r\n\r\nتازيانه‌اى كه شيخ بهائى بر الاغى كه ايشان سوار بودند زد از آمدن منصرف و از بين راه برمىگردد « 1 » براى ما كه گرايش به دنيا و تجملات و بىاعتنايى به كژرويها عادى و جزيى از زندگى شده مشكل و دور از انتظار است و شايد به زعم بعضى خداى نخواسته تظاهر جلوه كند ولى براى مقدس اردبيلى كه مراعات حقوق و پرهيزكارى نيز از زيبائيهاى روح لطيف او بود و هيچ وقت در عمر شريف خود از حدود الهى پا فراتر ننهاد و در مدت چهل سال فعل مباح از او سر نزد چه رسد به مكروه و حرام رعايت چنين چيزها نه ممكن بلكه عادى است . « 2 » با اينكه 5 قرن از تاريخ درگذشت وى مىگذرد قدس و زهد و تقواى وى ضرب‌المثل است و حجره درسى وى كه مهد پرورش علماى اعيان و پيش روان اسلام و ايمان بوده معين و مشخص است و به پاس احترام او در حجره‌اش مسدود و تا به حال باز نشده ، همچنين مسجد و خانه مسكونى او تابحال معروف و مشهور است و خانه‌اش كه جنب مسجد او در محله « رباط عماره » بوده فعلا در تملك « آل يس » كه معروف به فضيلت و ادب هستند مىباشد مرحوم اردبيلى داراى فرزندى بنام ابو الصلاح تقى الدين « مجد » بوده است . « 3 »\r\n\r\nوضعيت حوزه‌هاى علميّه و روحانيت شيعه در زمان مقدس اردبيلى\r\nگرچه حركت‌هاى علمى شيعه در همه جا و همه وقت و در همه شرايط گسترده و در مجموع به سوى كمال بوده و در بسيارى از شهرها ، مركزيت‌هاى قابل توجّهى يافته به‌طوريكه شمارش آنها كاملا مقدور نيست ولى نام حوزه‌هاى\r\n\r\n\r\n","description":"","footnote":"\r\n( 1 ) . با دانشمندان شيعه و مكتب آنها آشنا شويم ، سيد جواد اميرى اراكى ، ص 152 .\r\n( 2 ) . مقدس اردبيلى تنديس پارسايى ، ص 49 .\r\n( 3 ) . تاريخ اردبيل و دانشمندان ، فخر الدين موسوى اردبيلى نجفى ، ج 1 ، ص 71 .\r\n","page_name":" 737 ","page_number":737},
  {"content":"\r\n\r\nعلميه تنها نشان دهنده يك ارزش اصلى است كه آن علم و دانش اسلامى مىباشد . اشاره شد كه داشتن ورع ، عمل و ايمان به علم براى علما جز ارزشهاى حوزه محل كار آنها است و هر زمان كه اين ارزشها با هم در حوزه‌اى وجود داشته باشد باعث پيشرفت آن حوزه و نبود يا كم‌بود هر كدام از اين ارزشها باعث ركود در آن حوزه مىشود . علل ديگرى هم در رشد يا ركود حوزه‌ها مؤثر است كه از جمله سياست دولتهاى وقت نسبت به آنها است . « 1 »\r\nدر قرن دهم هجرى قمرى يعنى زمان حيات مقدس اردبيلى مهمترين واقعه تاريخ ايران ، يعنى تشكيل دولت صفويه روى داد كه نه تنها جريان تاريخ را دگرگون كرد بلكه انديشه ايرانيان را نيز به راه ديگر يعنى تشكيل دولتى با آرمانهاى مذهب تشيّع متوجه كرد . با ظهور صفويه شيعه از حالت انزوا درآمده و به صورت يك قشر پيشرو فعاليت را از ديگران گرفته و انديشه‌هاى تشيّع را رواج دادند . از سال 905 ه ق كه عصر صفويان با سلطنت شاه اسماعيل اول شروع شد تقريبا سياست واحدى بر تمام مملكت حاكم و آن سياست گرايش شديد به تشيّع و ترويج آن بود . البته بايد يادآور شويم اهداف اين سلسله بيشتر جنبه سياسى داشت كه با رنگ مذهبى به پيش مىرفت و در همين دوره علماى بزرگ اسلام تشخيص بجا و صحيح دادند كه بايد از اين زمينه مناسب براى بارورى اهداف تشيّع و رسمى نمودن آن حداكثر استفاده را بنمايند كه البته چنين هم شد .\r\nلازم به تذكر است كه ريشه اصلى علاقه و عشق ايرانيان به تشيّع به ظهور اسلام و ارادت آنها به حضرت على عليه السّلام و فرزندان گرامش مىرسد « 2 » .\r\n\r\n\r\n","description":"","footnote":"\r\n( 1 ) . آشنايى با حوزه‌هاى علميه شيعه در طول تاريخ ، ص 24 .\r\n( 2 ) . مجله انديشه ، شماره 3 و 4 ، حوزه علميه مشهد ، ص 95 .\r\n","page_name":" 738 ","page_number":738},
  {"content":"\r\n\r\nشاهان صفوى به خاطر نياز به آگاهى از اصول و قوانين تشيّع در ايجاد مراكز مذهبى ، نشر كتب و نوشته‌هاى مربوط سعى فراوان مبذول و بيش از حد به علما توجه و آنها را تكريم مىكردند و براى تعليم اصول و فروع مذهب اثنى عشرى از عالمان معدود ايرانى و علماى شيعى مذهب كشورهاى عربى استفاده كردند و علماى مذكور با تعليمات خود در ايران و عراق حوزه‌هايى براى دانشهاى دينى پديد آوردند و در اين حوزه‌ها بر اثر حمايت پادشاهان صفوى و گنج‌افشانيهاى آنان و ديگر مالداران و صاحبان جاه و مقام بسرعت گروه بزرگى از عالمان مذهبى جديد تربيت و در سراسر ايران پراكنده شدند .\r\nبسيارى از علما نيز با استفاده از زمينه مناسب با پادشاهان و حكام صفوى همكارى نزديك كردند به طوريكه شاه طهماسب مرحوم محقق ثانى - محقق كركى - ( متوفى 940 ه ق ) رهبر مذهبى را به عنوان شيخ الاسلام كشور انتخاب و همه اختيارات يك پادشاه را به او واگذار و اعلام كرد خود معاون او مىباشد و در همين راستا در دربار صفوى مقاماتى نظير صدر ، شيخ الاسلام ، قاضى ، قاضى عسكر ، نقيب النقبا براى روحانيون در نظر گرفته شد و در نتيجه اهميتى كه سلاطين صفوى به مذهب و علم مىدادند كاملا طبيعى مىنمود كه به مراكز مذهبى توجه بيشترى مبذول دارند « 1 » .\r\nاقتدار و موقعيت حكام صفوى به دليل عدم تفاوت بين رهبر مذهبى و سياسى بود اما سياست مذهبى آنها نوساناتى داشت كه گاهى در اوج و زمانى در افول بود ولى در زمان مرجعيت مرحوم مقدس اردبيلى از سال 966 ه ق كه بعد از شهادت شهيد ثانى ( زين الدين بن على بن احمد 911 - 965 ه ق ) آغاز شد عدم تفاهم بين قدرت مذهبى و سياسى وجود داشت و قدرت مذهبى بر قدرت سياسى تفوّق داشت كه اين جايگاه والاى مقدس اردبيلى طلايه‌دار علم\r\n\r\n\r\n","description":"","footnote":"\r\n( 1 ) . همان ، ص 98 .\r\n","page_name":" 739 ","page_number":739},
  {"content":"\r\n\r\nو فقاهت و نفوذ معنوى وى را مىرساند « 1 » .\r\n\r\nمقدس اردبيلى احياگر حوزه نجف اشرف\r\nزعامت مقدس اردبيلى ( ره ) همزمان بود با مركزيت يافتن و رونق مجدد حوزه علميه نجف وجود چهره نورانى و عظيم الشأن ايشان و علل سياسى ، اقتصادى و فكرى گوناگون باعث اين تحول پس از يكدوره ضعف كه در نتيجه رونق يافتن حوزه حلّه پيش آمده بود گرديد .\r\nتدريس و تصنيف و تأليف كتب در زمينه فقه ، اصول ، تفسير در حوزه نجف قوّت يافت با اينكه در اين دوره حوزه جبل عامل در لبنان با وجود شخصيت بارزى همانند صاحب مدارك ( شمس الدين سيد محمد فرزند سيد على عاملى متوفى 1009 ه ق ) و محقق بزرگى همانند صاحب معالم ( ابو منصور جمال الدين حسن بن شهيد 949 - 1011 ه ق ) از قوت زيادى برخوردار بود و نيز حوزه‌هاى علميه ايران خصوصا حوزه اصفهان كه پايتخت دولت صفوى بود به خاطر توجه آنها و وجود علماى بزرگ و عظيم‌الشأنى همچون محقق كركى ( متوفى 940 ه ق ) شيخ بهائى ( متوفى 1021 ه ق ) ميرداماد ( متوفى 1041 ه ق ) و ملا صدرا ( متوفى 1050 ه ق ) و . . . مركزيت داشت با اين حال حوزه نجف از قدرت و حركت قابل توجهى بهره‌مند بود .\r\nمحقق نامدار جهان تشيّع يعنى مقدس اردبيلى كه جزء محورهاى بزرگ علمى حوزه نجف بود احساس كرد بايد انقلاب جديد برپا كند و وجه علمى از دست رفته آن ديار ابرار را به آن بازگرداند . مجلس درس ، مرجعيت و زعامتش مثل مرحوم شيخ طوسى ( متوفى 460 ه ق در نجف ) مؤسس حوزه هزار ساله نجف و مفيد ثانى ( متوفى 515 ه ق در نجف ) عظمت تاريخى و جاذبه شديد\r\n\r\n\r\n","description":"","footnote":"\r\n( 1 ) . دين و دولت در عصر صفوى ، دكتر مريم ميراحمدى ، ص 63 .\r\n","page_name":" 740 ","page_number":740},
  {"content":"\r\n\r\nعلمى داشت و طالبان علم و پژوهشگران را به سوى خود مىكشيد وجود او باعث بوجود آمدن محققين ، متفكرين ، نويسندگان ، مدرسين و . . . بيشمارى گرديد به طوريكه بسيارى از چهره‌هاى بزرگ و محورهاى علمى در ساير حوزه‌ها و در اقصى بلاد شيعه‌نشين پرورش يافتگان حوزه علميه نجف هستند . « 1 »\r\nمولى عبد اللّه شوشترى از بزرگترين علماى شيعه كه در تربيت فقها ، محدثين و گسترش و عمق بخشيدن به حوزه علميه اصفهان نقش اساسى داشته و بزرگانى همچون ملا محمد تقى مجلسى را پرورش داده ، صاحب مدارك و صاحب معالم ، قاضى شهيد ( سيد ضياء الدين نور اللّه معروف به صاحب مجالس المؤمنين و شهيد ثالث ( 956 - 1019 ه ق ) و امير فضل اللّه استرآبادى و عده ديگر از محضر مقدس اردبيلى به مقام استادى و اجتهاد نائل شده‌اند . « 2 »\r\nمرحوم شيخ مرتضى انصارى ( 1281 - 1214 ه ق ) كه از اعلم علما و بهترين مربى فقها مىباشد در « مكاسب » كه از كتابهاى درسى اعلام عظام بوده و هست از نظرات محقق اردبيلى بسيار استفاده كرده است . « 3 »\r\n\r\nحوزه علميّه اصفهان\r\nدر طول تاريخ درخشان اصفهان كه از شهرهاى مهم ايران است اولين دوره رونق حوزه علميه آن زمان شيخ اسماعيل طالقانى معروف به صاحب بن عباد ( 326 - 385 ه ق ) يكى از ادباى بزرگ و وزراى فضل دوست ( زمان آل بويه ) بود كه حوزه علمى شيعى با ويژگيهاى مناسب همراه با نوعى تقيه تشكيل داد « 4 »\r\n\r\n\r\n","description":"","footnote":"\r\n( 1 ) . آشنايى با حوزه‌هاى علميه شيعه ، ص 282 .\r\n( 2 ) . علماى بزرگ شيعه از كلينى تا خمينى ، م جرفادقانى ص 107 .\r\n( 3 ) . مقدس اردبيلى تنديس پارسايى ، ص 36 .\r\n( 4 ) . آشنايى با حوزه‌هاى علميه شيعه در طول تاريخ ، ج 1 ، ص 366 .\r\n","page_name":" 741 ","page_number":741},
  {"content":"\r\n\r\nو پس از آن زمان صفويه به بعد كه پايتخت از قزوين به اصفهان منتقل و دانشمند بزرگوار محقق كركى ( بقول شهيد ثانى امام محقق ) اولين اقدام را براى تأسيس حوزه علميه شيعى اصفهان انجام داد ، سپس با آمدن استاد بزرگ و دانشمند عظيم‌القدر و عامل انتشار فقه و حديث مولى عبد اللّه تسترى ( شاگرد مقدس اردبيلى ) آن فرزانه محقق يك تحول و گسترش سريع و عميقى در حوزه علميّه اصفهان به وجود آمد به طورى كه پس از 14 سال بعد از ورود ايشان عده طلاب از پنجاه نفر به هزار نفر اعم از طلاب ، بزرگان و علما رسيد ، و مرحوم ملا محمد تقى مجلسى به همين رقم در مراسم تشييع جنازه مولى عبد اللّه تسترى اشاره كرده و مىفرمايد : من كمترين طلبه در ميان آنها بودم كه در مراسم تشييع شركت كردم . حوزه اصفهان به اين گونه رو به گسترش بود و با آمدن علماى بزرگ از عراق و جبل عامل ( جنوب لبنان ) به سوى اين حوزه نوپا و ساختن مدارس گوناگون مساجد و ديگر مراكز علمى از سوى سلاطين صفوى و دوستداران دانش در اصفهان و تربيت سريع و گسترده فضلا و رسيدن آنها به مقامات بلند علمى و تقوايى آنچنان رونقى در حوزه علميه اصفهان پديد آمد كه همه جا را تحت الشعاع خود قرار داد و لقب « دار العلم شرق » گرفت و پايگاه مراجع تقليد شد كه بسيارى از زعما و مراجع بزرگ جهانى شيعه كه در حوزه‌هاى ديگر به زعامت مطلقه و مرجعيت عامه رسيدند شروع تحصيل و مراحل اوّليه تعلّم و پايه‌ريزى شخصيت علمى و تقوايىشان از حوزه علميه اصفهان بود و پس از آن در حوزه‌هاى ديگر تكامل يافته و سپس درخشيدند . « 1 »\r\n\r\n\r\n","description":"","footnote":"\r\n( 1 ) . همان ، ص 367 . ضمنا در زمان صفويه 83 باب مدرسه در اصفهان ساخته شد مثل مدرسه ملا عبد اللّه تسترى ، مدرسه جده بزرگ ، جده كوچك ، كاسه‌گران ، به نقل از تاريخ دانشگاههاى بزرگ اسلامى ، عبد الرحيم عنيمة ، ترجمه نور اللّه كسائى ، ص 32 .\r\n","page_name":" 742 ","page_number":742},
  {"content":"\r\n\r\n\r\nحوزه علميه قم\r\nسابقه تشيّع و فرهنگ شيعى در قم به زمان ائمه معصومين عليهم السّلام مىرسد تا جائى كه امام صادق عليه السّلام فرموده‌اند : هنگامى كه فتنه‌ها به شهرها رسيد بر شما باد به قم و حوالى آن ، زيرا بلاها و محنت‌ها از آنجا دفع مىشود . و باز فرموده‌اند : اهل قم ياوران ما هستند . و روايات ديگر از ائمه عليهم السّلام وجود دارد كه بيان كننده ايمان و محبت مردم قم در زمان ائمه عليهم السّلام بوده است و از همان زمان جايگاه فقيهان و دانشوران بلندمرتبه‌اى بوده كه هر يك از چهره‌هاى درخشان مكتب تشيّع بوده‌اند و در نشر و پخش فرهنگ دينى و معارف قرآنى ، جزء پيشتازان اين ميدان بوده‌اند . « 1 »\r\nاولين گام حوزه علميه قم در زمان حجاج بن يوسف ثقفى به وسيله عبد اللّه بن سعد اشعرى كه عالم و دانشمند اشعريين بود و از كوفه به قم آمده بود برداشته شد و پس از او ابراهيم بن هاشم قمى از اصحاب امام هشتم گام بزرگى در تحول و تكامل علمى حوزه قم برداشت و در رشد محيط علمى به توفيق بزرگى دست يافت . پيشرفت اين حوزه در قرن چهارم و نيمه اول قرن پنجم به اوج رسيد و عللى از جمله حكومت شيعى آل بويه از آن جمله است . مرقد حضرت معصومه عليها السّلام نيز محور حوزه علميه قم گرديد و مانند شمعى پروانه‌ها - يعنى علما - را دور خود كشيد و چهره‌هاى فروزانى را در دامان خود پرورانيد . « 2 »\r\n\r\nحوزه علميه قم در عهد صفويه\r\nبا وجود حوزه بزرگ و معظم اصفهان پايتخت صفويه كه « دار العلم شرق » ناميده مىشد انتظار نبود حوزه قم در آن دوره حوزه اصلى بوده و مركزيت داشته\r\n\r\n\r\n","description":"","footnote":"\r\n( 1 ) . مجله حوزه ، شماره 24 ، سال چهارم ، ص 95 .\r\n( 2 ) . آشنايى با حوزه‌هاى علميه شيعه ، ج 1 ، ص 296 .\r\n","page_name":" 743 ","page_number":743},
  {"content":"\r\n\r\nباشد ولى با اين حال در اين دوره اين حوزه رونق داشته به طورى كه مدارس متعددى مثل مدرسه فيضيه و مؤمنيه و . . . ساخته شده و چهره‌هاى مبرز علمى مثل ملا صدراى شيرازى ( صدر المتألّهين متوفى 1050 ه ق در بصره ) ، فيض كاشانى ( 1007 - 1091 ه ق ) ، مولى عبد الرزاق لاهيجى ملقب به فيّاض ( متوفى 1051 يا 1061 ه ق ) و . . . در اين حوزه به فعاليت و تدريس و تأليف مشغول بوده‌اند .\r\n\r\nحوزه علميه مشهد\r\nاهميت مشهد از روزگار صفويان كه به ترويج آيين تشيع اهتمام شديد مىورزيدند رو به ازدياد نهاد ولى پيش از روى كار آمدن اين سلسله هم به خاطر وجود مرقد مطهر امام رضا عليه السّلام كم و بيش بر وسعت و اعتبار آن افزوده شد . ولى اوضاع مذهبى حكومت صفويه به آبادى شهر مشهد كمك شايانى كرد به طوريكه در زمان شاه طهماسب اول ( به گفته مير مجد الدين محمد در كتابت زينت المجالس كه در سال 1004 ه ق تأليف شده ) كه دوره جوانى حكومت صفويه بود شهر مشهد به غايت آباد شد ، به همين نسبت جنبه علمى و درسى نيز در مشهد رشد كرد و كم‌كم حوزه علميه آن در رديف حوزه‌هاى بزرگ و معروف عالم تشيّع درآمد ، قبل از قرن دهم هم در مشهد مدارس علميه وجود داشته زيرا ابن بطوطه در ديدار خود از مشهد در سال 734 ه ق از وجود مدرسه و مسجدى در كنار بقعه حضرت رضا عليه السّلام ياد مىكند . وجود دو مدرسه پريزاد و دو درب كه در سالهاى 821 و 843 ه ق [ در عهد شاهرخ تيمورى 
  ] بنا گرديده‌اند وجود حوزه علميه را پيش از قرن دهم در مشهد مسلم و حتمى مىكند ولى محيط علمى آن زمان نيز به تبع محيط اجتماعى و سياسى پيرو مذهب تسنّن [ غير شيعى 
  ] بود و روش علمى فقها و علما در مسائل فقه و اصول و كلام و تفسير با روش حوزه‌هاى\r\n\r\n","description":"","footnote":"","page_name":" 744 ","page_number":744},
  {"content":"\r\n\r\nعلميه شيعه تفاوت داشت . « 1 »\r\nاز علماى معروف قرن دهم حوزه علميه مشهد مىتوان از ملا عبد اللّه شوشترى ( متوفى 997 ه ق ) كه در هرات به دست ازبكان به قتل رسيد و مولانا محمد رستمدارى ( متوفى اوايل قرن يازدهم ه ق ) كه نامه‌اش به علماى ازبك به تفصيل در مجالس المؤمنين و مطلع الشمس نقل شده و گواه دانش و قدرت علمى او است ياد كرد . « 2 »\r\nدر عهد سلاطين صفوى ده مدرسه در مشهد بنا گرديد كه بعضى از آنها مثل مدرسه فاضلخان و مدرسه نواب و مدرسه عباسقلى خان از نظر موقوفات در ايران بىنظير بوده و موقوفات مدرسه عباسقلى خان ظاهرا از بيرون دروازه شرقى مشهد آغاز و تا دروازه شهر هرات مىرسيده ، و مدارس قديمى نيز مرمّت شد .\r\nدر ساير شهرهاى ايران مثل شيراز ، تهران ، رى ، تبريز ، قزوين ، زنجان ، يزد ، همدان ، سارى ، آمل ، كاشان و . . . . نيز مدارس علمى شيعى تشكيل و يا به تكميل و توسعه آنها اقدام شد و روحانيون معروفى در آن‌جا به تدريس و ارشاد مشغول شدند . « 3 »\r\nاميدواريم اكنون كه حوزه در جايگاه اصلى خود قرار دارد و ريزترين حركتش را دنيا مىنگرد و سخنانش را دنيا مىشنود و نظرياتش را ميليونها انسان به كار مىگيرد و همه دنيا اين حركتى كه بنام نهضت اسلامى و انقلاب اسلامى با انگيزه دينى و با رهبرى روحانيت و مراجع تقليد ، بالاخص بزرگ زعيم و رهبر مرجع شيعيان امام خمينى قدّس سرّه بوجود آمده نشأت يافته از حوزه\r\n\r\n\r\n","description":"","footnote":"\r\n( 1 ) . گزارشى از سابقه تاريخى و اوضاع كنونى حوزه علميه مشهد ، حضرت آية اللّه خامنه‌اى رهبر معظم انقلاب اسلامى ص 9 و 13\r\n( 2 ) . همان ، ص 14 و 16 .\r\n( 3 ) . مجله انديشه ، شماره 3 و 4 ، حوزه علميه مشهد ، ص 99 .\r\n","page_name":" 745 ","page_number":745},
  {"content":"\r\n\r\nمىدانند و اهميت تأثير حوزه‌ها در زندگى مردم زياد ، آن هم پس از آن كه بيش از هر زمان ديگر هماهنگى يافته و عهده‌دار رهبرى امّت در بيشتر كشورها گشته و باز در شرايط دشوارى كه امت با تهاجم فراگير فرهنگهاى غير اسلامى روبرو است براى رسيدن به يك جامعه سالم و مورد نظر اسلام درست و بجا مطرح شدن برنامه‌ها و دستورات راهگشا و روشنىبخش اسلام يك ضرورت است . « 1 »\r\nگرچه فقه و احكام الهى در طول تاريخ تغييرناپذير است ولى مىتواند نحوه بيان و عرضه آن متفاوت باشد و بگونه‌اى مسائل مطرح گردد كه نيازمنديها و مشكلات روزمره را پاسخگو باشد . و با استفاده از امكانات گسترده پديد آمده كه در اختيار حوزه‌ها قرار گرفته و امانت خداوندى است برترين سعى و تلاش به عمل آمده و حوزه در صحنه جهانى از حالت تدافعى به مرحله ابتكار و خلاقيت رسيده و دشمنان فكرى و عقيدتى و سياسى خود را به موضع دفاع بكشاند ان شاء اللّه . « 2 »\r\nعرايضم را با اين فرمايش امام راحل مان پايان مىدهم كه فرمودند :\r\nحوزه و روحانيت معظم بايد نبض تفكر و نياز آينده جامعه را هميشه در دست خود داشته باشد چه‌بسا شيوه‌هاى رايج اداره امور مردم در سالهاى آينده تغيير كند و جوامع بشرى براى حل مشكلات خود به مسائل جديد اسلام نياز پيدا كند ، علماى بزرگوار اسلام از هم اكنون بايد براى اين موضوع فكرى بكنند « 3 » .\r\n\r\n\r\n","description":"","footnote":"\r\n( 1 ) . مجله حوزه ، شماره سوم ، سال پنجم ، ص 107 .\r\n( 2 ) . مجله حوزه ، شماره 14 ، ص 34 .\r\n( 3 ) . مجله حوزه ، شماره 35 ، پشت جلد قسمتى از فرمايشات حضرت امام ( ره ) در تاريخ 13 / 12 / 1367 .\r\n","page_name":" 746 ","page_number":746},
  {"content":"\r\n\r\n\r\nحوزه‌هاى علميه شيعه در دوران مقدس اردبيلى\r\nجناب آقاى دكتر مهدى جليلى\r\n\r\n","description":"","footnote":"","page_name":" 747 ","page_number":747},
  {"content":"\r\n . \r\n","description":"","footnote":"","page_name":" 748 ","page_number":748},
  {"content":"\r\n\r\n\r\nمقدمه\r\nارزش و اهميتى كه اسلام براى دانش قايل شده « 1 » و دستورى كه قرآن براى كوچ كردن به منظور فهم دين داده « 2 » سبب پيدايش مراكز آموزشى اسلامى گرديد .\r\nسابقه مراكز آموزشى شيعه كه بعدها از آن به نام حوزه علميه ياد شد به نيمه اول سده اول هجرى باز مىگردد .\r\nانتقال مركز خلافت از مدينه به كوفه در زمان امير المؤمنين على بن ابى طالب عليه السّلام و فعاليتهاى علمى اين مركز را شايد بتوان اولين حوزه علمى شيعى دانست . پس از آن مدينه در دوره ائمه معصومين عليهم السّلام بخصوص در دوره امامت امام جعفر صادق عليه السّلام يكى ديگر از حوزه‌هاى علمى فعال شيعه بود و در شرايطى كه امويان و عباسيان بر سر خلافت منازعه داشتند ، فرصت مناسبى دست داد كه امام به توضيح و تبيين مبانى مذهب شيعه بپردازند .\r\nتشكيل دولتهاى شيعى از سده چهارم هجرى به بعد سبب گسترش مذهب تشيع و رونق مراكز علمى گرديد .\r\nوجود گروههاى شيعه در برخى از شهرها نظير قم ، رى ، كاشان ، آبه ،\r\n\r\n\r\n","description":"","footnote":"\r\n( 1 ) . رجوع كنيد به : شهيد ثانى ، آداب تعليم و تعلم در اسلام ، نگارش دكتر سيد محمد باقر حجتى ، دفتر نشر فرهنگ اسلامى ، 1359 ، صفحات 32 تا 103 .\r\n( 2 ) . سوره توبه ، آيه 122 .\r\n","page_name":" 749 ","page_number":749},
  {"content":"\r\n\r\nسارى ، ورامين ، « 1 » و . . . موجب رونق مراكز علمى شيعى شد . چهره‌هاى برجسته شيعى در سده پنجم و ششم هجرى مانند شيخ طوسى ، طبرسى و ابو الفتوح رازى جلوه‌اى خاص به مراكز علمى شيعه بخشيد . بعد از حمله مغول كه مذهب تشيع در ايران در حال گسترش بود و مقدمات رسمى شدن اين مذهب در دوره صفوى فراهم مىشد ، حوزه‌هاى علمى شيعى در ايران ، عراق و شام فعال بود .\r\n\r\nويژگيهاى حوزه‌هاى علمى شيعى\r\n1 - غالب حوزه‌هاى علمى شيعى كه در آغاز در خانه ائمه عليهم السّلام و مساجد بود و بعدا در كنار بارگاه ائمه معصومين عليهم السّلام يا يكى از افراد خاندان آنها تشكيل شده و اين امر باعث ادامه فعاليتهاى حوزه‌هاى علمى در طول تاريخ گرديد .\r\nحوزه‌هاى علميه نجف ، كربلا ، كاظمين و سامرا در عراق و حوزه‌هاى علمى مشهد و قم در ايران نمونه‌هايى از اين مراكز علمى شيعى است .\r\n2 - هزينه مراكز آموزشى شيعى اعم از حقوق مدرسان و شهريه طلاب از محل سهم امام و نذر و وقف تأمين مىشد و حوزه‌هاى علمى استقلال مالى و علمى خود را حفظ كرد و تحت تأثير سياستهاى فرمانروايان قرار نگرفت . « 2 »\r\n3 - نياز متقابل حوزه‌هاى علمى كه مخارج خود را بابت سهم خمس دريافت مىكردند و مردم كه پاسخ مشكلات دينى خود را از حوزه‌هاى مىپرسيدند سبب ارتباط نزديك ميان حوزه‌هاى علمى شيعى و مردم مىگرديد . « 3 »\r\n\r\n\r\n","description":"","footnote":"\r\n( 1 ) . رجوع كنيد به : كريمان ، حسين ، طبرسى و مجمع البيان ، ج 1 ، ص 120 ، مؤسسه چاپ و انتشارات دانشگاه تهران ، 1361 شمسى .\r\n( 2 ) . غنيمه ، عبد الرحيم ، تاريخ دانشگاه‌هاى بزرگ اسلامى ، ترجمه دكتر نور اللّه كسائى ، ص 10 - 11 ، انتشارات يزدان ، تهران 1364 ، موحد ابطحى ، سيد حجت ، آشنايى با حوزه‌هاى علميه شيعه در طول تاريخ ، ص 23 - 24 . انتشارات حوزه علميه اصفهان ، 1365 شمسى .\r\n( 3 ) . براى اطلاع بيشتر رجوع كنيد به : موحد ابطحى ، سيد حجت ، آشنايى با حوزه‌هاى علميه شيعه در طول تاريخ ، صفحات 11 تا 31 .\r\n","page_name":" 750 ","page_number":750},
  {"content":"\r\n\r\n4 - علاوه بر علوم شرعى كه در مراكز علمى شيعه و سنى تدريس مىشد ، در حوزه‌هاى علمى شيعى فلسفه ، عرفان ، منطق ، طب ، رياضى و نجوم نيز تدريس مىشد « 1 » كه در مراكز علمى اهل سنت كمتر به آن توجه مىشد .\r\n\r\nسياست مذهبى صفوىها و تأثير آن بر حوزه‌هاى علمى شيعى\r\nتشكيل سلسله صفوى در اوايل سده دهم هجرى موجب تحولات سياسى ، مذهبى مهمى در ايران گرديد كه به‌طور مستقيم يا غير مستقيم در آموزش و حوزه‌هاى علمى تأثير عميقى داشت . اين تحولات عبارت است از :\r\nالف - شاه اسماعيل اول صفوى مقدمات تشكيل يك دولت مقتدر واحد كه سراسر قلمرو ايران را دربر مىگرفت فراهم ساخت و به حكومتهاى ملوك الطوايفى ايران بعد از حمله مغول خاتمه داد . جانشينان او با سركوب مخالفان توانستند وحدت ملى را در ايران حاكم سازند . اين وضع سبب شد كه ايران به عنوان يك كشور شيعى مستقل بتواند در مقابل عثمانيها كه بعد بر سراسر قلمرو اسلامى به جز مراكش غلبه يافته بودند ، مقاومت كند .\r\nب - اسماعيل صفوى اول مذهب شيعه را به عنوان مذهب رسمى ايران اعلام كرد . به تعبير مؤلف كتاب تشيع و تصوف « نهضت اسماعيل صفوى دعوتى بود با جوهر صوفيانه ، در چهار چوبى شيعيانه و شيعيگرى در نظر اسماعيل - كه خود را نايب امامان و باب مهدى ( عج ) مىدانست - عبارت بود از همين ظواهر سطحى و شعارهاى ساده . پس از مرگ وى بود كه ترتيب و تنظيم و استقرار آيين تشيع انجام گرفت » . « 2 » بدين ترتيب مذهب تشيع كه در آغاز دوره صفوى چنان در\r\n\r\n\r\n","description":"","footnote":"\r\n( 1 ) . غنيمه ، عبد الرحيم ، تاريخ دانشگاههاى بزرگ اسلامى ، ص 10 .\r\n( 2 ) . شيبى ، دكتر كامل مصطفى ، تشيع و تصوف تا آغاز سده دوازدهم هجرى ، ترجمه على رضا ذكاوتى قراگزلو ، ص 392 ، مؤسسه انتشارات اميركبير ، تهران 1374 .\r\n","page_name":" 751 ","page_number":751},
  {"content":"\r\n\r\nتبريز غريب و مهجور بود كه بر اثر نبودن كتب فقهى شيعه ، مردم به زحمت افتاده بودند « 1 » حامى نيرومندى يافت .\r\nفرمانروايان صفوى در سده دهم و نيمه اول سده يازدهم هجرى براى نشر مذهب تشيع - به جز در دوره فرمانروايى اسماعيل دوم - تلاش گسترده‌اى را آغاز كردند آنان كه براى اهل بيت عليهم السّلام احترام زيادى قائل بودند زيارت مشاهد متبركه را مورد حمايت قرار دادند . شاه اسماعيل اول صفوى در سال 914 كربلا و نجف را زيارت كرد و در سال 932 براى بار دوم به زيارت مرقد امام حسين عليه السّلام رفت . « 2 » شاه عباس اول نيز براى زيارت مرقد حضرت على عليه السّلام به نجف رفت . « 3 »\r\nچون صفويان غالبا با دولت عثمانى در حال جنگ بودند ، رفتن به عتبات مقدسه براى توده مردم دشوار مىنمود ، بدين جهت به زيارت قم و مشهد توجه خاصى مبذول مىداشتند .\r\nشاه عباس اول چند بار به زيارت على بن موسى الرضا عليه السّلام رفت و حتى يك بار مسافت ميان اصفهان تا مشهد را در 28 روز پياده پيمود « 4 » . فرمانروايان صفوى خصوصا شاه عباس اول به عمران و آبادى اماكن مقدسه قم ، مشهد و نجف توجه داشتند . او در سال 1021 صحن رضوى را توسعه داد . صحن كنونى بارگاه امير المؤمنين على عليه السّلام از بناهاى دوره شاه عباس اول است كه با مهندسى و معمارى شيخ بهايى بنا شده است . « 5 » شاه عباس علاوه بر اين ،\r\n\r\n\r\n","description":"","footnote":"\r\n( 1 ) . نوايى ، دكتر عبد الحسين ، ايران و جهان از مغول تا قاجاريه ج 1 ، ص 151 پاورقى ، مؤسسه نشر هما ، تهران 1366 .\r\n( 2 ) . موسوعة العتبات المقدسه ، ج 8 ، ص 263 ، مؤسسة الاعلمى للمطبوعات ، بيروت 1407 قمرى .\r\n( 3 ) . تركمان ، اسكندر بيك ، تاريخ عالم‌آراى عباسى ، ج 3 ، ص 998 - 999 ، موسسه مطبوعاتى اميركبير ، تهران 1335 .\r\n( 4 ) . همان مرجع ، ج 2 ، ص 610 - 611 .\r\n( 5 ) . مظفر ، محمد حسين ، تاريخ شيعه ، ترجمه و نگارش دكتر سيد محمد باقر حجتى ، ص 307 - 308 ، دفتر نشر فرهنگ اسلامى ، تهران 1368 .\r\n","page_name":" 752 ","page_number":752},
  {"content":"\r\n\r\nبخشى از اموال خود را در سالهاى 1015 و 1016 وقف بر ائمه معصومين عليهم السّلام كرد « 1 » و تحفه‌هاى گرانبها و قرآنهاى نفيس و كتابهاى با ارزشى به خزانه استان قدس رضوى و خزائن ائمه ديگر در عراق اهدا نمود . « 2 »\r\nج - در دوره صفوىها زبان فارسى بجاى زبان عربى مورد توجه قرار گرفت و زبان فارسى در مسائل مذهبى از اهميت خاصى برخوردار شد و بسيارى از كتب مذهبى از عربى به فارسى ترجمه شد و يا مستقلا به زبان فارسى تأليف شد .\r\nسياست مذهبى صفوىها دولت عثمانى را به مقابله واداشت و جنگهاى متعددى ميان صفويان و عثمانيها روى داد . به دستور سلطان سليم چهل هزار نفر از شيعيان مقيم خاك عثمانى كه عده‌اى از آنها مريد صفويه بودند ، قتل‌عام شدند . « 3 » شيعيان شام و عراق حتى بعد از آن كه قرارداد صلح ميان طرفين بسته شد فشارها و مشكلات زيادى را تحمل كردند .\r\n\r\nوضعيت علمى و نقش علما\r\nدر سده دهم هجرى در ايران بيش از هر دوره ديگر علوم دينى مورد توجه قرار گرفت . علماى مذهبى مقام و منزلت خاصى يافتند و عنوان عالم به فقها اختصاص يافت . حكومت صفوى صرفا يك حكومت سياسى نبود بلكه اين حكومت در جهت خدمت به دين و ترويج تشيع اهتمام زيادى نشان مىداد بويژه در زمان شاه اسماعيل اول و شاه عباس اول كه توجه به دين بيشتر بود . در اين دوره شمار طلاب علوم دينى افزايش يافت و شمار طلاب حكمت ، علوم\r\n\r\n\r\n","description":"","footnote":"\r\n( 1 ) . ميراحمدى ، مريم ، دين و مذهب در عصر صفوى ، ص 58 ، مؤسسه انتشارات اميركبير ، تهران 1363 .\r\n( 2 ) . همان مرجع ، ص 58 ، مظفر ، محمد حسين ، تاريخ شيعه ، ص 307 .\r\n( 3 ) . صديق ، عيسى ، تاريخ فرهنگ ايران ، ص 239 ، چاپ سوم ، تهران 1342 .\r\n","page_name":" 753 ","page_number":753},
  {"content":"\r\n\r\nطبيعى ، رياضى و ادب رو به نقصان گذاشت .\r\nدر دوره فرمانروايى اسماعيل اول جلد اول كتاب « قواعد الاسلام » نوشته شيخ جمال الدين مطهر حلى بوسيله قاضى نصر الله زيتونى ، اساس قوانين تشيع قرار گرفت و به آن عمل شد . در دوره مورد گفتگو خصوصا در دوره زندگى علامه مجلسى مشهورترين چهره حوزه علميه اصفهان براى ترويج عقايد شيعه و گسترش مذهب تشيع كتابهاى متعددى به فارسى ساده تدوين شد و به سهولت و سرعت در ميان توده مردم رواج يافت و كتبى چون عين الحيات ، حلية المتقين و حيات القلوب و ابواب الجنان و جامع عباسى در دسترس مردم قرار گرفت . « 1 »\r\nركود و انحطاط علمى كه از سده هفتم هجرى به دنبال حمله مغول در سراسر قلمرو اسلامى آغاز شده بود در سده دهم و يازدهم هجرى نيز ادامه يافت . در ايران نيز به جز علوم مذهبى نسبت به ساير رشته‌هاى علمى و ادبى « 2 » و فلسفى كمتر توجه مىشد و در نيمه اول سده يازدهم هجرى فقط يك حكيم بزرگ به نام ملا صدرا ظهور كرد . در دوره مورد گفتگو كمتر اثر ابتكارى ديده مىشود و اغلب كتبى كه نوشته شده شرح بر آثار نويسندگان سده‌هاى پيشين يا شرح بر شرحى است كه ديگران تأليف كرده‌اند .\r\nدر نيمه اول سده يازدهم هجرى حكماى آزاد فكر كه غالبا مردانى وارسته و پرهيزگار بودند به وسيله فقها تكفير شدند و حكما براى گريز از عواقب كار ، عقايد خود را مزين به نصوص دينى مىنمودند و برخى اجازه روايتى از فقيهان مىگرفتند . با وجود اين بسيارى مجبور به مهاجرت از ايران شدند و يا در دهات گوشه‌گير گرديدند . به عنوان مثال ملاصدراى شيرازى\r\n\r\n\r\n","description":"","footnote":"\r\n( 1 ) . همان مرجع ، ص 250 - 251 .\r\n( 2 ) . براى اينكه چرا شعراى بزرگ در دوره صفوى نبودند رجوع كنيد به : تاريخ ادبيات ايران از آغاز عهد صفوى تا زمان حاضر ، ص 20 - 21 .\r\n","page_name":" 754 ","page_number":754},
  {"content":"\r\n\r\nمتوفى 1050 هجرى كه از شاگردان شيخ بهايى و ميرداماد بود از اين آزارها رنج بسيار برد . « 1 »\r\nدر دوره صفوى رابطه نزديكى ميان قدرت دنيوى و قدرت مذهبى بوجود آمد . در اين دوره قدرت علما افزايش يافت و در اداره امور سياسى و اجتماعى نقش مؤثرى داشتند و بخشى از تشكيلات دولتى نظير امور قضايى ، اوقاف و امور مالكيت به وسيله علماى دين اداره مىشد . در دوره فرمانروايى اسماعيل اول ابتدا شيخ عبد الباقى و سپس جمال الدين محمد استرآبادى مقام صدر « 2 » را به خود اختصاص دادند و قاضى محمد كاشى كه در سال 909 به مقام وزارت رسيد سمت صدر را نيز داشت و در دوره طهماسب اول در سال 942 مقام صدر به امير معز الدين اصفهانى سپرده شد . « 3 »\r\nدر دوره مورد گفتگو گاهى مأموريتهاى سياسى به فقها واگذار مىشد . به فرمان طهماسب اول قاضى جهان قزوينى كه از روحانيهاى بزرگ بود براى امضاى قرارداد به دربار همايون به هندوستان فرستاده شد . همچنين برخى از مأموريتهاى سياسى به خواجه افضل الدين محمد تركه كه از علماى مورد توجه طهماسب اول بود محول شد . « 4 » علماى مذهبى در عهد اسماعيل اول و طهماسب اول نفوذ فوق‌العاده‌اى يافتند بطورى كه فرامين دربار فقط با تأييد علما قابل اجرا بود « 5 » و فقط در دوره شاه عباس اول از قدرت علماى مذهبى كاسته\r\n\r\n\r\n","description":"","footnote":"\r\n( 1 ) . شيبى ، دكتر كامل مصطفى ، تشيع و تصوف ، ص 395 پاورقى به نقل از شرح حال و آراى فلسفى ملا صدرا ، ص 224 .\r\n( 2 ) . صدر ، مقام عالى روحانى بود كه تعيين حكام شرع و مباشرين اوقاف و ريش سفيدى جميع سادات و علما و مدرسان و شيخ الاسلام‌ها و پيش‌نمازها و قضات و متوليان و حفاظ و ساير خدمه مزارات و مدارس و مساجد با او بود ( رجوع كنيد به : تذكرة الملوك ، به كوشش دكتر سيد محمد دبير سياقى ، ص 2 انتشارات اميركبير ، تهران ، 1368 .\r\n( 3 ) . مير احمدى ، مريم ، دين و دولت در عهد صفوى ، ص 67 .\r\n( 4 ) . همان مرجع ، ص 67 .\r\n( 5 ) . همان مرجع ، ص 67 .\r\n","page_name":" 755 ","page_number":755},
  {"content":"\r\n\r\nشد . « 1 »\r\nدر سده دهم هجرى در عين اينكه شمارى از علما نزد شاهان صفوى مقام و مرتبه خاصى داشتند ، برخى از آنان از نزديك شدن به‌دربار خوددارى مىكردند . مقدس اردبيلى از جملهء كسانى است كه روش شاه عباس اول را در اداره حكومت نمىپسنديد و در نهايت حاضر نشد به اصفهان برود . به گفته مؤلف كتاب قصص العلما ، صاحب معالم و صاحب مدارك كه در نجف بودند قصد زيارت على بن موسى الرضا عليه السّلام را داشتند و از ترس اينكه مبادا شاه عباس اول ايشان را نزد خود بخواند و براى اينكه با سلطان معاشرت نكنند از زيارت منصرف شدند . « 2 »\r\n\r\nحوزه‌هاى علمى شيعى ايران در سده دهم و نيمه اول سده يازدهم هجرى\r\n\r\nحوزه علميه مشهد\r\nدر سده دهم هجرى به سبب شرايط سياسى خاص حاكم بر ايران و يورشهاى پىدرپى اوزبكها به خراسان حوزه علميه مشهد فعال نبود . از دوره فرمانروايى اسماعيل اول صفوى تا سال 939 اوزبكها پنج‌بار به خراسان يورش بردند . « 3 » و پس از آن نيز اين يورشها ادامه يافت و خراسان مدت دوازده سال در معرض يورش اوزبكها بود و مردم از ترس آنها آسودگى نداشتند . « 4 » اوزبكها چند بار\r\n\r\n\r\n","description":"","footnote":"\r\n( 1 ) . مينورسكى ، سازمان ادارى حكومت صفوى ، ترجمه مسعود رجب‌نيا ، ص 73 ، انتشارات اميركبير ، تهران ، 1368 .\r\n( 2 ) . تنكابنى ، ميرزا محمد ، قصص العلما ، ص 281 ، انتشارات علميه الاسلاميه تهران ، 1364 .\r\n( 3 ) . تركمان ، اسكندربيك ، تاريخ عالم‌آراى عباسى ، ج 1 ، ص 41 - 59 ، مؤسسه مطبوعاتى امير كبير تهران 1334 .\r\n( 4 ) . همان مرجع ، ج 1 ، ص 50 .\r\n","page_name":" 756 ","page_number":756},
  {"content":"\r\n\r\nمشهد را اشغال و تاراج كردند . « 1 » و علاوه بر شيعيان بسيارى از مردمى را كه سنى مذهب بودند به طمع مال و به بهانه شيعه بودن كشتند . پس از شكست اوزبكها و انتقال مركز حكومت صفوىها به اصفهان شاه عباس اول و جانشينان او به علماى مذهبى و بناى مساجد و مدارس توجه خاصى داشتند . در اين دوره حوزه علميه مشهد نسبتا رونق بيشترى يافت . كتابخانه آستان قدس رضوى كه بر اثر يورش اوزبكها غارت شده بود به همت شاه عباس اول و شيخ بهايى كه قرآنها و كتب زيادى وقف كتابخانه كردند ، مجددا رونق يافت . « 2 » اسناد و مدارك حاكى از آن است كه برخى از علماى بزرگ مانند شيخ حر عاملى ، شيخ بهايى و مولى محسن فيض در بيوتات آستان قدس به افاده درس مىپرداخته‌اند .\r\nطبق طومار عليشاه در هر كشيك از پنج كشيك خدمه آستان قدس دو نفر مدرس موظف به تدريس بوده‌اند . « 3 » در نيمه دوم سده يازدهم هجرى صفويه مدارس متعددى در شهرهاى ايران بنا كردند .\r\nدر فاصله سالهاى 1057 تا 1091 هجرى هفت مدرسه از مدارس معروف مشهد تأسيس شد . « 4 » برخى از علماى حوزه علميه مشهد در سده دهم و اوايل سده يازدهم هجرى عبارتند از :\r\n1 - مير ابو الوالى فرزند مير شاه محمود انجوى شيرازى كه فقيهى متعصب در تشيع بود . او دوبار منصب توليت آستانه مقدسه را به عهده داشت . « 5 »\r\n2 - مولانا عبد الله شوشترى ملقب به شهاب الدين كه از استادان بزرگ زمان خود در علوم عقلى و نقلى بود . او از شيراز به مشهد رفت و در آنجا مقيم\r\n\r\n\r\n","description":"","footnote":"\r\n( 1 ) . همان مرجع ، ج 1 ، ص 51 .\r\n( 2 ) . مؤتمن ، على ، راهنما يا تاريخ آستان قدس ، ص 383 - 384 ، تهران 1348 .\r\n( 3 ) . همان مرجع ، ص 381 - 382 .\r\n( 4 ) . خامنه‌اى ، آيت الله سيد على ، گزارشى از حوزه علميه مشهد ، ص 15 - 16 ، كنگره جهانى حضرت رضا عليه السّلام ، مشهد 1365 .\r\n( 5 ) . تركمان ، اسكندر بيك ، تاريخ عالم‌آراى عباسى ، ج 1 ، ص 148 .\r\n","page_name":" 757 ","page_number":757},
  {"content":"\r\n\r\nشد و به تدريس پرداخت . در سال 997 كه اوزبكها مشهد را اشغال كردند مولانا عبد الله شوشترى را به ماوراء النهر بردند و در آنجا بين او و علماى شهر گفتگوى زيادى روى داد . سرانجام او را به شهادت رساندند . « 1 »\r\n3 - شيخ لطف الله ميسى عاملى « 2 » كه در اوايل جوانى از جبل عامل به مشهد آمد و در آنجا به تحصيل پرداخت و از محضر مولانا عبد اللّه شوشترى و ساير علماى مشهد علم آموخت و سپس در زمره مدرسين حوزه علميه مشهد به تدريس پرداخت . « 3 » او از مشهد به قزوين و سپس به اصفهان رفت و در آنجا به تدريس پرداخت .\r\n4 - خواجه افضل الدين محمد تركه در اصفهان علوم عقلى و نقلى را آموخت . سپس از اصفهان به قزوين رفت و در آنجا به تدريس پرداخت . مدتى نيز منصب قضاى اصفهان را به عهده داشت . سپس به مشهد رفت و تا سال 991 در مشهد به تدريس و خادمى روضه مقدسه اشتغال داشت . « 4 »\r\n6 - 5 - مير كمالالدين محمد استرآبادى و مير ابو القاسم اصفهانى كه در دوره شاه طهماسب اول توليت آستان قدس رضوى را عهده‌دار بودند . « 5 »\r\n\r\nحوزه علميه اصفهان :\r\nحوزه علميه اصفهان را دانشمند بزرگوار محقق كركى مشهور به محقق ثانى در سده دهم هجرى و قبل از تغيير پايتخت صفوى از قزوين به اصفهان تأسيس كرد . آمدن فقيه بزرگوار مولى عبد الله تسترى شاگرد محقق اردبيلى و استاد محمد\r\n\r\n\r\n","description":"","footnote":"\r\n( 1 ) . همان مرجع ، ج 1 ، ص 154 - 155 . امين ، سيد محسن ، اعيان الشيعه ، ج 8 ، ص 50 ، دار التعارف للمطبوعات ، بيروت 1403 هجرى قمرى .\r\n( 2 ) . در كتاب تاريخ عالم‌آراى عباسى ( ج 1 ، ص 157 ) از وى به نام شيخ لطف الله طبسى ياد شده .\r\n( 3 ) . تركمان ، اسكندربيك - تاريخ عالم‌آراى عباسى ، ج 1 ، ص 157 ، امين ، سيد محسن ، اعيان الشيعه ، ج 9 ، ص 38 .\r\n( 4 ) . تركمان ، اسكندر بيك ، تاريخ عالم‌آراى عباسى ، ج 1 ، ص 155 .\r\n( 5 ) . همان مرجع ، ج 1 ، ص 149 .\r\n","page_name":" 758 ","page_number":758},
  {"content":"\r\n\r\nتقى مجلسى از كربلا به اصفهان موجب تحول و گسترش سريع و عميق در حوزه علميه اصفهان گرديد . او مدت چهارده سال در اصفهان به تدريس پرداخت و شمار دانشجويان حوزه علميه اصفهان كه در ابتداى ورود وى پنجاه نفر بود در هنگام وفات او به بيش از هزار نفر رسيد . « 1 » در اوايل سده يازدهم هجرى كه شاه عباس اول مركز حكومت را به اصفهان انتقال داد حوزه علميه اصفهان رونق بيشترى يافت و با آمدن علماى بزرگ از عراق و جبل عامل بر اهميت اين حوزه افزوده شد .\r\nبازسازى و توسعه مسجد جامع اصفهان در دوره اسماعيل اوّل و طهماسب اول « 2 » و بناى مسجد شيخ لطف الله به فرمان شاه عباس طى سالهاى 1011 تا 1028 « 3 » و بناى مسجد امام ( مسجد شاه اصفهان ) به دستور وى كه ساختمان آن نوزده سال ادامه يافت و بنابر مشهور در مهندسى اين بنا دانشمند بزرگوار شيخ بهايى نيز دست داشت « 4 » موجب گسترش حوزه علميه اصفهان گرديد . در اين حوزه از سده يازدهم هجرى به بعد چهره‌هاى برجسته‌اى چون شيخ بهايى ، ملا عبد الله تسترى ، محمد تقى مجلسى ، محمد باقر مجلسى ، ميرداماد ، ملا صدراى شيرازى ، ميرفندرسكى ، محقق سبزوارى و . . . به تدريس اشتغال داشتند و حوزه علمى اصفهان به يكى از فعالترين حوزه‌هاى علمى شيعى در دوره صفوى تبديل شد .\r\nبرخى از چهره‌هاى برجسته حوزه علميه اصفهان در سده دهم و نيمه اول سده يازدهم هجرى عبارتند از :\r\n\r\n1 - محقق ثانى\r\nشيخ نور الدين على بن حسين بن عبد العالى عاملى كركى معروف به محقق\r\n\r\n\r\n","description":"","footnote":"\r\n( 1 ) . امين ، سيد محسن ، اعيان الشيعه ، ج 8 ، ص 48 .\r\n( 2 ) . شهابى ، دكتر على اكبر ، تاريخچه وقف در اسلام ، ص 26 ، چاپخانه دانشگاه تهران ، 1343 .\r\n( 3 ) . همان مرجع ، ص 30 - 31 .\r\n( 4 ) . همان مرجع ، ص 27 .\r\n","page_name":" 759 ","page_number":759},
  {"content":"\r\n\r\nثانى و محقق كركى متوفى 940 هجرى در قريه كرك در ناحيه جبل عامل متولّد شد . او از شاگردان احمد بن فهد حلى و استاد شهيد ثانى بود . تنكابنى از او به عنوان « مجدد مذهب حق » و « گشاينده ابواب فقه » ياد كرده است . « 1 »\r\nاو كه يكى از شخصيتهاى علمى برجسته جبل عامل بود در دوره طهماسب اول منصب شيخ الاسلامى يافت و در قزوين و اصفهان ، خدمات ارزنده‌اى در زمينه نشر علم و دين و تحكيم پايه‌هاى تشيع انجام داد . محقق ثانى از مجتهدان اصولى و پايه‌گذار حوزه علميه اصفهان اولين كسى است كه سبّ مخالفان را علنى كرد . « 2 » شاه طهماسب به همه سرزمينهاى تابع صفوى نوشت كه از دستورات وى پيروى نمايند و اعلام كرد كه اصل سلطنت از آن اوست زيرا او نايب امام است . محقق ثانى در دستورالعملى نحوه وصول خراج ، كيفيت سلوك فرمانروايان با رعيت را به كارگزاران اعلام كرد . وى براى هر شهر و روستا پيش‌نمازى تعيين كرد . « 3 » قرار گرفتن در چنان منصب روحانى به وى امكان داد كه در امور مذهبى اجتهاد كند و از جمله اجتهادهاى وى مهر تربتى است كه هم اكنون شيعيان در نماز بر آن سجده مىكنند . او در سال 923 هجرى رساله‌اى در اين موضوع نوشت . « 4 » تأليفات محقق ثانى حدود بيست كتاب و رساله است كه مهمتر از همه جامع المقاصد در شرح قواعد علامه حلى ، حاشيه شرايع ، رساله جمعه ، شرح الفيه شهيد اول و حاشيه ارشاد است . « 5 »\r\n\r\n\r\n","description":"","footnote":"\r\n( 1 ) . تنكابنى ، ميرزا محمد ، قصص العلما ، ص 346 .\r\n( 2 ) . همان مرجع ، ص 348 .\r\n( 3 ) . همان مرجع ، ص 347 .\r\n( 4 ) . شيبى ، دكتر كامل مصطفى ، تشيع و تصوف ، ص 393 - 394 .\r\n( 5 ) . رجوع كنيد به : اعيان الشيعه ، ج 8 ، ص 210 - 213 .\r\n","page_name":" 760 ","page_number":760},
  {"content":"\r\n\r\n\r\n2 - مولانا عبد الله تسترى\r\nشيخ عبد الله بن محسن تسترى « 1 » متوفى 1021 هجرى از شاگردان مقدس اردبيلى و استاد محمد تقى مجلسى است . چهارده سال تدريس وى در حوزه علميه اصفهان موجب افزايش شمار طلاب گرديد . « 2 »\r\nبه گفته ملا محمد تقى مجلسى در تشييع جنازه او صد هزار نفر شركت كردند . برخى از آثار او عبارت است از : شرح قواعد علامه حلى ، شرح ارشاد علامه و رساله‌اى در وجوب نماز جمعه به فارسى . « 3 »\r\n\r\n3 - شيخ على منشار عاملى\r\nپدر زن شيخ بهايى و از شاگردان محقق ثانى بود . او بعد از وفات محقق ثانى در اصفهان به منصب شيخ الاسلامى رسيد . « 4 »\r\n\r\n4 - شيخ بهايى\r\nشيخ بهاء الدين محمد بن حسين معروف به شيخ بهايى در دوران كودكى از جبل عامل به ايران آمد و به تحصيل علم حديث ، فقه ، تفسير و عربى پرداخت . علم حكمت و كلام و برخى از علوم معقول را از مولانا عبد الله مدرس يزدى و بخشى از علوم رياضى را از ملا على مذهب و مولانا افضل قاينى آموخت . « 5 » شيخ بهايى علاوه بر تبحر در علوم اسلامى ، رياضيدان ، معمار و طبيب نيز بود . تعيين قبله مسجد امام ( مسجد شاه اصفهان ) ، تقسيم آب زاينده رود اصفهان ، منار جنبان اصفهان و حمام معروف به حمام شيخ بهايى كه با يك شمع آب را گرم مىكرد\r\n\r\n\r\n","description":"","footnote":"\r\n( 1 ) . در كتاب قصص العلما ( ص 336 ) نام وى ملا عبد الله بن حسين شوشترى ذكر شده .\r\n( 2 ) . امين ، سيد محسن ، اعيان الشيعه ، ج 8 ، ص 48 .\r\n( 3 ) . براى اطلاع بيشتر رجوع كنيد به : اعيان الشيعه ، ج 8 ، ص 48 .\r\n( 4 ) . تركمان ، اسكندر بيك ، تاريخ عالم‌آراى عباسى ، ج 1 ، ص 154 .\r\n( 5 ) . همان مرجع ، ج 1 ، ص 156 .\r\n","page_name":" 761 ","page_number":761},
  {"content":"\r\n\r\nهمه از كارهاى وى مىباشد . در محضر شيخ بهايى شاگردانى مانند ملا محمد تقى مجلسى ، محقق سبزوارى ، فيض كاشانى ، ملا صدراى شيرازى و فاضل جواد پرورش يافته‌اند . شيخ بهايى در زمينه تفسير ، حديث ، فقه ، درايه ، رجال ، اصول ، نحو ، حساب ، علم هيئت ، حكمت ، تاريخ و ادب تاليفاتى دارد . « 1 » تاريخ فوت شيخ بهايى را 1030 يا 1031 نوشته‌اند .\r\n\r\n5 - ملا عبد الله تونى\r\nاز علماى اواخر دوره زندگى شيخ بهايى و ميرداماد بود . او اخبارى مسلك بود .\r\nميان ابو عبد الله تونى و ميرداماد مناظراتى روى داد . « 2 » در زمان شاه عباس ملا عبد الله در اصفهان مدرسه‌اى ساخت و در آن به تدريس پرداخت . « 3 »\r\n\r\n6 - محمد باقر داماد مشهور به ميرداماد\r\n( متوفى 1040 يا 1041 هجرى ) در اصفهان متولد شد . وى دخترزاده محقق كركى است . او علاوه بر علوم اسلامى ، در حكمت ، علوم غريبه و رياضى نيز مهارت داشت . ميرداماد حدود پنجاه كتاب به زبان فارسى و عربى دارد كه برخى از آنها عبارتند از : قبسات ، حبل المتين در حكمت و فقه ، شرح نجات ، الرواشح السماوية فى شرح الاحاديث الاماميه ، حاشيه صحيفه سجاديه ، افق المبين ، صراط مستقيم . « 4 »\r\n\r\n7 - ميرزا ابو القاسم مشهور به ميرفندرسكى\r\n( متوفى 1050 هجرى ) حكيم و فيلسوف معاصر شيخ بهايى و ميرداماد بود . او\r\n\r\n\r\n","description":"","footnote":"\r\n( 1 ) . رجوع كنيد به : اعيان الشيعه ، ج 9 ، ص 244 به بعد .\r\n( 2 ) . تنكابنى ، ميرزا محمد ، قصص العلما ، ص 269 .\r\n( 3 ) . همان مرجع ، ص ، 270 .\r\n( 4 ) . براى اطلاع بيشتر رجوع كنيد به : تاريخ عالم‌آراى عباسى ، ج 1 ، ص 147 . قصص العلما ، ص 334 . اعيان الشيعه ، ج 9 ، ص 189 .\r\n","page_name":" 762 ","page_number":762},
  {"content":"\r\n\r\nاهل فندرسك از توابع استرآباد بود و در جوانى به هند رفت . اما پس از چندى به ايران بازگشت و در اصفهان در دربار صفوى مقامى و الا يافت . برخى از آثار او عبارت است از : تاريخ الصفويه ، تحقيق المزله ، ترجمه فارسى شرح لمعه ، حاشيه تفسير بيضاوى .\r\n\r\n8 - محمد بن ابراهيم بن يحيى صدر الدين شيرازى\r\nمعروف به صدر الدين يا صدر المتألهين و ملا صدرا ( متوفى 1050 هجرى ) فيلسوف و حكيم سده يازدهم هجرى و از شاگردان شيخ بهايى ، ميرداماد و ميرفندرسكى بود . اهميت كار ملا صدرا بيشتر از جهت در آميختن مكتبهاى مختلف فلسفى با افكار اسلامى ايران است . او شاگردانى مانند ملا عبد الرزاق لاهيجى و فيض كاشانى را پرورش داد بيش از پنجاه كتاب و رساله كه عمدتا در فلسفه الهى ، تفسير قرآن و شرح احاديث مىباشد و از همه مشهورتر كتاب اسفار اربعه است كه از كتب درسى فلسفى است . كتاب شرح اصول كافى او از مهمترين شروح اين كتاب شمرده مىشود .\r\nعلاوه بر حوزه‌هاى علميه اصفهان و مشهد در سده دهم هجرى در برخى از شهرهاى ديگر ايران نيز علماى برجسته به تحقيق و تدريس اشتغال داشتند .\r\nشيخ عبد العال پسر محقق ثانى متوفى 993 هجرى كه معاصر شاه طهماسب اول بود در حوزه علميه كاشان به تدريس پرداخت . « 1 » او معاصر ميرزا مخدوم شريفى صاحب نواقض الروافض بود و ميان آن دو مباحثات و مناظراتى درباره اماميه روى داد . شيخ لطف الله ميسى عاملى مدرس حوزه علميه مشهد ، بعد از حمله اوزبكها به خراسان ، به قزوين رفت و در آنجا به تدريس پرداخت . « 2 » ميرزا ابراهيم همدانى متوفى 1026 هجرى كه در حكمت تأليفاتى دارد در همدان به تدريس\r\n\r\n\r\n","description":"","footnote":"\r\n( 1 ) . تركمان ، اسكندر بيك ، تاريخ عالم‌آراى عباسى ، ج 1 ، ص 154 .\r\n( 2 ) . همان مرجع ، ج 1 ، ص 157 .\r\n","page_name":" 763 ","page_number":763},
  {"content":"\r\n\r\nو تحقيق اشتغال داشت و شمار زيادى از دانشجويان از حوزه درس وى بهره بردند . « 1 » سيد ماجد بن هاشم بن على متوفى 1022 كه استاد مولى محسن فيض كاشانى است در شيراز به تدريس پرداخت . « 2 »\r\nغياث الدين منصور بن صدر الحكما ( متوفى 940 يا 998 ) در عهد شاه طهماست اول مقام صدارت اعظمى يافت و به صدر الممالك ملقب شد .\r\nوى بر اثر اختلافى كه با محقق كركى داشت از مقام خود استعفا كرد و به شيراز رفت و مدرسه منصوريه شيراز به نام او بنا شد و در آنجا به تدريس پرداخت . « 3 » مولانا ميرزا جان شيرازى نيز در سده دهم در شيراز به تدريس علوم عقلى اشتغال داشت . « 4 »\r\nحوزه علميه قم در سده دهم فعاليت چشمگيرى نداشت . از سده يازدهم هجرى به بعد هر چند اصفهان حوزه مركزى بود ولى شخصيتهاى برجسته‌اى مانند ملاصدراى شيرازى ، فيض كاشانى ، عبد الرزاق لاهيجى و سيد صدر الدين بن سيد محمد باقر رضوى قمى مدتى در قم به تدريس اشتغال داشتند « 5 »\r\n\r\nحوزه علميه جبل عامل\r\nمذهب تشيع در جبل عامل پايگاه ديرينه‌اى دارد . شايد از حدود سده چهارم هجرى كه حمدانىها بر سوريه و فاطميان بر مصر فرمانروايى داشتند مذهب شيعه در اين مناطق رواج يافته است .\r\n\r\n\r\n","description":"","footnote":"\r\n( 1 ) . همان مرجع ، ج 1 ، ص 149 - 150 .\r\n( 2 ) . تنكابنى ، ميرزا محمد ، قصص العلما ، ص 335 .\r\n( 3 ) . مير احمدى ، مريم ، دين و مذهب در عصر صفوى ، ص 69 .\r\n( 4 ) . تركمان ، اسكندر بيك ، تاريخ عالم‌آراى عباسى ، ج 1 ، ص 155 .\r\n( 5 ) . موحد ابطحى ، سيد حجت ، آشنايى با حوزه‌هاى علميه شيعه در طول تاريخ ، ص 309 - 310 .\r\n","page_name":" 764 ","page_number":764},
  {"content":"\r\n\r\nبعد از سقوط فاطميان در نيمه دوم سده ششم هجرى ايوبىها كه بر مصر و شام فرمانروايى يافتند با فرهنگ شيعى به مقابله پرداختند . در اوايل سده دهم هجرى كه عثمانيها بر مصر و شام غلبه يافتند بسيارى از شهرها و قلعه‌ها را ويران كردند و بزرگان شيعه را قلع و قمع كردند . « 1 » ولى نتوانستند مذهب تشيع را در جبل عامل از بين ببرند . زمامداران صفوى كه درصدد نشر مذهب تشيع بودند فقهاى جبل عامل را به ايران دعوت كردند . همچنانكه على بن مؤيد سربدارى امير خراسان از فقهاى جبل عامل كمك معنوى خواسته بود « 2 » ، شاه طهماسب اول نيز از فقهاى جبل عامل كمك خواست . برخى از آنان چون شيخ حسين بن عبد الصمد حارثى ( متوفى 984 هجرى ) پدر شيخ بهايى ، زين الدين عاملى معروف به شهيد ثانى ( متوفى 966 هجرى ) خاندان حلى و برادران كركى كه معروفترين آنان محقق ثانى است به ايران آمدند . علماى جبل عامل در ايران سياست مذهبى صفويه را دگرگون ساختند . محقق ثانى علماى مخالف خود مانند مير نعمت الله حلى را از صحنه سياسى خارج كرد و مقام معنوى و سياسى او به حدى رسيد كه همه امور مملكت را در دست داشت و شاه طهماسب خود را معاون كركى اعلام كرد . « 3 » پس از كركى حسين بن عبد الصمد حارثى منصب شيخ الاسلامى يافت .\r\nمهاجرت فقهاى جبل عامل به ايران همچنان ادامه داشت و به تعبير مؤلف كتاب تشيع و تصوف « موج فقيهان جبل عاملى به سوى ايران سرازير شد كه يادآور سرازير شدن فقيهان حلى است به بغداد پس از فتح مغول » « 4 » .\r\nشيخ حر عاملى از استادان خود روايت كرده است كه در كنار جنازه‌اى در يكى از دهات جبل عامل در عصر شهيد ثانى يا زمانى نزديك به آن هفتاد مجتهد\r\n\r\n\r\n","description":"","footnote":"\r\n( 1 ) . مظفر ، محمد حسين ، تاريخ شيعه ، ص 249 .\r\n( 2 ) . شيبى ، دكتر مصطفى كامل ، تشيع و تصوف ، ص 392 - 393 .\r\n( 3 ) . ميراحمدى ، دكتر مريم ، دين و مذهب در عصر صفوى ، ص 54 - 55 .\r\n( 4 ) . شيبى ، دكتر مصطفى كامل ، تشيع و تصوف ، ص 394 .\r\n","page_name":" 765 ","page_number":765},
  {"content":"\r\n\r\nحضور داشتند « 1 » كه حاكى از كثرت علماى فقه در سده دهم هجرى است . در اوايل سده يازدهم هجرى حوادثى در جبل عامل روى داد كه مقدمه ضعف و انحطاط اين حوزه علمى در سالهاى بعد شد « 2 » .\r\n\r\nبرخى از فقهاى برجسته جبل عامل عبارتند از :\r\n1 - محقق كركى يا محقق ثانى : كه از فقهاى نامدار جبل عامل بود و همين اشتهار او موجب شد كه صفوىها از وى دعوت كنند كه به ايران بيايد .\r\nشرح خدمات و اقدامات او در حوزه علميه اصفهان بررسى شده است .\r\n2 - شيخ زين الدين جبعى عاملى معروف به شهيد ثانى : از فقهاى بزرگ اماميه است كه در شوال سال 911 هجرى متولد شد . او ابتدا نزد پدرش علم آموخت و سپس به قريه ميس رفت و نزد محقق ثانى به تحصيل پرداخت . او براى تكميل معلومات به كرك ، شام ، مصر و عراق سفر كرد سپس به بعلبك رفت و براى مدتى طولانى در مدرسه نوريه فقه مذاهب پنجگانه را تدريس مىكرد . « 3 » شهيد ثانى داماد و شاگرد محقق ثانى است . وى علاوه بر فقه در تفسير ، حديث ، فلسفه ، هيئت ، هندسه ، حساب و ادبيات نيز مهارت داشت . « 4 » تأليفات شهيد ثانى را تا شصت جلد ذكر كرده‌اند « 5 » كه معروفترين آنها عبارت است از : مسالك الافهام فى شرح شرايع الاسلام ، شرح ارشاد الاذهان كه به نام روض الجنان معروف است ، تمهيد القواعد ، شرح الفقيه شهيد اول و شرح نفليه ، كتاب الروضة البهيه فى شرح اللمعة الدمشقيه آخرين تأليف شهيد ثانى است كه در مدت شش ماه\r\n\r\n\r\n","description":"","footnote":"\r\n( 1 ) . مظفر ، محمد حسين ، تاريخ شيعه ، ص 247 .\r\n( 2 ) . همان مرجع ، ص 238 - 239 .\r\n( 3 ) . تنكابنى ، ميرزا محمد ، قصص العلما ، ص 259 .\r\n( 4 ) . همان مرجع ، ص 258 - 259 .\r\n( 5 ) . رجوع كنيد به : همان مرجع ، ص 259 .\r\n","page_name":" 766 ","page_number":766},
  {"content":"\r\n\r\nو شش روز آن را تأليف كرده و جزء مهمترين كتب درسى فقه استدلالى در چهار صد سال گذشته است كه علاوه بر آنكه در حوزه‌هاى علمى شيعى تدريس مىشود جزء كتب درسى دانشگاهى نيز مىباشد . به سبب اهميت اين كتاب شرح‌ها و حاشيه‌هاى متعددى بر اين كتاب نوشته شده ، « 1 » كتاب منية المريد در زمينه تعليم و تربيت از ديگر كتابهاى شهيد ثانى است . شهيد ثانى در سال 966 به شهادت رسيد . « 2 »\r\n3 - صاحب مدارك : شمس الدين سيد محمد بن سيد على در سال 946 متولد شد و بيشتر از او به عنوان صاحب مدارك ياد مىشود . تنكابنى گويد :\r\n« تقدس و علم او اشهر از آن است كه محل انكار باشد » « 3 » . صاحب مدارك و شيخ حسن صاحب معالم تقريبا هم سن بودند و هر دو براى تكميل معلومات از جبل عامل به نجف رفتند . آن دو نزد مقدس اردبيلى درس خواندند و چون مقدس اردبيلى در آن زمان شرح ارشاد را مىنوشت بخشهاى مختلف كتاب را به صاحب معالم و صاحب مدارك مىداد كه به لحاظ نثر و فصاحت اصلاحاتى در نوشته‌هاى او به عمل آورند . « 4 »\r\nآثار سيد محمد عبارت است از : مدارك كه بخش مربوط به عبادات است ، حاشيه تهذيب ، حاشيه بر الفيه شهيد ، شرح مختصر النافع ، شواهد ابن ناظم و شرح قصيده ابن ابى الحديد در ستايش امير المؤمنين على بن ابى طالب عليه السّلام .\r\nصاحب مدارك در سال 1009 هجرى درگذشت .\r\n4 - صاحب معالم : شيخ جمال الدين ابو منصور حسن صاحب معالم پسر\r\n\r\n\r\n","description":"","footnote":"\r\n( 1 ) . براى اطلاع درباره شرح‌هاى اين كتاب رجوع كنيد به : همان مرجع ، ص 259 - 260 .\r\n( 2 ) . رجوع كنيد به : همان مرجع ، ص 263 .\r\n( 3 ) . همان مرجع ، ص 281 .\r\n( 4 ) . همان مرجع ، ص 285 .\r\n","page_name":" 767 ","page_number":767},
  {"content":"\r\n\r\nشيخ زين الدين شهيد ثانى است كه در سال 959 در جبع زاده شد . « 1 » شيخ حسن شش يا هفت ساله بود كه پدرش به شهادت رسيد .\r\nوى نزد ملا عبد الله يزدى علم آموخت و از سيد على بن ابى الحسن پدر صاحب مدارك ، سيد على صايغ و شيخ حسين بن عبد الصمد پدر شيخ بهايى اجازه روايت داشت . صاحب معالم سپس به نجف رفت و دو سال در آنجا ماند و كتابهاى شرح مختصر عضدى ، شرح شمسيه با حاشيه و شرح مطالع را نزد مقدس اردبيلى خواند . تنكابنى گويد : « در نزد اصحاب توصيف به محقق است و تصانيف او در نهايت تنقيح و تهذيب است » « 2 » شيخ حسن تأليفات زيادى دارد كه از جمله آنها ديوان شعرى است كه يكى از شاگردانش آن را جمع‌آورى كرده ، منتقى الجمان در احاديث صحاح و حسان است . « 3 » كتاب معالم الاصول او از كتابهاى درسى حوزه‌هاى علميه شيعى است و به سبب اهميت كتاب شرح‌ها و حاشيه‌هاى متعددى بر آن نوشته شده . تاريخ فوت او 1011 هجرى است .\r\n5 - شيخ محمد بن شيخ حسن : شيخ محمد نزد پدرش شيخ حسن صاحب معالم و سيد محمد صاحب مدارك حديث و اصول آموخت و كتابهاى منتقى الجمان و معالم و مدارك و شرح سيد محمد صاحب مدارك بر مختصر النافع را خواند . شيخ محمد در جبع به تدريس اشتغال داشت . سپس به عراق رفت و در حوزه علميه كربلا به تدريس پرداخت . او در سال 1030 هجرى در مكه درگذشت . « 4 »\r\n\r\n\r\n","description":"","footnote":"\r\n( 1 ) . امين ، سيد محسن ، اعيان الشيعه ، ج 5 ، ص 92 - 93 .\r\n( 2 ) . تنكابنى ، قصص العلما ، ص 282 .\r\n( 3 ) . رجوع كنيد به : اعيان الشيعه ، ج 5 ، ص 96 - 97 .\r\n( 4 ) . تنكابنى ، ميرزا محمد ، قصص العلما ، ص 298 .\r\n","page_name":" 768 ","page_number":768},
  {"content":"\r\n\r\n\r\nحوزه علميه نجف :\r\nحوزه علميه نجف در كنار مرقد امير المؤمنين على عليه السّلام با حدود هزار سال سابقه يكى از حوزه‌هاى اصلى شيعى است . اولين كسى كه گنبدى بر روى قبر امير المؤمنين على عليه السّلام ساخت هارون الرشيد « 1 » بوده ، در دوره فرمانروايى علويان طبرستان و آل بويه نيز بنايى بر مرقد امام ساخته شد . بعد از انتقال شيخ طوسى از بغداد به نجف در سال 448 هجرى حوزه علميه نجف مركز تدريس فقه و ساير علوم اسلامى گرديد .\r\nدر سده هفتم و هشتم هجرى كه شهر حله مركز فعاليتهاى علمى فقهاى شيعه بود از رونق علمى حوزه نجف كاسته شد . در دوره مورد گفتگو فقهايى مانند محقق حلى استاد علامه حلى ، يحيى بن سعيد حلى ، علامه حلى و پسرش فخر المحققين و شاگرد فخر المحققين شهيد اول در شهر حله به تدريس و تحقيق پرداختند .\r\nبعد از مدتى حوزه علميه از حله به كربلا منتقل شد ولى پس از چندى مجددا حوزه علميه نجف مركزيت يافت .\r\nدر اوايل سده دهم هجرى كه اسماعيل اول صفوى عراق را به تصرف درآورد در عتبات مقدسه آثار مهمى بنا كرد كه از جمله آنها ساختمان حرم كاظميين عليهما السّلام و مسجد پشت حرم است كه به نام مسجد صفويه معروف است . « 2 » اسماعيل اول كه در سال 914 هجرى به زيارت كربلا و نجف رفت دستور داد ضريح مرقد امام حسين عليه السّلام را طلاكارى كنند و دوازده قنديل طلا را وقف كرد .\r\nاو در سال 932 هجرى كه براى بار دوم براى زيارت به كربلا رفت ، ضريح\r\n\r\n\r\n","description":"","footnote":"\r\n( 1 ) . مظفر ، محمد حسين ، تاريخ شيعه ، ص 168 .\r\n( 2 ) . همان مرجع ، ص 306 .\r\n","page_name":" 769 ","page_number":769},
  {"content":"\r\n\r\nزيبايى را كه از نقره ساخته شده بود نصب كرد « 1 » شاه طهماسب نيز به نجف توجه خاصى داشت . وى براى تأمين آب نجف دستوراتى صادر كرد . « 2 »\r\nدر سده دهم و نيمه اول سده يازدهم هجرى اختلافات سياسى و مذهبى صفوىها و عثمانيها بر فعاليت علمى حوزه نجف اثر گذاشت حوزه علميه نجف در سده دهم فعال بود ولى در سال 1045 هجرى كه عثمانيها براى بار دوم بر عراق غلبه يافتند به تعبير علامه مظفر « آنچنان اوضاع شيعه از هم پاشيد كه بايد اين حادثهء تسلط عثمانيها بر عراق را بزرگترين مصيبت و آسيب و يكى از گرفتاريهاى عظيمى دانست كه شيعيان در ادوار حياتشان به خود ديده بودند . » « 3 »\r\nدر سده يازدهم هجرى كه قرارداد صلح ميان صفويها و عثمانيها بسته شد ، هر چند كه عثمانيها متعهد شده بودند كه شيعيان در عراق آزاد باشند و از مشاهد مشرفه حمايت به عمل آيد ، ولى شيعه‌ستيزى همچنان ادامه يافت « 4 » و حوزه علميه نجف نيز با مشكلات و محدوديتهاى روبرو بود .\r\nشخصيت علمى برجسته حوزه علميه نجف در نيمه دوم سده دهم هجرى احمد بن محمد اردبيلى مشهور به مقدس اردبيلى و محقق اردبيلى است .\r\nمقدس اردبيلى علاوه بر علم و دانش ، زهد و تقوايش زبانزد همگان بود . او در علوم منقول و معقول از برخى از شاگردان شهيد ثانى علم آموخت . او و جمعى از طلاب نزد جمال الدين محمود كه از شاگردان مولى جلال الدين دوانى بود ، درس خواندند . « 5 »\r\n\r\n\r\n","description":"","footnote":"\r\n( 1 ) . موسوعة العتبات المقدسه ، ج 8 ، ص 263 .\r\n( 2 ) . مظفر ، محمد حسين ، تاريخ شيعه ، ص 306 - 307 .\r\n( 3 ) . همان مرجع ، ص 158 .\r\n( 4 ) . امين ، سيد محسن ، اعيان الشيعه ، ج 3 ، ص 81 .\r\n( 5 ) . همان مرجع ، ج 3 ، ص 82 .\r\n","page_name":" 770 ","page_number":770},
  {"content":"\r\n\r\nشهرت علمى محقق اردبيلى سبب شد كه شيخ حسن صاحب معالم و سيد محمد بن سيد على صاحب مدارك از جبل عامل به عراق كوچ كنند و حدود دو سال در حوزه علميه نجف از محضر او فيض برند . به گفته مؤلف اعيان الشيعه چون صاحب معالم و صاحب مدارك وارد عراق شدند از محقق اردبيلى درخواست كردند كه جلسه درس خصوصى براى آن دو برگزار كند و فقط نظر خود را باز گويد و اگر نظر مخالفى درباره مسأله‌اى باشد آن دو به او پاسخ دهند .\r\nصاحب معالم و صاحب مدارك بسيارى از مباحث را بدون آنكه درباره مسأله‌اى مباحثه كنند ، خواندند « 1 » مقدس اردبيلى كه از مرتبه علمى آن دو آگاهى داشت در برابر انتقاد ساير طلاب از آنها دفاع مىكرد . « 2 » ساير شاگردان محقق اردبيلى عبارتند از : مولى عبد الله شوشترى ، سيد فضل الله بن امير سيد محمد استرآبادى ، سيد فيض الله بن عبد القاهر تفرشى ، امير علام . « 3 »\r\nدر مورد زهد و ورع مقدس اردبيلى داستانهايى نقل كرده‌اند كه برخى از آنان به دور از حقيقت است . او معاصر شيخ بهايى و ميان آن دو مكاتباتى بود . « 4 » داستان شفاعت مقدس اردبيلى از كسى كه مرتكب خلافى شده بود و نامه‌اى كه به شاه عباس نوشت و همچنين نامه‌اى كه مقدس اردبيلى به شاه طهماسب نوشته در منابع ذكر شده است . « 5 » مقام و مرتبه علمى مقدس اردبيلى به حدى بود كه هنگامى كه شاه عباس قصد داشت او را براى پيش نمازى مسجد امام ( مسجد شاه ) به اصفهان دعوت كند ، شيخ بهايى را به نجف\r\n\r\n\r\n","description":"","footnote":"\r\n( 1 ) . همان مرجع ، ج 3 ، ص 82 .\r\n( 2 ) . همان مرجع ، ج 3 ، ص 82 . در كتاب تاريخ اردبيل و دانشمندان ج 1 ، ص 60 - 61 نام دوازده نفر از شاگردان محقق اردبيلى ذكر شده است .\r\n( 3 ) . امين ، سيد محسن ، اعيان الشيعه ، ج 3 ، ص 81 .\r\n( 4 ) . همان مرجع ، ج 3 ، ص 81 . تنكابنى ، ميرزا محمد ، قصص العلما ، ص 343 .\r\n( 5 ) . تنكابنى ، ميرزا محمد ، قصص العلما ، ص 235 .\r\n","page_name":" 771 ","page_number":771},
  {"content":"\r\n\r\nفرستاد . « 1 »\r\nبرخى از تاليفات مقدس اردبيلى عبارتست از : مجمع الفائدة يا مجمع البرهان فى شرح ارشاد الاذهان كه شرح ارشاد علامه حلى است . صاحب مدارك كه از شاگردان برجسته او بود اين شرح را به انجام رساند . « 2 » زبدة البيان فى شرح آيات الاحكام القرآن ، اثبات الامامة شرح الهيات تجريد .\r\n\r\n\r\n","description":"","footnote":"\r\n( 1 ) . امين ، سيد محسن ، اعيان الشيعه ، ج 3 ، ص 82 .\r\n( 2 ) . براى اطلاع بيشتر در مورد آثار محقق اردبيلى رجوع شود به : تاريخ اردبيل و دانشمندان ، ج 1 ، ص 51 به بعد . اعيان الشيعه ، ج 3 ، ص 82 .\r\n","page_name":" 772 ","page_number":772},
  {"content":"\r\n\r\n\r\nتحقيقى دربارهء لوث و قسامه و قضاوت زن و نظر مقدس اردبيلى ( ره )\r\nآية اللّه محمد حسن مرعشى\r\n\r\n","description":"","footnote":"","page_name":" 773 ","page_number":773},
  {"content":"\r\n . \r\n","description":"","footnote":"","page_name":" 774 ","page_number":774},
  {"content":"\r\n\r\nبسم اللّه الرحمن الرحيم\r\nيكى از ادلهء اثبات قتل و يا جنايتهاى وارد بر اعضاء قسامه است ، و قسامه عبارت است از اينكه عده‌اى نزد حاكم براى اثبات جنايت بر عهده متهم اداء سوگند نمايند تا بر اساس سوگند آنان جنايت ثابت گردد و اداء سوگند گاهى از اوقات پنجاه بار و گاهى بيست و پنج‌بار و گاهى كمتر از اين نيز مىباشد كه در فقه بطور تفصيل از آن بحث شده است و قسامه قبل از اسلام در جاهليت نيز در ميان اعراب وجود داشته است ، و در اسلام با يك سلسله خصوصيات و ويژگيها نيز پذيرفته شده است ، و روايات بسيارى در كتب حديث در ارتباط با قسامه آمده است .\r\nو در فقه عامه و روايات آنان نيز قسامه وجود دارد بنابراين اصل وجود قسامه و آنكه قسامه يكى از ادله اثبات قتل و يا اثبات جنايت بر اعضاء مىباشد مورد اتفاق نظر بين فقهاء شيعه و اهل سنت مىباشد و هيچگونه ترديدى در اصل مشروعيت آن وجود ندارد ، هر چند اجراى آن با اوضاع و احوال كنونى كه بسيارى از مردم بدون آگاهى و به دروغ اداء سوگند مىكنند بسيار مشكل است ، و اصولا إثبات دعاوى از راه سوگند و يا بيّنه عادله ( كه كمتر مىتوان پيدا كرد ) كار آسانى نيست و به هر حال فقهاء شرايطى را براى اجراء قسامه ذكر فرموده‌اند و يكى از آن شرايط لوث مىباشد ، و مقصود از لوث اين است كه\r\n\r\n","description":"","footnote":"","page_name":" 775 ","page_number":775},
  {"content":"\r\n\r\nاماره ظنيه‌اى نزد حاكم پيدا شود كه جنايت به وسيله متهم يا متهمين واقع شده است .\r\nمرحوم علامه حلى در كتاب ارشاد در تعريف لوث مىفرمايند :\r\n« و هو امارة يغلب معها على الظن صدق المدعى »\r\nاز اين تعريف استفاده مىشود كه هر ظن و گمانى براى تحقق لوث كافى نيست بلكه لازم است ظن و گمان غالبى باشد كه براى حاكم اطمينان به انتساب جنايت به متهم حاصل گردد ، بنابراين ظن ضعيف براى تحقق لوث كفايت نمىكند ، و عبارت باقى فقها ، نيز از اين قبيل است .\r\nو لوث از نظر مالك و شافعى عبارت است از امرى كه حاصل مىگردد از غلبه ظن بر صدق مدعى « 1 » و روشن است كه لوث نفس ظن و گمان غالب نمىباشد بلكه امرى است كه از رده غلبه ظن بر صدق مدعى حاصل مىشود .\r\nو ظن غالب از اين جهت اعتبار شده است كه لوث در لغت به معناى قوت و قدرت استعمال شده است و هر ظنى را در لغت قدرت و قوت نمىنامند بلكه آن ظنى را لوث مىگويند كه همراه با قرائن قوى و نزديك به علم بوده باشد ، مانند اينكه شخصى را همراه با آلت قتاله‌اى بالاى سر مقتولى كه تازه كشته شده است ببيند و يا آنكه بين قاتل و مقتول مقلا عداوت و دشمنى وجود داشته باشد ، در حدى كه تصميم به قتل او بگيرد .\r\nمحقق اردبيلى پس از آنكه روايات قسامه را نقل مىكند چنين مىفرمايد :\r\n« ثم اعلم ان هذه الاخبار خالية من اعتبار اللوث لفظا يعنى لم يوجد للقسامه شرط اللوث .\r\n\r\n\r\n","description":"","footnote":"\r\n( 1 ) . شرح الزرقانى ، ج 8 ، ص 50 .\r\n","page_name":" 776 ","page_number":776},
  {"content":"\r\n\r\nنعم فى بعضها ( وجد القتيل فى قبيلة ( قليب - خ ل ) و قرية و نحو ذلك و ليس ذلك بواضح و لا صريح فى اشتراط كما لا يخفى .\r\nمع انه لا لوث و لا قسامه فيما ذكره فيه بل رواه عن رسول اللّه ( ص ) و كان لهم على ذلك اجماعا او نصا ما اطلعت عليه فتأمل . » « 1 »\r\nو مقصود اردبيلى از اين عبارت اين است كه در اخبار قسامه لفظ لوث نيامده است و تنها چيزى كه در روايات آمده است اين است كه مقتولى را در قبيله‌اى ( يا چاهى ) از قريه‌اى و يا مانند اينها مشاهده كنند و اين امر هر چند قرينه‌اى است كه وى بدست اهل قبيله كشته شده است و ليكن دليل بر اشتراط لوث در قسامه نيست و سپس مىفرمايند گويا فقهاء كه لفظ لوث را آورده‌اند از راه اجماع و يا نصّى كه من به آن مطلع نشده‌ام بدست آورده‌اند پس در اشتراط آن تأمل كن و پيش از محقق اردبيلى فقها در اشتراط لوث هيچ‌گونه ترديدى ننموده بلكه آن را پذيرفته‌اند .\r\nو محقق اردبيلى كه فرموده‌اند گويا در مسأله اجماع و يا نهى وجود دارد ، در مقام اين معنى هستند كه اشتراط لوث را توجيه نمايند ، زيرا پس از آنكه از روايات قسامه نتوانسته اشتراط لوث را اثبات نمايد متوسل به احتمال اجماع و يا نص گرديده ، و آن را نيز مورد تأمل و ترديد قرار داده است .\r\nو به نظر مىرسد ، لوث را ابتدا فقها اهل سنت از روايات استنباط كرده و پس از آن فقهاء شيعه از آنان تبعيت كرده‌اند زيرا روش اصحاب ما آن بوده است كه فقه را بر اساس متون اخبار جمع‌آورى مىكردند ، و تا زمان حسن بن على بن ابى عقيل اين روش ادامه داشته است ، و وى كتابى را بنام « المتمسك بحبل آل الرسول » تأليف و در اين كتاب فروع مختلفى را مطرح و اقوال فقها را در آن\r\n\r\n\r\n","description":"","footnote":"\r\n( 1 ) . مجمع الفائدة و البرهان ، ج 14 ، ص 182 - 183 .\r\n","page_name":" 777 ","page_number":777},
  {"content":"\r\n\r\nنقل و مورد استدلال و بحث و مناقشه قرار دادند و پس از او ابو على محمد بن احمد بن جنيد اسكافى كه از اعلام قرن چهارم است اين روش را ادامه دادند و سپس شيخ مفيد كتاب مقنعه را به همان روش تنظيم و تأليف فرمودند و شيخ طوسى كتاب مبسوط را نيز به همين منوال به رشته تحرير در آورد و در آن كتاب مىفرمايند :\r\nبيشتر فروعى را كه مخالفين ذكر نموده‌اند آورده و نظريه خود را بر مقتضاى مذهب خود بيان كرده‌ام .\r\nو به هر حال بسيارى از اصطلاحات فقهى كه در كتب اصحاب آمده است اصطلاحاتى هستند كه فقهاء اهل سنت وضع كرده و آنچه را كه اصحاب ما صحيح دانسته‌اند را در كتب فقهى خود آورده‌اند و احتمال دارد اصطلاح لوث را از آنجا اخذ كرده باشند .\r\n\r\nبررسى نظريه مقدس اردبيلى « قده »\r\nاشتراط لوث براى اجراى قسامه و اثبات جنايت همانطورى كه محقق اردبيلى بيان فرموده‌اند از روايات استفاده نمىشود بلكه چنان كه در بالا اشاره شد بعضى از روايات ، مورد آنها لوث است و روشن است كه مورد نمىتواند مخصص باشد مضافا به اينكه روايت زراره مطلق است ، زيرا در اين روايت آمده است « قال زرارة قال ابو عبد الله ( ع ) : انما جعلت القسامة احتياطا لدماء المسلمين ( الناس « ئل » ) كى ما اذا اراد الفاسق ان يقتل رجلا او يغتال رجلا حيث لا يراه احد خاف ذلك فامتنع من القتل « 1 » و اين روايت مطلق است و در آن علت قسامه آمده است ، و امام علت آن را چنين بيان مىفرمايند كه قسامه براى آن وضع شده است كه خون مسلمانان حفظ گردد و شخص فاسقى كه اراده كرده مردى را به قتل\r\n\r\n\r\n","description":"","footnote":"\r\n( 1 ) . وسائل الشيعه ، ج 19 ، ص 117 ، باب 10 من ابواب دعوى القتل ، ح 3 .\r\n","page_name":" 778 ","page_number":778},
  {"content":"\r\n\r\nبرساند و يا او را ناگهانى در جايى كه كسى او را نبيند به قتل رساند از اين عمل بترسد و از كشتن او خوددارى نمايد .\r\nبنابراين اگر اولياء دم بدانند قاتل كيست و حاضر گردند براى اثبات قتل به وسيله متهم اداء سوگند نمايند لازم نيست حاكم از وقوع قتل به وسيله متهم ظن غالب پيدا كند ، آرى حاكم بايد از كسانى كه اداء سوگند مىنمايند تحقيق نموده كه متهم به كذب نباشند ، حتى اگر متهم به كذب هستند لازم است به نحوى از آنان تحقيق كند كه اطمينان كامل به صحت و درستى سوگند آنان براى او حاصل گردد و اگر لازم بداند از آنان جداگانه تحقيق نمايد . بايد آنان را از يكديگر جدا نموده و از مستند علم آنان به قتل و كيفيت قتل و ساير خصوصيات تحقيق نمايد و به هيچ وجه لازم نيست براى اجراى مراسم قسامه براى وى لوث و ظن حاصل گردد ، زيرا مناط در اجراى قسامه حفظ خون مسلمانان است ، و اگر بنا باشد رسيدگى با اين منظور مشروط به لوث باشد ممكن است براى حاكم لوث حاصل نگردد و در نتيجه وارد رسيدگى نشود و خون مقتول به هدر رفته و فلسفه قسامه محقق نگردد .\r\nبنابراين به نظر مىرسد اعتبار و اشتراط لوث با توجه به توضيحاتى كه داده شد لازم نباشد ، بلكه اعتبار آن در برخى از موارد با فلسفه و حكمت قسامه منافات دارد .\r\nنكته‌اى كه تذكر آن لازم است اينكه اجراى قسامه در وقتى است كه حاكم راهى براى اثبات جنايت جز قسامه نداشته باشد ، و اين نكته از روايت زراره كه در آن فلسفه قسامه آمده است استفاده مىشود ، زيرا غرض اصلى از قسامه حفظ خون مسلمانان است ، و نفس قسامه خصوصيتى ندارد كه به‌طور حتم لازم باشد از طرف دادگاه مورد عمل واقع شود بنابراين اگر قاضى دادگاه بتواند جنايت را از راه ديگرى غير از قسامه ثابت نمايد مىتواند از آن راه استفاده كند .\r\n\r\n","description":"","footnote":"","page_name":" 779 ","page_number":779},
  {"content":"\r\n\r\nآيا لازم است حاكم از راه قسامه علم به ثبوت قتل از طرف متهم پيدا كند ؟\r\nاز ظاهر كلمات فقهاء كه لوث را معتبر دانسته و ظاهر روايات كه صراحت دارند ، بر لزوم وجود پنجاه نفر قسامه استفاده مىشود كه لازم است حاكم اطمينان و علم عادى نسبت به صدور قتل از طرف متهم پيدا كند .\r\nزيرا لوث از يك طرف عبارت از ظن قوى و نزديك به علم است و پنجاه نفر قسامه به اضافه ظن قوى كه از قسامه حاصل مىشود موجب علم مىگردد و قدر يقين از ادله قسامه نيز صورت حصول علم مىباشد و در غير اين صورت نمىتوان به مجرد اداء سوگند حكم به قصاص و يا ديه صادر كرد و بر فرض آنكه لوث را در قسامه لازم نداشته باشيم اما حصول اطمينان علمى را براى حاكم نمىتوان ناديده بگيريم زيرا شارح مقدس همانطورى كه خواسته است از يك طرف به منظور حفظ دماء مسلمانان احتياط نموده و بر اين اساس قسامه را جعل فرموده است و از طرف ديگر نيز لازم است دربارهء متهم نيز احتياط لازم را بنمايد ، بنابراين تا مادامى كه علم عادى به صدور قتل از طرف متهم حاصل نگردد نمىتوان او را مجازات كرد ، با اين ترتيب نمىتوان مجرد قسم را تعبدا براى محكوم كردن متهم كافى دانست ، بلكه حاكم از راه اداء سوگندهاى متعدد لازم است به علم اطمينانى دست يابد هر چند ممكن است بعضى چنين تصور نمايند كه قتل با اداء سوگند هر چند موجب علم نگردد ثابت مىشود و روايات وارده در قسامه را حمل بر اين معنى نمايند .\r\nو بگويند همانطور كه در امور مالى حق مدعى در بعضى از موارد با يك شاهد و يك قسم ثابت مىشود در امور جزائى حق مدعى با اداء سوگندهاى متعدد از طرف بستگان اولياى دم ثابت مىگردد هر چند سوگند آنان موجب علم نگردد .\r\nو ليكن با توجه به اينكه ما مىدانيم شارع مقدس اسلام در دما كمال احتياط را نموده است لازم است ادله قسامه را به موردى تخصيص دهيم كه از براى\r\n\r\n","description":"","footnote":"","page_name":" 780 ","page_number":780},
  {"content":"\r\n\r\nحاكم علم حاصل گردد ، و اين استدلال را هر چند در كلمات اصحاب نيافته‌ام اما بدون ترديد بايد آن را پذيرفت و به عبارت ديگر اطلاق دليل احتياط در دما حاكم بر اطلاق دليل قسامه مىباشد و با اين ترتيب روشن مىگردد كه دليل قسامه را نمىتوان حمل بر تعبد نمود و آن را مطلقا ( هر چند علم از آن حاصل نگردد ) مورد عمل قرار داد .\r\nو با اين توضيحاتى كه داده شد مىتوان به پاره‌اى از اشكالات كه بر تشريع قسامه وارد مىگردد پاسخ داد .\r\nزيرا بعضى از حقوقدانان مىگويند در زمان ما كه بسيارى از جرائم را مىتوان از راههاى علمى ثابت كرد صحيح نيست ما به سراغ قسامه برويم جرم را با سوگندهائيكه غالبا دروغ و بىاساس هستند اثبات نماينم .\r\nو بعضى ديگر از آنان مىگويند قسامه افاده علم براى حاكم نمىكند و چگونه حاكم مىتواند بدون حصول علم و اطمينان كسى را به قتل رساند .\r\nو پاسخ اين دو اشكال روشن است :\r\nزيرا بر فرض آنكه ما بتوانيم انتساب اتهام را به متهم از راههاى علمى اثبات نمائيم اين امر با تشريع قسامه منافاتى ندارد و چنان كه گفته شد حاكم مىتواند از راههاى علمى كه وجود دارد استفاده كند و مسأله كذب قسامه و يا عدم حصول علم براى قاضى از راه قسامه از محل بحث قسامه خارج مىباشند زيرا در قسامه لازم است اولا قاضى به صدق قسامه اطمينان پيدا كند و براى وى از راه قسامه علم حاصل گردد و بيشتر اشكالاتى كه در باب قسامه وارد مىشود جنبه صغروى دارند نه جنبه كبروى آرى عمل به قسامه طبق موازين شرعى در اين زمان كار آسانى نيست ، بلكه عمل به آن در زمان رسول اكرم ( ص ) نيز مشكل بوده است ، فلذا در زمان آنحضرت نيز خود آن حضرت به قسامه عمل نفرمودند ، و براى روشن شدن اين مسأله توجه خواننده محترم را به روايت ذيل جلب مىنمايم زراره مىگويند از حضرت ابى عبد الله ( ع ) دربارهء قسامه سؤال\r\n\r\n","description":"","footnote":"","page_name":" 781 ","page_number":781},
  {"content":"\r\n\r\nكردم ( آيا حق است يا نه ) آنحضرت در پاسخ فرمودند قسامه حق است زيرا مردى از انصار را در چاهى از چاههاى يهود كشته يافتند ، نزد رسول خدا ( ص ) آمدند و گفتند يا رسول اللّه مردى را از خودمان در چاهى از چاههاى يهود كشته يافته‌ايم آن حضرت فرمودند دو نفر شاهد غير از خود بياوريد گفتند ما دو نفر شاهد غير از خود نداريم آنحضرت به ايشان فرمودند پنجاه نفر از شما سوگند ياد كنند بر مردى كه او را كشته است ، او را به شما تحويل داده تا قصاص نمايند گفتند يا رسول الله چگونه بر چيزى كه نديده‌ايم سوگند ياد نمايم آنحضرت فرموده‌اند پس يهود سوگند ياد كنند گفتند چگونه به سوگند آنان راضى باشيم آنحضرت ديه او را از بيت‌المال پرداخت . « 1 »\r\nو از اين حديث استفاده مىشود كه انصار از اداء سوگند خوددارى كردند و علت آن را اين امر مىدانستند كه نمىدانستند چه كسى او را كشته است و سوگند يهود را نيز قبول نداشتند و روشن است كه اين امر اختصاص به زمان حضرت رسول ( ص ) نداشته بلكه در هر زمانى اين مسأله مطرح است كه اولياء دم آگاهى به ارتكاب قتل از طرف متهم ندارند ، بنابراين لازم است قاضى براى رسيدن به واقع از راههاى ديگرى ، استفاده نمايند و به ويژه آنكه در اين زمان مشاهده مىشود اكثر كسانى كه اداء سوگند مىكنند مورد اطمينان نيستند ، و افرادى مانند انصار كه در زمان حضرت رسول اكرم ( ص ) بودند و از اداء سوگند در اثر عدم علم امتناع ورزيدند نمىباشند و به آسانى حاضرند به دروغ و يا عدم علم به واقعيت از روى تعصب و يا اغراض شخصى ديگرى اداء سوگند نمايند . و به همين جهت است كه محاكم قضائى در اموال مالى كمتر عمل به سوگند مىنمايند ، با اينكه امور مالى مانند امور جزايى از آن اهميت برخوردار نيستند و موجب بىاحتياطى در امر دما نمىگردند و من معتقدم با توجه با اين امر لازم\r\n\r\n\r\n","description":"","footnote":"\r\n( 1 ) . وسائل باب 10 حديث 3 از ابواب دعوى قتل ج 19 ص 117 .\r\n","page_name":" 782 ","page_number":782},
  {"content":"\r\n\r\nاست در مورد قسامه دادگاهها با كمال احتياط عمل كنند ، يعنى مادامى كه نسبت به سوگند خورندگان اطمينان قطعى پيدا نكنند ، و صدق گفتار آنان را احراز ننمايند ، نبايد به ادعا و سوگند آنان اعتنائى داشته باشند .\r\n\r\nتحقيقى دربارهء قضاوت زن و نظر مقدس اردبيلى\r\nيكى از مسائلى كه بسيار مورد بحث واقع مىشود اين است كه آيا زنان مىتوانند متصدى امر قضاء شوند ؟ مشهور بين فقهاء شيعه و غير شيعه اين است كه زنان حق قضاوت ندارند بلكه ادعاى اجماع بر آن نيز شده است و گذشته از ادعاى اجماع به بعضى از روايات نيز استناد كرده‌اند مانند :\r\nمعتبره ابى خديجه سالم بن مكرم جمال كه مىگويد ابو عبد الله جعفر بن محمد الصادق ( ع ) فرمودند :\r\n« اياكم ان يحاكم بعضكم بعضا الى اهل الجور و لكن انظروا الى رجل منكم يعلم شيئا من قضايانا فاجعلوه بينكم فانّى قد جعلته قاضيا فتحاكموا اليه . » « 1 »\r\nو نظير اين روايت روايت ديگرى است كه صدوق ( قده ) از حماد بن عمر و انس بن محمد از پدرش از جعفر بن محمد از پدرانش نقل كرده است كه پيامبر ( ص ) در وصيتى كه به على ( ع ) داشتند چنين فرموده‌اند :\r\n« يا على ليس على المرأة جمعة و لا جماعة » تا آنكه فرمودند : « و لا تولّى القضاء . » « 2 »\r\nو روشن است كه اين ادله قابل خدشه و مناقشه مىباشند ، زيرا اجماع ، اجماع تعبدى نيست و مستند بر روايت مذكوره مىباشد ، و دلالت آن بر عدم جواز قضاء زن از باب مفهوم لقب است و مفهوم لقب حجت نمىباشد مضافا به\r\n\r\n\r\n","description":"","footnote":"\r\n( 1 ) . وسائل الشيعه ج 18 ، ص 4 ، باب 1 از ابواب صفات قاضى ، ح 5 .\r\n( 2 ) . همان مدرك ، ص 6 ، ح 1 ، باب 2 .\r\n","page_name":" 783 ","page_number":783},
  {"content":"\r\n\r\nاينكه قيد رجل قيد غالبى است و چنين قيدى مفهوم ندارد .\r\nو ذيل روايت صدوق هر چند دلالت دارد كه زن نمىتواند متولى امر قضاء شود اما با توجه با اينكه نهى وارد در صدر آن كه در ارتباط با جمعه و جماعت است نهى تنزيهى ( كراهتى ) است و لازم است براى حفظ وحدت سياق ذيل آن را نيز حمل بر نهى تنزيهى نمائيم و حداقل اگر نهى را در ذيل تنزيهى ندانسته باشيم لازم است آن را مجمل دانسته و با اين احتمال استدلال به آن صحيح نخواهد بود و نمىتوان آن را دليلى متقن بر منع زن نسبت به تصدى امر قضاء دانست و بعضى از فقهاء به دليل ديگرى بر منع زنان از تصدى امر قضا استدلال كرده‌اند و حاصل آن اين است كه مىفرمايند .\r\nقضاوت يك نوع ولايت و حكومت است و اين ولايت و حكومت احتياج به دليل دارد و دليلى كه براى آن وارد شده است اختصاص به مرد دارد و شامل زن نمىگردد بنابراين با شك در تحقق ولايت قضاء براى زن لازم است به اصل عدم ولايت استناد كرده و حكم به عدم جواز آن براى زن نماييم و به هر حال با شك در تحقق ولايت قضاء براى زن نمىتوان چنين ولايتى را از براى او پذيرفت .\r\nو اين استدلال نيز مخدوش است ، زيرا وقتى مىتوان تمسك به چنين اصلى بنمايم كه اطلاقات و عموماتى براى وجوب تصدى امر قضاء و حكم بين مردم نداشته باشيم و چون در ما نحن فيه آيات و رواياتى وجود دارد كه به‌طور عام و مطلق دلالت بر وجوب حكم بما انزل الله دارند و يا دلالت مىنمايند كه قاضى لازم است به عدالت حكم نمايد و يا به‌طور مطلق دلالت بر وجوب استماع دعوى مىنمايند و در آنها هيچگونه تقيد و تخصصى وجود ندارد كه چنين تكليفى را به مردان اختصاص دهد لازم است مخاطبين به اين ادله را اعم از زن و مرد دانسته و همهء آنان را مشمول ادّلهء مذكور بدانيم پس همان‌طوريكه دليل اقيموا الصلاة و اتوا الزكوة و يا سائر خطابات شامل جميع مكلفين اعم از زن\r\n\r\n","description":"","footnote":"","page_name":" 784 ","page_number":784},
  {"content":"\r\n\r\nو مرد مىشوند ادلهء مذكوره نيز شامل هر دو گروه مىشود و با وجود ادلهء مذكوره تمسك به اصل عدم ثبوت ولايت براى زن صحيح نخواهد بود زيرا تمسك به اصل وقتى درست است كه دليلى در مقابل آن وجود نداشته باشد فلذا اصوليون در مباحث شك از اصول عمليه مىفرمايند « الاصل دليل من حيث لا دليل » ( يعنى اصل در جايى دليل است كه دليلى وجود نداشته باشد ) .\r\nو مرحوم مقدس اردبيلى هر چند قضاوت زن را بطور مطلق نپذيرفته است اما در عبارتى كه در مجمع الفائدة و البرهان آورده قضاوت او را در بعضى از موارد قبول كرده است و عبارت وى در شرح ارشاد ذيل قول علامه كه مىفرمايد « و الذكورة » چنين است :\r\nفذلك ظاهر فيما لم يجز فيه للمرأة امر و اما فى غير ذلك فلم نعلم له دليلا واضحا نعم ذلك هو المشهور فلو كان اجماعا فلا بحث و الا فالمنع بالكلية محل بحث اذ لا فى محذور فى حكمها بشهادة النساء مع سماع شهادتهن بين المرأتين مثلا بشىء مع اتصافها بشرائط الحكم .\r\nو چنان كه از اين عبارت استفاده مىشود مرحوم اردبيلى با شهادت زنان قضاء زن را بين زنان جايز شمرده است و تقييد مذكور از نظر ما درست نيست و چنان كه گفته شد زن مىتواند مانند مرد اگر شرائط لازم را داشته باشد قضاوت كند چنان كه شيخ انصارى در كتاب قضاء مىفرمايند :\r\nو اما طهارة المولد و الذكورة فقد ادعى غير واحد عدم الخلاف فى اعتبارهما و لولاهما قوى المصير الى عدم الاول مع فرض استجماع سائر الشرائط بل الى عدم اعتبار الثانى و ان اشتمل بعض الروايات على ذكر الرجل لامكان حمله على الورود مورد الخلاف فلا يخصّص به العمومات و از اين عبارت استفاده مىشود عمده دليل بر اعتبار ذكورت اجماع است و اجماع چنان كه گفته شد اجماع تعبدى نيست ، بلكه اجماع مدركى است و اجماع مدركى معتبر نيست بلكه لازم است مدرك اجماع موردتوجه قرار گيرد\r\n\r\n","description":"","footnote":"","page_name":" 785 ","page_number":785},
  {"content":"\r\n\r\nو چنان كه گفته شد مهمترين مدرك آن روايت ابى خديجه است و دلالت آن بر عدم اعتبار قضاء زن بسيار ضعيف و سست است .\r\nمضافا به اينكه اصل حجت اجماع چنان كه در جاى خود تحقيق شده است محل تامل و مناقشه است زيرا دليلى بر حجيّت آن جز حدس به كاشفيت آن از قول معصوم ( ع ) وجود ندارد و اعتبار چنين حدسى در زمان غيبت كه ما از بركات و فيوضات امام غائب عجل الله تعالى له الفرج محروم هستيم و حكمت الهى بر آن قرار گرفته است ، كه براى اخذ احكام به آن حضرت دست‌رسى نداشته باشيم بسيار مشكل است و الله تعالى هو العالم باحكامه .\r\n\r\n","description":"","footnote":"","page_name":" 786 ","page_number":786},
  {"content":"\r\n\r\n\r\nمقايسه آيات الاحكام فاضل جواد با زبدة البيان مقدس اردبيلى ( ره )\r\nحجة الاسلام و المسلمين زين العابدين قربانى\r\n\r\n","description":"","footnote":"","page_name":" 787 ","page_number":787},
  {"content":"\r\n . \r\n","description":"","footnote":"","page_name":" 788 ","page_number":788},
  {"content":"\r\n\r\nبسم الله الرحمن الرحيم\r\nاز آنجا كه آيات مربوط به احكام قرآن ، رابطهء مستقيم‌ترى با زندگى روزمرّهء مسلمين داشته است از اينرو همواره بيشتر از ديگر ابعاد قرآن مورد توجه آنان بوده كتابهاى ارزشمند و افزون در اين رابطه نوشته‌اند .\r\nخوشبختانه نخستين كسى كه در اين زمينه كتاب مستقلى نوشته است « محمد بن سائب كلبى كوفى » است كه از اصحاب امام باقر و صادق عليهما السّلام بوده و در قرن دوم سال 146 ق وفات يافته است .\r\nعلامه سيد حسن صدر در كتاب نفيس « تأسيس الشيعه » بعد از نقل مطلب فوق مىافزايد : « بنابراين جلال الدين سيوطى اشتباه كرده است كه در كتاب « الاوائل » نخستين مؤلف « احكام القرآن » را « امام شافعى » و در كتاب « طبقات النحاة » نخستين نويسندهء احكام القرآن را « قاسم بن اصبغ قرطبى » مىداند ، زيرا امام شافعى در سال 204 در سن پنجاه و چهار سالگى و قاسم بن اصبغ ، در سال 304 وفات يافته ، در صورتى كه محمد بن سائب كلبى تا سال 146 يعنى قبل از تولد آنها اقدام به نوشتن چنين كتابى كرده است » « 1 » .\r\nولى هر دو گروه شيعه و سنى با شيوه‌هاى مخصوص به خود جدا در اين\r\n\r\n\r\n","description":"","footnote":"\r\n( 1 ) . تأسيس الشيعه ص 321 .\r\n","page_name":" 789 ","page_number":789},
  {"content":"\r\n\r\nميدان ، تلاش فوق‌العاده انجام داده‌اند « 1 » « فشكر اللّه مساعيهم الجميلة و جعلنا اللّه من المستفدين من آثارهم و المقتفين لاثرهم . »\r\n\r\nمقدس اردبيلى و ويژگيهاى آيات الاحكام او\r\nمرحوم مقدس اردبيلى يكى از آن بزرگان شيعه است كه كتاب « زبدة البيان » را در زمينه آيات الاحكام نوشته است . معظم‌له با آنكه از لحاظ تقوى و تقدس جزء معدود از علماء و مجتهدين شيعه است كه تالى تلو معصومين عليهم السّلام به شمار مىرود و طبعا بايد در مسائل فقهى و تفسيرى احتياط فراوان داشته باشد ولى خوشبختانه در مسائل ياد شده كمتر احتياط مىكند و بيشتر با قاطعيت ابراز نظر مىفرمايد كسى كه به كتاب « مجمع الفائدة و البرهان فى شرح ارشاد الاذهان » در فقه و « زبدة البيان » در تفسير آيات الاحكام مراجعه كند ، اين حقيقت را به خوبى مىيابد چرا كه قرآن مجيد فرموده است :  « يا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً -  اى كسانى كه ايمان آورده‌ايد اگر تقوى پيشه كنيد ، خداوند براى شما وسيله‌اى براى جدائى حق از باطل قرار مىدهد « 2 » » .\r\nو نيز در سوره بقره آمده است :  « اتَّقُوا اللَّهَ وَ يُعَلِّمُكُمُ اللَّهُ  - تقوى پيشه كنيد و خداوند به شما مىآموزد « 3 » » و در حديث معروف ، نيز آمده است : « المؤمن ينظر بنور اللّه . »\r\nعليهذا با سرمايهء عظيم تقوى كه مرحوم اردبيلى داشته ، خداوند چنان واقع بينى به او مرحمت فرموده كه در استنباط احكام و به دست آوردن منظور پروردگار ، بدون دغدغه خاطر اظهارنظر نظر مىفرمايد و لذا مرحوم مجلسى از او تعبير به « محقق اردبيلى » مىكند نه « مقدس اردبيلى » « 4 » .\r\n\r\n\r\n","description":"","footnote":"\r\n( 1 ) . در اين باره به الذريعه ج 1 ص 40 و كشف الظنون ج 1 ص 20 مراجعه شود .\r\n( 2 ) . انفال / 29 .\r\n( 3 ) . بقره / 282 .\r\n( 4 ) . مقدمهء زبدة البيان ص 3 .\r\n","page_name":" 790 ","page_number":790},
  {"content":"\r\n\r\nو از ديگر امتيازات او آگاهى عميق او از كتب تفاسير و فقه عامه است او در هر موردى از « زبدة البيان » كه مطلبى با نحوهء استنباط عامه از آيه مطرح مىشود ، نظرات آنان را نقل و دليل نادرستى استنباط آنان را متذكر مىگردد چنان كه در ذيل آيهء  « وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها »  « 1 » مىنويسد : « فقد ظهر فى اللغة و تفسيرى مجمع البيان و القاضى بل الكشاف ايضا ان المراد بالتحية هنا هى التحية الغالبة المتعارفة بين المسلمين بعد رفع ما كان متعارفا فى الجاهلية و هى السلام المتعارف بينهم فالحمل عليه اولى من الحمل على العطية فيجب عوضها او ردّها كما قاله الشافعى فى القديم لانه خلاف المتبادر ، و الاصل عدم وجوب عوض العطية و وجوب ردّها ، بل ردّها مذموم شرعا جدا فلا يمكن الايجاب به مثل هذا الاحتمال . » « 2 »\r\nروى همين امتيازات بوده « زبدة البيان » قرنها مورد توجه بزرگان از فقهاء و مجتهدين بوده ، شخصيتهائى مانند فيض كاشانى ، محدث جزايرى ، علّامه خواجويى ، استرآبادى و تنكابنى ، قزوينى ، تفرشى و . . . بر آن حاشيه زده و يا شرح كرده و يا آن را به فارسى ترجمه نموده‌اند » « 3 » .\r\n\r\nمسالك الافهام « فاضل جواد »\r\nفاضل جواد متوفى به سال نيمه قرن يازدهم ، حدود دويست سال بعد از فاضل مقداد متوفى به سال 826 صاحب كنز العرفان و حدود پنجاه سال بعد از محقق اردبيلى متوفى به سال 993 صاحب زبدة البيان ، كتاب « مسالك الافهام الى آيات الاحكام » را نوشته است .\r\nطبعا هر متأخرى در صورتى اقدام به تأليف كتاب جديدى در مورد آنچه\r\n\r\n\r\n","description":"","footnote":"\r\n( 1 ) . نساء / 86 .\r\n( 2 ) . زبدة البيان ص 102 .\r\n( 3 ) . مقدمهء زبدة البيان ص 6 .\r\n","page_name":" 791 ","page_number":791},
  {"content":"\r\n\r\nكه قبلا تأليف شده مىنمايد كه كتب گذشتگان را وافى و كافى نداند و گرنه كار عبثى خواهد بود از اينرو اقدام فاضل جواد به تأليف كتاب « مسالك الافهام » بدين جهت بوده كه كتابهاى گذشتگان به ويژه « زبدة البيان » و « كنز العرفان » را كافى در تبيين حقائق آيات الاحكام نمىدانسته است اگر چه هر كدام در جاى خود از مزيت ويژه‌اى برخوردار بوده‌اند و لذا مىبينيم كه او در مقدمهء كتابش چنين مىنويسد : « ثم انّ اصحابنا و ان بينوا جهة الدلالة فى تضاعيف كتبهم الا انه لم يتفق منهم بيان جميع ذلك فى كتاب مفرد بالتدوين ليكون مشتملا على وجوه الدلالة فى الايات المتعلقة به احكام الدين ، فحد انى ذلك على ان اجمع كتابا مشتملا على جميع ما يتعلق بكل آية بينا فيه وجوه الدلالة و لعمرى ان من نظر فى كتابى هذا به عين الانصاف ، و جانب سبيل النقى و الاعتساف . علم انه عديم النظير و انه من تأييدات العلى القدير . » « 1 »\r\nو حقا هم كتاب معظم له كتاب كم‌نظير و يا بىنظيرى است چرا كه از يكسو مطالبى را كه لازم به بحث و بررسى بوده و در كتابهاى گذشته مورد توجه درست و صحيح قرار نگرفته بود و در اين كتاب آمده و از سوى ديگر ، مطالبى را قابل نقد و ايراد بوده و صحيح نبوده حذف شده و در اين كتاب نيامده است و از همه اينها گذشته با توجه به اينكه « علامهء جواد » از خصيصين شاگردان نابغه روزگار ، مرحوم شيخ بهائى بوده و از عمق انديشه او در ابواب مختلف علوم و از آن جمله تفسير و احكام ، آگاهى داشته و لذا بسيارى از كتب او را شرح كرده و مشكلات آنها را توضيح داده است ، اين ويژگى نيز ايجاب مىكرد كه آگاهيهاى تازه و معلومات نويش را به شكل كتاب مزبور ، در اختيار اهل تحقيق قرار دهد . « 2 » و همين امور باعث كم‌نظير و يا بىنظير بودن كتابش گرديده است .\r\nو آنچه كه بيش از همه چيز اين كتاب را « عديم النظير » ساخته ، اين است\r\n\r\n\r\n","description":"","footnote":"\r\n( 1 ) . مسالك الافهام ج 1 ص 3 .\r\n( 2 ) . مقدمهء مسالك ج 1 ص 14 - 17 .\r\n","page_name":" 792 ","page_number":792},
  {"content":"\r\n\r\nكه : اوّلا تلاش مؤلف بر اين است كه حكم را از ظاهر آيه بدست آورد نه تأويل آن ؛ و ثانيا مىكوشد از روايات عامه و خاصه آن را تأييد كند ؛ و ثالثا با نقل اقوال عامه و خاصه ميان آنها مقارنة به عمل آورد و برترى قول شيعه را به نمايش گذارد .\r\nشما خواننده محترم مىتوانيد چگونگى استنباط معظم‌له را به عنوان نمونه در آيه 6 از سوره مائده در مورد اينكه در وضو « مسح بعض سر » لازم است نه غسل و يا مسح تمام آن ، بينيد .\r\nمعظم‌له چنين مىفرمايد :  « وَ امْسَحُوا بِرُؤُسِكُمْ »  المسح ان يبل المحل بالماء من غير ان سبيل ، و الباء للتبعيض و مجيئها له فى اللغة العربية مما اعترف به محققوا النحاة و المفسرين ، و صرح الاصمعى بانها فى قوله تعالى :  « عَيْناً يَشْرَبُ بِها عِبادُ اللَّهِ »  للتبعيض و وافقه فى ذلك جماعة و من انكر مجيئها فيه فلا عبرة بقوله لانها كالشهادة على النفى و هى غير مسموعة فى مقابلة الشهادة على الثبوت .\r\nو ممّا يدل على كونها للتبعيض هنا صحيحة زرارة عن الباقر عليه السّلام حيث قال فيها : « ان المسح ببعض الرأس لمكان الباء » الحديث .\r\nو قيل انها فريدة و المراد و امسحوا رؤسكم ، و الرأس حقيقة فى الجميع فتناوله الحكم المعلق عليه ، و بهذا اخذ مالك فاوجب الاستيعاب ، و فيه نظر للفرق بين قولك : مسحت برأس اليتيم و مسحت رأسه حيث ان الاول فى تقدير الصقوا المسح برؤسكم و هو لا يقتضى استيعابا بخلاف الثانى اذ هو بمثابة اغسلوا وجوهكم .\r\nو قد اختلف العلماء فى البعض الذى يجب مسحه ، فالذى يذهب اليه اصحابنا ما يصدق عليه الاسم قليلا كان او كثيرا و اليه يذهب الشافعى ايضا غير ان اصحابنا يخصونه بمسح البعض بمقدم الرأس لروايات واردة عن ائمه الهدى عليهم السلام دالة على ذلك ، و اوجب الحنفية مسح ربع الرأس لما روى عنه صلى الله عليه و آله : انه مسح على ناصية و هو قريب من الربع و الرواية غير\r\n\r\n","description":"","footnote":"","page_name":" 793 ","page_number":793},
  {"content":"\r\n\r\nمعلومة الصحة و لو سلم لا مكن ان يكون ذلك لكونه احد افراد الواجب لا لتعينه .\r\nو كيف كان فمقتضى الامر بالمسح وجوب ايصال اليد الى البشرة نفسها فلو مسح على العمامة لم يجزه عند اكثر العلماء و اجاز بعض العامة المسح عليها لما روى عنه صلى الله عليه و آله انه مسح على العمامة و اجيب بانه لعله مسح الفرض على الرأس و البقية على العمامة . . . . » « 1 »\r\n\r\nمقدار تأثر او از فاضل مقداد\r\nچنان كه از مطالعهء كتاب نفيس « كنز العرفان » بدست مىآيد سبك تحقيق و نگارش اين كتاب بدينگونه است كه جملات آيه را با توجه به منابع عامه و خاصه تفسير مىكند و در صورت لزوم ، دلائل امتياز خاصه را ارائه مىدهد و آنگاه احكامى كه به گونه‌اى با محتواى آيه ارتباط دارد تحت عناوين : « فروع » و يا « فى الاية احكام » و يا « هنا مسائل » و نظائر اينها مطرح مىفرمايد .\r\nاز باب نمونه مؤلف بزرگوار « فاضل مقداد » ذيل آيه 42 از سورهء نساء بعد از تفسير جمله‌هاى آن مىافزايد : و فى الاية احكام كثيرة :\r\n1 - تحريم السكر لكونه منافيا للواجب\r\n2 - نقضه الوضوء .\r\n3 - ابطاله الصلاة\r\n4 - وجوب قضاء صلوة وقعت حالة السكر\r\n5 - كون عدم التعقل مبطلا للطهارة فيدخل فيه النوم و الاغماء و الجنون\r\n6 - كون ذلك مبطلا للصلوة\r\n7 - كون الجنابة ناقضة للوضوء\r\n8 - كونها مبطلة للصلوة\r\n\r\n\r\n","description":"","footnote":"\r\n( 1 ) . مسالك الافهام ج 1 ص 45 .\r\n","page_name":" 794 ","page_number":794},
  {"content":"\r\n\r\n9 - كونها موجبة للغسل\r\n10 - كون التيمم لا يرفع حدث الجنابة بل يبيح معها الصلاة\r\n11 - احترام المساجد\r\n12 - منع السكران و شبهه من دخولها\r\n13 - منع الجنب من الاستقرار فيها\r\n14 - تسويغ الجواز فيها\r\n15 - كون الغسل رافعا لحكم الجنابة\r\n16 - عدم افتقار الغسل الى الوضوء لقوله تعالى :  « حَتَّى تَغْتَسِلُوا »  و الامكان بعض الغاية غاية و هو باطل .\r\n17 - تسويغ التيمم\r\n18 - كونه بحيث يقع بدلا من كل واحد من الوضوء و الغسل\r\n19 - اباحته حال المرض المتضرر باستعمال الماء\r\n20 - كونه مباحا اما للعجز عن الماء بالضرر من استعماله او لعدمه\r\n21 - كون وجود الماء ناقضا للتيمم\r\n22 - كون الغائط ناقضا للوضوء ، موجبا له\r\n23 - كون الجنابة تقع به مجرد الوطى من غير انزال\r\n24 - وجوب كون التيمم بالتراب\r\n25 - جوازه بالحجر الصلب بصدق اسم الصعيد عليه\r\n26 - وجوب كون الصعيد طاهرا\r\n27 - وجوب كونه مباحا\r\n28 - وجوب مسح الوجه و اليدين\r\n29 - كون الوجه يراد به بعضه لمكان الباء عند القائل بذالك و كذا اليد لعطفها على الوجه\r\n30 - وجوب الابتداء بمسح الوجه لفاء التعقيب\r\n\r\n","description":"","footnote":"","page_name":" 795 ","page_number":795},
  {"content":"\r\n\r\n31 - وجوب الموالات ان قلنا : الامر للفور . « 1 »\r\nگرچه صاحب « مسالك الافهام » ، نقطه‌هاى قوّت « كنز العرفان » را دارد يعنى هم تلاش مىكند از ظواهر جملات آيه بهره بگيرد و هم نظرات عامه و خاصه را با توجه به متون و منابع آنها ارائه دهد و هم در صورت مقارنه وجه امتياز مكتب شيعه را مشخص سازد اما از برخى از معايب آن به دور است .\r\nهر كس « مسالك الافهام » را مطالعه كند و مطالب آن را با « كنز العرفان » مقايسه نمايد مىفهمد كه فاضل جواد كاملا به مطالب كنز العرفان توجه داشته نكات برجستهء آن را ضمن بحثهاى خود آورده ليكن از برخى از تاويلات و همچنين استدلالهاى سست آن احتراز جسته است .\r\nچنان كه مىبينيم : فاضل مقداد ذيل آيه  « وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ »  « 2 » مىگويد : « دلت على وجوب النية فى كل عبادة فيدخل الطهارات الثلاث المتقدمة و معنى الاخلاص هو المراد بالقربة التى يذكرها اصحابنا فى نياتهم و هو ايقاع الطاعة خالصة للّه وحده . . . فعلى هذا لا يجوز فى النية ضم الرياء و لا ضم التبرد او التسخن بالماء أو ازالة الكسل او الوسخ لان منطوق الاية يدل على ان الامر منحصر فى العبادة المخلصة . . . » « 3 »\r\nولى فاضل جواد بعد از نقل استدلال ياد شده اضافه مىكند : « و لا يذهب عليك ان اللازم من ذلك وجوب العبادة على وجه الاخلاص اما وجوب النيّة على الوجه الذى ذكروه فغير واضح منها . . . و الآيات الدالة على اعتبار الاخلاص فى العبادة كثيرة و ليس فيها دلالة على اعتبار النية على الوجه الذى قالوه و هم اعرف . » « 4 »\r\n\r\n\r\n","description":"","footnote":"\r\n( 1 ) . كنز العرفان ج 1 ص 32 .\r\n( 2 ) . بينه / 5 .\r\n( 3 ) . كنز العرفان ج 1 ، ص 32 .\r\n( 4 ) . مسالك الافهام ج 1 ، ص 82 .\r\n","page_name":" 796 ","page_number":796},
  {"content":"\r\n\r\n\r\nمقدار تأثر فاضل جواد از مقدس اردبيلى\r\nچنان كه متذكر شديم ، مرحوم محقق اردبيلى درصدد اين نبود كه هر آيه را با أدنى مناسبتى جزء آيات الاحكام به‌شمار آورد و در استنباط احكام از آيات به تأويلات بعيده متمسك شود و لذا مىبينيم كه برخى از آياتى كه در كتاب « كنز العرفان » بعنوان آيات الاحكام به حساب آمده در « زبدة البيان » ذكر نشده مانند آيه 142 و 143 و 145 و 148 و 149 و 150 سورهء بقره و آيه 100 سورهء مائده كه در كنز العرفان در بحث قبله آمده ولى در زبدة البيان نيامده است و يا اگر ذكر شده در استدلال به آنها جهت استنباط حكم ، ترديد شده است مانند آيات زير :\r\n « وَ قُومُوا لِلَّهِ قانِتِينَ »  ( بقره 238 ) كه از آن در كنز العرفان « 1 » جهت وجوب قيام در نماز استدلال شده  « وَ كَبِّرْهُ تَكْبِيراً »  ( اسرى / 111 ) كه از آن جهت وجوب تكبير در نماز استدلال شده .\r\n « فَاقْرَؤُا ما تَيَسَّرَ مِنَ الْقُرْآنِ  « المزمل / 20 » كه از آن جهت وجوب قرائت در نماز استدلال شده است ولى مرحوم مقدس اردبيلى دربارهء آنها فرموده است :\r\n« قد استدل على وجوب القيام و النية و القنوت بقوله تعالى :  « وَ قُومُوا لِلَّهِ قانِتِينَ »  و فى افادته لها تأمل لا يخفى ، و كذا استدل على وجوب تكبيرة الاحرام المشهور على الوجه المنقول بقوله تعالى  « وَ كَبِّرْهُ تَكْبِيراً »  و بقوله  « وَ رَبَّكَ فَكَبِّرْ »  و فى دلالتهما ايضا خفاء فافهم .\r\nو استدل على وجوب القراءة حتى السورة ايضا بقوله تعالى  « فَاقْرَؤُا ما تَيَسَّرَ مِنَ الْقُرْآنِ »  و بقوله  « فَاقْرَؤُا ما تَيَسَّرَ مِنْهُ »  و فى اتمام الاستدلال به ايضا تأمل يعلم بالتأمل فى تقريره مع التأمل فى الآية و فى تفسيرها و قد فسرت القراءة بصلاة الليل و هو ظاهر سوق الكلام او تلاوة القرآن فى الليل او مطلقا استحبابا او وجوبا لحفظ المعجزة و غيرها و المخاطب هو صلوات الله عليه مع طائفة معه\r\n\r\n\r\n","description":"","footnote":"\r\n( 1 ) . كنز العرفان ج 1 ص النوع الخامس فى مقارنات الصلاة .\r\n","page_name":" 797 ","page_number":797},
  {"content":"\r\n\r\nو اما القراءة فى الصلاة فلا يفهم فتأمل . » « 1 »\r\nو در مسالك الافهام نيز مىبينيم كه فاضل جواد ذيل آيهء اول مىفرمايد :\r\n« و فيه نظر يعلم مما سبق فى تفسيرها » .\r\nو در آيه دوم مىفرمايد : « و فيه نظر لعدم تبادر ذلك منها بل عدم ارادة التكبير بمعناه » و در مورد آيه سوم مىفرمايد : « و من هنا يظهر انّ ما استدل به بعضهم من وجوب قراءة السورة فى الصلاة بان الامر للوجوب و ما للعموم الا ما اخرجه الدليل و هو ما ضراد على السورة و غير الصلاة ظاهر الدفع بما ذكرناه على انا لا نسلم عدم الوجوب فى غير الصلاة بل نقول : بوجوب القراءة لحفظ المعجزة و نحوه و بالجملة ليس فى شىء من الايات المذكورة دلالة على ما ذكر من الافعال و انما الدلالة عليها بالاخبار و الاجماع ان كان كما يعلم من محله » « 2 » .\r\nالبته با بررسى جميع ابواب اين دو كتاب ( زبدة البيان - مسالك الافهام ) به خوبى اين تأثر و دنباله‌روى مشاهده مىشود كه براى آگاهى بيشتر بايد به خود اين دو كتاب مراجعه كرد .\r\nلاهيجان 31 ارديبهشت 1375 .\r\n\r\n\r\n","description":"","footnote":"\r\n( 1 ) . زبدة البيان ص 81 .\r\n( 2 ) . مسالك الافهام ج 1 ص 196 .\r\n","page_name":" 798 ","page_number":798},
  {"content":"\r\n\r\n\r\nفهرست كلى مقالات\r\n1 . برخى از آراى خاص محقق اردبيلى و مقايسه با نظريات ساير فقها\r\nجناب آقاى محمد على برزنونى\r\n2 . برخى از آراى فقهى خاص محقق اردبيلى\r\nآية اللّه مصطفى نورانى اردبيلى\r\n3 . مقدس اردبيلى در عرصه اجتهاد\r\nآية اللّه ابراهيم جنّاتى\r\n4 . محقق اردبيلى مظهر تقدس و حريّت و نوآورى\r\nحجة الاسلام و المسلمين سيد جواد ورعى\r\n5 . محقق اردبيلى و مسأله حكومت در عصر غيب\r\nحجة الاسلام و المسلمين محمد سروش\r\n6 . محقق اردبيلى ( ره ) و قضاوت زن\r\nحجة الاسلام و المسلمين سيد ضياء مرتضوى\r\n7 . معاملات صبى در نگاه محقق اردبيلى ( ره )\r\nحجة الاسلام و المسلمين محمد رحمانى\r\n8 . جايگاه كودكان مميّز در نظام اسلامى\r\nآية اللّه حاج شيخ محمد صادق سعيدى\r\n9 . قبله عراق از ديدگاه مقدس اردبيلى ( ره )\r\nحجة الاسلام و المسلمين على زمانى قمشه‌اى\r\n10 . تئورى طهارت و نجاست\r\nحجة الاسلام و المسلمين سيد ابراهيم سيد علوى\r\n11 . زبدة البيان فى احكام القرآن : محقق اردبيلى\r\nآية اللّه محمد هادى معرفت\r\n12 . روش محقق اردبيلى در زبدة البيان\r\nحجة الاسلام على مختارى\r\n\r\n","description":"","footnote":"","page_name":" 799 ","page_number":799},
  {"content":"\r\n\r\n13 . نگرشى اجمالى به كتاب زبدة البيان فى احكام القرآن\r\nحجة الاسلام محمد مرادى\r\n14 . نگرشى به كتب اربعهء آيات الاحكام\r\nجناب آقاى سيد رضا موسوى\r\n15 . تفاوتهاى حديقة الشيعه و كاشف الحق\r\nحجة الاسلام صادق حسن‌زاده مراغه‌اى\r\n16 . كتاب حديقة الشيعه و مقايسه آن با كاشف الحق اردستانى\r\nجناب آقاى نقى سنايى\r\n17 . مقدس اردبيلى و حديقة الشيعه\r\nجناب آقاى حسن منتجب مجابى\r\n18 . نظر محقق اردبيلى درباره تصوف و عرفان\r\nدكتر جليل مشيّدى\r\n19 . حضرت مهدى عليه السلام و مقدس اردبيلى ( ره )\r\nآية اللّه علم الهدى اردبيلى\r\n20 . پيرامون داستانهاى مربوط به محقق اردبيلى ( ره )\r\nدكتر جواد وهاب‌زاده\r\n21 . تبادل فرهنگى و مقدس اردبيلى ( ره )\r\nجناب آقاى ودود آقامعلىزاده\r\n22 . وضعيت حوزه‌هاى علميه و روحانيت شيعه در زمان حيات محقق اردبيلى\r\nجناب آقاى ايرج امانپور قرائى\r\n23 . حوزه‌هاى علميه شيعه در دوران مقدس اردبيلى ( ره )\r\nجناب آقاى دكتر مهدى جليلى\r\n24 . تحقيقى دربارهء لوث ، قسامه و قضاوت زن\r\nآية اللّه محمد حسن مرعشى\r\n25 . مقايسه آيات الاحكام فاضل جواد با زبدة البيان\r\nحجة الاسلام و المسلمين زين العابدين قربانى\r\n\r\n\r\n","description":"","footnote":"","page_name":" 800 ","page_number":800}
  ]