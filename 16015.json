[
  {"content":"\r\n\r\n\" قل أنزله الذي يعلم السر في السماوات والأرض \" * ( فرقان / 6 )\r\nبگو قرآن را كسى فرستاده كه همه اسرار آسمانها و زمين را مىداند .\r\nقرآن يا سند اسلام\r\nتأليف\r\nآية الله محمد آصف محسنى\r\nكابل چاپ دوم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\n\r\nإهداء\r\nبه جوانان با هدف و حقيقت جو و طرفداران فضايل انسانيت .\r\nقندهار ناحيه اول حسينيه و مدرسه جعفرى ( مؤلّف )\r\nشروع تأليف : چاپ اول ربيع الاول 1391 ق در قندهار\r\nختم تأليف : جمادى الثانى 1391\r\nآغاز طبع : در مشهد جمادى الثانى 1394 »\r\nاتمام طبع : در مشهد 3 / 6 / 1353 ش\r\nاتمام تصحيح براى چاپ دوم 30 / 1 / 94 ش حوزه علميه خاتم النبيين صلى الله عليه و آله و سلم كابل .\r\nاكمال چاپ دوم در برج جوزا 1394 ش كابل با اضافات و اصلاح جزئى .\r\nچاپخانه : كابل\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n . \r\n","description":"","footnote":"","page_name":" فهرست مطالب 1 ","page_number":3},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":4},
  {"content":"\r\n . \r\n","description":"","footnote":"","page_name":" فهرست مطالب 3 ","page_number":5},
  {"content":"\r\n . \r\n","description":"","footnote":"","page_name":" فهرست مطالب 4 ","page_number":6},
  {"content":"\r\n . \r\n","description":"","footnote":"","page_name":" فهرست مطالب 5 ","page_number":7},
  {"content":"\r\n . \r\n","description":"","footnote":"","page_name":" فهرست مطالب 6 ","page_number":8},
  {"content":"\r\n\r\nمقدمه چاپ دوم\r\nبسم الله الرحمن الرحيم\r\nدر سال 1393 ه‍ ش . نسخه اى از كتاب قرآن يا سند اسلام كه در سال 1391 قمرى تأليف و در سال 1353 ش در مشهد چاپ شده بود ، بدستم افتاد صلاح ديده شد كه آن را طبع مجدد نمايم در اول سال 1394 ش كتاب مذكور را مطالعه و مقدار كمى به مطالب آن افزودم ولى تكميل اساسى آن در اين سن ميسور نبود ، واميدوارم پس از چهل و يك سال ، طبع مجدد آن عملى گردد ، 30 / 1 / 1394\r\nكابل حوزه علميه خاتم النبيين ص .\r\n\r\n","description":"","footnote":"","page_name":" فهرست مطالب 7 ","page_number":9},
  {"content":"\r\n . \r\n","description":"","footnote":"","page_name":" فهرست مطالب 8 ","page_number":10},
  {"content":"\r\n\r\n\r\n[ ديباچه 
  ]\r\n وَ يَقُولُ الَّذِينَ كَفَرُوا لَسْتَ مُرْسَلًا قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  ( رعد / 43 )\r\nبسم الله الرحمن الرحيم\r\nالحمد لله الذى انزل القرآن هدى للناس ليخرجوا من الظلمات الى النور باذن ربهم فان منه ماهو شفاء و رحمة للمؤمنين و لايزيد الظالمين الاخساراً :\r\nو الصلاة و السلام على سيدنا و سيدالاولين خاتم دائرة المرسلين و على آله المعصومين الطاهرين الذين أذهب الله عنهم الرجس و طهّرهم تطهيراً ، و على أصحابه المهتدين بهداه و علينا و على عبادالله الصالحين .\r\n\r\n","description":"","footnote":"","page_name":" 1 ","page_number":11},
  {"content":"\r\n\r\n\r\nامور هفتگانه مقدماتى\r\n1\r\nحب ذات و دوستى نفس ، غريزه فطرى هر انسان ، بلكه هر ذى شعور با حس مى باشد ، كه از كمال روشنى خود احتياجى به بيان و برهان ندارد .\r\nعلاقه به پدر ، مادر ، خويشاوندان ، زن ، شوهر ، غذا ، لباس ، مسكن ، علم ، قدرت ، ثروت ، منصب و نظاير آنها ناشى از علاقه به ذات خود است .\r\nبلى در حقيقت ارتباط و ميل هر موجود حسّاس به خارج از هستى خودش تابع دوستى به ذات او مى باشد ، و چنانچه از حبّ به ذات صرف نظر شود علاقه به خارج وجود او قهراً از ميان خواهد رفت .\r\nاز اين غريزه ذاتى ( حبّ بوجود و خود خواهى ) دو صفت ديگر انشعاب مى يابد ، يكى جلب منفعت و ملايم طبع و فكر ، ديگرى دفع ضرر و منافر طبع .\r\nهرفرد انسان بحسب طبع اولى خود طالب كمال و سعادت و\r\n\r\n","description":"","footnote":"","page_name":" 2 ","page_number":12},
  {"content":"\r\n\r\nخوبى بوده ، و هرچه را كه براى خود بد بختى و ضرر و نقص تشخيص دهد از آن دورى مىكند .\r\nروى اين مقدمه كوتاه ثابت مىشود علاقه انسان به اصل دين ، مولود محيط و وضع اقتصادى و ساير عوامل خارجى نبوده ، بلكه ناشى از تقاضاى فطرت اوست زيرا :\r\nاولًا : نگرانى از آينده و تشويش او از ما بعد مردن جز در سايه دين ( ايمان به خداوند و روز قيامت ) بر طرف نخواهد شد ، آرى بى دين غالباً در اضطراب و ناراحتى است ، چه احتمال مىدهد قيامت راست باشد و او مستحق عقاب و عذاب گردد .\r\nثانياً : روح آدمى مانند بدن او داراى مراتب كمال و نقص مى باشد ، چنانچه لازم است بدن را از نواقص بيرون آورده به كمالش برساند ، روح هم بايد به كمال و هدف نهائى خود برسد ، و در مرتبه نقصان محصور نماند .\r\nو بس روشن و واضح است كه راه يافتن روح بماوراى عالم طبيعت و خارج از ماده كه عالم مجردات و بقاء و نورانيت و ابديت است ، بالاترين كمال اوست ، و شكى نيست كه رسيدن به\r\n\r\n","description":"","footnote":"","page_name":" 3 ","page_number":13},
  {"content":"\r\n\r\nكمال نهائى به حكم وجدان و عقل او و به حكم آدميت آدمى لازم و ضرورى مى باشد . « 1 »\r\nثالثاً : در زندگى ما هزاران نعمتهاى مادى و معنوى محسوس و ملموس است كه محصول زحمت و تلاش ما نيست ، بلكه مخلوق اراده يك موجود ديگرى است ، و حتى وجود ما و حيات ما نيز از اوست .\r\nآيا بفرمان عقل و خرد و وجدان نبايد ( او ) را بشناسيم تا أقلّاً تشكرى از ( او ) نموده باشيم .\r\nآيا رفتار ما در برابر والدين و اقارب و دوستانى كه به ما كمك جزئى كرده اند محبّت آميز و متواضعانه و مؤدّبانه نيست ؟\r\nپس چرا نسبت به ( او ) كه تمام نعمتها به دومنتهى مىشود و حتى احساسات پدر و مادر و عواطف آنان به اولادشان نيز از اوست بى تفاوت بمانيم ؟ بلى وظيفه عقلى ما است كه ( او ) را\r\n\r\n\r\n","description":"","footnote":"\r\n( 1 ) - بلى هر معلول به علت خود رابطه ذاتى دارد ، و لذا روح هميشه مشتاق علل و اسباب خود است .\r\n بشنو از نى كين حكايت مىكند * و از جدائيها شكايت مىكند . \r\n","page_name":" 4 ","page_number":14},
  {"content":"\r\n\r\nبشناسيم و از او تشكر نموده تواضع و خضوع و تأدّب خود را به حضرت ( او ) اظهار داريم ، تا آرامش باطنى خود را باز يابيم .\r\nرابعاً : ميدانيم كه هدف انسان در زندگى مادى او تحصيل آرامش فكرى و اطمينان خاطر است .\r\nتجربه حاصله از جريانات گذشته و اوضاع اجتماعى فعلى بطور قطعى حكم مىكند كه وسايل مادى وتجملات ظاهرى نمى تواند كمبود باطنى انسان را جبران نمايد ، و او را آسوده خاطر سازد ، بلكه برعكس بهر اندازه سطح ماديات بالاتر رود به همان نسبت درجه مشكلات بالا مى رود و اضطراب درونى وكمبود باطنى افزايش مى يابد .\r\nتنها سطح اتكاء وجدان و آرامش ضمير ، ايمان به خداوند و پناه بردن به اوست ، راستى مضمون اين آيه قرآنى عين حقيقت است كه تجربه انسانى در طول قرون گذشته و بالاخص در قرن بيست آن را لمس و درك نموده . خداوند متعال مى فرمايد :  « أَلا بِذِكْرِ اللَّهِ تَطْمَئِنُّ الْقُلُوبُ »  رعد / 28 آگاه باشيد كه به ياد خداوند دلها ( ارواح ) آرامش پيدا مى كنند .\r\n\r\n","description":"","footnote":"","page_name":" 5 ","page_number":15},
  {"content":"\r\n\r\nآرى كسى كه تدين را ضرورى نداند گويا حصول آرامش فكرى را لازم نمى داند ، بر اساس همين عوامل چهارگانه ، انسان در حدود هستى خود به دين نياز پيدا مىكند ، زيرا دين عنصرى است كه موجب تضمين جلب منافع و دفع مضار است ، و اين تضمين ( چنانچه اولًا ذكرشد ) مقتضاى فطرت هر موجود حساس مى باشد ، و ممكن نيست اين علاقه و نياز او روزى از بين برود ، چنانچه در طول تاريخ انسانيت كسى پيدا نشده و نخواهد شد كه از شقاوت و بدبختى متنفرنباشد و يا طالب سعادت و كمال خود نباشد « 1 » .\r\n\r\n\r\n","description":"","footnote":"\r\n( 1 ) - شايد قرآن به همين موضوع اشاره مى فرمايد :  « فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ »  ( روم / 30 ) .\r\nيعنى ايمان به خدا و دين او ، در سرشت مردم سرشته شده است ، آفرينش خلل ناپذير و غير قابل تبديل است .\r\nفطرى بودن دين به طرز جالب و مفصلى در كتاب ديگر نگارنده باسم ( گفتگوى دو رفيق ) بيان شده است .\r\n","page_name":" 6 ","page_number":16},
  {"content":"\r\n\r\n2\r\nبلى همان طورى كه بعضى از بيماران بواسطه حدوث مرض ، موقتاً اشتهاى خوردن و آشاميدن خود را از دست مى دهند ، و يا پاره‌اى در اثر غضب يا غم به ضرر خود اقدام و يا از نفع خود صرف نظر مى كنند همچنان عده‌اى هم بواسطه مرض جهالت و يا تلقينات سوء ، به دين بى علاقه و يا سست عقيده مى شوند ، ولى اساس علاقه مذكور در كانون نفس آنها مستقر و پا برجا بوده قابل زوال نيست و تنها تأثير و بروز آن بواسطه موانع عارضه متوقف مى گردد .\r\nو اين وظيفه سنگين دانشمندان لايق مذهبى است كه بوسيله داروى منطق و برهان ، وجدان اين گونه افراد را از مرض نادانى و گمراهى نجات داده و آنها را در مسير فطرى شان قرار دهند « 1 » .\r\n\r\n\r\n","description":"","footnote":"\r\n( 1 ) - دستور حضرت پيامبر ( ص ) است كه در موقع شيوع و ظهور بدعت ها - و انحرافهاى فطرى - دانشمندان علم خود را بايد اظهار كنند و بداد مردم برسند ورنه لعنت خدا بر چنين دانشمندان ساكت و فاقد حس مسؤليت نازل مىشود ، در اين مورد روايات زيادى وارد شده اند ، رجوع شود به كتاب وسائل ص 510 ، ج 11 ، طبع جديد .\r\n","page_name":" 7 ","page_number":17},
  {"content":"\r\n\r\n3\r\nولى اين موضوع قابل انكار نيست كه يك عده از شيادان مفسد از اين احساسات عالى و فطرى بشرى سوءِ استفاده نموده ، و در طول تايخ انسانيت ، اغراض شخصى و سياسى خود را به اسم دين بر مردم تحميل كرده اند ، و احياناً به احداث مذاهب مستقلى دست زده اند ، و اين رويه خاينانه در آينده نيز به احتمال قوى تكرار خواهد شد ، چنانچه از ساير مفاهيم مقدسه انسانى مانند عدالت ، آزادى ، حس نوع دوستى ، تمدّن ، ترقّى ، فرهنگ و . . و . . سوءِ استفاده شده و مىشود .\r\nروى اين حساب است كه انسانهاى عاقل و بيدار نمى توانند هر دينى را قبول نمايند ، به هر مذهبى تمايل پيدا كنند ، بلكه لازم است از روى دليل و منطق و برهان عقايد دينى خود را بدست آورند و مذهب را از نظر قانون عقلى اختيار نمايند ، تا از سقوط در دامن مذاهب خرافى و سياسى محفوظ مانند .\r\n\r\n","description":"","footnote":"","page_name":" 8 ","page_number":18},
  {"content":"\r\n\r\n4\r\nاديان معروف آسمانى كه امروز بر افكار انسانهاى روى زمين حكومت مى كنند يهوديت و نصرانيت و اسلام است دين حضرت موسى در موقع خودش قانون معتبر آسمانى بود ، كه بر مردمان آن عصر متابعت آن لازم بود . ولى وقتى كه پاره‌اى از احكام فرعى آن خاصيت خود را از دست داد خداوند آن را توسط قانون جديدى ( دين مسيح ) ختم شده ( منسوخ ) اعلام نمود ، و مردم موظّف شدند با احترام به قانون سابق ، تنها به فرمان حضرت عيسى عمل كنند . ولى پس از ميان رفتن حضرت عيسى عليه السلام تورات و انجيل از دست برد مردم نادان و مغرِض محفوظ نمانده ، مورد تحريف فكر آدمى قرار گرفتند و لذا انجيل قبل از اعلام ختم موعدش از درجه اعتبار و حجيت ساقط گرديد .\r\nبالاخره فكر بشريت نسبتاً رشد همه جانبه اى يافت و انسانها آهسته آهسته دوران كودكى و صباوت خود را پشت سر گذاشته مرحله بلوغ وجوانى خود را آغاز كردند و حكمت بالغه خداوندى تقاضا كرد دين كامل تر وجامع ترى كه تاپايان زندگى انسانها در روى كره زمين قابل اداره آنان و استفاده ايشان از آن دين باشد\r\n\r\n","description":"","footnote":"","page_name":" 9 ","page_number":19},
  {"content":"\r\n\r\nبفرستد ازين رو بالاترين قوانين آسمانى را توسط عالى ترين فرستاده خود حضرت محمدبن عبدالله صلى الله عليه و آله و سلم به اسم اسلام فرستاد .\r\nاز دين يهود و دين نصارى در اين عصر جز دو كتاب تحريف شده آن كه تورات و انجيل باشد چيزى باقى نمانده كه بعنوان دليل بر صحت بقاى آن دو دين بيان گردد .\r\nو بطور مسلم آن دو كتاب نيز كارى را از پيش برده نمى تواند و عقل هيچ طالب حقيقتى را قناعت داده نمى تواند كه دين يهود و يا نصارى فعلًا بر حق باشد زيرا\r\nاولًا : دليلى از عقل ، بر صحت دو دين مذكور درين دو كتاب ديده نمى شود .\r\nثانياً : نسبت به اصل دو كتاب مذكور به همين مضامين و موضوعات موجوده آن به حضرت موسى و عيسى عليهما السلام ثابت نيست ، بلكه اناجيل چهار گانه از قلم ديگران تراوش كرده و به حضرت عيسى مربوط نيست و كسى هم حتى از نصارى ادعاء نكرده كه اين انجيل ها همان انجيل نازل شده بر حضرت عيسى\r\n\r\n","description":"","footnote":"","page_name":" 10 ","page_number":20},
  {"content":"\r\n\r\nمى باشد ، و بعبارت ديگر انجيل حضرت عيسى يكى بوده نه چهارتا .\r\nثالثاً : تناقضات و موضوعات خرافى و مطالب باطل و خلاف عقلى كه در اين دو كتاب به چشم مى خورد ، هر خواننده را متيقّن مى سازد كه دست خائنانه مغرضين به اين دو كتاب تصرف نموده و تغيير و تبديل و تحريفى در آن ها راه يافته ، و در آن ها نقص و زيادتى به عمل آمده و به شكل اولى خود باقى نمانده و لذا قطع نظر از موضوع نسخ و به پايان رسيدن مدت اعتبار اين دو دين و دو كتاب مذكور كه اولًا بيان شد ، اعتبار و حجيت آنها باطل مى گردد ، خصوصاً كه اين دو دين هردو مخصوص به بنى اسراييل بوده اند .\r\nرابعاً : قرآن مقدس ، تورات و انجيل وهمچنان دين يهود و نصارى را ( لغو شده ) اعلام مى فرمايد و چنانچه بعداً ثابت شود كه قرآن كتاب خداوند است لامحاله بطلان دين يهود و نصارى نيز تثبيت مى گردد .\r\n\r\n","description":"","footnote":"","page_name":" 11 ","page_number":21},
  {"content":"\r\n\r\n5\r\nاكنون وقت آن رسيده كه عطف توجه به دين اسلام شود كه آيا واقعاً شريعت خدائى است ، و خداوند آن را براى تكامل زندگى مادى و معنوى و روحانى بشر فرستاده يانه ؟ و آيا اسلام واقعاً تنها دينى است كه بشر نمى تواند به غير آن دينى را اختيار كند ؟ و بالاخره آيا اسلام حقيقتاً قانون آسمانى مى باشد كه از طرف خداوند جهان نازل شده يا اين كه زايده فكر يكى از افراد انسان است ؟ كه به حكم محيط خود آن را بوجود آورده و حقيقت الهى ندارد ؟\r\nبراى پاسخ به اين سوالات بهترين راه مراجعه كردن به قرآن است زيرا اين كتاب است كه مىتواند جواب مثبت و يا منفى بدهد و تكليف مردم را يكسره كند .\r\n6\r\nنگارنده كه در اواخر سال گذشته ( 1390 ق ) در راه سفر مكه مكرّمه فرصتى در كشور عراق بدست آورد و قرآن را يك بار ( فقط يك بار ) مورد مطالعه قرار داد و براى پاسخ يافتن به سوالات فوق\r\n\r\n","description":"","footnote":"","page_name":" 12 ","page_number":22},
  {"content":"\r\n\r\nمطالب آن را تحت دقت و غور و مطالعه عميقى قرار داد ، و بالاخره به اين نتيجه رسيد كه قرآن صد درصد جواب مثبت مىدهد . و به سخن روشنتر قرآن شواهد و قراينى دارد كه به كمال وضوح ثابت و مبرهن مى سازد كه مطالبش مولود فكر بشرى نيست ، و حضرت محمد صلى الله عليه و آله و سلم هرگز قادر نبوده چنين كتابى را از طرف خود تدوين نمايد ، بلكه قوه بشرى او و هر بشرى ديگر عاجز تر از آن بوده كه آن همه مطالب عالى را كشف و بيان كند ، بلكه تصور آن مطالب براى بشر آن روزى محال بوده است .\r\nو از اين جا چنين نتيجه مى گيريم كه قرآن از طرف خداوند حكيم كه خالق كائنات است نازل گرديده و لذا دين اسلام نيز شريعت خدائى مىشود و جواب سوال گذشته به شكل مثبت عرضه مىشود .\r\n7\r\nقبل از اين كه براى اثبا ت اين مدعا شواهد ، و قراين موجوده را از قرآن براى شما خوانندگان گرامى بيان كنيم وشما را به واقعيت و صحت اصلى و فعلى اين دين متوجه گردانيم لازم است اين\r\n\r\n","description":"","footnote":"","page_name":" 13 ","page_number":23},
  {"content":"\r\n\r\nپيشنهاد را براى دانشمندان بر جسته اسلامى طرح كنيم كه اگر جمعى از علماى متبحّر ، هركدام شان پنج بار قرآن را از اول تا آخر مطالعه كنند و موضوعاتى را كه جواب دهنده مثبت سوال گذشته باشد استنباط كنند و سپس باهم مفاهمه و تبادل آرا نموده آنچه را كه مفيد تر و متقن تر بدانند جمع و طبع نمايند مسلماً كتاب عالى و خيلى جالب و مفيد ارائه داده خواهد شد ، كه نفع آن براى طبقه روشنفكر ما خيلى زياد خواهد بود و اين عمل بى سابقه آنان به عالم اسلام كمك فراوانى خواهد نمود .\r\nنگارنده اين اثر خود را قدم كوچك ولى ابتكارى مىداند ، و اميد است قدم هاى بزرگ و مفيدى در اين راه از طرف دانشمندان بزرگ بر داشته شود .\r\nاينك دلايل آسمانى بودن قرآن مجيد را كه بطور اختصار شرح مى دهيم ، مورد مطالعه و قضاوت منصفانه خود قرار دهيد .\r\nوالهداية من الله تعالى و به نستعين\r\n\r\n","description":"","footnote":"","page_name":" 14 ","page_number":24},
  {"content":"\r\n\r\n قُلِ انْظُرُوا ما ذا فِي السَّماواتِ وَ الْأَرْضِ  ( يونس / 101 )\r\nبگو نگاه كنيد كه در آسمانها و زمين چيست ؟\r\n\r\nدليل اول [ خبرهاى علمى در قرآن 
  ]\r\nخبرهاى علمى قرآن است كه هيچ بشرى در آن روزگار نمى توانست چنين نظرياتى داشته باشد و جز آسمانى بودن قرآن ديگر هيچ سببى را نمى پذيرد .\r\nو مابطور نمونه بعضى از آيات مربوطه به اين موضوع را اين جا نقل مى كنيم .\r\nخداوند متعال مى فرمايد :  « أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما وَ جَعَلْنا مِنَ الْماءِ كُلَّ شَيْءٍ حَيٍّ أَ فَلا يُؤْمِنُونَ »  ( انبياء / 30 ) آيا نديده اند آنانى كه كافر شده اند كه آسمانها و زمين متصل بود ، پس آنها را منفصل و از هم جدا نموديم و قرار داديم از آب هر چيز زنده را پس آيا ايمان نمى آورند .\r\n « ثُمَّ اسْتَوى إِلَى السَّماءِ وَ هِيَ دُخانٌ »  ( فصلت / 11 ) سپس متوجه بسوى آسمان شد در حالى كه دود بود .\r\nاز اين دوآيه سه موضوع به خوبى استفاده مىشود .\r\n\r\n","description":"","footnote":"","page_name":" 15 ","page_number":25},
  {"content":"\r\n\r\n\r\nاول : آسمانها و زمين در اول يك امر متصل بوده اند .\r\n\r\nدوم : آن شيء متصل مذكور ، دود ( گاز ) بوده .\r\n\r\nسوم : هر چيز زنده از آب خلق شده است .\r\nدو موضوع اول پس از تحقيقات لاپلاس ( 1749 - 1827 ) در محافل علمى دنيا مسلم شد چنانچه تحقيقات دانشمندان موضوع سوم را نيز روشن نمود ، و بطور كلى نسوج گوشتى ، داراى صدى ( 75 ) آب بوده و مقدار آن در حيوانات مختلف است گفته شده كه بيشتر از ( 50 ) درصد وزن پرتوپلاسم هر سلول مركب از آب مى باشد و بدون آب حركات و تبادلات داخلى هر موجود زنده‌اى امكان پذير نخواهد بود « 1 » .\r\n\r\nچهارم : حركت داشتن زمين\r\nخداوند متعال مى فرمايد :  « الَّذِي جَعَلَ لَكُمُ الْأَرْضَ مَهْداً »  ( زخرف / 10 ) خدايى كه قرار داد براى شما زمين را گهواره .\r\nخوانند گان عزيز ميدانند كه خاصيت و فايده گهواره همان حركت اوست و آيه فوق حركت زمين را به لطيف ترين وجهى بيان\r\n\r\n\r\n","description":"","footnote":"\r\n( 1 ) - اعجاز قرآن ص 125 .\r\n","page_name":" 16 ","page_number":26},
  {"content":"\r\n\r\nمىكند .\r\nو نيز خداوند متعال مى فرمايد :  « وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ صُنْعَ اللَّهِ الَّذِي أَتْقَنَ كُلَّ شَيْءٍ إِنَّهُ خَبِيرٌ بِما تَفْعَلُونَ »  ( نمل / 88 )\r\nو مى بينى كوهها را در حالى كه مى پندارى آنها ساكن و بى حركت است ، با اين كه همچون ابرها مرور و حركت دارند و اين صنع و ساخت خدائى است كه محكم و متقن نموده هر چيز را . و به تحقيق خداوند آگاه است به آنچه به جا مى آوريد .\r\nآيا اين عبارت و اين مضمون در 14 قرن قبل ، قابل گفتن بود و كدام عقل بود كه بتواند بفهمد كوهها بى حركت نيست ، و بواسطه حركت زمين حركت دارد ؟ !\r\nوجدان هر عاقل بى اختيار حكم مىكند كه اين آيه قوى ترين گواهى است بر آسمانى بودن قرآن زيرا حركت كوهها در زمان نزول وحى بلكه صدها سال بعد ، از نظر عقل مردم و محافل علمى آن زمان به منزله انكار يك امر محسوس محسوب مى شد ، بلكه مانند اين بود كه نتيجه ضرب دو در دو را پنج بگوييم .\r\n\r\n","description":"","footnote":"","page_name":" 17 ","page_number":27},
  {"content":"\r\n\r\nولى گاليله بودكه حركت زمين را كشف كرد ، و بخاطر اظهار آن جان خود را در معرض خطر كليساى مسيحيت ممسوخ قرار داد .\r\n\r\nرفع اشتباه\r\nممكن است ، بعضى ها خيال كنند كه آيه مباركه فوق كه صراحت به حركت كوهها و بالاخره به حركت زمين دارد مربوط به اوضاع روز قيامت باشد نه به وضع حاضر چنانچه خداوند در جاى ديگرى در ضمن احوال آن روز مى فرمايد :  « وَ إِذَا الْجِبالُ سُيِّرَتْ »  ( تكوير / 3 ) وقتى كه كوهها به سير و حركت آورده شود .\r\nولى اين خيال اشتباه و غلط است ، زيرا در آيه مباركه فوق شاهدى بر اختصاص آن به قيامت نيست ، بلكه دلايل و شواهد ثابت مى سازد حركت كوهها ( كه به حركت ابرها تشبيه شده ) كه موضوع آيه فوق است مربوط به همين دنيا نيز مى باشد .\r\nدليل اول : جمله  « تَحْسَبُها جامِدَةً »  است . ( تو مى پندارى كوهها ساكنند ) ولى حقيقت اين است كه كوهها حركت دارد ، روز قيامت اوضاع كائنات بطور ظاهر و حسى تغيير پيدا مىكند و همه كس\r\n\r\n","description":"","footnote":"","page_name":" 18 ","page_number":28},
  {"content":"\r\n\r\nآن را مى بيند ، و هيچ كسى نمى پندارد كوهها ساكن است ، بلكه به گفته قرآن كوهها از هم پاشيده به شكل گرد و غبار در مى آيد   « وَ بُسَّتِ الْجِبالُ بَسًّا * فَكانَتْ هَباءً مُنْبَثًّا »   ( واقعه / 5 و 6 ) پس مسلماً آيه متقدمه ، ناظر به وضع كنونى است ، و در همين شرايط فعلى است ، كه حركت زمين وكوهها را حس نمى كنيم و آنها را جامد مى پنداريم ، و قرآن مى فرمايد حقيقت امر بر خلاف مشاهدات شما است و كوهها مانند ابر ، گذرا مى باشند .\r\nدليل دوم : جمله  « صُنْعَ اللَّهِ الَّذِي أَتْقَنَ كُلَّ شَيْءٍ  » كه مى رساند آيه مربوط به قيامت نيست زيرا آن روز ، روز خرابى منظومه شمسى است نه روز إتقان صنع ، چنانچه آيات زيادى بر برهم خوردن اوضاع عالم در آن وقت دلالت دارد در حالى كه آيه فوق از إتقان و با حكمت بودن صنعت خداوند صحبت مىكند .\r\nدليل سوم : آخر آيه است كه مى فرمايد :  « إِنَّهُ خَبِيرٌ بِما تَفْعَلُونَ »  خداوند به آنچه به جا مى آوريد آگاه است و اين جمله تقريباً صريح است كه آيه مربوط به همين دنيا است و الّا مى گفت ( خداوند به آنچه به جا آورده بوديد آگاه است ) نه اين كه به جا مى آوريد .\r\n\r\n","description":"","footnote":"","page_name":" 19 ","page_number":29},
  {"content":"\r\n\r\n\r\nپنجم : ميخ بودن كوهها\r\nخداوند متعال مى فرمايد :  « وَ أَلْقى فِي الْأَرْضِ رَواسِيَ أَنْ تَمِيدَ بِكُمْ  » ( لقمان / 10 ، نحل / 15 )\r\nدر زمين كوههائى افكند كه از اضطراب شما جلو گيرى كند .\r\nقول تعالى :   « أَ لَمْ نَجْعَلِ الْأَرْضَ مِهاداً وَ الْجِبالَ أَوْتاداً »   ( نباء / 6 و 7 ) آيا قرار نداديم زمين را گهواره و كوهها را ( مثل ) ميخها .\r\nامروز ثابت شده كه اگر كوهها نمى بود و زمين فقط داراى قشر نرم خاك و ريگ و امثال آن مى بود تحت جاذبه ماه قرار مى گرفت و مانند در يا داراى جزر ومد گرديده هميشه در حال اضطراب و حركت نا مناسب بود كه آسايش زندگى انسان را مختل مى گردانيد .\r\nمى گويند زمين با همين كوههاى كنونى اش بازهم از چنگ جاذبه ماه نتوانسته است فرار كند و هر گاهى حدود ( 30 ) سانتى متر پوسته آن تدريجاً بالا و پاين مى رود ولى بواسطه كمى آن درد سرما را فراهم نمى تواند پس اين كوهها است كه زندگى مارا گوارا مى سازد .\r\n\r\n","description":"","footnote":"","page_name":" 20 ","page_number":30},
  {"content":"\r\n\r\n\r\nششم و هفتم : موجودات آسمانى و اجتماع آنان با زمينيها\r\nخداوند متعال مى فرمايد :  « وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ »  ( شورى / 29 )\r\nاز نشانه هاى خداوند آفرينش آسمانها و زمين و جنبندگان است كه در آسمانها و زمين پراكنده نموده ، و خداوند بر يك جا نمودن آنها ( يعنى موجودات آسمانها و زمين ) هر وقتى بخواهد توانا است . از اين آيه شريفه دو امر دانسته مىشود :\r\nيكى اين كه در كرات آسمانى موجودات مادى عاقل وجود دارد چنانچه از كلمه دابة و ضمير جمع كه براى عاقل آورده مىشود ( جمعهم ) دانسته مىشود .\r\nديگر اين كه وقتى مى رسد كه خداوند موجودات زمين را با موجودات آسمانها جمع خواهد كرد و اين كار حتماً شدنى است ( اين تحتّم از كلمه إذا دانسته مىشود )\r\nكاوشهاى دانشمندان امروز به اين نتيجه رسيده كه فقط در كهكشان ما ممكن است ميليونها ستاره موجود باشد كه سيّارات تابع آنها مسكون باشند .\r\nو تنها كره زمين ما نيست كه داراى مخلوقات مى باشد ، بلى حتى\r\n\r\n","description":"","footnote":"","page_name":" 21 ","page_number":31},
  {"content":"\r\n\r\nدر قرون وسطى هم كسى خيال نمى كرد كه در كرات بالا موجودات زنده و عاقل زندگى كنند ، ولى قرآن ( 14 ) قرن قبل اين موضوع را به مردم اعلام نمود « 1 » .\r\nو اما رفتن انسان به كرات ديگر يا بالعكس در تصور كسى هم نمى گذشت ، و روى قواعد هيأت بطلميوسى اين امر ممكن نبود ، لكن قرآن ارتباط انسانهاى زمين و موجودات عاقل ساير كرات را خواه در زمين و خواه در آسمان ممكن بلكه قطعى دانسته ، و مسافرت فضائى كه در عصر ما رايج شد فرموده قرآن را كاملًا به جهان اثبات كرد و تجربيات علمى آمدن آسمانى ها را به زمين و عكس آن را امر ممكن مىداند .\r\n\r\n\r\n","description":"","footnote":"\r\n( 1 ) - بايد گفت كه اين موجودات اگر بخواهيم آنها را هم انسان بناميم - بفواصل يأس آورى از مادور اند ، نزديكترين ستاره اى كه احتمال حيات در آن مى رود 000 / 000 / 400 / 071 / 399 كيلو متر از ما فاصله دارد ( مجله اطلاعات هفته گى شماره ( 1500 ) منتشره تهران )\r\n","page_name":" 22 ","page_number":32},
  {"content":"\r\n\r\n\r\nهشتم : جاذبه عمومى\r\nخداوند متعال مى فرمايد :  « اللَّهُ الَّذِي رَفَعَ السَّماواتِ بِغَيْرِ عَمَدٍ تَرَوْنَها »  ( رعد / 2 ) خداوندى كه بلند كرد آسمانها را و آنها را بدون ستون هاى كه ببينيد بر افراشت .\r\nآيه مباركه اشعار دارد كه رفعت آسمانها بواسطه ستون غير ديدنى است و اين ستون غير مرئى جز قانون جاذبه چيز ديگرى نيست .\r\nبلى نبايد انكار كرد كه آيه شريفه با جاذبه عمومى كه اسحاق نيوتن در قرن 11 هجرى ( 17 ميلادى ) آن را كشف كرد خيلى ملايمت و انطباق دارد .\r\n\r\nنهم : حركت خورشيد\r\nخداوند متعال مى فرمايد :  « وَ الشَّمْسُ تَجْرِي لِمُسْتَقَرٍّ لَها ذلِكَ تَقْدِيرُ الْعَزِيزِ الْعَلِيمِ »  ( يس / 38 )\r\n( خورشيد در حركت است ، مرقرار گاهى را كه برايش است و اين اندازه گيرى خداى عزيز و دانا است )\r\nدر هيأت بطلميوسى زمين مركز عالم معرفى شده بود كه افلاك\r\n\r\n","description":"","footnote":"","page_name":" 23 ","page_number":33},
  {"content":"\r\n\r\nو خورشيد بدور آن مى چرخيدند و اين نظريه تا زمان گاليله و كوپرنيك و كپلر مسلّم بود و محافل علمى و فلسفى دنيا به آن معتقد بود و سكون زمين جزء محسوسات به حساب مى رفت كه قابل انكار نبود . ولى گاليله و كوپرنيك و كپلر اثبات كردند كه زمين نه سكونى دارد و نه مركز عالم است بلكه با چند كره ديگر بدور خورشيد در گردش اند و اين خورشيد است كه مركز دنياى ما ( منظومه شمسى ) مى باشد و خودش در جاى خود ثابت و بر قرار است .\r\nدر حدود شصت سال قبل تقريباً اين نظريه نيز باطل شد ، زيرا تحقيقات دانشمندان فلكى ثابت نمود كه خورشيد نيز از خود حركت مستقلى دارد ، كه با سرعت تقريباً هفتاد هزار كيلومتر در ساعت بدنباله ستاره موسوم به نسر واقع در فضاى وسيع در حركت است .\r\nپس خورشيد در عين حالى كه مركزيت خود را نسبت به كرات نه گانه حفظ نموده ، خود نيز حركت وضعى و انتقالى دارد ، چنانچه به همين نزديكى ها علوم بشرى برآن واقف گشت و قبل از شصت سال تقريباً كسى از حركت آن اطلاعى نداشت .\r\n\r\n","description":"","footnote":"","page_name":" 24 ","page_number":34},
  {"content":"\r\n\r\nاين جا است كه اعجاز علمى ديگر قرآن ظاهر مىشود زيرا چهارده قرن قبل قرآن صريحاً حركت شمس را بيان فرموده كه يك مورد آن همين آيه مباركه است كه ما آن را عنوان كرديم .\r\n\r\nرفع اشتباه\r\nممكن است گفته شود كه مراد از حركت خورشيد در قرآن همين حركت حسى و ظاهرى او است كه همه كس به چشم خود مى بيند و چون در آن زمان حركت زمين كشف نشده بود لذا مردم ( مانند مردم عوام عصرما ) حركت زمين را به حركت شمس اشتباه مى كردند و معتقد بودن زمين ساكن و خورشيد متحرك است ، در حالى كه موضوع كاملًا به عكس بوده است ، و از كجا ثابت مىشود كه مقصود قرآن حركت انتقالى خود شمس است ، تا از اعجاز علمى قرآن محسوب شود ؟\r\nاتفاقاً نگارنده مدتى به همين ايراد معتقد بوده و جرئت نمى كرد اين آيه را از معجزات قرآن محسوب دارد ، ولى اخيراً از بركت قرآن متوجه شد كه مسلماً مراد از حركت خورشيد همان حركت انتقالى خود اوست . نه حركت حسى خيالى آن ، زيرا كلمه «  لِمُسْتَقَرٍّ \r\n\r\n","description":"","footnote":"","page_name":" 25 ","page_number":35},
  {"content":"\r\n\r\n لَها  » اين موضوع را به بهترين وجهى ثابت مى دارد .\r\nاين كلمه از نظر ادبيات در چهار معنى استعمال مىشود استقرار يافته ، محل استقرار ، زمان استقرار نفس استقرار ، و به اصطلاح ادبى اين وزن و هيأت از كلمه در يكى از چهار صيغه استعمال و به كار برده مىشود اسم مفعول ، اسم مكان ، اسم زمان ، مصدر ميمى ولى انصراف آن درين آيه بسوى اسم مكان خيلى روشن است لذا معناى آيه چنين مىشود .\r\nخورشيد در جريان است و حركت مىكند براى جاى استقرارى كه برايش معين شده و طبعاً اين قرار گاه در حركت ظاهرى و در حركت واقعى وضعيش نامفهوم است ، و حتماً بايد حركت انتقالى او قصد شود تامعناى آيه درست آيد و ازين جاست كه نگارنده اين آيه را از معجزات قرآن كريم به حساب آورد .\r\n\r\nدهم : رفتن انسان به آسمانها\r\nدر عصر قرآن موضوع مسافرت انسان به آسمان و كرات بالا قابل باور نبود بلكه هيأت بطلميوسى آن را يك امر محال و\r\n\r\n","description":"","footnote":"","page_name":" 26 ","page_number":36},
  {"content":"\r\n\r\nمخالف عقل مى دانست ولى قرآن مقدس در آيات معراجيه اين موضوع را ممكن و يك امر واقع شده اعلام نموده و با كمال شجاعت و صراحت لهجه بيان داشت كه پيغمبربزرگوار به آسمانها رفته است و عجائب خلقت را مشاهده فرموده است .\r\nپس از قرن ها بشر متوجه شد كه اين مسافرت ممكن است و با استفاده از تجربيات معلومات صدها سال خويش اخيراً توانست پاى خود را بر سطح كره قمر بگذارد بلكه اشغال كره مريخ و زهره را نيز در نفس خود قصد نمايد ، و البته بعيد نيست روزى برسد كه مريخ و يا زهره و يا هردو و محتملًا ساير كرات منظومه شمسى ما ، مانند ماه در تحت تصرف انسانها در آيد و اين مهمانان ناخوانده ، داخل آنها گردند و عظمت قرآن مجيد و خدائى بودن نزول آن بهتر روشن گردد .\r\nبلى اين گونه افكار عالى و اخبار فوق العاده در خور فهم يك عرب بى سواد 14 قرن قبل نيست و لابد دست غيبى را بايد در كار دانست .\r\nآرى قرآن به قدرى بلند صحبت نمود كه حتى معلومات و ترقّيات قرن 20 و عصر فضا هنوز هم به آن نرسيده ، و از تحليل آن\r\n\r\n","description":"","footnote":"","page_name":" 27 ","page_number":37},
  {"content":"\r\n\r\nعاجز است چنانچه آيات معراجيه دو مطلب را بطور پيش پا افتاده و در عين حال قطعى بيان نموده كه علوم تجربى بشر ، ممكن است در دوسه قرن بعدى هم به آن نرسد .\r\nيكى از آن دو مطلب حد اكثر سرعت سير است كه در هر ثانيه در حدود سى صد هزار كيلومتر تعيين شده است . در حالى كه رفتن حضرت پيغامبر ( ص ) به آسمانها و مراجعت ايشان در چند ساعت شب سرعت حركت را خيلى خيلى بالاتر از اين معين مىكند اگرچه فعلًا هم زمزمه هاى در بعضى از محافل علمى دنيا در باره حد سرعت حركت شنيده مىشود و حتى بعضى ها سرعت نور را در يك ثانيه نه صد هزار كيلومتر سه برابر نظريه انشتين گفته اند « 1 » ولى از نظر علمى هنوز به ثبوت نرسيده است .\r\nمطلب ديگرآن مسافرت انسان به خارج از منظومه شمسى ما است ، بطور قطعى حضرت پيامبر بزرگوار ( ص ) از منظومه شمسى ما خارج شده و محتملًا از كهكشان ما نيز به كهكشانهاى ديگر مسافرت كرده ، قرآن در سوره ( النجم ) مى فرمايد :  « وَ لَقَدْ رَآهُ نَزْلَةً \r\n\r\n\r\n","description":"","footnote":"\r\n( 1 ) - مجله سپيد و سياه شماره 694 سال 134 .\r\n","page_name":" 28 ","page_number":38},
  {"content":"\r\n\r\n   أُخْرى عِنْدَ سِدْرَةِ الْمُنْتَهى عِنْدَها جَنَّةُ الْمَأْوى »    ( نجم / 13 - 15 ) معلوم است كه جنة الماوى در منظومه شمسى ما نيست ، حتى از هفت آسمانى كه قرآن بيان مىكند نيز بيرون است زيرا خداوند در قرآن مى فرمايد كه روز قيامت زمين و آسمانها تبديل مىشود  « يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ »  ( ابراهيم / 48 « 1 » )\r\nاگر تمام ستارگان موجوده ، آسمان اول قرآن باشد چنانچه بعضى از دانشمندان عالى قدر اسلامى فرموده اند ، و بهشت ماوى را نيز از همه آسمانهاى هفت گانه بيرون بدانيم چنانچه در بالا بيان داشتيم آن وقت وسعت و طولانى بودن معراج آن حضرت بطور شگفت آورى ثابت مىشود كه گمان نكنم علم تجربى در ده قرن آينده هم بتواند آن را هضم و تجزيه و تحليل نمايد .\r\nبارى ما نميخواهيم اين مطلب عالى و شامخ را از معجرات علمى قرآن درين عصر به حساب آوريم و نه براى اين كار عجله اى داريم چه قرآن مخصوص قرن بيست نيست بلكه نور افشانى و\r\n\r\n\r\n","description":"","footnote":"\r\n( 1 ) - از اين آيه بدست مى آيد كه جنة الماوى مادى است كه در نزديكى سدرة المنتهى است مادى است نه جسمانى غير مادى . دقت كنيد .\r\n","page_name":" 29 ","page_number":39},
  {"content":"\r\n\r\nحكومت آن تا آخر دنياى ما ادامه دارد ، بگذاريد اين دو مطلب را در قرون بعدى كه سير علمى بيشتر انكشاف يابد از معجرات علمى قرآن به حساب آورند ، و چه بسا معجرات علمى كه در آينده از قرآن ظاهر شود كه ما امروز تصور آن را نكرده باشيم .\r\n\r\nنبايد افراط شود\r\nدرين دليل بر خلاف دلايل ديگر اين كتاب به يك عده از كتابهاى دانشمندان ايرانى ، عراقى ، مصرى ، مراجعه كردم ، و آراى آنها را در تطبيق قرآن بر علوم روز مطالعه نمودم ، و ديدم كه جمعى از نويسندگان آيات زيادى را به مسايل علمى ساينس كه در اعصار اخير ثابت شده تفسير كرده اند ، و به اين ترتيب خواسته اند اعجاز علمى قرآن را بهتر اثبات و روشن سازند و خدمتى به عالم دنايت و روحانيت نموده باشند .\r\nولى درين كار از حدود دلالت الفاظ و وضع لغوى كلمات خارج شده اند ، و حتى در چند مورد موضوعاتى را استنباط نموده اند كه آيات قرآن هرگز به آن متوجه نمى باشد ، و اين مرض دامن گير عده اى از مؤلفين ايرانى و مصرى و عراقى شده و براى نمونه\r\n\r\n","description":"","footnote":"","page_name":" 30 ","page_number":40},
  {"content":"\r\n\r\nخدمت تان كتاب اعجاز قرآن از نظرعلوم امروزى - تأليف آقاى يدالله نيازمند شيرازى را معرفى ميدارم ، و اگر وقتى آن را بخوانيد ، با اين كه از كثرت معلومات و زحمت شان تقدير خواهيد نمود ، قهراً عرض بنده را تصديق مى نمائيد كه در تفسير آيات راه افراط عجيبى را پيموده اند .\r\nو اين افراط از دو جهت ممنوع بوده و لازم است كه در آينده ترك شود .\r\nيكى اين كه استدلال كردن براى اثبات هر مقصودى به مقدمات مشكوك و يا ضعيفه و باطله ، عقلًا كار زشت و ناروا بوده و با ناموس علمى ناسازگار است ، خصوصاً كه مقصود خيلى عالى و مقدس باشد مانند مورد بحث ما ، كه هدف آسمانى و وحيانى بودن قرآن مجيد است كه نبايد جز به دليل معتبر به چيزى تمسك شود .\r\nديگر اين كه تفسير قرآن بر خلاف دلالت لفظى و قانون لغوى افتراء بر خداوند بزرگ جلّت عظمته مى باشد كه خود گناه عظيم و عمل حرامى مى باشد .\r\nبلى اين موضوع را هم بايد متوجه بود كه آيات علمى قرآن\r\n\r\n","description":"","footnote":"","page_name":" 31 ","page_number":41},
  {"content":"\r\n\r\nمنحصر به آنچه ذكر كرديم نيست « 1 » .\r\nلكن چون مقصد ما از همين مقدار حاصل مى شد ، لاجرم به آن اكتفاء شد .\r\n\r\n\r\n","description":"","footnote":"\r\n( 1 ) - دانشمند بزرگوار مرحوم احمد امين عراقى فارغ التحصيل دانشگاه استانبول در رياضيات عالى و فزيك رياضى عالى در اجزاى كتاب خود ( التكامل فى الاسلام ) مكرراً مى گويد كه در قرآن كريم ( 750 ) آيه در باره جهان طبيعت و قواى آن نازل شده كه متضمن فشرده و چكيده مطالبى است كه علوم جديد تاكنون به آن نرسيده يا در آينده مى رسد ، ابن عباس گفته است كه : در قرآن معانى و مطالبى است كه زمان آنها را ظاهر مى سازد .\r\n","page_name":" 32 ","page_number":42},
  {"content":"\r\n\r\n\r\nدليل دوم [ مطالب علمى و فلسفى در قرآن 
  ]\r\nبازهم يك سلسله مطالب علمى و فلسفى كه بطور قطع درك آنها از فهم مردمان بى سواد شبه جزيره عرب قرن شش ميلادى ( عصرنزول قرآن ) بيرون بود ، در قرآن مجيد وجود دارد كه مارا بسوى آسمانى بودن آن راهنمايى مىكند .\r\n\r\n1 . صحبت مورچگان\r\nقرآن صحبت مورچگان را در زمانى كه جزء افسانه حساب مى شد براى مردم گوشزد نمود ، در قصه سليمان مى فرمايد :  « قالَتْ نَمْلَةٌ يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَ جُنُودُهُ وَ هُمْ لا يَشْعُرُونَ »  ( نمل / 18 ) مورچه‌اى گفت اى مورچگان داخل شويد در خانه هاى تان كه درهم نشكند ( زير پانكند ) شمارا سليمان و لشكريانش در حالى كه آنان آگاهى نداشته باشند .\r\nولى تحقيقات علماى حشره شناس در زمانهاى اخير اين موضوع باور نكردنى را ثابت كرد .\r\nموريس مترلينگ دانشمند معروف مى نويسد « 1 » « بطورى كه تصور\r\n\r\n\r\n","description":"","footnote":"\r\n( 1 ) - ص : 102 و 103 مورچگان ترجمه - ع شكيبا پور .\r\n","page_name":" 33 ","page_number":43},
  {"content":"\r\n\r\nمىشود مكالمه مورچگان بوسيله نيشهاى حساس در درجه ابتدايى قرار دارد ، به اين معنى كه وقتى نتوانستند منظور خود را به اين وسيله حاصل نمايند ، بوسايل مستقيم ترى متشبّث و از تماس نيشها باهم رابطه‌اى بين آنان ايجاد مى گردد .\r\nاين نيشهاى حساس بطورى كه شرح داديم به قدرى حساسيت دارند كه مى توانند راه خود را يافته و تمام حوائج خويش را به اين وسيله رفع نمايند . . . »\r\n« مسأله ارتباط بين حشرات يكى از مسايل پيچيده مورچه شناسى است ، و در بعضى از موارد مواقعى كه ميخواهند از لانه خود دفاع كرده يا كارها را بين افراد تقسيم نمايند يا مقدمات عمليات جنگى را فراهم يا بچه هاى خود را پرستارى كرده يا باهم براى كارى مشورت نمايند يا براى جاگرفتن در يك محل يا بالارفتن از روى برگ يك درخت به مباحثه بپردازند در اين مواقع است كه بين مورچگان رفت و آمدى عجيب و سرو صداى بلند مىشود كه هرشخص ناظر و موشكاف مىتواند به صراحت تمام دريابد كه مورچگان در اين حال با وسايل مستقيم خود با يكديگر مربوط شده و نقشه مشترك را بپايان مى رسانند »\r\n\r\n","description":"","footnote":"","page_name":" 34 ","page_number":44},
  {"content":"\r\n\r\nبازهم گذشت زمان اين موضوع را واضح تر نموده و فرمايش قرآن را روشن تر مى سازد .\r\n\r\n2 . صحبت پرندگان و علم آنها\r\nخداوند متعال مى فرمايد :    « فَقالَ أَحَطْتُ بِما لَمْ تُحِطْ بِهِ وَ جِئْتُكَ مِنْ سَبَإٍ بِنَبَإٍ يَقِينٍ إِنِّي وَجَدْتُ امْرَأَةً تَمْلِكُهُمْ وَ أُوتِيَتْ مِنْ كُلِّ شَيْءٍ وَ لَها عَرْشٌ عَظِيمٌ وَجَدْتُها وَ قَوْمَها يَسْجُدُونَ لِلشَّمْسِ مِنْ دُونِ اللَّهِ وَ زَيَّنَ لَهُمُ الشَّيْطانُ أَعْمالَهُمْ فَصَدَّهُمْ عَنِ السَّبِيلِ فَهُمْ لا يَهْتَدُونَ . . .      قالَ سَنَنْظُرُ أَ صَدَقْتَ أَمْ كُنْتَ مِنَ الْكاذِبِينَ اذْهَبْ بِكِتابِي هذا فَأَلْقِهْ إِلَيْهِمْ ثُمَّ تَوَلَّ عَنْهُمْ فَانْظُرْ ما ذا يَرْجِعُونَ »   ( نمل / 22 - 28 )\r\nهدهد پرنده ، قدرى درنگ نمود پس ( آمد به سليمان ) گفت احاطه پيدا كردم ، به چيزى كه تو محيط برآن نيستى « 1 » و از شهر سبا براى تو خبر درستى آورده ام من يافتم زنى را كه برآنان سلطنت مى كرد و همه چيز براى اين زن مهيّا بوده و داراى تخت بزرگى مى باشد او و قومش را ديدم كه براى آفتاب سجده مى كردند و\r\n\r\n\r\n","description":"","footnote":"\r\n( 1 ) - واقعاً عجيب است كه پرنده به چيزى علم پيدا كند كه پيامبرى به آن احاطه ندارد وعجب تر اين كه پرنده اين امتياز خود را برخ سليمان مى كشد .\r\n","page_name":" 35 ","page_number":45},
  {"content":"\r\n\r\nكارهاى آنهارا شيطان در نظرشان زينت داده بود و آنهارا از راه راست باز داشته بود و راه نمى يابند . سليمان گفت به زودى نظر خواهم كرد آيا راست مى گويى يا اين كه از دروغ گويانى ؟ نامه مرا ببر و براى شان بينداز سپس روى گردان از آنان و ببين چه جواب مى دهند . . .\r\nدر اين آيات از كمال ادراك يك نوع پرنده ( هدهد ) بيان شده كه از سلطنت يك زن در شهر يمن و از عبادت آنها براى آفتاب و گمراهى شان از راه حق به حضرت سليمان ( ع ) خبر مىدهد و با او صحبت مىكند ، سليمان دوباره او را بعنوان جاسوس و مختبر به آن سرزمين مى فرستد كه پس از تسليم نامه ، گفتگوى اعضاى حكومت سبا را ، براى سليمان برساند و اين پرنده مأموريت خود را بطور دقيق انجام داد .\r\nقرآن به كمال صراحت صحبت كردن و فهميدن امور دقيق را براى اين پرنده ثابت نموده كه تا چندى قبل جزء محالات عادى و خارج از امكان عرفى شمرده مى شد .\r\nولى كاوشهاى دانشمندان در حالات پرندگان و كشف كارهاى عجيب شان مقدارى از اسرار زندگى آنهارا براى ما فاش ساخته\r\n\r\n","description":"","footnote":"","page_name":" 36 ","page_number":46},
  {"content":"\r\n\r\nاست و چه زود يا دير قدرت علمى بشر به مقدار بيشتر از خصوصيات پرندگان احاطه پيدا نموده و حقيقت و عظمت مزيد قرآن را بهتر آشكار نمايد .\r\nبى شك پرندگان - مانند ساير حيوانات - در حالات مختلف صداهاى گوناگونى از خود ظاهر مىسازند كه با دقت و بررسى ، مىتوان از نوع صدا به وضع حالات آنها پى برد ، كدام صدا مربوط به حالات خشم است و كدام آواز حاكى از رضا ؟ كدام صدا دليل بر گرسنگى است و كدام نشانه تمنى ؟ با كدام صدا بچه‌هاى خود را فرا مىخواند و با كدام صدا آنها را از بروز حادثه وحشتناكى خبر مىدهد ؟\r\nاين قسمت از صداى پرندگان ، مورد هيچگونه شك و ترديد نيست ، و همه كم و بيش با آن آشنا هستيم .\r\nولى آيات اين سوره ظاهراً مطلبى بيش از اين را بيان مىكند ، بحث از سخن گفتن آنان به نحو مرموزى است كه مطالب دقيقترى در آن منعكس است ، و بحث از تفاهم و گفتگوى آنها با يك انسان است ، گرچه اين معنى براى بعضى عجيب مىآيد ، ولى با توجه به مطالب مختلفى كه دانشمندان در كتابها نوشته‌اند و با مشاهدات\r\n\r\n","description":"","footnote":"","page_name":" 37 ","page_number":47},
  {"content":"\r\n\r\nشخصى ، بعضى از دانشمندان در مورد پرندگان مطلب عجيبى نيست .\r\nما از هوش حيوانات مخصوصاً پرندگان مطالبى عجيبتر از اين سراغ داريم .\r\nبعضى از آنها چنان مهارتى در ساختن خانه و لانه دارند كه گاه از مهندسين ما پيشى مىگيرند !\r\nبعضى از پرندگان چنان اطلاعاتى از وضع نوزادان آينده خود و نيازها و مشكلات آنها دارند و چنان دقيقا براى حل آنها عمل مىكنند كه براى همه ما اعجاب‌انگيز است ! .\r\nپيش بينى آنها درباره وضع هوا حتى نسبت به چند ماه بعد ، و آگاهى آنها از زلزله‌ها قبل از وقوع آن ، و حتى پيش از آنكه زلزله‌سنجهاى ما خفيفترين لرزشها را ثبت كنند معروف است .\r\nتعليماتى كه در عصر ما به حيوانات داده مىشود ، و كارهاى خارق العاده آنها را در سيركها بسيارى ديده‌اند ، كه حاكى از هوش شگفت‌انگيز آنها است .\r\nكارهاى شگفت‌آور \" مورچگان \" و تمدن شگرف آنها .\r\nعجائب زندگى \" زنبوران عسل \" و رديابى حيرت‌انگيز آنها .\r\n\r\n","description":"","footnote":"","page_name":" 38 ","page_number":48},
  {"content":"\r\n\r\nآگاهى \" پرندگان مهاجر \" كه گاه فاصله ميان قطب شمال و جنوب را طى مىكنند ، از وضع راهها در اين مسير فوق العاده طولانى .\r\nاطلاعات فوق العاده \" ماهيان آزاد \" در مهاجرت دسته جمعى در اعماق درياها عموماً از مسائلى است كه از نظر علمى مسلم و دليل بر وجود مرحله مهمى از درك و يا غريزه و يا هر چه آن را بناميم در اين حيوانات است .\r\nوجود حواس فوق العاده‌اى در حيوانات همچون دستگاه رادار مانند شب‌پره و شامه بسيار قوى بعضى از حشرات ، و ديدن فوق العاده نيرومند بعضى از پرندگان و امثال آن نيز دليل ديگرى است بر اينكه آنها در همه چيز از ما عقب‌مانده‌تر نيستند ! با در نظر گرفتن اين امور جاى تعجب نيست كه آنها تكلم مخصوصى نيز داشته باشند ، و بتوانند با كسى كه از الفباى كلام آنها آگاه است ، سخن گويند . « 1 »\r\n\r\n\r\n","description":"","footnote":"\r\n( 1 ) - تفسير نمونه ، ج 15 ، ص : 422 و 423 .\r\n","page_name":" 39 ","page_number":49},
  {"content":"\r\n\r\n\r\n3 . نطق همه موجودات\r\nخداوند متعال مى فرمايد :   « حَتَّى إِذا ما جاؤُها شَهِدَ عَلَيْهِمْ سَمْعُهُمْ وَ أَبْصارُهُمْ وَ جُلُودُهُمْ بِما كانُوا يَعْمَلُونَ وَ قالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنَا اللَّهُ الَّذِي أَنْطَقَ كُلَّ شَيْءٍ »   ( فصلت / 20 و 21 )\r\nتا اين كه دشمنان خدا حاضر جهنّم شوند شهادت ميدهد بر آنان گوش و چشمان و پوستهاى شان به آنچه عمل مى كردند و ( به پوستهاى بدن ) خود شان مى گويند چرا بر ماشهادت داديد پوست ها مى گويند خداوندى كه هر چيز را به نطق آورده ما را به نطق آورده ! !\r\nدر اين آيه يادى از نطق تمام موجودات شده ، اگر چه مسلّم است كه نحوه و كيفيت سخن و تكلّم همه يكسان نيست ، طبعاً حرف زدن انسان غير از كيفيت صحبت حيوانات است و تكلّم حيوانات با نطق نباتات و جمادات فرق دارد ، لكن قرآن براى همه اشياء نطق را ثابت مىكند و ما براى تفسير و تحليل اين موضوع عالى و مهم و غامض كه از روى يكى از نواميس بزرگ طبيعت پرده بر ميدارد عجله اى نداريم مى گذاريم تا فلسفه و علم آينده\r\n\r\n","description":"","footnote":"","page_name":" 40 ","page_number":50},
  {"content":"\r\n\r\nبشرى آن را كاملًا يا نسبياً معرفى كند ، زيرا فهم حقايق قرآن و اسرار طبيعت اختصاصى بما ندارد همانطورى كه به گذشتگان ما نداشت ، ما امروز به حقايقى رسيده ايم كه از خيال و تصور گذشتگان ما بيرون بود ، و حتماً آينده گان ما به چيزهايى مى رسند كه امروز در ذهن ما خطور نمى كند ، پس نبايد اين مطلب مهم را به يك سطح پاين تنزل داده و مانند بعضى از ظاهر بينان نطق اشياء را به زبان حال آنها تفسير نمود .\r\nبراى نگارنده از نظر فلسفه و عرفان ، مقدارى ميسور است كه اين موضوع را تشريح كند و لى چون بعضى از اصول آن بدرجه قطعيت نرسيده از بحث آن خوددارى مىكند ، و اين آينده گان مى باشند كه افتخار تفسير اين آيات مقدّسه و مانند آنها را به توسط نيروى علمى تازه خواهند يافت ! !\r\n\r\n4 . تسبيح كائنات\r\nالف )   « سَبَّحَ لِلَّهِ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ »   ( حديد و صف / 1 ) آنچه در آسمانها و زمين است براى خدا تسبيح مىگويند ؛\r\n\r\n","description":"","footnote":"","page_name":" 41 ","page_number":51},
  {"content":"\r\n\r\nب )   « يُسَبِّحُ لِلَّهِ ما فِي السَّماواتِ وَ ما فِي الْأَرْضِ الْمَلِكِ الْقُدُّوسِ الْعَزِيزِ الْحَكِيمِ »   ( جمعه / 1 ) تسبيح مىكند از براى خداوند چيزى كه در آسمانها و زمين است ( يعنى تمام موجودات آسمانى و زمينى ) خداوندى كه مالك و حاكم است و از هر عيب و نقصى مبرا ، و عزيز و حكيم است !\r\nج )  « هُوَ اللَّهُ الْخالِقُ الْبارِئُ الْمُصَوِّرُ لَهُ الْأَسْماءُ الْحُسْنى يُسَبِّحُ لَهُ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ »  ( حشر / 24 ) او خداوندى است خالق ، آفريننده‌اى بىسابقه ، و صورتگر ( بىنظير ) ؛ براى او نامهاى نيك است ؛ آنچه در آسمانها و زمين است تسبيح او مىگويند ؛ و او عزيز و حكيم است !\r\nد )  « تُسَبِّحُ لَهُ السَّماواتُ السَّبْعُ وَ الْأَرْضُ وَ مَنْ فِيهِنَّ »  ( اسراء / 44 )\r\nتسبيح مىكند از براى خداوند آسمانها و زمين و كسانى كه در آسمانها و زمين مى باشند .\r\nه )  « وَ يُسَبِّحُ الرَّعْدُ بِحَمْدِهِ »  ( رعد / 13 ) تسبيح مىكند رعد ( صداى معروف آسمانى ) با اشتغال به حمد خداوند .\r\nو )  « أَ لَمْ تَرَ أَنَّ اللَّهَ يُسَبِّحُ لَهُ مَنْ فِي السَّماواتِ وَ الْأَرْضِ وَ الطَّيْرُ \r\n\r\n","description":"","footnote":"","page_name":" 42 ","page_number":52},
  {"content":"\r\n\r\n صَافَّاتٍ كُلٌّ قَدْ عَلِمَ صَلاتَهُ وَ تَسْبِيحَهُ »  ( نور / 41 ) آيا نديدى كه خداوند را تسبيح مىكند كسانى كه در آسمانها و زمين هستند و پرنده ( بال كشادگان ) هر كدام دانسته است نماز و تسبيح خود را .\r\nز )  « وَ سَخَّرْنا مَعَ داوُدَ الْجِبالَ يُسَبِّحْنَ »  ( انبياء / 79 ) و مسخر كرديم با داود كوهها را كه تسبيح مى كردند و در سوره ( ص آيه 18 ) نيز به تسبيح كوهها تصريح شده است .\r\nح )  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ »  ( اسراء / 44 ) و هيچ چيزى نيست مگر اين كه تسبيح و حمد خدا را مى نمايد و لكن شما تسبيح آنها را نمى فهميد .\r\nدر اين آيات براى همه موجودات اثبات تسبيح و حمد مىكند و اين كه آنها خداوند را از هر عيب و نقص منزه و سالم ميدانند وثناى جميل او را مى نمايند .\r\nو در احاديث و روايات اسلامى نيز از تسبيح اشياء ياد آورى شده ولى چون غرض ما در اين رساله اختصاص به مطالب قرآن مقدس دارد ، از ذكر روايات خوددارى مىشود .\r\nدر تفسر تسبيح اشياء تا جايى كه حافظه نگارنده اجازه مىدهد\r\n\r\n","description":"","footnote":"","page_name":" 43 ","page_number":53},
  {"content":"\r\n\r\nنظريات ذيل داده شده .\r\n1 . مراد از تسبيح اشياء حدوث و امكان اشياء و احتياج آنها به اراده حضرت حق مى باشد ، زيرا سراسر عالم ماده و امكان در حدوث و بقاء خود طبق قانون فلسفى و كلامى محتاج به افاضه حضرت واجب الوجود است ، پس ممكنات آناً فآناً به زبان طبيعت خود خدا را موجود بى نياز و فياض اعلام ميدارند .\r\n2 . چون جهان داراى نظام بديع و واجد آخرين درجه حكمت و اتقان است و هر جزء جهان داراى فوايد بيشمارى است كه دلالت بر علم و قدرت و حكمت بى پايان آفريدگارش مى نمايد و از همين دلالت تعبير به تسبيح شده .\r\n3 . همه ممكنات مسخّر اراده مؤثّر حضرت احديت است و گويا قرآن مجيد تسخير مزبور را به تسبيح بيان داشته است .\r\nبه نظر نگارنده اين تفاسير تماماً ناقص است ، و عجالتاً دو دليل براى نقص آنها ذكر مىشود .\r\nدليل اول : تسبيح به اين سه معنى براى همه كس معقول و معلوم است در حالى كه قرآن مى فرمايد تسبيح اشياء را شما نميدانيد  ( وَ لكِنْ لا تَفْقَهُونَ تَسْبِيحَهُمْ )  لذا نتيجه مى گيريم تسبيح\r\n\r\n","description":"","footnote":"","page_name":" 44 ","page_number":54},
  {"content":"\r\n\r\nمورد نظر قرآن مسلماً غير از اين سه فرضيه است .\r\nدليل دوم : تسبيح به اين سه معنى هميشه براى موجودات ثابت است در حالى كه قرآن تسبيح بعضى از اشياء را به صبح و عصر موقّت ميداند ( دقت كنيد ) .\r\n\r\n5 . بيان علم و قدرت و احاطه مطلقه خداوند\r\nخداوند متعال مى فرمايد :  « ما خَلْقُكُمْ وَ لا بَعْثُكُمْ إِلَّا كَنَفْسٍ واحِدَةٍ »  ( لقمان / 28 ) نيست آفريدن شما و نه بر انگيختن شما ( در قيامت ) مگر مانند خلقت و حشر كردن يك فرد ، يعنى كثرت نفوس در قدرت مطلقه و يا علم نافذ او تأثيرى ندارد ، زيرا قدرت و علم او لايتناهى مى باشد ، پس نبايد از زنده گردانيدن تمام نفوس انسان در روز قيامت استبعاد شود .\r\n « أَ وَ لَمْ يَرَوْا أَنَّ اللَّهَ الَّذِي خَلَقَ السَّماواتِ وَ الْأَرْضَ وَ لَمْ يَعْيَ بِخَلْقِهِنَّ بِقادِرٍ عَلى أَنْ يُحْيِيَ الْمَوْتى بَلى إِنَّهُ عَلى كُلِّ شَيْءٍ قَدِيرٌ »  ( احقاف / 33 ) آيا ندانستند آن خداى كه آسمانها و زمين را آفريده و خسته نگشت در آفريدن آنها ، قادر است بر زنده كردن مردگان آرى او بر هرچيز توانا است .\r\n\r\n","description":"","footnote":"","page_name":" 45 ","page_number":55},
  {"content":"\r\n\r\nدر اين آيه كمال قدرت خداوند بطورى ياد آورى شده كه عقل انسان متحيّر مىشود ، مى بينيد كه به كلمه ( خسته نگشت ) كيفيت قدرت خداوندى را بيان نموده و از قدرت موجودات مادى ممتاز مى گرداند .\r\nهر كسى كه كارى را انجام مىدهد انرژى از خود به خرج ميدهد و خستگى عايدش مى گردد ، ولى خداوند كه از دايره ماده و لوازم ماده از قبيل زمان و مكان خارج است چنان نيست ، اگر هزار ميليون كهكشان را بيا فريند خسته گى بساحت مقدس او راه پيدا نمى كند ، بلكه اشياء به محض اراده او وجود مى گيرد .\r\nشما دقت كنيد كه قدرت و علم خداوند در اين آيه به چه عظمت و اختصار كلام بيان شده كه يك نفر فيلسوف اديب از تنظير آن عاجز است تا چه رسد به يك نفر عرب بى سواد .\r\nدر باره علم و احاطه خدا كه مبرّا از مكان و زمان مى باشد مى فرمايد :  « وَ لَقَدْ خَلَقْنَا الْإِنْسانَ وَ نَعْلَمُ ما تُوَسْوِسُ بِهِ نَفْسُهُ وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ »  ( ق / 16 ) و به تحقيق آفريديم انسان را و ميدانيم آنچه را كه نفس او به او وسوسه مىكند ، و مانزديگتريم به او از رگ گردنش .\r\n\r\n","description":"","footnote":"","page_name":" 46 ","page_number":56},
  {"content":"\r\n\r\n « قُلْ إِنْ تُخْفُوا ما فِي صُدُورِكُمْ أَوْ تُبْدُوهُ يَعْلَمْهُ اللَّهُ وَ يَعْلَمُ ما فِي السَّماواتِ وَ ما فِي الْأَرْضِ وَ اللَّهُ عَلى كُلِّ شَيْءٍ قَدِيرٌ »  ( آل عمران / 29 ) بگو رسول من اگر پنهان داريد آنچه را كه در سينه هاى شما است يا ظاهر سازيد ، خدا آنها را ميداند ، و ميداند آنچه را كه در آسمانها و آنچه را كه در زمين است و او بر هرشيء توانا است .\r\nآيا اين همه مهارت و تبحّر در الهيات بدون راهنمايى خداوند براى كسى كه بى سواد بوده ممكن مىشود .\r\nاگر كسى ترديدى در وحى بودن اين كلمات داشته باشد به آراء و عقايد فلاسفه در علم حكمت و فلسفه مشهور يونانى و اسلامى و آراى سنخيت فلاسفه در باب علم و قدرت واجب الوجود مراجعه كند تا خدايى بودن قرآن بر او آشكار و روشن تر شود و امثال اين آيات در قرآن خيلى زياد است .\r\n\r\n6 . تجسّم اعمال\r\nعده‌اى زيادى از فلاسفه به تجسّم اعمال قايل اند به اين معنى كه افعال انسان در عالم برزخ و قيامت به تناسب محيط خود تبديل به\r\n\r\n","description":"","footnote":"","page_name":" 47 ","page_number":57},
  {"content":"\r\n\r\nجسم عقرب و مار و آتش و يا باغ و بستان و امثال آنها مىشود ، و بعضى از عرفا ادعاى كشف و شهود بر آن نموده اند و ادله عقلى هم بر آن اقامه نموده اند .\r\nنگارنده در اين باره نظر مخصوصى دارد كه در يكى از كتابهاى خود مفصلًا آن را ذكر كرده و اين موضوع از نظر علمى نيز تا حدود مورد تأييد قرار گرفته است .\r\nدر سال 1775 ميلادى لاوازيه اعلان كرد كه : ( در اين دنيا هيچ چيز معدوم و هيچ چيز موجود نمى شود ) يعنى در جرم عالم زياده و نقصى وارد نمى شود و اين همه تحوّلات و تبدّلات در صورت است و بس و اين اصل بنام بقاء ماده معروف است .\r\nصد سال بعد برتلو قانون ديگرى را اعلان داشت كه بعدها به اصل ثبات انرژى معروف شده .\r\nو از طرف ديگر بر علاوه آن دو اصل تبدّل ماده به انرژى نيز مورد قبول علم قرار گرفت و از آن در زندگانى استفاده به عمل آمد . و اين سه اصل تايك مقدارى به موضوع تجسم اعمال كمك نمود و آن را تقريباً ممكن اعلام كرد حالا به چهارده قرن قبل بر مى گرديم تا حقيقت وحى قرآن را بنگريم .\r\n\r\n","description":"","footnote":"","page_name":" 48 ","page_number":58},
  {"content":"\r\n\r\nاول :  « يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً »  ( آل عمران / 30 ) روزى كه بيابد هر نفس آنچه را كه از خير بجا آورده حاضر شده ، و آنچه را كه از بدى بجا آورده دوست دارد كه كاش ميان او و عملش مسافتى دور مى بود .\r\nدوم :   « فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ »   ( زلزله / 7 و 8 ) پس كسى كه به اندازه يك ذره خير بجا آورد آن را روز قيامت مى بيند و كسى كه مقدار يك ذره شر بجا آورد آن را مى بيند ، و آيات رؤيت عمل در قيامت زياد است ولى اين آيات قبل از ترقّى علم قابل تعقل نبود زيرا هيچ كس تعقل نمى كرد نفس عمل ديدنى باشد ولى حقيقت اين است كه از اين دو آيه و امثال آن ، دو اصل دانسته مىشود .\r\n1 . تبديل انرژى به ماده بنابراين كه حضور عمل و رؤيت آن بدون ماده درست نباشد و اين همان تجسم عمل است .\r\n2 . ثبات و بقاء انرژى ورنه عمل تاقيامت و مابعد آن باقى نمى ماند .\r\n\r\n","description":"","footnote":"","page_name":" 49 ","page_number":59},
  {"content":"\r\n\r\n\r\n7 . « أَمْ خُلِقُوا مِنْ غَيْرِ شَىءٍ أَمْ هُمُ الْخَالِقُونَ » طور / 35\r\nآيا آفريده شدند بدون آفريننده « 1 » يا خودشان آفرينندگان خودند ؟\r\nدر اين جمله مختصراً به متقن ترين اصول فلسفه و حكمت و رياضى بر وجود خداوند استدلال شده ، زيرا از ضروريات فلسفه استحاله ترجّح بلا مرجح و وجود معلول بلا علته و استحاله دور است كه نتيجه آن تقدم شىء بر خودش است و با توقف شى بر نفسش و بطورى كه در بعضى از كتابهاى ديگر خود بيان داشته ام بطلان دور نظرى نيست بلكه مانند بطلان ترجّح بلامرجّح ضرورى مى باشد و به اصطلاح عقلى استحاله اين دو موضوع بيّن است نه مبيّن .\r\nخلقت انسان - و هر موجودى ديگر - اگر بدون فاعل باشد ترجّح بلامرجّح است كه در فلسفه ضرورى البطلان است وصدفه صرف ، كه از نظر قوانين رياضى قابل احتمال نبوده مقطوع البطلان\r\n\r\n\r\n","description":"","footnote":"\r\n( 1 ) - بناء على أنَّ المراء بالشيء هوالفاعل و الخالق دون الملة المادية اعنى التراب و الماء .\r\n","page_name":" 50 ","page_number":60},
  {"content":"\r\n\r\nاست ، و اگر فرض شود كه خودشان آفريننده خود بوده اند لازم مى آيد اتحاد علت و معلول و اين همان دَورى است كه در فلسفه آن را محال قطعى بلكه ضرورى ميدانند .\r\nحالا شما قضاوت كنيد كه اين همه معانى عقليه و نكات دقيقه با اين همه اختصار در كلام در خور يك عرب بى سواد چهارده قرن قبل ، بلكه با سوادى مى باشد .\r\n\r\n8 . تبديل زمين و آسمانها\r\nخداوند متعال مى فرمايد :  « يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ »  ( ابراهيم / 48 ) روزى كه تبديل شود زمين به غير اين زمين و ( همچنين ) آسمانها ( تبديل شوند به غير شان ) و ظاهر شوند ( مردم در آن روز ) از براى خداوند يكتاى بسيار غالب .\r\nخوانندگان دانشمند متوجه اند كه هزاران سال از عمر انسان در روى زمين مى گذرد و تاقيامت انسانهاى زياد ديگرى خواهند آمد و لذا اجتماع جميع افراد انسان در روز قيامت براى حساب بر روى كره زمين ميسور نخواهد بود و ناچار بايد اجتماع آنان در يك كره\r\n\r\n","description":"","footnote":"","page_name":" 51 ","page_number":61},
  {"content":"\r\n\r\nبزرگ تر از زمين باشد .\r\nو از طرف ديگر بهشتى كه خداوند براى نيكوكاران و بندگان شايسته خود آفريده خيلى بزرگ است به حدى كه وسعت آن مطابق وسعت آسمانها و زمين است ، چنانچه در قرآن به آن تصريح شده  « وَ جَنَّةٍ عَرْضُهَا السَّماواتُ وَ الْأَرْضُ »  ( آل عمران / 133 )\r\nروى اين مطلب مسلماً بهشت و دوزخ از منظومه شمسى ما خارج است ، بلكه به احتمال خيلى قوى از كهكشان ما نيز بيرون است ، زيرا خيلى بعيد است كه حقيقت آسمانى كه در قرآن ذكر شده ، تماماً در كهكشان ما باشد .\r\nروى اين اصل موضوع حشر جميع افراد انسان در قيامت و رفتن به دوزخ و بهشت ايجاب تبديل زمين و آسمانها را مى نمايد و مسافرت ما انسانها را به گمان قوى و از منظومه شمسى ما بطور قطعى تقاضا داشت ، و شايد روى همين لحاظ است كه قرآن در آيه فوق به تبديل زمين و آسمانها تصريح فرموده سخن درين جا زياد است و نظريات علماى سابق ما كه از علوم تجربى امروز بى بهره بوده اند طور ديگرى است ، و آنان در تفسير آيات فوق و امثال آن در مشكلات عجيبى گرفتار بودند و دانشمندان معاصر ما نيز\r\n\r\n","description":"","footnote":"","page_name":" 52 ","page_number":62},
  {"content":"\r\n\r\nآراى گوناگونى دارند كه تحليل و تحقيق آنها وقت زياد شما را در بر مى گيرد ، و بنده از خود نظرياتى دارم كه مجال بيان آنها نيست . غرض از ذكر اين آيه مباركه اين بود كه اين همه احاطه داشتن قرآن به موضوع كائنات و التفات داشتن به فضاء خارجى در 14 قرن قبل كه دانشمندان درجه يك بشرى زمين ما را مركز عالم دانسته و آن را برشاخ گاو و امثال آن بر قرار ميدانستند و به افلاك هفتگانه موهومى كه يكى محيط بر ديگرى بود ، و بماوراى فلك الافلاك به هيچ خلاء و ملأاى قايل نبودند از طاقت بشرى بيرون است ، و در اين قرن بيست عقل ما را مجبور مىكند كه به وحى بودن قرآن اعتراف كنيم ، آرى اين علوم تجربى است كه عقايد مسلمانان را تقويه مىكند و قرآن را از افق فكر انسانى بيرون كشيده به خداوند عالم منسوب مى گرداند .\r\n\r\n9 . سرانگشتان\r\nبطورى كه ميدانيد در سالهاى اخير دانشمندان متوجه شده اند ، كه خطوط منقوشه انگشتان هر فرد با خطوط انگشتان فرد ديگر اختلاف و مغايرت دارد ، بطورى كه دو نفر پيدا نمى شوند كه\r\n\r\n","description":"","footnote":"","page_name":" 53 ","page_number":63},
  {"content":"\r\n\r\nخطوط سر ناخنهاى آنان يك قسم باشد و از اين اختلاف پليس براى پيدا كردن جنايتكاران و محاكم براى اعتبار اسناد وعدم جعل كارى استفاده زيادى مى كنند و اين موضوع يكى از شاهكارى هاى خلقت الهى است كه در بين ميليارد ها انگشتان انسانها دو انگشت متشابه الخطوط - بر خلاف قانون توارث داروين - پيدا نمى شود « 1 » .\r\nو پرواضح است كه حتى يك قرن قبل كسى به اين سرّ آفرينش واقف نبوده ، ولى قرآن مقدس چهارده قرن قبل از امروز چنين فرموده :   « أَ يَحْسَبُ الْإِنْسانُ أَلَّنْ نَجْمَعَ عِظامَهُ بَلى قادِرِينَ عَلى أَنْ نُسَوِّيَ بَنانَهُ »   ( قيامت / 3 و 4 ) آيا انسان مى پندارد هرگز جمع نمى توانيم استخوانهايش را يعنى پس از مردن و ويران شدن كالبد\r\n\r\n\r\n","description":"","footnote":"\r\n( 1 ) - درسال 1884 رسماً در انگشتان راه شناختن و شناساندن امضاء ها بواسطه سر انگشتان انجام مى گرفت زيرا ظاهراً انگشتان همه افراد از سه نوع خطوط پوشيده شده 1 - خطوط نيم دايره اى 2 - خطوط متوازى 3 - خطوط دايره اى متحد المراكز ، و همچنين نوع چهارمى ازين خطوط ديده مىشود كه شامل تمام اشكال - غير از سه شكل مذكور مى باشد و آن ( مركبات ) ناميده مىشود نقل از ص 155 علوم روز و قرآن .\r\n","page_name":" 54 ","page_number":64},
  {"content":"\r\n\r\nمادى او ، ما نمى توانيم او را دوباره زنده كنيم و به ميدان حشر حاضرش سازيم ، بلى ما تواناييم كه برابر ( و بسازيم ) سر انگشتانش را .\r\nملاحظه مى فرماييد كه خداوند براى دفع قول منكرين روز قيامت و حشر مردگان از قدرت خود بر تسويه سر انگشتان انسان صحبت مىكند و علماى تفسير بطور صحيح نمى فهميدند كه براى چه خداوند در اين آيه از تسويه سر انگشتان صحبت نموده و اين تسويه به حشر انسانها در قيامت ، ظاهراً ربطى نداشت ولى از بركت ترقّى ساينس امروز ما اين آيه مباركه را بهتر از گذشتگان خود ميدانيم ، و گويا خداوند مى فرمايد ، در حالى كه انگشتان شما را با آن همه خطوط عجيب و غريب آن كه از دو نفر باهم شباهت ندارد خلق مى كنيم و آنها را برابر و درست مى نماييم آيا استخوانهاى شما را از هم امتياز داده نمى توانيم و آيا مواد متبدّله بدن شما را جدا كرده و دوباره بدن شما را نمى توانيم تكوين داده و حيات بخشيم ؟ .\r\nآيا بازهم مىشود خيال كرد قرآن ساخته فكر بشرى است نه وحى خدايى ، هيهات هيهات ! ! !\r\n\r\n","description":"","footnote":"","page_name":" 55 ","page_number":65},
  {"content":"\r\n\r\n\r\n10 . موج دريا و مسلمان شدن يك كشتيبان غربى\r\nخداوند متعال مى فرمايد :  « أَوْ كَظُلُماتٍ فِي بَحْرٍ لُجِّيٍّ يَغْشاهُ مَوْجٌ مِنْ فَوْقِهِ مَوْجٌ مِنْ فَوْقِهِ سَحابٌ ظُلُماتٌ بَعْضُها فَوْقَ بَعْضٍ إِذا أَخْرَجَ يَدَهُ لَمْ يَكَدْ يَراها وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ »  ( نور / 40 ) يا مثل تاريكيهايى در درياى عميق يا وسيع بلند ميرود بر او موجى از بالاى او موجى كه بالاى او ابر است ، تاريكيهايى است ، بعضى از آن بالاى بعضى وقتى ( كافر ) دست خود را بيرون كند نمى بيند آن را « 1 » و كسى كه خداوند روشنايى برايش قرار نداده است براى او نور ( و نجاتى ) نيست .\r\nبعضى از نويسندگان مى گويند كه در اين آيه اشاره به امواج داخلى درياشده كه سابقاً كسى متوجه آن نبوده اند ، و در اين اواخر دانشمندان متوجه آن شده اند روى اين كلام اين آيه از معجزات علمى قرآن مىشود .\r\nولى غرض من از ذكر اين آيه داستان ديگرى است كه دانشمند مرحوم احمد امين عراقى - فارغ التحصيل دانشگاه استانبول در\r\n\r\n\r\n","description":"","footnote":"\r\n( 1 ) - كنايه از شدت حيرت و گمراهى كافر در عقايد و اعمال اوست .\r\n","page_name":" 56 ","page_number":66},
  {"content":"\r\n\r\nرياضيات عاليه و فيزيك رياضى عالى نقل نموده « 1 » اينك ترجمه آن را براى شما در اين جا درج مى كنيم :\r\nاين آيه سبب مسلمان شدن يك كشتيبان غربى شد ، و در جنوب شرقى آسيا كشتى خود را هدايت مى كرد كه ناگهان باد تند و شديدى حركت كرده وضع جوّى را دگرگون كرد ، و دريا طوفانى شد ، موج ها يكى بر ديگرى بلند ميرفت و فوق آن امواج ابر تاريكى قرار گرفته بود و تاريكى شديدى فضا را احاطه كرده بود به حدى كه اگر كسى دست خود را بلند مى كرد ديده نمى شد ، كشتيران در راندن كشتى خود حيران شده بود و در باره حفظ آن از غرق شدن فكر مى كرد و به همين فكر در كشتى گردش مى كرد .\r\nدر اين اثنا چشمش به مرد پاكستانى افتاد كه مشغول خواندن كتابى بود كشتيران از مرد پاكستانى پرسيد چه ميخوانى ؟ جواب داد كتاب خداوند قرآن است كه آن را مى خوانم ، نا خداى كشتى خواهش كرد : آيه اى را كه مى خوانى برايم ترجمه كن .\r\n\r\n\r\n","description":"","footnote":"\r\n( 1 ) - ص 26 ج 5 التكامل فى الاسلام .\r\n","page_name":" 57 ","page_number":67},
  {"content":"\r\n\r\nآن مسلمان پاكستانى كه اتفاقاً آيه فوق را ميخواند براى وى ترجمه نمود .\r\nكشتيبان مذكور از شنيدن آيه دچار تعجب شديدى شد زيرا ديد اين آيه وضع موجوده دريا و تلاطم امواج و تاريكى هوا را به بهترين وجه ترسيم نموده و ممكن نيست كسى كه تجارب دريايى نداشته باشد چنين بيانى بنمايد .\r\nنامبرده علاوه كرد ( حضرت ) محمد صلى الله عليه و آله و سلم از جزيره عربى بيرون نرفته و اين طوفان هاى فوق العاده دريايى را نديده پس بطور حتم و مسلّم اين بيان قرآنى وحى خداى مى باشد نه بيان بشرى ، در همان ساعت فوراً مسلمان شد به نبوت حضرت محمد صلى الله عليه و آله و سلم ايمان آورد .\r\n\r\n11 . رفتن انسان به فضاء\r\nخداوند مى فرمايد :  « يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ »  ( الرحمن / 33 ) اى گروه پرى ها و انسانها اگر توانايى نفوذ و خروج از آسمانها و زمين را داريد ( از آنها ) نفوذ نماييد ، شما نمى توانيد كه ( از آسمانها و زمين نفوذ نموده و خارج شويد ) مگر\r\n\r\n","description":"","footnote":"","page_name":" 58 ","page_number":68},
  {"content":"\r\n\r\nبه قدرت و وسيله .\r\nدر اين آيه رفتن انسان به كهكشانهاى ديگر « 1 » براى او بوسيله نيرو و اسباب ممكن اعلام گرديده و شايد مردم دنيا در قرن پنجا هجرى توفيق فهميدن اين آيه را پيدا كنند !\r\n\r\n12 . تسخير آسمانها براى انسان\r\nخداوند متعال مى فرمايد :  « وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ إِنَّ فِي ذلِكَ لَآياتٍ لِقَوْمٍ يَتَفَكَّرُونَ »  ( جاثيه / 13 ) خداوند تمام آنچه كه در آسمانها و زمين است براى شما مسخر و رام گردانيده ، و در اين تسخير نشانه هايى براى مردم متفكّر مى باشد راستى ستارگانى كه ميليونها سال نورى از ما فاصله مكانى دارند چطور مىشود مسخر ما باشد ؟\r\nكدام گوينده مىتواند چنين دقت و وسعت نظر داشته باشد ، و كدام شنونده مىتواند جواب آن را بدهد ؟\r\n\r\n\r\n","description":"","footnote":"\r\n( 1 ) - تمام ستارگان محسوس جزء آسمان اول از آسمانهاى هفتگانه قرآن است  ( زَيَّنَّا السَّماءَ الدُّنْيا بِزِينَةٍ الْكَواكِبِ )  و لذا از آيه مباركه ، خروج انسان از كهكشان ما و رفتن بساير كهكشانها استظهار شد .\r\n","page_name":" 59 ","page_number":69},
  {"content":"\r\n\r\nبلى علوم امروزى انسانى به مقدار ناچيزى جواب ميدهد زيرا امروز ما مى فهميم كه اشعه كيهانى مورد استفاده انسانها است .\r\nولى مسلماً جواب كامل و تحليل درست اين آيه كريمه تا چند قرن ديگر نيز ميسور نخواهد بود .\r\nبازهم اگر كسى قرآن را از طرف خداوند نداند نميدانيم كه به عقل و وجدان خود چه خواهد گفت ؟ ؟ ؟\r\nگمان كنم اين موارد دوازده گانه براى اثبات مطلب كفايت كند ، و لازم نباشد دامنه سخن را به ذكر ساير موارد متشابه دراز كنيم ، و بطور تحقيق نظاير اين آيات كه حقايق علمى و فلسفى را متضمّن است خيلى زياد است .\r\n\r\n","description":"","footnote":"","page_name":" 60 ","page_number":70},
  {"content":"\r\n\r\n\r\nدليل سوم : حروف مقطعه قرآن « 1 »\r\nچندى قبل مجله معروف مصرى ( آخر الساعة ) كه بزر گترين مصور خاور ميانه محسوب مى گردد گزارشى در باره تحقيقات شگفت انگيز يك دانشمند مسلمان مصرى در مورد تفسير پاره‌اى از آيات قرآن مجيد به كمك مغزهاى الكترونيكى منتشر ساخت ، كه اعجاب همگان را در نقاط مختلف جهان بر انگيخت .\r\nاين تحقيقات كه محصول سه سال كوشش پى گير و كار مداوم ( دكتر رشاد خليفه ) دانشمند شيمى دان مصرى بود پرده جديدى از روى اعجاز قرآن مجيد برداشت و از راه تازه‌اى بار ديگر اين حقيقت را به ثبوت رسانيد كه اين كتاب بزرگ آسمانى\r\n\r\n\r\n","description":"","footnote":"\r\n( 1 ) - اين دليل در حدود دوسال بعد از تأليف اين كتاب درين جا قيد و ثبت گرديد ( 1393 ه ق ) .\r\nيكى از دوستان شماره اى از مجله وزين علمى و دينى مكتب اسلام را به نگارنده ارائه نمود كه دليل فوق در آن مذكور بود ، و مناسب ديده شد كه آن را در ضمن ادله اين كتاب علاوه نمايم .\r\n","page_name":" 61 ","page_number":71},
  {"content":"\r\n\r\nمحال است محصول مغز بشر باشد و اگر همه انسانها دست بدست هم بدهند تاهمانند آن را بياورند قادر نخواهند بود  « قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً »  ( اسراء / 88 )\r\nدكتر رشاد اين تحقيقات را در امريكا در شهر ( سانت لويس ) در ايالت ميسورى انجام داد .\r\nاو هم اكنون به عنوان مستشار يك شركت غذا سازى در امريكا كار مىكند و 20 هزار دلار در سال حقوق مى گيرد او براى تكميل تحقيقات شگفت انگيز خود مدتها از مغزهاى الكترونيكى استفاده نمود كه اجاره آنها در هر دقيقه 10 دلار بود كه با كمك جمعى از مسلمانان آن ديار پرداخته مى شد .\r\nتمام كوشش استاد مزبور براى كشف معانى حروف مقطعه قرآن يعنى حروفى مانند ( ق - الم - يس - و . . . ) صورت گرفته است او به كمك محاسبات فوق العاده زياد و پيچيده‌اى ثابت كرده كه رابطه نزديكى ميان حروف مزبور با حروف سوره‌اى كه در آغاز آن قرار گرفته اند ، وجود دارد .\r\nبنابراين از مغز الكترونيكى تنها براى انجام محاسبه تعداد حروف\r\n\r\n","description":"","footnote":"","page_name":" 62 ","page_number":72},
  {"content":"\r\n\r\nسوره ها و بدست آوردن نسبت آنها ( و به اصطلاح ) « درصد » هريك از حروف كمك گرفته است نه اين كه تفسير آيات قرآن را از ماشين خواسته باشد .\r\nولى مسلماً اگر اين ماشينها نبودند هيچ بشرى قادر نبود بوسيله قلم و كاغذ اين محسابات را طى صدها سال انجام دهد .\r\n* * * اكنون به سراغ شرح كامل اين كشف اعجاب انگيز مى رويم .\r\n\r\nتوضيح اينكه :\r\nدكتر رشاد مى گويد : ميدانيم قرآن مجيد 114 سوره دارد كه از ميان آنها 86 سوره در مدينه نازل شده و از ميان مجموع سوره هاى قرآن 29 سوره است كه در آغاز آنها « حروف مقطعه » آمده است جالب اين كه اين حروف مجموعاً درست نصف حروف 28 گانه الفباى عربى را تشكيل ميدهد ( و آنها به ترتيب عبارت اند از : ا - ح - ر - س - ص - ط - ع - ق - ك - ل - م - ن - ه - ى ) كه گاهى آنها را « حروف نورانى » مى نامند .\r\nاو مى گويد سالها بود كه من خواستم بدانم معنى اين « حروف\r\n\r\n","description":"","footnote":"","page_name":" 63 ","page_number":73},
  {"content":"\r\n\r\nبه ظاهر از هم بريده » در آغاز سوره هاى قرآن چيست ؟ و هر قدر به تفاسير مفسران بزرگ وآراء مختلفى كه در اين زمينه داده بودند مراجعه كردم پاسخ صريح و قانع كننده‌اى نيافتم به خصوص اين كه خودشان تصريح داشتند ؛ كه تفاسيرى كه در باره اين حروف شده است از حدود حدس و تخمين تجاوز نمى كند و شايد از اسرار باشد .\r\nاز خداوند يارى جستم و به مطالعه پى گير و مداومى دست زدم .\r\nگاهى فكر مى كردم شايد اين حروف با « اسماى حسنى » خداوند ارتباط دارد ولى مطالعات من نشان داد چنين نيست .\r\nزمانى فكر مى كردم شايد ميان حروف و نامهاى انبياء و پيامبران رابطه‌اى هست مطالعات من آن را هم نفى كرد .\r\nنا گهان به اين فكر افتادم كه شايد بين اين حروف و حروف هر سوره اى كه آنها در آغازش قرار گرفته اند رابطه اى وجود داشته باشد .\r\nاما بررسى تمام حروف 14 گانه نورانى در 114 سوره قرآن و تعيين نسبت هريك از آنها و محاسبات فراوان ديگرى كه مى باييست در اين زمينه بشود چيزى نبود كه بدون استخدام\r\n\r\n","description":"","footnote":"","page_name":" 64 ","page_number":74},
  {"content":"\r\n\r\nمغزهاى الكترونيكى امكان پذير باشد .\r\nلذا قبلًا تمام حروف مزبور را در 114 سوره قرآن بطور جداگانه و همچنين مجموع حروف سوره را دقيقاً تعيين كرده و با شماره هر سوره به مغز الكترونيكى ( براى انجام محاسبات پيچيده بعدى ) سپردم و به اصطلاح مغز را تغذيه كردم اين كار و مقدمات ديگرى در مدت دو سال عملى شد .\r\nسپس مغز الكترونيكى را يك سال تمام براى انجام محاسباتى كه به آن اشاره شد به كار گرفتم ، نتيجه اين محاسبات و آن همه زحمات ، بسيار درخشان و عالى بود و براى نخستين بار در تاريخ اسلام پرده از حقايق شگفت انگيزى برداشته شد كه اعجاز قرآن را ( علاوه بر جنبه هاى ديگر ) از نظر رياضى و نسبت حروف قرآن كاملًا روشن مى ساخت .\r\n\r\nنتيجه اعجاب انگيز محاسبات\r\nسپس دكتر رشاد ضمن توضيحاتى نتايج كار خود را چنين شرح ميدهد .\r\nمغز الكترونيكى با محاسبات خود براى ما روشن ساخت كه\r\n\r\n","description":"","footnote":"","page_name":" 65 ","page_number":75},
  {"content":"\r\n\r\nميزان هريك از حروف 14 گانه در هر سوره از 114 سوره قرآن به نسبت مجموع حروف آن سوره با چند در صد است فى المثل ، پس از محاسبات مى يابيم كه نسبت حرف قاف كه يكى از حروف نورانى قرآن است در سوره « فلق » بزرگترين رقم را دارد .\r\n( 700 / 6 ) درصد و در درجه اول در ميان سورهاى قرآن است ( البته به استثناى سوره ق ) .\r\nبعد از آن « قيامت » قرار دارد كه تعداد قافهاى آن نسبت به حروف سوره مزبور ( 907 / 3 ) در صد مى باشد .\r\nو پس از آن سوره و الشمس است 906 / 3 در صد .\r\nو همانطورى كه ملاحظه مى كنيم تفاوت سوره « قيامت » و « والشمس » فقط يك هزار در صد است و به همين ترتيب اين نسبت را در تمام 114 سوره قرآن بدست مى آوريم ( نه تنها در باره اين يك حرف بلكه در تمام حروف 14 گانه نورانى ) و به اين ترتيب نسبت حروف هريك از سوره ها با مجموع حروف روشن مى گردد .\r\n\r\n","description":"","footnote":"","page_name":" 66 ","page_number":76},
  {"content":"\r\n\r\n* * * اكنون به نتايج عجيب و حيرت آورى كه از اين محاسبات بدست آمده توجه فرمائيد :\r\n1 . نسبت حرف ( ق ) در ( سوره ق ) از تمام سوره هاى قرآن بدون استثناء بيشتر است يعنى آياتى كه در طى 23 سال دوران نزول قرآن در 113 سوره ديگر قرآن آمده آن چنان هست كه حرف قاف در آنها كمتر به كار رفته است و اين راستى حيرت آور است كه انسانى بتواند مراقب تعداد هريك از حروف سخنان خود در طول 23 سال باشد و در عين حال آزادانه مطالب خود را بدون كمترين تكلّفى بيان كند .\r\nمسلماً چنين كارى از عهده يك انسان بيرون است حتى محاسبه آن براى بزرگترين رياضى دانها جز به كمك مغز الكترونيكى ممكن نيست .\r\nاينها همه نشان ميدهد كه نه تنها سوره ها و آيات قرآن بلكه ( حروف قرآن ) نيز روى حساب و نظام خاصى است كه فقط خداوند قادر بر حفظ آن مى باشد .\r\n\r\n","description":"","footnote":"","page_name":" 67 ","page_number":77},
  {"content":"\r\n\r\n2 . همچنين محاسبات نشان ميدهد كه حرف ( ص ) ( در سوره ص ) نيز همين حال را دارد يعنى مقدار آن به تناسب مجموع حروف سوره از هر سوره ديگر قرآن بيشتر است .\r\nو نيز حرف ( ن ) در سوره « ن و القلم » بزرگترين رقم نسبى را در 114 سوره قرآن دارد . استثنايى كه در اين زمينه وجود دارد سوره ( حجر ) است كه تعداد نسبى حرف ( ن ) در آن بيشتر از سوره ن و القلم است : اما جالب اين است كه سوره حجر يكى از سوره هاى است كه آغاز آن ( الر ) مى باشد و بعداً خواهيم ديد كه اين سوره هايى كه آغاز آنها ( الر ) است بايد همگى در حكم يك سوره محسوب گردد ، و اگر چنين كنيم نتيجه مطلوب بدست خواهد آمد يعنى نسبت تعداد ( ن ) در مجموع آنها از سوره ن والقلم كمتر خواهدشد .\r\n3 . چهار حروف ( المص ) را در آغاز سوره اعراف در نظر بگيريد ، اگر الفها - ميم ها - و صاد هاى كه در اين سوره وجود دارند باهم جمع كنيم و نسبت آن را با حروف اين سوره بسنجيم خواهيم ديد كه از تعداد مجموع آن در هرسوره ديگر قرآن\r\n\r\n","description":"","footnote":"","page_name":" 68 ","page_number":78},
  {"content":"\r\n\r\nبيشتر است ، و همچنين چهار حرف ( المر ) در آغاز سوره رعد همين حال را دارد ، و نيز پنج حرف ( كهيعص ) در آغاز سوره ( مريم ) اگر روى هم حساب شوند بر مجموع اين پنج حرف در هر سوره ديگر قرآن فزونى دارند .\r\nدر اين جا به چهره تازه و پيچيده ترى از مسأله بر خورد مى كنيم كه نه تنها يك حرف جداگانه در اين كتاب آسمانى روى حساب و نظم خاص گسترده شده بلكه حروف متعدد آن نيز چنين وضع حيرت آورى را دارد .\r\n4 . تاكنون بحث در باره حروفى بود كه تنها در آغاز يك سوره قرآن قرار داشت ، اما حروفى كه در آغاز چند سوره قرار داردمانند ( الر والم ) شكل ديگرى به خود مى گيرد و آن اين كه بر طبق محاسبات مغز الكترونيكى مجموع اين سه حرف مثلًا ( ال - م ) اگر در مجموع سوره هاى كه با ( الم ) آغاز مى گردد حساب شود و نسبت آن با مجموع حروف اين سوره ها بدست آيد از ميزان آن در هر يك از سوره هاى ديگر قرآن بيشتر است .\r\n\r\n","description":"","footnote":"","page_name":" 69 ","page_number":79},
  {"content":"\r\n\r\nدر اين جا باز مسأله صورت جالب ترى به خود گرفته و آن اين كه نه تنها حروف هر سوره قرآن تحت ضابطه و حساب معيّنى است بلكه مجموع حروف سوره هاى مشابه نيز ضابطه و نظام واحدى دارند .\r\nضمناً نكته اين موضوع نيز روشن مىشود كه ازچه رو چند سوره مختلف قرآن با ( الم ) يا با ( الر ) آغاز شده و اين يك موضوع تصادفى و بى دليل نيست .\r\nدكتر رشاد محاسبات پيچيده ترى روى سوره هاى مشتمل بر ( حم ) انجام داده است كه براى اختصار از آن صرف نظر مى كنيم .\r\n* * * استاد مزبور در ضمن اين مطالعات به نكات جالب و شگفت آور ديگرى دست يافته كه به ضميمه نكات تازه‌اى كه ما استنتاج كرده ايم در اين جا مى آوريم .\r\n\r\n1 . رسم الخط اصلى قرآن را حفظ كنيد\r\nاو مى گويد تمام محاسبات فوق در صورتى صحيح خواهد بود كه برسم الخط اصلى و قديمى قرآن دست نزنيم ( مثلًا اسحق و زكات و صلوة را به همين صورت بنويسيم نه به صورت اسحاق و\r\n\r\n","description":"","footnote":"","page_name":" 70 ","page_number":80},
  {"content":"\r\n\r\nزكات و صلاة ) در غير اين صورت محاسبات ما بهم خواهد ريخت ، و به همين دليل بر مسلمانان لازم است كه رسم الخط قديمى و اصلى قرآن را كه حافظ اين نكته اعجاز است حفظ كنند .\r\n\r\n2 . دليل ديگرى بر عدم تحريف قرآن\r\nاز تحقيقات استاد مزبور مى توانيم اين نتيجه را نيز بگيريم كه در قرآن مجيد حتى يك حرف كم و زياد نشده است و الّا بطور مسلّم محاسبات كنونى روى قرآن فعلى صحيح از آب در نمى آمد و كلمات و حروف حساب شده نظام كنونى حروف قرآن را به كلى بهم ميريخت پس اين خود نشان ديگرى بر عدم كوچكترين تحريف در قرآن مجيد است .\r\n\r\n3 . تفاوتهايى در حدود يك ده هزارم\r\nدكتر رشاد مى گويد : ضمن بررسى عمليات محاسباتى كه با مغز الكترونيكى روى سوره ( مريم ) و ( زمر ) بجا مى آوردم ديدم كه نسبت ( در صد ) مجموع حروف ( ك - ه - ى - ع - ص ) در هردو سوره مساوى است با اين كه بايد در سوره مريم بيش از هر سوره ديگر باشد زيرا اين حروف مقطعه فقط در آغاز سوره مريم قرار دارد .\r\n\r\n","description":"","footnote":"","page_name":" 71 ","page_number":81},
  {"content":"\r\n\r\nاما هنگامى كه محاسبات مربوط به نسبت گيرى حروف دو سوره را از رقم سوم اعشار بالاتر بردم روشن شد كه نسبت مجموع اين حروف در سوره مريم يك ده هزارم ( 0001 / 0 ) بيش از سوره زمر است اين تفاوتهاى جزئى راستى عجيب و حيرت آور است .\r\n\r\n4 . اشارات پرمعنى\r\nدر بسيارى از سوره هاى قرآن كه حروف مقطعه در آغاز آنها است پس از ذكر اين حروف بلافاصله اشاره به حقانيت و عظمت قرآن شده و با جمله هاى مانند «  ذلِكَ الْكِتابُ لا رَيْبَ فِيهِ »  و     « الم اللَّهُ لا إِلهَ إِلَّا هُوَ الْحَيُّ الْقَيُّومُ نَزَّلَ عَلَيْكَ الْكِتابَ بِالْحَقِّ »     حروف مزبور بدرقه شده است و اين خود اشاره لطيفى است به اين كه حروف مزبور رابطه مرموزى با اعجاز قرآن و اهميت و حقانيت آن دارد .\r\n\r\nنتيجه بحث ( دقّت كنيد )\r\nآيا شما حساب كلمات و حروفى را كه در يك روز به آن سخن مى گوئيد داريد ؟ .\r\nاگر فرضاً چنين باشد تعداد كلمات و حروف سخنان يك سال خود را مى توانيد بخاطره بسپاريد ؟ .\r\n\r\n","description":"","footnote":"","page_name":" 72 ","page_number":82},
  {"content":"\r\n\r\nفرضاً چنين باشد آيا هر گز امكان دارد نسبت اين حروف با يكديگر ، در روز ، ماه و سال در عبارت شما مد نظر تان باشد ؟ .\r\nمسلّماً چنين چيزى محال است محال\r\nزيرا با وسايل عادى طى قرنها نيز نمى توانيد اين محاسبات را انجام دهيد .\r\nآيا اگر مشاهده كرديم انسانى در مدت 23 سال با آن همه گرفتارى ، سخنانى آورد كه نه تنها مضامين آنها حساب شده و از نظر لفظ و معنى و محتوا در عالى ترين صورت ممكن بود بلكه از نظر نسبت رياضى و عددى حروف چنان دقيق و حساب شده بود كه نسبت هر يك از حروف الفباءِ در هر يك از سخنان او يك نسبت دقيق رياضى دارد آيا نمى فهميم كه كلام او از علم بى پايان پروردگار سر چشمه گرفته است .\r\nكوتاه سخن اين كه : قطع نظر از جنبه هاى مختلف اعجاز قرآن از حيث ( محتويات و تعبيرات ) طرز تقسيم بندى حروف آن و تعداد هر يك و پخش آنها در سوره هاى مختلف قرآن كه بر طبق نظام بسيار دقيقى صورت گرفته است نيز خارق العاده و بيرون از قدرت بشر است و اين همان چيزى است كه اعجاز قرآن از جنبه\r\n\r\n","description":"","footnote":"","page_name":" 73 ","page_number":83},
  {"content":"\r\n\r\nرياضى به آن داده شده است « 1 » .\r\n\r\n\r\n","description":"","footnote":"\r\n( 1 ) - آنچه را كه نويسنده اين كتاب تذكر ميدهد اين است كه ممكن است حروف مقطعه مذكور معانى ديگرى هم داشته باشد كه در آينده كشف شود و نيز محتمل است روزى بفهميم علت تقديم بعضى از حروف مقطعه بر بعض ديگر چه بوده ؟ مثلًا چرا حرف لام بر حرف را در « الر » مقدم شده و چرا هرسوره داراى حروف مقطعه نشده است ؟ و . .\r\n","page_name":" 74 ","page_number":84},
  {"content":"\r\n\r\n\r\nدليل چهارم : توحيد و معرّفى خداوند\r\nقرآن خداوند جهان را بطورى تعريف و تمجيد نموده و خداوندى او را به قسمى توصيف نموده است كه از قدرت بشر خارج است ، و ممكن نيست فكر انسان چنين حقايقى را درك و بيان كند و براى مزيد وضوح و روشن شدن اين مطلب خوانندگان گرامى مى توانند به كلمات سقراط ، افلاطون ، ارسطو ، معلم دوم فارابى ، ابن سينا ، صدرالمتألهين ، غزالى ، فخر رازى ، محقق طوسى و ساير فلاسفه و متكلمين و دانشمندان شرق و غرب مراجعه كنند و سخنان آنان را كه قبل از قرآن و بعد از قرآن صادر شده به دقّت مطالعه نمايند ، آن وقت است كه مى فهمند قرآن واقعاً آسمانى مى باشد ، دور نرويم ، نظرى به تورات و انجيل كه در اصل خود از طرف خداوند نازل شده ولى بعدها فكر انسانى در آنها راه يافته و تغييرات زيادى در آنها واقع شده بيفگنيم تا بفهميم خداوند را به چه عناوين و اوصاف غلطى معرفى نموده اند ؟ !\r\nبطور خلاصه عرض مىشود كه در كتابخانه هاى روى زمين\r\n\r\n","description":"","footnote":"","page_name":" 75 ","page_number":85},
  {"content":"\r\n\r\nكتابى كه خداوند جهان را بدون نقص و خرافات و خلاف عقل معرفى كرده باشد جز قرآن وجود ندارد . و اين قرآن است كه آفريدگار عالم را به كمال عظمت و جلالت و خالى از هرگونه عيب و نقص بطورى معرفى مىكند كه فطرت سالم انسان بى درنگ آن را مى پذيرد .\r\nآيا اين موضوع دليل قطعى بر وحى بودن قرآن نيست آيا براى عقلا و متفكرين عالم ثابت نمى شود كه قدرت انشاءِ موضوعات قرآن بلندتر از استعداد سلولهاى مغزى بشر است ؟ .\r\nاينك بطور نمونه چند آيه اى از قرآن كه در باره توحيد است براى شما نقل مى كنم .\r\n\r\nالف ) در باره خالقيت\r\nخداوند متعال مى فرمايد :   « اللَّهُ خالِقُ كُلِّ شَيْءٍ وَ هُوَ عَلى كُلِّ شَيْءٍ وَكِيلٌ لَهُ مَقالِيدُ السَّماواتِ وَ الْأَرْضِ »   ( زمر / 62 و 63 )  « أَمْ جَعَلُوا لِلَّهِ شُرَكاءَ خَلَقُوا كَخَلْقِهِ فَتَشابَهَ الْخَلْقُ عَلَيْهِمْ قُلِ اللَّهُ خالِقُ كُلِّ شَيْءٍ وَ هُوَ الْواحِدُ الْقَهَّارُ »  ( رعد / 16 )  « يا أَيُّهَا النَّاسُ اذْكُرُوا نِعْمَتَ اللَّهِ عَلَيْكُمْ هَلْ مِنْ خالِقٍ غَيْرُ اللَّهِ يَرْزُقُكُمْ مِنَ السَّماءِ وَ الْأَرْضِ لا إِلهَ إِلَّا \r\n\r\n","description":"","footnote":"","page_name":" 76 ","page_number":86},
  {"content":"\r\n\r\n هُوَ فَأَنَّى تُؤْفَكُونَ »  ( فاطر / 3 )  « أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ »  ( اعراف / 54 ) « 1 »\r\nدر اين آيات آفرينش همه موجودات و سپس حفظ آنها به خداوند يگانه نسبت داده شده چنانچه در فلسفه اين موضوع كاملًا مبرهن است كه ممكنات در حدوث و بقاى خود محتاج به واجب الوجود است ، تمام آسمانها و زمين را مخلوق حق تعالى مىداند ، و آنانى كه براى خداوند شركايى از مظاهر طبيعت قرار داده اند مورد سؤال واقع شده اند كه آيا آنها نيز مانند خداوند چيزى را\r\n\r\n\r\n","description":"","footnote":"\r\n( 1 ) - خداند آفريدگار هر چيز است و او بر هرچيز وكيل و نگهبان است از براى او است كليدهاى آسمانها . . . آيا قرار دادند از براى خداوند شريك هاى كه آفريده باشند مانند آفرينش خدا پس مشتبه شده خلقت بر آنان بگو يا محمد صلى الله عليه و آله و سلم خداوند خالق هر شيئى است و او يگانه و خيلى غالب و قوى است . . . اى مردم ياد آوريد نعمت خدا را بر خود آيا آفريد گارى غير از خداوند است كه روزى دهد شما را از آسمان و زمين . نيست معبودى جز او پس كجا رو مى گردانيد آگاه باش كه آفريدن و فرمان از براى خداوند بلند مرتبه ايست كه پرودگار همه جهان ها است .\r\n","page_name":" 77 ","page_number":87},
  {"content":"\r\n\r\nآفريده اند ؟ و به مردم نعمت هاى خداوند را ياد آورى كرده مى گويد مگر خالقى غير از خداوند هست كه مواد مورد احتياج شما را از آسمان و زمين در اختيار تان قرار دهد ؟ و نبايد شما به موجودات مادى روى آورده و آنها را در خدايى خداوند شريك قرار دهيد در قرآن مجيد مكرراً استناد همه اشياء به خداوند داده شده و هيچ موجودى در هيچ چيزى شريك خداوند قرار نگرفته « 1 » بلكه تمامى كاينات به آفريد گار واحد نسبت داده شده و او را خالق و فاعل منحصر به فرد دانسته .\r\nممكن است خواننده عزيز به اهميت اين موضوع - توحيد در خلقت - به آن قسمى كه شايسته است متوجه نگردد زيرا بواسطه تربيتش در محيط اسلامى اين عقايد در نظرش يك امر عادى محسوب شود ، ولى اگر انسان خود را مخلوق الساعة فرض كند و\r\n\r\n\r\n","description":"","footnote":"\r\n( 1 ) - با اين همه ، افعال زشت و خوب بندگان از اراده و اختيار خود آنان خارج نيست و اين مسأله خيلى دقيق و مفصل است ، نگارنده آن را در كتاب هاى ديگر خود مبسوطاً بيان داشته . و قرار دادن افعال اختيارى بندگان در طول اراده خداوند نه در عرض آن ، از شاهكارى هاى قرآن مجيد است .\r\n","page_name":" 78 ","page_number":88},
  {"content":"\r\n\r\nخدايان خرافى معاصرين پيغمبر اسلام صلى الله عليه و آله و سلم را كه معرف درجه فكرى مردم آن زمان است و تورات و انجيل را نيز مطالعه كند خواهد فهميد كه موضوع مذكور يكى از شاهكارى هاى قرآن است . راستى اين چنين خالقى كه مطابق دلايل عقلى و براهين فلسفى ، حكومت تكوينى او بر همه موجودات بيان شده ، و از هرگونه نقايص و عيوب عارى است ممكن نيست از يك مرد امّى و درس نخوانده كه در محيط جهالت و تاريك عربستان بزرگ شده سر بزند و ناچار مى شويم كه قرآن را از طرف خداوند بدانيم .\r\nجالب توجه اين است كه يك انسان مادى قادر نيست آفريدن و خلقت را از دايره تجسم بيرون فرض كند و آن را از حركات اعضاء بدن منزه قرار دهد زيرا خلقت بدون حركت جسمى از دايره حس او بيرون است ، ولى قرآن چنين معجزه‌اى را انجام داده است .\r\nدر سوره يس آيه 82 و 83 مى فرمايد :  « إِذا أَرادَ شَيْئاً أَنْ يَقُولَ لَهُ \r\n\r\n","description":"","footnote":"","page_name":" 79 ","page_number":89},
  {"content":"\r\n\r\n  كُنْ فَيَكُونُ ، فَسُبْحانَ الَّذِي بِيَدِهِ مَلَكُوتُ كُلِّ شَيْءٍ وَ إِلَيْهِ تُرْجَعُونَ »   « 1 »\r\nيعنى اشياء به مجرد اراده او هست مىشود و هيچ آلت و ابزار و اعضاء در آفرينش او در كار نيست و اين آيه قدرت و سلطنت خداوند را به بهترين بيان وصف مىكند و در باره قدرت بى پايان خداوند ، آيات زيادى در قرآن مجيد ذكر شده است در آيه ( 44 ) سوره فاطر مى فرمايد :  « وَ ما كانَ اللَّهُ لِيُعْجِزَهُ مِنْ شَيْءٍ فِي السَّماواتِ وَ لا فِي الْأَرْضِ إِنَّهُ كانَ عَلِيماً قَدِيراً »  يعنى هيچ چيز در آسمان و زمين از دايره قدرت خداوند بيرون نيست و موجب عجز او نمى شود ، باز مى فرمايد :  « ما خَلْقُكُمْ وَ لا بَعْثُكُمْ إِلَّا كَنَفْسٍ واحِدَةٍ . »  ( لقمان / 28 ) يعنى نيست آفريدن شما و نه بر انگيختن شما ( درقيامت ) مگر مثل يك شخص و قدرت او حدى ندارد ، خلقت ميليارد ها كهكشان در قدرت او مانند خلقت يك چيز جزئى مى باشد .\r\n\r\n\r\n","description":"","footnote":"\r\n( 1 ) - جز اين نيست امر او چون بخواهد چيزى را بگويد مر او را باش و بشو ، بلافاصله مىشود پس منزه و پاك است آنكه بدست اوست ملكيت هر چيز ، و همه چيز بسوى او باز مى گردد .\r\n","page_name":" 80 ","page_number":90},
  {"content":"\r\n\r\n\r\nب ) درباره علم خداوند\r\nخداوند متعال مى فرمايد :  « وَ اللَّهُ بِكُلِّ شَيْءٍ عَلِيمٌ »  بقره / 282  « وَ ما يَعْزُبُ عَنْ رَبِّكَ مِنْ مِثْقالِ ذَرَّةٍ فِي الْأَرْضِ وَ لا فِي السَّماءِ وَ لا أَصْغَرَ مِنْ ذلِكَ وَ لا أَكْبَرَ إِلَّا فِي كِتابٍ مُبِينٍ »  ( يونس / 61 )  « وَ لَقَدْ خَلَقْنَا الْإِنْسانَ وَ نَعْلَمُ ما تُوَسْوِسُ بِهِ نَفْسُهُ وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ »  ( ق / 16 )  « وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ »  ( انعام / 59 ) « 1 »\r\nدر اين آيات - كه از ميان بيشتر از صد آيه انتخاب شده قرآن\r\n\r\n\r\n","description":"","footnote":"\r\n( 1 ) - خداوند به هر چيز دانا است و پنهان نمى شود از پرودگارت مقدار ذره در زمين و نه در آسمان و نه كوچك تر از آن و نه بزرگتر مگر اين كه در كتاب آشكار ( لوح محفوظ ) موجود است . . . همانا انسان را آفريديم و ميدانيم چيزهايى را كه نفسش به او وسوسه مىكند و ما به او از شاهرگ گردن نزديك تريم و نزد او كليدهاى غيب است كه نميداند آنها را مگر خودش و ميداند چيزى كه در بيابان و دريا است و نمى ريزد برگى مگر اين كه آن را ميداند و نه دانه‌يى در تاريكيهاى زمين و نيست تر و خشكى ( كنايه از هر چيز ) مگر اين كه در كتاب مبين ( لوح محفوظ ) ثبت است .\r\n","page_name":" 81 ","page_number":91},
  {"content":"\r\n\r\nخداوند را به همه موجودات دنيا از مكروبات و ذرات و أجزاى اتم گرفته تا كهكشان ها دانا ميداند و مى گويد از علم او حتى ذره‌اى در آسمان و يا زمين پنهان نيست بلكه تصورات و خاطرات باطنى انسان كه مخلوق اوست نيز نزدش روشن و آشكارا است و خداوند به انسان ( از حيث علم و قدرت و احاطه ) نزديكتر است از حبل الوريد ( شاهرگ گردن ) او و اسرار و غيوبات همه نزد خدا روشن است .\r\nو اوست كه موجودات بيابانى مانند مخلوقات دريايى كه در اعماق درياها قرار دارند از علمش غايب نيست ، برگى كه از درختى بريزد دانه‌اى كه در تاريكيهاى زمين باشد بازهم معلوم اوست و هيچ تر و خشكى نيست مگر اين كه در لوح محفوظ ثبت است .\r\nخواننده گرامى در اين آيات مقدّسه دقّت نما تا براى تو واضح گردد اين مطالب عاليه دقيقه از افق فكرى يك انسان عادى بى سواد خارج است ، بلكه دانشمندانى كه عمر خود را در فلسفه و مباحث عقلى صرف كرده اند هم قادر نيستند مثل قرآن سخن گويند ، و علم خداوند را با اين همه وسعت و دقت ترسيم كنند .\r\n\r\n","description":"","footnote":"","page_name":" 82 ","page_number":92},
  {"content":"\r\n\r\nعقايد فلاسفه يونان و فلاسفه اسلامى - چه پيروان مكتب مشائى باشند مانند ارسطو و ابن سينا و امثال او و چه تابع مكتب اشراقى مانند افلاطون و سهروردى مقتول و غير آنها و چه صاحبان حكمت متعاليه كه جامع هردو نظريه اند مانند صدرالدين شيرازى و طرف داران او - در كتاب هاى فلسفه و كلام و عقايد مفصلًا بيان و ثبت است ، با مراجعه به آنها و ملاحظه اشتباهات آنان در تحقيق علم خداوند بهتر دانسته مىشود قرآن كلام انسانى نيست بلكه نازل شده ماوراى طبيعت و محصول عالم ما فوق انسانيت است .\r\n\r\nج ) توصيف خداوند\r\nخداوند متعال مى فرمايد :    « هُوَ اللَّهُ الَّذِي لا إِلهَ إِلَّا هُوَ عالِمُ الْغَيْبِ وَ الشَّهادَةِ هُوَ الرَّحْمنُ الرَّحِيمُ هُوَ اللَّهُ الَّذِي لا إِلهَ إِلَّا هُوَ الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ الْمُتَكَبِّرُ سُبْحانَ اللَّهِ عَمَّا يُشْرِكُونَ هُوَ اللَّهُ الْخالِقُ الْبارِئُ الْمُصَوِّرُ لَهُ الْأَسْماءُ الْحُسْنى يُسَبِّحُ لَهُ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ »    ( حشر / 22 - 24 )\r\nمعبودى كه مستحق پرستش باشد جز خداوند كسى نيست وعلم او به ظاهر و پنهان محيط است و خيلى مهربان و با رحم است ،\r\n\r\n","description":"","footnote":"","page_name":" 83 ","page_number":93},
  {"content":"\r\n\r\nپادشاهى كاينات مختصّ به اوست و از هر گونه عيب و نقص مبرّاء و پاكيزه است امان دهنده و نگهبان همه است ، عزّت و قوّت و عظمت براى اوست و از شريك و معاون بدور و مستغنى مى باشد ، آفريدگار و عطاكننده صورت هاى گوناگون ، اوست ، نامها و صفات خوب از اوست . موجودات آسمانى و زمينى بر پاكى او و كمال ذاتيش شهادت و گواهى ميدهند و همه كارهايش از روى حكمت مى باشد گزاف و بى نظمى در افعال او راه ندارد ، و مغلوب كسى نيست .\r\nبازهم خداوند متعال مى فرمايد :  « اللَّهُ لا إِلهَ إِلَّا هُوَ الْحَيُّ الْقَيُّومُ لا تَأْخُذُهُ سِنَةٌ وَ لا نَوْمٌ »  ( بقره / 255 )\r\n « بَدِيعُ السَّماواتِ وَ الْأَرْضِ أَنَّى يَكُونُ لَهُ وَلَدٌ وَ لَمْ تَكُنْ لَهُ صاحِبَةٌ وَ خَلَقَ كُلَّ شَيْءٍ وَ هُوَ بِكُلِّ شَيْءٍ عَلِيمٌ . . .   لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ »  ( انعام / 101 - 103 )\r\n « إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُغْشِي اللَّيْلَ النَّهارَ يَطْلُبُهُ حَثِيثاً وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ \r\n\r\n","description":"","footnote":"","page_name":" 84 ","page_number":94},
  {"content":"\r\n\r\n الْعالَمِينَ »  ( اعراف / 54 ) « 1 »\r\n « الَّذِي أَحْسَنَ كُلَّ شَيْءٍ خَلَقَهُ وَ بَدَأَ خَلْقَ الْإِنْسانِ مِنْ طِينٍ »  ( سجده / 7 )\r\n « يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ »  ( فاطر / 15 )\r\n « يَسْئَلُهُ مَنْ فِي السَّماواتِ وَ الْأَرْضِ كُلَّ يَوْمٍ هُوَ فِي شَأْنٍ »  ( الرحمن / 29 )\r\n\r\n\r\n","description":"","footnote":"\r\n( 1 ) - خداوندى كه نيست معبودى غير او زنده و قايم به تدبير مخلوقاتش نمى گيرد او را خواب و نه پينه كى ( خواب خفيف ) پديد آورنده آسمانها و زمين كجا باشد براى او فرزندى در حالى كه نبوده است برايش همسرى ، و آفريده است هر چيز را و به هر چيز دانا است و نيابد او را ديدها بلكه او در مى يابد ديده ها را و او است لطيف و آگاه همانا پرودگار شما خدائيست كه آفريده است آسمانها و زمين را درشش روز بعد مستولى شد بر عرش ، شب را عقب روز مى آورد و ميجويد شب روز را با شتاب و آفريد خورشيد و ماه و ستاره گان را كه تابع فرمان اوست آگاه باش كه خلقت و فرمان براى او است بلند مرتبه است پروردگار عالميان .\r\n","page_name":" 85 ","page_number":95},
  {"content":"\r\n\r\n « يَعْلَمُ ما يَلِجُ فِي الْأَرْضِ وَ ما يَخْرُجُ مِنْها وَ ما يَنْزِلُ مِنَ السَّماءِ وَ ما يَعْرُجُ فِيها وَ هُوَ مَعَكُمْ أَيْنَ ما كُنْتُمْ وَ اللَّهُ بِما تَعْمَلُونَ بَصِيرٌ »  ( حديد / 4 )\r\n  « أَ لَمْ تَرَ أَنَّ اللَّهَ سَخَّرَ لَكُمْ ما فِي الْأَرْضِ وَ الْفُلْكَ تَجْرِي فِي الْبَحْرِ بِأَمْرِهِ وَ يُمْسِكُ السَّماءَ أَنْ تَقَعَ عَلَى الْأَرْضِ إِلَّا بِإِذْنِهِ إِنَّ اللَّهَ بِالنَّاسِ لَرَؤُفٌ رَحِيمٌ وَ هُوَ الَّذِي أَحْياكُمْ ثُمَّ يُمِيتُكُمْ ثُمَّ يُحْيِيكُمْ إِنَّ الْإِنْسانَ لَكَفُورٌ »   ( حج / 65 و 66 )\r\n     « قُلْ هُوَ اللَّهُ أَحَدٌ اللَّهُ الصَّمَدُ لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ »      ( توحيد / 1 - 4 ) « 1 »\r\n\r\n\r\n","description":"","footnote":"\r\n( 1 ) - خدايى كه نيكو كرد هر چيزى را كه آفريد و آغاز كرد خلقت انسان را از گِل . اى مردم شما فقير هستيد بسوى خدا و خدا بى نياز و ستايش شده است ، سؤال مىكند از خدا آنهايى كه در آسمانها و زمين هستند هر روز او در يك شأنى است و به آفريدن و تدبير كاينات مختلفى اراده مىكند . ميداند آنچه كه در زمين مى رود و آنى كه بيرون مىشود از زمين و چيزى كه از آسمان فرو مى آيد و چيزى كه در آسمان بالا مى رود ، و او با شما است هر جايى باشيد ، خداوند بكارى كه مى كنيد بينا است آيا نمى بينى كه خدا مسخر كرد براى شما آنچه در زمين است و كشتى حركت مىكند در دريا به امر او و نگاه ميدارد آسمان را از اين كه بيفتد بر زمين مگر به اذن او ، همانا خداوند به مردم رؤف و مهربان است و اوست كه زنده كرده است شمارا بعد مى ميراند شما را سپس زنده مىكند شما را همانا انسان ناسپاس است بگو او خداى يگانه است كسى از او تولد نشده و نه او از كسى تولد شده و نيست كسى از براى او همتايى .\r\n","page_name":" 86 ","page_number":96},
  {"content":"\r\n\r\nدر اين آيات مقدّسه كه نمونه صدها آيات ديگرى است كه در توصيف خداوند عالم وارد شده اگر بطور درست دقّت شود و مضامين عاليه آن تحليل و تجزيه شود ، آن وقت است كه تصديق مىشود يك فرد انسانى كه به قصد رياست و حكومت و يا اين كه به غرض اصلاح حال اجتماع ادعاى منصبى بنمايد و به دروغ خود را نماينده خدا بخواند در حالى كه هيچ سواد نداشته و تعليمى نديده ممكن نيست چنين توحيدى را كه يك عالم متانت و استحكام و وسعت دارد عرضه نمايد .\r\nچنانچه تاريخ عمومى دنيا گواهى ميدهد كه چنين امرى تا امروز ديده نشده شما به صورت مثال آياتى را كه از سوره ( الرحمن و\r\n\r\n","description":"","footnote":"","page_name":" 87 ","page_number":97},
  {"content":"\r\n\r\nحديد ) نقل شد ملاحظه نماييد كه مى گويد ساكنين آسمان مثل ساكنين زمين به خداوند محتاج اند يعنى تمام موجودات كهكشان ها مخلوق او هستند مانند موجودات زمين و تمام جريانات زمين و آسمان از علم او پنهان نيست و خداوند با شما هميشه است هرجايى باشيد ! ! !\r\nبا اين همه حقايق خارق العاده و بيان عظمت حق ، قرآن مى گويد :  « لَيْسَ كَمِثْلِهِ شَيْءٌ »  ( شورى / 11 )  « وَ عَنَتِ الْوُجُوهُ لِلْحَيِّ الْقَيُّومِ »  ( طه / 111 ) و مكرراً گوش زد مى نمايد  « وَ ما قَدَرُوا اللَّهَ حَقَّ قَدْرِهِ »  ( انعام / 91 ) خداوند عالم به هيچ چيز شباهت ندارد تا بر مخلوقاتش قياس شود و ممكن نيست كه عقل حقيقت و عظمت او را درك كند .\r\nيك فرد ممكن مادى هرگز نمى تواند در عالم مجردات اين همه اوج و ارتفاع گيرد و خداوند را چنين تعريف كند . بلكه اگر قرآن گفتار خود پيغمبر صلى الله عليه و آله و سلم مى بود حتماً خدا را يك موجود مجسم كه در چهار چوب زمان و مكان و ماده محصور باشد معرفى مى كرد ، چنانچه تورات و انجيل تحريف شده و امثال آنها چنين كرده اند .\r\nخواننده گرامى خواهش مى كنم در آيات سابقه دوباره نظرى\r\n\r\n","description":"","footnote":"","page_name":" 88 ","page_number":98},
  {"content":"\r\n\r\nبيندازى سپس وجدان و عقل فطرت خود را قاضى قرار بده كه آيا ممكن است اين همه حقايق و دقايق و معانى به اين اسلوب بيان ، از يك شخص أمّى و حتى از باسواد صادر گردد ؟ يا اين كه حتماً قرآن تحفه خداييست كه از ماوراى عالم طبيعت آمده ؟\r\nقبل از اين كه به دليل پنجم برسيم اجازه بدهيد فهرست اوصافى را كه قرآن براى خداوند بيان نموده نقل كنم تا بار ديگر ثابت شود قرآن كلام خدا است زيرا جز خدا كسى نتواند چنان اوصافى را ذكر نمايد .\r\n1 - 2 . الرّحمن الرّحِيم : زياد رحمت كننده و بخشاينده مهربان .\r\n3 - 4 . ملك الناس ، مالك يوم الدين : اختيار دار همه مردم و اختيار دار روز قيامت .\r\n5 - 6 . عالم و عليم : دانا ، دانايى كه علم او هميشه ثابت است و قابل زوال نيست .\r\n7 - 8 . غفور و رؤف : بسيار آمرزنده‌گناهان و مهربان .\r\n9 - 10 . سريع الحساب و شديدالعقاب : حساب را بسرعت انجام ميدهد چون كار او محتاج به فكركردن و تصوركردن نيست همه امور نزد او واضح است و سخت عقوبت كننده است ( براى اشقياء )\r\n\r\n","description":"","footnote":"","page_name":" 89 ","page_number":99},
  {"content":"\r\n\r\n11 - 12 . عزيز و حكيم : غالب و قوى و حكيم است با وصف قدرت بر هرچيز جز از روى مصلحت كامل كارى نمى كند .\r\n13 - 14 . سميع و بصير : شنواى اصوات و بيناى ديدنى ها بدون داشتن چشم و گوش ( ليس كمثله شىء ) هيچ چيزى مانند او نيست .\r\n15 - 16 . واسع و خبير : وجودش محدود و محصور نيست علم و قدرت و صفت او متناهى نيست و به همه چيز آگاه است .\r\n17 - 18 . على و عظيم : بسيار بلند مرتبه و بزرگ .\r\n19 - 20 . حىّ وقيوم : زنده و پاينده‌اى كه هميشه چنين است ( و يا تدبير كننده عالم است )\r\n21 - 22 . غنى و حليم : بى نياز از هر كسى و از هر چيزى ! ! و صاحب حلم كه زود به غضب نمى آيد .\r\n23 - 24 . قادر و قدير : توانا ، تواناى كه توانائيش هميشه ثابت است .\r\n25 - 26 . حميد و وهاب : سپاس كرده شده و پسنديده و بخشش كننده زياد .\r\n27 - 28 . رقيب و حسيب : نگهبان و حساب گيرنده و يا حساب كننده و يا كفايت كننده .\r\n\r\n","description":"","footnote":"","page_name":" 90 ","page_number":100},
  {"content":"\r\n\r\n29 - 30 . تواب و كبير : بسيار قبول كننده توبه بندگان و بزرگ .\r\n31 - 32 . عفو ونصير : بسيار عفو كننده و كمك كننده .\r\n33 - 34 . ولى و وكيل : كمك كننده و دوست و آقا و معتمد و حافظ .\r\n35 - 36 . مقيت و شهيد : نگهبان و حاضر بهرجا ( بطور احاطه نه ظرفيت )\r\n37 - 38 . شاكر وقاهر : جزاء دهنده عمل خوب و غالب .\r\n39 - 40 . خيرالحاكمين و خيرالفاتحين : بهترين حكم كننده گان و فاتحان .\r\n41 - 42 . الواحد القهّار : يگانه بسيار غالب .\r\n43 - 44 . خيرحافظا و ارحم الراحمين : بهترين نگهدار و مهربان ترين مهربان ها .\r\n45 - 46 . قوى و شديد المحال زور مند .\r\n47 - 48 . الملك الحق : زمامدار برحق .\r\n49 - 50 . لطيف و شكور : نيكو كننده ( يا آفريننده موجودات كوچك مانند مكروبات و اتمها ) و خيلى جزاء دهنده خير .\r\n51 - 52 . رزاق و ذو القوة : رزق دهنده و صاحب قدرت .\r\n\r\n","description":"","footnote":"","page_name":" 91 ","page_number":101},
  {"content":"\r\n\r\n53 - 54 . ذو الجلال و الاكرام : صاحب عظمت و گرامى يا بزرگوار .\r\n55 - 56 - 57 - 58 - 59 - 60 . القدوس ، السلام ، المؤمن ، المهيمن ، العزيز ، الجبار ، معانى اين صفات سابقاً بيان شد .\r\n61 - 82 . بِرّ ، خالق ، باعث ، كافى ، نور ، كريم ، مصور ، مبين ، محيط ، مولا ، قريب ، فائق ، فتاح ، فاطر ، ربّ ، حميد ، متكبر ، اعلى ، اعلم ، احسن الخالقين ، بديع و ذو الفضل : يعنى نيكوكار ، آفريده گار ، برانگيزنده مرده ها از قبر ، كفايت كننده ، نور ، بزرگوار ، صورت دهنده ، ظاهر ، محيط ، آقا ، نزديك ( به همه ) ، شكافنده ، حكم كننده ، خالق ، پروردگار ، پسنديده ، بزرگوار ، بالاتر ، داناتر ، بهترين خلق كننده گان ، پديد آورنده اشياء از غير مثال و صاحب فضل .\r\n83 - 86 . اول ، آخر ، ظاهر و باطن .\r\nاين بود يك عده از اوصافى كه با عجله از قرآن مجيد براى شما نقل كردم ، فقط غور و دقت شما در مفاهيم آنها براى اثبات مقصد كفايت مىكند .\r\n\r\n","description":"","footnote":"","page_name":" 92 ","page_number":102},
  {"content":"\r\n\r\n\r\nدليل پنجم : معرفى معبود\r\nاز مطالعه تاريخ انسانها آشكار مىشود كه خضوع و پرستش هميشه در ميان آنها با اشكال مختلفى كم و بيش وجود داشته و از اين رو مى توان گفت كه عبادت و پرستش از فطريات انسان است ، ولى به علت جهالت و اغراض فاسد ، بشر در اكثر دوره ها دچار انحرافات زيادى شده و به ستايش و پرستش مظاهر طبيعت مانند ماه و ستاره و خورشيد و بعضى از حيوانات و يا محصول صنعت خود از قبيل بتهاى خرمايى و آردى و فلزى و غيره پرداخته و از معبود حقيقى و مستحق واقعى عبادت به دور مانده اند .\r\nمكه مكرمه و نواحى آن از خيلى دير تقريباً مركزيت بت پرستى و خرافات را پيدا نموده بود و خدايان متعددى را به تعداد قبايل و ذوقهاى افراد بر گزيده بودند .\r\nآنان تقصيرى زيادى نداشتند ، زيرا بشر مادى كه باغير محسوس سر و كارى ندارد نمى تواند به نيروى فكرى خويش حقيقت را از خارج فضاى ماده و زمان و مكان و حواس جستجو نمايد .\r\n\r\n","description":"","footnote":"","page_name":" 93 ","page_number":103},
  {"content":"\r\n\r\nقرآن در اوايل نزولش همانطورى كه تعدد آفريدگار و خالق را محكوم كرد و دستگاه خلقت را به يك فاعل و خالق واحدى بى شريك نسبت داد همچنان تمام معبودهاى خيالى را محكوم كرده و مردم را به كرامت و برترى شان متوجه ساخته گم شده فطرى آنها را كه مستحق عبادت و بندگى مى باشد به آنها معرفى و عبادت غير از خداوند عالم را ممنوع اعلام كرد .\r\nبت پرستان - به شهادت تاريخ - حاضر شدند كه بارسمى شناختن عبادت بتها در رديف عبادت حضرت حق تعالى با حضرت پيغمبراكرم صلى الله عليه و آله و سلم صلح و سازش كنند ولى آن حضرت كه براى رياست و يا غرض مادى ديگرى دعوتش را آغاز نكرده بود اين نظريه را رد كرد ، او مجبور بود آن را رد كند زيرا نقشه دعوتش از طرف ماوراى عالم طبيعت طرح شده بود و تنها وظيفه تبليغ و رسانيدن و بيان كردن به او سپاريده شده بود . پيامبر صريحاً به آنان فرمود : اى كافران ! من نمى پرستم آنچه را كه شما مى پرستيد و نه شما كسى را كه من مى پرستم ، مى پرستيد و نه من عبادت كننده آنچه كه شما پرستيده ايد مى باشم و نه شما عبادت كننده كسى هستيد كه من مى پرستم .\r\n\r\n","description":"","footnote":"","page_name":" 94 ","page_number":104},
  {"content":"\r\n\r\nحالا شما خواننده عزيز فكر كنيد كه اگر حضرت پيغمبر مأموريت خدايى نمى داشت آيا كار خود را از نقطه‌اى شروع مى كرد كه صد درصد مخالف محيط و عصر او باشد ؟ « 1 »\r\nو كارى كند كه همه را دشمن خود گرداند و جان خود را با اين بيزارى صريح از بتها در خطر بيندازد . مگر تمام سران دنيا و طالبان حكومت خواست اكثريت را خصوصاً در اول كارشان مراعات نمى كنند ؟ و علاوه بر آن آيا يك فرد متعارف همچو يك مفكوره عالى و جامعى مىتواند داشته باشد ؟ ! كه عبادت و معبود را به نحوى توضيح و معرفى كند كه قرن ها بعد عقول متفكرين و نوابغ نتواند در آن خللى پيدا كند ؟\r\nحالا كه موضوع اعجاز قرآن در اين باره معلوم شد اينك\r\n\r\n\r\n","description":"","footnote":"\r\n( 1 ) -   « وَ عَجِبُوا أَنْ جاءَهُمْ مُنْذِرٌ مِنْهُمْ وَ قالَ الْكافِرُونَ هذا ساحِرٌ كَذَّابٌ أَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ »   ( ص / 4 و 5 ) تعجب كردند از اين كه آمد ايشان را بيم دهنده‌يى از خودشان و كافران گفتند اين شخص جادو گر و دروغ گواست ، آيا قرار داد خدايان و معبود ها را خدا و معبود واحد ؟ اين چيزى عجيبى است ! ! !\r\n","page_name":" 95 ","page_number":105},
  {"content":"\r\n\r\nچند آيه از قرآن را بطور نمونه از نظر شما مى گذرانم .\r\nخداوند متعال مى فرمايد :  « قُلْ يا أَيُّهَا النَّاسُ إِنْ كُنْتُمْ فِي شَكٍّ مِنْ دِينِي فَلا أَعْبُدُ الَّذِينَ تَعْبُدُونَ مِنْ دُونِ اللَّهِ وَ لكِنْ أَعْبُدُ اللَّهَ الَّذِي يَتَوَفَّاكُمْ وَ أُمِرْتُ أَنْ أَكُونَ مِنَ الْمُؤْمِنِينَ »  ( يونس / 104 ) « 1 »\r\nدر اين آيه توحيد معبود صريحاً به گوش بت پرستان رسانيده شده و پيغامبر مأمور شده از آنها دورى جسته خداى يگانه را بپرستد .\r\n « قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً »  ( كهف / 110 ) « 2 »\r\n\r\n\r\n","description":"","footnote":"\r\n( 1 ) - بگو اى مردم اگر بوده باشيد در شك از دين من پس نمى پرستم آنانيرا كه مى پرستيد از غير خدا و لكن مى پرستم خدايى را كه مى ميراند شما را و مأمور شده ام كه از جمله ايمان آورندگان باشم .\r\n( 2 ) - بگو ( اى محمد ) فقط من بشرم مانند شما كه وحى مىشود بسوى من همانا خداى شما خداى يگانه است پس كسى كه اميد دارد ( خوبى ) ملاقات پروردگارش را پس بايد عمل كند عمل خوب و شريك قرار ندهد به پرستش پروردگارش ( هيچ ) كسى را .\r\n","page_name":" 96 ","page_number":106},
  {"content":"\r\n\r\nدر اين آيه پيغمبر به عنوان يك فرد بشر مانند ساير افراد معرفى شده و فقط فرق او با ديگران در مجرد وحى فرستادن به او بيان شده خالق و معبود همه تنها خداوند معرفى گرديده و نجات در عمل شايسته و شرك نياوردن در مقام عبادت قرار داده شده اين كلام اساس حكومت واحد جهانى را پى ريزى مىكند و اتحاد انسان هاى دنيا را در عالى ترين افق فضيلت كه ايمان به حق و ( عمل صالح ) باشد آماده مىكند .\r\n  « وَ لَقَدْ أُوحِيَ إِلَيْكَ وَ إِلَى الَّذِينَ مِنْ قَبْلِكَ لَئِنْ أَشْرَكْتَ لَيَحْبَطَنَّ عَمَلُكَ وَ لَتَكُونَنَّ مِنَ الْخاسِرِينَ بَلِ اللَّهَ فَاعْبُدْ وَ كُنْ مِنَ الشَّاكِرِينَ »   ( زمر / 65 و 66 ) « 1 »\r\nدر اين آيه گفته شده كه به حضرت رسول صلى الله عليه و آله و سلم و تمام انبياء گذشته گوش زد شده كه اگر كسى يا چيزى را در مقام عبادت\r\n\r\n\r\n","description":"","footnote":"\r\n( 1 ) - همانا تحقيقاً وحى شد بسوى تو و بسوى آنانى كه پيش از تو بودند اگر شريك قرار دهى و مشرك شوى هر آينه عمل تورا نابود مىكند و البته مى باشى از زيانكاران بلكه فقط خداوند را عبادت كن و از جمله سپاس گذاران باش .\r\n","page_name":" 97 ","page_number":107},
  {"content":"\r\n\r\nخداوند شريك قرار دهند عمل آنان نابود و از جمله زيان كاران محسوب خواهند شد ، و تنها خداوند را پرستش كنند و شكر گذار ذات اقدس او باشد .\r\nدر جاى ديگر در اين باره كه به يهود و نصارى بر اثر تمادى زمان و وقوع انحرافات زيادى در عقايد آنان بواسطه عوامل گوناگون مقام حضرت عيسى و بزركان دينى خود را بالابرده و آنها را در پرستش خداوند شريك گردانيده بودند قرآن فرمان ميدهد كه بياييد جز خداى واحد كسى را نپرستيم و كسى از جنس خود را ربّ قرار ندهيم  « قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ »  ( آل عمران / 64 )\r\n\r\n","description":"","footnote":"","page_name":" 98 ","page_number":108},
  {"content":"\r\n\r\n\r\nدليل ششم : امتياز قرآن از كلام انسانها\r\nاشعار و كلمات عرب هاى قبل از إسلام و بعد از إسلام ، و عربهاى معاصر اسلام در كتب ادبى تا مقدار زيادى نقل شده ، و قرآن هم به زبان عربى نازل شده ، ولى با كمال تعجّب مشاهده مىشود كه سبك گفتار و عبارات قرآن با نظم كلام عربهاى مذكور به كلى تفاوت دارد وگويى كه قرآن لغت جدا گانه‌اى غير از لغت همه اعراب است ، فصحاء و گويندگان زيادى در زبان عربى نبوغ كرده اند ، ولى طرز صحبت قرآن و جمله بندى آن بايكى از آنها موافق نيست اين سبك مخصوص قرآن هرچه ناميده شود خود دليل برآن است كه قرآن گفته حضرت محمدعربى صلى الله عليه و آله و سلم نيست و گرنه مانند كلام ساير عربى زبانان اداء مى شد ، بلكه وحى آسمانى است .\r\nعجب تر اين كه گفتار شخص پيامبر صلى الله عليه و آله و سلم كه در ضمن خطبه و حديث در كتاب هاى احاديث و تاريخ و ادبيات نقل شده خيلى زياد است ، شما همه آنها را يا هر قدر كه خواسته باشيد مطالعه\r\n\r\n","description":"","footnote":"","page_name":" 99 ","page_number":109},
  {"content":"\r\n\r\nبفرماييد آن وقت متوجه مىشويد كه با گفتار قرآن هيچ مناسبت ندارد حتى يك موضوع و يك مطلب كه هم در قرآن باشد و هم در سنت ولى سبك گفتار و تعبير آن دو ، اصلًا با هم شباهتى ندارد .\r\nآيا شما اين امتياز صحبت قرآن را چه توجيهى جز وحى بودن آن مى نماييد ، خود قرآن هم شايد به همين نكته توجه مردم را جلب كرده كه بالحن قاطع عام كه هم شامل سبك بديع و هم شامل ساير جهت اعجازى اين كتاب عزيز مىشود ، چنين مى گويد :  « قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً »  ( اسراء / 88 ) بگو اگر انس و جن اجتماع كنند تا بياورند كتابى مانند اين قرآن ، نمى توانند چنين كارى كنند هر چند كه به كمك همديگر بشتابند .\r\nتمام مردم دنيا را تا روز قيامت به مبارزه طلب مىكند و صراحتاً از همه آنان ولو با كمال همكارى و هم فكرى شان سلب قدرت آوردن مثل قرآن رامى نمايد .\r\nدر اين 14 قرن كسى نتوانسته در ميدان مبارزه قران قدم بگذارد و مانند آن كتابى بياورد .\r\n\r\n","description":"","footnote":"","page_name":" 100 ","page_number":110},
  {"content":"\r\n\r\nدر جاى ديگر مجال بيشترى براى مردم داده و چنين فرموده است :  « أَمْ يَقُولُونَ افْتَراهُ قُلْ فَأْتُوا بِعَشْرِ سُوَرٍ مِثْلِهِ مُفْتَرَياتٍ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ   فَإِلَّمْ يَسْتَجِيبُوا لَكُمْ فَاعْلَمُوا أَنَّما أُنْزِلَ بِعِلْمِ اللَّهِ »  ( هود / 13 و 14 )\r\nآيا مى گويند كه پيغمبر قرآن را بدروغ به خدا نسبت داده بگو كه شماهم ده سوره ساختگى مثل سوره هاى قرآن بياوريد در اين كار از هركس كه مى توانيد دعوت كنيد اگر راست مى گوييد ! ! و اگر كفار اين دعوت شما را اجابت نكردند پس بدانيد كه آنچه نازل شده فقط به علم خدا است .\r\nولى خوشبختانه تا كنون در هيچ گوشه دنيا و در هيچ محفلى از محافل علمى و ادبى كسى پيدا نشد كه ده سوره مثل سوره هاى قرآن بياورد .\r\nدر دو مورد ديگر شرط مبارزه را خيلى سهل تر نموده و به آوردن يك سوره ( فقط يك سوره ! ) اكتفاء نموده ، در سوره ( يونس / 37 و 38 ) كه در مكه نازل شده چنين مى فرمايد :   « وَ ما كانَ هذَا الْقُرْآنُ أَنْ يُفْتَرى مِنْ دُونِ اللَّهِ وَ لكِنْ تَصْدِيقَ الَّذِي بَيْنَ يَدَيْهِ وَ تَفْصِيلَ الْكِتابِ لا رَيْبَ فِيهِ مِنْ رَبِّ الْعالَمِينَ أَمْ يَقُولُونَ افْتَراهُ  \r\n\r\n","description":"","footnote":"","page_name":" 101 ","page_number":111},
  {"content":"\r\n\r\n قُلْ فَأْتُوا بِسُورَةٍ مِثْلِهِ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ » . \r\nاين قرآن قابل ساختگى بشرنيست بلكه تصديق كتب سماوى گذشته ( يا تصديق قيامت و ثواب و عقاب ) است و تفصيل امور دينى و احكام شرعى مى باشد هيچ شكى و شبهه‌اى در اين كتاب كه از جانب خداوند است نيست آيا مى گويند پيغمبر صلى الله عليه و آله و سلم قرآن را ساخته و به خدا نسبت داده ؟ بگو يك سوره مثل قرآن بياوريد و هر كسى را كه مى توانيد در اين موضوع به همكارى دعوت كنيد اگر راست مى گوييد ( و افتراء نمودن را بهانه قرار نمى دهيد ) در سوره بقره ( 23 - 24 ) چنين تحدى مىكند :   « وَ إِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا فَأْتُوا بِسُورَةٍ مِنْ مِثْلِهِ وَ ادْعُوا شُهَداءَكُمْ مِنْ دُونِ اللَّهِ إِنْ كُنْتُمْ صادِقِينَ فَإِنْ لَمْ تَفْعَلُوا وَ لَنْ تَفْعَلُوا فَاتَّقُوا النَّارَ الَّتِي وَقُودُهَا النَّاسُ وَ الْحِجارَةُ أُعِدَّتْ لِلْكافِرِينَ »   .\r\nاگر در كتابى كه بر بنده خود نازل كرده ايم در شك و شبهه ايد يك سوره مانند ( سوره هاى ) او بياوريد شاهدان ( وهمكاران خود را در اين كار ) از غير خدا دعوت كنيد اگر راست مى گوييد و اگر نكرديد و يا نتوانستيد مانند يك سوره كوچك قرآن\r\n\r\n","description":"","footnote":"","page_name":" 102 ","page_number":112},
  {"content":"\r\n\r\nسوره‌اى بياوريد و تا به ابد نخواهيد توانست چنين كارى بكنيد ! ! پس بپرهيزيد آتشى را كه هيمه و آتش افروز آن مردم و سنگ است كه از براى كافرين مهيا مى باشد .\r\nقرآن صريحاً اعلام مىكند كه بشر هرگز - تا آخر دنيا - يك سوره‌اى مانند سوره هاى قرآن نمى تواند تركيب كند كه از حيث سبك و معنى مثل قرآن باشد ، و چنين هم شد ، عربهاى معاصر پيغمبر كه معتقدات دينى و شؤنات معنوى و منابع اقتصادى و نفوذ اجتماعى و بالاخره تمام حيثيات شان بواسطه قرآن در خطر قرار گرفته بود نتوانستند از آن فصاحت و بلاغت فوق العاده‌اى كه داشتند استفاده كنند و سوره دو سه سطرى مانند سوره‌اى از قرآن عرضه دارند ، لذا مجبور شدند دست به شمشير زنند و راه ميدان جنگ و قتال را در پيش گيرند و اگر غلبه علمى از براى خود ممكن ميديدند و قدرت تركيب يك سوره را در خود سراغ مى داشتند ، هيچ گاه آن همه جنگ هاى خونين را بر پا نمى ساختند ، زيرا آوردن يك سوره از براى شكست پيغمبر كفايت مى كرد و ديگر نمى توانست دعوت خود را ادامه دهد .\r\nبلى مسيلمه كذاب كه از اهالى يمامه بود در عصر پيغبر اكرم صلى الله عليه و آله و سلم\r\n\r\n","description":"","footnote":"","page_name":" 103 ","page_number":113},
  {"content":"\r\n\r\nذوقش گُل كرد و پس از ادعاى نبوت ادعاء كرد ملَكى به اسم رحمن بر او نازل مىشود و خواست مانند قرآن صحبت كند اينك چند جمله از كلام او را بشنويد : « يا ضفدع بنت ضفد عين ، نقى ماتنقين نصفك فى الماء و نصفك فى الطين لا الماء تكدرين و لا الشارب تمنعين ! ! »\r\nاى قور باغه ماده ! جوجه دو قورباغه ! صدا بزن هر قدر كه صدا مى زنى ! نيمه تن تو در آب است و نيمه تن ديگر تو در گِل ! ! نه آب را آلوده مى كنى و نه آشامنده را از آشاميدن آب جلو گيرى مى كنى ! ! !\r\nاين جمله را نيز به او نسبت داده اند كه بر او وحى شده « ان الذين يغسلون ثيابهم ولايجدون مايلبسون اولئك هم المفلسون ! ! » آنانى كه لباس هاى شان را مى شويند و لباس ديگر براى پوشيدن ندارند البته آنان مفلس هستند راستى اگر آقاى مسيلمه نمى بود بشريت در باره قورباغه و مفلس سرگردان مى ماندند آفرين بر مسيلمه و ارشادات او ! ! ولى مردم حق اين آقا را نشناختند ! و عرب ها او را مسيلمه ( دروغ گو ) لقب دادند و سرانجام در زمان خلافت خليفه اول كشته شد و خرافات او نيز از بين رفت .\r\n\r\n","description":"","footnote":"","page_name":" 104 ","page_number":114},
  {"content":"\r\n\r\n\r\nعجز بود ياترس ؟\r\nممكن است در ذهن شما خطور كند كه شايد مخالفين اسلام توانسته اند مانند قرآن سوره اى درست كنند ، ولى از ترس حكومت اسلامى نتوانسته اند اظهار كنند ، از كجا بفهميم كه عرب ها چنين كارى را نتوانستند يا اين كه قدرت آن را نداشته اند ؟\r\nجواب اين سخن اين است كه مخالفين دين اسلام در حكومت هاى اسلامى از آزادى كامل بر خوردار بوده اند و به كمال آزادى سخن رانده اند و اين موضوع به مراجعه كتب تاريخ روشن مى گردد و علاوتاً آنها مى توانستند سوره يا سوره هاى ساختگى خودشان را بدولت هاى نصارى بفرستند كه بين مردم نشر نمايند و تاريخ آن را ثبت كند ، و چون اين موضوع در سرنوشت اسلام خيلى تأثير داشت هر گز از نظر مخالفين آن و پيروان ساير اديان پنهان نمى ماند و جنجال بزرگى به راه مى افتاد كه تاريخ هر گز بر اخفاء آن قدرت پيدا نمى كرد .\r\nولى تاريخ عكس اين فرضيه را ثابت نموده اينك ابوالعلاء معرى كه شخص اديب و شاعر و دانشمند بوده و مى گويند منكر اسلام و روز قيامت و وحى بوده در رساله الغفران خود چنين\r\n\r\n","description":"","footnote":"","page_name":" 105 ","page_number":115},
  {"content":"\r\n\r\nاعتراف مىكند : « بين مسلمان و غير مسلمان مسلَّم است كتابى كه محمد صلى الله عليه و آله و سلم آورده عقل ها را در برابر خود مغلوب ساخت و تاكنون كسى نتوانسته است مانند آن بياورد و سبك اين كتاب با تمام سبكهاى معمول عرب مخالف است تاجايى كه اگر يك آيه قرآن در ميان سخنان ديگر واقع شود مانند ستاره درخشان كه در شب تاريك بدرخشد امتياز دارد » .\r\n\r\nيك داستان تاريخى ديگر\r\nعبدالكريم بن ابى العوجا و ابوشاكر ديصانى و عبدالله بن المقفع و عبدالملك بصرى كه چهارتن از مشاهير ملحدين و مخالفين اسلام و از معاريف ادب و بلاغت بودند سالى در مكه مكرَّمه در موسم حج از سرّ ترقّى اسلام و نفوذ آن در دلهاى مردم سخن گفتند تا بالاخره همه اقرار كردند كه سرّ پيشرفت اسلام همان قرآن است و بس ، و چه بهتر كه ماهم كتابى مثل قرآن تدوين كنيم و به اين وسيله خط بطلان بردين اسلام بكشيم زيرا تحدّى پيغمبر مربوط به تمام زمان ها بوده و به زمان معيّنى اختصاص ندارد و هنوز ديرنشده .\r\n\r\n","description":"","footnote":"","page_name":" 106 ","page_number":116},
  {"content":"\r\n\r\nبالاخره قرار گذاشتند كه هر كدام از چهار نفر ربعى ( يك حصه از چهار حصه ) از قرآن را مورد دقت قرار داده آيات و سوره هايى كه از حيث سبك تعبير و معنى مانند آن باشد بسازند و در سال آينده در موسم حج به مكه آمده همه آنها را كه مانند قرآن مىشود بر مردم عرضه بدارند .\r\nسال آينده در همان موسم باهم يك جاشدند و از نتيجه عمل هم ديگرى معلومات خواستند .\r\nابن ابى العوجا گفت چون من قرآن را باز نمودم آيه ( 22 ) سوره انبياء «  لَوْ كانَ فِيهِما آلِهَةٌ إِلَّا اللَّهُ لَفَسَدَتا »  نظرم را جلب نمود در اين يك سال مرا به بلاغت خود مشغول داشت ! لذا تصديق مى كنم معارضه با قرآن محال و غير ممكن است .\r\nابوشاكر ديصانى مانند رفيق خود عين اعتراف را در آيه ( 73 ) سوره حج نمود  « يا أَيُّهَا النَّاسُ ضُرِبَ مَثَلٌ فَاسْتَمِعُوا لَهُ إِنَّ الَّذِينَ تَدْعُونَ مِنْ دُونِ اللَّهِ لَنْ يَخْلُقُوا ذُباباً وَ لَوِ اجْتَمَعُوا لَهُ » . \r\nعبدالملك بصرى گفت چون آيه ( 80 ) سوره يوسف را ديدم كه مى فرمايد  « فَلَمَّا اسْتَيْأَسُوا مِنْهُ خَلَصُوا نَجِيًّا »  در بلاغت آن چنان مشغول شدم كه از معارضه آن منصرف شدم .\r\n\r\n","description":"","footnote":"","page_name":" 107 ","page_number":117},
  {"content":"\r\n\r\nعبدالله بن مقفع اظهار داشت يك سال است در اطراف آيه ( 44 ) سوره هود  « وَ قِيلَ يا أَرْضُ ابْلَعِي ماءَكِ وَ يا سَماءُ أَقْلِعِي وَ غِيضَ الْماءُ وَ قُضِيَ الْأَمْرُ وَ اسْتَوَتْ عَلَى الْجُودِيِّ وَ قِيلَ بُعْداً لِلْقَوْمِ الظَّالِمِينَ »  مبهوتانه فكر مى نمايم ، و دانستم كه معارضه با قرآن ممكن نيست زيرا در مقابل يك آيه آن عاجز شدم تا چه رسد به بيشتر ! در اين اثناء كه همه متحيّر و سرگشته بودند حضرت امام صادق عليه السلام عبور فرمود با آن كه آنان سخنان خود را قطع كرده بودندكه حضرتش نشنود ، ولى امام نا اميدى آنها را بيشتركرد و اين آيه را بر آنها تلاوت فرمود :  « قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً »  ( اسراء / 88 )\r\n\r\nمبشّران استعمارى\r\nدستگاه دينى مسيحيت كه اسلام را مانع پيشرفت بلكه سبب سقوط خود ميدانست چند قرن پيش با تمام قدرت و امكانات خود بر عليه اسلام نه تنها بناى رقابت را مانده بلكه به جنگ با او برخواسته ، و از هيچ گونه تهمت و افترا و ريختن خون بى گناهان\r\n\r\n","description":"","footnote":"","page_name":" 108 ","page_number":118},
  {"content":"\r\n\r\nخوددارى نكرده اند و صدها جلد كتاب عليه اسلام به طبع رسانيده و در ميان مسلمانان و غير مسلمانان منتشر ساخته اند ، و صحنه هاى جنگ هاى صليبى همه چيز را ظاهر مى سازد .\r\nجنايت كشيشان نصرانى در خود اروپا بجايى رسيد كه مردم را از ديانت بيزار كردند زيرا آنان فكر مى كردند كه دين جز ظلم و استبداد و خرافات چيز ديگرى نيست لذا يكباره بسوى بى دينى ميل كردند . و قهراً مقام معنويت در غرب ضعيف شد ، و اين گناه به گردن ارباب كليسا است كه در ترويج دين محرّف و منسوخ اصرار مى ورزيدند و در راه قدرت طلبى خود مانند احزاب سياسى از هيچ كارى خوددارى نمى كردند و قهراً عظمت روحانيت آنان بين مردم فهميده رو به ضعف نهاده و وجودشان بى كار ماند .\r\nدر همين موقع حكومت هاى غربى كه قصد استعمار ملل ضعيف را داشتند از وجود اين كشيشان منفور استفاده و آنها را براى نفوذ استعمار به عنوان مبشِّر و مروِّج دين مسيحى به آسيا و افريقا اعزام داشتند و آنچه كه از امكانات معنوى و مادى لازم بود در اختيار آنان گذاشتند .\r\nاينان بهر وسيله‌اى كه بود در دولت هاى اسلامى ( كه بحمدالله\r\n\r\n","description":"","footnote":"","page_name":" 109 ","page_number":119},
  {"content":"\r\n\r\nافغانستان عزيز ما روى جهاتى از حيله هاى اين روباه صفتان و مستخدمين استعمار محفوظ ماند ) رخنه كردند و نصرانى هاى داخلى و متوطِّنين كشورهاى اسلامى نيز با آنان به همكارى پرداختند بالاخره تعصّب افراطى دينى آنان از يك طرف و نقشه هاى سياسى جهت آماده كردن زمينه براى نفوذ استعمار و استثمار از طرف ديگر سبب شد كه پدران روحانى مسيحى ! ! بهر طورى شده عقايد جوانان مسلمان را به دين شان ضعيف يا زايل گردانند و خلاءِ و لا نظمى را در عالم فكرى آنان ايجاد كنند ، و هم بد بينى را ميان طبقات مردم مسلمان خصوصاً بين علماء دينى و جوانان تحصيل كرده بر قرار سازند ، و از اختلافات مذهبى مسلمانان به اسم شيعه و سنى استفاده كنند و تا اندازه ممكن از دامن زدن به آن خوددارى نكنند تا قانون « تفرقه بينداز و حكومت كن » عملًا اجراء شود ، و هزار و يك بدبختى ديگر .\r\n شرح اين هجران و اين سوز جگر * اين زمان بگذار و تا وقت دگر . \r\nغرض در دولت هاى عربى كه بواسطه موقعيت استراتژيك و اقتصادى آنها بيشتر مورد طمع استعمار بود كشيشها و مبشران\r\n\r\n","description":"","footnote":"","page_name":" 110 ","page_number":120},
  {"content":"\r\n\r\nبيشتر فعاليت داشتند خصوصاً كه در مصر و سوريه و لبنان و عراق عرب هاى نصرانى نيز زياد بودند .\r\nكتابها بر عليه اسلام چاپ شد ، پولهاى هنگفتى مصرف شد ، تهديد ها و قتل ها صورت گرفت ، دروغ ها و افتراءها گفته شد . و تا امروز هم به اشكال مختلفى دوام دارد ، و آينده همچنين خواهد بود ولى با اين همه تا امروز نتوانسته در مقابل قرآن مجيد يك سوره‌اى درست كنند و به جلو مسلمانان بگذارند در حالى كه صدها نفر نويسنده هاى فصيح عربى الاصل چه نصرانى و چه بى دين و چه مسلمانان ضعيف الايمان كه پول را بر هر چيز ديگر مقدم ميدارند در اختيار و استخدام آنها مى باشند .\r\nبلى در طول تاريخ يك مرتبه در سال 1912 يك نفر يا جماعتى از آنان آماده مقابله شده ادعاء كردند دو سوره قرآن ( الحمد و كوثر ) را تركيب كرده اند و آنها را در يك رساله كوچك بنام حسن الايجاز كه ( در مطبعه انگليس و امريكا ، ! ) طبع و در كشور مصر نشر كردند ولى چون آن دو سوره از سبك لفظى و مقام معنوى قرآن خيلى پايين و پست بود نه تنها جلب نظر مسلمانان را نكرد ، بلكه خود مبشرين استعمارى نيز وضع فضاحت آور عمل\r\n\r\n","description":"","footnote":"","page_name":" 111 ","page_number":121},
  {"content":"\r\n\r\nخود را درك كردند و از ادامه نشر آن جلوگيرى به عمل آوردند و مصلحت را در آن ديدند كه جزو تاريخش قرار دهند ، و تا امروز ( 1971 ) ديگر اسمى از معارضه قرآن نبردند و از زيادتى رسوايى و افتضاح خود جلوگيرى كردند .\r\nاينك آن دو سوره !\r\n1 . سوره‌اى كه در مقابل سوره فاتحه درست كرده بودند : « الحمد للرحمن ربّ الاكوان ، الملك الديان ، لك العبادة ، وبك المستعان اهدنا صراط الايمان » .\r\nو گفته اند كه اين جمله ها متضمن تمام مطالبى است كه در سوره فاتحه بيان شده در حالى كه از سوره مذكور كوتاه تر هم است .\r\n2 . سوره‌اى كه در مقابل سوره كوثر آورده اند : « انا اعطيناك الجواهر فصل لربك و جاهر و لا تعتمد قول ساحر » به تحقيق كه ما عطاء كرديم به تو جواهر را پس نماز بخوان از براى پروردگارت و آشكارا كن و اعتماد مكن گفته جادوگر را .\r\nبيچاره ها گمان كرده بودند كه معناى معارضه با قرآن اين است كه بعضى از الفاظ قرآن را تغيير داده ولفظ ديگرى بجاى آن\r\n\r\n","description":"","footnote":"","page_name":" 112 ","page_number":122},
  {"content":"\r\n\r\nبگذارند ، چه از حيث معنى غلط در آيد يا نه چه مربوط باشد چه نا مربوط ! ! آفرين بر فكر استعمارى !\r\nاين ها بايد ميدانستند كه معناى معارضه و مقابله با قرآن آنست كه الفاظ جداگانه‌اى غير از كلمات قرآن را با نظام مستقلى كه متضمن معانى جملات قرآن باشد بياورند به شرطى كه از حيث فصاحت و بلاغت به مرتبه قرآن برسد .\r\nو الا اگر معناى معارضه فقط تبديل بعضى از كلمات قرآن باشد و در بند معناى آن هم كسى نباشد كه صحيح شد ياغلط ، چنانچه اين آقايان خيال كرده بودند امروز صد مقدار از قرآن بيشتر سوره هاى ساختگى بدست ما ( خصوصاً از عربهايى كه كمال فصاحت را داشتند و حضرت در ميان آنها از نظر مادى و نفوذ اجتماعى ضعيف بود ) مى رسيد پدران روحانى مسيحى استعمارى از سرنوشت مسيلمه كذاب كه در ميان عربهاى فصيح مورد مسخره قرار گرفت و به سخنان او استهزاء شد عبرت نگرفتند بلكه در مقابله باسوره كوثر از او كه صدها سال قبل كلماتى ساخته بود تقليد كردند .\r\nسوره ساختگى مسيلمه كذّاب معاصر حضرت رسول صلى الله عليه و آله و سلم\r\n\r\n","description":"","footnote":"","page_name":" 113 ","page_number":123},
  {"content":"\r\n\r\nچنين است : « انا اعطيناك الجماهر فصل لربك وهاجر وان مبغضك رجل كافر » به تحقيق ما به تو عطاء كرديم جماهر را پس نماز بخوان از براى پروردگارت و مهاجرت كن و به تحقيق كه دشمن تو مرد كافريست .\r\nاگر معارضه به همين قسم ساده و مزخرف باشد ، اينك نگارنده از اين دو سوره سوره بهترى مى آورد : « انا بنينالك قصراً من الجواهر فاعبد ربك وجاهد ان عدوك هوالخاسر » .\r\nبه تحقيق كه ما درست كرديم براى تو كاخى از جواهر ( در بهشت ) پس پرستش كن پروردگار خود را و ( در راه ترويج دين ) مجاهده كن به تحقيق كه دشمن تو زيانكار است لكن اينها كجا و سوره كوثر كجا « 1 » ! ! !\r\nقرآن مى فرمايد :     « إِنَّا أَعْطَيْناكَ الْكَوْثَرَ فَصَلِّ لِرَبِّكَ وَ انْحَرْ إِنَّ شانِئَكَ    \r\n\r\n\r\n","description":"","footnote":"\r\n( 1 ) - بگفته شاعر :\r\n كار پاكان را قياس از خود مگير * گرچه باشد در نوشتن شير شير\r\nآن يكى شيراست آدم مى خورد * وانديگر شير است آدم ميدرد\r\nميان ماه من تا ماه گردون * تفاوت از زمين تا آسمان است \r\n","page_name":" 114 ","page_number":124},
  {"content":"\r\n\r\n هُوَ الْأَبْتَرُ »  اين سوره نكته ها و خصوصياتى را بيان مىكند كه سه سوره ساختگى فوق هرگز متوجه آنها نيست .\r\n1 . « كوثر » يعنى خير كثير كه مراد يا همان حوض مشهورى است كه حضرت على عليه السلام به ساقى آن اشتهار يافته يا ذريه طيبه او است كه از نسل حضرت فاطمه زهرا انتشار يافته و در همه كشور هاى اسلامى بحمدالله تا امروز منتشر اند و به ميليونها تن رسيده اند . يا مراد علم و يا منصب رسالت و يا خاتميت و يا اتباع و انصار زياد او است و يا ارشاد مردم و يا غير آن كه در كتب تفاسير ثبت است و يا آن كه چون كوثر به چيزى مقيد نشده تمام اين معانى از او مراد است آرى كلمه « كوثر » يك عالم معنى و دقت دارد بلكه يكى از معجزات و اخبار غيبى قرآن محسوب مىشود ؛ زيرا حضرت پيامبر صلى الله عليه و آله و سلم در موقع نزول آيه پسرى نداشت و بعضى از دشمنان او سر زنشش مى كردند كه تو ابتر و بى عقبى ، خداوند براى تسليت او اين سوره را فرستاد و فرمود كه دشمن تو ابتر است نه تو و اين اخبار مطابق واقع شد زيرا ذريه آن حضرت از فاطمه زهرا دخترش زياد و در همه شهرهاى اسلامى منتشر شد چنانچه امروز محسوس هر بيننده است و دشمن او ( از خاندان بنى اميه و يا غير آنها ) نسلش\r\n\r\n","description":"","footnote":"","page_name":" 115 ","page_number":125},
  {"content":"\r\n\r\nقطع شد .\r\nكلمه جواهر و جماهر كه مبشرين مسيحى و مسيلمه كذاب آن را ذكر كرده اند فاقد همه اين خصوصيات و مزايا است . علاوه بر اين كه مطلب هم دروغ است ، چه خداوند به پيامبر صلى الله عليه و آله و سلم جواهرى نداده بود و نه عطاء جواهر - در مقابل كمالات و نعمت هاى معنوى - قيمتى داشت كه در مقابل آن به پيغمبر امر به نماز شود .\r\n2 . « نحر » : كه به معناى كشتن شتر در مني است يا نحر در عيد قربان مطلقا با بلند كردن دستها در موقع تكبير در نماز است كه در دو سوره مجعوله از آن يادى نشده .\r\n3 . « ابتر » : كه يك خبر غيبى است و از انقراض نسل دشمن پيغمبر خبر ميدهد هيچ ذكرى از آن در آن دو سوره نشده .\r\nاما ايرادهايى كه بر دو سوره مذكور قطع نظر از خالى بودن آنها از نكات فوق وارد است گمان نمى كنم به نوشتن و خواندنش بيرزد لذا از ذكر آن صرف نظرشد .\r\nكلماتى كه در معارضه باسوره مباركه حمد به كار برده اند مانند آن است كه كسى مقدارى از خاك را در مقابل طلا و جواهر قيمتى قرار دهد .\r\n\r\n","description":"","footnote":"","page_name":" 116 ","page_number":126},
  {"content":"\r\n\r\nاولًا : تبديل لفظ « الله » در جمله « الحمدلله » به لفظ « للرحمن » مستلزم فوت هزار و يك نكته است .\r\nزيرا چنين معروف است كه لفظ « الله » اشاره بسوى جميع صفات كماليه ذات مقدس واجب الوجود است كه صدها مفاهيم عاليه و عناوين مهمّه در آن خوابيده ولى لفظ « رحمن » تنها دلالت بر صفت رحمت عامه دارد و صفت رحيم را كه حذف كرده اند دلالت بر رحمت خاصه دارد ، و مسلماً نويسنده يا نويسندگان مسيحى از فرق دقيق رحمن و رحيم غافل بوده اند و خيال كرده اند كه اين دو كلمه يك معنى دارد !\r\nثانياً : كلمه عالمين را مى توان يكى از شاهكارى هاى قرآن دانست زيرا اين لفظ معناى وسيع عجيبى دارد كه مى توان جميع كهكشان ها را در آن داخل نمود و آن را شاهد بر بطلان هيأت بطلميوس كه در آن عصر بر همه افكار حكومت داشت دانست ، و اگر كسى به تفسير « البرهان » مراجعه كند و رواياتى كه در تفسير اين كلمه وارد شده مطالعه كند ، آن وقت به عظمت محيّرالعقول قرآن و آسمانى بودن آن بهتر متوجه مىشود .\r\n\r\n","description":"","footnote":"","page_name":" 117 ","page_number":127},
  {"content":"\r\n\r\nولى لفظ « اكوان » كه در سوره مجعوله بود به معناى حوادث است و مىشود آن را به حوادث روز مره مدينه منوره تفسير كرد ! !\r\nثالثاً : مالك يوم الدين ( يعنى بوجود آورنده « 1 » و اختيار دار روز قيامت ) بر معاد و رستاخيز قيامت دلالت دارد كه يك مقدار از جزئيات آن سابقاً بيان شد و قرآن بعنوان ضامن اجرايى دستورات دينى برآن خيلى تكيه و اصرار مى فرمايد ولى از جمله عوضى آن اصلًا اين معناى مهم دانسته نمى شود .\r\nرابعاً : آوردن جمله : « لك العبادة و بك المستعان » بعوض آيه مباركه ؛  « إِيَّاكَ نَعْبُدُ وَ إِيَّاكَ نَسْتَعِينُ »  از كمال بى فكرى و نهايت بى علمى سرچشمه گرفته زيرا آيه شريفه مى گويد ما فقط تورا مى پرستيم و فقط از تو استعانت مى جوييم و اين معنى متضمن اظهار بندگى بندگان و توحيد معبود و انحصار كمك خواستن به خداوند شده و اين كه ما بندگان جز توكسى را نمى پرستيم و نه ازكسى كمك مى خواهيم ، و اين موضوع كمال بندگى و اخلاص بندگان را به خداوند اثبات مىكند .\r\n\r\n\r\n","description":"","footnote":"\r\n( 1 ) - مالكيت خداوند تكوينى است نه اعتبارى .\r\n","page_name":" 118 ","page_number":128},
  {"content":"\r\n\r\nجمله ساختگى مى گويد عبادت براى تو و كمك از تو است ولى نسبت اين عبادت و استعانت را به بندگان ( كه خيلى عمده و مهم است ) نمى دهد و آن را مهمل مى گذارد .\r\nخامساً : صراط مستقيم معناى عامى دارد كه حد اعتدال عقايد ، اخلاق ، اعمال ، بالاخره حد وسط و كمال جميع شؤنات انسانى را در بر دارد كه در جمله عوضى آن اهدنا « صراط الايمان » سراغ نمى شود .\r\nسادساً : بقيه آيات سوره فاتحه كه معانى لطيفه و مهمه ديگرى دارد ، نويسندگان مذكور گويا نتوانسته اند الفاظ فصيحى پيدا كند كه بتواند آن معانى را در بر گيرد لذا از آنها صرف نظر كرده اند آرى .\r\n هركه با فولاد بازو پنجه كرد * ساعد سيمين خود را رنجه كرد . \r\nبايد به اين سبكسران گفت :\r\n اى مگس عرصه سيمرغ نه جولانگه تو است * عرض خود را مى برى و زحمت ما مى دارى . \r\n\r\n","description":"","footnote":"","page_name":" 119 ","page_number":129},
  {"content":"\r\n\r\n\r\nدليل هفتم : تحديد موقف پيغمبر صلى الله عليه و آله و سلم\r\nطورى كه در اول اين كتاب بيان شد محبت انسان به خودش فطرى است نه اكتسابى ، و براساس اين غريزه هر كس ميل دارد از خودش تعريف كند ، و مورد توجه واقع شود ، و منزله و مرتبه او بهر قدر كه ممكن شود بالارود ، و اين ميل در تاريخ رجال سياسى و اجتماعى به خوبى روشن مىشود و اكثر مفاسد اجتماعى و ظلم هاى خلاف انسانى معلول همين غريزه است كه به حد افراط رسيده ، و قدرت مندان غالباً از اصلاح و تعديل آن عاجز آمده اند .\r\nتمام مذاهب باطله و دين هاى اختراعى از همين خود پرستى بوجود آمده ، چون صاحبان آنها خواسته اند مانند خدا پرستش شوند و لذا خودشان را موجودات خارق العاده و فوق العاده معرفى كرده اند .\r\nقرآن اگر تأليف فكر پيغمبر اسلام صلى الله عليه و آله و سلم مى بود هرگز نمى توانست از اين قانون كلى مستثنى باشد و پيشواى بزرگ اسلام اگر رسالت آسمانى نمى داشت - به حكم فطرت - حتماً خود را\r\n\r\n","description":"","footnote":"","page_name":" 120 ","page_number":130},
  {"content":"\r\n\r\nموجود مقتدرى معرفى مى كرد كه مردم او را خدا ميدانستند و اتفاقاً از براى حضرت رسول صلى الله عليه و آله و سلم مانعى نبود چنين زياده روى و مغالاتى بنمايد ، خصوصاً در سالهاى اخير عمرش در مدينه كه نفوذ معنوى و مادى او به حد اعلاى خود رسيده بود و هرچه مى فرمود از طرف مردم حقيقت مطلق تلقى مى شد .\r\nولى خوش بختانه قرآن موقف پيغامبر صلى الله عليه و آله و سلم را به قسمى دقيق و عجيب بيان نموده كه گذشته از اين كه كوچكترين ايرادى تا امروز بر آن وارد نيامده ، بهترين دليل بر نبوت و منصب حقيقى او در نظر مردم دقيق بين دنيا به حساب مى آيد و ثابت مىشود كه قرآن تراوش خيالات و تفكرات شخصى خود او نبوده و بلكه از منبع عالى ترى نازل شده و او فقط موظف برسانيدن آن به مردم بوده است .\r\nقبل از اين كه نمونه‌اى از آيات قرآن را در اين باره براى شما بنگارم لازم است اصل موضوع را مختصر توضيح دهم :\r\nاگر حضرت محمد صلى الله عليه و آله و سلم رسول خداوند نمى بود و قرآن مولود عقل خودش مى بود بدون چون و چرا براى بالابردن مقام خود و براى بيشتر تسخير كردن دل هاى پيروان خود اراده خود را در\r\n\r\n","description":"","footnote":"","page_name":" 121 ","page_number":131},
  {"content":"\r\n\r\nآفريدن موجودات و لا اقل در جريانات عصر خود و لو بطور اشتراك با اراده خدا ، ذى دخل و مؤثّر معرفى مى كرد و مسلماً در عبادت خداوند خود را شريك مى ساخت و يا اين كه خود را معبود مستقل اعلان مى كرد و براى خود صفات الهى را قايل مى شد .\r\nو در موقع بيان كردن حلال و حرام و واجب خود را حاكم با استقلال ميدانست زيرا قرآن مجيد در باره موضوعات چهارگانه فوق - خالقيت ، عبادت ، صفات خداوند و تشريع احكام - زياد صحبت فرموده و به آنها خيلى اهتمام ورزيده و آنها را مهم پنداشته ، و حضرت محمد مصطفى صلى الله عليه و آله و سلم اگر واقعاً فرستاده خدا نمى بود و قرآن واقعاً كتاب آسمانى نمى بود به حكم فطرت خود مسايل مذكوره را اگر مستقلًا به خود نسبت نمى داد ، قطعاً خود را شريك خداوند در آنها قرار ميداد بويژه كه مردم آن عصر بطور مطلق سخنان او را قبول داشتند و هر چه به آنها گفته مى شد بجان و دل مى پذيرفت .\r\nممكن است بعضى ها تصور كنند كه اين اعتدال رويه آن حضرت بواسطه باز نشدن مشت او در پيش عقلا و دانايان آينده\r\n\r\n","description":"","footnote":"","page_name":" 122 ","page_number":132},
  {"content":"\r\n\r\nجهان بوده نه بواسطه اين كه قرآن از اراده او بيرون بوده و او فرستاده خداوند بوده است .\r\nولى با اندك تأمل و دقت اين ايراد باطل مىشود ؛ زيرا تا امروز در دنيا كسى پيدا نشده كه احترام و تعظيم و التذاذ نفسانى و شهوانى خود را تا آخر عمر خود از ترس اين كه مبادا پس از صد سال يا دوصد سال از مرگش مثلًا دروغش كشف شود با اين كه نفع و ضررى هم به حال او پس از مرگ نداشته باشد ، كنار بگذارد و از آن ديده پوشى نمايد ! هيچ عقلى چنين احتمالى را نمى پذيرد .\r\nبلى ما از رويه قرآن كه پيغمبر را عبد محتاج فرض كرده و هيچ حادثه‌اى از حوادث كاينات را مخلوق اراده او ندانسته ، و عبادت را فقط بذات مقدس خداوند متعال منحصر دانسته و هيچ صفت خداوندى را براى او قايل نشده و جز اراده خداوند اراده كسى را در تشريع مؤثر ندانسته يقين مى كنيم قرآن از حضرت محمد صلى الله عليه و آله و سلم نبوده بلكه از يك افق بالاترى كه حضرت محمد صلى الله عليه و آله و سلم بنده و مأمور و خايف و مطيع آن بوده نازل شده است .\r\nحالا كه مطلب روشن شد بهتر است به سراغ قرآن برويم و بطور مثال بعضى از آيات مباركه آن را مورد مطالعه قرار دهيم .\r\n\r\n","description":"","footnote":"","page_name":" 123 ","page_number":133},
  {"content":"\r\n\r\n\r\nالف ) در موضوع خلقت و استناد حوادث\r\nخداوند متعال مى فرمايد :  « لَيْسَ لَكَ مِنَ الْأَمْرِ شَيْءٌ أَوْ يَتُوبَ عَلَيْهِمْ أَوْ يُعَذِّبَهُمْ فَإِنَّهُمْ ظالِمُونَ »  ( آل عمران / 128 ) در اين آيه تصريح شده كه در غلبه بر كفار و ذلت آنها و قبول توبه آنها و يا عذاب خداوند آنها را هيچ چيزى از آنها به پيغمبر مربوط نيست و همه به اراده خداوند است .\r\n  « وَ لا تَقُولَنَّ لِشَيْءٍ إِنِّي فاعِلٌ ذلِكَ غَداً إِلَّا أَنْ يَشاءَ اللَّهُ »   ( كهف / 23 و 24 ) در اين آيه به حضرت او گفته شده ، كه هيچ كارى را به خود نسبت ندهى مگر اين كه مشيّت و خواست خداوند را شرط قرار دهى مثلًا بگو فردا فلان كار را اگر خداوند خواست انجام مىدهم . ملاحظه مى فرماييد پيغمبر صلى الله عليه و آله و سلم در افعال ارادى و اختيارى خود آزاد نيست كه بدون معلق ساختن آنها را بر مشيت و اراده خداوند ، صحبت كند و بطريق اولى از اين آيه فهميده مىشود كه اراده او در حوادث كاينات اصلًا مؤثّر نيست .\r\nخواننده عزيز اگر درشأن نزول اين آيه به كتب تفسير قرآن مراجعه كند به داستانى بر خورد خواهد كرد كه حقيقت پيغمبرى آن حضرت بطور وضوح بيشترى بر او آشكار مىشود .\r\n\r\n","description":"","footnote":"","page_name":" 124 ","page_number":134},
  {"content":"\r\n\r\n « قُلْ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ لَكُمْ إِنِّي مَلَكٌ إِنْ أَتَّبِعُ إِلَّا ما يُوحى إِلَيَّ »  ( انعام / 50 ) رسول من به مردم بگو كه من ادعاء نمى كنم قدرت خداوندى دارم و از پيش خود علم به غيب دارم مگر اين كه خداوند مرا مطّلع كند و نمى گويم كه من فرشته ام ، تنها وظيفه و كار من پيروى امر خداوند است آنچه وحى مىشود به آن عمل مى كنم و هرچه است از طرف خداوند است .\r\n  « قُلْ إِنِّي لا أَمْلِكُ لَكُمْ ضَرًّا وَ لا رَشَداً قُلْ إِنِّي لَنْ يُجِيرَنِي مِنَ اللَّهِ أَحَدٌ وَ لَنْ أَجِدَ مِنْ دُونِهِ مُلْتَحَداً »   ( جن / 21 و 22 ) بگو كه من نمى توانم به شما ضرر و نفعى برسانم بلكه هر گزكسى نيست كه مرا از اراده خداوند پناه دهد و براى من جز خدا ديگر پناه گاهى نيست ( من خودم در كار خود عاجزم و هرچه خدا بخواهد همان گونه در باره من اجرا مىشود پس كجا قدرت نفع و ضرر به ديگرى را دارم ) .\r\n « قُلْ لا أَمْلِكُ لِنَفْسِي نَفْعاً وَ لا ضَرًّا إِلَّا ما شاءَ اللَّهُ وَ لَوْ كُنْتُ أَعْلَمُ الْغَيْبَ لَاسْتَكْثَرْتُ مِنَ الْخَيْرِ وَ ما مَسَّنِيَ السُّوءُ إِنْ أَنَا إِلَّا نَذِيرٌ وَ بَشِيرٌ لِقَوْمٍ يُؤْمِنُونَ »  ( اعراف / 188 ) بگو كه من مالك نفع و ضرر خود\r\n\r\n","description":"","footnote":"","page_name":" 125 ","page_number":135},
  {"content":"\r\n\r\nنيستم مقدّرات حيات من بدست خداوند است اگر من از خود علم به غيب ميداشتم خوبى هاى دنيا را براى خود جلب مى كردم و هيچ بدى به من نمى رسيد در حالى كه مى بينيد چنين نيست ، بلى فقط من بيم دهنده و مژده دهنده ام به مردمى كه ايمان مى آورند .\r\n\r\nب ) در مسأله عبادت\r\nسابقاً آياتى از نظر شما گذشت كه درآنها تصريح شده بود كه عبادت غير خدا جايز نيست و فقط خداوند است كه بايد پرستيده شود ، گذشته از اين كه به عبادت كردن پيامبر اشارتى در قرآن نرفته در آيات زيادى تأكيد شده كه آن حضرت مانند ساير افراد مسلمان به عبادت خداوند مأمور بوده و خدا را پرستش مى نموده و تا حدى در عبادت سعى مى فرموده كه قرآن مى فرمايد :    « طه ما أَنْزَلْنا عَلَيْكَ الْقُرْآنَ لِتَشْقى »    ( طه / 1 و 2 ) قرآن را بر تو نفرستاديم كه خود را به مشقّت بياندازى و به قسمى عبادت كنى و نماز بخوانى كه پاهايت ورم كند .\r\n « وَ لا تَجْعَلْ مَعَ اللَّهِ إِلهاً آخَرَ فَتُلْقى فِي جَهَنَّمَ مَلُوماً مَدْحُوراً »  ( اسراء / 39 ) قرار ندهى با خدا معبود ديگرى را ، پس افكنده\r\n\r\n","description":"","footnote":"","page_name":" 126 ","page_number":136},
  {"content":"\r\n\r\nمى شوى در دوزخ در حالى كه ملامت كرده شده و طرد شده ( از رحمت ) باشى ، و بايد خداى واحد را بپرستى . آيا اگر قرآن از طرف خداوند نمى بود خود آن حضرت صلى الله عليه و آله و سلم چنين خطابى ( كه نظاير آن در قرآن زياد است ) به خود مى نمود ؟ آرى ممكن نيست يك بشر عادى اين قدر بر توحيد خداوند و عدم عبادت براى غير او پايدارى كند ، و نه به خود همچه خطابى عجيبى بنمايد .\r\n « قُلْ إِنَّما أَدْعُوا رَبِّي وَ لا أُشْرِكُ بِهِ أَحَداً »  ( جن / 20 ) بگو فقط پروردگارم را ميخوانم و به او كسى را شريك قرار نمى دهم .\r\nو در آيات زيادى به آن حضرت دستور داده شده تسبيح و حمد پروردگار نمايد و در سوره فاتحه همه وظيفه دارند به خدا بگويند فقط ترا تنها عبادت مى كنيم ، در عده‌اى از آيات به شخص پيغمبر صلى الله عليه و آله و سلم امر شده بايد مقدارى از شب را به عبادت بسر ببرد و عمل آن حضرت نيز مطابق فرمان قرآن بوده ، و بالاخره از همه امّت عبادت و زحمت او بيشتر بوده ، آيا عقل شما قبول مىكند كه طالب رياست و پول اين همه زحمت را بدون جهت بر خود هموار سازد ؟ ! ! ! در حالى كه مى توانست خود را معبود مردم قرار دهد .\r\n\r\n","description":"","footnote":"","page_name":" 127 ","page_number":137},
  {"content":"\r\n\r\n\r\nج ) صفات خدايى\r\nاز آيات گذشته فهميده شدكه قرآن براى حضرت محمد صلى الله عليه و آله و سلم صفات خداوندى را قايل نيست .\r\n « قُلْ إِنَّما أَنَا بَشَرٌ مِثْلُكُمْ . . . »  ( كهف / 110 ) بگو من فقط بشرم و تنها فرق من و شما اين است كه وحى خدا بر من نازل مىشود ، و بگو كه من مالك نفع و ضرر براى خود و شما نيستم ، و از خود علمى به امورى كه از حواس پنهان است ندارم .\r\n\r\nد ) تشريع احكام و قوانين\r\nخداوند متعال مى فرمايد :  « إِنْ أَتَّبِعُ إِلَّا ما يُوحى إِلَيَّ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ »  ( يونس / 15 ) متابعت نمى كنم مگر چيزى را كه به من وحى مىشود و همانا من مى ترسم به معصيت كردن خدا از عذاب روز قيامت .\r\n  « وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى »   ( نجم / 3 و 4 ) از هوا و خيال خود پيغمبر صحبت نمى كند ، بلكه هر چه مى گويد وحى خداوندى است .\r\n « إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ وَ لا \r\n\r\n","description":"","footnote":"","page_name":" 128 ","page_number":138},
  {"content":"\r\n\r\n تَكُنْ لِلْخائِنِينَ خَصِيماً »  ( نساء / 105 ) همانا ما نازل كرديم بر تو قرآن را به حق تا حكومت و قضاوت كنى ميان مردم به آن طريقى كه خدا برايت نشان داده ( نه بفكر و رأى خود زيرا براى تو اختيار مخالفت قرآن نيست چون تو فقط بنده مأمور و موظفى ) و به طرفدارى مردمان خيانتكار ( باكسى هر چند كافر و دشمن تو باشد ) خصومت مكن ، ( و در همه موارد از عدالت پيروى كن ) .\r\nخواننده گرامى ، در تمام قرآن موردى پيدا نمى شود كه پيغمبر صلى الله عليه و آله و سلم از طرف خود چيزى را حلال و حرام نموده باشد ، تماماً از طرف خداوند معيّن شده ، اگر قرآن از مجعولات خود پيامبر مى بود - به هر اندازه محافظه كارى و دقّت - حتماً در بعضى از موارد آن به مقتضاى طبع انسانى خود تشريع و تقنين پاره‌اى از احكام را به خود نسبت ميداد چه اين مطلب پوشيده نيست كه حكم رانى و استقلال و گفتن « من چنان مى گويم من چنين لازم ميدانم ، من چنان فرمان مىدهم من . . . من . . . و . . . » خيلى لذت دارد ، و كيست كه از نفسيات خود در زمان زمام دارى مطلق خود صرف نظر كند ؟\r\n\r\n","description":"","footnote":"","page_name":" 129 ","page_number":139},
  {"content":"\r\n\r\n\r\nنكته جالب\r\nبلكه برعكس ، خود حضرت پيغمبر صلى الله عليه و آله و سلم مورد نصيحت و موعظه قرار گرفته و به شخص او مانند ساير افراد عادى امت دستورات داده شده اين چند آيه را بطور مثال مطالعه نماييد .\r\n   « فَاصْبِرْ عَلى ما يَقُولُونَ وَ سَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَ قَبْلَ غُرُوبِها وَ مِنْ آناءِ اللَّيْلِ فَسَبِّحْ وَ أَطْرافَ النَّهارِ لَعَلَّكَ تَرْضى ، وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا لِنَفْتِنَهُمْ فِيهِ وَ رِزْقُ رَبِّكَ خَيْرٌ وَ أَبْقى ، وَ أْمُرْ أَهْلَكَ بِالصَّلاةِ وَ اصْطَبِرْ عَلَيْها لا نَسْئَلُكَ رِزْقاً نَحْنُ نَرْزُقُكَ وَ الْعاقِبَةُ لِلتَّقْوى »    ( طه / 130 - 132 )\r\nدر اين آيات خداوند پيغمبرش را به صبر و بردبارى در مقابل بد اخلاقى مردم و اذيت هاى آنان امر نموده ، و مأمورش مى سازد كه به ذكر و تسبيح پروردگارش بپردازد و به مال و ثروت مردم متوجه نگردد تافقر و ضعف وضع اقتصاديش بر او سخت نگذرد ، و اهل خانه خود را به نماز و عبادت امر نمايد ، زيرا دنيا مى گذرد و كاميابى آخر و خوش بختى جاويدان مولود پرهيزگارى در اين دنيا است .\r\nو در آيات زيادى از قرآن به حضرتش امر به صبر و بردبارى\r\n\r\n","description":"","footnote":"","page_name":" 130 ","page_number":140},
  {"content":"\r\n\r\nميدهد و اين اوامر تأثير خود را در نفس مقدس او به اندازه اى نمود كه در موقعى كه بدنش از شدت زخم خونين مى شد مى فرمود « 1 » خدايا قوم مرا بيامرز آنان نادانند و از نادانى مرا اذيت مى كنند ! !\r\n « تِلْكَ مِنْ أَنْباءِ الْغَيْبِ نُوحِيها إِلَيْكَ ما كُنْتَ تَعْلَمُها أَنْتَ وَ لا قَوْمُكَ مِنْ قَبْلِ هذا فَاصْبِرْ إِنَّ الْعاقِبَةَ لِلْمُتَّقِينَ »  ( هود / 49 ) اينها ( يعنى داستان نوح ع ) از خبرهاى غيبى است كه وحى نموديم بسوى تو ، نه تو آنها را ميدانستى و نه قومت پيش - از وحى من - پس صبر كن به تحقيق كه پايان كار به نفع پر هيزگاران است .\r\n      « أَ لَمْ يَجِدْكَ يَتِيماً فَآوى وَ وَجَدَكَ ضَالًّا فَهَدى وَ وَجَدَكَ عائِلًا فَأَغْنى فَأَمَّا الْيَتِيمَ فَلا تَقْهَرْ وَ أَمَّا السَّائِلَ فَلا تَنْهَرْ وَ أَمَّا بِنِعْمَةِ رَبِّكَ فَحَدِّثْ »       ( ضحى / 6 - 11 ) مگر يتيم نبودى كه خدا به تو جا و جاه داد ؟ گم شده نبودى كه راهنمائيت كرد ؟ با عائله نبودى كه بى نيازت ساخت ؟ با يتيم تندى مكن و سائل را نا اميد مگردان و نعمت هاى پروردگارت را ياد كن .\r\n\r\n\r\n","description":"","footnote":"\r\n( 1 ) - اللّهم اغفر لقومى فانهم لايعلمون .\r\n","page_name":" 131 ","page_number":141},
  {"content":"\r\n\r\n « قُلْ ما كُنْتُ بِدْعاً مِنَ الرُّسُلِ وَ ما أَدْرِي ما يُفْعَلُ بِي وَ لا بِكُمْ إِنْ أَتَّبِعُ إِلَّا ما يُوحى إِلَيَّ وَ ما أَنَا إِلَّا نَذِيرٌ مُبِينٌ »  ( احقاف / 9 ) بگو : من نو بر آورده و بى سابقه از فرستادگان خدا نبوده ( و نيستم ) و نميدانم كه به من و شما چه مىشود ، پيروى نمى كنم مگر آنچه را كه به من وحى مىشود ، و نيستم من مگر ترساننده از عذاب خداوند .\r\n\r\nيك قصه تاريخى\r\nموقعى كه ابراهيم فرزند حضرت رسول صلى الله عليه و آله و سلم فوت نمود اتفاقاً آفتاب گرفته شد ، مردم پنداشتند كه كسوف شمس بواسطه مرگ ابراهيم است كه پسر پيعمبر خدا مى باشد ، ! وقتى آن حضرت از جريان آگاهى يافت نه تنها براى بلند بردن مقام خود آن را تأييد نكرد بلكه سر منبر رفته پس از حمد و ثنا خداوند مطابق روايتى فرمود : « أيها الناس إن الشمس و القمر آيتان من آيات الله يجريان بأمره مطيعان له لا ينكسفان لموت أحد و لا لحياته » « 1 » اى مردم همانا خورشيد و ماه دو آيت از آيات و علامات خداوند و از\r\n\r\n\r\n","description":"","footnote":"\r\n( 1 ) - مجلسى ، محمد باقر بن محمد تقى ، بحار الأنوار ( ط - بيروت ) - بيروت ، چاپ : دوم ، 1403 ق ، ج 22 ، ص 155 و 156 .\r\n","page_name":" 132 ","page_number":142},
  {"content":"\r\n\r\nموجودات كاينات است كه به امر خداونديش در حركت اند ( و طبق اسباب طبيعى و اندازه حركت شان كسوف و خسوف رخ ميدهد ) براى مردن كسى يا زنده شدن كسى منكسف نمى شوند .\r\n\r\nعجب تر از همه :\r\nعجب تر اين است كه قرآن در بعضى از آيات خود آن حضرت را به قسمى مخاطب قرار داده كه هيچ كسى به مثل آن خطابات راضى نمى شود و اين بزرگترين شاهدى بر نبودن قرآن از پيغمبر صلى الله عليه و آله و سلم است اينك اين آيات را مطالعه بفرماييد !\r\n           « عَبَسَ وَ تَوَلَّى أَنْ جاءَهُ الْأَعْمى وَ ما يُدْرِيكَ لَعَلَّهُ يَزَّكَّى أَوْ يَذَّكَّرُ فَتَنْفَعَهُ الذِّكْرى أَمَّا مَنِ اسْتَغْنى فَأَنْتَ لَهُ تَصَدَّى وَ ما عَلَيْكَ أَلَّا يَزَّكَّى وَ أَمَّا مَنْ جاءَكَ يَسْعى وَ هُوَ يَخْشى فَأَنْتَ عَنْهُ تَلَهَّى »            ( عبس / 1 - 10 )\r\nگويند : روزى حضرت پيامبر صلى الله عليه و آله و سلم با جماعتى از بزرگان و سران عرب در باره ايمان آوردن آنان بدين اسلام مشغول صحبت بود كه عبدالله ابن ام مكتوم كه شخص نا بينا بود بر آن حضرت وارد شد ، و از حضرت طلب علم كرد و عرض كرد از علومى كه خداوند به شما داده است يادم دهيد .\r\n\r\n","description":"","footnote":"","page_name":" 133 ","page_number":143},
  {"content":"\r\n\r\nچون مشغوليت حضرت را با بزرگان كفار نمى ديد گفته خود را باز تكرار كرد تا حدى كه آثار كراهت در چهره حضرت رسول صلى الله عليه و آله و سلم ظاهر شد چه او سخن حضرت را با كفار قطع كرد و حضرت با خود فرمود بزرگان عرب خواهند گفت دين من جز مردمان كور و بنده و غلام ديگر پيروى ندارد ، لذا از مرد كور رو گردانيد و با آنان به مكالمه پرداخت تاشايد آنها را بسوى خدا و دين خدا هدايت نمايد كه اين آيات نازل شد :\r\nترش رويى كرد و رو گردانيد كه كورى پيش او آمد ، چه ميدانى شايد كور مذكور از گفته تو پاكى پيدا كند ، يا پند بگيرد و برايش نافع باشد و اما كسى كه توانگر و بزرگ قوم خود است تو متوجه او مى شوى ( كه او را هدايت كنى ) در حالى كه اگر اصلاح نگردد بر تو ايرادى نيست و كسى كه بسوى تو مى آيد و كوشش مىكند و خوف دارد ( و از تو طلب علم مىكند ) تو از او به ديگران مشغول مى شوى « 1 »\r\n\r\n\r\n","description":"","footnote":"\r\n( 1 ) - گويند پس از نزول آيات بالاى حضرت پيغمبر هميشه نابيناى مذكور را گرامى ميداشت و مى فرمود خوش آمد كسى كه خدايم مرا بواسطه او عتاب نمود آيا از من خواهشى دارى ؟ حتى دو مرتبه كه حضرت براى جهاد از مدينه خارج شد او را جانشين خود قرار داد .\r\n","page_name":" 134 ","page_number":144},
  {"content":"\r\n\r\n « وَ إِنْ كانَ كَبُرَ عَلَيْكَ إِعْراضُهُمْ فَإِنِ اسْتَطَعْتَ أَنْ تَبْتَغِيَ نَفَقاً فِي الْأَرْضِ أَوْ سُلَّماً فِي السَّماءِ فَتَأْتِيَهُمْ بِآيَةٍ وَ لَوْ شاءَ اللَّهُ لَجَمَعَهُمْ عَلَى الْهُدى فَلا تَكُونَنَّ مِنَ الْجاهِلِينَ »  ( انعام / 35 ) « 1 »\r\nدرمعناى اين آيه و بيان كردن حقيقتى كه ما فوق فكر انسانيت ( مسأله اعتراف بواقع در مقابل تحصيل غرض ) و جمله اخير كه قوى ترين شاهد گويا بر بودن قرآن از طرف خداوند است هر قدر بيشتر دقت شود مطلب بهتر حاصل مىشود .\r\n « وَ لا تَكُونَنَّ مِنَ الَّذِينَ كَذَّبُوا بِآياتِ اللَّهِ فَتَكُونَ مِنَ الْخاسِرِينَ »  ( يونس / 95 )\r\n « وَ لا تَجْعَلْ مَعَ اللَّهِ إِلهاً آخَرَ فَتُلْقى فِي جَهَنَّمَ مَلُوماً مَدْحُوراً » \r\n\r\n\r\n","description":"","footnote":"\r\n( 1 ) - اگر بوده باشد كه سخت و بزرگ مى گذرد بر تو رو گردانيدن كفار از ايمان پس اگر قدرت دارى كه در دل زمين مسكن گيرى يا پله كان به آسمان گذارى بجا بيار ! ! اگر خدا ميخواست همه را ( قهراً ) بر هدايت جمع مى كرد پس نبوده باشى از نادانان ! ! !\r\n","page_name":" 135 ","page_number":145},
  {"content":"\r\n\r\nاسراء / 39\r\nيعنى نبوده باشى از آنانى كه تكذيب كردند نشانه هاى خداوند را ، پس مى شوى از زيانكاران و قرار نده با خداوند معبودى ديگر را پس انداخته مى شوى در دوزخ در حالى كه ملامت شده و رانده شده باشى البته كه حضرت پيامبر صلى الله عليه و آله و سلم نه به آيات خداوند تكذيب مى كرد و نه براى او شريكى قرار ميداد ، مع الوصف خداوند چنين خطاب تندى به او مى فرمايد .\r\n\r\nاشتباه نشود :\r\nغرض از آياتى كه در بيان دليل هفتم ذكر شد اين بود كه عقل هر انسان منصف عاقل حكم مىكند كه ممكن نيست قرآن از فكر پيامبر صلى الله عليه و آله و سلم باشد ، بلكه يقيناً قرآن از طرف كسى ديگرى است كه او پيغمبر را بنده و فرمانبردار خود ميدانسته ، و آنكس غير از خدا ديگرى نيست ولى اين را هم بايد دانست كه از نظر قرآن حضرت محمد صلى الله عليه و آله و سلم هيچ جرم و معصيتى نداشته ، رسول معصوم و محترم خداوند است ، آياتى كه ذكر شد هيچ عيبى را نسبت به حضرت او ثابت نمى كند .\r\n\r\n","description":"","footnote":"","page_name":" 136 ","page_number":146},
  {"content":"\r\n\r\nبارى ! آن حضرت در راه خدا و دين اسلام و ارشاد مردم و خلاصى آنها از مفاسد معنوى و اخلاقى و اجتماعى از همه چيز خود گذشت و در تاريخ حيات او نقصى به چشم نمى خورد و نه وجود دارد .\r\nلذا قرآن مقدس آن حضرت را به احترام و تجليل ياد كرده ، پيروى او را بر همه واجب گردانيده زيرا از لازمه نبوت وجوب متابعت است .\r\nغرض نبايد تصور شود كه قرآن مقدس مقام پيغمبر را پست نموده يا بر او نقصى وارد آورده .\r\nبلكه آيات گذشته و آيات ديگرى كه نقل نشد اين قدر دلالت دارد كه قرآن از طرف خداوند است زيرا اگر زاييده فكر خود حضرت رسول صلى الله عليه و آله و سلم مى بود يقيناً لحن آيات مذكور طور ديگرى مى شد ، اميد وارم مطلب بر خوانندگان عزيز روشن شده باشد .\r\n\r\n","description":"","footnote":"","page_name":" 137 ","page_number":147},
  {"content":"\r\n\r\n\r\nدليل هشتم : از نظر قانون تحوّل\r\nدر دنياى ما همه چيز دست خوش تحول و تغير و ديگرگونى است ، ترقّياتى كه امروز به بركت علم نصيب بشر شد ، اگر صدسال پيش كسى احتمال آنها را ميداد مورد استهزاء و مسخره قرار مى گرفت چنانچه فعلًا ما اطمينان داريم كه در قرون آينده اكتشافات و اختراعاتى نصيب انسان ها مى گردد كه امروز حدس زدن آنها هم براى ما مقدور نيست .\r\nبرويد كتب گذشتگان را در فلسفه و علوم ورق بزنيد يك عده از اصول و قواعدى كه در آن زمان در شمار مسلمات و مقدسات قرار داشت مى بينيد امروز بطلان آنها حسى گرديده و از ارزش علمى ساقط شده ، آرى موضوعاتى كه صدها سال مانند 2 * 2 4 قطعى تلقى مى شد امروز به توسط نيروى تحول علمى ، شكست فاحشى خورده و جزء موهومات قرار گرفته .\r\nبارى ! به جرأت مى توان ادعا كرد كه هيچ كتابى نيست كه اكثر يا مقدارى از موضوعات علمى آن در اين دو قرن اخير مورد\r\n\r\n","description":"","footnote":"","page_name":" 138 ","page_number":148},
  {"content":"\r\n\r\nترديد و بطلان قرار نگرفته باشد البته خوانندگان مطلع ما اين موضوع را خيلى خوب ميدانند و لذا نيازى به تفصيل بيشترى ندارد .\r\nقرآن كتابى است دينى كه براى هدايت و ارشاد انسان نازل شده و براى استحكام ارتباط انسان به خداوند و تكامل روح او و براى استقرار زندگى دنياى او بر نامه هاى متعددى در اخلاق و عبادات و عدالت اجتماعى و اقتصادى بيان نموده و ضمناً به راز آفرينش و خلقت كاينات و خصوصاً خود انسان متوجه شده و از آسمان ها و كواكب و نجوم و شمس و قمر سخنى رانده و موضوعات متنوعى را به غرض ارشاد و رهنمايى انسان مورد بحث قرار داده است ، چنانچه هركس بخواهد صدق گفتار ما را بداند مىتواند به خود قرآن مراجعه كند و حقيقت را آشكا را درك نمايد .\r\nاين كتاب مقدس در حدود يك هزار و چهارصدسال قبل ( 14 قرن پيش ) از اين زمان ما ، در محيط عربستان كه حالت وحشت و نادانى آن به همه معلوم است نازل گرديد ، ولى باكمال تعجب مشاهده مى كنيم كه پيشرفت علمى و تحول فكرى و زيادتى اختراعات و اكتشافات كه علوم پيش از قرآن و بعد از قرآن را\r\n\r\n","description":"","footnote":"","page_name":" 139 ","page_number":149},
  {"content":"\r\n\r\nنسخ و لغو كرد ، از ارزش مضامين قرآن چيزى نكاست و از قلمرو آن حتى يك سانتى مترهم كم نشد و درتمام قرآن جزئى ترين مطلبى هم پيدا نشد كه تحولات علمى در اين 14 قرن بتواند در آن ترديد كند بلكه تمامى گفتارش به قوت روز اول خود باقى است .\r\nآيا همين مقدار معجزه بودن قرآن را ثابت نمى كند ؟ و آيا اين موضوع دليل قطعى نمى شود بر اين كه قرآن از فكر حضرت رسول صلى الله عليه و آله و سلم كه يك فرد انسان است و هرگز قابل استثناء از قانون تحول و تغيير نبوده ، نيست ؟ و گرنه مرور زمان نفوذ قرآن را خيلى زود ختم نموده پايان آن را اعلام ميداشت و آن را جزء تاريخ قرار ميداد ؛ پس معلوم مىشود كه قرآن از ماوراى عالم طبيعت نازل شده و از عالم علم و قدرت نامتناهى خداوندى براى راهنمايى تمام انسان ها بطور ثابت و لايتغير پايين آمده است .\r\nبه آنانى كه فارغ التحصيل ( دانشگاه ) و محصلين درس خارج علوم دينى هستند صريحاً پيشنهاد مى كنم : اى جوانانى كه تحصيلات عاليه داريد قرآن را برداريد و بخوانيد تابطور قطع و يقين بفهميد كه حتى يك آيه‌اى از قرآن مقدس قابل ترديد و ايراد نيست و مسايل قطعى و علمى امروزى با هيچ مطلبى از مطالب\r\n\r\n","description":"","footnote":"","page_name":" 140 ","page_number":150},
  {"content":"\r\n\r\nقرآن ناسازگار نيست و آنگهى ميدانيد كسانى كه مى گويند علم با دين سازگار نيست ، آنها يا مغرور اند و يا جاهل و يا مغرض اند و كاذب و يا بين اسلام و ساير اديان باطله فرقى نگذاشته اند .\r\n\r\nفوق العاده عجيب ! ! !\r\nعجب تر اين است كه تحول علمى و نهضت فكرى جديد كه هر كهنه را مرده اعلام كرد و بگورستان تاريخ دفنش كرد ، عظمت و كمال قرآن را بهتر و وسيع تر ظاهر ساخت و آياتى از قرآن را كه حتى در قرون وسطى هم قابل فهم مردم نبود بعنوان حقايق علمى تفسير كرد و بر جنبه اعجاز قرآن بيشتر روشنى افكند ! ! و بطور حتم اگر اين پيشرفت علوم جديد نمى بود ماهم امروز مانند گذشته گان خود در تفسير يك عده از آيات قرآن دچار مشكلات مى شديم و راه تاريك تأويل را در پيش مى گرفتيم و دلالت لفظى قرآن و ظهور وضعى آن را كنار مى گذاشتيم .\r\nچنانچه همين ترقى علوم خواهد بود كه آينده گان ما قرآن را بهتر از ما درك كنند وگفتار قرآن در ذهن آنها به مراتب بزرگتر از ذهن ما نقش بندد .\r\n\r\n","description":"","footnote":"","page_name":" 141 ","page_number":151},
  {"content":"\r\n\r\nآيا براى اشخاصى كه عقل و وجدان آنها را ، تعصب و تكبر و شهوت مغلوب نكرده باشد قوى تر از اين دليل ممكن خواهد شد كه قرآن از طرف خداوند است نه از ذهن شخص حضرت پيامبر صلى الله عليه و آله و سلم ؛ زيرا اگر حضرت محمد صلى الله عليه و آله و سلم هزار سال درس ميخواند و هر مقدار نبوغ ميداشت بازهم نمى توانست كتابى را تأليف كند كه مرور روز گار متحول ، گذشته از اين كه موجب نقص وضعش نشود بر عظمت و جلال و كمال آن بيفزايد و اما بيان آياتى كه قبل از تحول علمى قابل فهم نبوده در دو سه قرن اخير نظر بشر به جهان عوض شد ، حقيقت كرات و مركزيت شمس و حركت زمين و ساير كواكب و ستارگان تثبيت گرديد ، معناى آنها براى مسلمانان روشن شد ، نمى شود كه آنها را در اين كتاب تكرار كرد .\r\nجمع زيادى از نويسندگان مسلمان آنها را در كتابهاى خود نوشته اند و تكرار مكررات فايده‌اى ندارد .\r\nولى بعنوان يك مورد از صد مورد به سيدى رنگى كه مراحل مختلف خلقت و تكامل جنين در رحم مادرش از انتقال نطفه تا موقع ولادت به مدت چهل و پنج دقيقه با ذكر آيات قرآن تهيه شده اشاره مى كنم كه هر فرد دانشمند آن را ببيند و بشنود ، حتما مى\r\n\r\n","description":"","footnote":"","page_name":" 142 ","page_number":152},
  {"content":"\r\n\r\nداند كه گوينده قرآن در چهارده قرن قبل كسى جز خالق كاينات نبوده ، چنانچه فلاسفه و دانشمندان شهير بشريت در قرن بيست و يكم ميلادى ، آيات مباركه قرآن مجيد را كه درباره معاد و جهان ديگر بخواند به عين نتيجه فوق ايمان مى آورد كه مصدر آيات مذكور خالق كاينات است .\r\n\r\n","description":"","footnote":"","page_name":" 143 ","page_number":153},
  {"content":"\r\n\r\n\r\nدليل نهم : اخبار غيبى قرآن\r\nقرآن امورى را بطور حتم و جزم پيش بينى نموده و بعنوان قاطع از وقوع آن به مردم خبر داده و همانطور هم واقع شد و اين مطلب ( اخبار به غيب و خبر از آينده ) خود دليل روشن بر وحى بودن قرآن است و اينك فهرست آن امور :\r\n1 . غالب شدن روم بر فارس در 9 سال : خداوند متعال مى فرمايد :        « الم غُلِبَتِ الرُّومُ فِي أَدْنَى الْأَرْضِ وَ هُمْ مِنْ بَعْدِ غَلَبِهِمْ سَيَغْلِبُونَ فِي بِضْعِ سِنِينَ لِلَّهِ الْأَمْرُ مِنْ قَبْلُ وَ مِنْ بَعْدُ وَ يَوْمَئِذٍ يَفْرَحُ الْمُؤْمِنُونَ بِنَصْرِ اللَّهِ يَنْصُرُ مَنْ يَشاءُ وَ هُوَ الْعَزِيزُ الرَّحِيمُ وَعْدَ اللَّهِ لا يُخْلِفُ اللَّهُ وَعْدَهُ »        ( روم / 1 - 6 )\r\nمغلوب شد روم در نزديك ترين زمين ( عرب ) و ايشان بعد از مغلوب شدن به زودى ( دوباره ) غالب مى شوند در چند سال ( بضع از سه تا 9 سال است ) كار با خداست پيش از ( غلبه روم ) و بعد از ( غلبه روم ) و در آن روز كه روميان غالب شوند مؤمنين به نصرت خداوند خوشحال شوند يارى مىكند خدا هر كسى را\r\n\r\n","description":"","footnote":"","page_name":" 144 ","page_number":154},
  {"content":"\r\n\r\nكه بخواهد و خداوند غالب و مهربان است و اين غالب شدن روم - وعده خداوند است و خداوند وعده خلافى نمى كند ( و حتماً تحقق خواهد يافت ) در جنگى كه ميان روم و فارس واقع شد فارسيها كه دين آسمانى نداشتند بر روميان كه اهل كتاب بودند غالب شدند و آنها را از بيت المقدس كه قبله شان بود بيرون راندند .\r\nوقتى اين خبر به مكه رسيد كفار قريش خوشحال شدند و فتح فارسيها را به فال نيك گرفتند و به مسلمانان گفتند همانطورى كه رومى ها كه اهل كتاب هستند در مقابل فارسى ها شكست خوردند شما هم از ما شكست ميخوريد .\r\nآيات فوق براى تسلّى مسلمين نازل شد و از فتح روميان بطور قطع در ضمن 9 سال خبر داد و ضمناً فرمود كه در روز فتح روميان و شكست فارسيان مسلمانان خوشحال خواهندشد . خوشبختانه پيش گويى غيبى قرآن واقعيت يافت و قبل از 9 سال روميان بر فارسيان غالب شدند و جالب توجه اين كه فتح روميان مقارن با صلح حديبيه يا باجنگ بدر واقع شد كه مسلمانان نيز از فتح روميان و يا صدق وعده قرآن و از فتح خود خوشحال شدند . و در كتابهاى تفسير داستان شيرينى از جناب خليفه اول ابى بكر و شرط بندى او\r\n\r\n","description":"","footnote":"","page_name":" 145 ","page_number":155},
  {"content":"\r\n\r\nبا ابى بن خلف در اين باره نقل شده كه چون بناى اين رساله بر اختصار بود از ذكر آن خوددارى شد .\r\n2 . قرآن جزماً و صريحاً خبر داده كه بشر هرگز مانند قرآن كتابى نخواهد آورد و اين پيش گويى قرآن راست افتاد چنانچه تاكنون در اين مدت متمادى چنين كارى صورت نگرفت .\r\n3 . حفظ جان پيغمبر :  « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ »  ( مائده / 67 ) اى فرستاده ( من ) برسان چيزيرا كه نازل شده است بسوى تو از طرف پروردگارت اگر بجا نياوردى پس نرسانيده‌اى رسالت او را و خداوند ترا از شرّ مردم نگاه ميدارد .\r\nاز اين آيه معلوم مىشود كه حضرت به امر مهمى مأمور شده بود كه از بيان آن از مردم مى ترسيد ، قرآن پس از اين كه به او تأكيد مىكند كه آن مطلب را به مردم برساند به او وعده ميدهد كه خداوند جان او را از مخالفينش حفظ مىكند اين وعده قرآن عملى شد ، و آن حضرت تا به آخر عمر در مقابل دشمنان عنود و خون خوار خود پايدارى نمود و ضررى به او نرسيد .\r\n4 . خداوند متعال مى فرمايد :  « إِنَّ الَّذِي فَرَضَ عَلَيْكَ الْقُرْآنَ لَرادُّكَ \r\n\r\n","description":"","footnote":"","page_name":" 146 ","page_number":156},
  {"content":"\r\n\r\n إِلى مَعادٍ »  ( قصص / 85 ) آن كسى كه قرآن را بر تو فرض كرده است هر آينه ترا به وطن اوّلت مى رساند و همانطور هم شد ؛ زيرا پيامبر صلى الله عليه و آله و سلم مكه را فتح كرده و به آنجا دوباره وارد شد .\r\nولى دلالت لفظ معاد بر مكه قطعى نيست و احتمال دارد كه مراد قيامت باشد پس نمى توان اين آيه را بعنوان اعجاز جزماً ذكر نمود .\r\n5 . خداوند متعال مى فرمايد :   « إِنَّا أَعْطَيْناكَ الْكَوْثَرَ »   ( كوثر / 1 ) در اين سوره خداوند از ذريه آن حضرت و انقطاع نسل دشمنانش خبر ميدهد . ما امروز اولاد حضرت پيامبر بزرگوار اسلام صلى الله عليه و آله و سلم را از نسل فاطمه ( ع ) در تمام كشورهاى اسلامى مى بينيم ولى از دودمان شرير بنى اميه هيچ خبرى نيست .\r\n6 . خداوند متعال مى فرمايد :     « تَبَّتْ يَدا أَبِي لَهَبٍ وَ تَبَّ ما أَغْنى عَنْهُ مالُهُ وَ ما كَسَبَ سَيَصْلى ناراً ذاتَ لَهَبٍ »     ( مسد / 1 - 3 ) نابود باد دستهاى ابولهب و خودش ، بى نياز نمى كند او را مال او و آنچه كه كسب كرده است ، زود است كه داخل آتش شعله دار جهنم شود .\r\nدر موقع دعوت حضرت رسول اكرم ، اقارب و خويشاوندان او به جز عضرت على ( ع ) همه اظهار مخالفت كردند و هيچ گونه\r\n\r\n","description":"","footnote":"","page_name":" 147 ","page_number":157},
  {"content":"\r\n\r\nپيش بينى در باره ايمان آنان و يا استمرار بر كفرشان ممكن نبود ، ولى قرآن دوزخ رفتن ابولهب را خبرداد ، يعنى پيش گويى استمرار كفر او را تا دم مردن نمود و اين كه او هرگز مسلمان نخواهد شد و چنان هم شد .\r\n7 . خداوند متعال مى فرمايد :   « أَمْ يَقُولُونَ نَحْنُ جَمِيعٌ مُنْتَصِرٌ سَيُهْزَمُ الْجَمْعُ وَ يُوَلُّونَ الدُّبُرَ »   ( قمر / 44 و 45 ) آيا مى گويند ما گروه پيروز هستيم ؟ زود است كه اين جمعيت شكست بخورند و فرار نمايند .\r\nاين فرمايش قرآن يك خبر ديگر از وضع آينده بود كه همانطور هم واقع شد و سپاهيان قريش باتمام قدرت و سرسختى كه داشتند از لشكر اسلام شكست خورده و نظامات آنها مضمحل و نابود شد .\r\n8 . خداوند متعال مى فرمايد :  « لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ مُحَلِّقِينَ رُؤُسَكُمْ وَ مُقَصِّرِينَ لا تَخافُونَ فَعَلِمَ ما لَمْ تَعْلَمُوا فَجَعَلَ مِنْ دُونِ ذلِكَ فَتْحاً قَرِيباً »  ( فتح / 27 ) البته داخل مسجدالحرام مىشويد - اگر خدا خواسته باشد - در حالى كه ايمن بوده و سرهاى شما تراشيده و موهاى شما كوتاه باشد ( كوتاكردن مو آخرين جزء عمل عمره است ) و از دشمنان خود هيچ ترسى\r\n\r\n","description":"","footnote":"","page_name":" 148 ","page_number":158},
  {"content":"\r\n\r\nنخواهيد داشت پس خدا ميدانست چيزى را كه شما نميدانستيد ، پس قرار داد از غير اين موضوع ( فتح مكه ) يك فتح نزديك ( ديگرى را براى شما ) .\r\nفرموده‌اى قرآن درست ازكار درآمد و موضوع مطابق پيش گويى مذكور واقع شد و مى گويند كه فتح قريب ديگر ، غزوه خيبر است كه به نفع مسلمين پايان يافت و جامعه اسلامى از ضرر يك كانون فساد ديگر از كانونهاى يهودى هاى خاين و مفسد و فتنه انگيز راحت شدند .\r\n9 . خداوند متعال مى فرمايد :  « وَ إِذْ يَعِدُكُمُ اللَّهُ إِحْدَى الطَّائِفَتَيْنِ أَنَّها لَكُمْ وَ تَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ وَ يَقْطَعَ دابِرَ الْكافِرِينَ »  ( انفال / 7 ) در اين آيه خداوند از پيروزى مسلمين بر كفار قريش در جنگ بدر خبر ميدهد ، و معلوم است كه در جنگ بدر مسلمانان پيروز شدند .\r\n10 . خداوند متعال مى فرمايد :   « إِنَّا كَفَيْناكَ الْمُسْتَهْزِئِينَ الَّذِينَ يَجْعَلُونَ مَعَ اللَّهِ إِلهاً آخَرَ فَسَوْفَ يَعْلَمُونَ »   ( حجر / 95 و 96 ) ما كفايت مى كنيم از تو استهزاء كنندگان را كه با خدا معبود ديگرى را قرار ميدهند زود است كه بدانند .\r\n\r\n","description":"","footnote":"","page_name":" 149 ","page_number":159},
  {"content":"\r\n\r\nهمين طور هم شد همه استهزاء كنندگان بسزاى خود رسيدند و در بعضى از تواريخ داستان عجيبى در باره نابودى آنان كه شش نفر بودند نقل شده .\r\nولى ما در تفسير اين آيه و ساير آيات اين دليل ، از تفصيل خوددارى كرده به يك اشاره اجمالى قناعت نموديم ، خواننده گانى كه خواهان مزيد اين مباحث باشند : مى توانند به كتب تفاسير و تواريخ مراجعه نمايند و ما به همين مقدار اكتفاء كرديم ؛ زيرا غرض ما به همين اندازه حاصل مىشود چه ممكن نيست يك فرد انسان بتواند قضاياى زيادى از آينده را بطور جزم پيش بينى كند ، و آنگهى همه آنها مطابق گفتارش واقع گردد .\r\nبلى بايد يقين كنيم كه قرآن از طرف خداوندى است خارج از محيط زمان و مكان كه گذشته و آينده در نظر او يك سان است .\r\n\r\n","description":"","footnote":"","page_name":" 150 ","page_number":160},
  {"content":"\r\n\r\n\r\nدليل دهم : تشريع قسمتى از شريعت\r\nقرآن يا از طرف خداوند است ، و يا از فكر حضرت رسول صلى الله عليه و آله و سلم . اگر شق اول را قبول كنيم مقصد ما كه اثبات نبوت و حقانيت رسالت پيغمبر اسلام صلى الله عليه و آله و سلم است بدست مى آيد .\r\nو اگر شق دوم را ادعاء كنيم نا چاريم كه غرضى براى تدوين قرآن پيدا كنيم ؛ زيرا كار اختيارى ممكن نيست از فاعل بدون هدف سرزند ، در حركت ارادى از خود انگيزه خاصى نخواهد . بويژه كارى كه بيست و سه سال به آن مشغول باشد .\r\nغرض پيغمبر صلى الله عليه و آله و سلم از تأليف قرآن از دوحال بيرون نيست ، يا حكومت و رياست و بالاخره نفع شخصى خودش بوده و يا اصلاح جامعه از مفاسد كه روش ساير نيك انديشان بشر است و احتمال سوم كه مورد قبول عقل باشد در بين نيست .\r\nدر قرآن شواهدى است كه براى مردم متعمق و منصف ثابت مى سازد كه آيات قرآن نه به غرض منفعت فردى جمع شده و نه به سبب مجرد اصلاح و امن اجتماعى ، پس لابد شق اول معين\r\n\r\n","description":"","footnote":"","page_name":" 151 ","page_number":161},
  {"content":"\r\n\r\nمىشود كه آسمانى بودن قرآن باشد .\r\nاز جمله آن شواهد تشريع عبادات بدنى از قبيل نماز و روزه و غيره است كه نه به حال شخص پيغمبر صلى الله عليه و آله و سلم نافع است و نه به امنيت اجتماعى بطور مستقيم ربطى دارد ، براى حضرتش در صورت آسمانى نبودن قرآن هيچ لزومى نداشت كه چنين پرسش هايى را به ميان آورد بلكه اگر از آنها صرف نظر مى كرد كارش بهتر رونق مى گرفت ، و مردم بيشتر و زود تر به او تسليم مى شدند ، در دنيا هيچ عاقلى حاضر نيست كه ادعاى حكومت داشته باشد ولى مردم را بوسيله كارهاى سختى كه هيچ نفع شخصى نداشته باشد از خود دور بدارد و كار خود را مشكل كند .\r\nاگر كسى بگويد كه نماز وسيله اجتماع مردم در مسجد مى شد و اين اجتماع آن حضرت را براى تحصيل اغراضش متمكن مى ساخت ، البته جوابش اين است كه اجتماع مذكور محتاج بواجب كردن نماز ( با آن همه اجزاء و شروط آن ) نبود بلكه مى شد تنها بواجب كردن مجرد حضور در مسجد كه براى مردم خيلى آسان بود آن را تأمين مى نمود ، اكتفاء كند .\r\nمهم تر اين كه در ميدان جنگ كه خطر شكست و تلف شدن\r\n\r\n","description":"","footnote":"","page_name":" 152 ","page_number":162},
  {"content":"\r\n\r\nجان خود او و پيروان او در بين بود ، بازهم قرآن ، نماز را فراموش نكرده در همان حالت حساس او را فرض نموده ، شما را بشرافت شما قسم كه وجوب نماز در همچه حالت حساس و خطرناك كه هرلحظه احتمال مى رود نماز گزار جان خود را از دست بدهد ، مىشود كه مولود فكر يك انسان باشد نه قانون خدايى « 1 »\r\nاينك به اجازه شما بعضى از قوانينى كه جز به آسمانى بودن قرآن به هيچ چيز ديگر ( چه از نظر محيط فعلى و چه از نگاه عصر نزول قرآن ) ممكن نيست توجيه و تفسير گردد ، ذيلًا ( البته بطور نمونه ، نه استغراق و استيعاب ) از نظر شما مى گذرانيم :\r\n1 - نماز شب ( تهجد )\r\n2 - وضو و غسل به اسباب متعدد آنها\r\n3 - تيمم بدل وضو و غسل\r\n4 - نماز و اقسام مختلفه آن\r\n5 - خشوع و حضور قلب در نماز\r\n\r\n\r\n","description":"","footnote":"\r\n( 1 ) - قصر نماز در ميدان جنگ را در سوره نساء آيه 102 و 103 و در سوره بقره آيه 239 مطالعه فرماييد .\r\n","page_name":" 153 ","page_number":163},
  {"content":"\r\n\r\n6 - اعتبار شرايطى در حليت ذبيحه\r\n7 - ذكر خداوند\r\n8 - روزه ماه رمضان و ساير اقسام آن كه براى مردم خيلى مشكل است\r\n9 - بعضى از واجبات\r\n10 - تحريم ربا بلكه تحريم امور متعدد مخالف طبع انسانها\r\n11 - كفارات\r\n12 - اصرار كردن بر زهد و تقوى\r\n13 - بالابردن مقام پدر و مادر را بدرجه خيلى عالى\r\n14 - تحريم بعضى از زنان جهت ازوداج مردان\r\n15 - عده نگهداشتن زنان مطلقه با خصوصيات آن\r\n16 - تحريم اقسامى از مواد غذاى\r\nو ده ها امثال و نظاير آن كه تقنين آنها نه مقتضاى محيط بوده و نه غرض شخصى در آن مدخليت داشته و نه اصلاح حال جامعه ، و بجز وحى آسمان كه تابع مصالح عاليه عامه حقيقيه انسانى است ديگر توجيهى نمى تواند داشته باشد .\r\n\r\n","description":"","footnote":"","page_name":" 154 ","page_number":164},
  {"content":"\r\n\r\n\r\nدليل يازدهم : اخلاقيات قرآن\r\nدروغ و تصنّع و حيله گرى براى پيشبرد اغراض شخصى و غير آن كه از ضعف اراده و پست همتى و خباثت نفس سر مى زند ، از خود حدود و مشخصه‌اى دارد ، كه اول آن گزافه گويى و تشبث به امور عادى و بسيط بوده و وسط آن مبتلا شدن به تناقض گويى بلكه ياوه گويى و پايان آن به رسوايى و افتضاح منجر مىشود .\r\nو بالأخره حيله گرى و كذب و خيانت مانند ساير پديده ها از خود علايم و قرائنى دارد ، كه قابل تخلف و تستر هميشگى نيست .\r\nشما از اول قرآن تا آخر آن را به دقت عبور كنيد وانگهى مى دانيد كه مظاهر فريبكارى و حفظ منافع شخصى اصلًا به چشم نمى خورد ، و هميشه به تهذيب نفس و جلوگيرى از هوا و هوس بى جا و صفات حيوانى و ترغيب به پرهيزگارى ، عفت ، عفو ، گذشت ، اغماض ، صبر ، استقامت ، صداقت ، طهارت ، سخاوت ، مهربانى و برادرى ، دورى از فحشاء و منكر و از استهزاء و طعن و از فتنه و فساد و امثال آن صحبت مىكند .\r\n\r\n","description":"","footnote":"","page_name":" 155 ","page_number":165},
  {"content":"\r\n\r\nبراى حضرت محمد صلى الله عليه و آله و سلم كه در محيط سراسر وحشت و جهالت ، بزرگ شده بود ، محال بود كه بتواند چنين مفكوره عالى كه از بهترين مكارم اخلاقيات انسانيت است داشته باشد ، بلى جهان بينى و إيدئولوژى قرآن هيج مناسبتى با فكر آن حضرت و محيط مكه نداشت .\r\nاينك به طور نمونه پاره‌اى از آيات قرآن را براى شما عرضه مى داريم .\r\n وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ .  ( آل عمران / 129 ) . بهشت را براى فروبرندگان خشم و غيظ و عفو كنندگان از مردم مهيا كرده ايم و خداوند نيكو كاران را دوست مى دارد .\r\n    وَ نَفْسٍ وَ ما سَوَّاها . فَأَلْهَمَها فُجُورَها وَ تَقْواها . قَدْ أَفْلَحَ مَنْ زَكَّاها . وَ قَدْ خابَ مَنْ دَسَّاها .    \r\nقسم به نفس و به آنكه برابر و موزونش كرد . پس الهام كرد به او بدكارى و پرهيزگاريش را مسلما رستگار شد آنكه نفس را پاكيزه و تزكيه كرد و بى بهره شد آنكه تباه كرد آن را به وسيله شهوت و غضب حيوانيت .\r\n\r\n","description":"","footnote":"","page_name":" 156 ","page_number":166},
  {"content":"\r\n\r\n    وَ الْعَصْرِ إِنَّ الْإِنْسانَ لَفِي خُسْرٍ إِلَّا الَّذِينَ آمَنُوا وَ عَمِلُوا الصَّالِحاتِ وَ تَواصَوْا بِالْحَقِّ وَ تَواصَوْا بِالصَّبْرِ    \r\nقسم به عصر كه محققا انسان در زيان است مگر آنانيكه ايمان آورده كارهاى شايسته بجا آورند و به همديگر سفارش به حقيقت و سفارش به صبر و استقامت و متانت نمايند .\r\n  وَيْلٌ لِكُلِّ هُمَزَةٍ لُمَزَةٍ .   واى بر هر عيب گوى و طعن زننده ( بر مردم ) .\r\n اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ .  ( حديد / 20 . )\r\nمتوجه باشيد زندگانى دنيا ( زندگى پست تر يا زندگى حاضر ) تنها بازى و لهو و آرايش و برترى جستن و فخر نمودن و زيادت طلبى در مال و اولاد است .\r\nملاحظه مى فرماييد كه قرآن حيات عالى را به چه ترتيبى مورد تشويق قرار داده و چه اندازه وسعت براى آن از نظر توسعه در هدف و همت عالى و اراده قايل است ؟ !\r\n لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ  ( حديد / 24 . )\r\n\r\n","description":"","footnote":"","page_name":" 157 ","page_number":167},
  {"content":"\r\n\r\nقرآن آنچنان قدرت نفسانى و اخلاق را در سايه ايمان به خدابه انسان عطا مىكند كه نتيجه آن همين است كه فرموده : تا اين كه غمناك نشويد بر آنچه كه از شما فوت مىشود و شاد نشويد به آنچه كه خداوند به شما مىدهد و خداوند دوست ندارد هر متكبر ناز كننده‌اى را كه از خوى برترى خود ، نازان باشد .\r\nخواننده عزيز : اگر ما و تو به اين مرتبه نفس خود را برسانيم ، عظمت و وقار و جلال غير متناهى را در نفس خود خواهيم يافت ، خوب دقت كن كه قرآن براى عزت و بزرگى و ساحه پرواز نفس چه فضاى لايتناهى را مهيا فرموده و استعداد انسان را چه شگفت انگيز معرفى نموده .\r\n وَ جَزاءُ سَيِّئَةٍ سَيِّئَةٌ مِثْلُها فَمَنْ عَفا وَ أَصْلَحَ فَأَجْرُهُ عَلَى اللَّهِ إِنَّهُ لا يُحِبُّ الظَّالِمِينَ  ( شورى / 40 . )\r\n وَ لَمَنِ انْتَصَرَ بَعْدَ ظُلْمِهِ فَأُولئِكَ ما عَلَيْهِمْ مِنْ سَبِيلٍ  ( شورى / 41 )\r\n وَ لَمَنْ صَبَرَ وَ غَفَرَ إِنَّ ذلِكَ لَمِنْ عَزْمِ الْأُمُورِ  ( شورى / 43 . )\r\nپاداش بدى ، بدى مانند آن است ولى كسى كه عفو كند و اصلاح نمايد مزد او بر خداوند است ، و خداوند ستم كنندگان را دوست ندارد و كسى كه پس از ظلم شدن به او ، انتقام مى گيرد باكى بر او نيست ، ولى كسى كه صبر مىكند و عفو مىكند اين\r\n\r\n","description":"","footnote":"","page_name":" 158 ","page_number":168},
  {"content":"\r\n\r\nرويه ( نشان كمال نفس او ) و از شاهكارى هاى بزرگى است . خوب توجه كنيد اختيارات قانونى حقوقى را چه خوب با قواعد اخلاقى مقرون مىكند .\r\n إِنَّ الْمُسْلِمِينَ وَ الْمُسْلِماتِ وَ الْمُؤْمِنِينَ وَ الْمُؤْمِناتِ وَ الْقانِتِينَ وَ الْقانِتاتِ وَ الصَّادِقِينَ وَ الصَّادِقاتِ وَ الصَّابِرِينَ وَ الصَّابِراتِ وَ الْخاشِعِينَ وَ الْخاشِعاتِ وَ الْمُتَصَدِّقِينَ وَ الْمُتَصَدِّقاتِ وَ الصَّائِمِينَ وَ الصَّائِماتِ وَ الْحافِظِينَ فُرُوجَهُمْ وَ الْحافِظاتِ وَ الذَّاكِرِينَ اللَّهَ كَثِيراً وَ الذَّاكِراتِ أَعَدَّ اللَّهُ لَهُمْ مَغْفِرَةً وَ أَجْراً عَظِيماً  ( احزاب / 35 )\r\nمردان و زنان مسلمان و مؤمن و مردان عبادت كننده و زنان عبادت كننده و مردان راستگو و زنان راستگو ، و مردان با صبر و استقامت و زنان صبر كننده و مردان با خضوع و زنان با خضوع و وقار و مردان صدقه دهنده و زنان صدقه دهنده ( و كمك كننده به فقراء ) و مردان روزه دار و زنان روزه دار و مردان و زنان نگهدارنده عورت شان ( از حرام و از خلاف عفت ) و مردان و زنان بسيار ياد كنندگان خداوند براى آنان آمرزش و پاداش بزرگى را آماده و مهيا نموده است .\r\n وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً وَ إِذا خاطَبَهُمُ \r\n\r\n","description":"","footnote":"","page_name":" 159 ","page_number":169},
  {"content":"\r\n\r\n الْجاهِلُونَ قالُوا سَلاماً ،   وَ الَّذِينَ يَبِيتُونَ لِرَبِّهِمْ سُجَّداً وَ قِياماً ،   وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً  ( فرقان / 65 - 67 . )  وَ الَّذِينَ لا يَشْهَدُونَ الزُّورَ وَ إِذا مَرُّوا بِاللَّغْوِ مَرُّوا كِراماً  ( فرقان / 73 . )\r\nبندگان خداى بخشنده ، آنانى كه راه مى روند بر روى زمين به آرامى و فروتنى ( و وقار ) و چون نادانان با ايشان مخاطبه كنند ( به كلام غير اخلاقى ) در جواب سلام دهند ( و حرف بد را به سخن خوب پاسخ دهند ) و آنانى كه شب را به روز مى آورند در حالى كه سجده و قيام كنندگانند و آنانى كه وقتى انفاق مى كنند نه زياده روى مى كنند و نه سخت گيرى ، و بلكه اعتدال را مراعات مى كنند ( اقتصاد را در همه امور خود به كار مى برند ) و آنانيكه حاضر نمى شوند باطل را ، و چون بگزرند به لغو ( در كار و قول بيهوده ) بگزرند كريمانه و با وقار ( و بزرگوارى نفسانى آنان مانع از رغبت به لغو و باطل مى گردد ) .\r\n وَ يَخِرُّونَ لِلْأَذْقانِ يَبْكُونَ وَ يَزِيدُهُمْ خُشُوعاً  ( اسراء / 109 . )\r\nدر اين آيه از كسانى كه سجده مى كنند و در سجده شان اشك مى ريزند و ( از خوف و يا هيبت مقام پروردگار شان ) گريه\r\n\r\n","description":"","footnote":"","page_name":" 160 ","page_number":170},
  {"content":"\r\n\r\nمى كنند و تضرع و خشوع زيادى دارند ، مدح شده . و نزديك به همين مضمون در آيه ( 59 ) سوره مريم نيز ذكر شده .\r\nآيات مقدسه قرآن در اين مورد زياد است ولى نه فرصت و حوصله من تقاضاى بيان آنها را دارد و نه وضع رساله .\r\n\r\n","description":"","footnote":"","page_name":" 161 ","page_number":171},
  {"content":"\r\n\r\n\r\nدليل دوازدهم : تفصيل جزئيات معاد و عالم برزخ و مرگ\r\nمسأله قيامت ، قبل از اسلام نيز بوده و از ابتكارات قرآن مجيد نيست تا بتوان آن را به عنوان شاهدى بر وحى بودن آن ذكر كرد ، علاوتا ممكن است گفته شود كه پيش كشيدن موضوع قيامت براى برقرار ساختن امنيت مورد استفاده واقع شده .\r\nولى جزئيات مرگ و برزخ و قيامت كه در قرآن بيان شده از دو جهت شهادت بر وحى بودن قرآن از جانب خداوند مىدهد .\r\nاول : از اين جهت كه با وصفى كه قرآن موضوع نشر و حشر و حساب و محاكمه و ثواب و عقاب را به خداوند نسبت مىدهد بازهم چيز روشنى در باره تجسم خداوند و مادى بودن او وجود ندارد ، و اين موضوع از فهم يك بشر عادى و مادى به كلى خارج است .\r\nدوم : از اين جهت كه اين قبيل مطالب از افق دروغ و خيال برون بوده و قابل جعل نيست اينك بعضى از آيات آن را در اين جا نقل مى كنيم\r\n\r\n","description":"","footnote":"","page_name":" 162 ","page_number":172},
  {"content":"\r\n\r\n1 -  قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ ثُمَّ إِلى رَبِّكُمْ تُرْجَعُونَ »  ( تنزيل / 11 . )\r\nبگو كه قبض روح مىكند شما را فرشته موت كه به شما مؤظف شده سپس به سوى پروردگار تان بر مى گرديد . « 1 »\r\n وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  ( آلا عمران / 169 ) .\r\nمپنداريد آنانى را كه در راه خدا كشته شدند مردگا بلكه زندگانند كه در پيش پروردگار شان رزق به آنان داده مىشود .\r\n فَإِذا نُفِخَ فِي الصُّورِ فَلا أَنْسابَ بَيْنَهُمْ يَوْمَئِذٍ وَ لا يَتَساءَلُونَ .  ( مؤمنون / 101 ) .\r\nوقتى كه دميده شود در صور نسب هاى شان بى اثر مىشود و نپرسند از يك ديگر .\r\n وَ يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَ مَنْ فِي الْأَرْضِ \r\n\r\n\r\n","description":"","footnote":"\r\n( 1 ) - براى ملك الموت اعوان و همدستانى در قبض روح ، از جنس ملائكه نيز است ( سوره انعام آيه 61 - اعراف 37 نحل 28 - 32 و غيره ) .\r\n","page_name":" 163 ","page_number":173},
  {"content":"\r\n\r\n إِلَّا مَنْ شاءَ اللَّهُ وَ كُلٌّ أَتَوْهُ داخِرِينَ  ( نمل / 87 ) .\r\nروزى كه دميده شود در صور پس هراسان شود و به فغان آيد آنانيكه در آسمان ها و در زمين اند مگر كسى كه خدا خواسته است و همه مى آيند او را در حال خشوع و ذلت .\r\n وَ ضَرَبَ لَنا مَثَلًا وَ نَسِيَ خَلْقَهُ قالَ مَنْ يُحْيِ الْعِظامَ وَ هِيَ رَمِيمٌ .   قُلْ يُحْيِيهَا الَّذِي أَنْشَأَها أَوَّلَ مَرَّةٍ وَ هُوَ بِكُلِّ خَلْقٍ عَلِيمٌ  ( يس / 78 و 79 ) .\r\nبراى ما مثال زده و آفرينش خود را فراموش كرد گفت كى اين استخوان هاى پوسيده را زنده مىكند ؟ بگو زنده مىكند آن ها را كسى كه مرتبه اول پيدايشان كرد و او به هرچيز دانا است .\r\n يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ  ( ابراهيم / 48 ) .\r\nروزيكه تبديل شود زمين ، آسمانها عوض شوند ، و مردم ظاهر شوند از براى الله يكتاى بسيار غالب يعنى روز قيامت انسان ها را براى حساب به كره ديگرى كه طبعا از كره زمين بزرگتر است مى برندو لذا زمين و آسمانهاى آن تبديل مىشود و از كلمه ( سموات ) دانسته مىشود كه موقف حساب از منظومه شمسى ما\r\n\r\n","description":"","footnote":"","page_name":" 164 ","page_number":174},
  {"content":"\r\n\r\nقطعا خارج است بلكه ظاهرا از كهكشان هم بيرون مى باشد .\r\n               إِذَا الشَّمْسُ كُوِّرَتْ وَ إِذَا النُّجُومُ انْكَدَرَتْ وَ إِذَا الْجِبالُ سُيِّرَتْ وَ إِذَا الْعِشارُ عُطِّلَتْ وَ إِذَا الْوُحُوشُ حُشِرَتْ وَ إِذَا الْبِحارُ سُجِّرَتْ وَ إِذَا النُّفُوسُ زُوِّجَتْ وَ إِذَا الْمَوْؤُدَةُ سُئِلَتْ بِأَيِّ ذَنْبٍ قُتِلَتْ وَ إِذَا الصُّحُفُ نُشِرَتْ وَ إِذَا السَّماءُ كُشِطَتْ وَ إِذَا الْجَحِيمُ سُعِّرَتْ وَ إِذَا الْجَنَّةُ أُزْلِفَتْ عَلِمَتْ نَفْسٌ ما أَحْضَرَتْ                ( كورت / 1 - 14 ) .\r\nوقتى كه خورشيد در هم پيچيده شود ( نور و حرارت و مركزيت خود را از دست بدهد ) و گاهى كه ستارگان سرازير شوند ( و قوه جاذبه عمومى ضعيف يا معدوم شود ) و زمانى كه كوه ها سير داده شود ( به وسيله زلزله زمين مثل غبار شوند ) وقتى كه نفس ها جفت شوند ( يا به بدن هاى خود يا به چيزى كه مناسب اعمال شان باشد ) و هنگاميكه شتران حامله متروك گردند ( مالكى براى آنها نباشد ) و آنگاه كه وحوش جمع شوند - و وقتى كه دختران زنده به گور سوال شوند كه به كدام گناه كشته شدند وقتى كه نامه هاى عمل نشر شود ، و آنگاه كه آسمان از جاى خود زايل شود و گاهيكه دوزخ افروخته و آنگاه كه بهشت نزديك شود ، مىداند هر نفس آنچه را كه حاضر ساخته !\r\n\r\n","description":"","footnote":"","page_name":" 165 ","page_number":175},
  {"content":"\r\n\r\n وَ اخْشَوْا يَوْماً لا يَجْزِي والِدٌ عَنْ وَلَدِهِ وَ لا مَوْلُودٌ هُوَ جازٍ عَنْ والِدِهِ شَيْئاً  ( لقمان / 33 ) .\r\nبترسيد روزى كه كفايت نمى كند پدر از پسرش و نه پسر از پدرش چيزى را .\r\n وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً وَ إِنْ كانَ مِثْقالَ حَبَّةٍ مِنْ خَرْدَلٍ أَتَيْنا بِها وَ كَفى بِنا حاسِبِينَ  ( انبياء / 47 ) .\r\nبراى روزى قيامت ميزانهاى عدل و داد را مى گذاريم و هيج ظلمى به كسى ( در آن روز ) نمى شود چنانچه ( عمل آنان ) به اندازه يك دانه‌اى از خردل ( كه خيلى كوچك است ) باشد آن را در ميدان حساب مى آوريم و حساب ما كافى مى باشد .\r\nوَ إِنْ تُبْدُوا مَا فِى أَنْفُسِكُمْ أَوْ تُخْفُوهُ يُحَاسِبْكُمْ بِهِ اللَّهُ ( بقره 284 ) .\r\nاگر ظاهر سازيد آنچه در نفس هاى شما است يا پنهان سازيد محاسبه مىكند شما را خداوند .\r\n  فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ فَلَنَقُصَّنَّ عَلَيْهِمْ بِعِلْمٍ وَ ما كُنَّا غائِبِينَ .  \r\nهمانا سوال مى كنيم مردمى را كه براى آنها رسول آمد و سوال\r\n\r\n","description":"","footnote":"","page_name":" 166 ","page_number":176},
  {"content":"\r\n\r\nمى كنيم رسولان را و همانا قصه مى كنم بر ايشان به دانايى و ما نبوديم غايب ( از ايشان و از عمل ايشان ) .\r\n وَ يَوْمَ نَبْعَثُ فِي كُلِّ أُمَّةٍ شَهِيداً عَلَيْهِمْ مِنْ أَنْفُسِهِمْ وَ جِئْنا بِكَ شَهِيداً عَلى هؤُلاءِ  ( نحل / 89 ) .\r\nروزيكه بر مى انگيزيم در هر امت شاهدى را بر آنان از خودشان و مى آوريم ترا شاهد بر ايشان ( مسلمانان ) .\r\n   وَ يَوْمَ يُحْشَرُ أَعْداءُ اللَّهِ إِلَى النَّارِ فَهُمْ يُوزَعُونَ حَتَّى إِذا ما جاؤُها شَهِدَ عَلَيْهِمْ سَمْعُهُمْ وَ أَبْصارُهُمْ وَ جُلُودُهُمْ بِما كانُوا يَعْمَلُونَ وَ قالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنَا اللَّهُ الَّذِي أَنْطَقَ كُلَّ شَيْءٍ    ( سجده / 19 - 22 ) .\r\nو روزيكه محشور شود دشمنان خدا به سوى آتش پس آنان نگهداشته مى شوند تا بيايند آتش را شهادت دهد گوش و چشم و پوس هاى شان بر آنان و بر اعمال آنان و به پوست هاى بدن شان مى گويند جرا شهادت مى دهيد بر ما ؟ مى گويند به نطق آورد ما را خداى كه هر چيز را به نطق آورده .\r\n وَ اتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً وَ لا يُقْبَلُ مِنْها شَفاعَةٌ وَ لا يُؤْخَذُ مِنْها عَدْلٌ وَ لا هُمْ يُنْصَرُونَ  ( بقره / 48 ) .\r\n\r\n","description":"","footnote":"","page_name":" 167 ","page_number":177},
  {"content":"\r\n\r\nبپرهيزيد روزى را كه كفايت نمى كند نفسى از نفس ديگر چيزى را و قبول نمى شود از كس شفاعت و نه فديه گرفته مىشود و نه ( بدون امر خدا ) كمك به آنان مى رسد .\r\n يَوْمَئِذٍ لا تَنْفَعُ الشَّفاعَةُ إِلَّا مَنْ أَذِنَ لَهُ الرَّحْمنُ وَ رَضِيَ لَهُ قَوْلًا  ( طه / 139 ) .\r\nچنين روزى نفع نمى دهد شفاعت ( از كسى ) مگر كسى را كه خداوند اذنش دهد و گفتارش را به پسندد .\r\n   إِنَّ أَصْحابَ الْجَنَّةِ الْيَوْمَ فِي شُغُلٍ فاكِهُونَ هُمْ وَ أَزْواجُهُمْ فِي ظِلالٍ عَلَى الْأَرائِكِ مُتَّكِؤُنَ لَهُمْ فِيها فاكِهَةٌ وَ لَهُمْ ما يَدَّعُونَ    ( 55 - 57 ) .\r\nبه تحقيق كه اهل بهشت آن روز در كارى شادانند آنان و زنان شان در سايه ها بر سريرها تكيه كنند گانند ، از براى ايشان است در بهشت ميوه و از براى شان هرچه بخواهند مهيا است .\r\n           عَلى سُرُرٍ مَوْضُونَةٍ مُتَّكِئِينَ عَلَيْها مُتَقابِلِينَ يَطُوفُ عَلَيْهِمْ وِلْدانٌ مُخَلَّدُونَ بِأَكْوابٍ وَ أَبارِيقَ وَ كَأْسٍ مِنْ مَعِينٍ لا يُصَدَّعُونَ عَنْها وَ لا يُنْزِفُونَ وَ فاكِهَةٍ مِمَّا يَتَخَيَّرُونَ وَ لَحْمِ طَيْرٍ مِمَّا يَشْتَهُونَ وَ حُورٌ عِينٌ كَأَمْثالِ اللُّؤْلُؤِ الْمَكْنُونِ جَزاءً بِما كانُوا يَعْمَلُونَ لا يَسْمَعُونَ فِيها لَغْواً وَ           \r\n\r\n","description":"","footnote":"","page_name":" 168 ","page_number":178},
  {"content":"\r\n\r\n لا تَأْثِيماً .  ( سوره واقعه / 15 - 25 ) .\r\nبر سريرهاى بافته ( از زر و جواهر ) تكيه مى دهند مقابل همديگر گردش مىكند بر ايشان پسران جاودانى با قدح ها و آفتابه ها و جامى از شراب جارى نه درد سرى پيدا مى كنند از آن و نه بى خود مى شوند و ميوه از قسمى كه اختيار كنند و گوشت مرغ و پرنده از آنچه ميل داشته باشند و حوران فراخ چشم مانند مرواريد در پرده نگاه داشته پاداش ( آنها مى باشد ) به واسطه عمل شان . نمى شنوند در بهشت گفتار بيهوده‌اى را و نه نسبت بدى را .\r\n إِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ إِنَّ اللَّهَ كانَ عَزِيزاً حَكِيماً  ( نساء / 56 ) .\r\nآنانيكه كافر شدند به نشانه هاى ما ، زود است كه داخل جهنم شان كنيم و هرگاه پخته شود پوست هاى شان بدل مى كنيم به پوست هاى ديگر تا بچشند عذاب را محقق خداوند غالب و راست كردار است .\r\n إِنَّا أَعْتَدْنا لِلظَّالِمِينَ ناراً أَحاطَ بِهِمْ سُرادِقُها وَ إِنْ يَسْتَغِيثُوا يُغاثُوا بِماءٍ كَالْمُهْلِ يَشْوِي الْوُجُوهَ بِئْسَ الشَّرابُ وَ ساءَتْ \r\n\r\n","description":"","footnote":"","page_name":" 169 ","page_number":179},
  {"content":"\r\n\r\n مُرْتَفَقاً  ( كهف / 29 ) .\r\nبدرستى كه مهيا كرديم از براى ستكاران آتشى را كه فرا گرفته آنان را سرا پرده آن و اگر فريادرسى جويند فريادرسى شوند به آبى چون فلز گداخته كه بريان مىكند روى ها را ، بد است آن شراب آشاميدنى و بد است از جهت تكيه گاه .\r\nتفاصيل قيامت و دوزخ و بهشت خيلى زياد است ولى نقل بيشتر ازين موجل ملال خواهد شد . در اين آيات مطالبى است دقيق و علمى كه از معجزات علمى قرآن به حساب مى آيد ، معانى اين آيات از كذب و نيرنگ به مراتب به دور است و جان آدمى آنها را باور مىكند .\r\n\r\n","description":"","footnote":"","page_name":" 170 ","page_number":180},
  {"content":"\r\n\r\n\r\nدليل سيزدهم : رفعت قرآن از افق محيط\r\n1\r\nمحيط عربستان از همه جهات عقب افتاده و فاقد هرگونه تمدن و حضارت و ثقافت و اخلاق بود مثلا :\r\n1 - بالاترين و يگانه هنر آنان شعر گفتن در مسايل مبتذل و بيهوده بود .\r\n2 - از تولد دختر در خانه هاى خويش تنفر داشتند ، بلكه در بعضى از قبايل دختران را زنده به گور مى كردند و بالأخره زن در نظر آنان ارزش نداشت .\r\n3 - آخرين تطور اجتماعى آنها قبيله و محله بود ، تعصبات قبيله‌اى و طايفه‌اى و منطقه‌اى در بين آنان خيلى رايج بود .\r\n4 - خوردن موش و سوسمار و غيره مخالف طبع شان طبع شان نبود .\r\n5 - افتخار نژادى و برتر دانستن عرب را از غير عرب مركوز ذهن آنان بود و بعدها در زمان بنى اميه اين غريزه دوباره ظهور كرد و تا به امروز در اجتماع بلكه در احزاب سياسى آنها باقى\r\n\r\n","description":"","footnote":"","page_name":" 171 ","page_number":181},
  {"content":"\r\n\r\nاست .\r\n6 - ادبيات آنان در باره تعريف بعضى از حيوانات و مدح يا هجو زنان و مردان ، و وصف موى و روى زنان و افتخار به قبيله و قوم بود و روخ خرافاتى در سراسر ادب آنها دميده شده بود .\r\n7 - سطح اتكاء آنان در حقوق اجتماعى ، قانون « الحق لمن غلب » يعنى ( حق با زور آور است ) بود .\r\n8 - نظام و قانون نداشتند .\r\n9 - بت پرستى به مرتبه اعلاى خود رواج داشت .\r\n10 - به خرافات عجيبى اعتقاد داشتند ، و يك مقدار آن را ابن ابى الحديد معتزلى در اواخر شرح نهج البلاغهء خويش با ذكر شواهد و دلائلى ذكر نموده است . « 1 »\r\nاينك ما براى مزيد اطلاع شما بعضى از آنها را در اينجا مختصرا ترجمه مى كنيم :\r\nبراى رفع گزديگى حيوانات زيور و زنگهاى كوچكى را ( كه به\r\n\r\n\r\n","description":"","footnote":"\r\n( 1 ) - از صفحه 382 الى 428 ، ج 20 ، طبع دار احياء الكتب العربية ، سنه 1387 قمرى .\r\n","page_name":" 172 ","page_number":182},
  {"content":"\r\n\r\nگردن حيوان ها آويزان مىشود ) به شخص گزيده شده مى بستند و آن را سبب شفاء مى دانستند . اگر شتران آنها به هزار مى رسيد ، چشم يك شتر نر را مى كشيدند كه از زخم چشم مردم در امان باشند ! اگر بزرگى از ايشان مى مرد گردن شتر او را به طرف دمش چرخ داده و در گودالى مى انداختند و آب و علف را از او منع مى كردند تا آن حيوان مى مرد و اين كار براى اين بود تا مرده مذكور روز حشر پياده محشور نشود بلكه سواره محشور شود .\r\nآنها معتقد بودند كه هركسى بميرد يا كشته شود حيوانى به اسم « هامه » ( نوعى از بوم ) از سر او برون مىشود ، و اگر شخصى كشته شود در حالى كه انتقامش گرفته نشود آن حيوان بر قبرش صدا مى زند سيرابم كنيد كه تشنه‌ام و اين اعتقاد در ميان تمام عرب ها عموميت داشت .\r\nآنها مى پنداشتند كه در شكم مارى است كه هر وقت انسان گرسنه شود آن مار جگر و بعضى از اطراف شك را مى گزد .\r\nوقتى كه مى خواستند داخل قريه‌ى شوند و از مرض وباء و جن آن قريه ترس داشتند ، بر در آن قريه مى ايستادند و آواز آلاغ مى كردند كه از جن و وباء محفوظ بمانند !\r\n\r\n","description":"","footnote":"","page_name":" 173 ","page_number":183},
  {"content":"\r\n\r\nاگر راه خود را در بيابان گم مى كردند پيراهن خود را چپه و وارونه كرده و كف مى زدند مانند اينكه به طرف انسان به دو دست اشاره كنند ، معتقد بودند كه با اين عمل راه پيدا مىشود .\r\nوقتى كه به سفر مى رفتند نخى به شاخه درختى مى بستند ، وقت مراجعت اگر آن نخ به حال خود بود معلوم مى شد زنش خيانت نكرده و چنانچه تار نخ مذكور به شاخه درخت بسته نبود مى فهميدند آن زن خيانت نموده است . و اگر از ديوانگى و دميدن ارواح خبيثه به شخصى مى ترسيدند ، اورا به نجاسات و قاذورات و كثافات آلوده مى كردند .\r\nوقتى چشم شان خارش مى كرد مى گفتند حتما دوست خود را ملاقات مى كنيم .\r\nمى گفتند اگر مرد روپوش زن را پاره كند و زن عباء و رداء مرد را پاره كند ، محبت آنان پايدار مى ماند .\r\nو در هنگام سفر در شب خطى دور خود و مركب خود مى كشيدند و مى گفتند به بزرگ اين وادى پناه آورديم ، و از ترس تاريكى شب به جن پناه مى بردند .\r\nاگر براى زنان خواستگار پيدا نمى شد ، موى يك جانب سر را\r\n\r\n","description":"","footnote":"","page_name":" 174 ","page_number":184},
  {"content":"\r\n\r\nپريشان مى كردند و به يك چشم خود از طرف ديگر سرمه مى كشيدند ( يعنى اگر موى سر را از طرف راست خود باز مى كردند براى سرمه كشيدن چشم چپ را اختيار مى كردند ) و به يك پاى خود پابند مى انداختند .\r\nو اين همه بايد در شب انجام مى شد ، آن وقت مى گفتند : « يا لكاح البغى النكاح قبل الصباح ) و خيال مى كردند كه به اين كار به زودى صاحب شوهر مى شوند ؛ عده‌اى از حيوانات را مانند آهو و روباه و شتر مرغ و يربوع ( حيوانى كه شبيه موش است ) و غير آن ها را حيوانات سوارى جن مى دانستند ، و اعتقاد داشتند كه جن را مى بينند و با آنها صحبت مى كنند و غول و بيابانى را نيز مشاهده مى كنند و گاهى او را تزويج كرده و با او مجامعت مى كنند ؟ !\r\nو در باره جن داستان هاى عجيب و غريبى از آنان نقل شده كه به نوشتن و خواندنش نمى ارزد .\r\nاكر مرض شان طول مى كشيد ، گما مى كردند كه به واسطه كشتن مار و يا يربوع و يا قنفذ ، جن به آنها آسيبى رسانيده ، شترى از گل درست مى كردند و بر آن جوال هاى پر از گندم و جو و خرما مى گذاشتند ، صبح وقتى از خواب بيدار مى شدند اگر آنها را\r\n\r\n","description":"","footnote":"","page_name":" 175 ","page_number":185},
  {"content":"\r\n\r\nبه حال خود مى ديدند مى فهميدند كه جن هديه را قبول نكرده و اگر آنها را افتاده مى ديدند مى گفتند كه جن هديه را قبول كرده و مريض شفا مى يابد .\r\nو چنانچه از مسافر و غايب تشويش پيدا مى كردند ، سرچاه كهنه يا گودال كهنه‌اى رفته و توى آن سه مرتبه صدا مى زدند فلانى ، اگر آوازى مى امد غايب زنده بود و اگر صداى نمى شنيدند مرده بود .\r\nزن ها را با خود به ميدان جنگ مى بردند تا در وسط دو لشكر متخاصم بول كنند كه جنك به صلح تبديل شود ، زيرا بول زنان در آن محل چنين كرامت و بركتى را داشت وب ريا هر شاعرى جنى را معتقد بودند كه شعر را به او مى آموزد ، وقتى مار بزرگى را مى كشتند از انتقام جن مى ترسيدند و لذا براى جلوگيرى ان سرگين اسب يا شتر يا آلاغ يا غير آن ها را برداشته بر سر خود مى گذاشتند تا جن نتواند از آنها انتقام بگيرد .\r\nو شاى خوانندگان به ذكر بيشتر از اين راضى نباشند ؛ زيرا وقت آنها عزيزتر از آنست كه به مطالعه امثال اين خرافات و عادات حاهليت بگذرد .\r\n\r\n","description":"","footnote":"","page_name":" 176 ","page_number":186},
  {"content":"\r\n\r\nولى عذر نگارنده در تحرير آن - با اينكه مختصرا ذكر شد - ارائه دادن اوضاع و عادات و فرهنگ محيط عرب ها قبل از اسلام و قرآن بوده ، تا عظمت قران بيشتر جلوه كند .\r\n2\r\nرجال سياسى در به دست آوردن آراء و افكار عمومى هميشه احساسات و عادات مردم را حتى المقدور مراعات مى كردند ، بلكه در خيلى از موارد با عدم اعتقاد به آن ، اظهار علاقه مى كنند و اين رويه در جريانات سياسى معاصر و ارتباط حكومت ها با مردم نيز محسوس است . و مسلما هميشه باقى خواهد ماند ؛ زيرا اين كار بهترين راهيست براى جلب اعتماد مردم و فراهم شدن زمينه براى رسيدن به حكومت و بقاء آن .\r\nشما در زندگى سياسى خود شايد مكررا متوجه شده باشيد كه خيلى از احزاب سياسى داراى قواعد و پاى بندى به اصول شخصى هستند كه براى اثبات و يا ترويج آن به قلم و قدم و به مال كوشش مى كنند و خود را به آن قوانين ، مؤمن و مخلص نشان مى دهند ، ولى روزى كه به قدرت رسيدند و حكومت به دست آنها رسيد و فهميدند بقاء آن ها و حفظ حكومت آنها وابسته به آراء\r\n\r\n","description":"","footnote":"","page_name":" 177 ","page_number":187},
  {"content":"\r\n\r\nعمومى و اكثريت است ، ( نه غرش توپ و تانگ و زندانى كردن ) خيلى زود ايمان خود را به آن اصول حزبى از دست مى دهند و تدريجا همه چيز را براى رضاى خاطر مردم و حفظ مناصب خود فراموش مى كنند ؛ زيرا حزب و اصول آن وسيله‌اى براى نيل به حكومت بود نه هدف اصلى !\r\nبلكه اعتبار احساسات عمومى در قوه تقنينيه نيز رسوخ نموده و در خيلى از موارد ، عدالت اجتماعى و مصلحت واقعى منشاء قانون نيست بلكه احساسات مردم مراعات مىشود و تاريخ معاصر شاهد صادقى بر اين موضوع مى باشد .\r\n3\r\nقرآن در اول طلوع خود با تمام عادات و احساسات بى مايه مردم به جنگ بر خاست و همه آنها را باطل و ممنوع اعلان كرد ، و در مقابل تمام تمام پيشنهادات صلح آميز سران قريش كه خطرناك ترين و پرمصيبت ترين مراحل زندگى حضرت پيغامبر ( ص ) ( اوايل بعثت در مكه ) شده بود از مسير خود اصلى خود يك ذره تجاوز نكرد و تمام آنها را كه مشتمل بر صحه گذاردن بعضى از معتقدات يا اعمال خرافى آنان بود به صراحت لهجه رد كرد .\r\n\r\n","description":"","footnote":"","page_name":" 178 ","page_number":188},
  {"content":"\r\n\r\nو بالأخره قرآن در تمام مراحل برنامه هاى روحانى و اجتماعى و اقتصادى وانفرادى و اخلاقى و در تمام شئونات حياتى ، اداره تمام بشريت را در نظر گرفته و غرضش اصلاح حال جامعه انسانى بوده و هرگز تحت تأثير محيط خود نرفت .\r\nآيا وجدان شما و هر عاقل ديگر چه حكم مىكند ؟ آيا توجيهى براى اين موضوع جز وحى بودن قرآن از ماوراى عالم امكانى چيز ديگر ممكن خواهد شد ؟ اينك نظريه قرآن را به طور اختصار در مقابل عادات مذكور شرح مى دهم .\r\n1 -  وَ ما هُوَ بِقَوْلِ شاعِرٍ  ( الحاقة / 41 ) .  وَ ما عَلَّمْناهُ الشِّعْرَ وَ ما يَنْبَغِي لَهُ  ( يس / 69 ) .\r\nقرآن گفته شاعر ( و شعر ) نيست ، به پيامبر شعر تعليم نداديم و نه شعر سزاوار او است .\r\n2 -   وَ إِذا بُشِّرَ أَحَدُهُمْ بِالْأُنْثى ظَلَّ وَجْهُهُ مُسْوَدًّا وَ هُوَ كَظِيمٌ . يَتَوارى مِنَ الْقَوْمِ مِنْ سُوءِ ما بُشِّرَ بِهِ أَ يُمْسِكُهُ عَلى هُونٍ أَمْ يَدُسُّهُ فِي التُّرابِ أَلا ساءَ ما يَحْكُمُونَ   ( نحل / 58 و 59 ) .\r\nوقتى بشارت داده شود به يكى از ايشان به تولد دختر در خانه اش ، رويش از خجالت سياه مىشود در حالى كه خشمناك است ،\r\n\r\n","description":"","footnote":"","page_name":" 179 ","page_number":189},
  {"content":"\r\n\r\nاز بدى اين بشارت از قومش پنهان مىشود و فكر مىكند آيا آن دختر را به پستى و خوارى نگاه دارد يا زنده به گورش كند آگاه باش كه كار بدى مى كنند .\r\n  وَ إِذَا الْمَوْؤُدَةُ سُئِلَتْ بِأَيِّ ذَنْبٍ قُتِلَتْ   ( تكوير / 8 ) .\r\nزمانيكه ( يعنى قيامت ) دختر زنده به گور شده مورد سوال واقع شود كه به چه گناهى كشته شده .\r\n وَ لا تَقْتُلُوا أَوْلادَكُمْ خَشْيَةَ إِمْلاقٍ نَحْنُ نَرْزُقُهُمْ وَ إِيَّاكُمْ  ( اسراء / 31 ) .\r\nاولاد خود را از ترس فقر و تنگدستى نكشيد ما به آنها و شما رزق مى دهيم .\r\n أَنِّي لا أُضِيعُ عَمَلَ عامِلٍ مِنْكُمْ مِنْ ذَكَرٍ أَوْ أُنْثى  ( آل عمران / 195 ) .\r\nمن كار هيج كار كننده‌اى را ضايع نمى گردانم مرد باشد يا زن و عمل آنان ارزش دارد ، و اين معنى در چند آيه ديگر قرآن نيز بيان شده مانند ( آيه 124 سوره نساء ، آيه 97 نحل و آيه 40 غافر ) و در جاى ديگر قرآن برترى يكى بر ديگرى به سبب تقوى و پرهيزگارى قرارر داده شده است .\r\n\r\n","description":"","footnote":"","page_name":" 180 ","page_number":190},
  {"content":"\r\n\r\nفقط فرق مرد و زن در موردى كه طبيعت بدنى آنان از نظر فيزيولوژى و يا پسيكولوژى مقتضى باشد يا عدالت اجتماعى و مصالح عمومى تقاضا كند در فقه اسلامى و قران امضاء شده .\r\nخلاصه زن پس از نزول قران شخصيت انسانى خود را پيدا نمود چنانچه تا امروز دنياى متمدن ما زن را به آن قسمى كه قران او را از نظر حقوق معرفى كرده ، نشناخته است ، سخن در اينجا زياد است ويل افسوس كه اين رساله كوچك تحمل بيان آن را ندارد . « 1 »\r\n3 - قرآن تمام انواع تعصبات را باطل اعلام كرد ، و همه انسان ها را در برابر قانون مساوى قرار داد و حدود قبيله‌اى و نژادى را درهم كوبيد ؛ زيرا غرض او تشكيل حكومت واحد جهانى است و تمام مردم را به سعادت ابدى شان سوق داد و ملاك تبعيض را دوچيز قرار داد يكى علم و دانش و دومى تقوى و عفت و فرمود :\r\n هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ .  آيا دانا\r\n\r\n\r\n","description":"","footnote":"\r\n( 1 ) - بعد از تأليف اين كتاب در دوران جهاد كشور در پاكستان كتابى به پيشنهاد خانمم به نام « زن در شريعت اسلامى » تأليف و طبع شده كه در سرى قبل در كابل دوباره طبع گرديد\r\n","page_name":" 181 ","page_number":191},
  {"content":"\r\n\r\nو نادان با هم مساوى اند ! !\r\n إِنَّ أَكْرَمَكُمْ عِنْدَ اللَّهِ أَتْقاكُمْ ،  گرامى ترين شما در نزد خدا پرهيزگار ترين شما است .\r\nو امر سوم در مناصب ، توانايى كار است .  إِنِّي حَفِيظٌ عَلِيمٌ  ( يوسف / 55 ) .\r\n4 -  وَ يُحَرِّمُ عَلَيْهِمُ الْخَبائِثَ ،  منفورات طبيعى را حرام گردانيد .\r\n5 - در قرآن يك مضمون هم از سنخ معانى رايجه آن زمان نيست ، موهومات ، و امور عشقى و خرافات و توصيف زنان و اوصاف آنان كه افكار مردم خام را جلب مىكند ابدا ذكر نشده ولى با كمال عفت و ادب چنانچه يك كلمه‌اى كه مهيج شوت باشد در آن بيان نشده بلكه سراسر پند و عفت و اخلاق است .\r\nدر عوض از مفاهيم عاليه‌اى مانند ايمان ، عمل صالح ( كه خيلى در قرآن تكرار شده ) ، هدايت ، ضلالت ، سعادت ، شقاوت ، عدالت و احسان و پيوند اقارب ، محبت و برادرى ، دورى از ظلم و فحشاء و منكرات ، و ترغيب به سخاوت وايثار بر نفس و غيرت و\r\n\r\n","description":"","footnote":"","page_name":" 182 ","page_number":192},
  {"content":"\r\n\r\nاستقامت و هزار و يك محسنات عاليه ، سخن به ميان آمده كه عرب هاى به آن اصلا توجهى نداشته اند ، و نه تاريخ عرب به ياد مىدهد كه كسى بدين پايه و حتى به پائين از اآن صاحب مفكوره‌اى باشد .\r\nبلى دو نفر قبل از بعثت حضرت رسول اكرم و نزول قرآن در محيط عرب از بعضى قبايح اجتناب كردند و كلمات حكيمانه‌اى گفته اند كه تاريخ آن را حكايت مىكند يكى قس ابن ساعدة الايادى است و ديگرى زيد بن عمرو بن فضيل ، ولى ميان كلمات آنان و قرآن هيج قياسى نمى توان كرد و فاصله آنها با قرآن مقدس خيلى زياد است چنانچه كسى بخواهد كلمات قس را مطالعه كند رجوع به بحار الأنوار علامه مجلسى نمايد « 1 » و اشعار زيد را در سيره ابن هشام بخواند . « 2 »\r\n7 - قرآن قانون - الحق لمن غلب - را باطل كرده و تمام مردم را در پيشگاه قانوون و عدالت اجتماعى مساوى قرار داده ، و حتى\r\n\r\n\r\n","description":"","footnote":"\r\n( 1 ) - ص 184 و ص 185 ، جزء 15 ، طبع جديد .\r\n( 2 ) - ص 239 تا ص 247 ، ج 2 ، طبع جديد ، 1355 .\r\n","page_name":" 183 ","page_number":193},
  {"content":"\r\n\r\nشخصى حضرت نبوى ( ص ) را نيز مشمول قانون عدل و داد گردانيد .\r\n8 - علم و قانون در قرآن زياد مورد توجه واقع گرديد ، و مسير حيات مردم را با آن عوض كرد .\r\n9 - خرافات با تمام انواع و اقسام خود مورد نكوهش قرآن قرار گرفت ، با اينكه قرآن در محيط خرافات نازل شده ولى بشر را از همه گونه قيود موهومى آزاد كرد كه تمدن بى نظير اسلامى از آن به وجود آمده و دنيا را منور گردانيد .\r\n10 - بت پرستى و عبادت مظاهر طبيعت را كه بزرگترين لباس خرافات بود ، ممنوع قرار داد و هم چنان ساير عادات زشت محيط عرب ها كه مورد مبارزه قرآن مجيد قرار گرفته . و ذكر آيات قرآن مجيد در اين مورد موجب ملالت خوانندگان مى گردد .\r\n\r\n","description":"","footnote":"","page_name":" 184 ","page_number":194},
  {"content":"\r\n\r\n\r\nدليل چهاردهم : عدم وضع قانون به مفاد قوم خود\r\nبشر پس از حب ذات خود و فاميل خود ، به قوم و ملت و وطن خود علاقه دارد و اين علاقه تا يك مقدارى خوب است ، ولى طالبان حكومت براى استحكام قدرت خود در اين موضوع افراط دارند ، و اين امر محسوس و مشهود است بلكه تمام جنگ هاى محلى و بين المللى دنيا و حدوث استعمار و استثمار و تجاوز كردن به حقوق ملل ضعيفه از همين سياست سرچشمه مى گيرد ، و گمان نمى رود كه در آينده هم اين بلاى خانمان سوز از زندگى انسان ها رخت بر بندد و ناسيوناليزم استعمار و استثمار را به اشكال مختلف به وحود بى آورد .\r\nولى حضرت رسول اكرم از آغاز بعثت و نبوت تا آخر عمرش قانونى نياورد كه به نفع وطن و يا قومش تمام شود ، و به ديگران ضرر مادى يا معنوى برساند .\r\nاينك قرآن مقدس در دسترش شما مى باشد آياتش را مطالعه كنيد فلسفه حقوقى آن بر روى برابرى تمام انسان ها استوار است ،\r\n\r\n","description":"","footnote":"","page_name":" 185 ","page_number":195},
  {"content":"\r\n\r\nحتى شخص عموى پيغمبر كه با قانون مخالفت مى كرد علنا مورد تكوهش قرار گرفت و سوره ( تبت ) در باره اش ناز شد و در مقابل سلمان فارسى و بلال حبشى در نظر حضرت او محترم بود .\r\nو اين خود مى رساند كه رهبرى حضرت پيغمبر ( ص ) بر مردم صفت نبوت و رسالت خدايى را داشته نه حكومت و سياست ظاهرى ، و قرآن وحى و آسمانى است نه تدوين بشرى .\r\nدر اينجا سوالاتى وجود دارد كه از نظر بحث علمى بايد طرح گردد و جواب هاى معقولى به آنها داده شود خوش بختانه تمام سوالات مذكور جواب معقول و منطقى هم دارد ، ولى نگارنده روى پاره‌يى از ملاحظات از ذكر آن خوددارى مى ورزد .\r\n\r\n","description":"","footnote":"","page_name":" 186 ","page_number":196},
  {"content":"\r\n\r\n\r\nدليل پانزدهم : موضع گيريهاى ثابت قرآن\r\nدر عالم سياست و سياسى هاى قديم و جديد اين ضرب المثل مورد اتفاق عملى است كه « الغاية تبرر الوسيلة » .\r\nيعنى به براى به دست آوردن مطلوب و تحصيل غرض به هر كارى مى توان دست يازيد ! و هيج چيزى ولو هرچه بد باشد نمى تواند مانع از وصول به هدف گردد .\r\nآرى هدف ، وسيله و واسطه را مباح و جايز مى گرداند و روى همين اصل است كه در عالم سياست قتل و ظلم و تعدى و افتراء و دروغ و ريا كارى و امثال اينها به چشم مى خورد و بريا آن هيج حد و مرزى وجود ندارد .\r\nولى قرآن با اين اصل مخالف است ، و براى تحصيل غرض ، حدود معقولى را قرار داده كه نبايد از آن تعدى كرد ، براى نمونه چند آيه‌اى را نقل مى كنيم و مطمئن هستم وجدان شما را به وحى بودن قرآن قانع و راضى مى سازد .\r\n1 -  وَ لا يَجْرِمَنَّكُمْ شَنَآنُ قَوْمٍ أَنْ صَدُّوكُمْ عَنِ الْمَسْجِدِ الْحَرامِ أَنْ تَعْتَدُوا  ( مائده 2 ) .\r\n\r\n","description":"","footnote":"","page_name":" 187 ","page_number":197},
  {"content":"\r\n\r\n2 -  وَ لا يَجْرِمَنَّكُمْ شَنَآنُ قَوْمٍ عَلى أَلَّا تَعْدِلُوا اعْدِلُوا هُوَ أَقْرَبُ لِلتَّقْوى  ( مائده 8 ) .\r\n3 -  قُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ اللَّهِ  ( جاثيه 14 ) .\r\n4 -  كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ وَ ما كانَ عَطاءُ رَبِّكَ مَحْظُوراً  ( اسراء 20 ) .\r\n5 -  إِنْ يَمْسَسْكُمْ قَرْحٌ فَقَدْ مَسَّ الْقَوْمَ قَرْحٌ مِثْلُهُ وَ تِلْكَ الْأَيَّامُ نُداوِلُها بَيْنَ النَّاسِ  ( آل عمران 134 ) .\r\n6 -  وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ  ( نساء 85 ) .\r\n( تفسير )\r\n1 - دشمنى و بغض قومى كه شما را از دخول مسجد الحرام كه يكى از بزرگترين آرزوهاى شما بود ( در صلح حديبيه ) باز داشتند وادار به تجاوز بر آنان نكند ( مصلحت عدالت بالاتر از احساسات است ) .\r\n2 - وادار نكند شما را بغض دشمنان شما كه به آنان عدالت نكنيد ( با همه كس چه دوست و چه دشمن چه در زمان صلح و\r\n\r\n","description":"","footnote":"","page_name":" 188 ","page_number":198},
  {"content":"\r\n\r\nچه در حال جنگ ) عدالت كنيد كه كه نزديكتر است به تقوى و پرهيزگارى .\r\n3 - براى مؤمنين بگو كه كفار را و آنانيكه معتقد به ثواب و عقاب نيستند به بخشند و در مقابل افعال زشت از آنها انتقام نگيرند ! !\r\n4 - كفار و مؤمنين را از نعمت و رزق خود كمك مى كنم و رزق پروردگار تو مختص به مؤمنين نيست ( وى در آخرت مؤمنين را بر اعمال شان پاداش مى دهم . ولى اين آيه دستور نيست كزارش از وضع تكوينى مى باشد ولى به طريق غير مستقيم كمك به هدف ما مىكند .\r\n5 - اگر به شما جراحت و آسيبى مى رسد ، به دشمنان شما نيز مى رسد ( خيلى نارات نباشيد و نبايد فكر كنيد كه هميشه غلبه و پيروزى به خاطر اينكه ايمان آورده ايد با شما باشد ) ما روزهاى ( خوشى و عزت و كاميابى ) را بين مردم ( چه مسلم باشد چه كافر ) مى گردانيم ( و هر قوم و ملت به اثر فراهم اوردن وسايل طبيعى از زندگى خود استفاده مى برند ) .\r\n6 - خداوند امر مىكند شما را هنگامى كه بين مردم قضاوت\r\n\r\n","description":"","footnote":"","page_name":" 189 ","page_number":199},
  {"content":"\r\n\r\nمى كنيد ، به عدالت حكم كنيد .\r\nدر اين آيا و نظاير آن ها به مسلمانان توصيه به عدالت و تجاوز نكردن به كافران شده و به كمال صراحت و بدون دروغ و ريا و حيله گرى به آنان گوشزد شده كه كفار از عطاء و نعمت هاى الهى در دنيا محروم نبوده و هميشه مغلوب مسلمانان نخواهد بود . و مسلمانان بايد از ارزشهاى\r\nمن نمى توانم آنچه در دل دارم بر روى صفحه كاغذ مجسم سازم زيرا نويسندگى حرفه من نيست ، اميدوارم خواننده محقق در آيات فوق تعمق بيشترى بنمايد تا واقعيت هاى عالى قرآن را درك نمايند و بدانند كه دستور هاى قرآن و موضع گيريهاى آن مبتنى بر ارزش هاى انسانى معانى ملكوتى مى باشد . ( با دوستان مروت با دشمنان حتى با متجاوزين و جنگجويان مدارا . فردى كه در ده سال اخير عمر خود در مدينه مشغول پيكار با دشمنان و حشى خود بوده و در سيزده پيش از آن مورد آزار و تجاوز سنگدلان حيوان صفت قريش بوده و محيط زندگانى او در محلى بوده كه مردم آن بوى از مكارم اخلاقى نبرده اند - اگر رسول خدا نباشد امكان ندارد كتاب او در اوج اخلاق انسانى قرار گيرد بلى كتاب او الهى است .\r\n\r\n","description":"","footnote":"","page_name":" 190 ","page_number":200},
  {"content":"\r\n\r\n\r\nدليل شانزدهم : سنخ گفتار قرآن\r\nگفتار مردمان دروغ گو و طالب رياست ظاهرى و جاه طلبان و دوستداران ماديات با گفتار مردمات راست گو و درست كردار خيلى تفاوت دارد ، به قسمى كه از نظر روان شناسى خيلى زود ميان گفته هاى اين دو گروه تمييز داده مىشود .\r\nدر قسم اول مبالغه ها بى جا ، چاپلوسى و تردد و اختلاف و تناقض در كلام و غيره عرض اندام مىكند ، چنانچه در قسم دوم حقيقت ، متانت ، اعتماد ، يقين ، موافقت كلمات و امثال آن وجود دارد .\r\nشما وقتى به قرآن رجوع نماييد مى بينيد تمام سوره ها و آيات مباركه آن خواص قسم دوم را دارا است .\r\nلذا قناعت پيدا مى كنيد كه قرآن كلام حق است و آنچه در آن ذكر شده صدق مى باشد و حضرت پيامبر بزرگوار ( ص ) براى احراز قدرت و تحصيل اغراض مادى و نفسانى قيام نفرموده .\r\nاجازه بدهيد - به طور نمونه - بعضى از آيات را ارائه دهم و در\r\n\r\n","description":"","footnote":"","page_name":" 191 ","page_number":201},
  {"content":"\r\n\r\nثانى خود خوانندگان را به قران ارجاع دهم تا وحى بودن قرآن به نظر شان قطعيت پيدا كند .\r\n1 -  لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى لَا انْفِصامَ  ( بقره 256 )\r\nاكراه و اجبارى در دين نيست ؛ زيرا رشد از گمراهى آشكارا شده ، پس كسى كه منكر ( طاغوت ) شود و به خدا ايمان آورد به ريسمان محكمى كه قابل پاره شدن نيست ( حقيقت مطلق ) همانا چنگ زده است و خود را نگهداشته است . در اين آيه يك دنيا استغناء و متانت و يقين و اعتماد به خود ، جلوه مىكند .\r\n2 -  إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ  ( قصص 56 ) .\r\nتو نمى توانى كسى را كه دوست دارى هدايت كنى ولى خداوند است كه هركسى را خواسته باشد راهنمايى مىكند .\r\nدر اين آيه حقيقت به طرز جالبى ظاهر است و با مبالغه و گزاف گويى مبارزه شده .\r\n3 -  وَ ما أَكْثَرُ النَّاسِ وَ لَوْ حَرَصْتَ بِمُؤْمِنِينَ  ( يوسف 103 ) .\r\n\r\n","description":"","footnote":"","page_name":" 192 ","page_number":202},
  {"content":"\r\n\r\nاكثر مردم ايمان نمى آورند ، هرچند تو ( رسول من ) به ايمان آوردن آنان حريص باشى .\r\nتوجه كنيد كه با چه متانت عين حقيقت را بيان مىكند و هيچ گونه مبالغه‌اى را اعمال نمى نمايد .\r\n4 -     وَ الْعَصْرِ إِنَّ الْإِنْسانَ لَفِي خُسْرٍ إِلَّا الَّذِينَ آمَنُوا وَ عَمِلُوا الصَّالِحاتِ وَ تَواصَوْا بِالْحَقِّ وَ تَواصَوْا بِالصَّبْرِ .    \r\nقسم به عصر كه انسان در زيان است مگر آنانى كه ايمان آورده و كار خوب و شايسته به جا آورند و سفارش به حق و سفارش به صبر نمودند .\r\nبا يك عالم اعتماد به نفس و يقين اين جملات اداء شده .\r\n5 -  لَعَلَّكَ باخِعٌ نَفْسَكَ أَلَّا يَكُونُوا مُؤْمِنِينَ  ( شعراء 3 ) .\r\nشايد تو ( از غم و اندوه ) هلاك كننده خود باشى از اين كه چرا كفار ايمان نمى آورند .\r\nطبع بشرى پيغمبر از جهالت و عناد مردم تحت تأثير شديدى قرار مى گرفت ولى قرآن كه از فوق طبيعت و ماده نازل شده ، اين مرتبه از احساسات را منع مىكند ؛ زيرا خداوند محتاج به ايمان كسى نيست ، بلكه براى مصلحت خود مردم امر كرده است آنان ايمان\r\n\r\n","description":"","footnote":"","page_name":" 193 ","page_number":203},
  {"content":"\r\n\r\nبياورند ، و اگر خداوند بخواهد قهرا و جبرا مردم را مؤمن گرداند اين كار از قدرت او بيرون نيست لذا پس از آيه فوق بلا فاصله مى فرمايد اگر خواهيم فرو فرستيم از آسمان آيتى و نشانه‌اى ، خاضع مىشود گردن هاى آنان براى آن آيه و فورا تسليم مى شوند . « 1 »\r\nدر قرآن مجيد بسيار زياد متانت در گفتار ، اعتماد به نفس ، اعتقاد به هدف ، اتكاء به واقعيات ، اجتناب از احساساتو عواطف بى پايه انسانى ، و امثال آنها به چشم مى خورد و مسلما اعتبار اين مزايا از استعداد يك انسان بى سوادى كه ( 14 ) قرن قبل زندگى مى كرده خارج است و حتى در خور حكمرانان تحصيل كرده قرت بيست ما هم ( چنانچه به گوش و چشم خود امروز درك مى كنيم ) نيست .\r\nپس اين سنخ گفتار آيا دليل بارزى بر آسمانى بودن قرآن مجيد\r\n\r\n\r\n","description":"","footnote":"\r\n( 1 ) -  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ .  ( شعراء 4 ) .\r\n","page_name":" 194 ","page_number":204},
  {"content":"\r\n\r\nنيست ؟ جواب آن در نزد مردمان بصير و مطلع و محقق قطعا مثبت است .\r\nاگر كسى در قرآن مجيد خواهان اين سنخ از آيات باشد مىتواند چند ورق گفتار خود را اطاله دهد و اليه يهدى من يشاء .\r\n\r\n","description":"","footnote":"","page_name":" 195 ","page_number":205},
  {"content":"\r\n\r\n\r\nدليل هفدهم : زيادى التفات به خداوند متعال\r\nيكى از خصايص عجيبه قرآن كريم كه به طور قطعى انتساب آن را به خداوند ثابت مى سازد ، و احتمال استناد آن را به پيغمبر ( ص ) باطل مى سازد ، كثرت نام بردن خداوند است . در هر قضيه و هر موضع اسم خداوند برده شده به هر كجا از حضرت حق ياد شده ، و كار ها همه به او نسبت داده مىشود حتى در خيلى از آيات چند مرتبه خداوند توصيف و نام برده شده و اين اندازه التفات به خدا از يك بشر متعارف خصوصا فردى كه به فكر تشكيل حكومت و تحكيم رياست و سرگرم معارضه با مخالفين خود باشد ممكن نيست و به ويژه كه محيط هم اين قدر ذكر خدا را تقاضا نداشته باشد .\r\nمن در اينجا هرچه بنويسم بازهم نمى توانم اين موضوع را در اذهان خوانندگان عزيز مجسم كنم ، و حقيقت را براى آنان ظاهر سازم .\r\nولى اطمينان دارم اگر خوانندگان خود شان به قرآن مراجعه كنند ، مقدار زيادى ياد خدا و ذكر آسمان او را ( كه در تمام\r\n\r\n","description":"","footnote":"","page_name":" 196 ","page_number":206},
  {"content":"\r\n\r\nكتاب هاى دنيا و آثار مردان علم و فلسفه و كمال بى نظير است ) درك مى كنند و مى دانند كه جز وحى بودن قرآن ديگر توجيهى را نمى پذيرد . اينك به طور اجمال فهرستى را كه تفحص مختصر بنده در قرآن به دست آورده ذيل از نظر شما مى گذارانم .\r\n. . .\r\n\r\n","description":"","footnote":"","page_name":" 197 ","page_number":207},
  {"content":"\r\n\r\nو اگر آنچه كه به لفظ حكيم و خالق و سبحان و قوى و مولى و ولى و غيره با آنچه كه به غير اين ها ذكر شده . و به اصطلاح ادبى ضمايرى كه به سوى خداوند راجع شده به حساب آيد مسلما از ده هزار مى گذرد . و به طور خلاصه در قرآن هيچ موضوعى نيست كه اسم خدا در آن برده نشده باشد خواه موضوع جزئى باشد ، خواه بزرگ ، خواه تشريعى و دينى باشد و خواه تكوينى و تاريخى باشد يا علمى ، مادى باشد يا روحانى ، انفرادى باشد اجتماعى . به علاوه كه در اول هر سوره نام الله و رحمن و رحيم تكرار شده است .\r\nو اين مقدار انقطاع به سوى حق - جلت عظمته - از يك بشرى كه در چهار چوب ماديات هزار و يك علاقه و گرفتارى دارد هيچ ممكن نيست .\r\nمهمتر از اين اينست كه تمام امور به خداوند نسبت داده شده است ايجاد آسمان ها و زمين و حوادث كاينات و حتى افعال اختيارى انسان ها همه به خالق واحد نسبت داده شده و اين موضوع يكى از شاه كاريهاى فلسفى و عقلى است كه در ذهن و فكر مردم عوام تا امروز حل نشده و كسى كه مقام علمى او در علم كلام و\r\n\r\n","description":"","footnote":"","page_name":" 198 ","page_number":208},
  {"content":"\r\n\r\nمسايل عقلى بلند نباشد نمى فهمد كه چگونه افعال صادره از انسان و از علل طبيعى هم نسبت آنان به انسان و علل طبيعى و معنى آنها درست است و هم به خداوند جهان ؟ تا چه رسد كه مردم درس نخوانده مكه مكرمه پانزده قرن قبل آن را درك نموده باشد ، ولى از بركت علم و فلسفه امروز دانشمندان مى دانند كه نسبت افعال به علل طوليه آن هيج ايرادى ندارد آنچه كه ممتنع و باطل است استناد معلول واحد به علل عرضى مى باشد نه طولى و اين موضوع عالى در سراسر قرآن به چشم مى خورد و توحيد تدبيرى به دليل انى مبرهن و مستحكم است . افعال انسان اعم از خوب و بد و عادى ( حرام و واجب و مباح مثلا ) هم افعال خداوند است و هم افعال الله ولى اين انتساب و استناد در طول همديگر است ، نه در عرض همديگر .\r\nعجيب اينكه با ذكر مكرر آن در قرآن مجيد بازهم فكر بسيارى از دانشمندان اسلامى به حقيقت آن نرسيده و از همين تصور فكرى آنان مسايل جبر و تفويض و مشكلاتى در تفسير قدر و قضا به وجود آمده است .\r\n\r\n","description":"","footnote":"","page_name":" 199 ","page_number":209},
  {"content":"\r\n\r\n\r\nدليل هجدهم : ذكر امور غير محسوس\r\nدر قرآن معانى غير محسوسى ذكر شده كه تعقل آن از افق فكر انسان مادى بيرون است در حالى كه قرآن به غيب ( چيزى كه از حواس خارج است ) اهميت فراوان مىدهد .\r\nبراى نمونه مى توان موضوعات ذيل را بيان داشت .\r\n1 - خداوند\r\n2 - ملك پ\r\n3 - جن\r\n4 - شياطين\r\n5 - روز قيامت با تفاصيل آن از دوزخ و بهشت\r\n6 - روح القدس\r\n7 - روح الامين\r\n8 - ميكاييل\r\n9 - ملك الموت و اعوان او\r\n\r\n","description":"","footnote":"","page_name":" 200 ","page_number":210},
  {"content":"\r\n\r\n10 - روح كه امروزه از بركت علم و اسپرتزم علمى شده . « 1 »\r\n11 - عالم برزخ\r\n12 - بعضى از تأثيرات از قبيل نماز در دورى از فحشاء و منكر و تأثير پاره‌اى از محرمات در بروز مصايب و بلايا و تأثير بعضى از واجبات و مستحبات در طول عمر كه طب امروزى نيز آن را پذيرفته است .\r\nبيان اين موضوعات با طرز تفكر شخصى حضرت پيامبر اسلام و با داعيه حكومت و رياست و با محيط منحط شبه جزيره عربستان حتى تا امروز ، تناسبى نداشته ، و لذا مىشود ذكر اين معانى را دليلى بر انتساب قرآن به عالم غيب دانست .\r\n\r\n\r\n","description":"","footnote":"\r\n( 1 ) - به قسمت هاى اخير كتاب روح اين نويسنده مراجعه شود .\r\n","page_name":" 201 ","page_number":211},
  {"content":"\r\n\r\n\r\nدليل نوزدهم : تاريخ قرآن\r\nقصص تاريخى قرآن كه هيج مأخذ قبلى ندارد و نه محيط عربستان صلاحيت حفظ و ضبط آن را داشته كه به پيغمبر به طريق طبيعى رسيده باشد خود دليل ديگرى بر وحى بودن قرآن است خصوصا كه پيغمبر ( ص ) بى سواد بوده .\r\nداستان انبياء و اشخاص راست كردار ، و افراد بد كردار در قرآن بهترين وجه و مورد تحليل و تجزيه قرار گرفته ، در خود قرآن نيز در پاره‌اى از موارد ، قضاياى تاريخى را از ( انباء غيب ) خبرهاى نهانى به حساب آورده .\r\nابتكارى كه در قصص تاريخى قرآن به كار رفته اينست كه از هرگونه مطالب غير مفيده كه به جز سرگرمى ديگر سودى ندارد جلوگرى به عمل آمده ، و تنها به موضوعاتى اشاره شده كه فايده اخروى وى ا دنيوى براى مردم داشته باشد و مورد عبرت و استفاده آنان واقع گردد ، و اين مطلب تا امروز بى نظير است و يكى از شاهكارى هاى قران محسوب مىشود .\r\n\r\n","description":"","footnote":"","page_name":" 202 ","page_number":212},
  {"content":"\r\n\r\nدر موضوعات تاريخى ، همه جا نظر انسان به صبر و اخلاق و تواضع و طهارت و عفت ، و سرانجام بد كارهاى زشت ، و خوشبختى آخر كار نيكان مى افتد .\r\nبلى جريانات تاريخى به طور زنده در قرآن مطرح شده كه انسان قرن بيست بايد از آن در زندگى خود درس بگيرد و استفاده برد ، به طور نمونه بداستان سليمان و هدهد توجه نماييد و حتى نكات علمى مانند نطق حيوانات در آن به چشم مى خورد ، با التفات به اينكه نظاير اين آيات در قرآن مجيد كه اشاره به موضوعت مهم روز است ، زياد است .\r\n إِنَّ الْمُلُوكَ إِذا دَخَلُوا قَرْيَةً أَفْسَدُوها وَ جَعَلُوا أَعِزَّةَ أَهْلِها أَذِلَّةً .  ( نمل / 34 )\r\nزمامداران ( بيگانه ) موقعى كه داخل شهر ( و كشور ) مى شوند آن را ويران و فاسد مى سازند ( يعنى استعمار سبب پسمانى كشور شده و هر مستعمره در لست كشورهاى عقب ماده ( در خال رشد ! ! ! ) نامش قيد مى گردد ) .\r\nو مردم وطن دوست و محترم آن محل را ذليل ( و زندانى و متهم و احيانا نابود مى گردانند ) مى بينيد اين آيه بزرگترين منبع بلا هاى\r\n\r\n","description":"","footnote":"","page_name":" 203 ","page_number":213},
  {"content":"\r\n\r\nقرن بيست ما را نيز بيان مى دارد راستى كه جامعه اسلامياز استعمار و استثمار بيگانگان چه بلاهايى كه نديدند و چه بلاهاى كه نخواهند ديد . لذا قرآن خبر مىدهد كه اين بلاها در آينده هاى تاريخ بشرى نيز اين بلاها ادامه دارد . كذالك يفعلون . زمامداران به اين عمل خود ادامه مى دهند ،\r\nدر داستان سليمان از هوش و نطق پرنده ( هدهد ) و مورچه نيز صحبت شده كه تجارب دانشمندان در اين مورد اعجاز علمى آن را ثابت كرده است .\r\n\r\n","description":"","footnote":"","page_name":" 204 ","page_number":214},
  {"content":"\r\n\r\n\r\nدليل بيستم : تحريم رياء\r\nدر اسلام هر عبادتى كه به واسطه رياء كارى و جلب توجه مردم انجام شود باطل است يعنى وجود آن كار در نظر اسلام مثل عدم آن است بلكه فاعل آن مرتكب فعل حرام شده مستحق عذاب هم مى گردد . اين موضوع حقيقت و واقعيت رسالت حضرت پيامبر و وحى بودن قرآن و اسلام را ثابت مى دارد ؛ زيرا اگر دعوت پيغمبر و قيام او مولد حب رياست ، و هواهاى نفسانى ، و يا تنها اصلاح جامعه مى بود و نه امر خدايى هرگز رياء ممنوع نمى شد ، بلكه به آن امر هم مى شد ؛ زيرا هركسى دوست دارد مورد توجه ديگران قرار گيرد ، و تحريك و تحريك اين غريزه سبب مىشود مردم بيشتر كارهاى موظفه را اجراء كنند و بهتر اطاعت از دستورات رسول اكرم بنمايند ، در نتيجه به تحصيل هدف آن حضرت ( ص ) خوبتر كمك مى شد ، و اين امر بر هيج عاقلى پوشيده و مخفى نيست ، ولى در اسلام كيفيت عمل خيلى اهميت دارد ؛ زيرا كارى كه براى خداوند انجام مىشود نه براى جلب منفعت\r\n\r\n","description":"","footnote":"","page_name":" 205 ","page_number":215},
  {"content":"\r\n\r\nشخصى تأثير مهمى در تكامل روح انسانى دارد و به معنويات او فايده مى رساند .\r\nحتى جهاد كه براى شخص حضرت رسول و ياران او يك امر حياتى محسوب مى شد بازهم در آن قصد قربت و رضاى خدا اعتبار شده و جهادى كه رفتن به آن به واسطه مردم ور ياء كارى باشد در نظر قرآن و اسلام ارزشى ندارد .\r\nدر حالى كه تمام قوانين دنيايى حكم مى كرد كه دفاع از جان پيغمبر و مجتمع اسلامى به هر عنوانى باشد بايد پسنديده و معقول باشد و اين نكته بالاترين شاهدى بر وحيانى بودن قرآن است ( خيلى توجه كنيد ) .\r\nهمچنين صدقه دادن و انفاق نيز مشروط به قصد قربت و عدم قصد رياء مى باشد و در حالى كه شرط مذكور در هيج قانونى زمينى قابل قبول نيست . و نه فكر انسان مادى تحمل آن را دارد ، اينك به قرآن مقدس توجه فرماييد .\r\n1 -  لا تُبْطِلُوا صَدَقاتِكُمْ بِالْمَنِّ وَ الْأَذى كَالَّذِي يُنْفِقُ مالَهُ رِئاءَ النَّاسِ  ( بقره 264 ) .\r\n2 -  يُراؤُنَ النَّاسَ وَ لا يَذْكُرُونَ اللَّهَ إِلَّا قَلِيلًا  ( نساء 142 ) .\r\n\r\n","description":"","footnote":"","page_name":" 206 ","page_number":216},
  {"content":"\r\n\r\n3 -  وَ لا تَكُونُوا كَالَّذِينَ خَرَجُوا مِنْ دِيارِهِمْ بَطَراً وَ رِئاءَ النَّاسِ  ( انفال 47 ) .\r\n4 -  الَّذِينَ هُمْ يُراؤُنَ  ( ماعون 6 ) .\r\nترجمه\r\n1 - باطل مسازيد صدقه هاى خود تان را با منت نهادن و آزار مثل كسى كه انفاق مىكند مال خود را به جهت مردم ( نه به واسطه خداوند و صدقه او باطل است ) .\r\n2 - مى نمايند مردم را ( ريا مى كنند ) و ياد نمى كنند خداوند را مگر اندكى .\r\n3 - و نباشيد مثل آنانى كه از خانه هاى شان بيرون شدند به شادى و وانمود كردن به مردم ( ريا كارى ) . « 1 » اين ايه در باره جهاد وارد شده .\r\n\r\n\r\n","description":"","footnote":"\r\n( 1 ) - در اين سه آيه ممكن است به مناسبت ما قبل و يا ما بعد آنها سوالاتى وارد آيد و جواب هيا داده شود ولى اين رساله مختصر گنجايش بحث آن را ندارد ، غرض تحريم رياء ، بطلان عبادت به واسطه آن با تفاصيلى كه در علم فقه مسطور است در شرع اسلام مسلم است .\r\n","page_name":" 207 ","page_number":217},
  {"content":"\r\n\r\n4 - ( واى ) بر آنانى كه رياء كارى مى كنند .\r\nاز خواننده گرامى تقاضا مىشود در يان موضوع دقت و غور بيشترى بنمايد و به بيان ناقص نگارنده اكتفاء نكنند ، اعتقاد دارم خاطر آنها شديدا تحت تأثير حقيقت قرآنى قرار مى گيرد و دل هاى شان مملوء از نور ايمان مىشود .\r\n\r\n","description":"","footnote":"","page_name":" 208 ","page_number":218},
  {"content":"\r\n\r\n\r\nدليل بيست و يكم : اهمال تاريخ حضرت رسول ( ص )\r\nاگر قران محصول فكر بشرى حضرت پيامبر ( ص ) و يا شخص ديگرى مى بود طبعا يك قسمت عمده آن را ذكر تاريخ زندگى پيغمبر تشكيل مى داد و به طور حتمى اين موضوعات در آن مذكور مى شد .\r\n1 - ذكر طايفه قريش و تعريف آنان .\r\n2 - تاريخ پدر و مادر آن حضرت ، ولو مختصرا .\r\n3 - بيان تولد خود آن حضرت و كيفيت و تاريخ آن .\r\n4 - تاريخ عبد المطلب و ابوطالب كه در زندگى حضرت نبوى نقش مهمى را داشته اند .\r\n5 - بيان حالات خديجه ( سلام الله عليها ) كه حضرت به آن مخدره علاقه زيادى داشته اند و ازدواج با ايشان كه يكى از مهمترين صفحات تاريخ آن حضرت را اشغال مىكند .\r\n6 - دو سفر حضرت ختمى مرتبت به شام يكى در كودكى با ابوطالب و ديگرى براى تجارت مال خديجه ( ع ) و\r\n\r\n","description":"","footnote":"","page_name":" 209 ","page_number":219},
  {"content":"\r\n\r\nمشاهدات شان در آن دو سفر .\r\n7 - احترامى كه قريش به ايشان در سن جوانى داشتند .\r\n8 - وقايع مهم زندگى او از قبيل شير خوردن او در نزد زنى شيرده اش حليمه سعديه و حكميت شان در نصب حجر الاسود . « 1 »\r\n9 - بيان اسم دخترش فاطمه ( ع ) كه يگانه يادگار او مى باشد ، و خيلى هم مورد محبت حضرتش بوده . « 2 »\r\n10 - نام بردن عده‌اى از زنان و مردانى كه مورد محبت آن حضرت بوده و يا قرابتى با حضرتش داشته اند و ذكر يك سلسله وقايعى كه براى شخص او مهم بوده ولى براى ديگران و مجتمع آينده اسلامى هيج ارزشى نداشته و غير اينها .\r\nولى با كمال تعجب مشاهده مىشود كه از اين موضوعات ده گانه و شبيه آنها در قران مجيد اسمى برده نشده و قرآن همه اش\r\n\r\n\r\n","description":"","footnote":"\r\n( 1 ) تفصيل آن در ص 209 ، ج 1 سيره ابن هشام طبع جديد مذكور است .\r\n( 2 ) - راستى خيلى عجيب است كه اسم فاطمه در قرآن نيست لكن اسم مريم مادر عيسى مكررا برده شده و اين موضوع هيج تفسيرى ندارد جز اينكه قران از اختيار پيغمبر خارج باشد .\r\n","page_name":" 210 ","page_number":220},
  {"content":"\r\n\r\nمتوجه سوق مردم به سوى خداوند و تكامل اخلاقى و روحانى و اجتماعى مى باشد .\r\nشما اى خوانندگان منصف و با سليقه ، در اين باره مقدارى فكر كنيد ، آنگاه قهرا حس مى كنيد كه وجدان پاك شما به قرآن و نبوت حضرت رسول اكر ( ص ) ايمان آورده است .\r\n\r\n","description":"","footnote":"","page_name":" 211 ","page_number":221},
  {"content":"\r\n\r\n\r\nدليل بيست و دوم : دقت نظر به اجتماع انسانى\r\nدر قرآن مقدس غيبت كردن - اظهار معايب شخص در غيابش - گمان بد نمودن ، تجسس در خصوصيات شخصى مردم ، بد گفتن ، تكبر كردن ، فساد نمودن ، تكيه نمودن به قوم و امثال آنها كه به استحكام و روابط اصيل اجتماعى ضرر مى رساند به طورى دقيق ممنوع شده ، كه تا امروز قوانين كشورهاى دنيا به آن دقت و وسعت نرسيده است .\r\nاجتماعى كه قرآن به آن نظر دارد سراسر نظم ، الفت ، محبت ، برادرى ، گذشت و احسان و عدالت و همكارى است ؛ چنانچه اجتماع مسلمين صدر اسلام نمونه و فرآورد همين دستورات بود .\r\nوقتى كه دقت و عظمت اصول اجتماعى قرآن در تمام قوانين دنيا حتى در قرن بيست هم سراغ نشود بايد به وحى بودن آن اذعان نمود .\r\nاينك اين چند آيه را از سوره حجرات به طور دقيق مطالعه كنيد .\r\n إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ وَ اتَّقُوا اللَّهَ لَعَلَّكُمْ \r\n\r\n","description":"","footnote":"","page_name":" 212 ","page_number":222},
  {"content":"\r\n\r\n تُرْحَمُونَ . \r\n   يا أَيُّهَا الَّذِينَ آمَنُوا لا يَسْخَرْ قَوْمٌ مِنْ قَوْمٍ عَسى أَنْ يَكُونُوا خَيْراً مِنْهُمْ وَ لا نِساءٌ مِنْ نِساءٍ عَسى أَنْ يَكُنَّ خَيْراً مِنْهُنَّ وَ لا تَلْمِزُوا أَنْفُسَكُمْ وَ لا تَنابَزُوا بِالْأَلْقابِ بِئْسَ الِاسْمُ الْفُسُوقُ بَعْدَ الْإِيمانِ وَ مَنْ لَمْ يَتُبْ فَأُولئِكَ هُمُ الظَّالِمُونَ . يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ وَ لا تَجَسَّسُوا وَ لا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ وَ اتَّقُوا اللَّهَ إِنَّ اللَّهَ تَوَّابٌ رَحِيمٌ . يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ إِنَّ اللَّهَ عَلِيمٌ خَبِيرٌ .   \r\nمؤمنان فقط برادران همديگرند ( و در صورت اختلاف ) بين دو برادر خود اصلاح كنيد و از خداوند بپرهيزيد باشد كه مورد رحمت قرار گيريد . اى مؤمنين هيج قومى قوم ديگر را استهزاء نكند ممكن است آنان از استهزاء كنندگان بهتر باشند و نه زنها استهزاء و سخريه به زنان ديگر بنمايند شايد كه سخريه و استهزاء شدگان بهتر از سخريه كنندگان باشند و عيب گويى و عيب جويى مكنيد خود ها را ، و ( همديگر ) را به القاب بد ياد مكنيد زشت است فسق پس از ايمان . و كسى كه ( به عرض و آب روى ديگران\r\n\r\n","description":"","footnote":"","page_name":" 213 ","page_number":223},
  {"content":"\r\n\r\nتعدى كرده ) اگر بر نگردد از ( زشتى كار خود ) ( در پيشگاه خدا و جامعه ) ستگارانند . اى مؤمنين از بسيارى از گمان ها دورى جوييد به تحقيق كه بعضى از گمان ها گناه است . و تفتيش عيب هاى مردم را نكنيد و همديگر را به بدى در غياب و پشت سر ياد نكنيد چه غيبت مانند خوردن گوشت برادر مرده شما است . اى مردم ( از تمام افتخارات موهوم دورى كنيد ) ما شما را از يك مرد و زن آفريديم و براى معرفت همديگر شما را نژاد ها و قبيله ها قرار داديم ، گرامى ترين شما در نزد خداوند پرهيزگار ترين شما است ( پول و نژاد و قوت بدنى و حكومت و ملحوظات موهوم در سالام موجب امتياز كسى نمى شود ، فقط علم و عفت است كه سبب برترى افراد قرار مى گيرد )\r\nخواهش مىشود براى مرتبه دوم معانى آيات مقدسه فوق را مورد دقت خويش قرار دهيد .\r\n تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ .  ( قصص 83 ) .\r\nبهشت را قرار داديم براى آنانى كه قصد برترى و فساد را در روى زمين نداشته باشند و پايان كار به نفع پرهيزگاران است ( دقت\r\n\r\n","description":"","footnote":"","page_name":" 214 ","page_number":224},
  {"content":"\r\n\r\nكنيد ) .\r\n وَ تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ  ( مائده 2 ) .\r\nهمكارى كنيد بر نيكويى و پرهيزگارى و هم كارى نكنيد بر گناه و تجاوز .\r\n إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ  ( نحل 90 ) .\r\nتأكيدا خدا شما را امر به عدالت ( اخلاقى - اجتماعى ) و احسان كردن و كمك به اقارب مىكند و نهى مىكند شما را از زشتى ها و ظلم ، و موعظه مىكند شما را شايد كه متوجه شويد .\r\n وَ لا تَنْسَ نَصِيبَكَ مِنَ الدُّنْيا وَ أَحْسِنْ كَما أَحْسَنَ اللَّهُ إِلَيْكَ وَ لا تَبْغِ الْفَسادَ فِي الْأَرْضِ إِنَّ اللَّهَ لا يُحِبُّ الْمُفْسِدِينَ  ( قصص 77 ) .\r\nبهره و نصيب خود را از دنيا فراموش مكن و احسان كن ( به مردم ) همچنان كه خدا به تو احسان نموده و فساد را در روى زمين طلب مكن ، به درستى كه خداوند دوست ندارد فساد كنندگان را .\r\n إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ  ( نساء 58 ) .\r\n\r\n","description":"","footnote":"","page_name":" 215 ","page_number":225},
  {"content":"\r\n\r\nتأكيدا خداوند شما را امر مىكند به دادن امانت ها به صاحبان شان و وقتى كه حكم مى كنيد بين مردم حكم به عدل بنماييد .\r\n اعْدِلُوا هُوَ أَقْرَبُ لِلتَّقْوى  ( ماده 8 ) .\r\nعدالت كنيد ( در همه افعال و حركات خود ) كه عدل نزديك ترى به تقوى است .\r\n وَ لا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّهُ وَ أَوْفُوا الْكَيْلَ وَ الْمِيزانَ بِالْقِسْطِ . . .   وَ إِذا قُلْتُمْ فَاعْدِلُوا وَ لَوْ كانَ ذا قُرْبى  ( انعام 152 ) .\r\nتصرف در مال يتيم نكنيد مگر به گونه‌اى ( براى او ) بهتر است تا به قوتش برسد و پيمانه و ترازو را تمام دهيد ( در معاملات ) به عدالت . . . و در گفتار خود عدالت كنيد اگرچه از نزديكان شما باشد .\r\n فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ  ( بقره 194 ) .\r\nاگر كسى بر شما تجاوز كند هم به مثل تجاوز آنان ، بر ايشان تجاوز كنيد ، ولى پهلوى اين تشريع قرآن در خلى از امور مردم را ترغيب به عفو و گذشت و اغماض مى نمايد .\r\n\r\n","description":"","footnote":"","page_name":" 216 ","page_number":226},
  {"content":"\r\n\r\n وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً فَلا يُسْرِفْ فِي الْقَتْلِ  ( اسراء 33 ) .\r\nكسى كه به مظلوميت و ( بدون سبب ) كشته شود البته ما از براى ولى مقتول تسلط و اختيارات ( در انتقام ) داده ايم پس اسراف نكند در كشتن .\r\n  يا أَيُّهَا الَّذِينَ آمَنُوا أَوْفُوا بِالْعُقُودِ   ( مادئده 1 ) .\r\nاى مؤمنين به عقد هاى ( تجارتى ) وفا كنيد ( و نبايد از قرارداد هاى خود ذره‌اى تجاوز كنيد ) .\r\n وَ اعْبُدُوا اللَّهَ وَ لا تُشْرِكُوا بِهِ شَيْئاً وَ بِالْوالِدَيْنِ إِحْساناً وَ بِذِي الْقُرْبى وَ الْيَتامى وَ الْمَساكِينِ وَ الْجارِ ذِي الْقُرْبى وَ الْجارِ الْجُنُبِ وَ الصَّاحِبِ بِالْجَنْبِ وَ ابْنِ السَّبِيلِ وَ ما مَلَكَتْ أَيْمانُكُمْ إِنَّ اللَّهَ لا يُحِبُّ مَنْ كانَ مُخْتالًا فَخُوراً  ( النساء 36 ) .\r\nخدا را بپرستيد و شريك قرار ندهيد با او چيزى را و به پدر و مادر و خويشاوندان و يتيم ها و درماندگانو همسايه از خود و همسايه بيگانه و همراه و راهگذر محتاج و غلامان و كنيزان نيكويى كنيد خداوند دوست ندارد متكبر نادان را .\r\nچقدر ميل داشتم كه من فرصت و حوصله مى داشتم و شما شوق بيشتر مطالعه ، آنگاه ايات ديگرى را ذكر مى كردم ولى با\r\n\r\n","description":"","footnote":"","page_name":" 217 ","page_number":227},
  {"content":"\r\n\r\nاينكه من فرصت ندارم مى ترسم مطالعه كنندگان عزيز هم حوصله را از دست داده ملال شان بگيرد لذا به همين مقدار اكتفا نمودم .\r\n\r\nخوانندگان عزيز :\r\nاينك بيست دو دليل كه نتيجه يك مرتبه مطالعه بنده بود « 1 » از خود قرآن براى اثبات آسمانى بودن آن ، از جانب خداوند ، براى شما بيرون آورده ، تحرير نمودم و البته نتيجه قطعى آن اثبات نبوت و سفارت پيغمبرى حضرت رسول اكرم ( ص ) مى باشد كه محصول آن حقانيت دين مقدس اسلام است .\r\nبلى لازم است قبل از اينكه رساله ختم كرده و با شما خدا حافظى كنم ، چهار دليل ديگر از غير قرآن - براى حقانيت رسالت خدايى حضرت رسول اعظم و نبى خاتم ( ص ) - خدمت شما تقديم بدارم كه مجموعا ( 26 ) دليل شود .\r\n\r\n\r\n","description":"","footnote":"\r\n( 1 ) - البته به استثناى دليل سوم كه از جاى ديگر گرفته شده و مربوط به مطالعه نگارنده نبوده چنانچه در حاشيه ص 47 به اين موضوع اشاره شد .\r\n","page_name":" 218 ","page_number":228},
  {"content":"\r\n\r\n\r\nدليل بيست سوم : بى سوادى آن حضرت ( ص )\r\n( 1 )\r\nيكى از مسلمات تاريخى اينست كه حضرت پيامبر گرامى ( ص ) قبل از بعثت و برانگيخته شدنش نه درسى خوانده و نه نوشتن را آموخته و نه فقط خوانده مى توانسته ، بلكه بى سواد صرف بوده است .\r\nو اين مطلب گذشته از نظر تاريخى و اقتضاى محيط حجاز كه محيط جهالت و بى سوادى بوده ، دليل قطعى ديگرى نيز دارد ؛ زيرا در قرآن مجيد مى فرمايد :\r\n وَ ما كُنْتَ تَتْلُوا مِنْ قَبْلِهِ مِنْ كِتابٍ وَ لا تَخُطُّهُ بِيَمِينِكَ إِذاً لَارْتابَ الْمُبْطِلُونَ  ( عنكبوت 48 ) .\r\nنبودى تو كه مى خواندى پيش از ( نزول قرآن ) هيج نوشته‌اى را و نه مى نوشتى آن را به دستت كه آنگاه شك مى كردند مبطلين ( مدعيان بطلان حق ) .\r\n « قُلْ لَوْ شاءَ اللَّهُ ما تَلَوْتُهُ عَلَيْكُمْ وَ لا أَدْراكُمْ بِهِ فَقَدْ لَبِثْتُ فِيكُمْ عُمُراً مِنْ قَبْلِهِ أَ فَلا تَعْقِلُونَ »  ( يونس 16 ) .\r\nبگو اگر خدامى خواست\r\n\r\n","description":"","footnote":"","page_name":" 219 ","page_number":229},
  {"content":"\r\n\r\nتلاوت نمى كرد ( قرآن را ) براى شما و نه دانسته مى كردم شما را به آن ، مسلما در بين شما عمرى را ( به بى سوادى ) پيش از نزول قرآن گذراندم آيا به عقل خود رجوع نمى كنيد ؟\r\nو در سوره اعراف در آيه 157 و 158 ، آن حضرت به كسى كه ننويسد و نخواند ( امى ) وصف شده .\r\nو اتفاقا اين سوره ها ( اعراف ، يونس وعنكبوت ) قرار گفته مفسرين و شهادت خود آيه دومى در مكه كه زمان اول بعثت و دوران ضعف حضرت پيغمبر ، و قوت كفار قريش بود نازل شده است .\r\nاگر چنانچه پيغمبر سوادى مى داشت گفتار قريش كه هميشه با آن حضرت تماس داشتند ، خصوصا اقارب و همسايگان و همسالان او ، بالاخص عموهايش مانند ابولهب از آن بى خبر نمى ماندند ، و آن وقت براى تكذيب قرآن ( كه از بى سوادى حضرت خبر داده بود ) و ابطال دعوى نبوت آن حضرت قيام مى كردند و همه عرب ها را از اين دروغ بزرگ ( نعوذ بالله ) مطلع مى ساختند ، و اين بزرگترين وسيله‌اى بود براى برهم زدن دعوت آن حضرت ، ولى خوشبختانه در يك تاريخ ضعيفى هم ندارد كه كفار مكه\r\n\r\n","description":"","footnote":"","page_name":" 220 ","page_number":230},
  {"content":"\r\n\r\nحتى يكى از آنان ادعاء سواد داشتن آن حضرت را نموده باشد .\r\nو سكوت آن بهترين دليل قطعى بر صدق گفتار قرآن است كه آن حضرت امى و بى سواد بده ! در سوره جمعه مى فرمايد او كسى است كه در بين مردم امى ( بى سواد ) بر انگيخت از خودشان رسولى را كه بر آنان آيات خدا را تلاوت مى كرد و به تزكيه و اصلاح نفوس آنان مى پرداخت و كتاب و حكمت را به آنان مى آموخت .\r\n( 2 )\r\nقوانين و قواعد و دستورات دين اسلام كه از طرف پيغمبر اكرم ( ص ) آرده شده شامل عبادات ، معاملات ، جزاء و مكافات ، سياسات ، حقوق فردى ، حقوق اجتماعى ، حقوق خانوادگى بوده و بالاخره تمام حركات و سكنات انسان ها را در تمام شئونات و حيثيات انفرادى و اجتماعى ، روحانى و مادى ، مشخص و تحت حدودى قرار داده كه در دنياى امروزى ما نيز قابل اجزاء و تطبيق است و در اين مدت 14 قرت عظمت خود را از دست نداده علاوتا در اخلاق و تاريخ و فلكيات و نجوم و آسمان ها و نباتات و ملايكه و جن و درياها نيز سخن رانده كه خوشبختانه تا كنون\r\n\r\n","description":"","footnote":"","page_name":" 221 ","page_number":231},
  {"content":"\r\n\r\nچيزى از آنها باطل و يا ضعيف نشده بلكه به همان قوت اولى خود باقيست .\r\nهمين قرآن و تعاليم اسلامى او بود كه عرب نيمه وحشى را آن چنان علم و كمال و تمدن و حضارت و وحدت بخشيد كه شى قرن - به گفته گوستاولوبون فرانسوى - معلم اروپا شدند و غربى ها از علوم مسلمين بهرور شده از خواب خواب نادانى خود بيدار گرديدند .\r\nاگر ما نفوذ تعاليم اسلامى از نظر جريان تاريخى و گفته مستشرقين و دانشمندان غربى نظر افگنيم ميتوانيم بدون خلاف ادعا كنيم كه دين اسلام مسير انسانهاى روى زمين را تغيير داده و راه آنان را به سوى علوم و تمدن امروزى خيلى كوتا كرد و البته كه تفسير اين موضوع نياز به رساله جداگانه‌اى دارد و در خور اين رساله نيست در اين معنى كتاب هاى تأليف و طبع شده است .\r\n( 3 )\r\nخواننده عزيز ، آيا عقل هيج عاقلى باور مىكند كه يك شخص\r\n\r\n","description":"","footnote":"","page_name":" 222 ","page_number":232},
  {"content":"\r\n\r\nبيسواد مطلق « 1 » يك مرتبه قيام كند ، و اين همه علم و دانش و كمال و قوانين عالى و جامع را براى مردم بياورد كه نه تنها مردم نادان عصر خود را با كمال گرداند بلكه صدها سال بعد مردم دنيا را بيدار كند و هيج يك از اصول و قواعد او حتى 14 قرن بعد خللى نيابد ؟ ! ! نه ، كسى چنين امرى را قبول نخواهد كرد ، بلكه كسى حاضر نيست بپذيرد كه يك نفر بيسواد مثلا يك روز صبح از خواب برخيزد و دفعتا معلم رياضى در يك دانشگاه گردد ، تا چه رسد كه معلم علوم بلكه مؤسس يك انقلاب فرهنگى و علمى و اخلاقى ، گردد .\r\nاين جاست كه بايد حتما اقرار كنيم اسلام دين خدايى است و تأسيس آن از طرف خداوند جهان است و حضرت محمد رسول و تنها سفير و اورنده آن دين مى باشد .\r\n\r\n\r\n","description":"","footnote":"\r\n( 1 ) - فرضا اگر پيغمبر كسب علم نموده باشد ، مدرسه اش لابد يا كانون بت پرستى كفار قريش بوده ، يا دين يهود ، يا دين نصارى در شام و غير آن ، و يا آئين مجوسيت در ايران در حالى كه اصول اسلامو قوانين قرآن مخالف تمام اين مذاهب و اديان است ، و اسلام تحت تأثير هيج يكى از اين مكتب ها قرار نگرفته است .\r\n","page_name":" 223 ","page_number":233},
  {"content":"\r\n\r\n\r\nدليل بيست چهارم : ثبات اخلاق آن حضرت\r\nتهذيب و تقوى و طهارت نفسى و تحمل و تواضع و عفو و اغماض و امانت دارى وهزار و يك صفت اخلاقى حضرت پيغمبر ( ص ) در آغاز نبوت و ابتداى دعوت او خيلى زياد مهم و قابل تمجيد نيست ، زيرا طالبين رياست و اراب سياست هميشه براى جلب آراى مردم و اعتماد ملت خويش در اول كار خود چنين تظاهرات و رياكارى هاى نموده و مى نمايند و نواميس اخلاقى و معنوى و روحانى را وسيله رسيدن به مرام سياسى و مادى خود قرار مى دهند . لكن وقتى كه بر مسند قدرت و حكومت نشستند و توانايى تحميل اراده خود را بر مردم پيدا كردند ، آن وقت است كه تمام فضايل اخلاقى و مكارم انسانى و همه عهود و تعهدات خود را فراموش نموده ، به عيش و نوش خود مى پردازند و آنچه كه هوى و هوس شان حكم كند به جا مى آورند .\r\nو از همين نقطه وضع پيغمبر ما از مدعيان دروغين و جاه طلب امتياز مى يابد ، قيام او به خدا ربط پيدا مىكند ، و از قيام نفسانى و\r\n\r\n","description":"","footnote":"","page_name":" 224 ","page_number":234},
  {"content":"\r\n\r\nسياسى جدا مىشود ؛ زيرا رويه و رفتار و اخلاق حضرت محمد ( ص ) در زمان اوج قدرت و نفوذ سلطه اش همان رويه و رفتار و احلاقى بود كه در اغاز قيامش بود ، بلكه روحانيت او بيشتر شده بود .\r\nآرى رسول اكرم ما ( ص ) است كه قدرت مطلقه و نفوذ عامه اش نه تنها او را فاسد نكرد ، بلكه بر معنويت و اخلاق و بردبارى و تواضع اش بيفزود ، و او را بيتشتر از ماديات و هوسها دور گردانيد و اين خود بهترين گواهى است كه غرض او از قيامش و هدف او از حركتش وظيفه خدايى بوده است و بس .\r\nحالا با اجازه شما مقدارى از مكارم اخلاق و رفتار زندگى آن حضرت را در اين جا نقل مى كنيم :\r\n1 - نان گندم هيج وقت نخورده اند و از نان جو هيج وقت سير نشده انند . « 1 »\r\n2 - در نيمه شب مى ايستاد و گريه كنان مى فرمود : خدايا مرا به\r\n\r\n\r\n","description":"","footnote":"\r\n( 1 ) - تمام اينها از جزء شانزدهم بحار الانوار علامه مجلسى رحمه الله ، ترجمه و نقل مىشود و كسانى كه انساد و مصادر اين جملات را بخواهند به ص 194 تا ص 294 همين جزء كتاب مذكور مراجعه كنند .\r\n","page_name":" 225 ","page_number":235},
  {"content":"\r\n\r\nخودم يك لحظه وامگذار و از عمل بدى كه مرا نجات دادى دوباره مرا به آن بر مگردان ، و خوبى كه به من عطا كرداى از من نگير .\r\nخدايا مرا مورد شماتت دشمن و حسد كننده قرار مده وقتى ام سلمه زوجه اش به او عرض كرد : با آن مزلتى كه نزد خداوند دارى چنين مى گويى ؟ فرمود : چه چيز مرا از خدا ايمن مى گرداند ، يونس را خداوند يك لحظه به خود واگذاشت ، كرد آنچه كه كرد .\r\n3 - هيچ چيزى از طلا و نقره و از گوسفند و شتر از خود به ميراث باقى نگذاشت ، بلكه ضريحش در نزد يكى از يهوديان مدينه در مقابل مقدارى ( در خدود شصت كيلو گرام تقريبا ) جو كه براى نفقه اهل خانه اش قرض كرده بود به گرو بود .\r\n4 - لباس پشمى درشت مى پوشيد ، و با غلامان بر روى زمين غذا مى خورد و بر بچه هاى كوچك سلام مى كرد .\r\n5 - موقع كندن خندق - در جنگ خندق - فاطمه زهرا ( ع ) قدرى نان برايش آورد رسول اكر فرمود اين اولين طعامى است در شكم پدرت كه از سه روز به اين طرف داخل مىشود .\r\n\r\n","description":"","footnote":"","page_name":" 226 ","page_number":236},
  {"content":"\r\n\r\nخواننده عزيز اين گرسنگى كسى است كه حكمران مطلق مسلمانان بود و بيت المال همه در تحت اختيار او بود و اينك وضع سركده متمدن كاپيتاليزم غربى ، و حال زعماى سياسى كشورهاى سوسياليزم و طرفداران طبقات رنج ديده را هم مشاهده كنيد تا بدانيد كه :\r\nميان ماه من تا ماه گردون تفاوت از زمين تا آسمان است\r\n6 - وقتى خادمش از آرد كردن خسته مى شد ، خودش آسياب را مى چرخانيد .\r\n7 - هيج گاه در موقع نشستن به چيزى تكيه نمى داد .\r\n8 - اگر غلامى هم او را مهمان مى كرد اجابت مى كرد .\r\n9 - از براى نفس خود غضب نمى كرد .\r\n10 - از گرسنگى سنگ بر شكم مى بست .\r\n11 - اول خودش دست خود را براى مصافحه دراز مى كرد .\r\n12 - نشست و بر خاستش به ذكر خدا بود .\r\n13 - وقتى كه وارد مى شد كسى سر راهش حركت نمى كرد ، چون مى دانستند از اين كار بدش مى آيد .\r\n14 - انس بن مالك كه نه سال خدمت آن سرور را نموده\r\n\r\n","description":"","footnote":"","page_name":" 227 ","page_number":237},
  {"content":"\r\n\r\nمى گويد ياد ندارم كه يك مرتبه به فرموده باشد چرا چنين كردى ، و ايرادى بر من گرفته باشد .\r\n15 - عرب بيابانى رداء ( نوعى لباسى است ) آن حضرت را محكم كشيد به حدى كه اثر آن بر گردن حضرتش ظاهر شد و سپس از حضرت مساعدت خواست ، حضرت خنده‌اى نمود و امر كرد چيزى به او بدهد ! ؟\r\n16 - خيلى با حياء بود حتى از دختران خانه بيشتر حياء داشت و از شدت حياء كسى را رد نمى كرد ، اگر از چيزى بدنش مى آمد صحابه ان را از سيماى مقدس او استنباط مى كردند نه اين كه آن حضرت اظهارى بنمايد .\r\n17 - امير المؤمنين كه شجاعتش معروف است مى فرمايد در جنگ بدر ما به حضرت نبوى پناه برده بوديم و حضرتش از همه به دشمن نزديكتر بود . . .\r\n18 - مجلس او حلقه وار بود ، صدر و ذيلى نداشت ، تا در نشستن امتيازى بر ديگران نداشته باشد .\r\n19 - وقتى سوار بود پياده‌اى را مى ديد با خود سوار\r\n\r\n","description":"","footnote":"","page_name":" 228 ","page_number":238},
  {"content":"\r\n\r\nمركبش مى فرمود ، اگر قبول نمى كرد مى فرمود پس جلو برو به آنجاى كه مى روى و نمى گذاشت كسى پياده در كابش برود .\r\n20 - به كسى وعده داد نزد سنگى ملاقات كنند ، حضرت آنجا تشريف برد و انتظار آمدن او را مى كشيد تا گرمى آفتاب شدت كرد ، يارانش عرض كردند به سايه تشريف ببرند فرمود من به همين موضع وعده داده بوده ام .\r\n21 - خليفه دوم ( رض ) بر ن حضرت وارد شد ، ديد بالاى بوريا خوابيده و بوريا به پهلوهايش اثر گذاشته ، عرض كرد : فرشى براى خود مهيا نماييد فرمود مرا با دنيا چه كار ، من مانند مسافرى و رونده‌اى هستم كه ساعتى در سايه درختى آراميده و بعد حركت مىكند .\r\n22 - در هر روز ( 360 ) مرتبه حمد خدا مى گفت .\r\n23 - در محلسى كه مى نشست قبل از برخواستن 25 مرتبه استغفار مى كرد .\r\n24 - روزانه 70 مرتبه استغفر الله و 70 مرتبه اتوب الى الله مى گفت .\r\n\r\n","description":"","footnote":"","page_name":" 229 ","page_number":239},
  {"content":"\r\n\r\n25 - يك شب ام المؤمنين عايشه زوجه اش عرض كرد ، چرا اين قدر خود را به زحمت مى افكنيد و عبدات مى كنيد ؟ فرمود مگر بنده سپاس گذار نباشم ؟ طه مَا أَنْزَلْنَا عَلَيْكَ الْقُرْآنَ لِتَشْقَى . يعنى ما قرآن را بر تو نازل نكرديم كه خود را به مشقت بيندازى !\r\n26 - به زن يهودى كه گوشت گوسفند را براى آن حضرت زرآگين نموده بود ، فرمد چرا چنين كارى كردى ؟ عرض كرد ، با خود گفتم اگر پيغمبر باشد به او ضرر نمى رسد و اگر مدعى سلطنت باشد مردم از او راحت مى شوند ، آن حضرت عفوش كرد .\r\n27 - وقتى بر ام سلمه - رضى الله عنها - زوجه خود وارد شد ان مخدره نان خدمت شان حاضر ساخت فرمود خورشى هم دارى ؟ عرض كرد به جز سركه چيزى نيست ، فرمود خوب خورشى است سركه !\r\n28 - سه روزى معينى را از هر ماه ، و تمام شعبان و رمضان را روزه مى گرفت .\r\n29 - زنى به پسرش گفت نزد حضرت برود و كمكى بطلبد و\r\n\r\n","description":"","footnote":"","page_name":" 230 ","page_number":240},
  {"content":"\r\n\r\nاگر چيزى نداشت پيراهن تن حضرتش را بخواهد ، آن حضرت پيراهن تنش را به او داد .\r\n30 - كفش و لباس خود را ، خود پينه مى كرد و وصله مى زد .\r\n31 - يك وقتى لباس نداشت حضرت على ( ع ) به دوزاده درهم پيراهنى براى آن حضرت - كه پيشواى تمام مسلمانان بود - خريد ، ولى آن حضرت فرمود اگر ممكن شود آن را عوض كن و پيراهن ارزان تر بخر ! بالاخره خود با على تشريف برده پيراهنى به چهار درهم خريدند در اثناى راه چشم پيغمبر بزرگوار به كنيزكى افتاد كع گريه مى كرد فرمود چرات گريه مى كنى ؟ عرض كرد اهل خانه درعمى كه براى خريد به من داده بودند مفقود شده . حضرت چهار درهم را به او داد .\r\nبعدا به مردى عريانى عبور فرمود كه مى گفت هركس مرا بپوشاند خدا او را از لباس هاى بهشتى بپوشاند ، حضرت پيراهن خود را به آن مرد داد ، و به چهار درهم باقى مانده يك پيراهن ديگرى براى خود خريد .\r\nدر موقع مراجعت به خانه ديد كنيزك هنوز نشسته حضرت فرمود چرا به منزل نرفت‌اى ؟ عرض كرد دير شده مى ترسم مرا\r\n\r\n","description":"","footnote":"","page_name":" 231 ","page_number":241},
  {"content":"\r\n\r\nبزنند ، آن حضرت براى شفاعت با وى به مزنل اقايش تشريف برد و فرمود كه به واسطه دير آمدن مواخذه اش نكنند ، اهل خانه آن كنيزك را به احترام تشريف فرمايى آن حضرت از بردگى آزاد ساختند .\r\nحضرت فرمود الحمد لله من از اين دوازده درهم ، بابركت تر دوازده درهمى نديده ام دو برهنه را پوشاند و يك كنيز را آزاد كرد .\r\nخواننده عزيز اين مختصر نمونه‌اى از اخلاق وسيع پيشواى عظيم الشأن انسانيت پيغمبر بزرگوار ما مى باشد ، و تفصيل ين جزء به تأليف كتاب مستقلى ميسور نيست . « 1 »\r\nشما همين قدر مختصر را به دقت مطالعه نماييد سپس به وجدان خود مراجعت كنيد كه ايا هدف آن حضرت جز امتثال\r\n\r\n\r\n","description":"","footnote":"\r\n( 1 ) - اگر به جز عفو عمومى پيغمبر در موقع غالب شدن بر مكه از كفار قريش كه بالاترين اذيت ها را به آن حضرت وراد كردند ، نمى بود از براى اثبات روحانيت مطلقه آن حضرت كفايت مى كرد مناسب است تفصيل اين قصه را در كتب تواريخ مطالعه نماييد .\r\n","page_name":" 232 ","page_number":242},
  {"content":"\r\n\r\nوحى الهى ممكن است چيز ديگرى بوده باشد ؟ نه به خدا قسم نه رياست بوده و نه ثروت ؛ زيرا رفتار و اخلاق حضرتش مخالف هردو فرضيه است آرى او به امر خداوند جهان قيام كرده است و براى اصلاح حال بشريت مأموريت داشته ، صلى الله عليه و آله واصحابه المهتدين بهداه .\r\n\r\n","description":"","footnote":"","page_name":" 233 ","page_number":243},
  {"content":"\r\n\r\n\r\nدليل بست پنجم : معجزات و افعال خارق العاده\r\nدر كتاب هاى تاريخ و روايات ، معجزات زيادى از آن حضرت در عالم آسمان و زمين و حيوانات و جمادات و گياهان نقل شده : بلكه بعضى از داشمندان گفته اند كه بيشتر از چهار هزار و چهار صد معجزه از حضرت نبوى صادر شده است .\r\nحال فرض كنيم كه هركدام آنها قطعى و متواتر نباشد ، ولى تواتر اجمالى مجموع آنها قابل انكار نيست . يعنى هر عاقل با انصاف كه معجزات آن حضرت را مطالعه كند مطمئن مىشود ، وعلم پيدا مىكند كه عده‌اى از آنها مسلما از آن حضرت صادر شده و به طورى كه در اول كتاب بيان شد صدور معجزه دليل نبوت مى باشد .\r\nخوانندگان عزيز اگر مايل باشند مى توانند معجزات آن حضرت ( ص ) را در كتب مربوطه مطالعه كنند ، و اين رساله مختصر گنجايش ذكر آن ها را ندارد .\r\n\r\n","description":"","footnote":"","page_name":" 234 ","page_number":244},
  {"content":"\r\n\r\n\r\nدليل بيست و ششم : حكومت برعقول رشيده\r\nدرين دليل ( آخرين دلايل ما بر اثبات ديانت اسلام و حقانيت نبوت حضرت رسول اكرم - صلى الله عليه و آليه و أصحابه و سلم - مى باشد ) عقاييد و آراى منورين و اشخاص فهميده و با مطالعه‌اى را نقل مى كنم كه اصلا مسلمان نبوده اند ولى دلايلى علمى كه نتيجه زحمت كشى و مطالعات عميقانه شان بوده آن ها را و دار نموده مسلمان شوند .\r\nممكن است آنچه در اين دليل ذكر مىشود به چند دليل تقسيم شود ، ولى نگارنده همه آن ها را تحت عنوان فوق جمع مى نمايد .\r\nاشخاصى كه از روى كمال علمى و قوت فكرى خود ( در اين عصر تسخير فضا كه عصر ماديت است ) از ديانت پدرى خويش به دين مقدس اسلام گرويده اند ، قوانين و قواعد روحى و مادى و انفرادى و اجتماعى و حقوقى و جزايى و مدنى و اخلاقى و اقتصادى و سياسى و غيره اين را به عقول رشيده خود پسنديده اند ، خيلى زياد اند .\r\n\r\n","description":"","footnote":"","page_name":" 235 ","page_number":245},
  {"content":"\r\n\r\nاگر پاره‌اى از جوانان مسلمان ساده و غافل كه روى تبليغات سياسى بيگانگان و از نادانى از اسلام دورى جسته اند ، و منفعت مادى خود را در پيروى از سستمهاى گوناگون بى اساس بيگانگان ديده اند ، در غرب عده كثيرى از دانشمندان شهير از اسلام تمجيد مى كنند ، و حتى گروهى زيادى به آن ايمان آورده اند .\r\nدر سال هاى اخير يكى از دانشمندان كتابى تحت « لما اخترنا الدين الاسلامى » يعنى براى چه ما دين اسلام را اختيار كرديم ، تأليف و در كشور عراق طبع كرد و در آن اسماء عده‌اى از همين قبيل اشخاص را با دلايل آنها ذكر كرده وانصافا كه كتاب مذكور كتاب مفيدى است .\r\nاينك بنده مقدار خيلى جزئى از آن كتاب را به توسط كتاب - التكامل فى الاسلام ، جزء پنجم - نقل مى كنم ، اميدوارم جوانان ما هم متوجه عظمت و متانت و حقيقت دين مقدس اسلام خويش بشوند .\r\n1 - « لرد هيدلى » رئيس جمعيت اسلامى برتانيا سبب اسلام خود را در كلام طويلى بيان مىكند كه بعضى از كلمات او اين است :\r\n\r\n","description":"","footnote":"","page_name":" 236 ","page_number":246},
  {"content":"\r\n\r\n« اروپايى ها اسلام را توحش و بربريت مى دانند ، ولى اگر آنها مى دانستند كه محمد چه قدر براى ازاله وحشى گرى و بربريتى كه در ميان عرب ها بوده زحمت كشيده ، نظريات اورپايى ها فورا تغيير مى كرد .\r\nروح اسلام بر فرازى از فضا پرواز مى نمايد كه فوق آرزو هاى پست و اختلافات نژادى است كه در شرق و غرب عالم رايج است .\r\nموقع كه دين اسلام عقل مرا به تسلط خود در آورد ، در نفس خود احساس خوشبختى و آرمشى نمودم كه هرگز قبلا نديده بودم ، آرى از عقايد مختلفه غربى ها كه مربوط به كليساى مسيحى بود نجات پيدا كردم ، و گويا كه از تاريكى زير زمين به روشنايى آفتاب رسيدم ، زندگى ( حضرت ) محمد مانند آينه‌اى تفكر عالى سخاوت و بزرگواريو شجاعت و صبر و فعاليت و حلم و عفو و ساير اخلاق نيكويى را كه اساس انسانيت را تشكيل مىدهد منعكس مى سازد .\r\nمحمد هيج گاهى براى اصلاحات انسانى خود دست به شمشير و اسلحه نزد مگر وقتى كه براى حفظ حيات بشرى خيلى زياد\r\n\r\n","description":"","footnote":"","page_name":" 237 ","page_number":247},
  {"content":"\r\n\r\nاحتياج پيدا كرد ، گفته مىشود كه اسلام براى نشر دين به زور شمشير متوسل شده ، ولى بالاترين دشمنان اسلام و مخالفين آن نتوانسته اند كوچكترين شاهد و مثالى بياورند كه قبيله‌اى با يك فردى به واسطه شمشير قبول اسلام نموده باشد ، در ميان جميع پيغمبرانى كه بنيان گذار دين بوده اند محمد تنها كسى است كه توانست از كمك خوارق و معجزات مادى بى نياز باشد ، و اعتمادش بر واضح بودن پيغمبرى و روشن بودن رسالت او و بر بلاغت قرآن خدايى بوده است ، و اين بى نيازى او از كمك معجزات مادى - براى پيشبرد دين - بالاترين معجزه‌اى است براى رسالت او .\r\nاز مميزات اسلام موافقت و سازش او با جميع نژاد هاى انسانى است ، دين محمد ( ص ) در اولين ساعت طلوع خود و در تمام زندگى آن حضرت ثابت و تأكيد كرد كه دين عمومى استو شايسته هر زمان و مكان است .\r\nوقتى اين دين مناسب براى هر نژاد است ، قهرا شايسته هر عقل هم بدون چون و چرا مى باشد ، زيرا اسلام دين فطريست و موافق طبيعت و فطرت است و فطرت در انسان ها تفاوت نمى كند ، و با\r\n\r\n","description":"","footnote":"","page_name":" 238 ","page_number":248},
  {"content":"\r\n\r\nاين همه با تمام درجات تمدن و ترقى بشرى هم آهنگى و سازش دارد . »\r\n2 - « مستر ارثره » در ضمن كلامى خود مى گويد : به جرئت مى توان گفت كه اگر انجمنى از قبيل لرد سالسبرى فقيد ، ولردبيكو نسفليد فقيد و مستر بلفور و لردهالدين و سير روفس اسحاق و امثال آنان براى تحقيق دينى كه بر بشريت پيروى آنان واجب باشد تشكيل گردد ، به اتفاق آراء دين اسلام را كه به صحت آن عقل شهادت مىدهد ، و رغبت شديد جان و روان آدمى را پاسخ اطمينان بخش مىدهد ، اختيار مى كنند .\r\n3 - « و . ب : فارم » كه مسلمان شده در باره اسلام چنين مى نويسد :\r\n( اولا ) دين اسلام دين عملى است ، دينى است پاك و منزه از مهملات و اسرار و خرافات دينيست كه حقيقت آن براى عقول قابل فهم است ، هيچ چيز مخالف عقل در آن نيست ، و مشكلات فلسفه الهى در آن وجود ندارد ( مانند مشكلات كه در بقيه اديان است از قبيل تثليث و ساير مبهمات و خرافاتى كه در دين نصرانيت امروزى مى باشد ) .\r\n\r\n","description":"","footnote":"","page_name":" 239 ","page_number":249},
  {"content":"\r\n\r\n( ثانيا ) اسلام دينى است كه برنامه آن مشتمل بر قوانين اساسى و اصلى مى باشد ، و اصول اوليه فطرت و طبيعت را دارا است . و بسر حدى بين علم و دين قايل نيست ( چنانچه اديان قايل اند ) بلى اسلام علم ديانت را بر ساير علم ها ترجيح مىدهد چه علم دين علم به مقدسات و علم به زندگى سعادتمندانه و شرافتمندانه است .\r\n( ثالثا ) اسلام واجد احكام درست و قوانين كاملى است براى جميع مراحل و مراتب زندگى بشرى در روى كره زمين براى جهات اجتماعى وادارى و عسكرى و اقتصادى .\r\nاسلام به تمام مسايل امروزى بشر تماس دارد ، و دينى است كه براى همين بشرى كه در دنيا زندگى مىكند آمده و هر كارى را كه بشريت به آن محتاج است به نظام در آورده .\r\n4 - « دكتور جرناموس » استاد « دانشگاه بودا پست » سبب اسلام آوردن خود را شرح مىدهد ، و اينك بعضى از كلمات او را بخوانيد :\r\n« من آدم اروپايى بودم كه در مجتمع و محيط خود جز پرستيدن\r\n\r\n","description":"","footnote":"","page_name":" 240 ","page_number":250},
  {"content":"\r\n\r\nطلا و قدرت و زور ماشينى چيزى نيابيده بودم ، در شرق اسلامى شديدا و عميقا تحت تأثير سادگى و صفايى اسلام و سيطره آن در دل هاى پيروان آن قرار گرفتم .\r\nاروپايى ها در حالى كه اسباب سعادت شان را در زيادتى تعمت هاى بدنى سراغ مى كنند ، اسلام متكفل سعادت نفسى انسان مى باشد .\r\nچه تعليمات اسلام بر آن قرار گرفته كه خوشبختى در متاع از بين رفتنى مانند ماشين و هواپيما نيست ، بلكه نيك بختى بشر در خوشنودى وجدان او است كه از طريق انجام وظايف حاصل مى گردد و اطمينان نفسى را كه از لذايد فانى مادى خيلى بهتر است بار مى آورد .\r\nمن پس از تلاوت قرآن و ثقافت مسلمين با كمال جرئت صدايم را بلند مى كنم كه در تعاليم اسلامى يك كلمه يا يك كارى كه موجب پس ماندگى مسلمين شود و يا از ازدياد ثروت و معرفت و قوت جلوگيرى كند ، وجود ندارد .\r\nهمانا محمد ( ص ) فرستاده خدا ، بزرگترين انقلابى و مصلحى است كه تاريخ بشريت او را معرفى كرده است و او به وحى\r\n\r\n","description":"","footnote":"","page_name":" 241 ","page_number":251},
  {"content":"\r\n\r\nخدايى تأييد مى شد .\r\nما مؤظفيم كه تعاليم او را فهميده بر شئون زندگى خود تطبيق كنيم و معتقد باشيم آنچه كه به سوى او وحى شده ، اساسى است كه هرگز از جاى خود تكان نخورده ثابت است . اروپا برادرى بين مردم را قبل از انقلاب كبير فرانسه نفهميده بودند ولى اسلام پيش از هزار از انقلاب مذكور آن را تطبيق و عملى كرده است ، من به جرئت گفته مى توانم كه اسلام حقوق قانونى زن را بيشتر از آنچه دين مسيح قايل بود ، تثبيت كرد و تعدد زوجات را در حدود معقولى مباح گردانيد ، و از تعدد زوجات غير مشروع كه در جامعه اروپايى امروزى متعارف است جلوگيرى نمود .\r\nافتخارات نژادى و تعصبات قبيله‌اى را لغو ، و مردم را داخل فضاى وسيع انسانيت نموده برترى افراد را به پرهيزگارى و صلاح و متابعت از قوانين آسمانى مربوط مى نمود .\r\n5 - « دكتور بنوه كاتوليكى فرانسوى » ( كه اسم اصلى او على سلمان است ) در ضمن شرح علل بر گزيدن دين اسلام چنين مى گويد :\r\n« شعور ذاتى من مانع از قبول تثليث ( قايل شدن به سه خدا كه\r\n\r\n","description":"","footnote":"","page_name":" 242 ","page_number":252},
  {"content":"\r\n\r\nدر آئين نصارى است ) بود ؛ لذا من حيث لايشعر من به نصف كلمه شهادت اسلامى ( لا اليه الا الله ) و توحيد خداوند معتقد بودم .\r\nوقتى كه آيات قرآن را ديدم كه بيش از سيزده قرن نازل شده بود و با تازه ترين مبادى علوم عصرى مناسبت داشت نصف ديگر كلمه شهادت ( محمد رسول الله ) را نيز قبول كردم . »\r\n6 - « دكتور ماركوس آلمانى » در ضمن علل اختيار اسلام مى گويد قوانين اسلام اختيار و آزادى فردى را سلب نمى كند ، بلكه اين قوانين ارشادى مى باشد كه به سوى بنيان گزارى حريت و آزادى اجتماعى و عمومى حركت مىكند ، و اسلام واسطه طلايى براى ربط زندگى فردى به زندگى اجتماعى مى باشد . »\r\n7 - « كنود هلمبو » روزنامه نويس بزرگ دانماركى كه مسلمان شده است ، يقين كامل دارد كه آينده دنيا به سوى اسلام است ؛ زيرا نصرانيت ناكام مانده و اسلام در ذات خود زندگانى است و تا ابد باقى خواهد ماند . ولى اضافه مىكند كتاب هاى آسمانى پيش از قرآن به تحريف و تغيير مبتلا شده‌اند ، جز قرآن هدايت كننده‌اى براى علام انسانيت باقى نمانده است .\r\n8 - « محمد رايموند لوليس » كه به دين مقدس اسلام مشرف شده\r\n\r\n","description":"","footnote":"","page_name":" 243 ","page_number":253},
  {"content":"\r\n\r\nمى گويد : « نيك بختى در اروپا جز خيالى در اوهام بيش نيست ، فاصله اروپاييها از سعادت خيلى زياد است ، تمام مزاياى مدنيت و حضارت غربى آن همه آرزومندى هاى متداوله دنياى غرب در رسيدن به سعادت حقيقى كمكى نكرد ، و اصلا اثرى نداشته است ؛ بلى اسلام سنگ زير بناى هر عمارت محكمى است كه بر آن بردارى بشريت استوار است .\r\n9 - « ليوپالد فاليس » كه يكى از بزرگترين روزنامه نگاران « نمسا » مى باشد و پس از قبولى اسلام نامش را « محمد اسد » گذاشته چنين مى گويد :\r\n« اسلام از نظرى روحى و اجتماعى با آن همه مشكلاتى كه عقب ماندگى مسلمانان آن ها را به وجود آورده ، بازهم بزرگترين قوه نهضت دهنده براى ملت ها است كه بشريت آن را شناخته . »\r\nاو عقب ماندگى ثقافى و اجتماعى مسلمانان را در ترك تعليمات اسلامى مىداند ، ( و در اين مورد مى گويد ) « و اين دورى مسلمانان است كه اسلام را جسد بدون روح نموده است . »\r\n10 - « استاد يحى مسيحى يمنى » كه پس از اسلام آوردن « زايد يحى » ناميده شده مى گويد : « وقتى از من سوال شد : چرا مسلمان\r\n\r\n","description":"","footnote":"","page_name":" 244 ","page_number":254},
  {"content":"\r\n\r\nشدى ؟ نزديك بود جواب دهم : چرا مسلمان نشوم و چرا هر كسى كه از حقيقت آشكارا بحث كند مسلمان نشود .\r\nاين سوال كه چرا مسلمان شدى مانند سواليست كه چرا هدايت شدى ، پدرم كه نصرانى متدينى بود ، ميل داشت من هم مانند او بشوم ، ولى من هر قدر كه اصول مسيحيت را درس مى خواندم بر شك من افزوده مى شد ، تا در سن چهارده سالگى زنديق و بى دين مطلق شدم ، و خرافات خلاف عقل نصرانيت به بى دينى من بيشتر كمك مى كرد ، تا اينكه در باره اديان مطالعاتى نموده و بين آنها مقايساتى نمودم ، و لذ اسلاميت من يك امر طبيعى بود كه بايد به رسالت محمد ( ص ) و قرآن و تعاليم انسانى آن ايمان آورم . »\r\n11 - « فرانسيكو پايللى ايطالوى » كه تازه مسلمان شده مى نويسد :\r\n« فطرت اسلامى در نفس هاى زيادى از اروپايى ها خواه ناخواه نفوذ نموده مستقر است اگرچه اروپايى ها م متوجه نيستند كه آنچه در افكار و مشاعر آنها رسوخ نموده ، عين همان مبادى است كه اسلام آن ها را آورده .\r\nاگر مبلغين اسلامى بتوانند به زبان هاى اورپايى حقايق اسلامى را آن طور كه شايسته مذاق آنان است ، به آنها برسانند آن وقت همه\r\n\r\n","description":"","footnote":"","page_name":" 245 ","page_number":255},
  {"content":"\r\n\r\nآن ها دين اسلام را قبول نموده و در راه آن فداكارى خواهند نمود . »\r\n12 - « استاد نشكنتا بادهيايا » رئيس دانشگاه سابق حيدر آباد و استاد تاريخ دانشگاه مهراجادر ( ميسورى ) كه پس از اسلام ، موسوم به « محمد عز الدين » شده بود در ابتداى كار علاقه زيادى به طريقه عقلى ها داشت ولى به واسطه عدم نفع از آن زود منصرف شد ، سپس به ظاهر اخلاقيات عالى مذهب بودا علاقه مند شد ، ولى سپس متوجه شد كه اين دين بر خلاف طبيعت بشرى مى باشد ، و لذا تركش كرد ، و در اخير به مقارنه دين يهود و دين نصاراى و طريقه زردشتى و برهمه و بودا و اسلام پرداخت و مدتى هم به مطالعه تصوف پرداخت ، ولى وجدانش را قانع نساخت .\r\nسپس دوباره به مطالعه مفصل دين اسلام پرداخت در آنجا بود كه متوجه صحت آن شد و به آن علاقه پيدا نمود و بالاخره ورى سه دليل به آن متدين شد :\r\nالف - صحيح بودن خبرهاى اسلام و اينكه يگانه دين تاريخى است .\r\nب - موافقت اسلام با عقل .\r\nج - اسلام قابل عمل است و خيالى نيست .\r\n\r\n","description":"","footnote":"","page_name":" 246 ","page_number":256},
  {"content":"\r\n\r\n13 - « لدى اولين كابولد » يكى از زنان تعليم يافته بريتانيا كه اسلام را به عنوان دين خدايى قبول نموده ، چنين مى گويد : « من نمى توانم زمان اسلام آوردن خود را معين كنم ، اين قدر گفته مى توانم كه من از اول مسلمان بوده و هستم ، و اين امر باعث تعجب نخواهد شد ، اگر انسان متوجه شود اسلام دين فطرت و موافق طبيعت بشرى و مناسب با حيات اجتماعى اوست .\r\nاگر بچه كوچك را به حال خودش واگذارند ، مسلما به همين دين اسلام كه فطرى است متدين مىشود ، چنانچه يكى از علماى اورپا مى گويد : اسلام دين حس مشترك بشرى ( يعنى فطرت بشرى ) است .\r\nيعنى به هر مقدارى كه درجه معلومات و تحصيلات علمى من بالا مى رفت و تجربه ام زياد مى شد بريا من ثابت مى شد كه اسلام تنها دينى است كه ممكن است انسان ها بر طبق برنامه عالى آن عمل كند و او دين منحصر به فريست كه مشكلات اجتماعى را حل مىكند ، و هر مشكلى كه بردنيا مبهم بماند اسلام آن را بر طرف مىكند ، و همين اسلام است كه از براى انسانيت ، امنيت عمومى و خوشبختى ابدى را جلب مىكند . »\r\n\r\n","description":"","footnote":"","page_name":" 247 ","page_number":257},
  {"content":"\r\n\r\n14 - يك جمله هم از « ذكى يهودى » كه مسلمان شده بشنويد ، او مى گويد : من اسلام را دينى يابيدم دين سياست بار شد ، كه نه حاكم آن بلندى و تكبر دارد ، و نه محكومش ذلت . »\r\nاين مختصر نمونه خدمت شما مطالعه كنندگان عزيز تقديم شده ، و البته صدها متعمق و متفكر ديگر نظير اين دانشمندان با صدها دلايل ديگر ، اسلام را اختيار كرده اند ، و آن را يگانه طريقى براى ايصال به حق و تكامل روحى و اجتماعى و اخلاقى و سياسى و اقتصادى و حقوقى و عكسرى دانسته اند .\r\nيكى از مجله هاى بمبئى كه به زنان انگليسى نشر مىشود ، مى نويسد : « دايره اسلام در شهر هاى آمريكا وسعت بزرگى پيدا نموده ، و مبلغين اسلامى در طول و عرض شهر هاى آمريكا منتشر شده‌اند ، و مردم آمريكا از آنان اقبال بزرگى كرده و آنان را تشويق بى نظير نموده اند . »\r\nمن در اينجا رشته سخن را قطع نموده و اميدوارم خداوند متعال بازهم به من توفيق صحبت با شما مطالعه كنندگان گرامى خصوصا با جوانان\r\n\r\n","description":"","footnote":"","page_name":" 248 ","page_number":258},
  {"content":"\r\n\r\nفهميده اين كشور عزيز ( صانها الله و جميع البلاد الاسلاميه من الآفات ) عطا فرمايد .\r\nقال الله تعالى :  « إِنَّ الدِّينَ عِنْدَ اللَّهِ الْإِسْلامُ وَ مَا اخْتَلَفَ الَّذِينَ أُوتُوا الْكِتابَ إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ . \r\nو آخر دعوانا ان الحمد لله رب العالمين .\r\nقندهار - محمد آصف محسنى\r\n\r\n","description":"","footnote":"","page_name":" 249 ","page_number":259},
  {"content":"\r\n\r\nدر اين كتاب\r\n( 22 ) دليل از قرآن و ( 4 ) دليل ديگر از غير آن براى اثبات آسمانى بودن قران و تصديق نبوت حضرت خاتم الانبياء صلى الله عليه و آله و سلم و حقانيت دين اسلام بر اساس عقل و دانش اقامه شده .\r\nمطالعه اين كتاب به عموم بويژه به دانشمندان و اهل تحقيق توصيه مىشود .\r\n\r\n\r\n","description":"","footnote":"","page_name":" 250 ","page_number":260}
  ]