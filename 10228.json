[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n . \r\n","description":"","footnote":"","page_name":" فهرست 2 ","page_number":2},
  {"content":"\r\n\r\nالعبر\r\nتاريخ ابن خلدون\r\nجلد سوم\r\nترجمهء\r\nعبد المحمد آيتى\r\nمؤسسهء مطالعات و تحقيقات فرهنگى\r\n1366\r\n\r\n","description":"","footnote":"","page_name":" فهرست 3 ","page_number":3},
  {"content":"\r\n\r\nمؤسسهء مطالعات و تحقيقات فرهنگى\r\nوابسته به\r\nوزارت فرهنگ و آموزش عالى\r\nتاريخ ابن خلدون - جلد سوم\r\nشماره : 561\r\nتيراژ : 3000\r\nچاپ اول : 1366\r\nناظر چاپ : بيوك رضائى\r\nچاپخانه : پرچم\r\nقيمت : با جلد گالينگور\r\nحق چاپ براى ناشر محفوظ است\r\n\r\n","description":"","footnote":"","page_name":" فهرست 4 ","page_number":4},
  {"content":"\r\n . \r\n","description":"","footnote":"","page_name":" فهرست 5 ","page_number":5},
  {"content":"\r\n . \r\n","description":"","footnote":"","page_name":" فهرست 6 ","page_number":6},
  {"content":"\r\n . \r\n","description":"","footnote":"","page_name":" فهرست 7 ","page_number":7},
  {"content":"\r\n . \r\n","description":"","footnote":"","page_name":" فهرست 8 ","page_number":8},
  {"content":"\r\n . \r\n","description":"","footnote":"","page_name":" فهرست 9 ","page_number":9},
  {"content":"\r\n . \r\n","description":"","footnote":"","page_name":" فهرست 10 ","page_number":10},
  {"content":"\r\n . \r\n","description":"","footnote":"","page_name":" فهرست 11 ","page_number":11},
  {"content":"\r\n . \r\n","description":"","footnote":"","page_name":" فهرست 12 ","page_number":12},
  {"content":"\r\n . \r\n","description":"","footnote":"","page_name":" فهرست 13 ","page_number":13},
  {"content":"\r\n . \r\n","description":"","footnote":"","page_name":" فهرست 14 ","page_number":14},
  {"content":"\r\n . \r\n","description":"","footnote":"","page_name":" فهرست 15 ","page_number":15},
  {"content":"\r\n . \r\n","description":"","footnote":"","page_name":" فهرست 16 ","page_number":16},
  {"content":"\r\n . \r\n","description":"","footnote":"","page_name":" فهرست 17 ","page_number":17},
  {"content":"\r\n . \r\n","description":"","footnote":"","page_name":" فهرست 18 ","page_number":18},
  {"content":"\r\n . \r\n","description":"","footnote":"","page_name":" فهرست 19 ","page_number":19},
  {"content":"\r\n . \r\n","description":"","footnote":"","page_name":" فهرست 20 ","page_number":20},
  {"content":"\r\n . \r\n","description":"","footnote":"","page_name":" فهرست 21 ","page_number":21},
  {"content":"\r\n . \r\n","description":"","footnote":"","page_name":" فهرست 22 ","page_number":22},
  {"content":"\r\n . \r\n","description":"","footnote":"","page_name":" فهرست 23 ","page_number":23},
  {"content":"\r\n . \r\n","description":"","footnote":"","page_name":" فهرست 24 ","page_number":24},
  {"content":"\r\n . \r\n","description":"","footnote":"","page_name":" فهرست 25 ","page_number":25},
  {"content":"\r\n . \r\n","description":"","footnote":"","page_name":" فهرست 26 ","page_number":26},
  {"content":"\r\n . \r\n","description":"","footnote":"","page_name":" فهرست 27 ","page_number":27},
  {"content":"\r\n . \r\n","description":"","footnote":"","page_name":" فهرست 28 ","page_number":28},
  {"content":"\r\n . \r\n","description":"","footnote":"","page_name":" فهرست 29 ","page_number":29},
  {"content":"\r\n . \r\n","description":"","footnote":"","page_name":" فهرست 30 ","page_number":30},
  {"content":"\r\n\r\n\r\n[ جلد سوم 
  ]\r\n\r\nمقدمه\r\nدر مقدمهء جلد اول تاريخ ابن خلدون شمه‌اى از مشكلاتى كه بر سر راه مترجم ، در ترجمهء اين اثر بود به عرض خوانندگان گرامى رسيد و گفتيم كه « العبر آن بخت نياورد كه همهء مجلدات آن به شيوهء انتقادى كه امروزه متداول است ، مقابله و تصحيح گردد . از اين رو چاپهاى مختلفى كه از آن در دسترس است ، از حيث كثرت تحريف و تصحيف و افتادگيها و درهم ريختگيها هر يك سواد مصدق ديگرى است » . در اين مجلد نيز اين گونه خطاها و سقطها و تحريفها بسيار بود . كلماتى چون وهشوذان به جاى وهسودان ، سيجوز به جاى سيمجور ، وقاده به جاى رقاده ، هكاوى به جاى هكارى ، صبيحى به جاى صليحى ، ختلخ به جاى قتلغ ، ابو الغازى ، به جاى ايلغازى ، آمد به جاى آمل ، ابو الاصغر به جاى ابو الصغر ، قزوين به جاى قردى ، سرات به جاى هرات ، زنج به جاى رخج ، غرسيان به جاى غرشستان ، قم به جاى بم ، طغرك به جاى طغرل و صدها مورد ديگر فراوان بود . بسى بعيد به نظر مىرسد كه اين خطاهاى فاحش از چنان مورخ سترگى با آن وسعت اطلاع و آن همه مآخذ و منابعى كه در دست داشته سر زده باشد .\r\nبلكه آنان كه نخستين بار به چاپ العبر پرداخته‌اند با شيوه و رسم خطوط مغربى كه با شيوه و رسم خطوط مشرق تفاوت دارد ، آشنا نبوده‌اند و به كتابهاى ديگر هم مراجعه نكرده‌اند بنابر اين شمار كثيرى از كلمات را غلط خوانده‌اند و اين غلطها به نخستين چاپ راه يافته و ديگران نيز از روى آن چاپهاى ديگرى به بازار فرستاده‌اند .\r\nشيوهء كار مترجم در اين جلد نيز چون دو جلد پيشين بر اين بوده كه صورت صحيح را ( البته مراد صورتى است كه در چاپهاى تصحيح شده آمده كه بعضى خود از مآخذ ابن خلدون بوده‌اند به جاى صورت مغلوط بياورد و صورت مغلوط را در ذيل صفحه ببرد . بنابر اين كلمهء « متن » در ذيل صفحه اشاره است به نسخهء چاپى . لازم به ذكر است كه از ميان دو سه چاپ اين كتاب چاپ دار الكتاب اللبنانى مورد استفاده بوده است .\r\nكتابهايى كه در تصحيح جلد سوم از آنها استفاده شده از اين قرار است .\r\nدر تصحيح بخشهاى مربوط به مصر و مغرب و افريقيه و اندلس : النجوم الزاهره فى اخبار ملوك مصر و القاهره ، جمال الدين يوسف بن تغرى بردى / دار الكتب المصريه . 1928 .\r\nالمقتبس فى تاريخ رجال الاندلس ، ابن حيان ، تصحيح عبد الرحمان الحجى / دار الثقافة .\r\nبيروت و دكتر محمد على ملكى / دار الكتاب العربى بيروت .\r\nالبيان المغرب فى اخبار ملوك الاندلس و المغرب ، ابن عذارى المراكشى ، تصحيح دوزى / ليدن 1848 - 1851 .\r\n\r\n","description":"","footnote":"","page_name":" فهرست 31 ","page_number":31},
  {"content":"\r\n\r\nبغية الملتمس فى تاريخ اهل الاندلس ، الضبى . ريبرا / مادريد . 1884 - 1885 .\r\nجذوة المقتبس فى ذكر ولاة الاندلس ، الحميدى / الدار المصريه للتأليف و الترجمة . 1966 صفة افريقيه ، ابو عبد اللّه بن عبد العزيز البكرى . تصحيح بارون دو سلان .\r\nالحلة السيراء ، ابن الابار . تصحيح دكتر حسين مونس / قاهره . 1963 .\r\nالمغرب فى حلى المغرب ، تصحيح دكتر شوقى ضيف / دار المعارف بمصر . 1935 .\r\nنزهة المشتاق ، ادريسى . بخش مربوط به اندلس و مغرب . تصحيح دوزى و دخويه .\r\nفتوح مصر و المغرب و الاندلس ، عبد الرحمان بن الحكم ، تصحيح شارل تورى / 1922 .\r\nالاحاطه فى اخبار غرناطه ، لسان الدين بن الخطيب ، تصحيح محمد عبد اللّه عنان / قاهره . 1956 .\r\nنفح الطيب عن غصن الاندلس الرطيب ، مقرى . تصحيح دوزى و نيز شيخ محيى الدين عبد الحميد / قاهره 1949 .\r\nو از نوشته‌هاى معاصران : مجموعهء محمد عبد اللّه عنان در تاريخ اندلس و فجر الاندلس از دكتر حسين مونس .\r\nاما در تاريخ مشرق ، مؤلف خود بيش از هر كتاب ديگرى از الكامل ابن اثير استفاده كرده و مترجم مطالب اين بخش را از روى الكامل فى التاريخ تصحيح تورنبرگ چاپ قاهره 1948 تصحيح كرده است . ولى گاه در عبارات كتاب ابن خلدون سقطها و بريدگيهايى است ، آنسان كه مطلب نامفهوم مىشود . در سراسر اين ترجمه آنچه براى ربط دادن و پيوستن مطالب به يك ديگر از الكامل اخذ شده در ميان دو قلاب [ 
  ] آمده است ، چه در ذيل صفحه به آن اشارت رفته باشد يا نه . علاوه بر الكامل كتابهاى ديگرى مورد استفادهء مترجم بوده كه ذكر آنها سخن را به دراز مىكشد و به عنوان نمونه از جمهرة انساب العرب ، ابن حزم اندلسى ، تصحيح عبد السلام محمد هارون / دار المعارف 1382 / 1962 و الانساب و الاسرات الحاكمه فى التاريخ الاسلامى زامباور و طبقات سلاطين اسلام لين پول ترجمهء عباس اقبال و غاية الامانى فى اخبار القطر اليمانى ، يحيى بن الحسين بن القاسم / دار الكاتب العربى .\r\nقاهره 1388 ه - 1968 م و ترجمهء تاريخ يمينى ابو الشرف جرفادقانى به اهتمام دكتر شعار و طبقات ناصرى ، منهاج سراج تصحيح عبد الحى جيبى و جامع التواريخ رشيد الدين فضل اللّه و امثال آنها ياد مىكند .\r\nمترجم با همهء رنجى كه تحمل كرده تنها ادعايش اين است كه همچنانكه در پايان مقدمهء جلد اول گفته است باز هم مىگويد كه اين ترجمه به شرطى كه مطلبى غلط ترجمه نشده باشد يا غلط چاپى نباشد ، از چاپهايى موجود كتاب العبر به صحت نزديكتر است .\r\nو السلام عبد المحمد آيتى دهم ديماه سال هزار و سيصد و شصت و پنج\r\n\r\n","description":"","footnote":"","page_name":" فهرست 32 ","page_number":32},
  {"content":"\r\n\r\n\r\nاخبار دولت علويان معاصر با دولت عباسيان\r\nاز دولت ادريسيان ( ادارسه ) در مغرب اقصى آغاز مىكنيم .\r\nپيش از اين از شيعيان على بن ابى طالب و فرزندان او [ ع 
  ] سخن آورديم و گفتيم كه در كوفه چسان بودند و چون حسن بن على امر خلافت را به ديگرى تسليم كرد ناخشنودى نمودند . نيز آشفتگى كار زياد ابن ابيه را در كوفه و قتل حجر بن عدى و يارانش را به دست عمال معاويه باز نموديم . همچنين گفتيم كه چگونه پس از مرگ معاويه ، حسين بن على را به كوفه دعوت كردند و او در كربلا به شهادت رسيد . و آن حادثه‌اى سخت مشهور است . پس از شهادت حسين ، شيعيان از اينكه به يارىاش برنخاسته بودند پشيمان شدند و چون يزيد بمرد و با مروان بيعت شد اينان خروج كردند و عبيد اللّه بن زياد از كوفه بيرون رفت . اين گروه خود را توابين ناميدند و سليمان بن صرد را بر خود فرماندهى دادند .\r\nسپاه ابن زياد در اطراف شام با توابين رو به رو شد و بسيارى از ايشان در اين نبرد كشته شدند .\r\nآنگاه مختار بن ابى عبيد در كوفه ، به طلب خون حسين برخاست و مردم را به امامت محمد بن الحنفيه دعوت نمود و جماعتى از شيعه به دو گرويدند . مختار اينان را شرطة اللّه - ناميد . عبيد اللّه بن زياد بر سر مختار لشكر برد ولى از او منهزم شد و به قتل رسيد .\r\nچون به محمد بن الحنفيه از احوال مختار خبرهايى رسيد كه او را خوش نيامد ، از او بيزارى جست و مختار در زمرهء داعيان عبد اللّه بن الزبير در آمد .\r\nپس از اين وقايع ، شيعيان زيد بن على بن الحسين را در ايام هشام بن عبد الملك به كوفه دعوت كردند . امير كوفه يوسف بن عمر او را بكشت و پيكرش را بردار كرد . آنگاه يحيى پسر زيد در جوزجان خراسان بر خليفه خروج كرد . او نيز به قتل رسيد و پيكرش بردار\r\n\r\n","description":"","footnote":"","page_name":" 1 ","page_number":33},
  {"content":"\r\n\r\nشد . بدين گونه در هر ناحيه خون مردانى از اهل بيت پيامبر بر خاك مىريخت و ما آن - همه را در اخبار دولت بنى اميه و بنى عباس آورديم .\r\nآنگاه در ميان شيعه در موضوع امامت اختلافها پديد آمد و به چند فرقه تقسيم شدند .\r\nگروهى اماميه هستند . اينان مىگويند كه پيامبر ( ص ) وصيت كرد كه امامت از آن على است و از اين رو او را وصى رسول مىنامند و از شيخين ( - ابو بكر و عمر ) كه به عقيدهء ايشان على را از رسيدن به حقش باز داشتند بيزارى مىجويند . اينان بودند كه در كوفه بر سر رد و قبول شيخين با زيد ، آنگاه كه دعوت آشكار كرد ، به منازعت برخاستند و هر كس را كه از شيخين بيزارى نمىجست رفض كردند . از اين رو اين گروه را رافضى گفتند . ( رافضى : رد كننده ، طرد كننده ) .\r\nگروه ديگر از شيعه ، زيديه‌اند . اينان به امامت در فرزندان فاطمه قائل‌اند . زيرا على و فرزندان او را - البته با شروطى كه عنوان مىكنند - از ديگران برتر مىدانند . نيز امامت شيخين را درست مىشمارند ، هر چند على بر آن دو افضل بوده است . اين مذهب زيد و پيروان اوست . شمار اينان از ديگر فرق شيعه بيشتر است و اينان از غلو و انحراف دورتراند [ 1 
  ] .\r\nنيز از فرق شيعه است ، كيسانيه منسوب به كيسان . اينان به امامت محمد بن الحنفيه قائل‌اند و مىگويند كه محمد بن الحنفيه و فرزندان او بعد از حسن و حسين امام‌اند . از اين گروهند ، شيعيان بنى عباس كه مىگويند ابو هاشم پسر محمد بن الحنفيه وصيت كرد كه پس از او امامت از آن محمد بن على بن عبد اللّه بن عباس خواهد بود .\r\nاين مذاهب در ميان شيعه منتشر شد و هر مذهب خود به فرقه‌هايى تقسيم گرديد كيسانيه شيعيان محمد بن الحنفيه بيشترين در عراق و خراسان بودند . چون كار بنى اميه روى در تراجع نهاد ، اهل بيت در مدينه اجتماع كردند و در نهان با محمد بن عبد اللّه بن الحسن المثنى فرزند حسن بن على [ ع 
  ] بيعت كردند . در اين مجمع عبد اللّه بن محمد بن على بن عبد اللّه بن عباس ( كه همان منصور باشد ) نيز حضور داشت . او نيز با ديگر اهل بيت با محمد بن عبد اللّه بن الحسن بيعت نمود . اينان از آن رو با او بيعت كردند كه فضيلت او را بر همگان مىشناختند . به سبب همين بيعت بود كه مالك و ابو حنيفه رحمهما اللّه بدان هنگام كه در حجاز خروج كرد به جانبدارى او برخاستند و امامت او را از امامت ابو جعفر المنصور صحيح‌تر مىدانستند . به اعتقاد شيعه امامت از زيد بن على به وصيت به او رسيده بود . ابو حنيفه همواره قائل به فضيلت او بود و از حق او دفاع مىكرد . و اين امر سبب - شد كه در ايام خلافت ابو جعفر المنصور ، آن دو - ابو حنيفه و مالك - به مصيباتى گرفتار آيند ،\r\n\r\n\r\n","description":"","footnote":"\r\n[ ( 1 ) 
  ] البته به عقيدهء ابن خلدون\r\n","page_name":" 2 ","page_number":34},
  {"content":"\r\n\r\nتا آنجا كه مالك را به سبب فتوى در طلاق مكره تازيانه زد و ابو حنيفه را بدان سبب كه امر قضا را نپذيرفت به زندان افكند .\r\nچون دولت بنى اميه زوال يافت و دولت بنى عبّاس بر سر كار آمد و كار بر ابو جعفر - المنصور قرار گرفت از فرزندان حسن نزد او سعايت كردند و گفتند كه محمد بن عبد اللّه آهنگ خروج دارد و داعيانش در خراسان آشكار شده‌اند . منصور فرمان داد تا بنى حسن را چون عبد اللّه بن الحسن بن الحسن و حسن و ابراهيم پسران حسن بن الحسن و جعفر بن الحسن بن الحسن و سليمان و عبد اللّه ، پسران داود بن الحسن بن الحسن و محمد و اسماعيل و اسحاق فرزندان ابراهيم بن الحسن بن الحسن و عباس بن الحسن بن الحسن و موسى بن عبد اللّه بن الحسن الحسن همراه با پنجاه و چهار تن ديگر از بزرگانشان بگرفتند و در قصر ابن هبيره بيرون شهر كوفه به زندان افكندند ، تا همه در زندان هلاك شدند .\r\nآنگاه در سال 145 محمد بن عبد اللّه بن الحسن بن الحسن ، در مدينه خروج كرد .\r\nنخست برادر خود ابراهيم را به بصره فرستاد و او بر بصره و اهواز و فارس غلبه يافت و حسن بن معاوية بن عبد اللّه بن جعفر را به مكه فرستاد و او آنجا را در تصرف آورد و عاملى به يمن فرستاد و مردم آن ديار را به خود فرا خواند و خود بر منبر پيامبر ( ص ) خطبه كرد و به مهدى موسوم شد و نيز او را نفس زكيه مىخواندند . رياح [ 1 
  ] بن عثمان المرى عامل مدينه را حبس كرد ، چون اين خبر به ابو جعفر المنصور رسيد از كار او به هراس افتاد و نامه‌اى را به او نوشت بدين مضمون :\r\n« پس از نام خدا ، از بندهء خدا امير المؤمنين به محمد بن عبد اللّه . اما بعد : پاداش كسانى كه با خدا و پيامبرش محاربه مىكنند و در زمين به فساد مىكوشند اين است كه كشته شوند يا بردار شوند يا دست راست و پاى چپ يا دست چپ و پاى راستشان بريده شود يا نفى بلد شوند . اين جزاى آنهاست در دنيا و در آخرت ايشان را عذابى بزرگ است مگر آن كسان كه پيش از آنكه ما بر آنها دست يابيم توبه كنند . پس بدانيد كه خداوند بخشنده و مهربان است » [ 2 
  ] اينك تو راست ذمه خداوند و عهد و ميثاق او ، اگر توبه كنى پيش از آنكه بر تو دست يابيم تو را و فرزندان و برادران و شيعيان و پيروانت را امان مىدهيم . و تو را هزار هزار درهم عطا مىكنم و مىتوانى در هر جا كه بخواهى زندگى كنى و هر نياز كه داشته باشى بر مىآورم و هر يك از اهل بيت و شيعيان و انصار تو را كه در زندان هستند آزاد مىكنم و از اين پس به هيچ يك آزارى نخواهم رسانيد . و اگر خواهى كه در اين باب پيمانى بندى يكى را از سوى خود بفرست تا هر گونه كه تو خواهى پيمان بندد و امان گيرد . و السلام » . محمد بن عبد اللّه در پاسخ او نوشت : « از بنده خدا محمد المهدى امير المؤمنين به عبد اللّه بن محمد :\r\n\r\n\r\n","description":"","footnote":"\r\n[ ( 1 ) 
  ] رباح .\r\n[ ( 2 ) 
  ] مائده ، آيه 33 .\r\n","page_name":" 3 ","page_number":35},
  {"content":"\r\n\r\nاما بعد ، طسم ، اين است آيات اين كتاب روشنگر براى آنان كه ايمان مىآورند . داستان راستين موسى و فرعون را بر تو مىخوانم . فرعون در آن سرزمين برترى يافت و مردمش را فرقه فرقه ساخت . فرقه‌اى را زبون مىشمرد و پسرانشان را مىكشت و زنانشان را زنده مىگذاشت ، زيرا كه فرعون از تبهكاران بود . و ما بر آن هستيم كه بر زبون‌شدگان آن سرزمين نعمت دهيم و آنان را پيشوايان سازيم و وارثان زمين گردانيم و به آنان در آن زمين مكانت بخشيم و به فرعون و هامان و لشكرهايشان چيزى را كه از آن بيم داشتند نشان دهيم . ) [ 1 
  ] همان امانى كه توبه من عرضه مىدارى ، من تو را ارزانى مىدارم زيرا تو خود مىدانى كه خلافت حق ماست و شما كه خواستار آن شديد به پايمردى ما بود و در فراچنگ آوردنش از شيعيان ما مدد گرفتيد و اكنون از آن بهره‌مند گشته‌ايد . پدر ما على عليه السلام وصى پيامبر و امام بود ، چگونه در حالى كه ما زنده هستيم اين ميراث - ميراث امامت - به شما رسيده است . شما خود خوب مىدانيد كه در ميان بنى هاشم كسى نيست كه از حيث فضيلت به علو مقام ، رسيده باشد و در قديم و جديد او را به حسب و نسب مفاخرى چون مفاخر ما باشد . از ميان شما در اسلام تنها ما فرزندان فاطمه دختر رسول خدا هستيم پس من از سوى پدر و مادر بهترين بنى هاشم هستم . از عجم زاده نشده‌ام و مادر من از كنيزان ام ولد نبوده است . خداوند عز و جل همواره پدران مرا از برگزيدگان قرار داد .\r\nپدر من از ميان پيامبران برترين ايشان يعنى محمد ( ص ) است و از ميان اصحاب او على ( ع ) است كه پيش از همه اسلام آورد و علمش از همه بيشتر بود و جهادش در راه خدا از همه افزونتر . مادر من خديجهء دختر خويلد است برترين زنان و نخستين كسى كه به خدا ايمان آورد و به سوى قبله نماز خواند و از ميان دختران پيامبر برترين ايشان بانوى زنان بهشتى و از ميان كسانى كه در اسلام متولد شده‌اند سروران جوانان بهشت . هاشم هم از سوى پدر پدر على بود و هم از سوى مادر و عبد المطلب دو بار پدر حسن بود و پيامبر دو بار پدر من بوده از حسن و حسين .\r\nدر زمان جاهليت هم براى من پاكان را اختيار كرد . من زاده كسى هستم كه در بهشت بلندترين درجه و مقام را دارد و از رنج دوزخ هم آسوده است . من فرزند بهترين نيكان و بهترين بدان هستم و فرزند بهترين مردم بهشت و بهترين اهل دوزخ . پس تو - بايد كه در بيعت من درآيى تا تو را و فرزندان و اموالت را امان دهم و از هر چه كرده‌اى درگذرم . مگر كارهايى كه حد خدا را در پى داشته باشند و يا موجب تباه شدن حق مسلمان يا معاهدى شده باشند و تو خود حق وحد خود را بايد بهتر بشناسى . من به خلافت اولى از تو هستم و در نگهداشت پيمان وفادارتر از تو . اينكه گفته بودى كه مرا امان خواهى داد\r\n\r\n\r\n","description":"","footnote":"\r\n[ ( 1 ) 
  ] آيات 1 تا 6 از سورهء القصص .\r\n","page_name":" 4 ","page_number":36},
  {"content":"\r\n\r\nچگونه امانى ؟ آنگونه كه ابن هبيره را امان دادى ؟ يا آنگونه كه عم خود عبد اللّه بن على را ؟ يا از آنگونه امانها كه ابو مسلم را دادى ؟ و السلام . » ابو جعفر منصور در پاسخ او نوشت :\r\n« بسم اللّه الرحمن الرحيم . از عبد اللّه امير المؤمنين به محمد بن عبد اللّه . نامه‌ات رسيد و از سخنت آگاه شدم كه بيشتر افتخار تو به زنان است ، تا جمعى پابرهنگان و عوام را گمراه سازى . و حال آنكه خداوند زنان را همپايهء عموها و پدران قرار نداده است و خداوند عمو را جانشين پدر ساخته و او را ولى فرزند قرار داده و بر مادر فرزند مقدم داشته است و خداى تعالى از زبان پيامبرش گفته است كه من پيرو كيش پدران خود هستم . ابراهيم و اسماعيل و اسحاق و يعقوب . و تو مىدانى كه چون محمد ( ص ) مبعوث گرديد او را چهار عمو بود .\r\nدو تن به او گرويدند يكى از آن دو پدر من بود و دو تن به او ايمان نياوردند و يكى از آن دو پدر تو بود . اما آنچه در باب زنان گفتى و خويشاوندى آنان ، اگر خداى تعالى به سبب خويشاوندى كسى را منزلتى مىداد مىبايست همهء موهبتها نصيب آمنه دختر وهب گردد ولى خداوند براى دين خود كسانى را كه مىخواست برگزيد . اما آنچه در باب فاطمه مادر ابو طالب گفتى ، خداوند هيچ يك از فرزندان او را به اسلام راه ننمود .\r\nو اگر خويشاوندى سبب هدايت مىشد عبد اللّه بن عبد المطلب از هر كس ديگر به خير دنيا و آخرت سزاوارتر بود . و از ديگران در روز رستاخيز سعادت راه يافتنش به بهشت بيش مىبود .\r\nولى خدا چنين نكرد و گفت : « تو آن را كه دوست دارى نتوانى هدايت كنى ، خداست كه هر كه را كه خواهد هدايت مىكند » . اما آنچه در باب فاطمهء بنت اسد مادر على بن ابى طالب و فاطمه مادر حسن گفتى كه على از دو سو به هاشم نسب مىرساند و حسن از دو سو به عبد المطلب ، بهترين مردم روى زمين پيغمبر خدا تنها از يك سو به هاشم و عبد المطلب نسب مىرسانيد . اما اينكه مىگويى كه فرزند رسول خدا ( ص ) هستى خداى تعالى اين معنى را نفى كرده و گفته است كه : « محمد پدر هيچ يك از مردان شما نيست .\r\nبلكه او فرستادهء خدا و خاتم پيامبران است . از اين گذشته قرابت شما از سوى دختر رسول خداست آرى قرابتى بس نزديك است جز اينكه زنان از حصهء كامل در ميراث محرومند و جايز نيست كه در نماز به آنان اقتدا شود ، چگونه شما مىخواهيد امامت را از او به ميراث ببريد . پدر تو على از هر طريق كه توانست به طلب خلافت برخاست و او را براى مجادله از خانه بيرون آورد تا بيمار شد و به پرستارىاش پرداخت و چون از دنيا رفت شب هنگام به خاكش سپرد . و مردم جز شيخين كس ديگر را نمىخواستند . به هنگام وفات رسول خدا پدرت در نزد او حاضر بود و پيامبر ديگرى را فرمان داد كه به نماز رود . از آن پس هم مردم يكى بعد از ديگرى خليفه انتخاب كردند و پدرت را انتخاب نكردند . پدر تو يكى از اعضاى شوراى انتخاب خليفه بعد از عمر بود . هيچ يك او را بر نگزيدند .\r\n\r\n","description":"","footnote":"","page_name":" 5 ","page_number":37},
  {"content":"\r\n\r\nعبد الرحمان عوف با عثمان بيعت كرد و عثمان خلافت را عهده‌دار گرديد . پدرت با طلحه و زبير به ستيز برخاست و سعد بن ابى وقاص را به بيعت خود فرا خواند و سعد در را به به روى خود بست و سپس با معاويه بيعت كرد . پس از او نوبت به جد تو حسن بن على رسيد او خلافت را به چند درهم به معاويه تسليم كرد و شيعيان خود را به دست او سپرد و خود به مدينه رفت در حالى كه امر خلافت را به كسى كه شايستگى آن را نداشت واگذار كرده بود . او مالى را كه حق او نبود از معاويه بستد كه شما را نيز چيزى از آنان به دست افتاد و آن را فروختيد . مىگويى فرزند كسى هستى كه از ميان اهل دوزخ عذاب آتش براى او سبكتر است و حال آنكه نه در شهر بهترى هست و نه در عذاب خدا سبكترى . و مسلمانى را كه به خدا و روز جزا ايمان آورده و شايسته نيست به آتش دوزخ افتخار كند . تو نيز بدان دچار خواهى شد .\r\n« و آنان كه ستم مىكنند خواهند دانست كه به چه بازگشتگاهى باز خواهند گشت » ، اين سخنت كه گفتى تو از زادگان عجم نيستى و در ميان مادران تو كنيز ام ولد نيست و تو به نسب اوسط بنى هاشم هستى و از حيث پدر و مادر بر همه برتر ، مىبينمت كه بر همهء بنى هاشم مفاخرت مىكنى و حتى بر كسانى كه برتر از تو هستند خود را مقدم مىشمارى ، يعنى بر ابراهيم پسر رسول خدا ( ص ) و بر پدر مادر او . بنگر ! واى بر تو ، فردا در نزد خدا چه پاسخ خواهى داد ؟ پس از وفات رسول خدا ( ص ) مولودى افضل از على بن الحسين به دنيا نيامده و او مادرش كنيز ام ولد بود و على بن الحسين از جد تو حسن بن حسن برتر بود . همچنين فرزند على بن الحسين ، محمد از پدر تو بهتر بود و جدهء او كنيز ام ولد بود . سپس پسر او جعفر بن محمد كه از پدر تو بهتر بود نيز چنين بود .\r\nجد تو على بن ابى طالب دو تن را حكميت داد و پيمان نهاد كه به حكميت آن دو راضى باشد . آن دو نيز او را خلع كردند . پس عموى تو حسين بن على بر پسر مرجانه خروج كرد و مردم با پسر مرجانه يارى كردند تا حسين را كشتند . سپس شما را در - كجاوه‌هاى بى روپوش نشاندند و چون اسيران به شام بردند از آن پس هر كس كه از شما خروج كرد بنى اميه او را كشتند . شما را به آتش سوختند يا بر تنهء درختان خرما بردار كردند و حال بر اين منوال بود تا بر بنى اميه خروج كرديم و آن باقيماندهء اندك را كه به دست آنان نيفتاده بودند دريافتيم و قدر و منزلت شما برافراشتيم و زمين و ديار ايشان را به ميراث به شما داديم در حالى كه بنى اميه پدرت را بعد از هر نماز لعنت مىكردند چنان كه كافران را لعنت مىكنند ما اعمال ايشان را تقبيح كرديم و كفرشان را باز نموديم و فضيلت پدرت را آشكار كرديم . اكنون تو از ستايش ما از على عليه ما حجت ما مىآورى و پنداشته‌اى كه ما على را بر حمزه و عباس و جعفر مقدم داشته‌ايم ، نه ، آن سه تن در حالى كه مردم به فضيلتشان متفق بودند از جهان رخت بربستند و پدرت على به جنگ گرفتار آمد و اين\r\n\r\n","description":"","footnote":"","page_name":" 6 ","page_number":38},
  {"content":"\r\n\r\nسبب شد كه بنى اميه بر او لعنت كنند . نيز تو خودآگاه هستى كه ما را در جاهليت چه مآثرى بوده است . چون سقايت بزرگ حجاج و توليت چاه زمزم و اين دو ويژه عباس بود نه ديگر برادرانش . پدرت در اين باب به عمر شكايت برد و عمر به سود ما راى داد .\r\nچون رسول خدا ( ص ) از دنيا رخت بربست از عموهاى او جز عبّاس كسى زنده نبود پس وارث او از ميان فرزندان عبد المطلب عباس بود . چند تن از بنى هاشم به طلب خلافت برخاستند و هيچ يك از آنان به او دست نيافتند جز فرزندان عباس . سقايت از آن او و حق اوست و او وارث رسول خدا ( ص ) است و فرزندان او هستند كه اينكه به خلافت رسيده‌اند پس همه فضائل از قديم و جديد از آن ماست . اما اينكه مىگويى كه عباس با اكراه به جنگ بدر رفت اگر عباس با اكراه به جنگ بدر رفت ، طالب و عقيل از گرسنگى مرده بودند و كاسه‌هاى عتبه و شيبه را مىليسيدند ، عباس آنان را نگهدارى مىكرد و ننگ را از شما دور ساخت .\r\nبه هنگامى كه اسلام آمد عبّاس ، ابو طالب و فرزندان او را از تنگدستيى كه دچار آن شده بودند نجات داد و عقيل را كه در جنگ بدر اسير شده بود فديه داد و آزاد نمود . آرى ما در ايام جاهليت شما را در حمايت خود داشتيم و ، در اسلام اسيرانتان را آزاد مىكرديم ، اينك حق ماست كه به جاى شما وارثان خاتم پيامبران باشيم ، و به خونخواهى شما بر - خيزيم ، در حالى كه شما خود از گرفتن انتقام خود عاجز بوديد و شما را به جايى برسانيم كه خود ياراى رسيدن به آن را نداشتيد و السلام .\r\nآنگاه منصور ، عيسى فرزند عم خود موسى بن على را به جنگ محمد نامزد كرد ، او نيز با سپاهى روان شد و در مدينه با او نبرد كرد و منهزمش ساخت و در اواسط رمضان سال 145 او را بكشت .\r\nپسر محمد بن عبد اللّه ( نفس زكيه ) موسوم به على به سند رفت و در آنجا بود تا كشته شد . پسر ديگرش عبد اللّه الأشتر در خفا مىزيست تا آنگاه كه پس از حوادث بسيارى كه بر او گذاشت نيز به قتل آمد . و ما اخبار آنها را مفصلا در ضمن اخبار ابو جعفر المنصور آورده‌ايم .\r\nچون عيسى بن موسى از نبرد با محمد بن عبد اللّه بن الحسن به نزد منصور بازگشت ، خليفه او را به جنگ ابراهيم بن عبد اللّه ، برادر محمد فرستاد . عيسى در باخمرى [ 1 
  ] با او نبرد كرد و در ماه ذو القعدهء آن سال ( 145 ) منهزمش ساخت و به قتلش آورد . عيسى بن زيد بن على نيز در زمرهء اصحاب او كشته شد . و ما در اخبار منصور از آن نيز سخن گفتيم .\r\nاين قتيبه مىپندارد كه عيسى بن زيد بن على بر منصور خروج كرد ، و اين امر بعد از\r\n\r\n\r\n","description":"","footnote":"\r\n[ ( 1 ) 
  ] العبره .\r\n","page_name":" 7 ","page_number":39},
  {"content":"\r\n\r\nكشته شدن ابو مسلم بوده او با صد و بيست هزار جنگجو با منصور به نبرد پرداخت تا آنجا كه منصور آهنگ فرار نمود ولى در پايان پيروز شد و عيسى منهزم گرديد . عيسى در بصره به ابراهيم بن عبد اللّه پيوست و همراه او بود تا آنگاه كه با عيسى بن موسى بن على برادرزادهء منصور رو به رو گرديد و او نيز در آن معركه جان باخت .\r\nدر سال 169 در ايام مهدى عباسى ، از بنى حسن ، حسين بن على بن الحسن المثلث خروج كرد . حسن مثلث برادر عبد اللّه بن الحسن المثنى و عم محمد عبد اللّه المهدى بود .\r\nجمعى با او نيز به عنوان « الرضا من آل محمد » بيعت كردند و او به مكه رفت . هادى عباسى به محمد بن سليمان بن على كه به قصد حج از بصره در حركت آمده بود نامه نوشت و او را مأمور فرونشاندن آن فتنه گردانيد . او نيز در روز ترويه در مكانى به نام فخ [ 1 
  ] در سه ميلى مكه با حسين رو به رو شد ، سپاهش را منهزم ساخت و او را بكشت . يارانش پراكنده شدند .\r\nدر ميان فراريان عمش ادريس بن عبد اللّه [ بن الحسن بن الحسن بن على نيز 
  ] بود او با شمارى اندك از ياران ، خود را از مهلكه برهانيد . نخست به مصر رفت و از آنجا عازم ديار مغرب گرديد .\r\nدر اين ايام واضح ، از موالى صالح پسر ابو جعفر المنصور ، عهده‌دار امر بريد مصر بود .\r\nاو به المسكين معروف و از شيعيان بود . واضح چون از حال ادريس خبر يافت در خفا به نزد او آمد و او را همراه با بريد به مغرب فرستاد . غلامش راشد نيز با او بود . ادريس در سال 170 [ 2 
  ] با غلامش به وليلى وارد شد . اسحاق بن محمد بن عبد الحميد امير اوربه از قبايل بربر او را پناه داد و اكرام كرد .\r\nبربرها بر ادريس بن عبد اللّه گرد آمدند و سر از فرمان حكومت عباسى به در كردند . او نيز دعوت آشكار نمود و پس از چندى همهء بربرهاى مغرب به دو گرويدند و با او بيعت كردند .\r\nدر ميان آنها گروهى از مجوس بودند ادريس با آنان به نبرد پرداخت تا اسلام آوردند .\r\nآنگاه مغرب اقصى را در تصرف آورد و در سال 173 تلمسان را بگرفت و همهء ملوك زنانة به طاعت او در آمدند و شوكتش افزون شد و با ابراهيم بن الاغلب صاحب قيروان و نيز با هارون الرشيد كوس همسرى زد . رشيد بر او سخت گرفت و يكى از موالى مهدى به نام سليمان بن حريز معروف به شماخ را نامزد قتل او كرد و او را با نامهء خود نزد ابن الاغلب فرستاد . ابن الاغلب او را راه نمود . شماخ نزد ادريس آمد و با چند تن از مردم مغرب از دعوت بنى عباس تبرى جست و به آل ابى طالب دلبستگى نشان داد . شماخ در چشم امام ادريس عزيز آمد و در زمرهء خواص او در آمد . شماخ اندكى زهر با خود داشت .\r\nروزى ادريس از درد دندان بناليد ، شماخ زهر را چونان دارويى بر دندان او نهاد ، گويند\r\n\r\n\r\n","description":"","footnote":"\r\n[ ( 1 ) 
  ] متن : فجه .\r\n[ ( 2 ) 
  ] متن : 176 .\r\n","page_name":" 8 ","page_number":40},
  {"content":"\r\n\r\nادريس از آن بمرد ، به سال 175 . او را در وليلى به خاك سپردند . شماخ بگريخت ، راشد در وادى ملويه او را بيافت . ميانشان دو ضربت رد و بدل شد و راشد دست او را بيفكند .\r\nشماخ از وادى ملويه بگذشت و راشد به دو دست نيافت .\r\nپس از هلاكت ادريس [ اول 
  ] ، بربرها در سال 177 [ 1 
  ] با پسرش كه نيز ادريس نام داشت بيعت كردند و گرد او را گرفتند و در پيشبرد كارها يارىاش نمودند و بسيارى از اعراب از افريقيه و اندلس به دو پيوستند .\r\nبنى الاغلب در كار ايشان در ميان امراى افريقيه فتنه مىانگيختند . با اين همه دولت او و فرزندانش شوكتى تمام يافت . تا آنگاه كه در سال 313 به دست ابو - العافيه و قومش مكناسه كه از دوستداران عبيديان بودند ، دولتشان منقرض شد و ما در اخبار بربر از آنان ياد خواهيم كرد و در آنجا پادشاهانشان را يك يك نام خواهيم برد و از انقراض و باز گشت دولتشان سخن خواهيم گفت و همه را به تفضيل بيان خواهيم داشت .\r\nزيرا پيوند اينان با بربرها استوارتر از ديگران بود و اينان بودند كه بربرها را به دعوت به سود خود بر انگيختند .\r\nآنگاه در سال 176 يحيى برادر محمد و ادريس پسران عبد اللّه بن الحسن بن - الحسن در ديلم خروج كرد . او را نيز شوكت افزون شد . رشيد ، فضل بن يحيى را به جنگ او فرستاد . فضل به طالقان رسيد و خواست تا او را به لطف و مهربانى از كوهستانهاى ديلم فرود آورد و چنين كرد . بدان شرط كه رشيد به خط خود امان نامه نويسد و رشيد بنوشت .\r\nفضل او را به بغداد آورد رشيد نيز به ميثاق خود وفا كرد و براى او راتبه‌اى كرامند معين نمود . سپس او را به سعايت بعضى از آل زبير بگرفت و به زندان كرد . گويند پس از چندى آزادش كرد و مالى به دو ارزانى داشت و نيز گويند كه يك ماه پس از آنكه در بندش افكند ، زهرش داد ، و گويند كه جعفر بن يحيى او را به رأى خود آزاد كرد و اين امر سبب زوال برمكيان شد . از آن پس كار بنى حسن روى در زوال نهاد و دعوت زيديان تا چندى چهره - در پردهء خفا پوشيد . تا آنگاه كه بار ديگر در يمن و ديلم آشكار گرديدند . و ما از آن سخن خواهيم گفت .  وَ اللَّهُ غالِبٌ عَلى أَمْرِهِ  .\r\n\r\nخبر خروج فاطميان بعد از فتنهء بغداد\r\nبنيان دولت عباسى به دست ابو جعفر المنصور ، از خلفاى آل عباس استوارى گرفت و آشوب خوارج و داعيان شيعه كه از هر سو سر برداشته بودند فرو نشست ، تا آنگاه كه هارون الرشيد به هلاكت رسيد و ميان فرزندانش فتنه‌ها برخاست و امين به دست طاهر بن الحسين كشته شد و به هنگام محاصرهء بغداد بسيارى از مردم و اموال تلف گرديد . مأمون در\r\n\r\n\r\n","description":"","footnote":"\r\n[ ( 1 ) 
  ] متن : 188 .\r\n","page_name":" 9 ","page_number":41},
  {"content":"\r\n\r\nخراسان مانده بود تا مردم آن ديار آتش فتنه برنينگيزند و حسن بن سهل را امارت عراق داده بود . در اين روزگاران اوضاع عراق سخت نابسامان بود و چنين شهرت يافته بود كه حسن بن سهل زمام اختيار مأمون را در دست دارد و او را از همه جا بىخبر گذاشته است شيعه نيز از اين امر ناخشنود بود . علويان آهنگ آن كردند كه فرصت غنيمت شمارند و حكومت را به دست گيرند . اعقاب ابراهيم بن محمد بن الحسن المثنى كه در ايام منصور در بصره كشته شده بود در عراق بودند يكى از ايشان محمد بن ابراهيم بن اسماعيل بن ابراهيم [ 1 
  ] بود و به سبب لكنتى كه پدرش بر زبان داشت او را ابن طباطبا [ 2 
  ] خواندند و اين لقب را از ايام كودكى به ابراهيم بن اسماعيل داده بودند .\r\nشيعيان ابن طباطبا از زيديه و ديگران بودند كه به امامت او دعوت مىكردند زيرا او امامت را از جدش امام ابراهيم به ارث برده بود . ابن طباطبا در سال 199 خروج كرد و مردم را به سوى خود خواند . ابو السرايا سرى بن منصور از رؤساى بنى شيبان با او بيعت كرد و امور رزمى او را بر عهده گرفت و كوفه را در تصرف آورد و از ميان اعراب و جز ايشان جماعتى به دو گرويدند .\r\nحسن بن سهل زهير بن المسيب را به جنگ او فرستاد . ابن طباطبا او را منهزم ساخت و لشكرگاهش را تاراج نمود . محمد سحرگاه روز ديگر به ناگاه بمرد . گويند ابو السرايا او را زهر داد . زيرا دست او را از تصرف در غنايم باز داشته بود . در همان روز ابو السرايا با محمد بن زيد بن على زين العابدين بيعت كرد . و زمام رأى و ارادهء او را به دست خود گرفت . ابو السرايا سپاهيان مأمون را چند بار در هم شكست و بصره و واسط و مداين را در تصرف آورد .\r\nحسن بن سهل هرثمة بن اعين را به جنگ او نامزد كرد . هرثمه را از حسن بن سهل غبارى بر دل بود ، حسن او را خشنود ساخت و لشكرى عظيم براى او بسيج نمود . هرثمه با سپاه خود به مداين راند . ابو السرايا مغلوب گرديد و خلق بسيارى از ياران و سپاهيانش كشته شدند .\r\nابو السرايا ، حسين الافطس فرزند حسن بن على زين العابدين را به امارت مكه فرستاد و محمد بن سليمان بن داود بن حسن المثنى بن الحسن را به امارت مدينه و زيد بن موسى بن جعفر - الصادق را به امارت بصره . اين زيد را از آن رو كه بسيارى از مردم را در آتش سوزانده بود ، زيد النار مىخواندند . اينان مكه و مدينه و بصره را در تصرف آوردند . مسرور خادم بزرگ و داود [ 3 
  ] بن عيسى در مكه بودند . چون از نزديك شدن حسين الافطس به مكه آگاه شدند خود از مكه بگريختند و مردم آشفته و سرگشته در موقف بماندند . ديگر روز حسين\r\n\r\n\r\n","description":"","footnote":"\r\n[ ( 1 ) 
  ] متن : محمد بن اسماعيل بن ابراهيم .\r\n[ ( 2 ) 
  ] متن : طباطبا .\r\n[ ( 3 ) 
  ] سليمان بن داود .\r\n","page_name":" 10 ","page_number":42},
  {"content":"\r\n\r\nوارد مكه شد و هر چه توانست از مردمى كه در موقف بودنم بكشت و گنجى را كه از عهد جاهليت در كعبه باقى مانده بود و پيامبر ( ص ) و خلفاى بعد از او بدان دست نزده بودند ، بيرون آورد . گويند دويست قنطار زر بود . حسين آن زر ميان اصحاب خود تقسيم كرد .\r\nهرثمه بار ديگر با ابو السرايا در آويخت و او را منهزم ساخت . هرثمه از پى ابو السرايا روان شد و او را در كوفه مغلوب نمود . ابو السرايا به قادسيه رفت و از آنجا به واسط شد - عامل واسط با او به مقابله پرداخت . ابو السرايا از واسط نيز برفت و مغلوب و مجروح خود را به جلولا افكند . عامل جلولا او را بگرفت و نزد حسن بن سهل به نهروان فرستاد . حسن بن سهل فرمود تا سرش برگيرند . اين واقعه در سال 200 اتفاق افتاد .\r\nچون خبر قتل ابو السرايا به طالبيين كه در مكه بودند رسيد ، گرد آمدند و با محمد بن جعفر الصادق بيعت كردند و او را امير المؤمنين خواندند . پسر او على و حسين بن الحسن [ 1 
  ] زمام حل و عقد كارهايش را بر دست گرفتند چنان كه او را هيچ اختيارى نماند . ابراهيم فرزند برادرش موسى الكاظم بن جعفر الصادق با جماعتى از اهل بيت خود به يمن رفت - و در آنجا مردم را به امامت خود فرا خواند . و بر بسيارى از بلاد يمن غلبه يافت او را جزار لقب دادند ، زيرا بسيارى از مخالفان را سر بريد .\r\nاسحاق بن موسى بن عيسى عامل يمن بگريخت و نزد مأمون رفت . مأمون او را با سپاهى به نبرد با اين گروه از طالبيين روان نمود . محمد بن جعفر الصادق به ميان اعراب كه در ساحل دريا بودند رفت ، اسحاق از پى او روان گرديد . تا آنگاه كه محمد امان طلبيد و امانش داد . محمد به مكه وارد شد و با مأمون بيعت كرد و بر منبر خطبه خواند و به مأمون دعا كرد . سپاهيان عباسى به يمن آمدند و طالبيين را از آنجا براندند و دعوت عباسى را بر پاى داشتند .\r\nپس حسين بن الحسين الافطس قيام كرد و در مكه دعوت آشكار نمود .\r\nچون مأمون به كثرت شيعيان و دعويهاى گوناگون ايشان نگريست و خود نيز دربارهء على بن ابى طالب و سبطين [ ع 
  ] نظرى نزديك به نظر آنان داشت ، على ملقب الرضا فرزند موسى الكاظم بن جعفر الصادق [ ع 
  ] را به سال 201 به ولايت عهدى خويش برگزيد و به همه جا نامه فرستاد و خود در برابر مردم جامهء سياه از تن به در كرد و جامهء سبز پوشيد . بنى - عباس از اين كار او به خشم آمدند و در سال 202 در عراق با عمش ابراهيم بن المهدى دست بيعت دادند و به نامش در بغداد خطبه خواندند و اين امر سبب فتنه‌اى بزرگ گرديد . مأمون تا آتش فتنه را در عراق فرو نشاند عزم بغداد نمود على بن موسى الرضا به\r\n\r\n\r\n","description":"","footnote":"\r\n[ ( 1 ) 
  ] متن دو پسرش على و حسين .\r\n","page_name":" 11 ","page_number":43},
  {"content":"\r\n\r\nناگاه در راه وفات كرد [ 1 
  ] . او را در سال 203 در طوس به خاك سپردند . مأمون در سال 204 وارد بغداد شد . عم خود ابراهيم را دربند كرد ولى او را عفو نمود و فتنه را فرو نشاند .\r\nدر سالى 307 [ 2 
  ] عبد الرحمان بن احمد بن عبد اللّه بن محمد بن عمر بن على بن ابى طالب در يمن خروج كرد و به « الرضا من آل محمد » دعوت نمود . مردم يمن با او بيعت كردند ، مأمون يكى از موالى خود را به نام دينار به نبرد با او فرستاد . عبد الرحمان امان خواست .\r\nدينار امانش داد و او سر بر خط فرمان نهاد .\r\nآنگاه خروج زيديان در حجاز و عراق و جبال و ديلم روى در فزونى نهاد . جماعتى به مصر گريختند و جماعتى از ايشان دستگير گرديدند ولى رشته دعوت گسسته نگرديد .\r\nنخستين كسى كه از آن ميان دعوت آشكار كرد محمد بن القاسم بن عمر بن على [ 3 
  ] زين العابدين بود . او در سال 219 از بيم معتصم بگريخت و به خراسان رفت . مردى زاهد و عابد بود . در طالقان خراسان استقرار يافت و مردم را به امامت خود خواند . همه زيديان دعوتش را پذيرا آمدند . عبد اللّه بن طاهر صاحب خراسان بر سر او سپاه فرستاد و او را مغلوب نمود و در بند آورد و نزد معتصم فرستاد . معتصم به زندانش افكند . در زندان وفات نمود .\r\nگويند زهرش دادند .\r\nپس از محمد بن القاسم ، حسين بن احمد بن حمزة بن عبد اللّه بن الحسين - الاعرج - [ 4 
  ] بن على بن زين العابدين خروج كرد . جماعتى از بنى اسد و غير ايشان در زمرهء پيروان او بودند . اين واقعه در سال 251 اتفاق افتاد . مزاحم بن خاقان [ 5 
  ] از امراى دولت بر سر او سپاه كشيد و او را منهزم ساخت . او به صاحب الزنج پيوست و با او بماند . مردم كوفه به او نامه نوشتند و خواستند كه به كوفه بار گردد ، اما صاحب الزنج او را به قتل آورد .\r\nخروج صاحب الزنج اندكى پيش از خروج او در بصره اتفاق افتاد . جماعتى از بردگان سياه بصره و اعمال آن به او پيوستند . صاحب الزنج مىگفت كه از فرزندان عيسى بن زيد شهيد است و نام او على بن محمد بن زيد بن عيسى است . سپس خود را به يحيى بن زيد شهيد نسبت داد . راستش اين است كه او از اهل بيت نبود ، چنان كه در اخبار او آورديم .\r\nالموفق باللّه برادر المعتمد على اللّه به جنگ او رفت و پس از نبردهايى او را به قتل آورد و نشان دعوت او برانداخت . و ما آنگاه كه اخبار الموفق باللّه را بيان مىكرديم از آن ياد نموديم .\r\n\r\n\r\n","description":"","footnote":"\r\n[ ( 1 ) 
  ] به اعتقاد ما شيعيان مأمون از نفوذ كلام امام على بن موسى الرضا صلوات اللّه - عليه به وحشت افتاده بود ، و آن حضرت را به زهر شهيد كرد .\r\n[ ( 2 ) 
  ] متن : 309 .\r\n[ ( 3 ) 
  ] متن : محمد بن قاسم بن على بن عمر بن زين العابدين .\r\n[ ( 4 ) 
  ] متن : حسين بن محمد بن حمزه .\r\n[ ( 5 ) 
  ] متن : ابن بشكال ( ؟ )\r\n","page_name":" 12 ","page_number":44},
  {"content":"\r\n\r\nهمچنين در ديلم يكى از فرزندان حسن بن على بن ابى طالب خروج كرد . او را داعى علوى مىخواندند . او [ داعى كبير 
  ] حسن بن زيد بن محمد بن اسماعيل بن الحسن بن زيد بن الحسن بن على بن ابى طالب نام داشت .\r\nحسن بن زيد در سال 250 [ 1 
  ] خروج كرد و طبرستان و جرجان و ديگر اعمال آن را بگرفت . او و شيعيانش را كه همه از زيديه بودند در آن ديار دولتى پديد آمد اين دولت در اواخر قرن سوم منقرض گرديد و از فرزندان حسن السبط سپس از فرزندان عمر بن على بن - الحسين يعنى حسن بن على بن الحسن بن عمر بن على بن الحسين بن على بن ابى طالب ، ملقب الاطروش و الناصر جاى آنها را بگرفت . او پسر عم صاحب طالقان بود . ديلم بر دست اين اطروش اسلام آورد . اطروش به يارى ديلم ، طبرستان و ديگر اعمال داعى كبير را در تصرف آورد و براى خود و فرزندان خود دولتى تأسيس كرد . اينان سبب شدند كه مردم ديلم بر بسيارى از بلاد غلبه يافتند و بر خلفا چيره شدند و ما در اخبار دولتشان از آن سخن خواهيم گفت .\r\nيكى ديگر از زيديه كه در يمن خروج كرد . يحيى بن الحسين بن القاسم الرسى بن - ابراهيم [ بن اسماعيل بن ابراهيم بن الحسن بن الحسن بن على 
  ] بود . او برادر محمد يار ابو السرايا بود ، در سال 280 [ 2 
  ] دعوت آشكار كرد و بر صعده استيلا جست و پس از خود دولتى باقى گذاشت كه هنوز هم برپاست ما اخبار آنها را خواهيم آورد .\r\nهمچنين دو برادر ، محمد و على ، پسران حسين [ 3 
  ] بن جعفر بن موسى الكاظم در مدينه خروج كردند و آشوبى عظيم بر انگيختند و قريب به يك ماه نماز در مسجد پيامبر ( ص ) تعطيل گرديد . اين واقعه در سال 271 اتفاق افتاد .\r\nدر مغرب از داعيان شيعه ، ابو عبد اللّه الشيعى ، در ميان قبيلهء كتامه از قبايل بربر به سال 280 ظهور كرد . او براى عبيد اللّه المهدى بن محمد بن عبد اللّه بن ميمون بن محمد بن - اسماعيل بن جعفر الصادق دعوت مىكرد . او بر آل اغلب در قيروان غلبه يافت و با عبيد اللّه المهدى در سال 296 بيعت كرد ، و عبيد اللّه المهدى سراسر مغرب را بگرفت و دولتى بزرگ تشكيل داد كه پس از او به فرزندانش به ميراث رسيد . اينان در سال 358 بر مصر استيلا يافتند و المعز لدين اللّه معد بن اسماعيل بن ابى القاسم بن عبيد اللّه المهدى آن سرزمين را در تصرف آورد و قاهره را بنا نمود . آنگاه شام را گرفت و شوكتشان افزون گرديد .\r\nتا در عهد العاضد لدين اللّه به سال 565 صلاح الدين بن ايوب به آن دولت پايان داد .\r\nدر سال 258 يكى از داعيان شيعه موسوم به فرج بن عثمان [ 4 
  ] پديد آمد كه او را\r\n\r\n\r\n","description":"","footnote":"\r\n[ ( 1 ) 
  ] متن : 255 .\r\n[ ( 2 ) 
  ] متن : 288 .\r\n[ ( 3 ) 
  ] متن : حسن .\r\n[ ( 4 ) 
  ] يحيى .\r\n","page_name":" 13 ","page_number":45},
  {"content":"\r\n\r\nقرمط مىخواندند . وى مدعى بود كه از سوى احمد بن محمد بن الحنفية آمده و كتابى آورده بود سراسر كفر و حلال كردن حرامها و حرام كردن حلالها . قرمط مىگفت احمد بن محمد بن الحنفيه مهدى منتظر است . او در بلاد سواد آشوبها برانگيخت . و دامنهء آشوب او به بلاد شام كشيده شد . قرمط را زكرويه [ 1 
  ] پسر مهرويه نيز خوانده‌اند . طايفه‌اى از اين قرامطه در بحرين و نواحى آن زمام امور را به دست گرفتند . رئيسشان ابو سعيد الجنابى [ 2 
  ] نام داشت .\r\nابو سعيد را در بحرين ملك و دولتى بود كه پس از او به فرزندانش رسيد . تا آنكه پس از چند سال منقرض شد و ما در اخبار دولتشان خواهيم گفت . مردم بحرين دعوت عبيديان مغرب را پذيرفتند و به طاعت ايشان در آمدند .\r\nدر عراق از داعيان اسماعيلى كه از شيعيان هستند طوايف ديگرى دعوت آشكار كردند و بر بسيارى از نواحى استيلا جستند و بر قلعهء الموت و قلاع ديگر دست يافتند .\r\nاينان گاه خود را به عبيديان منسوب مىداشتند و گاه به قرامطه . از مردان اين گروه حسن بن صباح است كه در قلعهء الموت و ديگر قلاع اسماعيلى فرمان مىراندند و در پايان دولت سلجوقى منقرض شدند .\r\nدر يمامه و مكه و مدينه از زيديان و شيعيان دولتهايى پديد آمد . در يمامه دولت بنى الاخضر بود . مؤسس اين دولت محمد بن يوسف بن ابراهيم بن موسى الجون بن - عبد اللّه بن حسن المثنى بود . نخست برادرش اسماعيل بن يوسف در باديهء حجاز به سال 252 خروج كرد و مكه را بگرفت . چون او بمرد برادرش محمد بن يمامه رفت و آنجا را در تصرف آورد . پس از او فرزندانش وارثان دولت او شدند تا آنگاه كه قرمطيان بر آنان غلبه يافتند .\r\nدر مكه دولت بنى سليمان بن داود بن حسن المثنى پديد آمد . محمد بن سليمان در ايام مأمون ظاهر شد ، او را « الناهض » مىخواندند . مكه را بگرفت . دولت بنى سليمان همچنان بر پاى بود تا آنگاه كه به دست هواشم منقرض گرديد . بزرگشان محمد بن جعفر بن ابى هاشم محمد بن الحسن بن محمد بن موسى بن عبد اللّه ابى الكرام بن موسى الجون بود .\r\nاو در سال 454 آن ملك از ابراهيم بستد . بنى حسن بر مدينه غلبه يافتند . و خطبه در مكه گاه به نام عباسيان بود و گاه عبيديان . دولتشان نيرومند شد تا آنگاه كه در پايان قرن ششم منقرض گرديدند و بنى ابى نمى [ 3 
  ] تا امروز هم بر سر كارند بر مكه غلبه يافتند . نخستينشان ابو عزيز قتادة بن ادريس المطاعن بن عبد الكريم بن موسى بن عيسى بن محمد بن سليمان بن - عبد اللّه بن موسى الجون بود . او ملك و دولت هواشم را در تصرف آورد . فرزندانش تا اين زمان همچنان بر سرير امارت استقرار دارند ، ما اخبار اينان را خواهيم آورد . همهء اينان از زيديه هستند .\r\n\r\n\r\n","description":"","footnote":"\r\n[ ( 1 ) 
  ] متن : و كرويه .\r\n[ ( 2 ) 
  ] متن : جناجى .\r\n[ ( 3 ) 
  ] متن : قمى .\r\n","page_name":" 14 ","page_number":46},
  {"content":"\r\n\r\nدر مدينه فرزندان مهناء دولتى شيعى تشكيل دادند . مسبحى گويد : نام او حسن بن طاهر بن مسلم بود . و در كتاب عتبى مورخ دولت پسر سبكتكين آمده كه نام او او محمد بن طاهر بود و او را با كافور دوستى بود و امور او را به دست داشت و او از فرزندان حسن بن على زين العابدين بود . طاهر بن مسلم در سالهاى 360 بر مدينه مستولى شد و فرزندانش تا اين زمان بر سر كارند . ما اخبار آنان را خواهيم آورد . و اللّه وارث الارض و من عليها .\r\n\r\nخبر از دولت ادريسيان پادشاهان مغرب اقصى و آغاز دولت و انقراضشان سپس بار ديگر روى كار آمدنشان به صورت پراكنده در نواحى مغرب\r\nچون حسين بن على بن حسن المثلث بن حسن المثنى بن حسن السبط در مكه خروج كرد ، در ذو القعدهء سال 169 [ 1 
  ] ، در ايام هادى [ 2 
  ] عباسى ، نزديكان و خويشاوندانش به يارىاش برخاستند ، از آن ميان دو عموى او ادريس و يحيى بودند . محمد بن سليمان بن - على در فخ [ 3 
  ] ، در سه ميلى مكه با او روبرو گرديد . حسين با جماعتى از اهل بيتش كشته شد و بسيارى نيز به اسارت افتادند . ولى يحيى و ادريس و سليمان نجات يافتند . يحيى بعدها در ديلم ظاهر شد و ما اخبار او را آورديم و گفتيم كه چگونه رشيد او را امان داد و به زندان كرد .\r\nادريس بگريخت و به مصر رفت . رئيس بريد مصر در آن روزگاران واضح از موالى صالح بن منصور بود و به المسكين معروف بود . اين واضح شيعى بود و چون از كار ادريس خبر يافت به جائى كه پنهان شده بود آمد و براى رهايىاش بهتر آن ديد كه او را به همراه بريد به مغرب فرستد و چنين كرد . ادريس به مغرب اقصى رفت . غلام او راشد نيز با او بود . به سال 172 در وليلى فرود آمد .\r\nاسحاق بن محمد بن عبد الحميد امير [ قبيلهء 
  ] اوربه و سرور آن ديار او را پناه داد .\r\nبربرها به دو گرويدند و به نشر دعوتش برخاستند . قبايل زواغه و لواته و مدراته و غياثه و نفزاوه و مكناسه و غماره و همه بربرهاى مغرب با او بيعت كردند و به فرمان او در آمدند .\r\nروزى كه با او بيعت شد براى مردم سخن گفت و پس از حمد خدا و درود بر پيامبرش گفت : همهء گروهها بايد به جانب ما كشيده شود زيرا آنچه از حق نزد ما مىيابند نزد ديگرى نخواهند يافت . از ميان برادرانش ، سليمان ، به دو پيوست و در سرزمين زناته در تلمسان و نواحى آن فرود آمد . ما از اين پس اخبار او را خواهيم آورد .\r\n\r\n\r\n","description":"","footnote":"\r\n[ ( 1 ) 
  ] 196 .\r\n[ ( 2 ) 
  ] مهدى .\r\n[ ( 3 ) 
  ] عجه\r\n","page_name":" 15 ","page_number":47},
  {"content":"\r\n\r\nچون ادريس استقرار يافت و حكومتش استوار گرديد به سوى بربرهايى كه در مغرب بودند و هنوز مجوسى و يهودى و نصرانى بودند ، چون قبايل قندلاوه و بهلوانه و مديونه و و مازار لشكر برد و تامسنا و شهر شاله و تادلا را بگشود . بيشتر اينان يهودى و نصرانى بودند و خواه و ناخواه بر دست او اسلام آوردند . ادريس سنگرها و دژهايشان را ويران نمود . آنگاه در سال 173 به تلمسان راند جماعتى از قبايل بنى يفرن و مغراوه در آنجا بودند . امير آن ديار محمد بن حرز بن جزلان با او رو به رو شد ولى سر به اطاعت فرود آورد و ادريس نيز او را و ديگر زناته را امان داد و آن بلاد را در تحت فرمان گرفت و مسجدش را بساخت و براى آن منبرى ترتيب داد و نامش را بر آن منبر بنوشت و اين منبر هنوز هم بر جاى است . پس به شهر وليلى بازگشت . رشيد يكى از موالى مهدى را به نام سليمان بن حريز معروف به شماخ را با نامه‌اى به نزد ابن الاغلب فرستاد . ابن الاغلب او را به نزد ادريس روان نمود . شماخ به ادريس پيوست و چنان نمود كه از وهران مغرب آمده و از دعوت عباسيان بيزارى جسته و در طلب هدايت او بوده است . امام ادريس را از او خوش آمد و به خود نزديكش گردانيد و از خواص خود ساخت . شماخ در داروى دندان زهر تعبيه كرده بود روزى كه ادريس از درد دندان مىناليد از آن دارو به دو داد ، گويند سبب مرگش شد .\r\nدر سال 175 ، در وليلى به خاكش سپردند .\r\nشماخ از آنجا بگريخت . گويند راشد در وادى ملويه او را بيافت . دو ضربت شمشير رد و بدل كردند در اين واقعه راشد دست شماخ بيفكند . راشد از پى او از وادى بگذشت .\r\nراشد بربرهاى اوربه و ديگران را به سوى خود جلب نمود تا با پسر ادريس كه او نيز ادريس ناميده مىشد بيعت كنند . اين پسر از يكى از كنيزان او بود به نام كنزه و هنگامى كه به امامت او بيعت كردند هنوز در شكم مادر بود . در شيرخوارگى نيز تجديد بيعت كردند و در كودكى نيز بيعت نمودند و چون در سال 188 به يازده سالگى رسيد در مسجد جامع وليلى بار ديگر به او دست بيعت دادند .\r\nابراهيم ابن الاغلب به ياران ادريس بن ادريس در نهان مالى بذل كرده بود و آنان را به سوى خود كشيد و راشد غلام او را در سال 186 كشت . و اينك امور كشور به دست ابو خالد يزيد بن الياس العبدى بود . كار بر همين منوال بود تا آنگاه كه امراء زمام ملك را به دست گرفتند و با ادريس بن ادريس تجديد طاعت كردند و عزم جهانگشايى نمودند و همه بلاد مغرب را در تصرف آوردند و بنيان حكومتشان استوارى گرفت .\r\nادريس بن ادريس ، مصعب بن عيسى الازدى را موسوم به الملجوم - وزارت داد .\r\nمصعب را به سبب ضربتى كه در يكى از جنگها بر دهان او آمده بود ملجوم مىخواندند . - زيرا جاى اين زخم چون دهنه‌اى بر دهان او مانده بود .\r\nچون كار ادريس بن ادريس بالا گرفت بسيارى از قبايل عرب و اندلس به دو گرويدند .\r\n\r\n","description":"","footnote":"","page_name":" 16 ","page_number":48},
  {"content":"\r\n\r\nچنان كه از ايشان قريب به پانصد تن به نزد او آمدند . او نيز به جاى بربرها آنان را حاشيه و خاصه خود گردانيد و به پايمردى آنان دولتش نيرومند شد .\r\nآنگاه سرور اوربه اسحاق بن محمود را در سال 192 به قتل آورد ، زيرا احساس كرده بود كه دل با ابراهيم بن الاغلب دارد .\r\nچون شمار حواشى دولت و ياران او فزونى گرفت و وليلى را گنجاى آنان نبود ، در صدد بر آمد كه در جاى ديگر شهر ديگرى بنا كند . فاس ناحيه‌اى بود از آن بنى بورغش و بنى الخير از زواغه . در ميان بنى بورغش مجوسى و يهودى و نصارى بود و شيبوبه جايگاه آتشكدهء مجوسان بود . همهء اينان بر دست او اسلام آوردند . همچنين ميانشان كشمكشها و اختلافها بود ، او كاتب خود ابو الحسن عبد الملك بن مالك الخزرجى را فرستاد تا ميانشان طرح آشتى افكند . ادريس به فاس آمد و بناهايش را به كزواوه ( ؟ ) فرو كوفت و بناى نو را آغاز كرد . در سال 192 عدوة الاندلس را طرح ريخت و يك سال بعد در 193 عدوة القرويين را . آنگاه خانه‌هاى خود را ساخت و بدانجا نقل كرد و مسجد جامع الشرفاء را پى افكند . عدوة القرويين از باب السلسله است تا غدير جوزاء و جرف .\r\nآنگاه در سال 197 به عزم نبرد با قبايل مصموده بيرون رفت و آنان به دعوت او سر نهادند . سپس به غزاى تلمسان رفت و مسجدش را از نو ساخت و منبرش را تعمير نمود و سه سال در آنجا بماند . بربرها و زناته هم كلمه شدند و دعوت خوارج را بر افكندند و به به كلى در ناحيه غرب از سوس [ 1 
  ] الاقصى تا شلف دعوت عباسيان را منقطع ساختند .\r\nچون ابراهيم بن الاغلب را حوزهء فرمانروائى در خطر افتاد به نيروى مكيدت به حفاظت از آن پرداخت و كوشيد تا ياران ادريس را از گردش بپراكند . از جمله بهلول بن - عبد الواحد المظفرى را با قومش از اطاعت ادريس به اطاعت هارون الرشيد آورد . ادريس از بربرها بيمناك شد و كوشيد تا با ابراهيم بن الاغلب مصالحه كند و جوش و خروش او فرو نشاند .\r\nچون اغلبيان از مدافعه ادريسيان باز ماندند ، تا خلفاى بنى عباس نگويند كه در برابر ادريسيان دست روى دست گذاشته‌اند ، طعن در نسب ادريس و پدرش را آغاز كردند ، كارهايى كردند كه حتى از تار عنكبوت هم سست‌تر بود .\r\nادريس دوم در سال 213 بمرد و پس از او پسرش محمد بن ادريس به وصيت او به امارت رسيد . در اين ايام جدهء او كنزه نيز بمرد و مرگ او از عوامل قدرت او بود . محمد بن ادريس كشور پدر را ميان برادران خود تقسيم كرد و آنان را در پادشاهى خود شركت داد . مثلا طنجه و سبته و قلعهء حجر النسر و بسكره و تطون [ 2 
  ] و آنچه را از قبايل به آنها\r\n\r\n\r\n","description":"","footnote":"\r\n[ ( 1 ) 
  ] متن : شمسوس .\r\n[ ( 2 ) 
  ] متن : تيطاوين .\r\n","page_name":" 17 ","page_number":49},
  {"content":"\r\n\r\nمتعلق است ، به قاسم داد . و تيجنساس [ 1 
  ] و ترغه و هر چه را ميان آن دو است از بلاد صنهاجه و غماره را به عمر بخشيد . همچنين بلاد هواره و تسول تازه [ 2 
  ] و آنچه را ميان آن دو است از قبايل مكناسه و غياثه خاص دواد نمود . همچنين اغمات و بلاد نفيس و جبال مصامده و لمطه وسوس الاقصى را به عبد اللّه داد . اصيلا و عرايش و بلاد زواغه [ 3 
  ] را نصيب يحيى ساخت . نيز شاله وسلا و از مور و تامسنا [ 4 
  ] و هر چه از قبايل بدان پيوسته بود به عيسى واگذاشت . و وليلى و اعمال آن را به حمزه داد و باقى را كه خردسال بودند تحت سرپرستى برادران ديگرشان قرار داد . تلمسان همچنان در تصرف سليمان بن عبد اللّه باقى ماند .\r\nعيسى در ازمور به خلاف برادر خود محمد برخاست تا حكومت را از آن خود سازد .\r\nمحمد نخست قاسم را به جنگ او فرا خواند و چون قاسم امتناع ورزيد برادر ديگر خود عمر را بدين مهم نامزد كرد . چون عمر بر عيسى غلبه يافت از سوى برادرش محمد به فرمانروائى متصرفات او معين گرديد . آنگاه محمد او را براى گوشمال برادر ديگرشان قاسم فرستاد زيرا از فرمان او آنگاه كه او را به جنگ عيسى فرا خواند سر بر تافته بود ، عمر برفت و قاسم را براند و سرزمينهايى را كه در تصرف داشت بگرفت . در اين حال سراسر سواحل دريا از آن او گرديد : از تيجنساس و بلاد غماره تا سبته و طنجه . اينها در ساحل درياى روم است . سپس به اصيلا سپس سلا و ازمور و بلاد تامسنا [ 5 
  ] كه در ساحل درياى كبير است مىپيچد .\r\nقاسم زهد پيشه كرد و رباطى در اصيلا در ساحل دريا بساخت و تا پايان عمر در آنجا به عبادت مشغول بود .\r\nچون عمر ، حوزه‌هاى فرمانروايى عيسى و قاسم را در تصرف گرفت ، بر وسعت ملكش نيك افزوده شد ولى همچنان با برادر خود امير محمد دل يكى داشت تا در ايام امارت برادر در صنهاجه در جايى كه آن را فج الفرس مىگويند در سال 220 بمرد و در فاس به خاك سپرده شد .\r\nعمر بن ادريس ثانى جد حموديان [ 6 
  ] است كه در اندلس به جاى بنى اميه حكومت كردند و ما بدان اشارت خواهيم داشت .\r\nامير محمد بن ادريس ثانى حوزهء فرمانروايى او را به پسرش على بن عمر واگذاشت .\r\nامير محمد هفت ماه پس از برادر خود عمر در سال 221 در گذشت . به هنگام بيمارى پسر خود على را به جاى خود نهاد .\r\n\r\n\r\n","description":"","footnote":"\r\n[ ( 1 ) 
  ] تيكيسان .\r\n[ ( 2 ) 
  ] متن : تسول تارى .\r\n[ ( 3 ) 
  ] متن : روغه .\r\n[ ( 4 ) 
  ] متن : تامستا .\r\n[ ( 5 ) 
  ] متن : تامستا .\r\n[ ( 6 ) 
  ] متن : محموديان .\r\n","page_name":" 18 ","page_number":50},
  {"content":"\r\n\r\nعلى بن محمد بن ادريس در اين هنگام نه سال داشت . اولياء و حواشى ملك از عرب و اوربه و ديگر بربرها زمام امور را به دست گرفتند و با او بيعت كردند و الحق از مراتب - نيك بندگى هيچ فرونگذاشتند . ايام پادشاهى او بهترين ايام بود .\r\nعلى بن محمد بن ادريس در سال 234 پس از سيزده سال فرمانروايى در گذشت .\r\nعلى برادر خود يحيى بن محمد را به جانشينى خويش برگزيد . چون يحيى زمام كارها را به دست گرفت ، آثار نيك پديد آورد و مدت پادشاهىاش به دراز كشيد و كشورش نيرومند شد و فاس را تجديد بنا كرد . براى بازرگانان مهمانخانه‌ها ساخت و حمامها بنا نمود و ربضها احداث كرد . مردم از جايهاى دور به فاس آمدند . قضا را از ميان كسانى كه به فاس آمدند زنى بود از مردم قيروان كه او را ام البنين مىگفتند او دختر محمد الفهرى بود . ابن ابى - ذرع گويد كه نام او فاطمه بود و از هواره بود . زنى توانگر بود و ثروت او همه موروث بود .\r\nمىخواست آن را در راه خير صرف كند در عدوة القرويين بناى مسجد جامع را پى افكند .\r\nاين واقعه در سال 245 بود . در صحن اين مسجد چاهى حفر كرد كه آبى گوارا از آن بيرون مىآمد و از آن پس چون مسجد امام ادريس را گنجاى چندان نبود و نيز در همسايگى خانهء او بود نماز و خطبه را به اين مسجد نقل كردند .\r\nپس از آن احمد بن سعيد بن ابى بكر اليفرنى [ 1 
  ] صومعهء خود را در سال 345 يعنى صد سال بعد پى افكند و بساخت و اين تاريخ بر سنگى كه در پايهء شرقى مسجد كار گذاشته شده منقوش است .\r\nآنگاه منصور بن ابى عامر در بناى مسجد بيفزود و آب به آنجا كشيد و سقاخانه ترتيب داد و بر باب الحفاة زنجير آويخت . چند تن ديگر از ملوك لمتونه ، از موحدين باز هم آن آن را توسعه دادند . بنى مرين نيز از روى همچشمى هر يك چيزى بر آن مىافزود تا آنجا كه بس وسعت گرفت و در تاريخهاى مغرب شرح آنها آمده است .\r\nيحياى اول در سال 234 بمرد . پسرش يحيى بن يحيى جاى او بگرفت . اين يحيى مردى بدسيرت بود دست تطاول به حريم مردم گشود . پس عامه بر او شوريدند . عبد الرحمان بن ابى سهل الحزامى سركردهء شورشيان بود . او را از عدوة القرويين به عدوة الاندلسيين راندند دو شب در آنجا متوارى زيست و در همانجا از شدت اندوه بمرد .\r\nاز اين پس پادشاهى از اعقاب محمد بن ادريس به در مىرود .\r\nخبر يحيى به پسر عمش على بن عمر بن ادريس رسيد ، كه فرمانرواى ريف بود .\r\nدولتمداران از عرب و بربر و موالى او را به پايتخت دعوت كردند . على بن عمر به فاس آمد و با او بيعت كردند . او بر همه اعمال مغرب مستولى شد تا آنگاه كه عبد الرزاق الخارجى\r\n\r\n\r\n","description":"","footnote":"\r\n[ ( 1 ) 
  ] منن : اليغرفى .\r\n","page_name":" 19 ","page_number":51},
  {"content":"\r\n\r\nبر او بشوريد . عبد الرزاق در كوههاى لمتونه خروج كرد ، و بر مذهب صفريه بود . به فآس لشكر آورد و آنجا را بگرفت . على بن عمر به اوربه گريخت و عبد الرزاق عدوة الاندلس را بگرفت ولى عدوة القرويين در برابر او بايستاد و مردم يحيى بن القاسم بن ادريس را بر خود امير كردند . يحيى مردى بود با عزمى استوار . نزد او كس فرستادند . با جماعات خود بيامد .\r\nميان او و خارجى نبردهايى در گرفت تا عاقبت او را از عدوة الاندلس براند و ثعلبة بن محارب بن عبد اللّه را بر آن ديار امارت داد . ثعلبه از مردم ربض قرطبه بود و از فرزندان مهلب بن ابى صفره . پسر خود عبد اللّه ، معروف به عبود ، را پس از خود به امارت منصوب نمود و پس از او محارب بن عبود بن ثعلبه به امارت رسيد . در سال 292 ربيع بن سليمان او را به ناگاه بكشت . يحيى بن ادريس بن عمر صاحب ريف به جايش نشست . اين يحيى - برادرزادهء على بن عمر بود . او همهء اعمال ادريسيان را در تصرف آورد . در ديگر اعمال مغرب به نام او خطبه خواندند . كشور و پادشاهى او از همهء آل ادريس بزرگتر شد . خود نيز مردى فقيه و آگاه به حديث بود . هيچ يك از اين خاندان در شوكت و دولت به پايهء او - نرسيده بودند .\r\nدر اين ايام فرمانروايى افريقيه خاص شيعيان شده بود . ( در ايام مهدى ) بر اسكندريه غلبه يافتند و شهر مهديه را پى افكندند - ما اين وقايع را به هنگام ذكر دولت كتامه خواهيم آورد . پس شيعيان طمع در سرزمين مغرب كردند و در سال 305 با مصالة [ 1 
  ] بن حبوس سرور مكناسه و صاحب تاهرت عقد دوستى بستند و همراه با سپاهيان مكناسه و كتامه لشكر بدان صوب راندند . يحيى بن ادريس صاحب مغرب با سپاهيان خود به مدافعت بيرون آمد . اولياء دولت از اوربه و ديگر بربرها و موالى نيز به او دست يارى دادند . در مكناسه دو سپاه روبرو شدند . يحيى و يارانش پشت بدادند . يحيى شكست خورده به فاس بازگشت و چنان نهادند كه مالى به عبيد اللّه الشيعى ( المهدى ) بپردازد و به طاعت او سر فرود آرد . او نيز اين شروط بپذيرفت و از حكومت كناره گرفت و خود را خلع كرد و با عبيد اللّه المهدى بيعت كرد ولى اجازت يافت كه در فاس سكنى گزيند و تنها فاس از آن او باشد . و ديگر اعمال بربر به موسى بن ابى العافيه امير مكناسه تعلق گيرد . ما در اخبار مكناسه و دولت موسى از آن ياد خواهيم كرد .\r\nميان موسى بن ابى العافيه و يحيى بن ادريس كينه و دشمنى بود كه هر يك آن را در دل نهان مىداشت . نا آنگاه كه مصاله بار دوم به غزاى مغرب آمد ، به سال 309 .\r\nموسى بن ابى العافية ، با طلحه پسر يحيى بن ادريس صاحب فاس به نبرد او بيرون آمد .\r\nمصاله يحيى را بگرفت و اموال و ذخايرش را بستد و او را به اصيلا و ريف كه در تصرف\r\n\r\n\r\n","description":"","footnote":"\r\n[ ( 1 ) 
  ] متن : مضاله .\r\n","page_name":" 20 ","page_number":52},
  {"content":"\r\n\r\nخويشاوندانش بود تبعيد كرد و ريحان الكتامى را امارت فاس داد . يحيى به قصد افريقيه بيرون آمد ولى موسى بن ابى العافيه راه بر او بگرفت و دو سال به زندانش كرد ، چون آزادش ساخت در سال 311 [ 1 
  ] عازم مهديه شد و در همان سال در حصار ابو يزيد بمرد .\r\nموسى بن ابى العافيه سرزمين مغرب را در ضبط خويش آورد در سال 313 حسن بن - محمد بن القاسم بن ادريس بن ادريس ملقب به الحجام بر ريحان الكتامى بشوريد و او را از فاس براند و خود دو سال در آنجا فرمان داد و به جنگ موسى بن ابى العافيه لشكر كشيد . ميانشان جنگهايى سخت در گرفت كه منهال پسر موسى جان باخت و نبرد با بر جاى ماندن بيش از هزار كشته به پايان رسيد .\r\nحسن بن محمد خود را از معركه برهانيد و به فاس افكند . در آنجا حامد بن حمدان الاوربى بر او عذر كرد و در بندش افكند ، آنگاه موسى را فرا خواند . موسى به فاس آمد و آنجا را بگرفت و از او خواست كه حسن را تسليمش كند . او سر باززد و حسن را آزاد كرد تا جامهء ديگرگون كند و بگريزد . حسن خواست از با رو فرود آيد ، بيفتاد و در همان شب بمرد و حامد بن حمدان به مهديه گريخت . موسى بن ابى العافيه ، عبد اللّه بن ثعلبة بن محارب و دو پسرش محمد و يوسف را بكشت و ملك ادريسيان زوال يافت و ابن ابى العافيه بر همهء مغرب استيلا جست و فرزندان محمد بن القاسم بن ادريس و برادرش حسن را به ريف فرستاد آنان در بصرهء مغرب فرود آمدند و بر بزرگ خود ، ابراهيم بن محمد بن القاسم برادر حسن گرد آمدند و او را بر خود امير كردند . او نيز بر ايشان دژى را كه معروف حجر النسر است در سال 317 پى افكند و خود در آن فرود آمد . فرزندان عمر بن ادريس در اين روزگار در غماره بودند از تيجنساس تا سبته و طنجه ، و ابراهيم بدين حال بماند .\r\nدعوت مروانيان ، خلفاى قرطبه ، به مغرب رسيد و زناته به روستاهاى اطراف داخل گرديد . آنگاه بنى يفرن فاس را بگرفت و پس از ايشان مغراوه آمد و ادريسيان به غماره در ريف اقامت جستند . و بار ديگر در ميان فرزندان محمد و فرزندان عمر در بصره و قلعه حجر النسر و سبته و اصيلا دولتى تشكيل دادند ، پس مروانيان بر آنان غلبه يافتند و آنان را به اندلس كوچ دادند سپس به اسكندريه روان نمودند . از آن ميان عزيز العبيدى بن كنون [ 2 
  ] براى باز پس گرفتن سرزمينهاى از دست رفته به مغرب لشكر كشيد ولى منصور بن ابى عامر بر او چيره گرديد و به قتلش آورد . و با قتل او حكومتشان منقرض گرديد همچنين شوكت اوربه از مغرب برافتاد .\r\nادريسيان را چون سلطنت بر افتاد به بلاد غماره رفتند و در آنجا صاحب رياستى گشتند .\r\nاين رياست در ميان فرزندان محمد و فرزندان عمر - از فرزندان ادريس بن ادريس - استمرار\r\n\r\n\r\n","description":"","footnote":"\r\n[ ( 1 ) 
  ] متن : در سال سراه 3 .\r\n[ ( 2 ) 
  ] متن : كانون .\r\n","page_name":" 21 ","page_number":53},
  {"content":"\r\n\r\nيافت و بدين سبب بربرها سر به طاعتشان فرود آوردند .\r\nبنى حمود كه از غماره بودند بدان هنگام كه بربرها به يارى المستعين برخاستند با آنان يار شدند ولى پس از آن خود زمام امور را در دست گرفتند و امارت اندلس نيز نصيب آنان گرديد ، چنان كه در اخبارشان خواهيم آورد .\r\nاما سليمان برادر ادريس بزرگ در ايام تسلط عباسيان به مغرب گريخت و پس از هلاكت برادرش ادريس بزرگ خود را به تا هرت افكند . در آنجا به طلب امارت برخاست .\r\nبربرها كه او را نمىشناختند از يارىاش باز ايستادند . امراى بنى الاغلب او را طلب داشتند و قصدشان اين بود كه در نسبش تحقيق كنند . او با جماعتى به تلمسان رفت و آنجا را بگرفت . زناته و ديگر قبايل عرب كه در آنجا بودند فرمانش را گردن نهادند . پس از او پسرش محمد بن سليمان امارت او به ميراث برد . آنگاه پسرانش بر سراسر مرزهاى مغرب اوسط پراكنده گرديدند و سرزمينهاى آن را ميان خود تقسيم كردند . تلمسان بعد از او به قاسم محمد بن احمد بن القاسم بن محمد بن احمد رسيد و مىپندارم كه اين قاسم همان است كه بنى عبد الواد مدعى نسب او هستند و اين از قاسم بن ادريس در چنين ادعايى مناسب‌تر مىآيد . نيز ارشكول به عيسى بن محمد بن سليمان و پس از او به عيسى بن ادريس بن محمد بن سليمان رسيد ابو العيش كنيه داشت و همچنان امارت در فرزندان او بود . پس از او پسرش ابراهيم بن عيسى . سپس پسرش يحيى بن ابراهيم ، سپس برادرش ادريس بن ابراهيم . ادريس بن ابراهيم امير ارشكول بود و وابسته به عبد الرحمان الناصر برادرش يحيى نيز چنين بود . ميسور يكى از سرداران شيعه از او بيمناك گرديد . او را در سال 323 دستگير نمود . آنگاه بدان هنگام كه ابن ابى العافيه دعوت علويان پيش گرفت و اولياء شيعه را ترك گفت او از آنان انحراف جست و صاحب جراوه حسن بن ابى العيش را محاصره نمود و جراوه را از او بستد و به پسر عمش ادريس بن ابراهيم صاحب ارشكول پيوست . آنگاه بورى پسر موسى بن ابى العافيه هر دو را در نبردى شكست داد و بگرفتشان و به نزد الناصر فرستاد . الناصر آن دو را در قرطبه سكونت داد .\r\nتنس از آن ابراهيم بن محمد بن سليمان بود ، پس از او به پسرش محمد و پس از او به پسرش يحيى بن محمد و سپس به پسرش على بن يحيى رسيد .\r\nزيرى بن مناد در سال 342 بر او غلبه يافت و او به نزد جبر بن محمد بن خزر گريخت نيز پسرانش حمزه و يحيى نزد الناصر رفتند . ناصر آنان را به اكرام پذيرا آمد . از آن دو يحيى براى باز پس گرفتن تنس كوشش به خرج داد ولى بدان دست نيافت .\r\nاز فرزندان اين ابراهيم ، يكى احمد بن عيسى بن ابراهيم صاحب سوق ابراهيم بود و ديگر سليمان بن محمد بن ابراهيم از رؤساء مغرب .\r\nاز بنى محمد بن سليمان ، بطوش بن حنانش بن الحسن بن محمد بن سليمان است .\r\n\r\n","description":"","footnote":"","page_name":" 22 ","page_number":54},
  {"content":"\r\n\r\nابن حزم گويد كه اينان در مغرب فراوانند و آنان را ممالكى در تحت تصرف است . ولى همهء اينان از ميان رفته‌اند و از ايشان در سرزمين مغرب فرمانروايى در نواحى بجايه بر جاى نمانده است . فرزندان حمزه را جوهر به قيروان برد . بقايايى از آنان در جبال و اطراف در نزد بربرها شناخته آمده‌اند . و اللّه وارث الارض و من عليها .\r\n\r\nخبر از صاحب الزنج و سرگذشت او و پايان يافتن دعوت او\r\nاين دعوت از آغاز پر از حوادث بود . چنان كه هرگز صاحب دعوت را ميسر نشد كه دولتى تشكيل دهد . قضيه از اين قرار بود كه داعيان علوى از زمان معتصم همواره از زيديان بودند - چنان كه شرح داديم - يكى از داعيان بزرگ ايشان على بن محمد بن احمد بن على بن عيسى بن زيد الشهيد بود . چون دعوت آشكار كرد و كشته شد ، پسر عمش على بن محمد بن الحسن بن على بن عيسى بگريخت و پنهان زيست . اين صاحب الزنج در سال 255 در ايام مهدى عباسى مدعى شد كه خود هموست . چون بصره را در تصرف آورد ، آنكه پنهان شده بود آشكار گرديد و صاحب الزنج با او روبرو شد و دانست كه زنده است و مردم مىشناسندش ، از دعوى اين نسب باز گشت و خود را از فرزندان يحيى - بن زيد كه در جوزجان كشته شده بود بر شمرد . مسعودى نسب او را به طاهر بن - الحسين بن على مىرساند و گويد كه او على بن محمد بن جعفر بن الحسين بن طاهر است .\r\nو اين امر سبب اين مشكل مىشود كه حسين فرزند فاطمه دخت رسول خدا ( ص ) را بازماندگانى جز از سوى زين العابدين نبود . ابن حزم و ديگران نيز اين روايت را آورده‌اند .\r\nهر گاه مرادشان از طاهر ، طاهر بن يحيى المحدث بن الحسن بن عبيد اللّه بن الحسن الاصغر فرزند زين العابدين باشد ، اين سلسله نسب به دراز كشد . و چنان شود كه با دوازده پدر به حسين پسر فاطمه دخت رسول خدا ( ص ) رسد و اين از زمانى كه او در آن آشكار شده بس درازتر مىرود . اما آنچه محققانى چون طبرى و ابن حزم و جز اين دو برآنند اين است كه او مردى از قبيلهء عبد القيس بود . از قريه‌اى به نام ورزنين از قراء رى و نام او على بن محمد بن عبد الرحيم بود . هواى نفس او را به خروج واداشت . چون ديده بود كه بسيارى از زيديه ، از اولاد فاطمه خروج مىكنند او نيز بدين هوى افتاد ، و اين نسب را بر خود بست و حال آنكه از آن خاندان نبود . اين سخن اين عقيده را كه او از خوارج و ازارقه بود تأييد مىكند . او هر دو طايفه از اهل صفين و جمل را لعنت مىكرد ، چگونه چنين كسى را مىتوان علوى صحيح النسب خواند ؟ بدان سبب كه اين نسب را بر خود بسته بود و سپس رازش فاش گرديد و دعويهايش باطل شد كارش روى به زوال نهاد و پس از آن همه كارها و آن همه آشوبها و قتل و غارتها كه در اطراف بصره بر انگيخت و آن همه شهرها كه ويران نمود يا به باد تاراج داد و آن همه جنگ و گريزها و كشته شدن امراء و اكابر و آن همه\r\n\r\n","description":"","footnote":"","page_name":" 23 ","page_number":55},
  {"content":"\r\n\r\nدژها و باروها كه برآورده بود ، كشته شد و نتوانست دولتى تشكيل دهد . اين سنت خداست در ميان بندگانش .\r\nجريان واقعه چنين است كه او در زمرهء حواشى المنتصر باللّه بود ، در سال 249 از بغداد به بحرين رفت و مدعى شد كه او علوى و از فرزندان حسن [ 1 
  ] بن عبيد اللّه بن عباس بن على بن ابى طالب است و مردم را به طاعت خويش فرا خواند و بسيارى از مردم هجر - به دو گرويدند . سپس به احساء رفت و بر يكى از بنى تميم فرود آمد . يحيى بن محمد الازرق و سليمان بن جامع از سرداران او ، نيز با او بودند . چون با مردم بحرين نبرد آغاز كرد ، اعراب از گرد او پراكنده شدند . صاحب الزنج به بصره رفت . در آن روزها در بصره ميان بلاليه و سعديه كشمكش بود . خبر رسيدن او به محمد بن رجاء عامل بصره رسيد . او را طلب داشت . بگريخت ولى پسر و زن و چند تن از يارانش را بگرفتند و به زندان انداختند .\r\nصاحب الزنج پس از واقعهء بصره به بغداد رفت و در آنجا خود را به عيسى پسر زيد شهيد منسوب نمود . يك سال در بغداد درنگ كرد چون زن و فرزندش از زندان آزاد شدند در ماه رمضان سال 255 به بصره بازگشت . يحيى بن محمد و سليمان بن جامع نيز با او بودند .\r\nاز بغداديانى كه به او گرويده بودند يكى جعفر بن محمد الصوحانى [ 2 
  ] بود و ديگرى على بن ابان و دو برده [ مشرق و رفيق 
  ] . پس بيرون شهر بصره فرود آمد و به بردگان سياه ( زنوج ) پيام خود را برسانيد و آنان را بر صاحبان خود بشورانيد و شوق آزادى حتى بر دست گرفتن زمام حكومت را در دلهايشان بيفكند .\r\nصاحب الزنج ، علمى بر افراشت كه بر آن اين آيه :  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ  [ 3 
  ] الخ ، نقش شده بود . صاحبان بردگان به طلب برده‌هاى خود آمدند . صاحب الزنج فرمود تا بردگان آنان را بزدند و به زندان كردند ، سپس آزادشان ساخت . سياهان چون سيل به سوى او روان شدند و سر به فرمان او نهادند . لشكرهاى بصره و ابله را منهزم ساخت و به قادسيه رفت . لشكرى از بغداد آمد آن را درهم شكست و همهء آن نواحى را تاراج نمود . از بصره سپاهى به سردارى جعلان از سران ترك به يارى لشكر بغداد آمد آن را نيز منهزم ساخت . آنگاه ابله را بگرفت و تاراج كرد و لشكر به اهواز برد . ابراهيم بن المدبر [ 4 
  ] ، عهده‌دار امر خراج [ 5 
  ] آنجا بود . صاحب الزنج در سال 256 اهواز را در تصرف آورد و ابراهيم بن المدبر را اسير نمود . ولى ابراهيم بن المدبر از زندان\r\n\r\n\r\n","description":"","footnote":"\r\n[ ( 1 ) 
  ] حسين .\r\n[ ( 2 ) 
  ] الصمدحانى .\r\n[ ( 3 ) 
  ] آيه 113 از سورهء التوبه . : خدا از مؤمنان جانها و مالهايشان را خريد ، تا بهشت از آنان باشد .\r\n[ ( 4 ) 
  ] متن المدير .\r\n[ ( 5 ) 
  ] متن : خوارج .\r\n","page_name":" 24 ","page_number":56},
  {"content":"\r\n\r\nبگريخت . در سال 257 المعتمد على اللّه عباسى سعيد بن صالح حاجب را به نبرد سياهان فرستاد . سعيد در آن روزگار عامل بصره بود . از واسط بيامد و با على بن ابان جنگ در پيوست . على بن ابان از سرداران سياهان بود . سعيد منهزم شده در بصره حصار جست . على بن ابان بصره را محاصره كرد و سعيد را امان داد و او تسليم گرديد . على بن ابان به بصره در آمد و مسجد جامع شهر را به آتش كشيد . صاحب الزنج بر او خشم گرفت و بازش فراخواند و يحيى بن محمد البحرانى را به جاى او به بصره فرستاد .\r\nالمعتمد على اللّه محمد المولد را به جنگ سياهان به بصره فرستاد ، او سياهان را از شهر براند ولى سياهان به ناگاه بر او شبيخون زدند و سپاهش را درهم شكستند .\r\nسياهان آنگاه به سوى اهواز روان گشتند . منصور بن جعفر الخياط در اهواز بود . سياهان با او رزم آغاز كردند و مغلوبش نمودند . معتمد برادر خود ابو احمد ( الموفق ) را به مكه فرستاده بود . او را فرا خواند و امارت كوفه و حرمين و راه مكه و يمن را به او داد . سپس امارت بغداد و سواد و واسط و كورهء دجله و بصره و اهواز را نيز بدان در افزود . و او را فرمان داد كه يارجوخ [ 1 
  ] را به جاى سعيد بن صالح بر بصره و كورهء دجله و يمامه و بحرين گذارد . چون سعيد بن صالح شكست خورد يارجوخ ، منصور بن جعفر الخياط را به جنگ صاحب الزنج فرستاد . ولى چنان كه گفتيم منصور بن جعفر كشته شد .\r\nآنگاه المعتمد على اللّه برادر خود الموفق را در ماه ربيع الاول سال 258 به نبرد با صاحب الزنج نامزد كرد . او نيز مفلح را بر مقدمه بفرستاد . مفلح سياهان را از بصره براند .\r\nپس سردارشان على بن ابان بيامد و با مفلح مصاف داد . مفلح كشته شد و يارانش منهزم گرديدند و الموفق به سامراء بازگشت .\r\nاصغجون [ 2 
  ] بعد از منصور بن جعفر الخياط امارت اهواز يافته بود . يحيى بن محمد البحرانى از سران سپاه صاحب الزنج بر سر او لشكر آورد ولى چون از حركت موفق بدان صوب خبر يافت باز گرديد و خواست با چند كشتى خود را به سامراء رساند ولى كشته شد . صاحب الزنج على بن ابان و سليمان بن موسى الشعرانى را به جاى او فرستاد . اين دو ، اهواز را از اصغجون در سال 259 بگرفتند ! اصغجون در اين نبرد شكست خورد و با كشتى بگريخت و در آب غرق گرديد .\r\nآنگاه المعتمد على اللّه موسى بن بغا را پس از آنكه او را امارت آن نواحى داد به نبرد صاحب الزنج روان نمود .\r\nموسى بن بغا عبد الرحمان بن مفلح را به اهواز فرستاد و اسحاق بن كنداج [ 3 
  ] را به بصره و ابراهيم بن سيما [ 4 
  ] را به باداورد . ابن نبردها يك سال و نيم مدت گرفت . موسى بن بغا\r\n\r\n\r\n","description":"","footnote":"\r\n[ ( 1 ) 
  ] يارجوح .\r\n[ ( 2 ) 
  ] اصطيخور .\r\n[ ( 3 ) 
  ] متن : كيداجق .\r\n[ ( 4 ) 
  ] متن : سليمان .\r\n","page_name":" 25 ","page_number":57},
  {"content":"\r\n\r\nاستعفا خواست و به جاى او بر آن اعمال مسرور البلخى معين گرديد . المعتمد على اللّه برادر - خود الموفق را نخست به ولايت عهدى برگزيد و او را الناصر الدين اللّه و الموفق لقب داد و همهء بلاد مشرق را تا اصفهان به او سپرد ، همچنين حجاز را ، سپس او را به رزم صاحب - الزنج بسيج كرد . الموفق در سال 262 در حركت آمد . يعقوب بن الليث كه عازم بغداد بود راه بر او بگرفت . موفق به جنگ با يعقوب پرداخت . يعقوب منهزم شد و الموفق هر چه يعقوب از اهواز گرفته بود از او بستد .\r\nمسرور البلخى به نزد المعتمد على اللّه رفته و در جنگ با يعقوب حاضر شده بود . صاحب الزنج آن نواحى را از لشكر خليفه تهى ديد فرصت را مغتنم شمرد و دسته‌هايى را براى تاراج و تخريب به قادسيه فرستاد . سپاهى از بغداد به سردارى اغرتمش و خشيش [ 1 
  ] بيامد .\r\nسياهان به سردارى سليمان بن جامع آنان را منهزم ساختند و خشيش كشته شد . على بن - ابان - از سران سپاه سياهان - به ترغيب فرمانرواى اهواز راهى اهواز شد . فرمانرواى اهواز در آن ايام [ از سوى يعقوب 
  ] محمد بن عبيد اللّه بن آزاد مرد [ 2 
  ] الكردى بود . مسرور البلخى - احمد بن ليثويه [ 3 
  ] را به مقابلهء او فرستاد او در شوش فرود آمد . على بن ابان نخست اهواز را بگرفت و اين امر - چنان كه گفتيم - به يارى محمد بن عبيد اللّه بن آزاد مرد و كردان صورت پذيرفت . على بن ابان پس از تصرف اهواز به شوش رفت و از آنجا با محمد بن - عبيد اللّه بن آزاد مرد در تستر ( شوشتر ) رفتند . در آنجا على بن ابان طمع در آن بست كه به نام صاحب الزنج خطبه بخواند و محمد بن عبيد اللّه بن آزاد مرد مىخواست خطبه به نام يعقوب بن الليث باشد . پس ميانشان نبرد در گرفت . در اين نبرد على بن ابان شكست خورد و از آنجا بيرون آمد . در اين احوال اوضاع فارس نيز پريشان شده بود .\r\nآنگاه يعقوب بن الليث اهواز را بگرفت و ميان سپاه او و سپاه صاحب الزنج كشمكش بود ، تا آنگاه كه سليمان بن جامع از سران سپاه سياهان به بطايح آمد . موفق محمد بن المولد [ 4 
  ] را امارت واسط داد . خليل بن ابان بر سر او لشكر كشيد و منهزمش ساخت و واسط را بگرفت . اين واقعه در سال 264 اتفاق افتاد ياران صاحب الزنج همهء نواحى سواد را تا نعمانيه زير پى نورديدند و تا جرجرايا تاراج و كشتار كردند . على بن ابان به اهواز رفت و آنجا را محاصره نمود . الموفق مسرور البلخى را امارت آن نواحى داد . او نيز تكين [ 5 
  ] البخارى را به تستر ( شوشتر ) فرستاد . على بن ابان و جماعت سياهان او را درهم شكستند . سپس از تكين خواستند كه با آنان مصالحه كند . او نيز مصالحه كرد . اما مسرور او را به همدستى با سياهان متهم ساخت و فرمان داد تا در بندش كنند و به جاى او اغرتمش را فرستاد .\r\n\r\n\r\n","description":"","footnote":"\r\n[ ( 1 ) 
  ] متن : خشنش .\r\n[ ( 2 ) 
  ] متن : محمد بن هزار مرد .\r\n[ ( 3 ) 
  ] متن : الينونه .\r\n[ ( 4 ) 
  ] متن : احمد بن الموله .\r\n[ ( 5 ) 
  ] تكيد .\r\n","page_name":" 26 ","page_number":58},
  {"content":"\r\n\r\nسياهان نخست منهزم گرديدند ولى بار ديگر بر اغرتمش فايق آمدند و از او خواستند كه - مصالحه كند . و او نيز مصالحه كرد . آنگاه على بن ابان بر سر محمد بن عبيد اللّه بن آزاد مرد [ 1 
  ] الكردى لشكر كشيد . در رامهرمز او را مغلوب كرد و چنان مصالحه نمود كه دويست هزار درهم بدهد و در همهء اعمال و متصرفاتش به نام صاحب الزنج خطبه بخوانند . پس از آن على بن ابان براى محاصرهء برخى از دژهاى اهواز روان گرديد . مسرور البلخى به رزم او نامزد شد . مسرور على بن ابان را درهم شكست و لشگرگاهش را به تاراج داد .\r\nچون در سال 266 صاحب الزنج شهر واسط را در تصرف آورد ، الموفق پسر خود ابو - العباس ( المعتضد ) را با ده هزار جنگجو به نبرد او فرستاد . چند كشتى نيز همراه او كرد كه از راه نهر پيش مىرفتند . فرمانده اين كشتيها ابو حمزه نصير بود . نصير براى او نوشت كه سليمان بن جامع از دريا و خشكى جنگجويان خود را بسيج كرده و آمده است و جبائى [ 2 
  ] در مقدمهء اوست . سليمان بن موسى الشعرانى نيز با سپاه خود پيش رفت . سياهان در منطقه‌اى كه از صلح [ 3 
  ] تا پايين واسط را در بر گرفته بود فرود آمدند . ابو العباس بر سياهان تاخت آورد و آنان را منهزم نمود ولى از تعقيبشان باز ايستاد و در واسط درنگ كرد و هر بار بر آنان دستى مىگشود .\r\nصاحب الزنج چون حال بدين منوال ديد على بن ابان و سليمان بن جامع را فرمود كه در جنگ دست يكى كنند و المعتضد پسر الموفق را مهلت ندهند . چون اين خبر به الموفق رسيد در ماه ربيع الآخر سال 267 از بغداد بيامد و تا دژ منيعه پيش راند . سپاه صاحب الزنج از پيش او بگريخت . سپاه ابو العباس المعتضد پسرش از پس سياهان براند تا منيعه را گرفتند و بسيارى را كشتند و اسير كردند و با روى شهر را ويران نمودند و خندقش را بينباشتند . شعرانى و ابن جامع نيز بگريختند .\r\nابو العباس المعتضد پسر الموفق به طهثا [ 4 
  ] راند تا به منصوره دست يابد . مدينة المنصوره را نيز در تصرف آورد . آنگاه موفق [ 5 
  ] به واسط راند و همهء ذخاير و اموالى را كه در آنجا بود برگرفت و بارويش را ويران نمود و خندقش را پر كرد .\r\nالموفق پس از اين پيروزى از پى سياهان به اهواز راند و پسر خود هارون را در واسط بر سر سپاه و اموال خود نهاد . در اين احوال خبر يافت كه سياهان به طهثا و منصوره باز گشته‌اند . الموفق كسى را به منصور فرستاد تا با آنان بجنگد و خود به شوش رفت . على بن ابان در اهواز بود و از آنجا به صاحب الزنج پيوست . كسانى از سپاه او كه در اهواز مانده بودند از الموفق امان خواستند . الموفق نيز امانشان داد ، و به تستر ( شوشتر ) راند . در آنجا\r\n\r\n\r\n","description":"","footnote":"\r\n[ ( 1 ) 
  ] متن : محمد بن هزار مرد .\r\n[ ( 2 ) 
  ] متن : جنائى .\r\n[ ( 3 ) 
  ] متن : طفح .\r\n[ ( 4 ) 
  ] متن : طهشا .\r\n[ ( 5 ) 
  ] متن : ابن جامع .\r\n","page_name":" 27 ","page_number":59},
  {"content":"\r\n\r\nمحمد بن عبيد اللّه [ 1 
  ] بن آزاد مرد الكردى را نيز امان داد و به اهواز رسيد . به پسر خود هارون نوشت كه با سپاهى كه در اختيار دارد به نهر المبارك كه شعبه‌اى از فرات بصره است بيايد . آنگاه پسر ديگر خود ابو العباس المعتضد را در نهر ابو الخصيب به جنگ صاحب الزنج [ 2 
  ] فرستاد . جماعتى از سرداران او امان خواستند . موفق امانشان داد و از صاحب - الزنج خواست كه توبه كند و از آنچه كرده است پوزش خواهد و لشكر به شهر او موسوم به مدينة المختاره راند و كشتيها در آب افكند و پنجاه هزار سپاهيان خود را آرايش رزم داد شمار سپاهيان صاحب الزنج پيش از سيصد هزار تن بود . منجنيقها و ديگر آلات نصب كردند و براى محاصرهء شهر نيك بسيج كردند از جمله الموفق شهر موفقيه را براى سكونت خود بساخت . و فرمان داد اموال و آذوقه در آنجا انبار كردند و راه آذوقه را بر شهر مختاره ببست .\r\nنيز به همه شهرها نوشت كه كشتيها بسازند و از ماه شعبان سال 267 تا ماه صفر سال 270 شهر را در محاصره گرفت .\r\nپس از نبردى سخت مدينه المختاره تسخير شد و صاحب الزنج و پسرش انكلاى و ابن جامع در پناهگاهى كه ساخته بود متوارى شدند . گروهى از سپاه از پى او روان شدند ولى به دو دست نيافتند . روز ديگر بار ديگر الموفق سپاه خود را از پى او فرستاد . صاحب الزنج پايدارى بيش نتوانست . جمعى از اصحابش كشته شدند و ابن جامع اسير گرديد .\r\nصاحب الزنج نيز كشته شد و سرش را بياوردند . پسرش انكلاى خود را به دينارى رسانيد .\r\nپنج هزار تن نيز همراه او بودند . سپاهيان الموفق آنان را دريافتند و پس از نبردى پيروز شدند و همه را به اسارت گرفتند .\r\nدرمويه [ 3 
  ] ، از سرداران او به بطيحه رفت و در نيزارها و باتلاقهاى آنجا موضع گرفت و كوشيد تا راه آذوقه را بر سپاه الموفق ببندد . چون از قتل صاحب الزنج آگاه شد او نيز از الموفق امان خواست و الموفق امانش داد . موفق اندكى در موفقيه شهرى كه به نام خود ساخته بود درنگ كرد و يكى از اصحاب . خود را [ كه به حسن سيرت معروف بود و عباس - بن تركس نام داشت 
  ] [ 4 
  ] بر بصره و ابله و كوره دجله امارت داد و خود به بغداد بازگشت .\r\nدر ماه جمادى سال 270 به بغداد داخل شد .\r\nصاحب الزنج را پسرى بود به نام محمد كه انكلاى لقب داشت معنى آن به زبان زنگى شاهزاده است . ديگر از پسران او يحيى و سليمان و فضل بودند كه آنان را در زندان مطبق محبوس كردند تا بمردند . و اللّه وارث الارض و من عليها .\r\n\r\n\r\n","description":"","footnote":"\r\n[ ( 1 ) 
  ] متن : عبد اللّه .\r\n[ ( 2 ) 
  ] ابن خلدون نيز چون طبرى و ابن اثير بيشتر به جاى صاحب الزنج « الخبيث » آورده است از جمله در اين مورد .\r\n[ ( 3 ) 
  ] متن : درمونه .\r\n[ ( 4 ) 
  ] ميان دو قلاب از متن افتاده بود از الكامل ابن اثير افزوديم . وقايع سال 270 .\r\n","page_name":" 28 ","page_number":60},
  {"content":"\r\n\r\n\r\nخبر از دولت داعيان علويان در ديلم و جبل و دولت الداعى و پسرش در طبرستان سپس دولت اطروش و فرزندانش و سرگذشت آن تا انقراضش\r\nابو جعفر المنصور يكى از علويان ، از فرزندان حسن بن على سبط پيامبر را از خواص خود گردانيده بود و او نبيره حسن ، موسوم به حسن بن زيد بن الحسن بود . منصور او را امارت مدينه داده بود او بود كه مالك بن انس را - چنان كه مشهور است - امتحان نمود .\r\nو نيز او كسى است كه منصور را عليه بنى حسن بر انگيخت و او را از اقدامات محمد المهدى و پدرش عبد اللّه در اين باب كه مردم را به امامت خود فرا مىخوانند ، آگاه نمود ، تا آنگاه كه منصور فرمان داد آنان را دستگير كنند و به عراق گسيل دارند . و ما در آن باب سخن گفتيم . يكى از اعقاب حسن بن زيد كه والى مدينه بود ، در رى بود و حسن بن زيد بن محمد بن اسماعيل بن الحسن نام داشت . سبب خروج حسن بن زيد العلوى همان واقعه‌اى بود كه بدان اشاره كرديم ، يعنى سليمان بن عبد اللّه بن طاهر بن عبد اللّه بن طاهر از سوى محمد بن طاهر بن عبد اللّه بن طاهر امارت طبرستان داشت . محمد بن اوس البلخى زمام كارهاى سليمان بن عبد اللّه را به دست داشت . ميان او و پسران رستم [ محمد و جعفر 
  ] اختلافى پديد آمد و از محمد بن اوس بر آنها ستمى رفت . مردم اين نواحى عليه محمد بن اوس برخاستند و از مردم ديلم يارى جستند و آنان هنوز بر دين مجوسى بودند . مردم ديلم آهنگ نبرد محمد بن اوس نمودند زيرا محمد بن اوس به سرزمينشان در آمده بود و با آنكه با آنان پيمان صلح بسته بود جمعى از ايشان را كشته و جمعى را اسير نموده بود . پادشاهشان در اين ايام و هسودان [ 1 
  ] بن جستان [ 2 
  ] بود . پس دعوت پسران رستم را پذيرا آمدند و بسيج نبرد محمد بن اوس نمودند .\r\nپسران رستم نزد يكى از طالبيين كه در طبرستان بود و محمد بن ابراهيم نام داشت به طبرستان كس فرستادند ، تا با او بيعت كنند . محمد بن ابراهيم آنان را به حسن بن زيد العلوى در رى راه نمود . برايش نامه نوشتند كه به طبرستان آيد . او نيز بيامد . مردم ديلم و پسران رستم و مردم سرزمين ايشان همه با او بيعت كردند . مردم جبال طبرستان نيز به آنان پيوستند .\r\nحسن بن زيد به آمل [ 3 
  ] راند و با محمد بن اوس البلخى مصاف داد . به هنگام نبرد حسن بن زيد جماعتى را از پشت سر بفرستاد و آمل را در تصرف آورد . محمد ابن اوس از مهلكه برهيد و نزد سليمان بن عبد اللّه بن طاهر به ساريه ( سارى ) رفت . حسن لشكر بدان سو برد .\r\n\r\n\r\n","description":"","footnote":"\r\n[ ( 1 ) 
  ] و هشوذار .\r\n[ ( 2 ) 
  ] حسان .\r\n[ ( 3 ) 
  ] آمد .\r\n","page_name":" 29 ","page_number":61},
  {"content":"\r\n\r\nميانشان نبرد در گرفت . حسن يكى از سرداران خود را به سارى فرستاد و آن شهر را بگرفت .\r\nسليمان به جرجان ( گرگان ) گريخت و حسن بر لشكرگاهش مستولى گرديد و هر چه بود تاراج كرد . همچنين بر زن و فرزندش دست يافت ولى آنها را با چند كشتى به نزد او فرستاد .\r\nگويند كه سليمان به اختيار خود گريخت زيرا بنى طاهر را به تشيع گرايش بود . چون سراسر طبرستان حسن بن زيد را صافى شد و سليمان بگريخت ، داعيانش را به نواحى و اطراف بفرستاد . از اين رو به الداعى العلوى معروف شد .\r\nحسن بن زيد ، قاسم پسر عم خود ، على بن اسماعيل را به رى فرستاد . رى در دست قاسم بن على بن زين العابدين السمرى بود . قاسم رى را در تصرف آورد و محمد بن جعفر بن احمد بن عيسى بن حسين الصغير بن زين العابدين را در آنجا نهاد . همچنين حسين معروف به الكوكبى پسر احمد بن محمد بن اسماعيل بن محمد بن جعفر را به قزوين فرستاد .\r\nاو ( ؟ ) را منهزم ساخت و به اسارت گرفت . حسن بن زيد سردار خود واجن را به نبرد محمد بن ميكال فرستاد . واجن لشكر محمد بن ميكال را درهم شكست و او را بكشت و رى را از دست او بستد . اين واقعه در سال 250 اتفاق افتاد . [ 1 
  ]\r\n\r\n\r\n","description":"","footnote":"\r\n[ ( 1 ) 
  ] اين واقعه در طبرى و ابن اثير كه از مآخذ ابن خلدون در تاليف اين كتاب‌اند به گونه‌اى ديگر آمده است . خلاصهء آن از طبرى چنين است : چون سراسر طبرستان در تصرف حسن بن زيد در آمد او مردى از اهل بيت خود را كه او نيز حسن بن زيد ناميده مىشد به رى فرستاد .\r\nاو عامل رى را كه از سوى طاهريان بود از آنجا براند و مردى از طالبيين را به نام محمد بن جعفر به جاى او گذاشت و باز گشت . چون خبر به مستعين رسيد اسماعيل بن فراشه را به همدان فرستاد تا در آنجا بماند مباد حسن بن زيد از همدان فراتر رود ، محمد بن طاهر بن عبد اللّه يكى از سرداران خود را به نام محمد بن ميكال به رى فرستاد . پس از نبردى بر محمد بن جعفر الطالبى پيروز گرديد و به رى داخل شد . حسن بن زيد سپاهى به سردارى لازر كه او را واجن مىگفتند به رى فرستاد . در اين نبرد محمد بن ميكال از واجن شكست خورد و كشته شد و رى در تصرف حسن بن زيد در آمد . در روز عرفهء همين سال ( سال 250 ) پس از كشته شدن محمد بن ميكال ، احمد بن عيسى بن على بن حسين الصغير بن على بن حسين بن على بن ابى طالب و ادريس بن موسى بن عبد اللّه بن موسى بن عبد اللّه بن حسن بن حسن بن على بن ابى طالب ظهور كردند . و احمد بن عيسى با مردم رى نماز عيد خواند و به « الرضا من آل محمد » دعوت كرد .\r\nمحمد بن على بن طاهر با او نبرد كرد . احمد بن عيسى او را منهزم ساخت و به قزوين رفت .\r\nآنگاه طبرى در وقايع سال 251 مىآورد : در ماه ربيع الاول اين سال كوكبى در قزوين و زنجان ظهور كرد ولى آل طاهر او را از آن شهرها براندند ، نام كوكبى ، حسين بن احمد بن اسماعيل بن محمد بن اسماعيل الارقط بن محمد بن على بن الحسين بن على بن ابى طالب است .\r\n","page_name":" 30 ","page_number":62},
  {"content":"\r\n\r\nآنگاه سليمان بن عبد اللّه بن طاهر با سپاهى از جرجان ( گرگان ) بيامد و حسن بن زيد را از طبرستان به ديلم راند و خود به طبرستان درآمد . مردم آمل [ 1 
  ] و ديگر جايها و نيز پسران قارن [ 2 
  ] بن شهريار [ 3 
  ] بيامدند و فرمانبردارى نمودند . سليمان بن عبد اللّه بن طاهر بر آنان ببخشود . محمد بن طاهر خود به مصاف حسن بن زيد رفت سپاه او را درهم شكست چنان كه سيصد و چهل تن از اعيان اصحابش در اين نبرد كشته شدند .\r\nدر سال 253 موسى بن بغا با سپاهى بيامد و با كوكبى در قزوين روبرو شد كوكبى - شكست خورده به ديلم گريخت و موسى بن بغا بر قزوين مستولى گرديد .\r\nدر سال 256 بار ديگر كوكبى بيامد و بر رى غلبه يافت همچنين قاسم بن على در - 257 بر كرج غلبه يافت .\r\nحسن بن زيد به جرجان رفت . محمد بن طاهر صاحب خراسان لشكرهايى به جنگ او فرستاد و حسن همه را در هم شكست . از اين هنگام كار پسر طاهر در خراسان روى به ادبار نهاد و گروه گروه شورشگران او را مغلوب مىكردند و اين امور سبب شد كه يعقوب بن - الليث الصفار بتواند خراسان را از او بستاند . تا در سال 259 حسن [ 4 
  ] بن زيد در قومس بر او غلبه يافت .\r\n\r\nاستيلاء يعقوب بن الليث الصفار بر طبرستان\r\nعبد اللّه السجزى [ 5 
  ] بر سر فرمانروائى سجستان با يعقوب منازعه مىكرد . چون يعقوب بر كار استقرار يافت عبد اللّه به نيشابور گريخت و به محمد بن طاهر پناه برد او نيز پناهش داد . چون يعقوب نيشابور را گرفت ، عبد اللّه السجزى به نزد حسن بن زيد گريخت و در ساريه ( سارى ) فرود آمد . يعقوب كس فرستاد و او را طلب داشت ولى حسن بن زيد از تسليم او سر باز زد . يعقوب در سال 260 خود به طبرستان رفت حسن بن زيد با او بر نيامد و به سر - زمين ديلم به هزيمت رفت ، و عبد اللّه السجزى به رى گريخت . يعقوب سارى و آمل را بگرفت و خراج گرد آورد و به طلب حسن بن زيد روان شد . اما در كوهستانهاى طبرستان دچار باران و گل شد و جز به مشقت از آنجا رهائى نتوانست . يعقوب خبر حسن و آنچه را با او كرده بود به خليفه نوشت و از پى عبد اللّه السجزى عازم رى گرديد در آنجا بر او دست يافت و به قتلش آورد . آنگاه حسن بن زيد در سال 261 به طبرستان بازگشت و بر آن ديار غلبه يافت و طرفداران يعقوب را بيازرد .\r\nدر اين احوال احمد بن عبد اللّه الخجستاني [ 6 
  ] در خراسان بر يعقوب عصيان كرد و چنان كه\r\n\r\n\r\n","description":"","footnote":"\r\n[ ( 1 ) 
  ] آمد .\r\n[ ( 2 ) 
  ] قاران .\r\n[ ( 3 ) 
  ] شهرزاد .\r\n[ ( 4 ) 
  ] متن : حسين .\r\n[ ( 5 ) 
  ] متن : الخرى .\r\n[ ( 6 ) 
  ] متن : السجستانى .\r\n","page_name":" 31 ","page_number":63},
  {"content":"\r\n\r\nآورديم خراسان را از او بستد .\r\nچون ميان ابو طلحة پسر شركب و خجستانى نزاع در گرفت و حسن بن زيد به يارى ابو طلحه برخاست خجستانى در سال 265 به جنگ حسن بن زيد رفت و جرجان ( گرگان ) را از او بستد . سپس به سبب جنگى كه ميان او و عمرو بن الليث پس از مرگ يعقوب پيش آمد ، از جرجان بيرون آمد و حسن بن زيد بار ديگر آن شهر را در تصرف آورد .\r\nآنگاه به سال 266 در حالى كه حسن بن زيد آسوده نشسته بود خجستانى بر سر او تاخت و بر جرجان غلبه يافت و حسن به آمل گريخت .\r\nچون حسن بن زيد از سارى به جرجان رفت حسن بن محمد بن جعفر بن عبد اللّه بن - الحسن [ 1 
  ] الاصغر بن زين العابدين معروف به العقيقى [ 2 
  ] را به جاى خود نهاد . چون حسن بن - زيد در جنگ شكست خورد او شايع كرد كه كشته شده و مردم را به بيعت خود دعوت كرد .\r\nجماعتى نيز با او بيعت كردند . در اين احوال حسن بن زيد بيامد و بر او دست يافت و به قتلش آورد .\r\n\r\nوفات حسن بن زيد و حكومت برادرش محمد بن زيد\r\nحسن بن زيد صاحب طبرستان در ماه رجب سال 270 وفات كرد و برادرش محمد بر جاى او قرار گرفت . قيام ايشان نخست بر ضد پسر طاهر بود - چنان كه آورديم - آنگاه يعقوب صفار بر خراسان استيلا جست و احمد الخجستانى [ 3 
  ] بر او عصيان كرد و خراسان را از دست او بستد .\r\nپس يعقوب در سال 265 در گذشت و برادرش عمرو جانشين او شد و به خراسان لشكر آورد و ميان او و خجستانى جنگهايى در گرفت . حسن بن زيد داعى طبرستان را همواره با آن دو كشمكش بود تا از دنيا برفت و برادرش به جاى او نشست . در اثناى اين احوال يعنى در سال 272 از سوى موفق ، اذكوتكين عازم قزوين گرديد و از قزوين به رى رفت . محمد بن زيد با جماعت كثيرى از مردم ديلم و طبرستان و خراسان با او به نبرد برخاست و از سپاه او شش هزار تن كشته دو هزار تن اسير شدند . اذكوتكين لشكرگاهش را به غنيمت گرفت و رى را در تصرف آورد و عمال خود را به آن نواحى گسيل داشت .\r\nآنگاه خجستانى كشته شد و رافع بن هرثمه [ 4 
  ] از سرداران طاهريان [ 5 
  ] بر متصرفات او در - در خراسان استيلا يافت و محمد بن زيد را مغلوب ساخت و از طبرستان و جرجان ( گرگان ) - رخت بيرون كشيد و به ديلم پيوست .\r\nدر سال 281 رافع بن هرثمه [ 1 
  ] با محمد بن زيد مصالحه كرد و در سال 282 به نام او\r\n\r\n\r\n","description":"","footnote":"\r\n[ ( 1 ) 
  ] متن : الحسين .\r\n[ ( 2 ) 
  ] متن : الشيعى .\r\n[ ( 3 ) 
  ] متن : السجستانى .\r\n[ ( 4 ) 
  ] متن : رافع بن الليث .\r\n[ ( 5 ) 
  ] متن : الظاهريه .\r\n","page_name":" 32 ","page_number":64},
  {"content":"\r\n\r\nدر جرجان و طبرستان خطبه خواند ، بدين قرار كه او را عليه عمرو بن الليث يارى نمايد .\r\nچون خبر اين مصالحه به عمرو رسيد به محمد پيام فرستاد و او را از اين كار باز داشت .\r\nمحمد نيز پى كار را نگرفت و چون عمرو بر رافع غلبه يافت جانب محمد را به سبب آنكه رافع را فرو گذاشته بود رعايت كرد و طبرستان را همچنان در دست او باقى گذاشت .\r\n\r\nكشته شدن محمد بن زيد\r\nچون عمرو بن الليث خراسان را گرفت و رافع بن هرثمه را به قتل آورد از المعتضد باللّه خواست كه ولايت ما وراء النهر را به او دهد . المعتضد باللّه نيز چنين كرد . اسماعيل بن احمد سامانى پادشاه آن نواحى چون از ماجرى [ 1 
  ] خبر يافت از جيحون بگذشت و سپاه عمرو را درهم شكست و به بخارا باز گرديد . عمرو بن الليث از نيشابور به بلخ آمد ولى نتوانست از نهر بگذرد . اسماعيل بيامد و از نهر بگذشت و از هر سو گرد او بگرفت چنان كه گوئى عمرو در محاصره افتاده بود . جنگ آغاز شد و عمرو منهزم گرديد و به دست اسماعيل اسير شد . اسماعيل در سال 288 او را نزد المعتضد باللّه فرستاد ، المعتضد باللّه نيز فرمان همهء متصرفات عمرو را به اسماعيل داد .\r\nچون خبر اسارت عمرو به محمد بن زيد رسيد از طبرستان به سوى خراسان به راه افتاد .\r\nو نمىپنداشت كه اسماعيل متعرض او شود . چون به جرجان رسيد ، اسماعيل پيام فرستاد و او را از تجاوز به خراسان باز داشت . محمد بن زيد نشنيد و همچنان پيش مىرفت . اسماعيل سامانى محمد بن هارون را به مقابلهء او فرستاد ، او پيش از اين از سرداران رافع بن هرثمه بود و اينك به اسماعيل پيوسته بود . محمد بن هارون و محمد بن زيد در جرجان مصاف دادند . نخست محمد بن هارون به هزيمت رفت ولى به ناگاه باز گرديد و سپاه محمد بن زيد را بشكست . چنان كه همه سپاهيانش پراكنده شدند و از آنان جمع كثيرى كشته شدند و پسرش زيد بن محمد نيز به اسارت افتاد . او خود نيز زخمهايى برداشت و پس از چند روز از آنها به هلاكت رسيد . محمد بن هارون هر چه در لشكرگاه محمد بن زيد بود به غنيمت گرفت و به طبرستان رفت و آنجا را در تصرف آورد .\r\nمحمد بن هارون زيد [ 1 
  ] بن محمد را نزد اسماعيل فرستاد . اسماعيل او را گرامى داشت و در بخارا فرود آورد . مردم ديلم عليه اسماعيل برخاستند . اسماعيل در سال 289 با آنان نبرد كرد . پادشاهشان پسرجستان [ 2 
  ] بود . از اسماعيل شكست خورد و طبرستان و جرجان و خراسان سراسر در قلمرو اسماعيل قرار گرفت . تا آنگاه كه اطروش پديد آمد و ما به ذكر آن خواهيم پرداخت . بعضى گويند كه زيد بن محمد بن زيد پس از آن طبرستان را گرفت و در\r\n\r\n\r\n","description":"","footnote":"\r\n[ ( 1 ) 
  ] متن : يزيد .\r\n[ ( 2 ) 
  ] متن : ابن حسان .\r\n","page_name":" 33 ","page_number":65},
  {"content":"\r\n\r\nدست او بود تا آن هنگام كه بمرد و به پسرش حسن بن زيد بن محمد بن زيد رسيد .\r\n\r\nآشكار شدن اطروش العلوى و تصرف او طبرستان را\r\nاين اطروش از فرزندان عمر بن زين العابدين است . از اين خاندان بود داعى طالقان در ايام معتصم . ما از آن ياد كرديم .\r\nنام اطروش حسن بن على بن الحسين بن على بن عمر بن على بن الحسين زين العابدين است . پس از كشته شدن محمد بن زيد به ديلم رفت و سيزده سال در آنجا بماند . و مردم را به اسلام دعوت كرد و از آنان عشريه مىگرفت و در برابر پادشاهشان پسر جستان [ 1 
  ] از آنان دفاع مىكرد . جماعت كثيرى از ديلم به دست او اسلام آوردند و گرد او را گرفتند . اطروش در بلاد ديلم چند مسجد بساخت و مردم را به كيش زيدى فرا خواند آنان نيز آن كيش را پذيرفتند . آنگاه از آنان خواست تا با او به طبرستان حمله برند . عامل طبرستان در اين روزگار عبد اللّه بن محمد بن نوح [ 2 
  ] بود از سوى احمد بن اسماعيل سامانى . عبد اللّه بن محمد بن نوح مردى نيكوكار بود و بر رعايا مشفق ، از اين رو مردم ديلم اطروش را اجابت نكردند كه بر او عاصى شوند . در اين احوال امير سامانى عبد اللّه بن محمد بن نوح را از طبرستان عزل كرد و ديگرى را به جاى او فرستاد . اين مرد سيرت بد خويش آشكار كرد و بر مردم سخت گرفت ، اين بود كه بار ديگر ابن نوح به امارت سرزمين ديلم منصوب گرديد ، ولى ابن نوح پس از چندى بمرد .\r\nپس از مرگ او ابو العباس محمد بن ابراهيم صعلوك امارت ديلم يافت . او نيز مردى بد سيرت بود و رؤساى ديلم را از نظر بيفكند . در اين حال حسن الاطروش مردم ديلم را فرا خواند كه بر او خروج كنند . آنان نيز پذيرا آمدند . صعلوك به مقابله برخاست و در يك منزلى سالوس ( چالوس ) دو گروه به يك ديگر رسيدند . صعلوك به هزيمت شد و از سپاهيانش نزديك به چهار هزار تن كشته شدند . اطروش بقيه سپاه او را به محاصره افكند تا امان خواستند و امانشان داد و به آمل فرود آمد . چون اطروش برفت داماد او حسن بن القاسم معروف به الداعى العلوى بيامد [ و بدين عنوان كه او آنان را امان نداده و تعهدى نكرده 
  ] [ 3 
  ] همه را به قتل آورد . نسب او چنين است : حسن بن القاسم بن على بن عبد الرحمان بن القاسم بن محمد البطحانى بن القاسم بن الحسن بن زيد . و اين حسن بن زيد همان است كه والى مدينه بود و ما از او سخن گفتيم .\r\nاطروش بر طبرستان مستولى شد . او را الناصر لقب دادند . اين واقعه در سال 301\r\n\r\n\r\n","description":"","footnote":"\r\n[ ( 1 ) 
  ] متن : حسان .\r\n[ ( 2 ) 
  ] متن : محمد بن نوح .\r\n[ ( 3 ) 
  ] عبارت متن ناقص بود از ابن اثير تكميل شد .\r\n","page_name":" 34 ","page_number":66},
  {"content":"\r\n\r\nاتفاق افتاد . صعلوك هم به رى رفت و از نجا راهى بغداد شد .\r\nاطروش در سال 302 با سپاه از آمل بيرون آمد و به سالوس ( چالوس ) رفت . صعلوك لشكرى به جنگ او فرستاد ، حسن الداعى ( الصغير ) يا حسن بن القاسم [ 1 
  ] او را به هزيمت فرستاد . سپس لشكر خراسان به نبرد او آمد . اين لشكر از آن امير سعيد نصر بن احمد بود .\r\nاينان اطروش را در سال 304 كشتند . داماد و فرزندانش جاى او را گرفتند و همواره ميانشان در ديلمستان كشمكشهايى بود و ما از آنها ياد خواهيم كرد .\r\nاز فرزندان او ابو القاسم و ابو الحسين [ 2 
  ] بودند و جماعتى از ديلم در زمره سرداران سپاه او . چون ليلى بن النعمان ديلمى دامادش كه حسن بن القاسم او را امارت جرجان ( گرگان ) داد . نيز از سرداران او بودند ماكان كاكى [ 3 
  ] كه ولايت استرآباد را در دست داشت و ديگر از سرداران او از ديلم ، اسفار بن شيرويه كه از اصحاب ماكان بود و مرداويج از اصحاب اسفار و لشكرى نيز از اصحاب او بود نيز بويه كه از اصحاب مرداويج بود . و ما از همهء آنان ياد خواهيم كرد .\r\nحسن بن القاسم داماد اطروش بود و در امر دعوت شريك او . چنان كه او را الداعى الصغير مىخواندند . او در سال 308 ليلى بن النعمان از بزرگان ديلم را امارت جرجان ( گرگان ) داد . ليلى بن نعمان را در ميان قوم خود مقامى ارجمند بود . اطروش و فرزندانش او را المؤيد لدين اللّه المنتصر لآل رسول اللّه لقب داده بودند .\r\nخراسان در اين ايام از آن نصر بن احمد سامانى بود و دامغان ثغر آن از ناحيهء طبرستان بود . قراتكين [ 4 
  ] از موالى آل سامان در دامغان بود ميان او و ليلى بن نعمان جنگهايى در گرفت . ليلى بن نعمان قراتكين را شكست داد و كارش بالا گرفت . بارس [ 5 
  ] غلام قراتكين به ليلى بن نعمان پيوست . ليلى نيز او را گرامى داشت و خواهر خود به او داد . همچنين ابو - القاسم بن حفص كه خواهر زاده احمد بن سهل بود از او امان خواست و ليلى بن نعمان امانش داد و اكرامش نمود . آنگاه حسن بن ابى القاسم الداعى الصغير او را بر انگيخت كه به نيشابور لشكر برد . او نيز لشكر به نيشابور برد . ابو القاسم بن حفص نيز با او بود . ليلى بن نعمان نيشابور را از دست قراتكين در سال 308 به در آورد ، و در آنجا به نام الداعى الصغير خطبه خواند . امير سعيد نصر بن احمد سپاهيان خود را به سردارى حمويه بن على و محمد بن عبد اللّه [ 6 
  ] البلعمى و ابو جعفر صعلوك و خوارزم شاه و سيمجور [ 7 
  ] دواتى [ 8 
  ] و بغراخان از بخارا بر سر او فرستاد . اينان با ليلى بن نعمان در طوس روبرو شدند . در اين نبرد ليلى به هزيمت به آمل رفت . در آنجا نتوانست در شهر حصار گيرد . بغراخان به دو رسيد و اسيرش\r\n\r\n\r\n","description":"","footnote":"\r\n[ ( 1 ) 
  ] حسن بن زيد .\r\n[ ( 2 ) 
  ] ابو الحسن .\r\n[ ( 3 ) 
  ] كالى .\r\n[ ( 4 ) 
  ] متن : فراتكين .\r\n[ ( 5 ) 
  ] متن : فارس .\r\n[ ( 6 ) 
  ] متن : عبيد اللّه .\r\n[ ( 7 ) 
  ] متن : سيجور .\r\n[ ( 8 ) 
  ] متن : دوانى\r\n","page_name":" 35 ","page_number":67},
  {"content":"\r\n\r\nنمود . حمويه كسى را فرستاد تا به قتلش آورد . سپاه و مردم ديلم امان خواستند و امانشان دادند .\r\nحمويه مىخواست همه را بكشد ولى هر يك از سرداران جماعتى را پناه دادند و جانشان ببخشودند . سر ليلى بن نعمان را به بغداد فرستادند . اين واقعه در ماه ربيع الاول سال 309 اتفاق افتاد . بارس غلام قراتكين در جرجان ( گرگان ) بماند .\r\n\r\nامارت علويان در طبرستان بعد از اطروش\r\nچون حسن الاطروش در سال 304 - چنان كه آورديم - كشته شد ، دامادش جاى او را در طبرستان گرفت . نام او حسن بن القاسم بود و ما از او ياد كرديم . حسن بن القاسم را الداعى الصغير لقب بود و بعدها او نيز به الناصر ملقب گرديد . بعضى مىگويند كه او حسن پسر محمد برادر اطروش است ، ابن حزم نيز چنين مىگويد و اين درست نيست . بلكه او داماد اطروش است و نامش حسن بن القاسم از اعقاب حسن [ 1 
  ] بن زيد والى مدينه است همچنين نبيره او محمد البطحانى بن القاسم بن الحسن است .\r\nابو الحسين [ 2 
  ] بن الاطروش در استراباد بود . ماكان با او بيعت كرد و به يارى او بر - خاست . چون ليلى بن النعمان صاحب جرجان ( گرگان ) كشته شد و قراتكين [ 3 
  ] به جرجان ( گرگان ) آمد و بازگشت ، ابو الحسين بن الاطروش به استراباد آمد و ماكان با او بيعت نمود و او استراباد را در تصرف آورد . امير سعيد نصر احمد سامانى صاحب خراسان سردار خود سيمجور [ 4 
  ] دواتى [ 5 
  ] را با چهار هزار سوار به محاصرهء او به جرجان ( گرگان ) فرستاد . يك ماه او را در محاصره گرفت . سردار سپاه ابو الحسين [ 6 
  ] سرخاب بن و هسودان بود . سرخاب پسر عم ماكان بود . چون محاصره شدت گرفت . ابو الحسين و سرخاب با هشت هزار از ديلم و جرجانيان بيرون آمدند . سيمجور نخست منهزم گرديد . از پى او روان شدند به ناگاه جماعتى كه در كمين بودند بيرون آمدند و از ديلم و جرجانيان قريب به چهار هزار تن را كشتند .\r\nابو الحسين بن اطروش خود را از راه دريا به استراباد افكند . سرخاب نيز به دو پيوست و سيمجور در جرجان ( گرگان ) اقامت گرفت . چندى بعد سرخاب بيمار شد و بمرد و ابو الحسين به ساريه ( سارى ) رفت و ماكان را در استراباد نهاد . جماعتى از ديلم بر او گرد آمدند و او را بر خود امير ساختند . امير سعيد نصر بن احمد سپاهى بر سر او فرستاد و مدتى در محاصره‌اش افكند . پس ماكان از استرآباد به ساريه ( سارى ) شد و سپاه سامانى استراباد را بگرفت و بغراخان [ 7 
  ] امارت آن ديار يافت . چون سپاه امير نصر از استرآباد برفت ماكان بازگشت و بغراخان\r\n\r\n\r\n","description":"","footnote":"\r\n[ ( 1 ) 
  ] متن : حسين .\r\n[ ( 2 ) 
  ] متن : ابو الحسن .\r\n[ ( 3 ) 
  ] متن : فرتكين .\r\n[ ( 4 ) 
  ] سيجور .\r\n[ ( 5 ) 
  ] دوانى .\r\n[ ( 6 ) 
  ] ابو الحسن .\r\n[ ( 7 ) 
  ] يقراخان .\r\n","page_name":" 36 ","page_number":68},
  {"content":"\r\n\r\nبه جرجان ( گرگان ) رفت و از آنجا عازم نيشابور شد . در اين احوال ماكان بيامد و استراباد و جرجان ( گرگان ) را از بغراخان بستد و در جرجان رحل اقامت افكند . و اين واقعه در سال 310 اتفاق افتاد . در سال 315 اسفار بن شيرويه ديلمى بر جرجان مستولى شد . سبب آن بود كه اسفار از ياران ماكان بود . ماكان مردى بدخوى بود روزى بر اسفار خشم گرفت و او را از سپاه خود براند . اسفار نزد بكر [ 1 
  ] بن محمد بن اليسع كه وابسته به سامانيان بود ، به نيشابور رفت و به خدمت او در آمد . بكر بن محمد او را به جرجان فرستاد تا آن شهر را برايش بگشايد . در اين ايام ماكان به طبرستان رفته بود و برادر خود ابو الحسن على بن - كاكى را به جاى خود گذاشته بود و ابو على بن ابى الحسين الاطروش نيز در زندان او بود شبى ابو الحسن برادر ماكان قصد قتل او نموده به زندان رفت . ولى ابو على بر او غلبه يافت و به قتلش آورد . آنگاه بيرون آمد و در جايى پنهان شد . روز ديگر سران سپاه از ماجرى آگاه شدند و با او بيعت كردند و على بن خورشيد را به سردارى سپاه نامزد كرد . آنان نيز - بپذيرفتند .\r\nآنگاه اسفار بن شيرويه را فرا خواندند ، او نيز از بكر بن محمد اجازت خواست و به جرجان ( گرگان ) آمد . چندى بعد ماكان بر سرشان لشكر آورد اينان با او مصاف دادند و به هزيمتش فرستادند و از طبرستان براندند و ابو على بن ابى الحسين بن الاطروش را به طبرستان آوردند . ابو على [ روزى به هنگام چوگان از اسب بيفتاد و بمرد 
  ] [ 2 
  ] . على بن خورشيد سردار لشكر او نيز پس از او ديده از جهان فرو پوشيد . ماكان براى نبرد با اسفار به طبرستان لشكر آورد . اسفار منهزم شده به بكر بن محمد ، به جرجان پيوست و در آنجا بماند تا سال 315 كه محمد بن بكر رخت از جهان بكشيد . امير سعيد نصر بن احمد او را امارت جرجان داد . و اسفار نزد مرداويج بن زيار [ 3 
  ] الجيلى [ 4 
  ] كس فرستاد و او را فرا خواند و سردار لشكر خود ساخت و به طبرستان راند و بر آن ناحيه استيلا جست .\r\nحسن بن القاسم الداعى بر رى و قزوين و زنجان و ابهر و قم غلبه يافته بود . سردار او ماكان ديلمى بود . حسن بن القاسم به طبرستان لشكر برد . اسفار سپاهش را در هم شكست .\r\nو حسن نيز كشته شد .\r\nسبب شكست حسن بن القاسم آن بود كه او ياران خود را سخت از ارتكاب منكرات منع مىنمود . آنان نيز چنان نهادند كه هروسندان [ 5 
  ] را كه از رؤساى جيل ( گيل ) و دايى مرداويج و وشمگير [ 6 
  ] بود بر خود امير سازند و حسن بن القاسم الداعى را دستگير كرده به زندان اندازند و ابو الحسين بن الاطروش را به جاى او نصب نمايند . و با او بيعت كنند . -\r\n\r\n\r\n","description":"","footnote":"\r\n[ ( 1 ) 
  ] ابو بكر .\r\n[ ( 2 ) 
  ] در متن نبود از ابن اثير افزوديم .\r\n[ ( 3 ) 
  ] متن : دينار .\r\n[ ( 4 ) 
  ] جبلى .\r\n[ ( 5 ) 
  ] متن : هزوسيدان .\r\n[ ( 6 ) 
  ] متن وشكين .\r\n","page_name":" 37 ","page_number":69},
  {"content":"\r\n\r\nاين خبر به حسن بن القاسم الداعى رسيد . چون هروسندان بيامد داعى با سرداران خود به ديدار او رفت . و در جرجان ( گرگان ) به قصر خود برد و مهمان كرد به ناگاه بر سر او ريختند و بكشتندش . اين امر نيز بر نفرت سران و سپاهيان در افزود . تا آنگاه كه در اين موقعيت - رهايش كردند تا كشته شد .\r\nاسفار بر طبرستان و رى و جرجان و قزوين و زنجان [ 1 
  ] و ابهر و قم و كرج مستولى شد و به نام امير سعيد نصر بن احمد سامانى امير خراسان خطبه خواند و خود در ساريه ( سارى ) اقامت گزيد و هارون بن بهرام را امارت آمل داد و قصدش از اين امر آن بود كه هارون را با خود همداستان كند زيرا مىخواست به نام ابو جعفر العلوى خطبه بخوانند و اين ابو جعفر از فرزندان الناصر الاطروش بود . از اين رو اسفار او را امارت آمل داد و يكى از زنان اعيان آمل را به عقد او در آورد . ابو جعفر و ديگر علويان در عروسى حاضر شدند . در روز عروسى اسفار به آمل حمله آورد و ابو جعفر و همهء علويان را دستگير كرد و به بخارا فرستاد اينان در بخارا در حبس بودند تا پس از چندى آزاد شدند .\r\nدر تاريخ يكى از متأخرين آمده است كه : حسن بن القاسم الداعى داماد اطروش بود .\r\nبعد از مرگ اطروش با او بيعت شد و به داعى صغير ملقب گرديد . و جرجان ( گرگان را ) بگرفت . مردم ديلم گرد ابو القاسم جعفر بن الاطروش را گرفته بودند و سر به متابعت او آورده بودند .\r\nداعى صغير به طبرستان آمد و آنجا را متصرف شد و جعفر به دنباوند ( دماوند ) رفت على بن احمد بن نصر او را دستگير نمود و نزد على بن وهسودان [ 2 
  ] پسرجستان [ 3 
  ] ملك ديلم و عامل او فرستاد . على بن وهسودان بن جستان ملك ديلم او را به حبس افكند . چون على به قتل رسيد خسرو [ 4 
  ] فيروز او را از بند برهانيد . جعفر از ديلم سپاهى گرد كرد و به طبرستان راند . حسن بگريخت . ابو القاسم جعفر بن الاطروش نيز بمرد . آنگاه با ابو الحسن برادرزاده او او بيعت كردند . چون ماكان ظهور كرد با حسن الداعى بيعت كرد . حسن او را به جنگ ابو الحسن فرستاد ، او حسن بن احمد برادرزاده جعفر را بگرفت و در جرجان ( گرگان ) نزد برادرش ابو على حبس كرد تا او را بكشد . ولى حسن او را بكشت و خود را برهانيد . سران سپاه در جرجان با او بيعت كردند . پس ماكان به جنگ حسن رفت . حسن به آمل گريخت و در آنجا بمرد . پس از او با برادرش ابو جعفر بن محمد بن احمد بيعت شد . ماكان از رى آهنگ او نمود . او از آمل به ساريه ( سارى ) گريخت . اسفار بن شيرويه در سارى بود . اسفار به جنگ برخاست ولى شكست يافته به جرجان رفت . و از ابو بكر بن محمد بن الياس امان طلبيد . ماكان با ابو القاسم الداعى بيعت كرد . و حسن به رى رفت و مرداويج به خونخواهى\r\n\r\n\r\n","description":"","footnote":"\r\n[ ( 1 ) 
  ] زنجار .\r\n[ ( 2 ) 
  ] متن : و هشودان .\r\n[ ( 3 ) 
  ] متن : حسان .\r\n[ ( 4 ) 
  ] متن : حسرة\r\n","page_name":" 38 ","page_number":70},
  {"content":"\r\n\r\nدايىاش سيداب بن بندار برخاست . الداعى در سال 321 در جرجان بود . ماكان به ديلم بازگشت . و طبرستان را در تصرف آورد و در آنجا با ابو على الناصر بن اسماعيل بن جعفر بن الاطروش بيعت كرد و پس از مدتى بمرد . و ابو جعفر محمد بن ابى الحسن احمد بن الاطروش به ديلم رفت تا آنگاه كه مرداويج رى را بگرفت آنگاه به او نامه نوشت و از ديلم بيرونش نمود ولى در حق او نيكى نمود . چون بر طبرستان غلبه يافت و ماكان را از آنجا اخراج كرد با اين ابو جعفر بيعت نمود . و او صاحب القلنسوه ناميده مىشد . چون بمرد با برادرش ملقب به الثائر بيعت شد . او در سال 336 به جرجان رفت . ركن الدولة بن بويه در جرجان بود . او ابن العميد را بر سر او فرستاد . الثائر بگريخت و به ديلم پناه برد . ملوك عجم به نام او خطبه مىخواندند تا آنگاه كه در سال 355 پس از سى سال حكمرانى بمرد . پس با برادرش حسين بن جعفر بيعت كردند و او را الناصر لقب دادند ليكو پسر و شكس ملك جبل او را بگرفت و تسليم كرد و دولت فاطميان به كلى در جبال مقرض شد . . و البقاء للّه وحده .\r\n\r\nخبر از دولت اسماعيليه و از عبيديان خلفاى قيروان و قاهره آغاز مىكنيم . و سخن از دولت ايشان در مشرق و مغرب\r\nاصل عبيديان از شيعيان اماميه است كه پيش از اين در باب مذهبشان سخن گفتيم . و گفتيم كه اينان از شيخين و ديگر صحابه بدان سبب كه از بيعت با على سرباز زدند برائت مىجويند زيرا معتقدند كه پيامبر ( ص ) به امامت على وصيت كرده بود . و اين برائت از شيخين آنان را از فرق ديگر شيعه جدا مىسازد . و الا شيعه همگى بر تفضيل على متفق‌اند . مثلا زيديه در امامت ابو - بكر ايرادى ندارند زيرا امامت مفضول را با وجود افضل جايز مىشمارند . كيسانيه را نيز در امامت ابو بكر قدحى نيست زيرا هرگز ادعاى چنان وصيتى ندارند از اين رو كسانى را كه با آن مخالف باشند نكوهش نمىكنند . از سوى ديگر هيچ يك از اهل نقل به اين وصيت اعتراف نكرده‌اند بلكه از باورهاى شيعيان اماميه است [ 1 
  ] .\r\nگاهى نيز ايشان را رافضى مىگويند و اين بدان سبب است كه چون زيد الشهيد در كوفه قيام كرد ، شيعيان نزد او آمدند و در باب شيخين از او سخن پرسيدند و گفتند كه آن دو بر على ستم كرده‌اند . زيد اين سخن انكار كرد . گفتند : اگر بر على ستمى نرفته است بر تو نيز\r\n\r\n\r\n","description":"","footnote":"\r\n[ ( 1 ) 
  ] شگفت است از مورخى چون ابن خلدون كه روز غدير را با آن عظمتش به ياد نمىآورد و حال آنكه حديث غدير و نصب امير المؤمنين على بن ابى طالب را به امامت بعد از رسول خدا ( ص ) صد و ده تن از صحابه و هشتاد و چهار تن از تابعين روايت كرده‌اند ( الغدير . ج 1 .\r\nصفحات از 14 تا 72 ) .\r\n","page_name":" 39 ","page_number":71},
  {"content":"\r\n\r\nكسى ستمى نكرده است و تو را در اين امر حقى نيست و از گرد او پراكنده شدند و چون او را رفض كردند ، رافضه ناميده شدند و اتباع زيد را زيديه خوانند .\r\nامامت از على بن حسن و از او به حسين ، سپس به پسرش على زين العابدين و به پسر او محمد الباقر سپس به پسر او جعفر الصادق رسيد و همهء اينها به وصيت صورت گرفته است . در امامت اين شش تن هيچيك از رافضيان اختلاف نكرده‌اند . از امام جعفر صادق دو فرقهء اثنا عشرى و اسماعيلى پديد آمد . از اين پس اثنا عشريه را اماميه خواندند و اعتقادشان بر اين است كه امامت از امام جعفر صادق به پسرش موسى الكاظم رسيد . او پس از وفات پدرش داعيانى به اطراف فرستاد و اين امر سبب شد كه هارون او را از مدينه بياورد و نزد عيسى بن جعفر محبوس نمود سپس به بغدادش آورد و به سندى بن شاهك - سپرد . گويند كه يحيى بن خالد او را رطب مسموم خورانيد . موسى الكاظم در سال 183 - وفات كرد .\r\nشيعيان مىگويند كه پس از او امامت به پسرش على الرضا رسيد . او را در ميان بنى هاشم مرتبتى عظيم بود و با مأمون صحبت داشت . مأمون در سال 201 بدان سبب كه داعيان طالبيين پديد آمده و در هر جا خروج كرده بودند ، على بن موسى الرضا را ولى عهد خود ساخت . مأمون در اين ايام در خراسان بود و هنوز بعد از كشته شدن برادرش امين به بغداد نرفته بود . عباسيان از اين كار برآشفتند و با عم او ابراهيم بن المهدى در بغداد بيعت كردند . مأمون به عراق حركت كرد ، على الرضا نيز همراه او بود . به سال 203 در راه وفات كرد . او را در طوس دفن كردند . گويند مأمون او را زهر داد . و حكايت كنند كه به هنگام بيمارى او مأمون به عيادتش آمد و گفت : مرا وصيتى كن . گفت : زنهار از اينكه چيزى به كسى دهى آنگاه از كردهء خويش پشيمان گردى . و اين درست نيست . زيرا مأمون منزه از آن بود كه خونى به باطل ريزد ، مخصوصا خون اهل بيت . بارى اماميه مىگويند - امامت پس على الرضا به پسرش به محمد التقى رسيد . او را در نزد مأمون مكانتى بود و دختر خود را به او داد و اين ازدواج در سال 205 واقع شد . محمد التقى در سال 220 وفات كرد . او را در مقابر قريش به خاك سپردند .\r\nاماميه مىگويند بعد از او پسرش على ملقب به الهادى و الجواد [ 1 
  ] به امامت رسيد . او در سال 254 وفات كرد و قبر او در قم [ 2 
  ] است . ابن سعيد مىگويد : مقتدر او را مسموم نمود .\r\nاماميه مىگويند پس از او امامت به پسرش حسن ملقب به العسكرى رسيد . زيرا او در سر من رأى متولد شد و آنجا را العسكر مىگفتند . خود نيز بعد از پدر در آنجا محبوس بود\r\n\r\n\r\n","description":"","footnote":"\r\n[ ( 1 ) 
  ] الجواد لقب امام محمد تقى عليه السلام است .\r\n[ ( 2 ) 
  ] مرقد امام على النقى عليه السلام در سامراء است اگر از متن چيزى نيفتاده باشد سهوى عجيب است از سوى ابن خلدون .\r\n","page_name":" 40 ","page_number":72},
  {"content":"\r\n\r\nتا در سال 260 وفات كرد و كنار پدرش به خاك سپرده شد . پس از وفات او پسرش محمد از مادر زاده شد . بعضى گويند او را نيز دربند كردند بعضى گويند با مادرش به درون سردابى كه در خانهء پدرش بود ، رفت و ناپديد گرديد . شيعيان اماميه معتقدند كه او بعد از پدرش امام است و او را مهدى و حجت لقب داده‌اند و مىگويند كه زنده است و اكنون نيز منتظر او هستند . از اين رو سلسله امامان را متوقف كرده‌اند . او دوازدهمين امام از فرزندان على است . به همين سبب اينان را شيعيان اثنى عشرى مىگويند . اين مذهب در مدينه و كرخ و شام و حله و عراق پيروان دارد و چنان كه شنيده‌ايم چون نماز مغرب را به جاى مىآورند اسبى آراسته و مهيا بر در آن سرداب نگاه مىدارند و ندا مىدهند اى امام بيرون آى كه مردم چشم به راه تو هستند . مردم بيچاره‌اند و ستم همه جا را فرا گرفته و حقيقت چهره در - پوشيده پس بيرون آى و اين سخن مكرر مىكنند تا ستاره‌ها پيدا شوند سپس بر مىگردند و شب ديگر باز مىآيند و اين دأب و روش آنهاست . . .\r\nاما اسماعيليان معتقدند كه امام بعد از جعفر الصادق پسرش اسماعيل است . اسماعيل پيش از پدر وفات كرد . ابو جعفر المنصور او را طلب داشت و عامل مدينه شهادت داد كه او مرده است . اسماعيليان از نص و تصريح استفاده مىكنند كه هر چند اسماعيل پيش از پدرش وفات كرده باشد به همان نص و تصريح امامت در فرزندان او خواهد بود . چنان كه موسى ( ع ) به هارون ( ع ) تصريح كرد و هارون پيش از موسى از دنيا برفت . نص را در نظر ايشان هيچ چيز باطل نمىسازد زيرا بداء را محال مىدانند . مىگويند كه اسماعيل هفتمين امام از امامان ظاهر بود و محمد مكتوم نخستين امام از امامان مستور . امامان مستور آنها هستند كه خود از نظرها پوشيده‌اند و داعيانشان بر ايشان دعوت مىكنند . ائمه مستور سه تن هستند و زمين هيچگاه از امامى مستور يا ظاهر خالى نباشد و در هر حال حجتها و داعيان او آشكارند . شمار امامان در نزد ايشان هفت است به شمار روزهاى هفته و شمار آسمانها و ستارگان سياره اما شمار نقبا دوازده است . نخستين امامان مستور به عقيدهء ايشان محمد بن اسماعيل است و او را محمد المكتوم خوانند ، سپس پسرش جعفر المصدق ، سپس پسرش محمد الحبيب سپس پسرش عبيد اللّه [ 1 
  ] المهدى كه در افريقيه و مغرب به پايمردى ابو عبد اللّه الشيعى در كتامه دولتى تشكيل داد .\r\nاز اين اسماعيليه است قرمطيان . اينان در بحرين به وسيلهء ابو سعيد الجنابى و پسرانش حكومتى تأسيس كردند . از داعيان قرامطه يكى ابو القاسم حسين بن فرج [ 2 
  ] بن حوشب الكوفى است كه از سوى محمد الحبيب به يمن رفت . سپس پسرش عبد اللّه ملقب به المنصور به جاى او قرار گرفت و ما در آتيه به تفصيل در آن باب سخن خواهيم گفت .\r\n\r\n\r\n","description":"","footnote":"\r\n[ ( 1 ) 
  ] عبد اللّه .\r\n[ ( 2 ) 
  ] متن : فروخ .\r\n","page_name":" 41 ","page_number":73},
  {"content":"\r\n\r\n\r\nآغاز دولت عبيديان\r\nنخستين عبيديان ، عبيد اللّه المهدى از فرزندان محمد الحبيب [ 1 
  ] بن جعفر المصدق [ 2 
  ] بن محمد المكتوم بن اسماعيل بن جعفر الصادق است . و اعتبارى به قول كسانى كه اين نسب را انكار كرده‌اند چون مردم قيروان و ديگران نيست . همچنين آن محضرى هم كه در ايام القادر باللّه در بغداد نوشتند و در نسب ايشان طعن كردند ، و اعلام ائمه بر آن شهادت دادند بى اعتبار است . و ما از آنان ياد كرديم . از ديگر سو نامه‌اى كه المعتضد باللّه به ابن - الاغلب به قيروان و به ابن مدرار به سجلماسه نوشته ، آنگاه كه او به مغرب رفت و از آنها خواست دستگيرش كنند و بندش بر نهند دليل بر صحت نسب ايشان است . شعر شريف الرضى نيز اين معنى را تسجيل مىكند [ 3 
  ] .\r\nآنهايى كه در آن محضر شهادت دادند شهادتشان مبتنى بر سماع بود و تو خود مىدانى كه چگونه شهادتى است . از صد سال پيش دشمنانشان يعنى شيعهء آل عباس همواره در نسبشان طعن زده و مردم رنگ مذهب دولتمداران را گرفته بودند ولى آشكار شدن دعوت ايشان در مكه و مدينه بيش از هر چيز حكايت از صحت نسب اين خاندان دارد . گروهى نيز اينان را به اصل يهودى و نصرانى نسبت مىدهند همچنانكه ميمون القداح [ 4 
  ] و جز او را نسبت مىدادند . گناه اين افترا نيز به گردن خود آنهاست . پيروان عبيديان هم در مشرق بودند و هم در يمن و افريقيه . اين مذهب را دو تن از پيروانشان به نامهاى حلوانى و ابو سفيان به افريقيه آوردند . آن دو را جعفر المصدق [ 5 
  ] به آن ديار فرستاد . جعفر المصدق آن دو را گفت كه در مغرب سرزمينى است ناكشته برويد و آنجا را شخم بزنيد تا صاحب بذر\r\n\r\n\r\n","description":"","footnote":"\r\n[ ( 1 ) 
  ] ابن اثير ، وقايع سال 296 : ابو محمد عبيد اللّه . بعضى گويند : محمد بن عبد اللّه بن ميمون بن محمد بن اسماعيل بن جعفر . . . و گويند : عبيد اللّه احمد بن اسماعيل الثانى بن محمد بن اسماعيل . زامباور : عبيد اللّه بن عبد اللّه بن الحسين النقى بن احمد الوفى بن عبد اللّه الرضا بن محمد المكتوم بن اسماعيل بن جعفر .\r\n[ ( 2 ) 
  ] در متن : الصادق .\r\n[ ( 3 ) 
  ] شعر رضى اين است :\r\n ما مقامى الهوان و عندى * مقول صارم و انف حمى \r\n البس الذل فى بلاد الأعادي * بمصر الخليفة العلوى \r\n من ابوه ابى و مولاه مولا * ى اذا ضامنى البعيد القصى \r\n لف عرقى بعرقة سيد النا * س جميعا : محمد و على \r\n ان ذلى بذلك الجوعز * و اوامى بذلك النقع رى \r\n[ ( 4 ) 
  ] متن : ليعمون القدح .\r\n[ ( 5 ) 
  ] متن الصادق .\r\n","page_name":" 42 ","page_number":74},
  {"content":"\r\n\r\nبيايد . آن دو برفتند و يكى به شهر مرمجنه [ 1 
  ] فرود آمد و يكى در سوق حمار [ 2 
  ] و اين دو شهر هر دو در كتامه‌اند . اين دعوت در آن نواحى شايع شد . محمد الحبيب خود در سلميه از سرزمين حمص بود . پيروانش چنان نهاده بودند كه چون به زيارت مرقد حسين مىروند به ديدار او روند . محمد بن الفضل از عدن لاعه از يمن بيامد . محمد الحبيب يكى از ياران - خود به نام رستم بن الحسين [ 3 
  ] بن فرج بن حوشب را فرمود تا در يمن به اقامهء دعوت پردازد و بگويد كه مهدى در همين ايام خروج خواهد كرد . او برفت و دعوت به مهدى از آل - محمد را با آن اوصافى كه مىشناختند آشكار نمود و بر بسيارى از يمن مستولى گرديد و به المنصور معروف گرديد و در جبل لاعه دژى بنا نمود و صنعاء را از بنى يعفر بگرفت و به - يمن و يمامه و بحرين و سند و هند و مصر و مغرب داعيان فرستاد .\r\nاز كسانى كه به محمد الحبيب پيوست يكى ابو عبد اللّه حسين ( يا حسن ) بن احمد بن محمد بن - زكريا الشيعى بود معروف به المحتسب و المعلم . گويند پيش از اين در بصره محتسب - بود . و گويند كه محتسب برادر او ابو العباس المخطوم بوده است و چون مذهب اماميه را تعليم مىداد به المعلم شهرت يافت . محمد الحبيب در او اهليت يافت و او را نزد ابن حوشب به يمن فرستاد تا از او تعليم گيرد سپس به مغرب رود و به كتامه در آيد و در آنجا دعوت آشكار نمايد . ابو عبد اللّه الشيعى نزد ابن حوشب آمد و ملازم او شد و در مجالس او حاضر مىگرديد و از دانشش بهره مىگرفت .\r\nابو عبد اللّه الشيعى با حاجيان يمن به مكه رفت و در آنجا با مردم و رؤساى كتامه ملاقات كرد . در ميان آنان كسانى هم بودند كه حلوانى و ابن به كار را ديده بودند و از آنان چيزهايى آموخته بودند . ابو عبد اللّه الشيعى با آنان عازم منزلگاهشان شد . از كسانى كه با آنها ديدار كرد يكى موسى بن حريث بزرگ بنى سليان يكى از شعوب مغرب بود و ديگر ابو القاسم الورنجومى از وابستگان آنان و مسعود بن عيسى بن ملال المساكتى و موسى بن مكاد [ 4 
  ] . اينان چند مجلس با او نشستند و آراء و عقايدش را شنيدند و چون مردى عابد و پارسايش يافتند به دو دلبستگى يافتند و چون خواستند به ديار خود روند از او خواستند كه همراهشان گردد . او نيز همراهشان شد ولى چهرهء مذهب خويش مىپوشيد ، تا آنگاه كه از قوم و قبيله و شهر و حكمرانانشان پرسيد و آنها همه را برايش بشرح گفتند . و در باب اطاعتشان از سلطان افريقيه گفتند كه اطاعت از او در حد معمول است . ابو عبد اللّه الشيعى يقين كرد كه كار او در ميان آنان بالا خواهد گرفت و با آنان راهى مغرب شد . اينان راه صحرا را برگزيدند و به قيروان نرفتند و رفتند تا به شهر سوماثه ( ؟ ) رسيدند كه محمد بن حمدون بن سماك الاندلسى از مردم بجايهء اندلس در آنجا فرود آمده بود . او حلوانى را ديده بود و\r\n\r\n\r\n","description":"","footnote":"\r\n[ ( 1 ) 
  ] متن : مراغه .\r\n[ ( 2 ) 
  ] متن : جمار .\r\n[ ( 3 ) 
  ] متن : الحسن .\r\n[ ( 4 ) 
  ] متن : موسى بن تكاد .\r\n","page_name":" 43 ","page_number":75},
  {"content":"\r\n\r\nتعليمات از او گرفته بود . ابو عبد اللّه الشيعى مهمان او شد ، او نيز اكرامش كرد . ابن حمدون در او نگريست و به فراست دريافت كه او صاحب دولت است .\r\nاز آنجا حركت كردند ابن حمدون نيز همراهشان بود ، تا در اواسط ربيع الاول سال 280 به سرزمين كتامه در آمدند . در آنجا در انكجان بر موسى بن حريث فرود آمدند . ابو - عبد اللّه از آنجا به ميان بنى سليان [ 1 
  ] رفت و جايى در فج الاخيار برگزيد . مهدى تصريح كرده بود كه بدانجا رود . زيرا مهدى از ديار خود هجرت مىكند و ياران او از اخيار زمان خويش كه نامشان از كتمان مشتق شده است .\r\nچون در فج الاخيار قرار گرفت بسيارى از مردم كتامه به ديدارش آمدند و دانشمندان آن سرزمين با او به گفتگو نشستند او نيز پرده از مذهب خويش برداشت . و امامت اهل بيت پيامبر را اعلام كرد و به « الرضا من آل محمد » دعوت نمود . بيشتر كتامه به او گرويدند .\r\nاو را ابو عبد اللّه الشيعى و ابو عبد اللّه المشرقى مىناميدند .\r\nخبر به امير افريقيه ، ابراهيم بن احمد بن الاغلب رسيد . پيامى سراسر وعيد و تهديد برايش فرستاد . او نيز جوابى تند و خشن به دو داد . رؤساى كتامه از خصومت ابراهيم بن احمد بن الاغلب بيمناك شدند و كسانى چون موسى بن عياش صاحب مسيله و على بن حفص بن عسلوجه صاحب سريف در باب او به چاره‌جويى نشستند . ابن تميم صاحب بلزمه [ 2 
  ] نيز با آنان همدست شد . آنگاه يحيى المساكتى كه امير خوانده مىشد و مهدى بن ابى كماره رئيس لهيعه و فرج بن خيران رئيس اجانه و تمل بن بجل رئيس لطانه نيز بيامدند و با بيان بن صغلاب رئيس بنى سليان كه ابو عبد اللّه الشيعى در نزد آنان بود پيام فرستادند كه يا او را تسليم كنند يا از ديار خود برانند و او را از عواقب اعمالش سخت بر حذر داشتند .\r\nپس كار او را به علما واگذاشت علما نزد او آمدند و قصد قتلش كردند ولى نتوانستند .\r\nآنگاه بجيله به يارى او همت گماشت و اينان كه عليه او دست به توطئه زده بودند شكست خورده پراكنده شدند .\r\nچون كار بدينجا كشيده نزد بيان [ 3 
  ] بن صقلاب رفتند و در باب ابو عبد اللّه الشيعى با او به مشاورت نشستند و راه ملاطفت پيش گرفتند چندانكه با او دل يكى كردند . چون ابو - عبد اللّه الشيعى و يارانش خبر يافتند نزد حسن بن هارون الغسانى كس فرستادند و از او خواستند كه اجازت دهد به نرد او مهاجرت كنند ، او نيز اجابت كرد و ابو عبد اللّه به تازروت رفت كه از بلاد ايشان بود . در آنجا غسان با بطون كتامه كه پيش از اين با او بيعت كرده بودند به يارى او هم پيمان شدند . ابو عبد اللّه الشيعى پس از اين پيمان قدرت و شوكتى يافت .\r\n\r\n\r\n","description":"","footnote":"\r\n[ ( 1 ) 
  ] متن : سكتان .\r\n[ ( 2 ) 
  ] متن : يلزمه .\r\n[ ( 3 ) 
  ] متن : بيات .\r\n","page_name":" 44 ","page_number":76},
  {"content":"\r\n\r\nدر اين احوال محمد بن هارون بر برادر خود حسن بن هارون بر سر رياست بشوريد او با مهدى بن ابى كماره دوست بود و او را به عصيان عليه ابو عبد اللّه الشيعى بر انگيخت و فتنه ميان لهيعه و غسان بالا گرفت . ابو عبد اللّه الشيعى حسن بن هارون را عهده‌دار امور جنگى خود نمود و پس از اينكه در خفا مىزيست آشكار شد .\r\nمهدى بن ابى كماره شيخ لهيعه را برادرى بود به نام ابو مدينى و او از محبان ابو - عبد اللّه بود . او برادر خود را به قتل آورد و خود به جاى او به رياست لهيعه رسيد آنگاه همهء لهيعه به فرمان ابو عبد اللّه الشيعى و ابو مدينى شيخ خود ، در آمدند .\r\nكتامه به نبرد ابو عبد اللّه و يارانش بسيج شدند و با او در مكانى كه در تازروت داشت به نبرد پرداختند . ابو عبد اللّه سهل بن فوكاش را نزد فحل بن نوح رئيس لطانه كه داماد او بود ، فرستاد و از او خواست تا ميان او و كتامه طرح آشتى افكند . ولى آنان جز جنگ نمىخواستند . به ناچار جنگ آغاز شد و ابو عبد اللّه و يارانش ظفر يافتند و كتامه منهزم شد .\r\nعروبة بن يوسف الملوسى [ 1 
  ] در آن روز نيك پايدارى نمود . همهء قبايل غسان و بلزمه و لهيعه و همهء بجايه و رئيسشان ماقنون بن دباره [ 2 
  ] و ابو زاكى تمام بن معارك بن ابو عبد اللّه گرويدند . همچنين بجيله از بجايه و فرج بن خيران و يوسف بن محمد و فحل بن نوح از لطانه به او پيوستند و كار او بالا گرفت .\r\nفتح بن يحيى با كسانى كه از قوم خود مسالمه ، در فرمانش بودند به جنگ ابو عبد اللّه الشيعى آمد ولى ابو عبد اللّه بر او شكستى سخت وارد آورد و او خود با باقى سپاهش به سطيف گريخت .\r\nپس از او امان خواستند ، او نيز امانشان داد و همه به فرمان او در آمدند . ابو عبد اللّه الشيعى از ميان آنان هارون بن يونس را بر امور جنگى خويش امارت داد . فتح بن يحيى به عجيسه رفت و بار ديگر بسيج نبرد ابو عبد اللّه الشيعى نمود . جماعتى از كتامه همراه او بودند . فتح بن يحيى به يكى از دژهاى ايشان تحصن جست . ابو عبد اللّه الشيعى آن را محاصره كرد و بگشود .\r\nقبايل عجيسه و زواوه و همهء قبايل كتامه بر او گرد آمدند و او به تازورت رفت و داعيان خود را به هر سو روان نمود و مردم خواه و ناخواه فرمان او را پذيرا آمدند . فتح بن يحيى به تونس رفت و به امير ابراهيم بن احمد بن الاغلب پيوست و او را به نبرد با ابو عبد اللّه الشيعى بر انگيخت . سپس ابو عبد اللّه مساكته را با همدستى بعضى از مردم آنجا بگشود و صاحب آن موسى بن عياش را بكشت و ماقنون بن دباره الاجانى [ 3 
  ] كه ابو يوسف كنيه داشت .\r\nابراهيم بن موسى بن عياش نزد ابو العباس ابراهيم بن الاغلب به تونس رفت و اين بعد از\r\n\r\n\r\n","description":"","footnote":"\r\n[ ( 1 ) 
  ] متن : الملوشى .\r\n[ ( 2 ) 
  ] متن : ماكنون بن ضباره .\r\n[ ( 3 ) 
  ] متن : ماكنون بن ضباره الجايى .\r\n","page_name":" 45 ","page_number":77},
  {"content":"\r\n\r\nبيرون آمدن پدرش از صقليه بود . و فتح بن يحيى المساكتى پيش از اين به دو گرايش يافته بود و او را وعدهء يارى داده بود . پس لشكرى ترتيب داد و پسر خود ابو خوال را بر آن فرماندهى داد و در سال 289 از تونس حركت كرد و كتامه را زير پى سپرد سپس به تازروت استقرار يافت . ابو عبد اللّه الشيعى از قصر تازروت به ايكجان گريخت و در آنجا حصار گرفت . ابو خوال قصر را ويران كرد و از پى او براند . ابو خوال تا اعماق بلاد كتامه پيش رفت .\r\nابراهيم بن موسى بن عياش از سپاه ابو خوال گروهى را برداشت و به نواحى مسيله رفت . در آنجا با جماعتى از اصحاب ابو عبد اللّه الشيعى روبرو شد و پس از نبردى شكست خورده پشت بداد . ياران ابو عبد اللّه او را تا لشكرگاهش تعقيب كردند . اين امر سبب پريشيدگى در كارها شد و ابو خوال بيمناك شده از بلاد كتامه بيرون آمد و ابو عبد اللّه در ايكجان اقامت جست و در آنجا شهرى بنا نهاد و آن را دار الهجره ناميد . و چون مردم او را شناختند به دعوتش داخل شدند .\r\nدر اين احوال حسن بن هارون بمرد و ابو العباس بار ديگر سپاهى را به سردارى پسر خود ابو خوال بسيج نمود و به جنگ ابو عبد اللّه الشيعى فرستاد . أبو خوال با سپاه خود وارد بلاد كتامه شد ولى شكست خورده باز گشت . و در همان نزديكى درنگ كرد و از پيشروى دشمن مانع مىگرديد . در همين ايام ابراهيم بن احمد بن الاغلب نيز بمرد . پسرش ابو - العباس نيز كشته شد . پسرش زيادة اللّه زمام امور را به دست گرفت و برادر خود ابو خوال را بخواند و بكشت و از تونس به رقاده [ 1 
  ] رفت و سرگرم عيش و نوش خود شد . سپاه ابو عبد اللّه الشيعى در آن بلاد منتشر شد و كار او بالا گرفت و ابو عبد اللّه بشارتشان داد كه ظهور مهدى نزديك شده و چنان شد كه او گفت .\r\n\r\nرسيدن مهدى به مغرب و به زندان افتادن او در سجلماسه سپس بيرون آمدن او از زندان و بيعت با او\r\nچون محمد الحبيب بن جعفر بن محمد بن اسماعيل الامام را مرگ فرا رسيد فرزند خود عبيد اللّه را به جانشينى خود برگزيد و او را گفت كه تو مهدى هستى و پس از من به جائى دور مهاجرت خواهى كرد و رنجهاى بسيار خواهى برد . اين خبر به ديگر داعيان او كه در افريقيه و يمن بودند نيز رسيد . ابو عبد اللّه الشيعى مردانى از كتامه را نزد او فرستاد تا بگويندش كه به يارى خداوند چه سرزمينهايى را برايش گشوده‌اند و اينك در انتظار او او هستند . چون خبر شايع شد و به گوش عباسيان نيز رسيد و المكتفى باللّه كسانى را به\r\n\r\n\r\n","description":"","footnote":"\r\n[ ( 1 ) 
  ] متن : وقاده .\r\n","page_name":" 46 ","page_number":78},
  {"content":"\r\n\r\nطلب او فرستاد . عبيد اللّه المهدى از شام به عراق گريخت و از آنجا به مصر رفت . پسرش ابو القاسم كه نوجوانى تازه سال بود و جمعى از خاصه و موالىاش نيز با او بودند ، چون خواست به يمن شود ، از زشتكاريهايى كه على بن الفضل پس از ابن حوشب در آن سر - زمين كرده بود آگاه شد . اين بود كه از يمن منصرف گرديد و آهنگ پيوستن به ابو عبد اللّه الشيعى نمود و عازم ديار مغرب گرديد . از مصر به اسكندريه رفت و از اسكندريه در جامه بازرگانان راهى مغرب شد . در اين احوال نامهء مكتفى به عامل مصر عيسى النوشرى رسيد .\r\nو او را از اين واقعه بياگاهانيد . و از او خواست كه در كمين او باشد ، و در آن نامه نشانهايى او را نيز داده بود . عيسى النوشرى آنها را بيافت و به باز جست احوالشان پرداخت ولى چيزى كه او را به يقين راهبرى كند نيافت و آزادشان كرد .\r\nعبيد اللّه المهدى به سرعت خود در افزود . كتابهاى ملاحم كه از گفتار نياكانش بود ، در اين سفر از ميان بار او به سرقت رفت . گويند پسرش ابو القاسم به هنگامى كه به مصر رفت در برقه آنها را دوباره پيدا كرد . چون به طرابلس رسيد و بازرگانانى كه با او بودند از او جدا شدند ، او ابو العباس برادر ابو عبد اللّه الشيعى را با آنها نزد برادرش ابو عبد اللّه - الشيعى به كتامه فرستاد و ابو العباس به قيروان رفت . پيشاپيش خبر به زيادة اللّه رسيده بود و او در پى دستگيريشان بود . نخست ابو العباس برادر ابو عبد اللّه الشيعى را گرفت و از او سخن پرسيد ، چون انكار كرد به زندانش افكند و به عامل طرابلس نوشت كه عبيد اللّه المهدى را بگيرد ولى او بر مهدى دست نيافت . مهدى به قسنطينه رفت . چون شنيد كه ابو العباس برادر ابو عبد اللّه الشيعى در قيروان دستگير شده است از قسنطينه منصرف شد و به سجلماسه رفت .\r\nاليسع بن مدرار در آنجا بود و مقدمش را گرامى داشت .\r\nنامهء زيادة اللّه و به قولى نامه المكتفى باللّه به سجلماسه رسيد كه او مهدى است و يكى از داعيان او اكنون در كتامه است . اليسع نيز مهدى را بگرفت و به زندان انداخت . ابو - عبد اللّه الشيعى پس از هلاكت ابو خوال كه عرصه را بر او تنگ كرده بود جماعتى از مردم كتامه را بسيج كرد و به سطيف برد و مدتى آنجا را در محاصره گرفت . على بن جعفر بن - عسلوجه صاحب سطيف و برادرش ابو حبيب در آنجا بودند . ابو عبد اللّه سطيف را در تصرف آورد . همچنين داود بن جاثه از بزرگان لهيعه نيز در آنجا بود . او با جماعتى از وجوه كتامه به آنجا آمده بود و بعد از على و برادرش زمام امور را به دست گرفت ، مردم سطيف امان خواستند . ابو عبد اللّه امانشان داد و به شهر داخل شد و ويرانش نمود . زيادة اللّه سپاهى به سردارى خويشاوند خود ابراهيم بن حشيش به كتامه فرستاد . اينان چهل هزار تن بودند .\r\nابراهيم به قسنطينه رسيد و در آنجا مقام كرد . ياران ابو عبد اللّه در كوه خود تحصن جسته بودند . ابراهيم بر سرشان لشكر كشيد و نزديك شهر بلزمه [ 1 
  ] ميانشان نبرد در گرفت .\r\n\r\n\r\n","description":"","footnote":"\r\n[ ( 1 ) 
  ] يلزمه .\r\n","page_name":" 47 ","page_number":79},
  {"content":"\r\n\r\nابراهيم شكست خورد و به باغايه گريخت و به قيروان رفت . ابو عبد اللّه الشيعى فتحنامه بنوشت و با مردان كتامى نزد مهدى فرستاد . اينان به گونه‌اى ناشناس وارد شهر شدند و خبر پيروزى را به او رسانيدند . سپس ابو عبد اللّه الشيعى به طبنه راند و آنجا را محاصره نمود و يحيى بن فتح المساكتى را در آنجا بكشت و آن شهر را به امان فتح كرد . آنگاه لشكر به بلزمه برد و آنجا را به نيروى سپاه در تصرف آورد .\r\nزيادة اللّه سپاهى به سردارى هارون الطبنى عامل باغايه به جنگ ابو عبد اللّه الشيعى فرستاد . اين سپاه به شهر ازمول رسيد . مردم اين شهر در طاعت ابو عبد اللّه الشيعى بودند .\r\nهارون آنجا را ويران كرد و مردمش را قتل عام نمود ولى عروبة بن يوسف از اصحاب ابو - عبد اللّه الشيعى بر سر او راند و شكستش داد و به قتلش آورد . پس ابو عبد اللّه سراسر شهر تيجست را به دست يوسف الغسانى بگشود . و سپاهش به قيروان رسيد . شايع شد كه اگر ابو - عبد اللّه الشيعى امان دهد به امان خود وفا خواهد كرد . اين بود كه مردم از او امان خواستند او نيز امانشان داد . اين امر كار را بر زيادة اللّه تنگ نمود . به تجهيز سپاه پرداخت . اموال و خزاينش را بيرون آورده انفاق نمود و در سال 295 خود از مهلكه بيرون شد به اربس فرود آمد .\r\nزيادة اللّه مىخواست با دشمن رو برو نشود ولى اصحابش چنان صلاح ديدند كه به قيروان باز گردد تا سبب پشتگرمى سپاهش باشد . اين بود كه بازگشت و ابراهيم بن ابى - الاغلب را كه از خويشاوندان او بود سردارى سپاه داد و فرمود در همانجا مقام كند . ابو - عبد اللّه الشيعى به باغايه لشكر برد . عامل آن بگريخت و ابو عبد اللّه شهر را به صلح متصرف شد . پس به شهر قرطاجنه حمله آورد . آن شهر را به جنگ بگرفت و عاملش را بكشت و سپاه خود را در سراسر افريقيه به حركت آورد و قبايل بربر را از نفزه و جز ايشان كشتار و تاراج كرد . قبيلهء تيفاش امان خواست . امانشان داد و صواب بن ابى القاسم السكتانى را بر آنان امارت داد . پس ابراهيم بن ابى الاغلب بيامد و شهر را از ايشان بستد .\r\nآنگاه ابو عبد اللّه الشيعى با سپاهى گران به باغايه سپس به سكتانه و تبسه روى آورد و همه را فتح كرد . سپس به قصرين از آن قموده لشكر كشيد مردمش امان خواستند و به طاعت او گردن نهادند . از آنجا عازم رقاده شد ابراهيم بن ابى الاغلب بر جان زيادة اللّه بترسيد ، زيرا سپاهش اندك بود . از اين رو با سپاه خود راه بر ابو عبد اللّه الشيعى بگرفت . نخست ميانشان نبردى رخ داد ولى هر دو دست از جنگ بداشتند . شيعى به ايكجان بازگشت و ابراهيم به اربس [ 1 
  ] .\r\nابو عبد اللّه بار ديگر با سپاه خود عزم قسنطينه كرد و آنجا را در محاصره گرفت و به\r\n\r\n\r\n","description":"","footnote":"\r\n[ ( 1 ) 
  ] متن : اريس .\r\n","page_name":" 48 ","page_number":80},
  {"content":"\r\n\r\nصلح و امان بگشود . با قفصه نيز چنين كرد . سپس به باغايه بازگشت و به سردارى ابو - مكدولة الجيلى سپاهى در آنجا بگماشت و به ايكجان رفت . چون او برفت ابراهيم به باغايه حمله آورد . اين خبر به ابو عبد اللّه الشيعى رسيد . ابو مدينى بن فروخ اللهيعى را با عروبة بن يوسف الملوسى و رجاء بن ابى قنه با دوازده هزار جنگجو به مقابلهء با او بفرستاد . اينان با ابراهيم بن ابى الاغلب جنگ كردند و او را از باغايه براندند و تا فج العرعر او را تعقيب كردند و باز گشتند .\r\nدر سال 296 ابو عبد اللّه الشيعى با دويست هزار سپاهى به نبرد ابراهيم بن ابى - الاغلب به جانب اربس راند . چند روز جنگ در پيوستند . ابراهيم منهزم شد و لشكرگاهش به تاراج رفت و به قيروان گريخت . ابو عبد اللّه الشيعى وارد اربس شد در آنجا كشتار و تاراج كرد و از آنجا به قموده رفت . خبر به زيادة اللّه رسيد او در رقاده بود از آنجا به مشرق گريخت . كاخهايش به غارت رفت . مردم رقاده شهر را رها كرده به قيروان و سوسه رفتند .\r\nچون ابراهيم بن ابى الاغلب به قيروان رسيد در قصر الاماره فرود آمد و مردم را جمع كرد مىخواست با او بيعت كنند و او را به مرد و مال يارى دهند ولى مردم بانگ و خروش كردند و او از ميانه بگريخت و به رفيق خود پيوست . ابو عبد اللّه الشيعى در سبيبه بود كه خبر فرار آنها را شنيد ، به رقاده آمد پيشاپيش او عروبة بن يوسف و حسن بن ابى خنزير در حركت بودند . آنها به شهر در آمدند و مردم را امان دادند و ابو عبد اللّه از پى آنها وارد شهر گرديد .\r\nمردم رقاده و قيروان به ديدار او بيرون آمدند . ابو عبد اللّه آنها را امان داد و اكرام كرد . در ماه رجب سال 296 بود كه به رقاده وارد شد و به قصر الاماره در آمد و برادر خود ابو العباس را از بند برهانيد و نداى امان داد . مردمى كه از شهر رفته بودند بيامدند و عمال نواحى گريختند . مردم قيروان را كه به رقاده آمده بودند به خدمت خواند ، آنها فرار كردند و خانه‌هاى شهر را بر افراد كتامه تقسيم كرد تا در آنها بنشينند و اموال و اسلحهء زيادة اللّه را جمع آورى نمود ، و فرمود تا در نگهدارى آنها كوتاهى نكنند ، همچنين زنان و كنيزان او را حفظ كنند . خطيبان از او پرسيدند كه به نام چه كسى خطبه بخوانند هيچ كس را معين ننمود . بر يك روى سكه نقش كرد : « بلغت حجة اللّه » و بر روى ديگرش : « تفرق اعداء اللّه » .\r\nبر سلاحها نقش كردند : « عدة فى سبيل اللّه » و داغ اسبان اين نقش بود : « الملك للّه » .\r\nچون ابو عبد اللّه الشيعى از اين كارها بپرداخت به طلب مهدى عازم سجلماسه شد و برادر خود ابو العباس را به جاى خود در افريقيه نهاد . ابو زاكى تمام بن معارك الاجانى [ 1 
  ] را با او يار كرد . چون با سپاه گران خود روانهء مغرب شد ، مغرب به لرزه آمد و زناته از سر راهش بگريختند . سپس كس فرستادند و اظهار طاعت كردند ، او نيز طاعتشان را پذيرا آمد .\r\n\r\n\r\n","description":"","footnote":"\r\n[ ( 1 ) 
  ] متن : معارك الاجائى .\r\n","page_name":" 49 ","page_number":81},
  {"content":"\r\n\r\nابو عبد اللّه الشيعى رسولانى نزد اليسع بن مدرار فرستاد و با پيامى همه ملاطفت و مهربانى .\r\nاليسع رسولان را بكشت و براى مقابله بيرون آمد . چون دو گروه روبرو شدند و نبرد در گرفت لشكر اليسع درهم شكست . او و يارانش بگريختند . مردم شهر ديگر روز به متابعت ابو عبد اللّه الشيعى در آمدند و به زندان عبيد اللّه مهدى آمدند و او و فرزندش را برهانيدند و بيعت كردند . ابو عبد اللّه در كنار مهدى حركت مىكرد و رؤساى قبايل پيشاپيش آنها بودند .\r\nابو عبد اللّه از شادى مىگريست و مىگفت : اين است مولاى شما ، تا او را به خيمه‌گاهش آورد .\r\nاز پى اليسع بن مدرار فرستاد او را بگرفتند و بياوردند فرمود او را بكشند . چهل روز در سجلماسه درنگ كردند ، سپس به افريقيه رفتند و به ايكجان در آمدند . ابو عبد اللّه همهء اموال را به مهدى تسليم كرد .\r\nدر ماه ربيع الآخر سال 297 به رقاده فرود آمدند مردم قيروان آمدند و همگان با مهدى بيعت كردند و كار مهدى استقرار پذيرفت و داعيان خود را به ميان مردم فرستاد . جز اندكى همه قبول بيعت كردند . آنها كه بيعت نكردند عرضهء شمشير شدند .\r\nعبيد اللّه مهدى اموال و كنيزان را ميان مردان كتامه تقسيم كرد و آنان را اقطاعات داد و ديوانها نهاد و به جمع خراج پرداخت و عمال خود را به بلاد بفرستاد . ماقنون بن دباره الاجانى [ 1 
  ] را به طرابلس فرستاد و حسن بن احمد بن ابى خنزير را امارت صقليه داد . او از راه دريا برفت و در روز عيد اضحى سال 297 به مازر وارد گرديد . و برادر خود را امارت كريت داد و منصب قضا را به اسحاق بن المنهال . ابن ابى الخنزير در سال 298 از دريا بگذشت و به ساحل شمالى رفت و در قلوريه از بلاد فرنگ فرود آمد و در آنجا كشتار بسيار كرد و از آنجا به صقليه باز گرديد و مردم را سخت بيازرد . مردم عليه او بر پاى خاستند و بزندانش افكندند و ماجرى به عبيد اللّه المهدى نوشتند او نيز عذرشان بپذيرفت و به جاى او على بن عمر البلوى را امارت آن ديار داد . او در آخر سال 299 به صقليه وارد گرديد .\r\n\r\nكشته شدن ابو عبد اللّه الشيعى و برادرش\r\nچون عبيد اللّه المهدى بر اريكهء قدرت متمكن گشت و سراسر افريقيه به فرمان او درآمد ، تحكم ابو عبد اللّه الشيعى و برادرش ابو العباس را بر نمىتافت و مىخواست خود يكه تاز ميدان باشد و اين امر بر آن دو برادر گران مىآمد . روزى ابو العباس آنچه را در دل نهان داشت بر زبان آورد ولى برادرش ابو عبد اللّه او را از چنان سخنان منع نمود و به سخن او نيز گوش نداد . ابو العباس بر لجاج خود در ايستاد تا عاقبت ابو عبد اللّه را با خود هماهنگ\r\n\r\n\r\n","description":"","footnote":"\r\n[ ( 1 ) 
  ] متن : ماكنون بن ضباره الاجائى .\r\n","page_name":" 50 ","page_number":82},
  {"content":"\r\n\r\nساخت . اين خبر به عبيد اللّه المهدى رسيد باورش نيامد . ولى ابو عبد اللّه را از آميزش با مردم منع كرد و گفت كه اين كار از هيبتش فرو مىكاهد . آنگاه خواست با ملاطفت او را از خود براند ولى ابو عبد اللّه سر فرود نياورد و ميانشان كينه و دشمنى ريشه گرفت . برادران به افساد در كار مهدى پرداختند ، از جمله كتامه را عليه او بر انگيختند و گفتند كه آن اموال كه از انكجان بر گرفته همه را خود در تصرف آورده و به كس چيزى نداده است . پس چنين كسى آن امام معصوم كه ما براى او دعوت مىكرديم نخواهد بود . تا آنجا كه مردى از كتامه را نزد او فرستادند معروف به شيخ المشايخ و گفت : براى ما نشانه‌اى بياور كه ما در كار تو به شك افتاده‌ايم . اما مهدى شيخ المشايخ را كه چنين شكى در او پديد آمده بود بكشت . اين امر بر شكشان در افزود و بر قتل او اتفاق كردند . ابو زاكى تمام بن معارك و ديگران از رجال قبايل كتامه نيز با آنان همصدا شدند .\r\nچون خبر به عبيد اللّه المهدى رسيد با مخالفان راه ملاطفت پيش گرفت و بعضى از سران كتامه را كه در اين توطئه دست داشتند به امارت بلاد فرستاد . مثلا تمام بن معارك را به طرابلس فرستاد و به عامل طرابلس ، ماقنون [ 1 
  ] ، نوشت كه او را بكشد . چون تمام به طرابلس رسيد ماقنون او را بكشت . آنگاه مهدى ابن الغريم را به توطئه متهم ساخت . او از اصحاب زيادة اللّه بود . به قتل او و مصادرهء اموالش فرمان داد و بيشتر آن اموال از آن زيادة اللّه بود . آنگاه عروبة بن يوسف و برادرش حباسه را فرا خواند و آن دو را به قتل ابو - عبد اللّه و برادرش ابو العباس فرمان داد . اين دو در قصر كمين كردند . چون آن دو برادر بيامدند عروبه بر ابو عبد اللّه حمله كرد . ابو عبد اللّه گفت : چنين مكن . عروبه گفت : كسى كه ما را به اطاعت او امر كرده بودى فرمان داده تا تو را بكشيم . پس در نيمهء ماه جمادى سال 298 آن دو برادر را كشتند . گويند عبيد اللّه المهدى بر جنازهء ابو عبد اللّه نماز خواند و برايش آمرزش خواست و دانست آنچه سبب عصيان او شده بود دمدمهء برادرش ابو العباس بوده است .\r\nچون آن دو كشته شدند اصحابشان سر به شورش برداشتند ولى مهدى سوار شد و آن شورش فرو نشاند .\r\nپس از اين حادثه فتنهء ديگرى ميان كتامه و قيروانيان پديد آمد و جماعتى به قتل رسيدند . اين بار نيز مهدى بر نشست و آن فتنه فرو نشاند و داعيان از فراخواندن عامهء مردم به تشيع باز ايستادند .\r\nمهدى جماعتى از بنى الاغلب را كه بعد از زيادة اللّه به رقاده باز گشته بود بكشت .\r\n\r\n\r\n","description":"","footnote":"\r\n[ ( 1 ) 
  ] ماكنون .\r\n","page_name":" 51 ","page_number":83},
  {"content":"\r\n\r\n\r\nبقيهء اخبار عبيد اللّه المهدى پس از ابو عبد اللّه الشيعى\r\nپس از كشتن ابو عبد اللّه الشيعى كار مهدى استقامت پذيرفت . ولايت عهد را به پسر خود ابو القاسم نزار داد . حباسة بن يوسف را به امارت برقه فرستاد . و برادرش عروبه را امارت مغرب داد او به باغايه فرود آمد و از آنجا به تاهرت شد و آن دو شهر را بگرفت . مهدى دواس بن صولات اللهيصى [ 1 
  ] را امارت تا هرت داد .\r\nكتامه به سبب قتل او ابو عبد اللّه الشيعى را ، نقض بيعت كردند ، و كودكى را به امارت خود برداشتند و او را مهدى لقب دادند و پنداشتند كه پيغمبر است و گفتند كه ابو عبد اللّه الشيعى نمرده است . عبيد اللّه المهدى پسر خود ابو القاسم نزار را به جنگشان فرستاد . نزار - پس از نبردى آنان را منهزم ساخت و آن كودك را نيز كه به امارت برداشته بودند بكشت و بسيارى ديگر را نيز بكشت و باز گرديد .\r\nدر سال 300 اهل طرابلس عصيان كردند و عامل خود ماقنون را براندند . عبيد اللّه المهدى ابو القاسم نزار را به سركوبشان فرستاد . پس از آنكه مدتى دراز شهر را در محاصره گرفت آن را بگشود و كشتار بسيار كرد و سيصد هزار دينار از مردم غرامت گرفت .\r\nدر سال 301 ابو القاسم نزار را با سپاهى از كتامه به مصر و اسكندريه فرستاد و بحريه‌اى كه دويست كشتى داشت همه پر از مرد و سلاح و آذوقه ، به سردارى حباسة بن يوسف ، با او همراه نمود . اين سپاه برقه و سپس اسكندريه و فيوم را در تصرف آورد .\r\nمقتدر سپاهى از بغداد به سردارى سبكتكين و مونس خادم به مقابله فرستاد چند بار ميانشان نبرد در گرفت تا سپاه مقتدر پيروز شد و آنان را از مصر به مغرب راند . تا در سال 302 حباسه از راه دريا به اسكندريه تاخت و آنجا را در تصرف آورد و از آنجا عازم مصر شد . مونس خادم با سپاهى از بغداد بيامد ، ميان دو طرف چند بار نبرد افتاد ولى پيروزى نصيب مونس گرديد . از سپاه مغرب هفتهزار تن كشته شدند . به ناچار حباسه به مغرب باز گشت و مهدى او را بكشت .\r\nچون حباسه كشته شد ، برادرش عروبه در مغرب سر به شورش برداشت و جمعى كثير از كتامه و بربر گردش را گرفتند . مهدى غلام خود غالب را با سپاهى به سركوبيشان فرستاد .\r\nشورشگران منهزم شدند و عروبه و پسر عموهايش را كشتند . از مردم نيز جماعتى بيرون از شمار را طعمهء تيغ كردند .\r\nدر سال 304 مردم صقليه شورش كردند و عامل خود على بن عمرو را دربند كردند و احمد بن زيادة اللّه بن قرهب [ 2 
  ] را بر خود امير ساختند . او به مقتدر عباسى دعوت مىكرد و\r\n\r\n\r\n","description":"","footnote":"\r\n[ ( 1 ) 
  ] متن : اللهيص .\r\n[ ( 2 ) 
  ] متن : احمد بن قهرب .\r\n","page_name":" 52 ","page_number":84},
  {"content":"\r\n\r\nعبيد اللّه المهدى را خلع كرد . مهدى به سردارى حسن بن ابى خنزير از دريا سپاهى بر سر او فرستاد . سپاه ابن قرهب [ 1 
  ] غلبه يافت و ابن ابى خنزير كشته شد . چندى بعد مردم صقليه از كرده پشيمان شدند و به عبيد اللّه المهدى نامه نوشتند و بر ابن قرهب بشوريدند و خلعش كردند و او را نزد مهدى فرستادند مهدى او را روى قبر ابن ابى خنزير بكشت . آنگاه على بن موسى بن احمد را به امارت صقليه فرستاد و سپاهى از كتامه را با او همراه كرد .\r\nعبيد اللّه المهدى آهنگ آن كرد كه بر ساحل دريا شهرى بنا كند كه چون دژى اهل بيت او را از آسيب در امان دارد زيرا بر دولت خود از خوارج بيمناك بود . و حكايت كنند كه او گفت : اين شهر را بنا كردم تا اولاد فاطمه را ساعتى در روز در درون خود محافظت كند و به آنها نشان دهم كه صاحب الحمار در عرصهء آن به كجا مىايستد . پس خود به تن خويش بيرون آمد تا جايى را كه چنان شهرى را بايد بيابد . بر تونس و قرطاجنه گذشت تا در ساحل دريا به مكانى رسيد شبه جزيره‌اى بود كه چونان دستى كه به بازو پيوسته باشد به خشكى پيوسته بود . در آنجا مهديه را پى افكند و آن را دار الملك خود قرار داد . بر گرداگرد آن بارويى استوار بكشيد و دروازه‌هايى عظيم و آهنين بر آن بنهاد كه وزن هر لنگه آن صد قنطار بود . در پايان سال 303 بناى شهر را آغاز كرد . چون بارو بالا آمد ، از فراز آن تيرى بينداخت به سوى مغرب و نگريست كه در كجا فرود مىآيد و گفت : صاحب الحمار يعنى ابو يزيد الخارجى تا اينجا مىرسد . و فرمود تا در كوه مكانى براى ساختن كشتى كندند كه گنجاى نهصد كشتى داشت و در درون زمين انبارهايى جهت ذخيرهء طعام و آب انبارها جهت ذخيرهء آب ترتيب داد و در آن كاخها و خانه‌ها بر آورد . بناى شهر در سال 306 به پايان آمد . چون از آن بپرداخت گفت : امروز بر جان فرزندان فاطمه ايمن گرديدم .\r\nعبيد اللّه المهدى در سال 307 فرزند خود ابو القاسم را بار دوم با سپاهى روانهء مصر نمود و اسكندريه را بگرفت . سپس جيزه و اشمونين و بسيارى از ناحيهء صعيد را در تصرف آورد . به مردم مكه نامه نوشت و آنان را به طاعت خود خواند ، اجابتش نكردند . مقتدر مونس خادم را به جنگ او فرستاد . ميان مونس و پسرش ابو القاسم چند بار نبرد در گرفت كه پيروزى نصيب مونس گرديد و سپاه ابو القاسم در تنگناى گرسنگى و بيمارى افتاد و به افريقيه باز گشت .\r\nدر اين نبرد هشتاد كشتى به سردارى سليمان الخادم و يعقوب الكتامى از مهديه به اسكندريه رسيد . يعقوب و سليمان از دليران بودند . بيست و پنج كشتى نيز از طرسوس بيامد تا با آنها مصاف دهد . در رشيد نبرد در گرفت . كشتيهاى طرسوس پيروز شدند و كشتيهاى مهديه را به آتش كشيدند و سليمان و يعقوب به اسارت افتادند . سليمان در زندان مصر\r\n\r\n\r\n","description":"","footnote":"\r\n[ ( 1 ) 
  ] در همه جا قهرب .\r\n","page_name":" 53 ","page_number":85},
  {"content":"\r\n\r\nبمرد و يعقوب از زندان بغداد بگريخت و خود را به افريقيه رسانيد .\r\nعبيد اللّه المهدى در سال 308 مصالة [ 1 
  ] بن حبوس را با سپاهى از مردان مكناسه به به بلاد مغرب فرستاد . او با پادشاه فاس از ادريسيان موسوم به يحيى بن ادريس بن عمر - بن ادريس [ 2 
  ] بن عمرو نبرد كرد و او را به فرمان مهدى در آورد ولى همچنان بر سر كار بماند . آنگاه موسى بن ابى العافيهء مكناسى را كه از مردان قوم خود بود امارت اعمال مغرب داد و باز گرديد .\r\nدر سال 309 بار ديگر به غزو مغرب باز گشتند و سراسر آن را زير پى سپردند . خويشاوند مضاله ، موسى بن ابى العافيه عامل مغرب او را عليه يحيى بن ادريس صاحب فاس بر انگيخت . او نيز يحيى را بگرفت و فاس را ضميمه اعمال موسى نمود و ريشهء دعوت ادريسيان را از مغرب بر كند و آنان را از همهء نواحى مغرب براند . آنان به بلاد ريف و غماره پناه بردند و در آنجا از نو حكومتى ترتيب دادند كه در اخبار غماره به آن اشارت خواهيم داشت . از آنها بودند بنى حمود خاندانى از علويان كه به هنگام انقراض دولت امويان [ اندلس 
  ] در سال 403 بر قرطبه مستولى بودند . در آنجا نيز از آن ياد خواهيم كرد .\r\nبارى ، آنگاه مصاله آهنگ بلاد سجلماسه نمود . امير آن را كه از مكناسه و از آن مدرار بود و از طاعت شيعه سر بر تافته بود بكشت و پسر عم او را چنان كه اخبارشان را خواهيم آورد به امارت نشاند . زناته كه در نواحى مغرب بودند نيز به فرمان در آمدند . ميان مضاله و اينان نبردهايى در گرفت مضاله در يكى از آنها به دست محمد بن خزر كشته شد و با كشته شدن او اوضاع مغرب پريشان گرديد . عبد اللّه المهدى فرزند خود ابو القاسم را در سال 315 با سپاهى از كتامه و اولياء شيعه به غزاى مغرب فرستاد . محمد بن خزر و يارانش به ريگستان گريختند .\r\nابو القاسم ديار مزاته و مطماطه و هواره و ديگر اباضيان و صفريان و نواحى تاهرت مركز بلاد مغرب الاوسط را تا ما وراء آن فتح كرد . سپس به جانب ريف گرديد و نكور [ 3 
  ] را از ساحل مغرب الاوسط را بگشود . با صاحب جراوه ، حسن بن عيسى معروف به ابن ابى العيش كه از آل ادريس بود مصاف داد و عرصه را بر او تنگ نمود و سراسر ديار مغرب را زير پى سپرد و بازگشت ولى با كيد روبرو نشد . آنگاه به جائى كه امروز مسيله است رفت . بنى - كملان كه از هواره‌اند در آنجا بودند چون احتمال مىداد از آنان شرى زايد همه را به فج القيروان نقل نمود . خداوند مقدر كرده بود كه آنها در زمرهء اولياء صاحب الحمار به هنگام خروج او باشند .\r\nچون اين طايفه را به آنجا منتقل كرد فرمان داد تا مسيله را در سرزمينشان بنا كنند و آن را محمديه ناميد . على بن حمدون الاندلسى را كه از بركشيدگان دولت او بود مأمور\r\n\r\n\r\n","description":"","footnote":"\r\n[ ( 1 ) 
  ] متن : مضاله .\r\n[ ( 2 ) 
  ] متن ادريس بن ادريس بن عمرو .\r\n[ ( 3 ) 
  ] متن : لكور .\r\n","page_name":" 54 ","page_number":86},
  {"content":"\r\n\r\nبناى آن نمود و چون شهر را پى افكند فرمان امارت زاب را به او داد . او نيز شهر را بنا كرد و استوار ساخت و در آن آذوقه و سلاح انبار نمود تا مدد منصور در محاصره صاحب الحمار باشد . و ما اخبار آن را خواهيم آورد .\r\nموسى بن ابى العافيه عامل فاس و مغرب سر از فرمان برتافت و اطاعت از شيعه را به يك سو نهاد و به امويان [ اندلس 
  ] كه در آن سوى دريا بودند گرايش يافت و دعوت آنان را در سراسر مغرب بگسترد . احمد بن يصليتن المكناسى سردار سپاه عبيد اللّه المهدى به جنگ او برخاست و به سوى او لشكر راند موسى در نبردى او را منهزم ساخت ولى سال ديگر ميسور مكناسه را سر كوب نمود و از غرب به صحرايش راند و مغرب را در تصرف آورد و فتنه‌ها در سراسر آن فرونشاند و پيروزمند باز گرديد .\r\n\r\nوفات عبيد اللّه المهدى و حكومت پسرش ابو القاسم\r\nدر ماه ربيع الاول سال 322 پس از بيست و چهار سال خلافت ، عبيد اللّه المهدى بمرد و پسرش ابو القاسم محمد به جاى او نشست . او را نزار مىخواندند و القائم بامر اللّه لقب يافت . ابو القاسم براى پدر سخت اندوهناك شد . چنان كه گويند از آن پس جز دو بار بر اسب ننشست . در زمان او بسيارى به خلافش برخاستند .\r\nمردى به نام ابن طالوت القرشى در طرابلس پديد آمد و گفت كه او پسر عبيد اللّه - المهدى است و طرابلس را محاصره نمود . ولى دروغش بر بربر آشكار شد و به قتلش آوردند .\r\nابو القاسم به غزاى مغرب رفت و آنجا را در تصرف آورد و احمد بن بكر بن ابى سهل الجذامى [ 1 
  ] را امارت فاس داد . و ادريسيان را كه در ريف و غواره حكومت مىكردند در محاصره گرفت . ميسور الخصى از قيروان با سپاه خود بيرون آمد و وارد مغرب شد و فاس را محاصره نمود و احمد بن بكر [ بن ابى سهل الجذامى 
  ] عامل آن را برانداخت . آنگاه ميان او و پيروان موسى نبردى در گرفت ثورى پسر موسى در يكى از اين نبردها اسير شد .\r\nميسور او را از مغرب براند . ادريسيانى كه در ريف بودند ميسور را بر ضد او يارى كردند تا پيروز شد . در سال 324 ميسور به قيروان باز گشت .\r\nآنگاه قاسم بن محمد بزرگ ادريسيان ريف را كه از فرزندان محمد بن ادريس بود بر اعمال ابن ابى العافيه و هر چه از بلاد مغرب كه در تصرف آورد امارت داد . او نيز همهء - مغرب جز فاس را در تصرف آورد و دعوت شيعه را در ديگر اعمال اقامه نمود .\r\nابو القاسم از راه دريا لشكرى گران به غزو سواحل فرنگ بسيج كرد و يعقوب بن اسحاق را بر آن سردارى داد . او نيز در بلاد فرنگ كشتار بسيار كرد و اسير فراوان گرفت و بر جنوه\r\n\r\n\r\n","description":"","footnote":"\r\n[ ( 1 ) 
  ] الجذابى .\r\n","page_name":" 55 ","page_number":87},
  {"content":"\r\n\r\nفرود آمد و آنجا را بگشود و از ديدن آن عظمت در شگفت شد . سپس به سردانيه رفت از جزاير فرنگ در آنجا نيز كشتار بسيار نمود . آنگاه به قرقيسيا در سواحل شام رفت و كشتيهايى را كه در آنجا بود آتش زد . سپس سپاهى به سردارى خادم خود زيران به مصر فرستاد . اين سپاه اسكندريه را فتح كرد . سپاهيان اخشيد از مصر بيامدند و آنان را از اسكندريه براندند و آنان به مغرب باز گشتند .\r\n\r\nاخبار ابو يزيد الخارجى\r\nاو ابو يزيد مخلد بن كيداد [ 1 
  ] بود . پدرش كيداد از مردم قسطيله از شهرهاى توزر بود و در بلاد سودان براى تجارت آمد و شد مىكرد . ابو يزيد در آنجا زاده شد و در توزر پرورش يافت و قرآن آموخت و با جماعت نكاريه از خوارج صفريه آميزش يافت و به مذهبشان گرايش پيدا كرد و بدان گرويد .\r\nآنگاه به تاهرت سفر كرد و در آنجا به تعليم اطفال پرداخت . چون ابو عبد اللّه الشيعى به طلب مهدى به سجلماسه آمد او به تقيوس نقل كرد ، در آنجا نيز معلم اطفال بود . مذهب او تكفير اهل اسلام و مباح شمردن اموال و دماء و خروج عليه سلطان بود . سپس خود در سال 316 به امر به معروف و نهى از منكر پرداخت و پيروانش افزون گرديد .\r\nچون مهدى بمرد در ناحيه جبل اوراس خروج كرد . او بر خسر سوار ميشد و به شيخ المؤمنين لقب يافت . براى الناصر اموى صاحب اندلس دعوت مىكرد . جماعاتى از بربر به متابعت او در آمدند . عامل باغايه و جمعى از بربر به مقابلهء با او بيرون آمد اما از او شكست خورد . ابو يزيد باغايه را در محاصره گرفت سپس از آنجا برفت و به بنى واسى از زناته كه در حوالى قسنطينه بودند نامه نوشت و فرمان داد قسنطينه را محاصره كنند . آنها نيز آن شهر را در سال 333 محاصره كردند . آنگاه تبسه را به صلح بگشود . همچنين مجانه را . مردى از مردم مرماجنه خرى خاكسترى رنگ به او داد . ابو يزيد از آن روز همواره بر آن سوار مىشد چنان كه به « صاحب الحمار » لقب يافت . خود جامه‌اى كوتاه و پشمين كه آستينهاى كوتاه داشت مىپوشيد . لشكر كتاميان كه در اربس بود از ابو يزيد شكست خورد و او شهر را بگرفت و بسوخت و غارت كرد و همهء كسانى را كه به مسجد جامع پناه برده بودند از دم تيغ بگذرانيد . پس سپاهى به سبيبه فرستاد ، آنجا را بگشود و عاملش را بكشت .\r\nخبر به القائم [ ابو القاسم بن عبيد اللّه 
  ] رسيد ، گفت : حتما به مصلاى مهديه خواهد رسيد و لشكرى بسيج كرد و به رقاده و قيروان فرستاد . آنگاه خادم خود ميسور الخصى را به جنگ او روان نمود و سپاهى همراه با خادم ديگرش بشرى به بجايه [ 2 
  ] فرستاد . چون خبر آمدن\r\n\r\n\r\n","description":"","footnote":"\r\n[ ( 1 ) 
  ] متن : كيراد\r\n[ ( 2 ) 
  ] متن : باجه .\r\n","page_name":" 56 ","page_number":88},
  {"content":"\r\n\r\nبشرى به ابو يزيد رسيد به مقابله آمد . بشرى در اين نبرد شكست خورد و به تونس گريخت . ابو يزيد وارد بجايه شد و آن را تاراج كرد و آتش زد . كودكان را كشت و زنان را برده ساخت . قبايل بربر دعوتش را پذيرفتند و گرد او را گرفتند . فرمان داد تا نهانگاهها و سنگرها و آلات حرب بسازند . بشرى سپاهى از تونس به جنگش فرستاد . ابو يزيد نيز لشكرى روانه كرد . در اين نبرد بشرى ظفر يافت و او منهزم گرديد .\r\nمردم تونس بر بشرى بشوريدند او بگريخت . آنگاه از ابو يزيد امان خواستند ابو يزيد امانشان داد و كسى را بر آنان امارت داد و به قيروان رفت . القائم [ ابو القاسم بن عبيد اللّه 
  ] خادم خود بشرى را از پى او فرستاد و گفت كسانى را به گمارد تا به تجسس پردازند او نيز گروهى را بر گماشت . چون ابو يزيد به مصاف آمد بار ديگر سپاهش درهم شكست و نزديك به چهار هزار تن از يارانش كشته شدند . اسيرانشان را به مهديه آوردند فرمان قتل همه صادر شد . ابو يزيد بار ديگر لشكر بسيج كرد و به جنگ كتاميان رفت ، پيشروان سپاهشان را منهزم ساخت و تا قيروان از پيشان براند و با دويست هزار جنگجو در رقاده فرود آمد .\r\nعامل رقاده در آن روزها خليل بن اسحاق بود ، و چشم به راه رسيدن ميسور و لشكرش بود . ابو يزيد شهر را در تنگنا افكند . مردم [ خليل بن اسحاق 
  ] را ترغيب كردند كه به نبرد بيرون رود . چون به جنگ بيرون آمد پايدارى نتوانست و به قيروان گريخت . ابو يزيد به رقاه در آمد و كشتار و غارت بسيار كرد . آنگاه ابو يزيد ايوب الزويلى را كه يكى از اصحاب او بود به قيروان فرستاد . او در ماه صفر سال 333 قيروان را بگرفت . و غارت كرد .\r\nخليل بن اسحاق را نيز امان داد ولى ابو يزيد او را بكشت . در اين احوال شيوخ قيروان نزد ابو يزيد رفتند و خواستند كه از قتل و غارت باز ايستد او نيز امانشان داد و فرمان داد از قتل و غارت باز ايستند .\r\nميسور براى نبرد با ابو يزيد به سوى قيروان راند . بنى كملان كه همراه او بودند قصد آن داشتند كه به سوى ابو يزيد روند و ميسور را تسليم او كنند . القائم ابو القاسم بن - عبيد اللّه از اين غدر خبر يافت و ماجرى به ميسور بنوشت ميسور آنان را طرد كرد . بنى - كملان نيز به ابو يزيد پيوستند . ابو يزيد با بنى كملان به مصاف ميسور آمد . در اين نبرد ميسور شكست خورد . بنى كملان او را كشتند و سرش را بريدند و در قيروان بگردانيدند و بشارت اين پيروزى به ديگر بلاد فرستادند .\r\nخبر شكست و انهزام ميسور در مهديه به القائم رسيد . آماده شد كه در شهر حصار گيرد . فرمود تا گرداگرد آن خندقها كندند . ابو يزيد هفتاد روز در لشكرگاه ميسور درنگ كرد و گرههايى به اطراف فرستاد اينان با غنايم بسيار باز مىگشتند . از جمله لشكرى به سوسه فرستاد اينان سوسه را به جنگ گرفتند و تاراج كردند . و هر بناى آبادى را كه در افريقيه بود ويران نمودند . باز مانده سپاه ميسور بى پاى پوش به قيروان رسيدند . بيشترشان\r\n\r\n","description":"","footnote":"","page_name":" 57 ","page_number":89},
  {"content":"\r\n\r\nدر راه از گرسنگى و تشنگى مرده بودند .\r\nالقائم ابو القاسم بن عبيد اللّه به رؤساى كتامه و ديگر قبايل نوشت و نيز به زيرى بن - مناد ملك صنهاجه نوشت كه به مهديه آيند . آنان نيز بسيج حركت كردند . چون ابو يزيد اين خبر بشنيد خود را به پنج فرسخى مهديه رسانيد و لشكر به اطراف فرستاد . كتاميان از اين امر مطلع شدند در آخر جمادى الاولى سال 333 ، بيرون آمدند تا بر او شبيخون زنند . ابو يزيد نيز از اين امر غافل نبود پسر خود فضل را كه با سپاهى از قيروان آمده بود به مقابله فرستاد و خود از پى او روان شد . فضل پس از نبردى منهزم شد . اينان در راه به ابو يزيد برخوردند كه از پى مىآمد . چون كتاميان را چشم بر او افتاد بى هيچ نبردى باز گشتند . ابو يزيد تا دروازهء مهديه به تعقيبشان پرداخت و از آنجا باز گرديد .\r\nابو يزيد پس از چند روز براى نبرد به مهديه آمد و در كنار خندقى كه تازه كنده بودند بايستاد . جمعى از بردگان كه در آنجا بودند پس از ساعتى جنگ گريختند . ابو يزيد به آب زد و از بارويى كه تازه بر آورده بودند بگذشت و به مصلى رسيد و در فاصلهء يك پر تاب تير از شهر بايستاد . در جانب ديگر شهر ميان بربر و كتاميان نبردى سخت جريان داشت . كتاميان حمله‌اى آوردند و بربرها را كه ياران ابو يزيد بودند واپس نشاندند .\r\nابو يزيد در اين احوال خبر يافت كه زيرى بن مناد نيز با سپاه خود رسيده است . ماندن را دور از خرد دانست و خواست كه خود را به دروازهء مهديه رساند و با بانگ كوس و كرناى از پشت سر لشكر زيرى و كتامه بيرون آيد ، [ چون ساكنان ربضها اين بانگ شنيدند پنداشتند كه القائم خود به جنگ بيرون آمده 
  ] قويدل گشتند و جنگ را در ايستادند و نبرد سخت شد . ابو يزيد متحير بماند . چون شناختندش آهنگ قتلش كردند ولى او خويشتن را با كوشش تمام برهانيد و خود را به جايگاهش رسانيد ديد كه سپاهيانش با جماعت بردگان همچنان در نبردند ، چون او را ديدند ، تن و توش يافتند و بردگان رو به گريز نهادند .\r\nابو يزيد از آنجا براند و اندكى درنگ كرد گرد لشكرگاه خود خندق كند و خلقى عظيم از بربر و نفوسه و زاب و مردمى از اقصاى مغرب بر او گرد آمدند . ابو يزيد مهديه را محاصره كرد و راه آمد و شد بر آن ببست . در آخر جمادى و الاخر همان سال حمله‌اى آغاز كرد و خود نيز به ورطهء نبرد افتاد و بيم كشتنش بود ولى بار ديگر خويشتن را از مهلكه برهانيد .\r\nچون اصحاب القائم ابو القاسم بن عبيد اللّه را در نبرد چنان استوار ديد به قيروان كس فرستاد و از عامل آن خواست كه جنگجويان شهر را به يارى او فرستد . چون برسيدند در آخر ماه رجب حمله‌اى ديگر آغاز نمود . در اين نبرد شكست خورد و جماعتى از اصحابش كشته شدند .\r\nابو يزيد در پايان ماه شوال چهارمين حمله را تدارك ديد ولى اين بار هم پيروزى\r\n\r\n","description":"","footnote":"","page_name":" 58 ","page_number":90},
  {"content":"\r\n\r\nنصيب او نگرديد به ناچار به لشكرگاه خود بازگشت . اما فرمان داد تا محاصرهء مهديه را سخت‌تر كنند . چنان كه مردم به خوردن مردار پرداختند .\r\nمردم شهر به اطراف پراكنده شدند و جز سپاهيان كس در شهر نماند . القائم انبارهاى غله را كه مهدى ذخيره كرده بود بگشود و به آنها داد .\r\nدر اين احوال انبوهى از كتاميان برسيدند و در قسنطينه لشكرگاه زدند . ابو يزيد جنگجويان رنجومه و ديگران را بر سرشان فرستاد و تار و مارشان كرد . بربرها به طمع تاراج از هر سو به او مىپيوستند . در اين احوال جماعتى را به محاصرهء سوسه فرستاد .\r\nعاقبت بربر به سبب تجاهر او به ارتكاب محرمات و نيز به سبب همچشميهايى كه ميان خودشان به وجود آمده بود از فرمان او بيرون آمدند و از گردش پراكنده شدند . به ناچار در سال 334 به قيروان بازگشت و اهالى مهديه لشكرگاهش را به غنيمت بردند .\r\nبربرها كشتار و تاراج را در شهرها و روستاهاى افريقيه از حد گذرانيدند قيروانيان نيز عليه ايشان عصيان آغاز كردند و بار ديگر به طاعت القائم ابو القاسم بن عبيد اللّه باز گشتند .\r\nالقائم يكى از سرداران خود به نام على بن حمدون را گفت با سپاهى كه از مسيله گرد مىآورد به مهديه آيد . ايوب پسر ابو يزيد [ كه در باجه بود 
  ] از اين امر خبر يافت و بر آن سپاه زد و پراكنده‌اش ساخت و آهنگ تونس نمود . ايوب در راه چند بار با لشكر القائم روبرو شد عاقبت شكست خورد و به قيروان گريخت . اين واقعه در ربيع الاول سال 334 بود . ابو يزيد بار ديگر پسر خود ايوب را به جنگ على بن حمدون فرستاد . ابن حمدون در بلطه بود . اين نبردها همچنان ادامه داشت تا آنگاه كه به راهنمايى يكى از مردم بلطه ايوب به شهر در آمد و على بن حمدون به بلاد كتامه گريخت . در آنجا قبايل كتامه و نقره و مزاته و ديگر قبايل به دو پيوستند و در قسنطينه لشكرگاه زدند . ابن حمدون سپاهى بر سر هواره فرستاد و به كشتارشان پرداخت . در اين حال از سوى ابو يزيد مدد برسيد ولى به حالشان سود نكرد و ابن حمدون شهر تيجست [ 1 
  ] و باغايه را بگرفت .\r\nدر ماه جمادى الاخر همان سال ابو يزيد لشكر به سوسه برد . سپاه القائم در آنجا بود .\r\nدر اين احوال كه شهر در محاصره بود القائم بمرد .\r\n\r\nوفات القائم ابو القاسم بن عبيد اللّه و حكومت اسماعيل المنصور\r\nالقائم ابو القاسم محمد بن عبيد اللّه المهدى صاحب افريقيه پس از آنكه پسر خود اسماعيل را به جانشينى خويش منصوب نمود بمرد . اسماعيل را المنصور لقب دادند .\r\nچون ابو يزيد همچنان سوسه را در محاصره داشت ، اسماعيل از بيم او موت پدر را مكتوم\r\n\r\n\r\n","description":"","footnote":"\r\n[ ( 1 ) 
  ] متن : يتجست .\r\n","page_name":" 59 ","page_number":91},
  {"content":"\r\n\r\nداشت و خود را خليفه نخواند و سكه و خطبه را به نام خود نكرد و علم‌هاى بزرگ را دگرگون ننمود تا از كار ابو يزيد بپرداخت .\r\n\r\nبقيهء اخبار ابو يزيد و كشته شدن او\r\nچون القائم بمرد ابو يزيد همچنان در كار محاصرهء سوسه بود . مردم شهر را اين محاصره سخت در رنج افكنده بود . چون اسماعيل المنصور به خلافت رسيد نخستين اقدامش آن بود كه از راه دريا براى جنگجويان مدد فرستد . به سردارى يعقوب بن اسحاق و رشيق الكاتب كشتيهايى پر از امتعه و آذوقه روان فرمود . و خود از پى آنها در حركت آمد . اصحابش اشارت كردند كه باز گردد . كشتيها به سوسه رسيد و مردان جنگى بيرون آمدند و با سپاه سوسه همدست شدند و ابو يزيد شكست خورده بگريخت و لشكرگاهش به غارت رفت و به آتش كشيده شد .\r\nابو يزيد خود را به قيروان رسانيد ولى مردم نگذاشتند به شهر در آيد و بر عاملش بشوريدند او نيز از شهر بيرون شد و به ابو يزيد پيوست . ابو يزيد در آخر شوال سال 334 به سبيبه كوچ كرد . اسماعيل المنصور به قيروان آمد و مردم را امان داد . حرم ابو يزيد و - فرزندان او را نكشت بلكه برايشان راتبه‌اى مقرر كرد . و آنگاه گروهى از سپاهيان خود را به كشف خبر ابو يزيد فرستاد ، از آن سوى نيز به همين مقصود گروهى بيامدند . دو گروه بر هم زدند و گروه اسماعيل المنصور شكست خورد و ابو يزيد نيرو گرفت و بار ديگر خلقى بر او گرد آمدند . ابو يزيد عازم قيروان شد ، اسماعيل المنصور بر گرد لشكرگاه خود خندق كند .\r\nدر نخستين روز نبرد پيروزى با منصور بود روز ديگر كه جنگ در گرفت سپاه منصور بگريخت و منصور خود [ با بيست تن 
  ] پايدار بر جاى بماند [ چنان كه ابو يزيد كارى از پيش نتوانست برد 
  ] . ياران منصور كه از راه مهديه وسوسه مىگريختند ، چون خبر يافتند باز گشتند .\r\nابو يزيد كه اين پايدارى بديد در اواخر ذى القعده از آنجا كوچ كرد و پس از چندى باز گرديد و جنگ در پيوست . در همان حال گروههايى از سپاهيانش را براى راهزنى قوافل به راه مهديه وسوسه فرستاد .\r\nابو يزيد نزد منصور كس فرستاد و خواستار باز گرداندن زن و فرزندش گرديد . [ و سوگند خورد كه اگر آنان را نزد او فرستد به شرط امان سر به فرمان نهد 
  ] منصور آنان را بفرستاد . چون رسيدند ، سوگند خود بشكست و در پنجم محرم سال 335 جنگ را از سر - گرفت . منصور نيز در نيمهء محرم سپاه خود را تعبيه داد . بربرها را در ميمنه و كتامه را در - ميسره قرار دارد و خود و يارانش در قلب سپاه ايستادند . ابو يزيد به ميمنه حمله‌اى كرد و آن را منهزم ساخت . سپس بر قلب تاخت و با منصور رو بر رو شد . جنگ سخت گرديد .\r\nسپاه منصور چون تن واحد حمله آورد . ابو يزيد شكست خورد و بنه و لشكرگاه خود بگذاشت .\r\n\r\n","description":"","footnote":"","page_name":" 60 ","page_number":92},
  {"content":"\r\n\r\nاز اصحاب او خلق كثير كشته شدند . چنان كه شمار سرهاى بريده‌اى كه بچه‌هاى قيروان با آنها بازى مىكردند به ده هزار رسيد . ابو يزيد راه گريز در پيش گرفت و بر باغايه گذشت .\r\nمردم باغايه او را از ورود به شهر منع كردند . او شهر را در محاصره گرفت . منصور در ماه ربيع الاول از پى او روان شد و مراماى صقلى را به جاى خود در مهديه نهاد و خود به باغايه لشكر برد . ابو يزيد از آنجا برفت و منصور در پى او بود . آهنگ هر دژى را را مىنمود منصور پيش از او بر آن دست مىيافت .\r\nمنصور در طبنه فرود آمد . در آنجا رسولان محمد بن خزر امير مغراوه كه از ياران ابو يزيد بود بيامدند و امان خواستند . منصور امانشان داد و او را از پى ابو يزيد فرستاد .\r\nابو يزيد به ميان بنى برزال رسيد ، آنان نيز از خوارج نكاريه بودند . در آنجا شنيد كه منصور از پى اوست . از اين رو به ريگستان زد و به نواحى غمره باز گرديد . در آنجا با منصور رو بر رو شد و پس از جنگى به كوه سالات گريخت و منصور در پى او بود و از كوهها و گردنه‌ها و تنگناها مىگذشت تا به جائى بى آب و گياه رسيد . چون دانست كه رو بر روى او چيزى جز بيابان خشك تا بلاد سودان هيچ نيست و لشكر در رنج افتاده بود به غمره از بلاد صنهاجه باز گرديد . در آنجا زيرى بن مناد امير صنهاجه نزد او آمد . اسماعيل اكرامش كرد وصله‌اى كرامند داد . در اين احوال نامهء محمد بن خزر بيامد و جايى را از بيابان كه ابو يزيد در آن بودنشان داد . اسماعيل المنصور بيمار شده بود . ابو يزيد به مسيله باز گرديد و آنجا را محاصره نمود .\r\nچون منصور بهبودى يافت در اول رجب سال 335 آهنگ مسيله نمود . ابو يزيد از آنجا راهى بيابان شد مىخواست به بلاد سودان رود . بنى كملان اصحاب او سر بر تافتند پس به كوههاى كتامه و عجيسه آمد و در آن كوهها تحصن گرفت . منصور بيامد و در دهم شعبان در دامنهء كوه فرود آمد . ابو يزيد براى نبرد از كوه فرود آمد ولى در جنگ شكست خورد و فرزندان و اصحابش تسليم شدند . يكى از سواران او را نيزه‌اى زد ، بيفتاد ولى جمعى از يارانش او را از معركه به در بردند در اين درگيرى بيش از ده هزار نفر كشته شد . ولى ابو يزيد نجات يافت .\r\nدر آغاز ماه رمضان اسماعيل المنصور از پى ابو منصور براند . به جاى رسيدند كه هيچ يك از دو فريق را توان هزيمت نبود كه راه بس تنگ و دشوار بود . ابو يزيد كه سخت در تنگنا افتاده بود بالاخره بگريخت و بنهء خود بر جاى نهاد . او و يارانش بر كوه زدند و از فراز كوه صخره‌ها مىكندند و فرو مىافكندند . دو گروه چنان درهم آميختند كه دستها با گردنها آشنا شدند و شمار كشتگان بسيار گرديد . پس از اين نبرد از يك ديگر جدا شدند .\r\nابو يزيد به قلعهء كتامه رفت . كسانى كه با او بودند ، از قبيلهء هواره امان خواستند منصور امانشان داد . آنگاه ابو يزيد را در قلعه به محاصره افكند . و چند بار مصاف دادند تا آن را\r\n\r\n","description":"","footnote":"","page_name":" 61 ","page_number":93},
  {"content":"\r\n\r\nبه جنگ بگشود و آتش زد و ياران ابو يزيد را در هر جا كه بودند بكشت . آنگاه زن و فرزند او را در قصر قلعه گرد آورد و چون شب شد منصور فرمان داد در درختها و بوته‌هايى كه در اطراف قصر بودند آتش زدند تا شب روشن شود و او بهتر بتواند همه جا را زير نظر داشته باشد و ابو زيد نگريزد . در اواخر شب ابو زيد بيرون آمد و بر اصحاب منصور حمله‌اى سخت كرد و راه خود بگشود و برفت . منصور به طلبش كس فرستاد او را يافتند كه سه تن از يارانش بر دوشش مىكشيدند . زيرا مجروح شده بود . چون از پى او رفتند از پرتگاهى فرو غلطيد . بر سرش رفتند و بگرفتند و نزد منصور آوردند . منصور سجدهء شكر به جاى آورد . ابو زيد تا پايان محرم سال 336 نزد او بماند ، سپس از جراحتى كه برداشته بود هلاك شد . منصور فرمان داد پوستش را بكنند و پر از كاه كنند . و آن را با دو بوزينه در قفسى نهادند و آن بوزينگان با ريش او بازى مىكردند . منصور از آنجا به قيروان و مهديه رفت .\r\nفضل پسر ابو يزيد به معبد بن خزر پيوست و با سپاهى به طبنه و بسكره تاخت و آهنگ نبرد منصور نمود ولى در اين جنگ شكست خورد و به كتامه رفت . منصور به سردارى دو غلام خود شفيع و قيصر لشكر به سوى او فرستاد . زيرى بن مناد نيز با صنهاجه با او بود . فضل و معبد شكست خوردند و جمعشان پريشان شد و منصور بازگشت و به قيروان داخل شد .\r\n\r\nبقيهء اخبار اسماعيل المنصور\r\nحميد بن يصليتن عامل مغرب بيعت بشكست و از طاعت شيعه ( عبيديان ) بيرون آمد و در خطبه به امويان آن سوى دريا ( اندلس ) دعا كرد ، سپس لشكر به تاهرت برد و آنجا را در محاصره گرفت . در ماه صفر سال 336 منصور به سوى او لشكر كشيد و به سوق حمزه آمد و در آن اقامت گرفت . زيرى بن مناد نيز جماعات صنهاجه را از هر سو گرد آورد و - و در ركاب منصور عازم نبرد شد . حميد از تاهرت برفت . منصور منشور امارت تاهرت را به يعلى بن محمد اليفرنى داد و نيز زيرى بن مناد را بر قوم خود و ديگر بلادشان امارت بخشيد . آنگاه به قتال قبايل لواته بيرون رفت و آنان به ريگستان گريختند . او در وادى ميناس درنگ كرد . در آنجا سه كوه بود كه بر هر يك دژى از سنگهاى تراشيده بر آورده بودند . بر يكى از اين دژها كتيبه‌اى بزرگ بود . منصور فرمان داد آن را خواندند . نوشته بود : من سليمان سرد غوس هستم . مردم اين شهر بر پادشاه عاصى شدند ، پس مرا بر سر آنان فرستاد . به يارى خداوند اين شهر گشوده گرديد . من اين بنا را بر آوردم تا خاطرهء آن را زنده نگاه دارم . اين حكايت عجيب را ابن الرقيق در تاريخ خود آورده بود است .\r\nمنصور پس از آنكه زيرى بن مناد را خلعت داد و برنشاند به قيروان رفت و در ماه\r\n\r\n","description":"","footnote":"","page_name":" 62 ","page_number":94},
  {"content":"\r\n\r\nجمادى الاول سال 336 به منصوريه داخل شد . در آنجا خبر يافت كه فضل پسر ابو يزيد به كوه اوراس آمده است و بربر را براى يك شورش برمىانگيزد . منصور بر سر او لشكر كشيد و او به ريگستان گريخت و منصور به قيروان بازگشت و از آنجا به مهديه رفت . فضل پسر ابو يزيد به باغايه راند و آنجا را در محاصره گرفت ولى يارانش بر او غدر كردند و سرش را نزد منصور فرستادند .\r\nدر سال 339 حسين بن على بن ابى الحسين الكلبى را امارت صقليه و اعمال آن داد .\r\nاين سرزمين پيش از اين قلمرو خليل بن اسحاق بود . حسين او را از آنجا براند و خود سراسر آن را در تصرف گرفت . او و فرزندانش را در آن جزيره دولتى است كه بدان اشارت خواهيم كرد .\r\nبه منصور خبر رسيد كه پادشاه فرنگان عزم نبرد با مسلمانان را دارد . منصور سپاه بحرى خود را بسيج كرد و كشتيها را از سپاهيان پر كرد و غلام خود فرج الصقلى را بر آن فرماندهى داد ، و حسين بن على عامل صقليه را فرمان داد تا با او همراه شود . اينان از دريا گذشتند ، و در ساحل فرنگ در قلوريه فرود آمدند . رجار پادشاه فرنگ به مقابله بيرون آمد ، شكستش دادند . اين فتح بى مانند در سال 340 اتفاق افتاد . فرج در سال 342 با غنايم بسيار به مهديه باز گشت .\r\nمعبد بن خزر از آن هنگام كه به يارى فضل پسر ابو يزيد برخاسته بود ، همواره در عصيان بود و ياران منصور در طلب او بودند تا در يكى از برخوردها گرفتار آمد . او را با پسرش نزد منصور فرستادند . آن دو را در بازارهاى منصوريه بگردانيدند سپس در سال - 341 كشتند .\r\n\r\nدرگذشت اسماعيل المنصور و حكومت پسرش المعز لدين اللّه معد بن اسماعيل\r\nالمنصور باللّه اسماعيل بن القائم ابى القاسم در روز آخر ماه شوال سال 341 وفات كرد . هفت سال خلافت كرد . سبب مرگ او گرفتار آمدنش بود در ميان باران و برف و مقاومتش در برابر آن دو و پس از آن به حمام رفتن . چون چنين كرد حرارت غريزى از ميان رفت و دچار بىخوابى گرديد و بمرد . طبيبش اسحاق بن سليمان الاسرائيلى او را از رفتن به حمام - پس از آن سرمازدگى - منع كرده بود ولى او نپذيرفت .\r\nپس از او پسرش معد ملقب به المعز لدين اللّه زمام امور خلافت را به دست گرفت .\r\nچون كارش استقامت يافت به سوى كوه اوراس رفت و سپاه خود را در آن پراكنده نمود .\r\nبنى كملان و مليله از قبايل هواره از او امان خواستند و در طاعت او در آمدند . او نيز امانشان داد و به ايشان نيكى كرد . همچنين محمد بن خزر بعد از قتل برادرش معبد نيز امان خواست ، او را نيز امان داد . آنگاه به قيروان بازگشت و غلام خود قيصر را به فرماندهى\r\n\r\n","description":"","footnote":"","page_name":" 63 ","page_number":95},
  {"content":"\r\n\r\nسپاه بگماشت و منشور امارت باغايه را به دو داد . او نيز آن سرزمين‌ها را زير پى سپرد ولى با مردم نيكى نمود و آن گروه از بربر را كه سر به فرمان نمىآوردند به لطايف حيل منقاد نمود و با آنان نزد المعز لدين اللّه باز گرديد . معز نيز اكرامشان كرد و صله‌هاى كرامند داد .\r\nآنگاه محمد بن خزر امير مغراوه بيامد او را نيز به اكرام در آورد و همچنان در قيروان بماند تا در سال 348 بمرد .\r\nالمعز لدين اللّه زيرى بن مناد را در سال 343 فرمانروايى صنهاجه داد . او از اشير [ 1 
  ] بيامد و صله‌اى نيكو يافت و بار ديگر به مقر فرمانروايى خود بازگشت .\r\nالمعز لدين اللّه در سال 344 نزد حسين بن على عامل صقليه پيام فرستاد كه با كشتيهاى جنگى خود به ساحل المريه از بلاد اندلس فرود آيد . او نيز برفت و در آن سرزمين تاراج و كشتار كرد و غنايم و اسير گرفت و باز گرديد . الناصر عبد الرحمان بن محمد صاحب اندلس كشتيهاى خود را به سردارى غلام خود غالب به سواحل افريقيه آورد ولى سپاهيان افريقيه نگذاشتند به ساحل آيد و براندندش . پس در سال 345 با هفتاد كشتى بازگشت و بندر خزر را آتش زد و در سوسه و نواحى طبرقه [ 2 
  ] قتل و تاراج كرد و بازگرديد .\r\nدولت المعز لدين اللّه در بلاد افريقيه و مغرب استقامت يافت و قلمروش وسعت گرفت و از ايفكان سه مرحله آن سوى تاهرت تا زنانه كه نزديك مصر است در تصرف او بود .\r\nيعلى بن محمد اليفرنى را امارت تاهرت و ايفكان داد و امارت اشير و اعمال آن را به زيرى بن مناد الصنهاجى و امارت مسيله و اعمال آن را به جعفر بن على الاندلسى و باغايه و اعمال آن را به قيصر الصقلى و فاس را به احمد بن بكر بن ابى سهل الجذامى و سجلماسه را به محمد بن واسول [ 3 
  ] المكناسى .\r\nدر سال 347 شنيد كه يعلى بن محمد اليفرنى با امويان آن سوى دريا ( اندلس ) سروسرى دارد و مردم مغرب الاقصى بيعت شيعه را نقض كرده‌اند ، جوهر الصقلى كاتب را با سپاهى به مغرب فرستاد تا آنان را به فرمان آرد . جوهر وزير او بود . جعفر بن على صاحب مسيله و زيرى بن مناد صاحب اشير نيز با او بودند . يعلى بن محمد صاحب مغرب الاقصى با آنان رو بر رو گرديد .\r\nچون از ايفكان در حركت آمد ، در ميان ياران يعلى فتنه افتاد . گويند بنى يفرن آن فتنه افكندند . پس يعلى را بگرفتند و در حال ، شمشيرهاى كتامه به حياتش پايان دادند و - ايفكان ويران شد و پسرش يدو بن يعلى اسير گرديد .\r\nجوهر از آنجا به فاس راند و از آنجا به سجلماسه . الشاكر للّه محمد بن الفتح را بگرفت او از بنى واسول بود و خود را امير المؤمنين لقب داده بود . العنبر پسر عم خود\r\n\r\n\r\n","description":"","footnote":"\r\n[ ( 1 ) 
  ] متن : استير\r\n[ ( 2 ) 
  ] متن : طبريه\r\n[ ( 3 ) 
  ] متن : واكول\r\n","page_name":" 64 ","page_number":96},
  {"content":"\r\n\r\nرا به جاى او امارت داد . جوهر سرزمين مغرب را تا دريا بپيمود . آنگاه به فاس باز گرديد و آنجا را در محاصره گرفت ، والى فاس در آن روزگار احمد بن بكر بن ابى سهل الجذامى بود اين جنگ چندى مدت گرفت و شهر مقاومت مىكرد . در اين احوال هداياى امراء ادكرنيه ( ؟ ) از سوس برسيد . پس به سجلماسه حركت كرد . محمد بن واسول [ 1 
  ] المكناسى ، نيز امير المؤمنين الشاكر للّه لقب گرفته بود و به نام خود سكه زده بود چون از آمدن جوهر خبر يافت بگريخت ولى به اسارت افتاد و او را نزد جوهر آوردند . جوهر از سجلماسه برفت و شهرهايى را كه در راهش بود بگشود پس به فاس باز آمد و در حصار آن درنگ كرد تا به دست زيرى بن مناد آن را بگشود . شب هنگام بر بارو فرا رفت و به شهر داخل شد و در سال 348 احمد بن بكر را بگرفت . و از سوى خود كسانى را بر آن سرزمينها امارت داد و عمال بنى اميه را از سراسر مغرب براند و پيروزمند به قيروان بازگشت قاهرت را به قلمرو زيرى بن مناد در افزود .\r\nاحمد بن بكر و محمد بن واسول را در حالى كه هر يك در قفسى بودند بياورد و به منصوريه وارد كرد و آن روز روزى بزرگ بود .\r\nولايت مغرب و مشرق ميان دو تن از موالى او قيصر و مظفر تقسيم شده بود و اين دو بر امور دولت او غلبه داشتند . پس در سال 349 هر دو را بگرفت و بكشت .\r\nدر سال 350 مسيحيان بر جزيرهء اقريطش ( كريت ) غلبه يافتند . اينان كه در اين جزيره بودند از اندلس آمده بودند و به اسكندريه در آمدند . عبد اللّه بن طاهر در آن هنگام در اسكندريه بود . اين آوارگان را محاصره نمود تا امان خواستند و تسليم شدند ، بدين شرط كه به جزيره اقريطش روند و آنجا را آباد سازند آنان به اقريطش رفتند و آن را آباد ساختند . اميرشان ابو حفض البلوطى بود ابو حفض در آنجا زمام همهء امور را به دست گرفت و امارت به توارث به پسرانش مىرسيد تا در اين حال مسيحيان با هفتصد كشتى جنگى بيامدند . و آن را به جنگ بستدند و جماعتى را كشتند و تا اين زمان همچنان در دست ايشان است . و اللّه غالب على امره .\r\nصاحب صقليه در سال 351 قلعه طرمينى [ 2 
  ] از قلاع صقليه را پس از تحمل محاصره‌اى دراز و رنج بسيار در تصرف آورد . پس از نه ماه و نيم قلعه تسليم گرديد و مسلمانان در آن فرود آمدند و آنجا را به نام المعز لدين اللّه صاحب افريقيه معزيه ناميدند .\r\nصاحب صقليه احمد بن الحسن بن على بن ابى الحسن به محاصره رمطه كه نيز از قلاع صقليه بود روان شد . صاحب قلعه از قسطنطينيه مدد خواست . سپاهى از راه خشكى - و دريا بيامد . صاحب صقليه نيز از المعز لدين اللّه يارى خواست . معز نيز به سردارى پسر خود حسن سپاهى بفرستاد . اين سپاه به شهر مسينه [ 3 
  ] رسيد و همه به رمطه در حركت\r\n\r\n\r\n","description":"","footnote":"\r\n[ ( 1 ) 
  ] متن : واكول\r\n[ ( 2 ) 
  ] متن : طرمين\r\n[ ( 3 ) 
  ] متن : ميسنى .\r\n","page_name":" 65 ","page_number":97},
  {"content":"\r\n\r\nآمدند . محاصره قلعه به عهدهء حسن بن عمار بود . سپاهيان دل بر مرگ نهادند و بر لشكر روم در رمطه حمله كردند . فرمانده سپاه روم و جمعى از سرداران كشته شدند و روميان به زشت‌ترين صورتى بگريختند . در راهشان خندقى پديد آمد ، در آن فرو غلطيدند . مسلمانان كشتار بسيار كردند و لشكرگاهشان را به غنيمت بردند . چون محاصره رمطه به دراز كشيد و مردم را هيچ خوردنى نماند ، مسلمانان آنجا را نيز تصرف كردند . بقاياى سپاهيان روم به كشتى نشستند تا بگريزند و جان خويش برهانند . احمد بن الحسن با كشتيهاى خود از پىشان رفت و به آنها رسيد .\r\nبعضى از مسلمانان در آب شنا مىكردند و كشتيهاى رومى را سوراخ مىنمودند .\r\nاحمد گروههايى از سپاه خود را به شهرهاى روم فرستاد . آنها قتل و تاراج كردند و با غنايم بسيار باز گشتند . روميان به پرداخت جزيه گردن نهادند . اين واقعه در سال 354 اتفاق افتاد و نبرد المجاز نام گرفت .\r\n\r\nفتح مصر\r\nالمعز لدين اللّه را خبر رسيد كه اوضاع مصر پس از مرگ كافور الاخشيدى پريشان شده است و مردم دچار قحط و غلا گرديده‌اند و فتنه‌ها در آن ديار افزون گشته و بغداد نيز - چون سر گرم كشمكشهاى ميان بختيار بن معز الدوله و عضد الدوله پسر عم اوست ، بدان نمىپردازد . معز آهنگ حركت به مصر نمود و جوهر الكاتب را به مغرب فرستاد تا كتامه را بسيج نمايد و عمال خود را در برقه فرمان داد كه در راه او چاهها حفر كنند [ تا سپاهيان و اسبان تشنه نمانند 
  ] . پس در سال 355 جوهر روانهء مصر گرديد .\r\nالمعز لدين اللّه به توديع او بيرون آمد و چند روز در لشكرگاه او درنگ كرد . جوهر در حركت آمد . اين خبر به سپاهيان اخشيدى رسيد . آنان پراكنده شدند . جوهر در اواسط شعبان سال 358 به مصر داخل شد و در جامع عتيق آنجا به نام المعز [ 1 
  ] خطبه خواند و دعوت علويان را بر پاى داشت . در ماه جمادى سال 459 جوهر به جامع ابن طولون در آمد و در آن نماز گزارد و فرمان داد تا در اذان حى على خير العمل بيفزايند و اين نخستين اذان بدين شيوه بود كه در مصر گفته شد .\r\nجوهر پس از اين فتح رجال و اعيان دولت اخشيدى را با هدايا نزد المعز لدين اللّه به مهديه فرستاد . المعز رجال دولتى را در مهديه حبس نمود ولى با قضاة و علما نيكى كرد و آنان را به مصر باز گردانيد . جوهر بناى شهر قاهره را آغاز كرد و المعز لدين اللّه را بر انگيخت تا به سوى مصر در حركت آيد .\r\n\r\n\r\n","description":"","footnote":"\r\n[ ( 1 ) 
  ] المعتز .\r\n","page_name":" 66 ","page_number":98},
  {"content":"\r\n\r\n\r\nفتح دمشق\r\nچون مصر گشوده شد و دستگيرى بنى طغج [ 1 
  ] آغاز گرديد ، حسن بن عبد اللّه بن طغج با جماعتى از سردارانشان به مكه گريختند . چون جوهر از آن آگاه شد جعفر بن فلاح الكتامى را با سپاهى از پى او فرستاد و چند بار ميانشان نبرد در گرفت . جعفر بن فلاح حسن بن عبد اللّه - بن طغج را با چند تن از سرداران ديگر اسير كرد و نزد جوهر فرستاد . جوهر نيز آنان را نزد معز به افريقيه روان نمود . جعفر به رمله رفت و آنجا را به جنگ بستد سپس باقيماندگان را امان داد و خراج گرد آورد و روانهء طبريه گرديد ، ديد كه ابن ملهم در آنجا براى المعز لدين اللّه اقامهء دعوت نموده ، پس از آنجا برفت و راه دمشق در پيش گرفت . دمشق را به جنگ در تصرف آورد و در آنجا به نام معز اقامه خطبه كرد و اين واقعه چند روز گذشته از محرم سال 359 بود .\r\nابو القاسم بن ابى ليلى [ 2 
  ] الهاشمى در دمشق بود و مردم از او فرمان مىبردند . او اوباش و آشوبگران را گرد آورد و در دومين جمعه شورش آغاز كرد و جامه سياه كرد و به نام المطيع للّه عباسى خطبه خواند .\r\nجعفر بن فلاح با آنان به جنگ پرداخت و شورش را فرو كوفت و سپاهيان مغرب بر مردم دمشق دست گشودند و قتل و تاراج آغاز كردند . ابن ابى ليلى شبانه از شهر بگريخت و مردم حيران درماندند .\r\nپيش از اين شريف الجعفرى را نزد جعفر بن فلاح فرستاده بودند تا طرح صلح افكند .\r\nجعفر بن فلاح او را به شهر باز گردانيد تا مردم را آرام كند و به ايشان وعده‌هاى نيكو داد .\r\nشريف الجعفرى بيايد و شهر را آرامش بخشيد [ و خواست كه مردم به خانه‌هاى خود بمانند 
  ] تا جعفر بن فلاح بيايد و در شهر بگردد و به لشكرگاه خود باز گردد . مردم چنان كردند او نيز پس از گردشى در شهر باز گرديد .\r\nدر اين احوال سپاهيان مغربى دست به غارت گشودند ، مردم دمشق نيز به جد برخاستند و سلاح گرفتند و بر آنان حمله كردند و جمعى از ايشان را كشتند و به حفر خندقها و تحكيم حصار شهر پرداختند .\r\nبه خواهش مردم ، شريف ابو القاسم بن ابى ليلى به شهر بازگشت سپس نزد جعفر بن فلاح رفت و بار ديگر در نيمهء ذى الحجه سال 359 ميانشان صلح افتاد . رئيس شرطهء جعفر بن - فلاح وارد دمشق شد . مردم آرام گرفتند و او جماعتى از شورشگران را بگرفت و بكشت يا به زندان كرد . سپس شريف ابو القاسم بن ابى يعلى را در محرم سال 360 بگرفت و به مصر\r\n\r\n\r\n","description":"","footnote":"\r\n[ ( 1 ) 
  ] متن : طفج\r\n[ ( 2 ) 
  ] ابو القاسم بن يعلى .\r\n","page_name":" 67 ","page_number":99},
  {"content":"\r\n\r\nفرستاد . و ملك دمشق جعفر بن فلاح را مسلم شد .\r\nدر سال 358 ابو خزر [ 1 
  ] الزناتى در افريقيه خروج كرده بود و جماعتى از بربر و نكاريه گرد او را گرفته بودند . المعز به تن خويش به سركوبى او رفت و به باغايه رسيد . ياران ابو خزر از گردش پراكنده شدند . المعز پس از تحمل مشقات و گذشتن از راههاى پر خطر به منصوريه بازگشت . و بلكين پسر زيرى را فرمود تا به طلب او لشكر برد . او نيز برفت و هيچ خبر او نيامد .\r\nدر سال 359 ابو خزر بيامد و از المعز لدين اللّه امان خواست . امانش داد و برايش راتبه‌اى معين كرد . در همين احوال بود كه نامهء جوهر بيامد كه به نام او در مصر و شام خطبه مىخوانند و اينك بايد كه به مصر رود . المعز سخت شادمان شد و اين پيروزى را به گوش مردم رسانيد و شاعران به تهنيت شعرها سرودند .\r\nچون اين سخن به قرمطيان رسيد لشكر به دمشق آوردند به سردارى پادشاهشان اعصم [ حسن بن احمد بن بهرام 
  ] ميان آنها و جعفر بن فلاح نبرد در گرفت قرامطه منهزم شدند و جمعى از ايشان كشته شدند . ولى بار ديگر در سال 361 باز گشتند ، اين بار سپاه جعفر بن فلاح شكست خورد و او خود كشته شد . قرمطيان دمشق را بگرفتند و آهنگ مصر كردند . جوهر واقعه به المعز لدين اللّه نوشت و او عزم مصر نمود .\r\n\r\nآمدن المعز لدين اللّه به مصر و فرود آمدنش به قاهره\r\nچون اين اخبار به المعز لدين اللّه رسيد آهنگ مصر نمود پس در كار مغرب نگريست تا چنان كند كه پس از او هيچ حادثه‌اى رخ ندهد . يكى از مخالفان او محمد بن الحسن بن خزر المغراوى بود كه در مغرب الاوسط كر و فرى داشت و از بربر و زناته جماعتى بر او گرد آمده بودند . او مردى جبار و طاغى بود . كار او موجب دل مشغولى المعز گرديده بود و بيم آن داشت كه در افريقيه غائله‌اى پديد آورد . پس بلكين بن زيرى بن مناد را به جنگ او فرستاد . ميان بلكين و او چند نبرد عظيم واقع گرديد كه سبب انهزام محمد بن خزر گرديد . چون احساس شكست كرد با شمشير خود را بكشت . در اين نبرد هفده تن از سران و امراء زناته كشته شدند و بسيارى نيز به اسارت افتادند . اين واقعه در سال 360 اتفاق افتاد .\r\nاين پيروزى المعز لدين اللّه را نيك خشنود كرد چنان كه سه روز جشن گرفت و مردم به تهنيتش آمدند . آنگاه بلكين بن زيرى را بخواند و به جاى خود در افريقيه و مغرب نهاد و او را در قيروان فرود آورد و او را يوسف ناميد و ابو الفتوح كنيه داد . نيز عبد اللّه بن يخلف\r\n\r\n\r\n","description":"","footnote":"\r\n[ ( 1 ) 
  ] ابو جعفر .\r\n","page_name":" 68 ","page_number":100},
  {"content":"\r\n\r\nالكتامى را امارت طرابلس داد و او را زير نظر بلكين قرار نداد ، همچنين صاحب صقليه را .\r\nامور گرد آورى اموال را به زيادة اللّه بن القديم سپرد و گرد آورى خراج را به عبد الجبار الخراسانى و حسين بن خلف الموصدى [ 1 
  ] واگذاشت آن دو را زير نظر بلكين قرار داد . و در آخر شوال سال 361 در بيرون شهر منصوريه لشكرگاه زد و در سردانيه نزديك قيروان چندى درنگ كرد تا از كارهايش فراغت يافت و سپاه و اهل بيت و عمالش برسيدند و هر چه در قصر او بود از اموال و امتعه بياوردند . بعد از چهار ماه قدم در راه نهاد . بلكين تا مسافتى با او همراه بود ، سپس با او وداع كرد و او را بازگردانيد تا بر سر كارهاى خود رود . المعز لدين اللّه با لشكر خود بيامد تا به طرابلس رسيد . گروهى از لشكر او به كوه نفوسه گريختند و در آنجا تحصن جستند . آنگاه به برقه رفت . در آنجا شاعر خود محمد بن هانى الاندلسى كشته شد . يعنى در آخر رجب سال 362 او را بر كنار دريا كشته يافتند . و از برقه به اسكندريه رفت و در شعبان همين سال وارد آن شهر شد . در آنجا اعيان مصر به ديدنش آمدند و او اكرامشان كرد و به دادن صلات بنواخت و در پنجم رمضان همين سال به قاهره داخل شد . قاهره تا پايان دولتشان همچنان مسكن آنان بود .\r\n\r\nنبردهاى المعز لدين اللّه با قرمطيان و استيلاى او بر دمشق\r\nقرامطه بر بنى طغج در دمشق خراجى بسته بودند كه هر سال مىستدند . چون جعفر - بن فلاح دمشق را در تصرف آورد و به نام المعز لدين اللّه خطبه خواند مادهء اين خراج نيز منقطع گرديد . اين امر سبب تاسف و خشم آنان گرديد از اين رو بر دمشق تاختند و سپاه جعفر بن فلاح را منهزم ساختند و او را كشتند و دمشق را گرفتند و تا رمله نيز پيش رفتند . همه مردم رمله گريختند و به يافا پناه بردند . قرامطه رمله را گرفتند و لشكر به يافا بسيج كردند و به مصر روان شدند و در عين الشمس كه امروز آن را مطريه مىگويند فرود آمدند و جماعتى از عرب و متعلقان بنى طغج نيز به آنان پيوستند و مغربيان را در قاهره محاصره كردند و چند روز جنگ در پيوستند كه پيروزى با آنان بود . مغربيان دل بر هلاك نهاده از شهر بيرون آمدند و قرمطيان را تا رمله واپس نشاندند و يافا را در محاصره گرفتند . جعفر بن فلاح از راه دريا مدد فرستاد ، قرمطيان آن را تصرف كردند . خبر به المعز لدين اللّه رسيد و او در قيروان بود و چنان كه آورديم به مصر آمد .\r\nدر مصر شنيد كه قرمطيان باز هم آهنگ مصر دارند . نامه‌اى به رئيس قرمطيان اعصم نوشت و در آن از فضائل خود و اهل بيتش ياد كرد و گفت كه قرمطيان پيش از اين از داعيان او و پدران او بوده‌اند و نيز در نامهء خود اندرزهاشان داد و سخن به وعيد و تهديد\r\n\r\n\r\n","description":"","footnote":"\r\n[ ( 1 ) 
  ] متن : المرصدى .\r\n","page_name":" 69 ","page_number":101},
  {"content":"\r\n\r\nكشانيد . اما رئيس قرمطيان پاسخى سخت ناخراشيده داد كه : « نامه كم مايه تو با همه - پرگوييهايش رسيد و ما اينك به جانب تو در حركت آمده‌ايم . و السلام » اعصم از احساء بسيج مصر كرد و سپاهيان خود را در عين الشمس فرود آورد و جماعتى از عرب و غير عرب نيز بر او گرد آمدند . چند گروه به اطراف فرستاد تا تاراج و كشتار كنند . المعز لدين اللّه حسان بن الجراح را كه با جمع عظيمى از طى به اعصم پيوسته بود با صد هزار دينار كه به او وعده داد ، بر انگيخت كه چون جنگ آغاز شود ، پشت كند تا قرمطيان نيز رو به گريز نهند .\r\nهر دو سوگند خوردند . در روزى كه معين كرده بودند المعز لدين اللّه با سپاه خود بيرون آمد و حسان بن الجراح رو به هزيمت نهاد . قرمطيان اندكى درنگ كردند سپس رو به گريز نهادند . ياران المعز نزديك به هزار و پانصد اسير گرفتند و از پى ايشان براندند . قرمطيان به اذرعات رسيدند و از آنجا به احساء رفتند . بسيارى در اسارت كشته شدند و لشكرگاهشان به غارت رفت .\r\nالمعز ، ابو محمود از سرداران خود را با ده هزار سوار برگزيد و فرمان داد از پى قرمطيان رود و ظالم بن موهوب العقيلى را امارت دمشق داد . ظالم بن موهوب وارد دمشق شد . عامل دمشق از سوى قرمطيان ابو المنجى [ 1 
  ] بود . ظالم ، او و پسرش و جماعتى از ايشان را بگرفت و به زندان كرد و اموالشان بستد . ابو محمود كه از تعقيب قرمطيان بازگشته بود به دمشق در آمد . ظالم با خوشرويى به استقبالش رفت و از او خواست تا در بيرون دمشق فرود آيد تا مبادا قرمطيان باز گردند . او نيز چنين كرد . و ابو المنجى و پسرش را به مصر فرستاد تا در آنجا محبوس باشند .\r\nاصحاب ابو محمود در دمشق دست به قتل و تاراج گشودند و مردم سخت مضطرب گشتند . ظالم سوار شد و ساكنان اطراف شهر را به درون برد تا از دستبرد مغربيان در امان مانند .\r\nدر اواسط ماه شوال سال 363 ميان مردم دمشق و سپاهيان ابو محمود نزاعى در گرفت كه چند روز دوام داشت . ابو محمود بر مردم فايق آمد و آنان را به درون شهر راند . ظالم بن موهوب با مردم مدارا مىكرد و در اين روزها از خود صبر و استقامت نشان داد ولى از دار الاماره بيرون آمد . مغربيان ناحيه باب الفراديس را آتش زدند و خلق بسيارى هلاك شدند . اين فتنه تا آخر ماه ربيع الآخر سال 364 مدت گرفت . آنگاه ميان دو فريق بدين شرط صلح افتاد كه ظالم بن موهوب از شهر بيرون رود و جيش بن الصمصامه امارت دمشق يابد . اين جيش بن الصمصامه خواهرزاده ابو محمود بود . چون شهر آرامش يافت بار ديگر مغربيان دست به تاراج و كشتار گشودند و مردم به مقاومت برخاستند و آهنگ\r\n\r\n\r\n","description":"","footnote":"\r\n[ ( 1 ) 
  ] ابو اللجاء .\r\n","page_name":" 70 ","page_number":102},
  {"content":"\r\n\r\nقصر جيش بن الصمصامه كردند . جيش بگريخت و به لشكرگاه پناه برد . آنگاه با سپاهى به شهر حمله آورد و هر چه باقى مانده بود بسوخت و آب را قطع كرد و كار بر مردم تنگ شد و بازارها بسته گرديد . چون اين اخبار به المعز رسيد اعمال ابو محمود را نكوهش كرد و نزد ريان الخادم كه در طرابلس بود كس فرستاد و او را فرمان داد كه به دمشق رود تا ببيند كه حال چون است و ابو محمود را از آنجا براند . او برفت و ابو محمود را به رمله فرستاد و خبر به المعز لدين اللّه فرستاد و در دمشق بماند تا الپتكين [ 1 
  ] امارت دمشق يافت و بدانجا رسيد .\r\nاين الپتكين از موالى معز الدولة [ 2 
  ] بن بويه بود . چون تركان به سردارى سبكتكين بر پسرش بختيار بشوريدند و سبكتكين بمرد ، تركان او را بر خود سرورى دادند و بختيار را در واسط محاصره نمودند . عضد الدوله به يارى او آمد . چون عضد الدوله آمد سپاهيانى كه به سردارى الپتكين بختيار را محاصره كرده بودند واسط را رها كردند ، الپتكين با جماعتى از - تركان به حمص رفت و در نزديكيهاى آن فرود آمد . ظالم بن موهوب العقيلى كه از جانب المعز لدين اللّه عامل دمشق بود براى دستگيرى او برفت و چون كارى از پيش نبرد بازگشت .\r\nالپتكين در خارج شهر دمشق فرود آمد . در اين هنگام امارت دمشق به عهدهء ريان [ 3 
  ] خادم المعز لدين اللّه بود . ريان مغلوب ارادهء اوباش و سفلگان بود و اين امر بر اعيان شهر گران مىآمد . پس نزد الپتكين رفتند و از او خواستند به شهر درآيد تا او را بر خود امير سازند و شكايت مغربيان به دو بردند كه چگونه برخى عقايد رافضيان را بر آنان تحميل مىكنند و عمالشان مرتكب چه ستمهايى مىشوند . الپتكين اجابت كرد و آنان را سوگند داد كه غدر نكنند آنها نيز سوگند خوردند و الپتكين شهر را در تصرف آورد و ريان الخادم از دمشق بيرون شد و خطبه به نام المعز لدين اللّه از دمشق برافتاد . الپتكين خطبه به نام طائع عباسى كرد و اهل فساد را سركوب نمود و اعرابى را كه بر حوالى شهر مستولى شده بودند از آنجا براند و دمشق را از آن خود نمود . آنگاه به المعز لدين اللّه نامه نوشت و از او خواست كه طاعت او را پذيرا شود و از جانب خود امارت دمشق را به او دهد ولى المعز لدين اللّه را به دو اعتماد نبود . اين بود كه بسيج سپاه كرد تا به دمشق آيد ولى چنان كه خواهيم گفت - در لشكرگاه خود در بلبيس از دنيا برفت .\r\n\r\nوفات المعز لدين اللّه و خلافت العزيز باللّه\r\nالعزيز لدين اللّه در اواسط ربيع الاخر سال 365 پس از بيست و سه سال خلافت بمرد و پسرش نزار [ ابو منصور العزيز باللّه بن لمعز الدين اللّه ابى تميم معد بن المنصور باللّه ابو طاهر\r\n\r\n\r\n","description":"","footnote":"\r\n[ ( 1 ) 
  ] متن : افتكين\r\n[ ( 2 ) 
  ] متن : عز الدوله\r\n[ ( 3 ) 
  ] متن : زياد .\r\n","page_name":" 71 ","page_number":103},
  {"content":"\r\n\r\nاسماعيل بن القائم بامر اللّه محمد بن المهدى ابى محمد عبيد اللّه العبيدى 
  ] به جايش نشست نزار تا روز عيد قربان آن سال مرگ پدر ار از مردم پنهان داشت . چون نماز عيد به جاى آورد در خطبهء آن خلافت خود را اعلام نمود و فقدان پدر تعزيت گفت . يعقوب بن كلس وزير پدر را همچنان به وزارت باقى گذاشت و يوسف بلكين بن زيرى را به امارت افريقيه و طرابلس و سرت فرستاد و اجدابيه [ 1 
  ] را كه قلمرو عبد اللّه بن يخلف الكتامى بود بدان در افزود . مردم مكه و مدينه در موسم به نام پدرش المعز لدين اللّه خطبه مىخواندند ، نه به نام او . اين بود كه سپاهى به حجار روانه نمود و گفت مكه و مدينه را در محاصره گيرند و مردم را در تنگنا افكنند تا به نام او خطبه كنند . پس در مكه به نام او خطبه كردند . امير مكه عيسى بن جعفر بود . و امير مدينه طاهر بن مسلم بود . او در اين سال بمرد و پسرش حسن و برادرزاده‌اش جاى او بگرفتند .\r\n\r\nبقيهء اخبار الپتكين\r\nچون المعز لدين اللّه بمرد و پسرش العزيز باللّه به جايش نشست ، الپتكين برخاست و آهنگ بلاد او در ساحل شام نمود . نخست به صيدا تاخت و آنجا را در محاصره گرفت .\r\nابن الشيخ امارت صيدا داشت و جمعى از سران مغربيان نيز با او بودند و نيز ظالم بن - موهوب العقيلى در آنجا بود اينان به مقابله بيرون آمدند . نخست ظالم بن موهوب پيروز شد ولى الپتكين پس از اندك تزلزلى بازگشت و چهار هزار تن را بكشت . از آنجا عازم عكا [ 2 
  ] شد و از آنجا به طبريه رفت و چنان كرد كه در صيدا كرده بود و بازگشت .\r\nالعزيز باللّه با وزير خود يعقوب بن كلس در اين باب مشورت كرد ، او اشارت به جوهر الكاتب نمود . العزيز باللّه جوهر را بسيج كرد و بفرستاد . چون الپتكين اين خبر بشنيد تا مردم دمشق را بيازمايد چنان نمود كه مىخواهد از آنجا برود . مردم دمشق نا خشنودى نمودند و خواستار اقامتش شدند و همه دل بر مرگ نهادند . الپتكين سوگندشان داد و سوگند خوردند .\r\nجوهر در ماه ذى القعدهء سال 365 به دمشق رسيد و شهر را در محاصره گرفت . محاصره دو ماه مدت گرفت و هر روز سخت‌تر مىشد . الپتكين به اعصم ملك قرامطه نامه نوشت و از او يارى خواست . قرمطى از احساء بيامد . از مردان شام و اعراب بدوى قريب به پنجاه هزار بر او گرد آمدند . اينان در رمله به جوهر رسيدند و آب را به روى او بستند . جوهر از آنجا به عسقلان رفت در آنجا نيز محاصره‌اش كردند تا از سختى به جان آمد . جوهر چند تن از مغربيان را نزد الپتكين فرستاد و او را وعده‌هاى نيك داد و قرمطى او را منع مىنمود .\r\n\r\n\r\n","description":"","footnote":"\r\n[ ( 1 ) 
  ] جرأبيه\r\n[ ( 2 ) 
  ] عكه .\r\n","page_name":" 72 ","page_number":104},
  {"content":"\r\n\r\nتا جايى كه جوهر از الپتكين خواست كه با او ديدار كند . چون ديدار كردند و جوهر او را به صلح فرا خواند . الپتكين گفت : آنچه مرا مانع مىآيد اين قرمطى است كه تو مرا به مداراى با او وا داشتى . چون جوهر نوميد شد ، شرحى از حال تباه خويش بگفت و از او خواست كه در حق او نيكى كند و بر او منت نهد و بگذارد كه نزد العزيز باللّه باز گردد و سوگند خورد كه چنين خواهد كرد . چون الپتكين از نزد جوهر بازگشت قرمطى او را ملامت كرد و گفت جوهر اكنون باز مىگردد و العزيز را بر مىانگيزد كه خود به تن خويش بيايد و بدين عهد وفا نخواهد كرد . و چنان شد كه او گفت . جوهر به مصر باز آمد و العزيز - باللّه را بر انگيخت كه بسيج لشكر كند و خود به نبرد البتكين رود .\r\nجوهر بر مقدمه بيامد . الپتكين و قرمطى به رمله باز گشتند و لشكر تعبيه دادند .\r\nالعزيز باللّه هم برسيد و در محرم سال 467 در بيرون شهر رمله هر دو صف مقابل يك ديگر بايستادند .\r\nالعزيز باللّه نزد الپتكين كس فرستاد و او را به طاعت خود فرا خواند و وعده داد كه او را از سران دولت خود خواهد ساخت . آنگاه او را دعوت كرد كه نزد او رود و خود از صف بيرون آمد . الپتكين به ميان دو لشكر آمد و پياده شد و زمين ببوسيد و رسول را گفت كه امير المؤمنين را بگوى كه : اگر پيش از اين واقعه بود به خدمت مىشتافتم ولى اكنون نه ، مرا ميسر نيست . آنگاه به ميسرهء العزيز باللّه حمله كرد و و ميسره را منهزم نمود و بسيارى را بكشت . العزيز خود و ميمنه‌اش يكباره بر سپاه الپتكين زد و بر آنان شكستى فاحش وارد آورد . مغربيان شمشير در دشمن نهادند و قريب به بيست هزار تن را كشتند .\r\nپس العزيز به پرده‌سراى خويش فرود آمد و اسيران را بياوردند . هر كس اسيرى مىآورد او را خلعتى مىداد و به آنكه الپتكين را بياورد صد هزار دينار ارزانى داشت . مفرج بن - دغفل الطائى او را بيافت . كه از تشنگى به امان آمده بود ، آب خواست آبش داد و او را به مكان خود برد و گرامىاش داشت . آنگاه نزد العزيز باللّه آمد و جاى الپتكين را بگفت و صد هزار دينار جايزهء خود بستد و الپتكين را به خدمت آورد .\r\nالپتكين در حالى كه يقين داشت كه العزيز باللّه او را خواهد كشت بر او وارد شد . خليفه اكرامش كرد وصله داد و برايش خيمه‌اى بر پاى كرد و هر چه از او به غارت برده بودند باز پس داد و او را با خود به مصر آورد و از خادمان خاص و حجاب خود گردانيد . آنگاه از پى اعصم قرمطى كس فرستاد تا بيايد وصلهء خود بستاند و چون الپتكين عزت و كرامت يابد . فرستاده ، او را در طبريه بديد و اين همه بگفت ولى او از آمدن سر بر تافت . العزيز باللّه بيست هزار دينار برايش بفرستاد و مقرر كرد كه هر ساله براى او چنين مبلغى خواهد فرستاد . قرمطى به احساء رفت و العزيز باللّه به مصر بازگشت و مقام و مكانت الپتكين را بر افراشت تا ميان او و وزير يعقوب بن كلس دشمنى پديد آمد و وزير زهر در\r\n\r\n","description":"","footnote":"","page_name":" 73 ","page_number":105},
  {"content":"\r\n\r\nطعامش كرد و او را [ در سال 364 
  ] بكشت .\r\nچون العزيز باللّه از ماجرى خبر يافت وزير را چهل روز به زندان كرد و پانصد هزار دينار مصادره نمود . سپس او را خلعت پوشيد و به وزارت باز آورد .\r\nجوهر الكاتب در ماه ذى القعدهء سال 381 بمرد پسرش حسن جاى او را بگرفت و به قائد القواد ملقب شد .\r\nالپتكين در ايام وزارتش در دمشق مردى به نام قسام را بر كشيده بود و در زمرهء خواص خويش آورده بود قسام نام و آوازه‌اى پيدا كرده بود و متابعان بسيار و بر شهر مستولى شده بود . چون سپاه الپتكين و قرامطه منهزم شد ، العزيز باللّه سردار ابو محمود بن - ابراهيم را به دمشق فرستاد . ابو محمود در زمان پدرش المعز لدين اللّه نيز امارت دمشق داشت . چون به دمشق آمد ديد كه قسام شهر را در ضبط آورده و خطبه به نام العزيز باللّه مىخواند . از اين رو امارت ابو محمود با وجود قسام كامل نبود و قسام همچنان بر او حكم مىراند تا در سال 370 بمرد .\r\nآنگاه ابو تغلب [ 1 
  ] بن حمدان صاحب موصل كه از عضد الدوله منهزم شده بود به دمشق آمد . قسام او را از دخول به شهر منع كرد و بيم آن داشت كه به شهر غلبه يابد يا به راى خويش و يا به فرمان العزيز باللّه . ابو تغلب از اين عمل درخشم شد با او اندك زد و خوردى كرد ، سپس به طبريه [ 2 
  ] رفت .\r\nسپاه العزيز به سردارى يكى از سردارانش به نام فضل بيامد و قسام را در دمشق محاصره كرد ولى بر او ظفر نيافته باز گشت . العزيز باللّه در سال 369 سليمان بن جعفر بن - فلاح را به دمشق فرستاد . او در بيرون شهر فرود آمد ، او نيز نتوانست به شهر داخل شود .\r\nقسام به توطئه مردمى را بر انگيخت تا با او نبرد آغاز كردند و از اطراف دمشق براندند .\r\nهمچنين دغفل بن المفرج بن الجراح [ 3 
  ] امير بنى طى و اعراب ديگرى كه در سرزمين فلسطين بودند نيرو و شوكتى به دست آورده در آن بلاد كشتار و تاراج كردن گرفت و خرابيها به بار آورد . العزيز باللّه سپاهى به جنگش فرستاد . سردار اين سپاه يلتكين ترك بود . او به رمله رفت اعراب قيس و ديگر قبايل به دو پيوستند و با دغفل بن المفرج بن الجراح جنگ در پيوست . پلتكين گروهى را در كمين نشاند تا از پشت بر او حمله كردند . ابن الجراح شكست خورده به انطاكيه رفت و به صاحب انطاكيه پناهنده شد . اين امر با بيرون آمدن پادشاه روم از قسطنطينيه به بلاد شام مصادف شد . ابن الجراح بترسيد و به بكجور از موالى سيف الدوله و عامل او در حمص نامه نوشت و از او خواست كه پناهش دهد او نيز پناهش داد .\r\n\r\n\r\n","description":"","footnote":"\r\n[ ( 1 ) 
  ] ابو ثعلب\r\n[ ( 2 ) 
  ] مطريه\r\n[ ( 3 ) 
  ] در متن : المفرج بن الجراح .\r\n","page_name":" 74 ","page_number":106},
  {"content":"\r\n\r\nيلتكين به دمشق راند و به قسام چنان نمود كه براى اصلاح شهر آمده است . جيش - بن الصمصامه خواهرزادهء ابو محمود كه پس از او همچنان در ولايتش باقى مانده بود نيز با او بود . او نزد يلتكين رفت يلتكين از او خواست كه با يارانش در خارج شهر فرود آيد .\r\nقسام بيمناك شد و جنگ را آماده گرديد . پس از نبردى خود و يارانش منهزم شدند و يلتكين اطراف شهر را تاراج كرد و به آتش كشيد . مردم شهر آهنگ آن كردند كه نزد يلتكين روند و از او امان خواهند و رو در رو گفتگو نمايند . يلتكين آنان را اجازت داد كه بيايند و گفتگو كنند . قسام مضطرب شد و بر دست و پاى بمرد . مردم شهر از يلتكين براى خود و قسام امان خواستند او نيز همگان را امان داد و اميرى به نام ابن خطلخ [ 1 
  ] بر شهر بگماشت او نيز در محرم سال 372 به شهر داخل شد .\r\nقسام پس از دو روز پنهان شد و خانه‌هاى او و يارانش تاراج گرديد . سپس خود بيامد و خويشتن را تسليم يلتكين نمود . يلتكين او را پذيرا آمد و به مصر برد . العزيز باللّه نيز امانش داد .\r\nبكجور كه در زمرهء غلامان سيف الدوله و عامل او در حمص بود ، دمشق را در روزهاى فتنه و قحطى مدد مىرسانيد و از حمص به آنجا آذوقه حمل مىكرد . و اين خدمتها را در نامه‌هاى خود به عرض العزيز باللّه مىرسانيد . در سال 373 ميان او و مولاى خود ابو المعالى سعد الدوله [ بن سيف الدوله 
  ] خلافى پديد آمد از او برميد و از العزيز باللّه يارى طلبيد و از او خواست به وعدهء خود در باب سپردن امارت دمشق به دو وفا كند . اين امر مصادف شد با ايامى كه مغربيانى كه در مصر بودند عليه وزير ابن كلس قيام كرده بودند و ضرورت ايجاب مىكرد كه العزيز يلتكين را از دمشق فرا خواند . اين بود كه او را از دمشق بخواند و امارت آن شهر را به بكجور داد . يلتكين نيز چنان كرد . بكجور در رجب سال 373 وارد دمشق شد و با اصحاب و حواشى و متعلقان ابن كلس كه در دمشق بودند رفتارى ناپسند در پيش گرفت زيرا شنيده بود كه ابن كلس العزيز باللّه را از اينكه او را امارت دهد منع كرده بوده است چون سيرت بد خويش آشكار نمود . ابن كلس كوشيد كه العزيز باللّه را به عزل او وادار كند . العزيز باللّه در سال 378 به سردارى منير الخادم لشكرى به دمشق فرستاد و به نزال عامل طرابلس نوشت كه به يارى او برخيزد . بكجور سپاهى از اعراب بدوى گردآورد ولى در جنگ شكست خورد و از رسيدن نزال سخت بيمناك بود ، از اين رو براى ياران خود امان گرفت و به رقه رفت و بر آن مستولى گرديد و منير به دمشق داخل شد و در آنجا استقرار يافت و منزلتش نزد العزيز باللّه افزون گرديد . العزيز باللّه او را به محاصره سعد الدوله\r\n\r\n\r\n","description":"","footnote":"\r\n[ ( 1 ) 
  ] خطلج .\r\n","page_name":" 75 ","page_number":107},
  {"content":"\r\n\r\nبن سيف الدوله به حلب فرستاد .\r\nچون بكجور از دمشق به رقه رفت از سعد الدوله خواست كه به ولايت حمص باز - گردد ولى سعد الدوله مانع آمد . بكجور العزيز باللّه را به تسخير حلب ترغيب كرد . العزير باللّه نيز نزال عامل طرابلس را به يارى او فرمان داد . سعد الدوله براى مقابله با آن سپاه از حلب بيرون آمد . اما نزال را قصد آن بود كه به بكجور غدر كند و اين توطئه را عيسى بن نسطورس وزير العزيز كه بعد از ابن كلس به وزارت رسيده بود ترتيب داده بود .\r\nسعد الدوله از عامل انطاكيه از سوى روم ، يارى طلبيد او نيز لشكرى گران به يارىاش فرستاد . اعرابى كه با بكجور بودند آهنگ گريز كردند زيرا سعد الدوله به آنان وعده‌هاى نيك داده بود و گناهانشان را عفو كرده بود . چون دو لشكر روبرو شدند و بكجور از خدعهء اعراب آگاه شد دل به مرگ نهاد و بدان آهنگ كه سعد الدوله را بكشد بر صف سپاه او حمله برد لؤلؤ الكبير كه از موالى او بود به ضرب نيزه‌اى كشته شد . در اين حال سعد الدوله بر او حمله كرد و فرارىاش داد . بكجور به هنگام فرار خود را به يكى از اعراب بشناسانيد ، باشد كه در برابر مالى كه به او مىدهد به رقه‌اش برساند ولى آن اعرابى او را نزد سعد الدوله آورد .\r\nسعد الدوله نيز او را به قتل آورد .\r\nآنگاه به رقه رفت و همهء اموال او را كه به حساب در نمىآمدند بستد .\r\nفرزندان بكجور العزيز باللّه را نزد سعد الدوله شفيع قرار دادند تا آنان را به مصر فرستد ولى سعد الدوله اين شفاعت نپذيرفت و جوابى ناهموار داد و تهديد كرد . العزيز باللّه نيز به سردارى منجو تكين سپاهى به حلب فرستاد . اين سپاه برفت و حلب را محاصره نمود .\r\nابو الفضائل [ 1 
  ] پسر سعد الدوله و غلامش لؤلؤ الصغير در حلب بودند . اين دو نزد باسيليوس [ 2 
  ] پادشاه روم كس فرستادند و از او يارى خواستند . باسيليوس در اين ايام سرگرم جنگ با بلغار بود به عامل انطاكيه نوشت كه سپاهى به يارى آن دو فرستد . او نيز با پنجاه هزار جنگجو بيامد و بر جسر [ 3 
  ] العاصى فرود آمد . چون اين خبر به منجو تكين رسيد از محاصرهء حلب برخاست و به مصاف روميان رفت و منهزمشان ساخت و كشتار بسيار نمود و اسير بسيار گرفت . آنگاه به انطاكيه رفت و در اطراف آن كشتار و تاراج كرد . ابو الفضائل در غياب منجو تكين به اطراف حلب آمد و هر چه غله بود با خود ببرد و باقى را نيز آتش زد تا سپاه منجو تكين براى قوت چيزى به دست نياورد . چون منجو تكين بار ديگر به محاصره حلب باز گرديد ، لؤلؤ الصيغر نزد ابو الحسن المغربى كس فرستاد و خواستار آشتى گرديد چنان كه منجو تكين از محاصره حلب برخيزد . او نيز چنين كرد و منجو تكين به دمشق حركت نمود . چون خبر به العزير باللّه رسيد بر آشفت و به منجو تكين نوشت كه به محاصره\r\n\r\n\r\n","description":"","footnote":"\r\n[ ( 1 ) 
  ] متن : ابو الفضل\r\n[ ( 2 ) 
  ] متن : بسيل\r\n[ ( 3 ) 
  ] متن : حبس .\r\n","page_name":" 76 ","page_number":108},
  {"content":"\r\n\r\nحلب باز گردد و ابو الحسن المغربى را از كارها دور دارد . و از راه دريا آذوقه به طرابلس فرستاد تا سپاهيان بى قوت نمانند .\r\nمنجو تكين محاصره حلب را از سر گرفت . آنان نيز از روميان بار ديگر يارى طلبيدند .\r\nباسيليوس از ميدان نبرد بلغار به شتاب باز گشت . لؤلؤ خبر به منجو تكين داد كه روميان مىآيند و اين بدان سبب بود كه خون مسلمانان ريخته نشود . منجو تكين با آنكه به هنگام محاصره قسمتى از بازارها و كاخها و حمامها را ويران كرده بود از آنجا برفت . پادشاه روم به حلب رسيد و با ابو الفضائل و لؤلؤ ديدار كرد . سپس به شام رفت و حمص و شيرز را بگشود و غارت كرد و چهل روز طرابلس را در محاصره گرفت و چون شهر پايدارى نمود به بلاد خود بازگشت . اين خبر به العزيز باللّه رسيد ، بر او گران آمد و مردم را براى جهاد بسيج كرد و در سال 381 از قاهره بيرون آمد . در اين احوال منير كه در دمشق بود سر از فرمان برتافت و منجو تكين به دمشق راند .\r\n\r\nاخبار وزيران\r\nوزير المعز لدين اللّه يعقوب بن يوسف بن كلس بود . يهوديى بود كه مسلمان شده بود .\r\nپيش از اين امور كشور اخشيديان را در مصر بر عهده داشت . ابو الفضل [ 1 
  ] جعفر بن الفرات او را در سال 357 عزل كرد و مصادره نمود و او در مصر متوارى مىزيست .\r\nسپس به مغرب گريخت و به نزد المعز لدين اللّه رفت و در ركاب او به مصر آمد .\r\nالمعز لدين اللّه او را به وزارت خويش برگزيد و مقامى ارجمند داد . پس او پسرش العزيز باللّه نيز وزارت خود به دو داد . ابن كلس در سال 380 بمرد . العزيز باللّه بر او نماز خواند و به هنگام به خاك سپردنش حضور يافت و وامهايش را بگزارد و كارهاى او را ميان چند تن تقسيم كرد . چنان كه نظر در ظلاميه‌ها و عرض حالها را به حسن بن عمار ، بزرگ كتامه سپرد و نظر در اموال را به عيسى بن نسطورس .\r\nدر دولت اخشيديان همواره وزارت را صاحب در دست داشتند و اين طايفه را در نزد ايشان مقامى و الا بود . يكى از آنان يازورى [ 2 
  ] بود كه علاوه بر وزارت مقام قاضى القضاتى و داعى الدعاتى را نيز بر عهده داشت . مىخواست كه نامش را بر سكه نقش كنند ولى او را از اين هوس عجيب منع كردند ، در تنيس كشته شد .\r\nديگر ابو سعيد النسرى بود . او نيز مردى يهودى بود كه پيش از وزارتش اسلام آورد .\r\nديگر [ على بن احمد 
  ] الجرجرائى [ 3 
  ] بود كه چون الحاكم باللّه او را از كتابت در امرى منع كرده بود و او در آن امر چيزى نوشته بود سوگند خورد كه دستش را ببرد و ببريد . سپس او را\r\n\r\n\r\n","description":"","footnote":"\r\n[ ( 1 ) 
  ] متن : ابو الفضائل\r\n[ ( 2 ) 
  ] متن : بارزى\r\n[ ( 3 ) 
  ] متن : جرجانى .\r\n","page_name":" 77 ","page_number":109},
  {"content":"\r\n\r\nپس از سه روز خلعت داد و به مقام خويش باز آورد . ديگر از وزراء ابن ابى كدينه بود كه سيزده ماه وزارت كرد پس او را عزل كردند و كشتند . ديگر ابو طاهر بن ياشاد ( ؟ ) بود كه مردى ديندار بود . از وزارت استعفاء خواست و استعفايش پذيرفته آمد . او در جامع مصر اعتكاف نمود شبى از بام فرو افتاد و بمرد . آخرينشان وزير ابو القاسم بن المغربى بود و پس از او بدر الجمالى [ 1 
  ] بود در ايام المستضر باللّه . بدر زمام امور مستنصر را به دست گرفت و بر خليفه تحكم مىكرد . باز هم در اخبار وزيران سخن خواهيم گفت .\r\n\r\nاخبار قاضيان\r\nنعمان بن محمد بن منصور بن احمد بن حيون در قيروان منصب قضاى المعز لدين اللّه داشت . سپس به مصر آمد در آنجا نيز صاحب منصب قضا شد تا در سال 384 وفات كرد و پسرش على به جاى او نشست .\r\nالعزيز باللّه برادرش ابو عبد اللّه محمد را به قضاوت منصوب كرد و او را خلعت و شمشير داد . المعز لدين اللّه همواره پدرش را وعده مىداد كه پس از او اين پسرش محمد را به قضاى مصر برگمارد و اين امر در سال 384 در ايام الحاكم به انجام رسيد . محمد مردى بلند آوازه و بس نيكوكار و در اجراى عدالت سخت محتاط بود . پس از او پسر عمش ابو - عبد اللّه حسين بن على بن النعمان در ايام الحاكم به قضاوت منصوب شد . سپس در سال 394 معزول و كشته شد و جسدش را به آتش بسوخت و به جاى او ملكة بن سعيد بن الفارقى بدان مقام رسيد تا آنگاه كه الحاكم بامر اللّه در سال 405 در نواحى القصور او را بكشت او را در نزد حاكم مقامى ارجمند بود و در همهء امور دولت دخالت داشت و از خواص او در خلوتهايش بود . بعد از او احمد بن عبد اللّه بن ابى العوام به قضاوت رسيد . بسيار اتفاق مىافتاد كه اينان ميان قضاوت و دعوت گرد آورند يعنى قاضى گاه داعى الدعات نيز بود و گاه نيز هر يك را جداگانه مسئولى بود . در دولت عبيديان هنگامى كه در جمعه‌ها يا در اعياد خليفه خطبه مىخواند . قاضى و ديگر اعيان دولت نيز بر منبر مىايستادند .\r\n\r\nخلافت الحاكم بامر اللّه\r\nپيش از اين گفتيم كه العزيز باللّه مردم را در سال 381 به جهاد بر انگيخت و با سپاهى گران به رزم روميان رفت . اكنون مىگوئيم كه چون به بلبيس رسيد بيمار شد و بيمارى او همچنان گريبانگيرش بود تا در رمضان سال 386 ، پس از يازده سال و نيم كه از خلافتش گذشته بود بمرد و پس از او [ ابو على منصور الحاكم بامر اللّه بن العزيز باللّه نزار -\r\n\r\n\r\n","description":"","footnote":"\r\n[ ( 1 ) 
  ] بدر الجيالى .\r\n","page_name":" 78 ","page_number":110},
  {"content":"\r\n\r\nبن المعز باللّه معد بن المنصور باللّه اسماعيل بن القائم يا مر اللّه محمد بن المهدى عبيد اللّه العبيدى الفاطمى 
  ] [ 1 
  ] به خلافت رسيد . ارجوان [ 2 
  ] . الخادم بنا به وصيت پدرش عهده دار امور او شد و چنان كه در دولت العزيز باللّه بود زمام امور دولت او را نيز در دست گرفت و كارها به تدبير او بود . ابو محمد حسن بن عمار الكتامى نيز كه امين الدوله لقب يافته بود با او در ادارهء امور شريك بود بدين سبب دست كتاميان به اموال و حرم مردم گشوده شد . منجو - تكين ، ابن عمار را بر نمىتافت اين بود كه به ارجوان نامه نوشت كه ابن عمار را از ميان بردارند . ارجوان نيز موافقت خويش اظهار داشت ولى راز اين توطئه افشا شد و اين عمار سپاهى به سردارى سليمان بن جعفر بن فلاح به گوشمال منجو تكين فرستاد . سليمان در عسقلان به منجو تكين رسيد . منجو تكين و يارانش منهزم شدند و قريب به دو هزار تن از ايشان طعمهء تيغ هلاك گرديدند . منجو تكين به اسارت افتاد ، او را اسير كرده به مصر آوردند ولى ابن عمار از مشرقيان دلجويى كرد و خونش را نريخت .\r\nامارت شام به سليمان بن جعفر داده شد و او را ابو تميم كنيه دادند . او خود به طبريه رفت و برادر خود على را به دمشق فرستاد . مردم دمشق او را به شهر راه ندادند . ابو تميم به دمشق نامه نوشت و مردم را تهديد كرد تا سر فرود آوردند . چون به دمشق درآمد به آزار و كشتن مردم پرداخت تا آنگاه كه ابو تميم خود به شهر وارد شد و مردم را امان داد و به آنها نيكى نمود .\r\nابو تميم برادر خود على را به طرابلس فرستاد و جيش بن الصمصامه را از آنجا عزل كرد و او به مصر رفت .\r\nچون جيش بن الصمصامة الكتامى به مصر رفت با ارجوان همدست شدند تا حسن بن عمار و اعيان كتامه را از ميان بردارند شكر العضدى خادم عضد الدوله نيز با آن دو همدست گرديد . اين شكر پس از وفات عضد الدوله از دست شرف الدوله برادر عضد الدوله گريخته و به مصر نزد العزيز باللّه آمده بود . العزيز باللّه نيز او را گرامى مىداشت . چون فتنه بالا گرفت ميان مشرقيان و مغربيان نبرد در گرفت . مغربيان شكست خوردند و از معركه گريختند . ابن عمار متوارى شد . چون ارجوان پيروز شد الحاكم بامر اللّه را بيرون آورد و با او تجديد بيعت كرد و به دمشق نامه نوشت كه ابو تميم سليمان بن جعفر بن فلاح را دستگير كنند و خزائنش را غارت كنند . از آن پس در دمشق كشتار كتاميان آغاز شد و اوضاع دمشق پريشان گرديد و اوباش بر شهر مسلط شدند . سپس ارجوان ، ابن عمار را اجازه داد كه از نهانگاه بيرون آيد و ارزاق و راتبهء او روان گردانيد و او را اجازت داد كه در خانهء خود اقامت نمايد .\r\n\r\n\r\n","description":"","footnote":"\r\n[ ( 1 ) 
  ] ميان دو قلاب از متن افتاده بود از النجوم الزاهرة افزوديم\r\n[ ( 2 ) 
  ] بر جوان .\r\n","page_name":" 79 ","page_number":111},
  {"content":"\r\n\r\nاوضاع شام پريشان شد و مردم صور عصيان كردند . مردى ملاح به نام علاقه سر - كرده شورشيان بود . همچنين مفرج بن دغفل بن الجراح نيز عصيان آشكار كرد و در رمله فرود آمد و در همهء آن بلاد به قتل و تاراج پرداخت .\r\nدوقس پادشاه روم به دژ افاميه آمد و آن را در محاصره گرفت . ارجوان سپاهى به سردارى جيش بن الصمصامه به جنگ او فرستاد جيش بن الصمصامه به جانب صور راند و بر ابو عبد اللّه [ 1 
  ] حسين بن ناصر الدولة بن حمدون كه در آنجا بود ، از دريا و خشكى در آويخت . علاقه از پادشاه روم يارى طلبيد پادشاه روم با چند كشتى جنگى به يارىاش آمد ولى كشتيهاى مسلمانان بر روميان پيروز شدند . مردم صور و فرمانروايشان ابن حمدون مضطرب شدند . علاقه نيز به اسارت افتاد ، او را به مصر فرستادند . در آنجا پوست از تنش بر كندند و بردار نمودند . سپاه جيش بن الصمصامه به سوى مفرج بن دغفل رفت او بگريخت ، چون سپاه جيش به دمشق آمد مردم سر به فرمان آوردند ، او نيز به آنها نيكى كرد و دست ستم از سرشان كوتاه نمود . از آنجا به افاميه رفت و با روميان مصاف داد .\r\nنخست او و يارانش منهزم شدند ولى بشارة الاخشيدى با پانصد تن رزم را پاى داشت .\r\nدوقس پادشاه روم بر تپه‌اى ايستاده بود در ميان فرزندان و گروهى از غلامانش و به روميان مىنگريست كه چسان با مسلمانان نبرد مىكنند . كردى از لشكريان اخشيدى كه نيزه‌اى كوتاه آهنين كه به آن خشت مىگويند در دست داشت به سوى او مىآمد . پادشاه - پنداشت كه مىآيد تا امان بخواهد . چون نزديك شد با همان خشت ضربتى بر او زد و او را بكشت . سپاه روم منهزم شد . جيش بن الصمصامه از پى ايشان تا انطاكيه برفت .\r\nغنيمت گرفت و اسير آورد و همه جا را به آتش كشيد و پيروزمند به دمشق باز گرديد و در بيرون شهر فرود آمد و به شهر درنيامد . جيش بن الصمصامه رؤساى اوباش و شورشگران را مورد ملاطفت خويش قرار داد و هر روز همهء آنان را طعام مىداد و چند روز بدين حالت سپرى شد . روزى ياران خود را گفت كه چون براى خوردن طعام به درون آمدند در را ببندند و تيغ در آنها نهند . چنين كردند و سه هزار تن را بكشتند [ در حالى كه رؤسايشان را در خانه‌اى حبس كرده بودند 
  ] آنگاه به دمشق داخل شد و در آن بگرديد و اشراف را احضار كرد و رؤساى اوباش و شورشگران را بياورد و در برابر آنان بكشت و اشراف را به مصر فرستاد و مردم را امانى داد .\r\nچندى بعد جيش بمرد و پسرش محمود بن جيش فرماندهى سپاه را به عهده گرفت .\r\nارجوان [ 2 
  ] نزد باسيليوس [ 3 
  ] پادشاه روم كس فرستاد و براى مدت دو سال با او پيمان آشتى بست . آنگاه سپاهى به برقه و طرابلس و مغرب فرستاد و آنجا را فتح كرد و يانس الصقلى را\r\n\r\n\r\n","description":"","footnote":"\r\n[ ( 1 ) 
  ] عبد اللّه\r\n[ ( 2 ) 
  ] برجوان\r\n[ ( 3 ) 
  ] بسيل .\r\n","page_name":" 80 ","page_number":112},
  {"content":"\r\n\r\nبر آن امارت داد .\r\nروزگارى چند بر آمد . وجود ارجوان بر الحاكم بامر اللّه گران آمد و در سال 389 او را بكشت . ارجوان مردى خواجه و سفيد پوست بود . او را وزيرى نصرانى بود كه پس از قتل او الحاكم بامر اللّه او را به وزارت خود برگزيد .\r\nپس از قتل ارجوان الحاكم بامر اللّه حسن [ 1 
  ] بن عمار و پس از او حسين بن جوهر را بكشت . آنگاه به سردارى يارختكين سپاهى به حلب فرستاد زيرا از آشوب و تاراج و فساد حسان بن المفرج [ 2 
  ] الطائى خبرها شنيده بود . چون از غزه به عسقلان حركت كرد حسان و پدرش مفرج با او روبرو شدند . در اين نبرد يارختكين كشته شد و سپاهش بگريخت و همهء آن نواحى به باد غارت رفت . حسان و پدرش جماعتى كثير گرد آوردند و رمله را در تصرف آوردند . آنگاه شريف ابو الفتوح حسن بن جعفر العلوى را كه امير مكه بود فرا خواندند و به خلافت با او بيعت كردند .\r\nالحاكم بامر اللّه حسان و پدرش مفرج را دلجوئى نمود و به سوى خود كشيد . آن دو نيز آن علوى را به مكه فرستادند و خود به طاعت الحاكم بامر اللّه باز گشتند و به نام او در مكه خطبه خواندند .\r\nالحاكم بامر اللّه به سردارى على بن جعفر بن فلاح لشكرى به شام فرستاد و آهنگ رمله نمود حسان بن المفرج و قومش بگريختند و او بر آن نواحى استيلا يافت و اموال و ذخايرشان را بگرفت هر چه در كوه شراة [ 3 
  ] اندوخته بودند فرا چنگ آورد . آنگاه در شوال سال 390 به دمشق راند و دمشق را بگرفت . حسان و پدرش مفرج دو سال در بيابانها سرگردان بودند . چون مفرج بمرد ، حسان پسرش را نزد الحاكم فرستاد و از او امان خواست .\r\nالحاكم بامر اللّه امانش داد و اقطاع . آنگاه حسان به مصر رفت و الحاكم اكرامش نمود وصله‌اش داد .\r\n\r\nخروج ابوركوه در برقه و پيروز شدن الحاكم بامر اللّه بر او\r\nاين ابور كوه مىپنداشت كه وليد پسر هشام بن عبد الملك بن عبد الرحمان الداخل است . او از منصور بن ابى عامر كه آهنگ قتل او را داشت گريخته به قيروان رفته بود . در در آن هنگام بيست ساله بود . در قيروان به تعليم اطفال پرداخت . از آنجا قصد مصر كرد .\r\nدر مصر به كتابت حديث اشتغال داشت . آنگاه به مكه و يمن و شام رفت . ابوركوه به القائم ، از از برادران خود ، دعؤت مىكرد . نام او وليد بود و از اين رو او را ابوركوه مىگفتند كه همواره به شيوه صوفيان كوزه‌اى با خود داشت . ابور كوه به نواحى مصر بازگشت و بر بنى -\r\n\r\n\r\n","description":"","footnote":"\r\n[ ( 1 ) 
  ] متن : حسين\r\n[ ( 2 ) 
  ] متن : فرج\r\n[ ( 3 ) 
  ] متن : سراة .\r\n","page_name":" 81 ","page_number":113},
  {"content":"\r\n\r\nقره فرود آمد . اينان در باديه هلال بن عامر مىزيستند . ابو ركوه كودكانشان را درس مىداد و در نماز امامتشان مىكرد . سپس آنچه را كه در دل داشت آشكار ساخت و به القائم دعوت كرد .\r\nالحاكم بامر اللّه كشتار مردم را از هر صنف و طبقه‌اى از حد گذارنيده بود و با وجود او ، مردم جان خود را در خطر مىديدند . الحاكم جماعتى از بنى قره را كشته يا به سبب فسادشان در آتش سوخته بود . بنى قره در اين كار پيش قدم شدند . كسانى كه در اعمال برقه بودند ، دعوت ابور كوه را اجابت كردند و با او بيعت نمودند و سر به فرمانش آوردند . در آن هنگام ميان آنان و قبايلى كه در همسايگى آنان بود چون لواته و مزاته و زناته جنگها و خونريزيهائى بود ، اينك همه يك دل شده به او دست بيعت دادند و دشمنهيا را به يك سو نهادند .\r\nعامل برقه ، انيال الطويل ، اين خبر به الحاكم بامر اللّه داد دستور آمد كه او را از هر اقدامى باز دارد . ياران ابو ركوه گرد آمدند و به نبرد انيال روانهء برقه شدند ، عامل را براندند و شهر را در تصرف آوردند و هر چه اموال و سلاح بود به دست آوردند .\r\nابور كوه دادگرى آشكار نمود . چون خبر به الحاكم رسيد به اصلاح حال خويش پرداخت و از قتل و آزار مردم لختى باز ايستاد در عين حال پنج هزار سوار به سردارى ابو الفتوح فضل بن صالح به جنگ او فرستاد . اين سپاه به ذات الحمام رسيد . ميان آن و برقه بيابانى است تشنه . ابور كوه فرمان داد آبهاى اندكى را كه در آن بيابان يافته مىشد با خاك بينباشتند . ابو الفتوح وارد بيابان شد و در حالى كه سپاهيانش از تشنگى به جان آمده بودند با ابور كوه رو بر رو گرديد و جنگ آغاز كرد . ابور كوه نيك پايدارى نمود . جماعتى از كتامه كه از آزار و كشتار الحاكم بامر اللّه زيان فراوان ديده بودند از او امان خواستند ، ابوركوه امانشان داد و اينان به دو پيوستند . سپاه الحاكم بامر اللّه منهزم شد و بسيارى از آنها طعمهء تيغ هلاك گرديدند . ابور كوه پيروزمند به برقه بازگشت . گروههايى از سپاهيان خود را به ناحيهء صعيد و سرزمين مصر فرستاد . الحاكم حادثه را چنان كه بود دريافت و از افراط در كشتار و آزار مردم پشيمان شد .\r\nبعضى با ابوركوه باب مكاتبت باز كردند . از آن جمله بود قائد القواد حسن بن جوهر [ و اين امر بر وحشت الحاكم در افزود 
  ] آنگاه لشكرى از شانزده هزار جنگجو به سردارى فضل بن عبد اللّه به جنگ او فرستاد و اين غير از سپاهى بود كه همه از اعراب بودند . فضل بن عبد اللّه برادر خود را با گروهى بر سر بنى قره فرستاد ، برادر فضل بنى قره را منهزم ساخت و از شيوخ ايشان عبد العزيز بن مصعب و رافع بن طراد و محمد بن ابى بكر را به قتل آورد . فضل به استمالت بنى قره پرداخت و ماضى بن مقرب يكى از امراى ايشان او را اجابت كرد و او را از اخبار ابور كوه در نهان آگاه مىكرد . على بن جعفر بن فلاح لشكرى به فيوم فرستاد . بنى قره آن سپاه را در\r\n\r\n","description":"","footnote":"","page_name":" 82 ","page_number":114},
  {"content":"\r\n\r\nشكست . ابور كوه به هرمين آمد و در همان روز بازگشت . فضل بن عبد اللّه براى نبرد با ياران ابور كوه آهنگ فيوم كرد و در رأس البركه با آنان در آويخت و شكستشان داد . بنى - كلاب و ديگران امان خواستند و على بن فلاح باز گرديد و فضل از پى ابور كوه در در حركت آمد . ماضى بن مقرب بنى قره را از يارى ابور كوه باز داشت . آنان ابور كوه را گفتند تو اگر توانى خود را برهان و به نوبه بگريز . چون ابور كوه به نوبه رسيد گفت من رسول الحاكم بامر اللّه هستم . آنها گفتند بايد كه از پادشاه خود اجازت خواهيم . پس كسانى را به نگهبانى او گماشتند و پادشاه را از حقيقت حال آگاه نمودند . پادشاه نوبه جوانى نوخاسته بود كه بعد از مرگ پدر به سلطنت رسيده بود . در اين احوال فضل بن - عبد اللّه نزد پادشاه نوبه كس فرستاد و او را طلب داشت . پادشاه به شجرة بن مينا سردار سپاه خود كه در مرز بود نوشت كه او را به نايب الحاكم بامر اللّه تسليم كند . رسول فضل ابور كوه را بستد و ببرد . فضل او را در خيمه‌اى فرود آورد . سپس به مصر حركت داد . در مصر او را بر اشترى نشانيدند و كلاه درازى بر سرش نهادند در حالى كه بوزينه‌اى پشت سرش نشسته بود و بر قفاى او مىزد . بدين طريق به بيرون قاهره بردند تا بكشند و و او پيش از رسيدن بدان موضع بمرد . سرش را بريدند و تنش را بردار كردند . الحاكم بامر اللّه در اكرام فضل مبالغت نمود و مرتبهء او برافراشت ولى پس از اين واقعه او را بكشت . پيروزى الحاكم بامر اللّه بر ابور كوه در سال 397 بود .\r\n\r\nبقيهء اخبار الحاكم بامر اللّه\r\nحسن بن عمار ، زعيم كتامه ، تدبير دولت الحاكم را به دست داشت و ارجوان [ 1 
  ] خادم و كفيل و كارگزار او بود . ميان موالى و كتاميان در دولت همواره همچشمى و منازعت بود و اين امر غالبا به قتال مىانجاميد . چنان كه در سال 397 ميان دو گروه كار به مقاتله كشيد .\r\nمغربيان ابن عمار را سوار كردند و موالى ارجوان را و ميانشان نبردهايى سخت در گرفت .\r\nسپس دو گروه از يك ديگر جدا شدند و ابن عمار از كارها خود را به يك سو كشيد و در خانهء خود ماند . ارجوان زمام امور دولت را به دست گرفت فهد [ 2 
  ] بن ابراهيم كاتب را وزارت داد و او در عريضه‌ها و داد خواستها مىنگريست . يانس رئيس شرطه به جاى صندل امارت برقه يافت .\r\nدر سال 389 ارجوان را بكشت و زمام كارها به دست قائد ابو عبد اللّه حسين بن - جوهر افتاد و فهد بن ابراهيم نيز به همان حال و مقام خود بود .\r\nدر سال 390 طرابلس از منصور بن بلكين بن زيرى صاحب افريقيه ببريد و يانس\r\n\r\n\r\n","description":"","footnote":"\r\n[ ( 1 ) 
  ] متن : برجوان\r\n[ ( 2 ) 
  ] متن : كاتب بن فهر .\r\n","page_name":" 83 ","page_number":115},
  {"content":"\r\n\r\nالعزيزى كه از موالى العزيز باللّه بود بر آن امارت يافت و عامل منصور عصوله بن به كار را از آنجا براند . عصوله را با زن و فرزند و همهء اموالش نزد الحاكم آوردند و دست يانس بر بازماندگان او در طرابلس گشوده گرديد . گويند شصت و چند دختر و پسر داشت سى و پنج كنيز . او را به عزت در آوردند و برايش كاخها مهيا نمودند و راتبه معين كردند . آنگاه امارت دمشق و اعمال آن را به دو دادند ولى او در همان نخستين سال امارتش بمرد .\r\nدر سال 392 از سوى فلفول بن خزرون المغراوى براى منصور بن بلكين يارى رسيد تا طرابلس را به دو باز گرداند . الحاكم بامر اللّه سپاهى به سردارى يحيى بن على الاندلسى به طرابلس فرستاد . برادر يحيى موسوم به جعفر بن على پيش از اين از سوى عبيديان عامل زاب بود و به بنى اميه در آن سوى دريا ( اندلس ) گرايش داشت . جعفر به دست منصور - بن ابى عامر كشته شد و يحيى به العزير باللّه گرايش يافت و به مصر آمد و در خدمت او مقامى ارجمند يافت . اكنون الحاكم بامر اللّه اين يحيى را با سپاهى به طرابلس مىفرستاد .\r\nچون يحيى به برقه رسيد بنى قره راه بر او گرفتند و جمعش را پراكنده ساختند . يحيى به مصر باز گرديد . در اين واقعه بود كه يانس از برقه به طرابلس رفت و ما شرح برخورد او را با عصوله آورديم .\r\nچون عصوله بمرد مفلح الخادم امارت دمشق يافت و پس از او على بن فلاح در سال 398 به اين مقام رسيد . چون يانس از برقه برفت صندل الاسود بر آن شهر امارت يافت . در سال 398 القائد حسين بن جوهر معزول شد و تدبير امور دولت را صالح بن على - بن صالح الروباذى عهده دار شد اما صالح كشته شد و كافى بن نصر بن عبدون و پس از - او زرعة بن عيسى بن نسطورس سپس ابو عبد اللّه حسن بن طاهر الوزان به وزارت رسيدند .\r\nچون ستم و تطاول الحاكم بامر اللّه نسبت به دولتمردانش از حد گذشت و بسيارى چون جرجرايى را كشت و دست بريد بسيارى از سطوت او گريختند و بعضى نيز امان خواستند و برايشان امان نامه نوشته شد .\r\nحالت الحاكم بامر اللّه در جور و عدل و به وحشت افكندن و ايمن گردانيدن و عبادت و بدعت همواره در تغيير بود . اما آنها كه تهمت كفر مىزنند و مىگويند فرمانهايى از سوى او در باب اسقاط نمازهاى پنجگانه صادر شده نادرست است . اين عمل از هيچ عاقلى صادر نمىشود اگر هم روزگارى چنان فرمانى صادر مىكرد فورا او را به قتل مىرسانيدند . اما رافضى مذهب بودن او مشهور است . در اين عقيده هم به يكسان نبود مثلا گاه نماز تراويح را اجازت مىداد و گاه منع مىنمود به علم نجوم سخت معتقد بود و آن را بر هر علمى برترى مىداد . گويند كه زنان را از بيرون آمدن از خانه و رفتن به بازارها منع كرده بود و مردم را از خوردن ملوخيا نهى مىكرد . به او نوشتند كه جماعتى از رافضيان به هنگام نماز تراويح به اهل سنت حمله كرده و آنها را سنگباران كرده‌اند و همچنين به هنگام نماز ميت . الحاكم\r\n\r\n","description":"","footnote":"","page_name":" 84 ","page_number":116},
  {"content":"\r\n\r\nبامر اللّه اين فرمان را صادر نمود :\r\n« امَّا بعد ، امير المؤمنين اين آيه را كه  « لا إِكْراهَ فِي الدِّينِ »  بر شما مىخواند ديروز با آنچه به همراه داشت گذشت و امروز با آنچه مقتضى آن است آمده است . اى مسلمانان ، ما امامان هستيم و شما امت . هر كس كه شهادتين بر زبان آرد كشتش حلال نيست . . . روزه داران به حساب خود روزه بگيريد و افطار كنند . . . كسانى كه نماز تراويح مىخوانند كس مانع نگردد . آنان كه بر جنازه پنج تكبير مىگويند پنج تكبير بگويند و آنان كه چهار تكبير مىگويند چهار تكبير بگويند . آنان كه اذان را با حى على خير العمل مىگويند چنان كنند كه باور مىدارند و آنان كه حى على خير العمل نمىگويند بدون آن اذان بگويند . كسى را حق آن نيست كه هيچ يك از اسلاف را دشنام دهد . . . . اى بندگان خدا از اين روز عمل شما در دين اينچنين . است هيچ مسلمانى بر مسلمان ديگر در اعتقادش برترى نجويد و كس متعرض ديگرى در آنچه بدان اعتقاد دارد نگردد . . . و السلام عليكم و رحمة اللّه و بركاته .\r\nدر رمضان سال 393 مكتوب شد . » [ 1 
  ]\r\n\r\nوفات الحاكم بامر اللّه و خلافت الظاهر لاعزاز دين اللّه\r\nالحاكم بامر اللّه منصور بن العزيز باللّه نزار در بركة الحبش در مصر كشته شد . او شبها بر خر سوار مىشد و در شهر مىگرديد و به خانه‌اى كه در كوه مقطم بود براى عبادت مىرفت . بعضى هم گويند براى فرود آوردن روحانيت ستارگان بدانجا مىرفت .\r\nدر شب دو شنبه سه روز مانده از ماه شوال سال 411 بر عادت معهود سوار شد و براند دو سوار همواره او بودند يكى را پس از ديگرى از پى كار خود فرستاد . سپس ناپديد شد و باز نگرديد . چند روز به انتظارش ماندند خبرى به دست نيامد . پس مظفر الصقلي و قاضى و بعضى ديگر از خواص او به طلبش بدان كوه رفتند . خرش را يافتند كه دو دست آن بريده شده بود . خط او را گرفتند تا به بركة الحبش رسيدند . لباسهايش را كه پاره شده بود و جاى چند كارد برد آنها بود بيافتند ، به كشته شدنش يقين كردند .\r\nگويند به او خبر رسيده بود كه مردان نزد خواهرش آمد و شد مىكنند و او خواهر را از اين عمل منع كرد و تهديدهاى سخت نمود . خواهرش نزد ابن دواس از سران كتامه فرستاد و ابن دواس نيز از الحاكم بامر اللّه بيمناك بود . و او را به قتل برادر خود ترغيب كرد و كار را در نظر او آسان نمود .\r\nزيرا مسلمانان او را به بد دينى متهم مىكردند . گفت اى بسا مردم بر او بشورند و در\r\n\r\n\r\n","description":"","footnote":"\r\n[ ( 1 ) 
  ] متن اين فرمان در نسخه‌هاى متن سخت آشفته بود و چون نسخه ديگرى به دست نيامد خلاصه‌اى از آن را آورديم .\r\n","page_name":" 85 ","page_number":117},
  {"content":"\r\n\r\nآن شورش من و تو نيز با او كشته شويم . همچنين ابن دواس را وعده داد كه پس از الحاكم او را مقامى ارجمند و اقطاع خواهد داد . او نيز دو تن بفرستاد تا او را در خلوتش كشتند . چون به قتل او يقين كردند نزد خواهرش كه ست الملك نام داشت آمدند او نيز على بن دواس را فرا خواند و على بن الحاكم را كه هنوز كودكى نابالغ بود به خلافت نشاندند و مردم با او بيعت كردند و به الظاهر لاعزاز دين اللّه ملقب نمودند و به اطراف نامه نوشتند و برايش بيعت گرفتند . روز ديگر ابن دواس با سران و سرداران بيامد . ست الملك خادم خود را فرمود كه در برابر ديگران او را به شمشير بكشد . آن خادم شمشير فرود مىآورد و مىگفت : به انتقام خون الحاكم و هيچ كس در آن ترديدى روا نداشت .\r\nست الملك چهار سال امور دولت را به دست داشت . چون بمرد خادم معضاد ( ؟ ) و تافربن الوزان ( ؟ ) به تدبير امور كشور پرداختند وزارتش را ابو القاسم على بن احمد - الجرجرايى به عهده داشت . او زمام اختيار دولت را به دست داشت . در اين احوال شام عصيان كرد و صالح بن مرداس كلابى و حسان بن المفرج الجراح بر حلب مستولى شدند .\r\nالظاهر در سال 420 سردار خود دزبرى [ 1 
  ] والى فلسطين را با سپاهى به جنگ . آنها فرستاد در اين نبرد صالح بن مرداس و پسرش كشته شدند حسان بن المفرج نيز متوارى گرديد .\r\nدزبرى دمشق را در تصرف آورد . پسر ديگر صالح بن مرداس به نام شبل الدوله نصر بن - صالح به حلب گريخت . دزبرى حلب را نيز بگرفت و نصر بن صالح را بكشت .\r\n[ پيش از اين ميان او و پسران جراح آنگاه كه در فلسطين بود جنگهايى بود . در اين جنگها دزبرى از رمله به قيساريه گريخت و در آن پناه گرفت . ابن الجراح رمله را ويران نمود و آتش زد و گروههايى از سپاه خود را به اطراف فرستاد و تا العريش برفت .\r\nساكنان بلبيس و قرافه بر جان خود بترسيدند و به مصر كوچ كردند . صالح بن مرداس با جماعاتى از عرب به محاصرهء دمشق رفت در آن ايام ذو القرنين ناصر الدولة بن الحسين والى دمشق بود . حسان بن الجراح براى صالح بن مرداس مدد فرستاد . مردم حلب با صالح - بن مرداس مصالحه كردند و او به محاصره حلب رفت . آن را از دست شعبان الكتامى بستد و با سپاهى كه از شام گرد آورد دمشق را تصرف كرد و در آن اقامت نمود . اينها را پيش از اين آورده بوديم . 
  ] ( ؟ )\r\n\r\nوفات الظاهر لاعزاز دين اللّه و خلافت پسرش المستنصر باللّه\r\nالظاهر لاعزاز دين اللّه ابو الحسن على بن الحاكم بامر اللّه در اواسط ماه شعبان سال 427 پس از شانزده سال خلافت از دنيا برفت و پسرش ابو تميم معد به جاى او نشست و\r\n\r\n\r\n","description":"","footnote":"\r\n[ ( 1 ) 
  ] متن : زريرى .\r\n","page_name":" 86 ","page_number":118},
  {"content":"\r\n\r\nالمستضر باللّه [ 1 
  ] لقب يافت . ابو القاسم على بن احمد الجرجرايى وزير پدرش به تدبير كارهاى او پرداخت . امور دمشق نيز به دست انوشتكين [ 2 
  ] الدزبرى [ 3 
  ] بود . اين انوشتكين مردى دادگر و مهربان و كافى بود و همين امور سبب شده بود كه احوال بلادى كه در تصرف او بودند به صلاح آيند . وزير على بن احمد الجرجرايى بر او حسد مىبرد و تخم كينهء او در دل مىكاشت . به دو نامه‌اى نوشت كه كاتب خود ابو سعيد را از خود دور سازد و چنان نمود كه او دزبرى را بر شورش و عصيان وا مىدارد . ولى دزبرى نپذيرفت و ميان او و جرجرايى نفرتى پديد آمد . در اين احوال جماعتى از سپاهيان او به حاجتى به مصر آمدند .\r\nجرجرايى آنان را وا داشت كه چون به شام روند بر او بشورند و ديگر سپاهيان را نيز با خود همدست سازند . چون سپاهيان بر او شوريدند و او پايدارى نتوانست در سال 433 به بعلبك رفت . عامل بعلبك او را از دخول به شهر مانع شد و او به حماة رفت در آنجا نيز راهش ندادند و با او به جنگ پرداختند و در خلال اين منازعات قسمتى از اموالش به غارت رفت . بعضى از يارانش از كفر طاب يارى خواستند و او با دو هزار مرد به كفر طاب رفت و چون تن و توشى يافت به جانب حلب راند و به شهر داخل گرديد . و در ماه جمادى الآخر سال 433 در آنجا بمرد . پس از او اوضاع شام به هم خورد و اعراب نواحى طمع در شهر كردند . جرجرايى حسين بن حمدان را امارت دمشق داد و قصدش آن بود كه شام را از تعرض باز دارد . و حسان بن المفرج الطائى فلسطين را در تصرف آورد و معز الدولة ثمال بن صالح الكلابى به حلب راند و شهر را تسخير كرد . ياران انوشتكين كه در قلمه تحصن كرده بودند پايدارى نمودند و از مصر يارى طلبيدند ولى از مصر خبرى نشد و حلب به - دست معز الدولة بن صالح افتاد .\r\n\r\nرفتن اعراب به افريقيه\r\nمعز بن باديس در افريقيه از طاعت عبيديان بيرون آمد و در سال 440 به نام القائم - بامر اللّه عباسى خطبه خواند و خطبه به نام المستنصر باللّه علوى را قطع كرد . مستنصر به او نامه نوشت و تهديدش كرد . چون المستنصر باللّه حسن بن على اليازورى [ 4 
  ] را بعد از جرجرايى وزارت داد و اين يازورى اهل وزارت نبود ، معز بن باديس او را به خطابى كه وزيران پيشين را مخاطب مىساخت ، مخاطب نمىنمود مثلا او در نامه‌هايى كه به وزيران پيشين مىنوشت خود را « عبد » مىنوشت و در نامه او خود را « صنيعه » ( بركشيده ) مىآورد و اين امر بر يازورى گران آمد و المستنصر باللّه را عليه او برانگيخت . پس يازورى ميان قبايل زغبه و رياح از بطون هلال كه پيش از اين جنگهايى بود صلح افكند و آنان را وا دار\r\n\r\n\r\n","description":"","footnote":"\r\n[ ( 1 ) 
  ] متن : بامر اللّه\r\n[ ( 2 ) 
  ] اقوش تكين\r\n[ ( 3 ) 
  ] وزيرى\r\n[ ( 4 ) 
  ] التازورى .\r\n","page_name":" 87 ","page_number":119},
  {"content":"\r\n\r\nكرد كه به افريقيه روند و هر چه در تصرف آرند از آن خود گردانند . چون اعراب به افريقيه روان شدند به معز بن باديس نامه نوشت كه : « اما بعد ، اسبانى به سوى تو فرستاديم كه بر پشت آنها مردانى مرد سوارند تا خداوند هر چه بخواهد چنان كند » اين سواران به برقه رفتند آنجا را خالى يافتند زيرا معز بن باديس زناته را كه ساكنان برقه بودند از آنجا رانده بود و اعراب به جاى آنها در برقه مكان گرفتند . چون خبر به معز بن باديس رسيد به آنان اهميتى نداد [ و چون صنهاجه از قتال با زناته سرباز زده بود 
  ] بردگانى خريد و از آنان سپاهى ترتيب داده بود . شمار سپاه او به سى هزار مىرسيد .\r\nبنى زغبه به طرابلس رفتند و آنجا را در سال 446 تصرف نمودند . قبايل رياح و اثبج [ 1 
  ] .\r\nو بنى عدى نيز به افريقيه رفته در آنجا آتش فتنه افروخته بودند . امراء عرب نزد معز آمدند . سرور قوم مونس بن يحيى از بنى مرداس بود . معز بن باديس اكرامشان كرد و عطايا و صلات كرامندشان داد . ولى چون بيرون آمدند در عوض احسان او دست به قتل و غارت گشودند و فسادى عظيم كردند و به افريقيه بلايى صعب رسيد كه همانندى نداشت . معز با سپاهيان خود از صنهاجه و سياهان كه قريب به سى هزار نفر بود بيرون آمد . اعراب سه هزار بودند . او را در هم شكستند و بسيارى از مردان صنهاجه را كشتند و معز بن باديس گريزان به قيروان باز گرديد . آنگاه در روز عيد اضحى اعراب به ناگهان بر سپاه معز بن باديس زدند و شكستى فاحش‌تر بر او وارد آوردند . معز پس از آنكه سپاهى ترتيب داد بار سوم مورد حمله واقع شد و باز هم منهزم گرديد و سه هزار تن از سپاه او كشته شد و اعراب به مصلاى قيروان وارد شدند و خلقى كشته شد . چون معز چنان ديد اجازه داد كه به قيروان در آيند و آذوقه ببرند چون اعراب به شهر در آمدند مردم شهر دست گشودند و جمع بسيارى از آنان را كشتند .\r\nدر سال 446 معز بن باديس با روى قيروان را بر آورد . سپس مونس بن يحيى شهر باجه را تصرف كرد و معز مردم قيروان را گفت به مهديه كوچ كنند زيرا در آنجا از اعراب بيشتر در امان بودند و در سال 445 پسر خود تميم را بر آن شهر امارت داد و خود نيز در سال 449 به مهديه رفت . اعراب نيز دست به تاراج و كشتار گشوده‌ند و بسيارى از روستاها و قلاع را با خاك يكسان كردند .\r\nپس از اين وقايع در بغداد نيز به پايمردى بساسيرى از مماليك آل بويه به هنگام انقراض دولتشان و استيلاء سلجوقيان به نام المستنصر باللّه علوى در بغداد خطبه خواندند كه مادر اخبار آنان خواهيم آورد .\r\n\r\n\r\n","description":"","footnote":"\r\n[ ( 1 ) 
  ] متن : ابتح .\r\n","page_name":" 88 ","page_number":120},
  {"content":"\r\n\r\n\r\nكشته شدن ناصر الدوله [ ابو على حسن 
  ] بن حمدان در مصر\r\nمادر المستنصر باللّه [ علوى 
  ] در دولت پسر چيرگى داشت . وزراء را او انتخاب مىكرد و حكام را او برمىگزيد . المستنصر باللّه تا در برابر دسايس تركان خود را نيرومند سازد بر شمار بردگان در افزود ، مادر المستنصر باللّه از هر كس كه بيمناك مىشد پسر را عليه او بر مىانگيخت او هم فرمان قتلش را مىداد .\r\nاو نخست ابو نصر [ 1 
  ] [ صدقة بن يوسف 
  ] الفلاحى را به وزارت برگزيد . سپس از او بيمناك شد و دستگيرش كرد و به قتل آورد . پس از او ابو البركات حسن بن محمد وزارت يافت ولى او نيز معزول گرديد و ابو محمد اليازورى از مردم قريهء يازور [ 2 
  ] از قراء رمله كار وزارت را به دست گرفت . او نيز كشته شد . و پس از او ابو عبد اللّه حسين بن - البابلى وزارت يافت .\r\nدر زمان او كار دولت نابسامان گرديد . ناصر الدولة بن حمدان تركان را عليه بردگان تحريك مىكرد و كتاميان و مصامده نيز به آنها رغبت داششتند . چون كار به صف آرايى كشيد ، به بردگان جماعاتى از مردم قاهر پيوستند چنان كه شمارشان به پنجاه هزار تن رسيد و تركان شش هزار تن بودند . تركان شكايت به المستنصر باللّه بردند ولى او گوش به حرفشان فرا - نداد . آنان نيز به قصد مبارزه با رقباى خود بيرون آمدند و در كوم الريش با هم رو به رو شدند . تركان در جايى كمين گرفتند و چون با بردگان رو برو شدند بگريختند به ناگاه آنها كه كمين گرفته بودند بيرون آمدند و كوس بزدند و در بوقها دميدند . بردگان پنداشتند كه اين مستنصر است و عليه آنان توطئه چيده است ، پس منهزم شدند . در اين هزيمت قريب چهل هزار تن از آنها غرقه گشتند و يا طعمهء تيغ هلاك شدند .\r\nتركان نيرومند شدند و بر همهء امور دولت غلبه يافتند و بر مواجب خود در افزودند و خزاين خالى گرديد و اوضاع پريشان گشت .\r\nسپاهيان كه در شام بودند يا در جاى ديگر همه به صعيد آمدند و با بردگان دست وفاق دادند و شمارشان به پانزده هزار تن رسيد و به جيزه رفتند . تركان به سردارى ناصر - الدولة بن حمدان با آنان روبرو شدند و شكستشان دادند و ناصر الدوله و تركان پيروز مند بازگشتند . بردگان به صعيد رفتند و سران تركان به سراى المستنصر باللّه آمدند تا ماجرى باز گويند مادر المستنصر باللّه بردگانى را كه در قصر بودند فرمان داد تا سران تركان را بگيرند و بكشند . آنان نيز چنان كردند . سران تركان با ناصر الدوله به بيرون شهر گريختند و با طرفداران المستنصر باللّه به زدوخورد پرداختند و آنان را پراكنده ساختند و\r\n\r\n\r\n","description":"","footnote":"\r\n[ ( 1 ) 
  ] متن : ابو الفتح\r\n[ ( 2 ) 
  ] تازور .\r\n","page_name":" 89 ","page_number":121},
  {"content":"\r\n\r\nاسكندريه و دمياط را متصرف شدند در آن دو شهر و در همهء روستاها خطبه به نام المستضر باللّه را قطع كردند و با خليفهء بغداد باب مكاتبت گشودند و مردم از قاهره به اطراف گريختند .\r\nناصر الدوله و تركان با المستنصر باللّه مصالحه كردند و به قاهره در آمدند . ناصر الدوله زمام همهء كارهاى خليفه را بر دست گرفت چنان كه خليفه را هيچ اختيارى نماند . ناصر الدوله از مادر خليفه مبلغ پنجاه هزار دينار بستد . فرزندان و بسيارى از افراد خانواده‌اش به ديگر شهرها رفتند .\r\nالمستنصر باللّه از راه توطئه وارد شد و سران ترك را چنين القاء نمود كه ناصر الدوله قصد آن دارد كه دعوت ديگرگون كند . آنان خشمگين شدند و به خانه‌اش رفتند . او كه خود را در نهايت امان مىپنداشت ، نزد آنان آمد . تركان نيز شمشير در او نهادند سپس سرش را بريدند و آنگاه به خانهء برادرش رفتند . سر او را نيز بريدند و دو سر را نزد المستنصر باللّه آوردند . اين واقعه در سال 465 بود . پس از قتل ناصر الدوله الدگز [ 1 
  ] بر آنان امير شد و به كارهاى دولت پرداخت .\r\n\r\nاستيلاء بدر الجمالى بر دولت\r\nاصل اين بدر از ارمنستان بود و او از بر كشيدگان دولت و از موالى آن در مصر بود .\r\nپيش از اين حاجب امير دمشق بود . امير دمشق چون مردى كار دانش يافت امور بيرون از دربار خود را نيز به او سپرد . چون امير دمشق بمرد او تا رسيدن امير جديد - ابن منير - امور شهر را اداره كرد . آنگاه به مصر باز گشت و همچنان در اين شهر و آن شهر به رتق و فتق امور مىپرداخت تا به امارت عكا رسيد در اين مقام لياقت و كاردانى بسيار از او آشكار شد .\r\nوقتى تركان بر المستنصر باللّه مستولى شدند و فساد و فشار در همه جا شايع گرديد بدر جمالى كه به آستان خليفه تقرب يافته بود او از خواست كه براى مقابله با سرداران مصر كه قصد تجاوز از حد خويش دارند سپاهى ترتيب دهد . مستنصر نيز به دو اجازت داد ، بدر از عكا با ده كشتى و سپاهى گران از جنگجويان ارمنى به راه افتاد و به مصر رسيد و نزد خليفه حاضر آمد . خليفه نيز او را بر هر چه آن سوى ديار اوست ولايت داد و به جاى طوق گردنبندى همه گوهر به گردنش انداخت و او را السيد الاجل امير الجيوش لقب داد .\r\nبدر الجمالى حكومت دمشق را نيز خواستار گرديد و مناصبى چون كافل « قضاة المسلمين » و داعى « دعاة المؤمنين » بر آن در افزود و خليفه همهء اين شروط را بپذيرفت و مقام قاضى القضاتى و داعى الدعاتى را به دو داد . بدر الجمالى به مذهب اماميه سخت پايبند بود .\r\nزمام كارها را به دست گرفت و كوشيد تا آب رفته به جوى باز آرد هر چه عمال نواحى به\r\n\r\n\r\n","description":"","footnote":"\r\n[ ( 1 ) 
  ] الذكر .\r\n","page_name":" 90 ","page_number":122},
  {"content":"\r\n\r\nسود خود تصرف كرده بودند ، چون ابن عمار در طرابلس و ابن معروف در عسقلان و بنى - عقيل در صور همه را باز پس گرفت . و هر چه سرداران و امراء در ايام آشوب و فتنه از اموال و امتعهء مستنصر برده بودند ، باز پس گرفت . آنگاه به دمياط رفت . جماعتى از مفسدان عرب و غير ايشان بر آن غلبه يافته بودند . پس بر سر قبيلهء لواته تاخت و خلق بسيارى را از زن و مرد بكشت و اموالشان را تاراج كرد و زنانشان را به اسارت گرفت و اسبانشان را به غنيمت آورد . سپس بر سر قبيلهء جهينه تاخت آورد . اينان با جماعاتى از بنى جعفر همدست شده آشوبها بر پاى كرده بودند . آنان را منهزم ساخت و كشتار كرد و اموالشان را به غنيمت برد . آنگاه به اسوان رفت ، كنز الدوله محمد را كه بر آن غلبه يافته بود بكشت و اسوان را در تصرف آورد .\r\nبدر الجمالى به رعايا نيكى مىكرد و در بهبود حالشان مىكوشيد و خراج سه سال را بر ايشان ببخشود و بدين اعمال كار دولت به سامان آمد كه مزيدى بر آن متصور نبود .\r\n\r\nرسيدن غزان به شام و استيلايشان بر آن و محاصره كردنشان مصر را\r\nسلجوقيان و سپاهيانشان كه همه غزان بودند ، در اين عصر بر خراسان و عراقين و بغداد مستولى گرديدند . طغرل‌بيك همه آن نواحى را بگرفت و سپاه او در ديگر اقطار پراكنده شد . اتسز [ 1 
  ] پسر اوق الخوارزمى كه شاميان او را اقسيسن [ 2 
  ] مىگويند و صحيح همان اتسز است و نامى تركى است و ابن اثير نيز اتسز آورده - [ از سراى سلطان ملكشاه سلجوقى 
  ] در سال 463 رمله را بگشود ، سپس بيت المقدس را فتح كرد . آنگاه به سوى دمشق آمد و اطراف آن را به باد غارت داد . معلى بن حيدره از سوى المستنصر باللّه در دمشق بود . همواره تا سال 468 پى در پى لشكرها به محاصرهء دمشق مىآمدند . معلى با وجود اينكه مردم گرفتار محاصرهء دشمن بودند ، بر آنان ستم مىكرد . تا آنگاه كه مردم بر او بشوريدند و او به بانياس [ 3 
  ] گريخت و از آنجا به مصر آمد . در مصر به زندانش كردند و در زندان بمرد .\r\nچون معلى از دمشق بگريخت مصامده اجتماع كردند و انتصار بن يحيى المصمودى را بر خود امير ساختند و او را رزين الدوله [ 4 
  ] لقب نهادند . ولى مردم در اثر قحطى و گرانى بجان آمدند و اتسز [ 5 
  ] از قدس بيامد و شهر را در محاصره گرفت و مردم امان خواستند و تسليم شدند .\r\nانتصار به قلعهء بانياس فرود آمد و در ماه ذى القعده ، آن نواحى بگرفت و به نام\r\n\r\n\r\n","description":"","footnote":"\r\n[ ( 1 ) 
  ] متن : انر\r\n[ ( 2 ) 
  ] متن : افسفس\r\n[ ( 3 ) 
  ] متن : بلسيس .\r\n[ ( 4 ) 
  ] متن : وزير الدوله\r\n[ ( 5 ) 
  ] متن : امير .\r\n","page_name":" 91 ","page_number":123},
  {"content":"\r\n\r\nالمقتدى بامر اللّه عباسى خطبه خواند .\r\nدر سال 469 اتسز از دمشق به مصر لشكر برد و آنجا را در محاصره گرفت . بدر الجمالى سپاهى از عرب و غير عرب گرد آورد و به نبرد او رفت . اتسز پسر اوق به هزيمت رفت و بسيارى از سپاهيانش به قتل رسيدند . اتسز گريزان به شام آمد و به دمشق وارد شد . از مردم دمشق در آن ايام كه اتسز به مصر رفته بود هيچ فتنه و آشوبى عيان نگرديد بدين سبب اتسز از آنان سپاس گرفت و خراج سال 469 را به ايشان ببخشيد . اما چون به بيت المقدس رسيد ديد مردم در غياب او عصيان كرده‌اند و ياران و خاندان او را در مسجد داود عليه السلام در بند كرده‌اند . اتسز شهر را محاصره كرد و آن را به جنگ بگرفت و بسيارى از مردمش را كشت . حتى بسيارى در مسجد الاقصى كشته شدند .\r\nامير الجيوش بدر الجمالى به سردارى نصير الدوله لشكر به دمشق آورد و شهر را محاصره نمود و بر مردم سخت گرفت . در سال 470 سلطان ملكشاه برادر خود [ تاج الدوله 
  ] تتش را به شام فرستاد . شام را به او اقطاع داد و گفت هر چه به تصرف در آورد از آن او خواهد بود . سپاهى گران از تركمانان نيز با او بودند . اتسز از دمشق كس فرستاد و از او يارى خواست تاج الدوله تتش به دمشق آمد و سپاه مصر از گرداگرد شهر برفتند . اتسز به به ديدار او از شهر بيرون آمد ولى تتش او را بگرفت و بكشت . اين واقعه در سال 471 - بود . ملكشاه از آن پس حلب را نيز بگرفت و سلجوقيان بر همهء شام مستولى گرديدند .\r\nامير الجيوش بدر الجمالى ، از مصر لشكر به دمشق آورد . تاج الدولة تتش در دمشق بود . بدر الجمالى شهر را محاصره كرد و بر او تنگ گرفت . تتش نيك پاى فشرد و بدر الجمالى باز گرديد . در سال 482 سپاه مصر به شام رفت و شهر صور را از دست فرزندان قاضى عين - الدولة بن ابى عقيل بستد . آنگاه جبيل را گرفت . همهء آن نواحى را امير الجيوش بدر الجمالى در ضبط آورد و بر هر يك عاملى گماشت .\r\nدر سال 484 فرنگ بر جزيرهء صقليه غلبه يافت . امير الجيوش بدر الجمالى منيز الدولة الجيوشى را كه از طايفهء خود او بود امارت صور داده بود . اين منير الدوله بر المستنصر باللّه علوى عاصى شد و بدر الجمالى سپاهى بر سر او فرستاد . مردم شهر بر او بشوريدند لشكر مصر نيز به شهر داخل شد و منير الدوله را گرفتند و با جماعتى از يارانش به مصر فرستادند . در آنجا همه را به قتل آوردند .\r\nبدر الجمالى در ماه ربيع الاول سال 487 در سن هشتاد سالگى از دنيا برفت . از موالى او دو تن نامبردار بودند يكى امين الدوله لاويز و ديگر ناصر الدوله افتكين . چون بدر از دنيا رخت بر كشيد ، المستنصر باللّه لاويز را فرا خواند تا او را به جاى بدر برگزيند .\r\nافتكين را نا خوش آمد و با جماعتى از سپاهيان بانگ و خروش كردند و شورش عليه مستنصر را آغاز نمودند و به قصر خلافت در آمدند و بر او سخنان درشت گفتند . اين بود كه\r\n\r\n","description":"","footnote":"","page_name":" 92 ","page_number":124},
  {"content":"\r\n\r\nالمستنصر باللّه ناچار شد فرزند بدر را به جاى او برگزيند . او ابو القاسم شاهنشاه نام داشت و چون پدرش به الافضل ملقب بود . ابو القاسم المقرى در وزارت رديف بدر بود .\r\nالمستنصر باللّه پس از مرگ بدر او را به وزارت خويش باقى گذاشت . امور توقيع با قلم درشت نيز با او بود . الافضل ابو القاسم به كارهاى دولت پرداخت و پاى به جاى پاى پدر نهاد و چون او زمام همهء كارها به دست گرفت ، در همان نزديكى المستنصر باللّه نيز وفات يافت .\r\n\r\nخلافت المستعلى باللّه\r\nالمستنصر باللّه ابو تميم سعد بن ابى الحسن على الظاهر لاعزاز دين اللّه العلوى روز ترويهء سال 478 در گذشت . مدت خلافتش 60 سال بود و به قولى 65 سال . در ايام خلافت شدايد و مصائب بسيار ديد ، گاه چنان شد كه همه دارايىاش از ميان رفت ، حتى جز فرشى كه زير پاى مىانداخت هيچ نداشت و تا مرز عزل و خلع نيز رسيد . تا آنگاه كه بدر - الجمالى را از عكا فرا خواند . بدر الجمالى كارهايش را سامان بخشيد و اركان دولتش را استوارى داد .\r\nچون المستنصر باللّه از دنيا رفت ، در جانشينى او ميان دو پسرش ابو القاسم احمد و نزار خلاف افتاد . المستنصر باللّه چنان كه گويند نزار را به جانشينى برگزيده بود ولى ميان او و افضل پسر بدر الجمالى دشمنى بود و افضل از خشم او بيمناك بود . اين بود كه خواهر المستنصر باللّه را وعده داد كه اگر در خلافت ابو القاسم بكوشد كفالت دولت را به دو خواهد سپرد . آن زن نيز شهادت داد كه المستنصر باللّه در حضور قاضى و داعى ، ابو القاسم را ولايت عهدى داده است . پس با ابو القاسم بيعت كردند و او را المستعلى باللّه لقب دادند . مستعلى در اين هنگام شش سال داشت . نزار - برادر بزرگ - از بيعت با او سر بر تافت و پس از سه روز به اسكندريه گريخت . ناصر الدوله [ 1 
  ] افتكين از موالى بدر الجمالى كه با افضل رابطهء خوشى نداشت عصيان كرد و با نزار بيعت نمود و او را المصطفى لدين اللّه لقب داد .\r\nافضل چون اين خبر بشنيد با سپاه خود به اسكندريه رفت . مردم اسكندريه امان خواستند و تسليم شدند . افضل نيز سوگند خورد كه بر امانى كه داده است وفا كند . نزار را در كشتى نشاندند و به قاهره آوردند . او را در قصر خلافت بكشت . چند روز بعد افتكين را كه اسير شده بود نزد او حاضر آوردند سخت زبان به توبيخش گشود . افتكين قصد آن كرد پاسخ دهد ولى افضل او را در زير ضربات عصا گرفت و بكشت . و گفت : اين سوگند قاتلان را در بر نمىگيرد .\r\n\r\n\r\n","description":"","footnote":"\r\n[ ( 1 ) 
  ] نصير الدوله .\r\n","page_name":" 93 ","page_number":125},
  {"content":"\r\n\r\nگويند حسن [ 1 
  ] صباح رئيس اسماعيلهء عراق در لباس بازرگانان نزد المستنصر باللّه آمد و از او خواست اجازت دهد تا اين دعوت به بلاد عجم برد . المستنصر باللّه به او اجازه داد .\r\nحسن پرسيد پس از تو امام من چه كسى خواهد بود ؟ گفت : پسرم نزار . پس حسن به بلاد عجم آمد و مردم را در نهان به او دعوت مىكرد . سپس دعوت خود آشكار نمود و چند قلعه چون الموت و قلعه‌هاى ديگر را تسخير كرد . در اخبار اسماعيليان در باب اين گروه كه به امامت نزار معتقدند سخن خواهيم گفت .\r\nچون المستعلى باللّه به خلافت نشست ثغور از طاعت او بيرون رفت . والى آن ديار به نام كشيله كوس خود كامكى كوفت . مستعلى سپاه بر سر او فرستاد و در محاصره‌اش افكند .\r\nسپس بر او حمله آوردند و اسيرش كرده به مصر بردند . در سال 491 در مصر او را كشتند .\r\n[ در سال 488 
  ] تاج الدوله تتش صاحب شام بمرد . پس از او ميان پسرانش رضوان و دقاق خلاف افتاد . دقاق در دمشق بود و رضوان در حلب . رضوان در قلمرو خود به نام - المستعلى باللّه خطبه خواند ولى پس از چند روز به عباسيان گرويد و خطبه به نام ايشان - كرد .\r\n\r\nاستيلاى فرنگان بر بيت المقدس\r\nبيت المقدس را تاج الدولة تتش به امير سقماق [ 2 
  ] بن ارتق التركمانى به اقطاع داد و اين امر مقارن بود با هجوم فرنگان بر شام و دست اندازىشان بر آن سرزمينها در سال 490 . اينان بر قسطنطينيه گذشتند و از خليج آن عبور كردند . صاحب قسطنطينيه هم راه بر ايشان بگشود تا ميان او و فرمانرواى شام از سلجوقيان و غز حايل شوند . نخست در انطاكيه نبرد رخ داد ، فرنگان انطاكيه را از باغيسيان بستدند . اين باغيسيان از سرداران سلجوقى بود . او از انطاكيه بگريخت و در راه به دست يكى از ارمنيان كشته شد ، سرش را نزد فرنگان به انطاكيه آورد . اين واقعه بر سپاه شام گران آمد و كربوقا صاحب موصل با سپاه خود به راه افتاد و در مرج دابق فرود آمد . دقاق پسر تتش و سليمان پسر ارتق و طغتكين اتابك و جناح الدوله صاحب حمص [ 3 
  ] و ارسلان تاش صاحب سنجار با او يار شدند و سپاهى از ترك و عرب فراهم آوردند و پس از سيزده روز از ورود فرنگان به انطاكيه به سوى آن شهر در حركت آمدند .\r\nملوك فرنگ نيز متحد شده بوهموند [ 4 
  ] را بر خود امير ساخته بودند . چون فرنگان و مسلمانان رو به رو شدند ، مسلمانان منهزم شدند و هزاران تن از ايشان به دست فرنگان كشته شدند و لشكرگاهشان به دست دشمن افتاد . فرنگان به معرة النعمان رفتند و آنجا را\r\n\r\n\r\n","description":"","footnote":"\r\n[ ( 1 ) 
  ] حسين\r\n[ ( 2 ) 
  ] متن : سليمان\r\n[ ( 3 ) 
  ] طغتكين صاحب حمص\r\n[ ( 4 ) 
  ] بيمنت .\r\n","page_name":" 94 ","page_number":126},
  {"content":"\r\n\r\nچند روز در محاصره گرفتند ، نگهبانان شهر بگريختند و فرنگان نزديك به صد هزار نفر را كشتند . منقذ صاحب شيزر با آنها بر سر شهر خود مصالحه كرد . فرنگان به محاصرهء حمص رفتند جناح الدوله امير حمص نيز با آنان مصالحه كرد ، سپس عكا را در محاصره گرفتند .\r\nمردم عكا دفاع از شهر را پاى فشردند و فرنگان بدان دست نيافتند .\r\nسپاهيان غز چنان در شام ناتوان شدند كه به بيان نمىگنجد ، از اين رو مصريان در ايشان طمع كردند و افضل پسر بدر الجمالى سپاه آورد تا بيت المقدس را باز پس گيرد . در آن احوال سقمان و ايلغازى [ 1 
  ] پسران ارتق و برادرزاده‌شان ياقوتى و پسر عمشان سونج [ 2 
  ] در آنجا بودند . مصريان چهل و اند منجنيق در آنجا نصب كردند و چهل و چند روز جنگ را پاى فشرودند تا عاقبت شهر را به امان در تصرف آوردند اين واقعه در سال 490 بود .\r\nافضل با سقمان و ايلغازى و كسانى كه با آنها بودند ، نيكى كرد و راهشان را بگشود سقمان به رها رفت و ايلغازى به عراق ، افضل مردى را [ به نام افتخار الدوله 
  ] بر بيت - المقدس امارت داد و به مصر باز گرديد . پس فرنگان عازم بيت المقدس شدند و چهل و چند روز آنجا را در محاصره گرفتند و دو برج در نزديكى با روى شهر بر آوردند سپس هفت روز - باقيمانده از ماه شوال از جانب شمالى وارد شهر شدند و يك هفته قتل و غارت كردند . - مسلمانان به محراب داود عليه السلام پناه بردند تا آنگاه كه امان خواستند و بيرون آمدند و به عسقلان رفتند .\r\nفرنگان در مسجد الاقصى نزد صخره [ 3 
  ] هفتاد هزار تن را به خاك هلاك افكندند و چهل قنديل سيمين كه وزن هر يك سه هزار و ششصد درهم بود و تنورى از سيم به وزن چهل رطل شامى و صد و پنجاه قنديل مسين و چيزهاى ديگرى كه در حساب نگنجد از آنجا بردند . مردم بيت المقدس و جز ايشان از شاميان ، به سبب فاجعه‌اى كه بر اسلام در اثر قتل و اسارت و غارت در بيت المقدس وارد شده بود ، گريان و مويه كنان به بغداد وارد شدند . خليفه جماعتى از اعيان علما را نزد سلطان بركيارق و برادرانش محمد و سنجر فرستاد و از آنها خواست كه كمر جهاد بربندند ولى به سبب اختلافى كه ميان ايشان بود ، اقدام به چنين كارى ميسر نشد . و آن گروه مأيوس از يارى ديگران ، باز گشتند .\r\nافضل پسر بدر الجمالى امير الجيوش لشكر گرد آورد و به سوى فرنگان بيرون شد .\r\nفرنگان بر سپاه او حمله آوردند . مصريان كه از حيث ساز و برگ فقير بودند منهزم شدند .\r\nسپاهيان مصر پراكنده گرديدند و جماعتى از ايشان به ميان درختان جميز [ 4 
  ] ( نوعى انجير ) پنهان شدند . فرنگان آتش در درختان زدند . خلقى به آتش سوختند و آنان كه از آتش رها شدند طعمهء تيغ گرديدند . فرنگان به عسقلان باز گشتند و آنجا را محاصره كردند تا بيست\r\n\r\n\r\n","description":"","footnote":"\r\n[ ( 1 ) 
  ] متن : ابو الغازى\r\n[ ( 2 ) 
  ] متن : سوتج\r\n[ ( 3 ) 
  ] متن : شجره\r\n[ ( 4 ) 
  ] متن : خم الشعراء .\r\n","page_name":" 95 ","page_number":127},
  {"content":"\r\n\r\nهزار دينار بستندند و از آنجا برفتند .\r\n\r\nخلافت الآمر به احكام اللّه\r\nالمستعلى باللّه ابو القاسم احمد بن المستنصر باللّه در اواسط ماه صفر سال 495 پس از هفت سال خلافت وفات كرد . پس از او با پسرش ابو على كه كودكى پنج ساله بود بيعت كردند و به الآمر به احكام اللّه ملقبش ساختند . در سلسله خلفاى فاطمى خردسالتر از او به خلافت نرسيده بود . المستضر باللّه نيز خردسال بود ولى اين يك هنوز نمىتوانست تنها بر اسب بنشيند .\r\n\r\nهزيمت مصريان از فرنگان\r\nالافضل پسر بدر الجمالى امير الجيوش سپاهى به سردارى سعد الدوله معروف به طواشى [ 1 
  ] كه از موالى پدرش بود ، به قتال با فرنگان فرستاد . سعد الدوله ميان رمله و يافا با آنان روبرو شد . نام سردارشان بالدوين [ 2 
  ] بود . در اين نبرد سپاه مصر شكست خورد و فرنگيان بر لشكرگاهش مستولى شدند . پس از اين شكست افضل پسر خود شرف المعالى را با سپاه بفرستاد . اينان در نزديكى رمله با فرنگان مصاف دادند و فرنگان شكست خوردند و بالدوين در ميان درختان پنهان شد و با جماعتى از زعماى فرنگ خود را به رمله رسانيدند .\r\nشرف المعالى آنان را پانزده روز محاصره كرد تا همه را بگرفت و چهار صد تن را بكشت و سيصد تن را به مصر فرستاد . بالدوين به يافا گريخت و خود را برهانيد . در اين حال چند دسته از فرنگان از راه دريا براى زيارت مىآمدند بالدوين آنان را به جنگ دعوت كرد و به عسقلان برد . شرف المعالى در اين نبرد منهزم شد و نزد پدر بازگشت . فرنگان عسقلان را گرفتند .\r\nافضل سپاهى از راه خشكى به سردارى تاج العجم كه از موالى پدرش بود به عسقلان فرستاد و سپاهى از راه دريا به سردارى قاضى ابن قادوس به يافا . چون تاج العجم به عسقلان رسيد ، افضل او را فرا خواند و به زندان افكند و يكى از موالى خود به نام جمال الملك را به جاى او فرستاد و او را سردار سپاه شام نمود .\r\nافضل در سال 498 پسر ديگر خود سناء الملك حسين را به قتال فرنگان فرستاد و جمال الملك را فرمان داد كه همراه او شود . اينان با پنج هزار سپاهى برفتند و از طغتكين اتابك دمشق هم يارى خواستند ، او نيز با هزار و سيصد جنگجو ياريشان كرد . دو سپاه ميان عسقلان و يافا بر يك ديگر زدند . پس از جنگى سخت و پر كشتار ، مسلمانان جنگ را\r\n\r\n\r\n","description":"","footnote":"\r\n[ ( 1 ) 
  ] متن : فراسى\r\n[ ( 2 ) 
  ] متن : بغدوين .\r\n","page_name":" 96 ","page_number":128},
  {"content":"\r\n\r\nرها كردند و به عسقلان و دمشق رفتند .\r\nجماعتى از مسلمانان با فرنگان بودند . از جمله بكتاش بن تتش بن الب ارسلان كه طغتكين به جاى او به پسر برادرش دقاق بن تتش گرايش يافته بود او نيز خشمناك شده به فرنگان پيوسته بود .\r\n\r\nاستيلاى فرنگان بر طرابلس و بيروت\r\nطرابلس در حكم فرمانرواى مصر در آمده بود و يكى از سرداران لشكر فرنگ به نام سردانى كه خواهرزاده سن‌ژيلى [ 1 
  ] بود ، اكنون آنجا را در محاصره داشت و براى مردم طرابلس از مصر مدد مىرسيد . چون سال 503 [ 2 
  ] فرا رسيد چند كشتى به سردارى ريموند پسر سن‌ژيلى كه از سرداران بزرگ بود بيامد . او در كنار طرابلس فرود آمد و با سردانى مشاجره آغاز كرد . بالدوين فرمانرواى قدس بيامد و ميانشان آشتى افكند و هر دو در تسخير طرابلس همدست شدند و برجهاى خود را نزديك باروى شهر قرار دادند . قضا را چون باد موافق نمىوزيد رسيدن آذوقه براى مردم شهر به تاخير افتاد و فرنگان فرصت را غنيمت شمرده روز يازدهم ماه ذو الحجه سال 503 به شهر حمله آوردند ، شهر را تصرف كردند و كشتار نمودند و تاراج كردند و بسيارى را به اسارت بردند و غنايم فراوان به چنگ آوردند . والى شهر پيش از آنكه شهر گشوده شود امان خواسته بود و با جماعتى از سپاهيان به دمشق رفته بود . چون شهر طرابلس فتح شد ، كشتيهايى كه قوت يك سال را با خود داشتند برسيدند . بناچار آنها را در صور و صيدا و بيروت پخش كردند . فرنگان بر بيشتر سواحل شام مستولى شدند .\r\nما اين اخبار را در تاريخ دولت علويان مصر آورديم زيرا طرابلس از اعمال ايشان بود . و ما به تفصيل در اخبار فرنگ آن را بيان خواهيم داشت . انشاء اللّه .\r\n\r\nباز پس گرفتن مصريان عسقلان را\r\nعسقلان از آن علويان مصر بود . خليفه الآمر به احكام اللّه يكى از سرداران خود را به نام شمس الخلافه امارت آن ديار داده بود . شمس الخلافه با بالدوين [ 3 
  ] فرمانرواى بيت المقدس از سوى فرنگ رابطه‌اى نهانى پيدا كرده بود [ 4 
  ] و برايش هدايايى فرستاده بود تا او را در برابر تعرض مصريان حفظ كند . چون اين خبر به مصر رسيد ، افضل پسر امير - الجيوش سپاهى از مصر روانه كرد و در نهان گفت كه چون شمس الخلافه آمد او را دستگير\r\n\r\n\r\n","description":"","footnote":"\r\n[ ( 1 ) 
  ] عبارت متن : كان يحاصرها من الفرنج ابن المردانى صاحب صيحيل\r\n[ 2 ) 53 . 
  ]\r\n[ ( 3 ) 
  ] متن : بغداوين\r\n[ ( 4 ) 
  ] عبارت متن چنين است : كان الامير قد استولى على عسقلان و بها قائد من قواد شمس الخلافه ( ؟ ) ترجمه را از ابن اثير وقايع سال 504 آورده‌ايم .\r\n","page_name":" 97 ","page_number":129},
  {"content":"\r\n\r\nكرده بفرستند . شمس الخلافه از اين امر آگاه شد و عصيان آشكار كرد و همهء مصريانى را كه در خدمتش بودند براند تا مبادا از آنان فتنه‌اى زايد . افضل بيمناك شد كه مبادا شمس الخلافه عسقلان را تسليم فرنگان كند ، به استمالت او پرداخت و بار ديگر او را در مقامى كه داشت ابقاء نمود . شمس الخلافه از مردم عسقلان بيمناك بود ، از اين رو از ارمنيان براى خود محافظانى برگزيد . مردم شهر از اين عمل به خشم آمدند و به خلاف او برخاستند و او را كشتند و اين خبر به الآمر و افضل فرستادند . از مصر والى ديگر به عسقلان آمد . او با مردم نيكى كرد و مردم را حال نيكو شد .\r\nپس از اين واقعه بالدوين شهر صور را محاصره كرد . جماعتى از سپاهيان ارمنى در آنجا بودند و فرمانرواى شهر عز الملك الاعز بود ، از اولياء الآمر به احكام اللّه . او از طغتكين اتابك دمشق يارى خواست . طغتكين خود به يارى او آمد و محاصره به طول انجاميد . چون فصل درو رسيده بود فرنگان ترسيدند كه طغتكين غلات بلادشان را نابود كند ، به ناچار دست از محاصره برداشتند و به عكا رفتند و خداوند شر آنان را از سر مردم صور كم كرد . پس بالدوين پادشاه فرنگ از قدس به مصر لشكر كشيد و به تنيس [ 1 
  ] رسيد و در نيل شنا كرد . پس ريشى كه در تن داشت آزارش داد به قدس باز گرديد و بمرد . پيش از مرگ ، صاحب رها را كه نيز از سرداران بزرگ فرنگ بود به جانشينى خود برگزيد . اگر نه آن بود كه پادشاهان سلجوقى خود سرگرم نزاعهاى داخلى بودند همه سرزمينهايى را كه فرنگان از شام تصرف كرده بودند بازپس مىگرفتند . ولى خداوند اين موهبت را براى صلاح الدين ابن ايوب ذخيره كرده بود . تا سبب نام و آوازهء او گردد .\r\n\r\nكشته شدن افضل بن بدر الجمالى امير الجيوش\r\nپيش از اين گفتيم كه الآمر به احكام اللّه پنج سال بيش نداشت كه افضل او را بر سرير خلافت نشاند . چون خليفهء خردسال نيرو و حال گرفت افضل را ناخوش داشت . چنان كه وجود او را بر خود هموار نمىتوانست كرد . افضل به مصر رفت و در آنجا خانه‌اى بنا كرد و در آن فرود آمد و دختر خليفه را با آنكه خليفه اكراه داشت خواستگارى كرد و به زنى گرفت . آمر با اصحاب خود در باب قتل او مشورت كرد . پسر عمش عبد المجيد كه وليعهد او بود گفتش كه چنين نكند و از عواقب سوء آن بر حذرش داشت و گفت كه افضل و پدرش همواره نيكخواه اين دولت بوده‌اند . از اين گذشته ، اگر او كشته شود ديگرى را بايد به جاى او گماشت و به او اعتماد كرد كه او نيز به سبب معاملتى كه با افضل رفته است همواره از ما بيمناك خواهد بود . راه آن است كه ابو عبد اللّه البطائحى را كه كارگزار افضل و راز دار\r\n\r\n\r\n","description":"","footnote":"\r\n[ ( 1 ) 
  ] در متن : سنتين .\r\n","page_name":" 98 ","page_number":130},
  {"content":"\r\n\r\nاوست وعده دهى و او را به قتل افضل وادارى چون افضل به دست ديگرى كشته شود تو قاتل را خواهى كشت و بدين گونه عرض تو مصون خواهد ماند .\r\nابو عبد اللّه البطائحى يكى از فراشان قصر بود كه افضل او را بركشيده و از خواص خود ساخته بود و حاجبى خويش به دو داده بود . الآمر او را بخواند و وعده داد كه اگر افضل را از ميان بردارد ، مقام افضل را به او خواهد داد . بطائحى نيز دو تن را برگماشت تا او را از پاى در آوردند . بدين گونه كه افضل با موكب خويش از قاهره باز مىگشت . سال سال 515 بود . او به اسلحه خانه رفت تا بنا بر عادت كه در روزهاى عيد سلاح تقسيم مىكرد ، سلاح تقسيم كند . در راه گرد و غبار فراوان شد . افضل فرمان داد تا موكب روان از او دور شوند ، تا از گرد و غبار آسيب نبيند . چون از موكب جدا افتاد دو مرد به نزد او تاختند و با كارد ضربتى بر او زدند . افضل از اسب بيفتاد و آن دو مرد در حال كشته شدند . او را به خانه‌اش بردند هنوز رمقى داشت . الآمر گريان بيامد و از اموالش پرسيد گفت آنچه آشكار است ابو الحسن بن ابى اسامه داند و آنچه پنهان است بطائحى داند . پدر اين اسامه قاضى قاهره بود و اصلش از حلب .\r\nافضل در سال بيست و هشتم وزارتش بمرد . الآمر فرمان داد به جستجوى خانه‌اش پردازند . شش هزار كيسه زر خالص يافتند و پنجاه اردب [ 1 
  ] زر مسكوك و از ديباهاى رنگين و امتعه بغدادى و اسكندرى و ظرائف هندى و انواع عطرها و عنبر و مشك آنقدر بود كه به حساب نمىآمد . و از ذخائر او دكه‌اى از عاج و آبنوس بود آراسته به نقره و در آنجا كپه‌اى از عنبر بود به وزن هزار رطل و بر آن تنديس پرنده‌اى بود از زر كه پاهايى از مرجان و منقارى از زمرد و چشمانى از ياقوت داشت . بوى خوشى كه از آن برمىخاست سراسر قصر را در بر مىگرفت . اين دكه به صلاح الدين ايوبى رسيد .\r\n\r\nامارت ابو عبد اللّه ابن البطايحى\r\nابن اثير گويد : پدرش از جاسوسان افضل بود در عراق . چون بمرد هيچ بر جاى نگذاشت . مادرش نيز در گذشت و او را بى هيچ پناهگاهى رها كرد . او نخست بنايى آموخت . سپس در بازار به حمالى مشغول شد و چون چند بار با حمالان به خانهء افضل آمد ، افضل را از او خوش آمد و او را در شمار فراشان خويش در آورد . ابن البطايحى روز به روز در ترقى بود تا آنجا كه مقام حاجبى او يافت . چون افضل كشته شد الآمر به احكام اللّه به جانشينى او برگزيدش .\r\nابو عبد اللّه بن البطايحى را پيش از اين ابن فاتك و ابن القائد مىخواندند ولى افضل\r\n\r\n\r\n","description":"","footnote":"\r\n[ ( 1 ) 
  ] اردب : پيمانه‌اى به مصر كه 24 صاع است ، يا معادل 50 يا 55 ليتر . رك : لغت‌نامه .\r\n","page_name":" 99 ","page_number":131},
  {"content":"\r\n\r\nبه جلال الاسلام ملقبش نمود . پس از دو سال او را وزارت داد و مأمون لقب داد . او نيز همان شيوهء افضل را در خودكامگى پيش گرفت . چنان كه الآمر به احكام اللّه را ناخوش آمد . ابو عبد اللّه بيمناك شد . او را برادرى بود به نام مؤتمن . از آمر اجازت خواست تا او را به اسكندريه فرستاد . قصدش آن بود كه مؤتمن در اسكندريه پايگاهى باشد براى حمايت از او . آمر اجازت داد . چند تن از سرداران نيز چون على بن السلار ( ؟ ) و تاج الملوك ( ؟ ) و سناء الملك الجمل ( ؟ ) و درى الحروب ( ؟ ) نيز با او رفتند . ابن البطايحى همچنان بيمناك از آمر مىزيست . گروهى نيز به سعايت از او پرداختند و گفتند كه او مدعى است كه از فرزندان نزار است . مادرش كنيز او بوده و در حالى كه به دو آبستن بوده است از قصر خارج شده و گفتند كه او ابن نجيب الدوله را به يمن فرستاده تا مردم را به او دعوت كند . آمر - تا كشف حقيقت كند كسانى را به يمن فرستاد .\r\nچون سعايتها از حد گذشت و سينه خليفه از كينهء او پر شد به سردارانى كه با برادرش به ثغر اسكندريه رفته بودند نامه نوشت و آنان را از اسكندريه فرا خواند . على بن السلار آهنگ دار الخلافه نمود آنان نيز بيامدند . پس از آنان احمد المؤتمن اجازت خواست الآمر او را نيز اجازت داد . در ماه رمضان سال 519 همه بر حسب قاعدهء معمول جهت افطار به قصر خلافت رفتند . مأمون و مؤتمن نيز بيامدند . آمر فرمان داد آن دو را گرفتند و بند بر - نهادند روز ديگر آمر در ديوان نشست . كسى نامه‌اى را كه حاوى موارد گناهان آنها بود بر او و مردم بخواند . الآمر مقام وزارت را خالى گذاشت و دو مرد از اصحاب دواوين را به جمع آورى اموال از خراج و زكات و ماليات بر بارهايى كه داخل مىشد يا خارج مىگرديد ، مامور نمود . و چون آن دو در كار خود ستم آغاز كردند ، ايشان را عزل كرد . در اين احوال رسولى كه به يمن فرستاده بود تا كشف خبر كند بيامد و آن داعى را كه براى مأمون دعوت مىكرد بياورد و فرمان كشتنش داد . سپس مأمون و برادرش مؤتمن را نيز بكشت .\r\n\r\nخلافت الحافظ لدين اللّه\r\nالآمر به احكام اللّه همواره در پى لذات خود بود و از اكتساب معالى بيزار بود و براى رسيدن به آن كوشش نمىكرد . پيوسته سخن از آن مىگفت كه لشكر به عراق كشد ولى هر بار از انجام آن باز مىماند . گاهگاهى شعر نيز مىسرود و از اوست :\r\n اصبحت لا ارجو و لا اتقى [ 1 
  ] * الا الهى و له الفضل\r\nجدى بنى و امامى ابى * مذهبى التوحيد و العدل \r\nفدائيان قصد قتلش داشتند و او همواره از ايشان حذر مىكرد . دو تن از آنان در خانه‌اى\r\n\r\n\r\n","description":"","footnote":"\r\n[ ( 1 ) 
  ] القى .\r\n","page_name":" 100 ","page_number":132},
  {"content":"\r\n\r\nاجتماع كرده بودند . روزى الآمر براى رفتن به [ جزيرة 
  ] الروضه سوار شد . الآمر مىبايست از پلى كه ميان مصر و جزيرة الروضه است بگذرد ، اينان بيامدند و در راهش كمين كردند چون به وسط پل رسيد و به سبب تنگى جاى از موكب جدا افتاد بر جستند و چند ضربهء كارد بر او نواختند وى پيش از آنكه به خانه رسد بمرد . اين واقعه در سال 524 اتفاق افتاد و مدت خلافتش بيست و نه سال و نيم بود .\r\nالآمر را دو غلام بود يكى برغش ملقب به العادل و ديگر برغوارد هزبر الملوك .\r\nالآمر ان دو را مكانتى و الا و مقامى ارجمند داده بود و از آن دو عادل را بر هزبر الملوك برترى مىداد . چون كشته شد آن دو چنان نهادند كه ابو ميمون [ 1 
  ] عبد المجيد [ 2 
  ] را به خلافت بردارند زيرا نزديكترين خويشاوند الآمر بود . پدرش ابو القاسم محمد فرزند المستنصر [ 3 
  ] باللّه بود . اين دو گفتند كه الآمر وصيت كرده كه فلان زنش آبستن است و او در خواب ديده كه پسر مىزايد و آن پسر بعد از او خليفه خواهد بود و تا او به دنيا نيامده است ، عبد المجيد به كفالت زمام خلافت را به دست گيرد . چنين كردند و او را الحافظ لدين اللّه لقب دادند و گفتند كه آمر وصيت كرده كه هزبر الملوك وزير باشد و السعيد يانس [ 4 
  ] از موالى افضل صاحب الباب شود . اين سخنان را در سراى خلافت خواندند و سجل كردند .\r\n\r\nوزارت ابو على احمد بن الافضل و قتل او\r\nچون بنابر اين تقرير امر بر وزارت هزبر الملوك قرار گرفت و او را خلعت وزارت پوشانيدند سپاهيان را ناخوش آمد . از جمله رضوان بن ولخشى [ 5 
  ] مخالفت خويش آشكار نمود . ابو على - احمد بن الافضل در قصر حاضر بود . برغش العادل كه به همكار خود هزبر الملوك حسد مىورزيد ، او را به خروج ترغيب كرد . او نيز عصيان آشكار نمود ، سپاهيان نيز به دو پيوستند و گفتند ابو على هم پدرش وزير بوده و هم جدش ، پس هزبر الملوك را به وزارت نمىپذيرند .\r\nآنگاه براى او ميان دو قصر خيمه‌اى زدند و گردش را گرفتند . از آن سو درهاى قصر را بستند و بر باروها بر آمدند و دفاع را آماده شدند . الحافظ لدين اللّه مجبور شد هزبر الملوك را عزل كند ، سپس به قتل آورد و ابو على احمد بن الافضل را وزارت دهد . ابو على بر مسند پدر قرار گرفت و هر چه از اموال وزارت را ديگران غصب كرده بودند بازپس گرفت . او نيز خودكامگى آشكار نمود و حافظ را از هر گونه تصرفى منع كرد و اموال و ذخاير قصر را به خانهء خود برد .\r\nابو على احمد بن الافضل امامى مذهب بود . اماميه اشارت كردند كه به القائم -\r\n\r\n\r\n","description":"","footnote":"\r\n[ ( 1 ) 
  ] متن : المأمون\r\n[ ( 2 ) 
  ] متن : عبد الحميد\r\n[ ( 3 ) 
  ] متن : المستضيء\r\n[ ( 4 ) 
  ] متن : باس .\r\n[ ( 5 ) 
  ] متن : ونحش .\r\n","page_name":" 101 ","page_number":133},
  {"content":"\r\n\r\nالمنتظر دعوت كند . او به نام خود بر درهم سكه زد ، نه دينار . و بر آن نقش كرد : اللّه الصمد - الام محمد و هو امام المنتظر . و نام اسماعيل بن جعفر بن محمد الصادق را از دعاء در منابر بيفكند همچنين نام حافظ را و « حى على خير العمل » را نيز از اذان حذف كرد و خود را به صفاتى موصوف نمود و از خطيبان خواست كه آن صفات و القاب را بر منبرها بخوانند . نيز - آهنگ آن داشت كه الحافظ لدين اللّه را به قصاص يكى از برادرانش كه الآمر به احكام اللّه بدان هنگام كه بر افضل خشم گرفته بود و او را كشته بود ، بكشد . پس او را خلع كرد و در بند نمود . و خود در يكى از مراسم سوار شد و در آن روز به نام امام قائم خطبه خواند .\r\nاولياء دولت شيعه [ اسماعيلى 
  ] و مماليك خلفا را ناخوش آمد . يانس [ 1 
  ] با كتاميان و ديگران كه در لشكر بودند در اين مورد به گفتگو پرداخت . همه بر قتل او متفق شدند .\r\nروزى در بيرون شهر جماعتى از لشكريان مترصد نشستند و او با موكب خود بود و - بر پشت اسب به بازى مشغول بود ، اينان راه بر او گرفتند و ضربتى چند بر او نواختند و به قتلش آوردند . و حافظ را از جايى كه در بند بود بيرون آوردند و بار ديگر با او به خلافت بيعت كردند . سپس خانهء ابو على را تاراج نمودند . حافظ خود سواره بيامد و هر چه باقى مانده بود به قصر خلافت كشيد . آنگاه ابو الفتح يانس الحافظى را وزارت داد و او را امير الجيوش لقب داد . يانس مردى پر هيبت بود و دورانديش . او نيز خودكامگى آغاز كرد چنان كه الحافظ لدين اللّه از او بيمناك شد ، گويند فرمان داد تا در مستراح او آب مسموم نهادند چون خود را با آن بشست بمرد . اين واقعه در آخر ماه ذو الحجه سال 526 اتفاق افتاد .\r\nچون يانس هلاك شد الحافظ لدين اللّه قصد آن كرد كه مسند وزارت را خالى گذارد تا از آسيبى كه از اين طبقه به دستگاه دولتى او وارد مىآيد آسوده شود . و چنان نهاد كه امور را به فرزندان خود واگذارد . پس زمام كارها به پسر خود سليمان تفويض كرد ولى او دو ماه بعد از دنيا برفت . الحافظ پسر ديگر خود حسن را بر كشيد . حسن را در سر هواى خلافت افتاد و عزم آن كرد كه پدر را در بند نمايد و در اين باب با سران سپاه گفتگو كرد ، آنان نيز با او هماهنگ شدند . چون پدرش از توطئه خبر يافت همه را دستگير كرد . گويند در يك شب چهل تن از آنها را بكشت . آنگاه براى قتل حسن نيز خادمى از قصر فرستاد . حسن كسانى را كه به قصد قتل او آمده بودند متفرق كرد . الحافظ لدين اللّه بى هيچ يار و ياورى بماند و كارش درهم شد . حسن ، بهرام الارمنى را فرستاد تا ارمنيان را گرد آورد و او را در برابر هجوم سپاهيان پشتيبانى كنند . امراء مصر به خلاف حسن برخاستند و از پدر او را طلبيدند . و ميان دو قصر اجتماع كردند و هيزم آوردند تا سراى خلافت را به آتش كشند .\r\n\r\n\r\n","description":"","footnote":"\r\n[ ( 1 ) 
  ] متن : يونس .\r\n","page_name":" 102 ","page_number":134},
  {"content":"\r\n\r\nالحافظ ناچار به تسليم پسر شد ولى نمىخواست او را به شمشير بكشند . اين بود كه طبيب خود ابن قرقه [ 1 
  ] را گفت تا زهرى قاتل بياورد . آن زهر به پسر داد و او را بكشت و فتنه فرو نشست . اين واقعه در سال 529 اتفاق افتاد .\r\n\r\nوزارت تاج الدوله بهرام ، سپس رضوان\r\nچون حسن بن الحافظ بمرد بهرام براى گرد آوردن سپاهى از ارمنيان رفته بود . بهرام از سرداران بزرگ بود . از الحافظ خواستند كه وزارت به دو دهد او نيز بپذيرفت . بهرام را خلعت داد و امور دولت را به او سپرد و چون مسيحى بود امور شرعى را از قلمرو او مستثنى نمود .\r\nچون بهرام وزارت يافت ارمنيان را بر بلاد امارت داد و مسلمانان را خوار داشت .\r\nرضوان بن ولخشى [ 2 
  ] صاحب الباب كه مردى شجاع و كاتب و از اولياء دولت بود ، بهرام را ناخوش مىداشت و او را مسخره مىكرد . بهرام امارت ناحيهء غربى را به او داد . رضوان جماعتى گرد آورد و عازم قاهره شد . بهرام با دو هزار ارمنى به قوص گريخت . ديد در آنجا برادرش را كشته‌اند . پس به اسوان رفت . والى اسوان ، كنز الدوله نگذاشت به شهر در آيد .\r\nرضوان سپاهى به سردارى برادر بزرگ خود ابراهيم الاوحد به طلبش فرستاد . بهرام و ارمنيانى كه با او بودند امان خواستند و تسليم شدند . بهرام را به قاهره آوردند . الحافظ لدين - اللّه او را در قصر زندانى كرد تا همچنان بر كيش مسيح بمرد .\r\nچون بهرام بر افتاد رضوان بر مسند وزارت استقرار يافت . او را الملك الافضل لقب دادند . او خود سنى مذهب بود و برادرش ابراهيم امامى . او نيز خواست خودكامگى آغاز كند . كه به شمشير و قلم خود ملكى بود . پس فرمان داد تا باج از بارها بردارند و كسانى را كه مرتكب اين عمل شوند مجازات كنند . خليفه با او دل بد كرد و آهنگ خلعش نمود و در اين باب با داعيان و فقيهان اماميه مشورت كرد . آنان در اين مهم يارىاش ننمودند . الحافظ لدين اللّه خود به چاره برخاست . پنجاه سوار را فرمان داد كه در كوچه‌ها اسب بتازند و مردم را عليه او برانگيزند و بگويند به فرمان الحافظ لدين اللّه .\r\nچون رضوان اين فريادها شنيد در وقت سوار شد و بگريخت . اين واقعه در نيمهء شوال سال 533 بود . خانه‌اش به غارت رفت . آنگاه خليفه بر اسب نشست و بيامد . مردم از شورش باز ايستادند . الحافظ باقى اموال او را از كاخهايش به سراى خود برد . رضوان مىخواست به شام رود تا از تركان مدد جويد . يكى از ياران او شاور بود . اين شاور از برگزيدگان و تربيت يافتگان او بود . الحافظ لدين اللّه امير بن مصال را از پى رضوان بفرستاد تا او را امان دهد و باز گرداند . رضوان بدين امان به قاهره بازگشت . حافظ او را در قصر خود حبس\r\n\r\n\r\n","description":"","footnote":"\r\n[ ( 1 ) 
  ] متن : ابن فرقه\r\n[ ( 2 ) 
  ] متن : ولحيس .\r\n","page_name":" 103 ","page_number":135},
  {"content":"\r\n\r\nنمود . بعضى گويند به صرخد رفت و والى صرخد ، امين الدوله كمشتكين [ 1 
  ] او را اكرام نمود . رضوان مدتى نزد او بماند سپس در سال 534 به مصر باز گرديد . سپاهى همراه او بود . نزديك باب النصر [ 2 
  ] با مصريان به زدوخورد پرداخت و آنان را شكست داد ولى يارانش از گردش پراكنده شدند و مىخواستند به شام باز گردند . پس الحافظ ، امير بن - مصال را به سوى او فرستاد . ابن مصال او را بياورد و خليفه او را در قصر خود حبس كرد .\r\nتا سال 543 در زندان بماند ، سپس نقب زد و از زندان بگريخت و به جيزه رفت . مغربيان و جز ايشان گردش را گرفتند و با او به قاهره آمدند . در نزديكى جامع ابن طولون سپاه خليفه را در هم شكست و به قاهره داخل شد و در كنار جامع الاقمر فرود آمد . آنگاه نزد الحافظ كس فرستاد و از او مال طلبيد تا ميان سپاه خود تقسيم كند . او نيز بر طبق سنتى كه داشتند - يعنى وزير را كمتر از بيست هزار دينار نمىدادند - بيست هزار دينار بفرستاد . و - پيوسته بيست هزار ، بيست هزار طلب مىداشت . در خلال اين احوال حافظ جمع كثيرى از سياهان را به قتل او مأمور كرد . اينان بر او حمله آوردند و سرش را ببريدند و نزد او آوردند .\r\nالحافظ لدين اللّه همچنان به خلافت خود ادامه مىداد و كارهاى دولت را خود به - دست گرفته بود و مسند وزارت خالى افتاده بود و تا بود اين مقام را به كس تفويض ننمود .\r\n\r\nخلافت الظافر بامر اللّه\r\nدر سال 544 الحافظ لدين اللّه عبد المجيد [ 3 
  ] بن الامير ابى القاسم احمد بن المستنصر - باللّه العلوى ، پس از نوزده سال و نيم خلافت وفات كرد . از ابو العاليه روايت كرده‌اند كه گفت عمر او هفتاد و هفت سال بود . او براى خود وزير برنگزيد . چون بمرد پسرش ابو - منصور اسماعيل كه او را به هنگام حيات ولايت عهدى داده بود به جايش نشست و الظافر باللّه لقب يافت .\r\n\r\nوزارت ابن مصال سپس ابن السلار\r\nچون الحافظ لدين اللّه پسر خود اسماعيل را به ولايت عهدى برگزيد او را سفارش كرد كه ابن مصال را به وزارت خود برگزيند . او نيز ابن مصال را وزير خود گردانيد و او چهل روز در آن شغل ببود . على بن السلار از وزارت ابن مصال خشنود نبود ، پس با عباس بن ابو الفتوح آهنگ عزل او نمود . عباس پسرخواندهء على بود و نياى عباس به نام يحيى بن تميم بن المعز بن باديس الصنهاجى پدر او ابو الفتوح بن يحيى را از مهديه\r\n\r\n\r\n","description":"","footnote":"\r\n[ ( 1 ) 
  ] متن : كمستكين\r\n[ ( 2 ) 
  ] متن : باب القصر\r\n[ ( 3 ) 
  ] متن : الحميد .\r\n","page_name":" 104 ","page_number":136},
  {"content":"\r\n\r\nاخراج كرده بود . چون يحيى جد عباس بمرد و پسرش على بن يحيى امارت افريقيه يافت ، پدر عباس يعنى ابو الفتوح را به سال 509 از افريقيه براند ، او به مصر آمد . زوجه‌اش بلاره دختر قاسم بن تميم بن المعز بن باديس و پسرش عباس كه شيرخواره بود نيز با او بودند . ابو الفتوح در اسكندريه فرود آمد و چند گاهى به احترام در آنجا بزيست و بمرد .\r\nپس از او بلاره را على بن السلار به زنى گرفت . چون عباس باليده شد در نزد الحافظ لدين - اللّه مكانت يافت و امارت ناحيهء غربى به دو مفوض گرديد .\r\nچون ابن مصال از حركت عباس خبر يافت شكايت به الظافر باللّه برد . خليفه به شكايت او گوش فرا نداد و گفت در اين هنگام كسى را ندارم كه با ابن السلار مقابله تواند كرد . ابن مصال خشمگين شد و به جانب صعيد رفت . ابن السلار به قاهره در آمد ، الظافر باللّه او را به وزارت برگزيد و العادل لقب نهاد . ابن السلار به سردارى پسرخواندهء خود عباس براى دستگيرى ابن مصال سپاه فرستاد . عباس به طلب او از قاهره بيرون آمد .\r\nجماعتى از سياهان قبيلهء لواته از عباس گريخته در مسجد جامع دولام تحصن گزيده بودند . عباس مسجد را با آن جماعت در آتش بسوخت و ابن مصال را كشته و سرش را بياورد .\r\nابن السلار زمام كارهاى دولت را به دست گرفت و در حفظ قوانين و سنن جدى بليغ نمود . خليفه از او بيمناك بود و او را ناخوش مىداشت . ابن السلار نيز در مراتب نيكخواهى و نيك بندگى مبالغت مىنمود . او گروهى پيادگان را براى حراست خويش استخدام كرد . اين امر سبب شد كه غلامان خاص خليفه بدگمان شوند و آهنگ قتلش كنند . چون از توطئه ايشان خبر يافت سرانشان را بگرفت و به زندان افكند و جماعتى از آن گروه را نيز بكشت .\r\nالظافر باللّه از اين حادثه چشم پوشى نتوانست . ابن السلار به مسئلهء عسقلان سرگرم بود ، تا آنجا را از تعرض فرنگ در امان دارد و همواره مدد مىفرستاد و آذوقه و سلاح .\r\nولى هيچ پيروزى حاصل نشد و فرنگان عسقلان را تصرف كردند و اين خود وهنى در دولت او بود . و چون غلامان خاص خليفه را كشته بود اينك انكار خليفه در حق او زيادت شده بود .\r\nعباس بن ابو الفتوح خليفه را دوستى مشفق بود و همواره او را تسكين مىداد و به انواع مهربانى مىنمود . عباس را پسرى بود به نام نصر [ 1 
  ] . خليفه آن پسر را در زمرهء خواص خويش در آورده بود . گويند به او عشق مىورزيد .\r\nابن السلار با عباس در باب آميزش او با الظافر باللّه هشدار داد ولى او پسر را از\r\n\r\n\r\n","description":"","footnote":"\r\n[ ( 1 ) 
  ] متن : نصير .\r\n","page_name":" 105 ","page_number":137},
  {"content":"\r\n\r\nاين كار منع ننمود . ابن السلار به جدهء او گفت كه اجازه ندهد آن پسر به سراى الظافر در آيد . اين امر بر نصر و پدرش گران آمد و كينهء او را به دل گرفتند .\r\nچون سپاه فرنگ به عسقلان آمد ، ابن السلار نيز سپاهى بسيج كرد و به عباس بن ابو الفتوح روانهء عسقلان نمود . عباس در كار او به شك افتاد و با الظافر باللّه در باب از ميان برداشتن او گفتگو كرد . مؤيد الدوله امير اسامة بن منقذ كه يكى از امراء شيزر و از مقربان الظافر باللّه و دوست عباس بود نيز حاضر بود . از او نظر خواستند او نيز تصويب كرد . عباس لشكر به بلبيس برد و نصر پسر خود را به قتل ابن السلار سفارش كرد . نصر با جماعتى به خانهء جدهء خود آمد ، ابن السلار در خواب بود . نصر به درون رفت و او را ضربتى زد ولى نكشت آنگاه نزد يارانش آمد . آنان نيز به درون رفتند و او را كشتند و سرش را نزد الظافر باللّه آوردند . عباس از بلبيس باز گرديد و الظافر باللّه او را وزارت داد . عباس زمام كارها را به دست گرفت و به مردم نيكى كرد . مردم عسقلان از يارى قاهره مأيوس شدند و پس از مدتى دراز كه محاصرهء دشمن را تحمل مىكردند تسليم شدند . همهء اين وقايع در سال 548 اتفاق افتاد .\r\n\r\nخلافت الفائز بنصر اللّه\r\nچون عباس بن ابى الفتوح وزارت الظافر باللّه يافت و به امور دولت قيام نمود ، پسرش نصر همچنان يار و نديم الظافر باللّه بود . چنان كه آورديم خليفه به او عشق مىورزيد . اسامة - بن منقذ از دوستان عباس ، او را از آنچه در باب پسرش مىگفتند خبر داد و اين عمل را تقبيح نمود و به قتل الظافر باللّه اشارت كرد . عباس پسر را فرا خواند و از آنچه مردم در حق او و الظافر باللّه مىگفتند سرزنش نمود و گفت تا سخن مردم را بى اعتبار ساخته باشى بايد كه خليفه را بكشى . شبى نصر بن عباس ، الظافر باللّه را به خانهء خود دعوت كرد .\r\nخليفه نيز از قصر خود سوار شد و با تنى چند از ياران به خانهء او رفت . نصر او را و همه كسانى را كه با او آمده بودند به قتل آورد و در خانهء خود دفن كرد . اين واقعه در محرم سال 549 واقع شد .\r\nبامدادان عباس به سراى خليفه آمد خليفه را نيافت . از خادمان قصر پرسيد آنان نيز عذرى نيكو آوردند . عباس ، برادران خليفه يوسف و جبريل را فرا خواند و پرسيد : خليفه كجاست ؟ گفتند كه سوار شده و به سراى نصر رفته است و بايد از فرزند خود بپرسى .\r\nعباس خشمگين شد و گفت حتما شما و برادران او در قتلش دست داشته‌ايد . آنگاه جبريل و يوسف را بكشت . يكى از پسران حسن بن الحافظ را نيز به قتل آورد . سپس پسر خردسال الظافر باللّه را كه ابو القاسم عيسى نام داشت و تنها پنج سال از عمرش رفته بود بر دوش خود گرفته بياورد و بر تخت پادشاهى نشاند و با او به خلافت بيعت كرد و الفائز باللّه لقب داد .\r\n\r\n","description":"","footnote":"","page_name":" 106 ","page_number":138},
  {"content":"\r\n\r\nعباس بن الفتوح هر چه در قصر از اموال و ذخائر بود و به شمار نمىآمد با خود ببرد .\r\nكودك به هنگامى كه از قصر بيرون مىرفت چشمش به كشتگان افتاد ، از ديدن آنها دلش برميد و در همه عمر دچار صرع گرديد .\r\n\r\nوزارت الملك الصالح [ طلائع 
  ] بن رزيك\r\nچون الظافر باللّه و برادرانش چنان كه گفتيم كشته شدند ، زنان از قصر خلافت به طلائع بن رزيك نامه نوشتند و ماجرى باز گفتند . او والى اشمونين و بهنسا [ 1 
  ] بود . نيز به او خبر رسيد كه مردم به سبب اين فاجعه از عباس برميده‌اند . اين رزيك آهنگ قاهره نمود .\r\nسوگوارى را جامهء سياه پوشيد و موهايى كه زنان در عزاى خليفه بريده و برايش فرستاده بودند ، بر نيزه‌ها كرد .\r\nچون از دريا گذشت ، عباس و پسرش از مصر بيرون رفتند و اموال و سلاح بى شمارى را كه همه را در ايام وزارت خويش گرد آورده بود با خود ببرد . دوستشان اسامة بن منقذ نيز با آنان همراه بود . فرنگان راه بر آنان گرفتند . در نبردى عباس كشته شد و پسرش به اسارت افتاد . اما اسامة بن منقذ برهيد و خود را به شام رسانيد . طلائع بن رزيك در ربيع - الاول سال 549 [ 2 
  ] به قاهره وارد شد و پياده به قصر آمد . سپس به خانهء عباس رفت و خادمى كه به هنگام كشته شدن الظافر باللّه شاهد ماجرى بود نيز با او همراه بود .\r\nپيكر او را از زير خاك بيرون آورد و در كنار پدرانش به خاك سپرد . الفائز بر او خلعت وزارت پوشيد و او را « الصالح » لقب داد . ابن رزيك شيعهء امامى بود و كاتب و اديب ، زمام امور كشور به دست گرفت و به گرد آوردن خراج و نظر در امور ولايات پرداخت .\r\nاوحد بن تميم از خويشاوندان عباس ، والى تنيس بود ، چون از كار خويشاوند خود عباس خبر يافت ، هر چه بود گرد آورده عازم قاهره شد ولى ابن رزيك بر او پيشى گرفت . و چون بر مسند وزارت استقرار يافت او را بار ديگر امارت تنيس و دمياط داد . آنگاه فديهء نصر بن - عباس را كه اسير فرنگ بود بپرداخت و آزادش كرد . چون او را به قاهره آوردند ، بكشت و پيكر او را بر باب زويله بردار كرد . سپس در اهل دولت نگريست كه مزاحم او بودند .\r\nرتبهء هيچ يك فرا تر از تاج الملوك قايماز و ابن غالب نبود . سپاهيان را از پى آنها فرستاد . آن دو بگريختند ، فرمان داد خانه‌هايشان را غارت كردند . با ديگر بزرگان و امراء نيز چنين كرد تا هر يك به سوئى گريختند و ميدان براى او خالى ماند . آنگاه بر قصر خلافت از سوى خود نگهبانان و حاجبان گماشت . چنان كه تحمل او بر اهل حرم دشوار آمد و عمهء الفائز نقشه قتل او را كشيد و بدين منظور اموالى نيز پخش كرد . چون از اين امر خبر\r\n\r\n\r\n","description":"","footnote":"\r\n[ ( 1 ) 
  ] متن : بهنسه\r\n[ ( 2 ) 
  ] متن : 559 .\r\n","page_name":" 107 ","page_number":139},
  {"content":"\r\n\r\nيافت به قصر آمد و مسئولان دربار و چند تن از صقلابيان را به كشتن زن مأمور نمود . اينان در نهان او را كشتند و فائز در كفالت عمهء كوچك خود قرار گرفت .\r\nچون الفائز بنصر اللّه باليده شد و نيرو و توان يافت امارت ولايات را ميان امراء تقسيم كرد و براى اهل ادب مجلسى ترتيب داد كه شبها به مذاكرهء ادب مىنشستند . شعر نيز مىگفت ولى شعرش نيكو نبود .\r\nابن رزيك ، شاور السعدى را امارت قوص [ 1 
  ] داده بود . اشارت كردند كه او را از قوص فرا خواند . ابن رزيك او را فرا خواند ولى شاور از آمدن سر بر تافت و گفت : اگر مرا معزول كند به بلاد نوبه مىروم .\r\nدر عهد او بود كه نور الدين محمود الملك العادل دمشق را از مجير الدين ابق بن - محمد بن بورى بن طغتكين بستد . يعنى در سال 549 .\r\n\r\nخلافت العاضد لدين اللّه\r\nالفائز بنصر اللّه ابو القاسم عيسى بن اسماعيل الظافر در سال 555 وفات كرد . شش سال خلافت كرد . صالح بن رزيك به قصر آمد و خادمان را به احضار فرزندان خلفا فرمان داد تا از ميانشان يكى را به خلافت برگزيند . اما از سالمندان هيچ يك را انتخاب نكرد بلكه به خردسالان پرداخت تا بتواند بر آنان حكم راند . از آن ميان ابو محمد عبد اللّه بن - يوسف بن الحافظ را كه پدرش به دست عباس بن ابو الفتوح كشته شده بود برگزيد و با او به خلافت بيعت كرد و او هنوز به سن بلوغ نرسيده بود كه به العاضد لدين اللّه ملقبش نمود . سپس دختر خود را به او داد و چنان جهيزى با او همراه نمود كه كسى همانند آن نشنيده بود .\r\n\r\nكشته شدن الملك الصالح طلائع بن رزيك و امارت پسرش رزيك\r\nچون الصالح طلائع بن رزيك نيرومند شد و استقرار يافت ، خودكامگى آشكار نمود و به جمع آورى خراج و تصرف در آن پرداخت و العاضد را به هيچ نگرفت . اين عمل اهل حرم را ناخوش آمد و با امراء توطئه قتل او كردند . انجام اين كار را عمه كوچك العاضد كه پس از خواهر بزرگش كفايت او را داشت بر عهده گرفت . او جماعتى از امراء و سياهان را جهت اين كار گردآورد . از آن جمله بودند عنبر الربعى [ 2 
  ] و ابن الراعى [ 3 
  ] و امير بن - قوام الدوله كه صاحب الباب بود . اينان به قتل او همدست شدند و در دهليز قصر ايستادند .\r\nابن قوام الدين كه مردى امامى بود مردمى را كه در دهليز بودند بيرون راند و در اين\r\n\r\n\r\n","description":"","footnote":"\r\n[ ( 1 ) 
  ] متن : قرصئه\r\n[ ( 2 ) 
  ] متن : الريضى\r\n[ ( 3 ) 
  ] متن : ابن الداعى .\r\n","page_name":" 108 ","page_number":140},
  {"content":"\r\n\r\nحال استاد عنبر الربعى در خارج از دهليز او را به سخن گرفته بود . پسرش رزيك پيشاپيش پاى به دهليز نهاد . جماعتى بر سر او ريختند و مجروحش ساختند . ابن الراعى نيز الملك - الصالح بن رزيك را بزد .\r\nاو را برگرفتند و به خانه‌اش بردند آن روز با مرگ دست به گريبان بود . چون به هوش آمد گفت : خدا تو را بيامرزد اى عباس . ( مقصودش عباس بن ابو الفتوح وزير بود كه الظافر را كشت ) و فردايش جان داد . پيش از مرگ نزد العاضد باللّه كس فرستاد و او را سرزنش كرد . العاضد سوگند خورد كه در اين كار دست نداشته است و گفت اين كار ، كار عمهء او است . آنگاه پسرش رزيك بن الملك الصالح را بخواند و به جاى پدر مسند وزارت داد و او را به الملك العادل ملقب ساخت .\r\nچون رزيك وزارت يافت از العاضد باللّه اجازت خواست كه انتقام خون پدر بستاند .\r\nپس عمه و ابن قوام الدين و استاد عنبر الربعى را بكشت و به كار ملك پرداخت . اشارت كردند كه شاور را از قوص فراخواند و با آنكه پدرش در باب او گفته بود كه از اينكه شاور را امارت قوص داده‌ام پشيمانم ولى نمىتوانم او را عزل كنم ، تو نيز او را عزل مكن ، رزيك عزلش كرد و اميرى به نام ابن الرفعه را به جاى او فرستاد .\r\nشاور عصيان آغاز كرد و از راه واحات عازم قاهره شد ، جماعتى را نيز با خود همراه كرده بود . چون خبر به رزيك رسيد ياراى رو بر رو شدن با او را نداشت ، با گروهى از غلامان خود و چند بار اموال و جامه‌ها و جواهر از قاهره بيرون آمد و به اطفيح [ 1 
  ] رفت . ابن النضر - از سران اطفيح - راه بر او بگرفت و دستگيرش نمود و او را نزد شاور آورد . شاور او و برادرش را در زنجير كرد . رزيك قصد آن داشت كه از زندان بگريزد . برادرش گزارش داد . پس در همان نخستين سال وزارتش او را بكشت . نه سال از امارت پدرش گذشته بود .\r\n\r\nوزارت شاور [ بن بحير السعدى 
  ] و پس از او [ ابو الاشبال 
  ] ضرغام [ بن عامر 
  ]\r\nدر سال 558 شاور به قاهره وارد شد پسرانش طى [ 2 
  ] و شجاع نيز با او بودند . عاضد وزارت به دو داد و به امير الجيوش ملقبش ساخت . و دست او بر اموال خاندان رزيك گشاده گردانيد و او بيشتر آن اموال را بستد . شاور مواجب اهل رواتب و اجرائيات ده برابر ساخت و خود از مردم روى در حجاب كشيد .\r\nالصالح طلائع بن رزيك ، امرائى تربيت كرده بود به نام برقيه ، و ضرغام از سران آنان بود . پس از نه ماه كه از وزارت شاور گذشته بود بر او بشوريد و او را از قاهره بيرون راند و پسر بزرگش طى [ 3 
  ] را بكشت و بسيارى ديگر از امراى مصر را به قتل آورد . چنان كه دولت\r\n\r\n\r\n","description":"","footnote":"\r\n[ ( 1 ) 
  ] متن : طفيحه\r\n[ ( 2 ) 
  ] متن : طبن\r\n[ ( 3 ) 
  ] متن : على .\r\n","page_name":" 109 ","page_number":141},
  {"content":"\r\n\r\nرو به ضعف نهاد و از اعيان خالى شد و اين امر به سرنگونى آن انجاميد .\r\n\r\nرفتن شيركوه و سپاهيان نور الدين با شاور به مصر\r\nچون شاور به شام رفت ، در دمشق به الملك العادل نور الدين محمود [ بن زنگى 
  ] پناه برد ، و قول داد كه اگر سپاهى در اختيار او بگذارد ، ثلث مداخل بلاد را به او دهد . او نيز اسد الدين شير كوه را كه از سران دولتش بود - و ما در آينده سبب پيوستن او را به نور - الدين محمود خواهيم آورد - بسيج كرد و در جمادى الآخر سال 559 عازم مصر گردانيد تا شاور را به مسند وزارتش باز گرداند و از مخالفانش انتقام كشد . و خود سپاهى به سوى بلاد فرنگان برد تا آن را از تعرض به سپاهى كه شيركوه به مصر مىبرد باز دارد .\r\nچون اسد الدين شير كوه و شاور به بلبيس رسيدند ، ناصر الدين همام و فخر الدين همام برادر ضرغام با سپاه مصر به مقابله بيرون آمد ولى منهزم شد و به قاهره بازگشت و همه ياران او از امراء برقيه كه او را عليه شاور برانگيخته بودند كشته شدند . اسد الدين شير كوه در حالى كه برادر ضرغام را اسير كرده و به همراه داشت ، به قاهره وارد شد .\r\nضرغام بگريخت و در كنار پل نزديك مقبرهء سيده نفيسه كشته شد . برادرش را نيز كشتند . - شاور به وزارت باز گرديد و بار ديگر به قدرت رسيد . سپس پيمانى را كه با اسد الدين شير - كوه و نور الدين محمود بسته بود بشكست و شيركوه را به شام فرستاد .\r\n\r\nفتنه اسد الدين با شاور و محاصرهء او\r\nچون اسد الدين از مصر به شام بازگشت در خدمت نور الدين بماند ، سپس در سال 562 اجازه خواست كه بار ديگر به مصر باز گردد . نور الدين اجازه‌اش داد و سپاهى بسيج كرد و به مصر روانه شد . و به اطفيح رسيد و از نيل بگذشت و به ساحل غربى آن آمد و در جيزه فرود آمد و چند شهر از بلاد غربى را تصرف كرد و پنجاه و چند روز در آنجا درنگ كرد .\r\nچون شاور از ورود اسد الدين شير كوه خبر يافت از فرنگان استمداد كرد و آنان را به مصر آورد و به يارى ايشان به مقاتلهء شير كوه بيرون آمد . در صعيد با او رو بر رو شد . شيركوه براى نبرد بازگشت هر چند از بسيارى ايشان بيمناك شده بود ولى با آنكه شمار سپاهيانش به دو هزار سوار نمىرسيد بر آنان پيروز گرديد و سپاه مصر را پراكنده نمود و به جانب اسكندريه راند . در راه به جمع آورى خراج پرداخت . چون به اسكندريه رسيد مردم امان خواستند و شهر را تسليم او كردند .\r\nشير كوه صلاح الدين يوسف ، پسر برادرش نجم الدين ايوب را به اسكندريه امارت داد و خود به جمع آورى خراج صعيد بازگشت .\r\n\r\n","description":"","footnote":"","page_name":" 110 ","page_number":142},
  {"content":"\r\n\r\nسپاهيان مصر و فرنگ در قاهره گرد آمدند و پس از آنكه نقصهاى خود را بر طرف كردند به جانب اسكندريه راندند و صلاح الدين را در آنجا به محاصره افكندند . چون اسد الدين شير كوه خبر يافت خود به يارى او به اسكندريه آمد . ولى برخى از ياران او كه از تركمانان بودند به توطئه شاور از او ببريدند . شير كوه ناچار به مصالحه شد و در اين مصالحه اسكندريه را باز پس داد و به دمشق باز گرديد . و در ماه ذى القعدهء سال 562 وارد دمشق شد . از آن سو فرنگانى كه به مصر آمده بودند دست تطاول گشودند و شرط كردند كه بايد در قاهره از جانب ايشان نيز شحنه‌اى باشد و بايد كه دروازه‌هاى شهر در دست آنان باشد تا نگذارند كه سپاه نور الدين به شهر در آيد . همچنين براى مردم خراجى معين كردند كه بايد در هر سال پرداخت شود و وزير همهء اينها را اجابت كرد .\r\n\r\nبازگشتن اسد الدين شير كوه به مصر و كشتن شاور و وزارت او\r\nفرنگان در مصر طمع كردند و بر مردمش دست تطاول گشودند و بلبيس را تصرف نمودند و آهنگ قاهره كردند . شاور فرمان داد شهر مصر [ 1 
  ] را از بيم آنكه به دست فرنگ نيفتد آتش زنند ، در اين ماجرى اموال مردم تباه شد . فرنگان به قاهره آمدند . العاضد - باللّه از نور الدين محمود يارى خواست . شاور از همدستى عاضد و نور الدين بترسيد و با فرنگان داخل در آشتى شد بدين گونه كه دو هزار هزار ( دو ميليون ) دينار فورا بپردازد و ده هزار اردب [ 2 
  ] غله . زيرا چنان كه بزرگان ملك راى دادند پرداخت جزيه به فرنگان را از تسلط تركان بر بلاد بهتر مىدانستند .\r\nنور الدين محمود سپاهى به سردارى اسد الدين شيركوه به يارى عاضد فرستاد .\r\nبرادرزادهء شير كوه ، صلاح الدين و جماعتى از امراء نيز همراه او بودند . چون فرنگان از رسيدن اين سپاه آگاه شدند ، محاصرهء قاهره را رها كردند و به ديار خود بازگشتند .\r\nابن الطويل مورخ دولت عبيديان گويد : اسد الدين در نبرد قاهره آنان را منهزم ساخت و لشكرگاهشان را تاراج كرد و اسد الدين در ماه جمادى الاول سال 564 به قاهره در آمد . عاضد بر او خلعت پوشيد و او به لشكرگاه خود بازگشت . در اين احوال زمان اداى آنچه مقرر شده بود كه به او بپردازند فرا رسيده بود . شاور كه همچنان از عاقبت كار خويش بيمناك بود ، در اداى آن اموال مماطله مىكرد . العاضد باللّه از اسد الدين خواست كه شاور را از ميان بردارد و گفت : اين مرد غلام ماست و بقاى او نه به تو سودى خواهد داد و نه به ما . او نيز برادرزادهء خود صلاح الدين و عز الدين جورديك [ 3 
  ] را به كشتن او معين\r\n\r\n\r\n","description":"","footnote":"\r\n[ ( 1 ) 
  ] مراد فسطاط است\r\n[ ( 2 ) 
  ] به صفحهء 99 رجوع كنيد\r\n[ ( 3 ) 
  ] متن : خرديك .\r\n","page_name":" 111 ","page_number":143},
  {"content":"\r\n\r\nكرد . شاور به عادت هر روزه به ديدار اسد الدين آمد ، او را نزد قبر امام شافعى يافت . خواست نزد او رود صلاح الدين و جورديك راه بر او گرفتند و كشتندش و سرش را نزد العاضد لدين اللّه فرستادند . مردم خانه و اموال او را غارت كردند و پسرانش شجاع و طى [ 1 
  ] و جماعتى از ياران او را كه به قصر پناه برده بودند ، بند بر نهادند و بكشتند .\r\nاسد الدين شير كوه به قصر خليفه رفت . خليفه بر او خلعت وزارت پوشانيد و او را الملك المنصور لقب داد و امير الجيوش خواند . شير كوه بر مسند وزارت استقرار يافت و زمام امور ملك به دست گرفت و بلاد را به سپاهيان خود به اقطاع داد و ياران خود را به امارت اطراف بر گماشت و مردم شهر مصر [ 2 
  ] را به شهرشان باز گردانيد و عمل كسانى را كه شهر را خراب كرده بودند تقبيح نمود .\r\nاسد الدين بار ديگر با العاضد باللّه ديدار نمود . جوهر استاد الدار او را گفت : مولاى ما مىگويد ما يقين كرده‌ايم كه خداوند تو را براى ما ذخيره كرده است تا ما را بر دشمنانمان پيروز گردانى . اسد الدين نيز سوگند خورد كه از نيكخواهى دريغ نورزد . خليفه گفت : ما را به تو اميد بزرگى است . و او را خلعت داد .\r\nجليس بن عبد القوى را كه داعى الدعاة و قاضى القضاة بود گرامى داشت و او را در مرتبتى كه داشت باقى گذارد .\r\n\r\nوفات اسد الدين شير كوه و وزارت صلاح الدين\r\nاسد الدين رحمة اللّه دو ماه و به قولى يازده ماه وزارت كرد و در گذشت . او ياران خود را وصيت كرد كه از قاهره جدا نشوند . چند تن از امراء نوريه چون عين الدولة الياروقى [ 3 
  ] و قطب الدين نسال و سيف الدين [ 4 
  ] المشطوب الهكارى [ 5 
  ] و شهاب الدين محمود الحارمى [ 6 
  ] كه با او بودند بر سر جانشينى او بر مسند وزارت با يك ديگر نزاع آغاز كردند و هر يك تا بر رقيبان غلبه يابد ياران خود را بسيج كرد . العاضد لدين اللّه از آن ميان به صلاح الدين رغبت داشت زيرا از همه خردتر و ناتوان‌تر بود . دولتمداران نيز در اين انتخاب با او موافقت كردند و اين به هنگامى بود كه بسيارى از ايشان براى دفع سپاهيان غز به ناحيهء شرقى رفته بودند . ديگران نيز به وزارت او تن در دادند . مخصوصا العاضد مىخواست خدمات گذشتهء او را جبران نمايد .\r\nپس فرمان وزارت خويش به دو داد . چون در ميان يارانش اختلاف كلمه افتاد ، فقيه عيسى\r\n\r\n\r\n","description":"","footnote":"\r\n[ ( 1 ) 
  ] متن : طازى\r\n[ ( 2 ) 
  ] مراد فسطاط است\r\n[ ( 3 ) 
  ] متن : الفاروقى .\r\n[ ( 4 ) 
  ] متن : عين الدين\r\n[ ( 5 ) 
  ] متن : هكاوى\r\n[ ( 6 ) 
  ] متن : الحازمى .\r\n","page_name":" 112 ","page_number":144},
  {"content":"\r\n\r\nالهكارى كه از ياران خاص و خالص صلاح الدين بود همه را به راه آورد جز عين الدولة الياروقى را كه به شام رفت .\r\nصلاح الدين به امر وزارت مصر قيام نمود . او همواره خود را نايب نور الدين محمود مىخواند او نيز صلاح الدين را الامير الاسفهسلار [ 1 
  ] خطاب مىكرد . و در نامه او را با ديگر امراى مصر شريك مىساخت [ الامير الاسفهسلار [ 1 
  ] صلاح الدين و جميع الامراء بالديار المصريه يفعلون كذا . . . 
  ] صلاح الدين نيز خودكامگى آغاز نهاد . دار المعونهء [ 2 
  ] مصر را ويران نمود . آنجا زندان شحنه بود و به جاى آن مدرسه‌اى براى شافعيان ساخت و دار العزل را هم مدرسه مالكيان نمود و همه قضاة شيعه را عزل كرد و در مصر قاضى شافعى منصوب كرد . و در ديگر شهرها نيز .\r\n\r\nمحاصرهء فرنگ دمياط را\r\nچون اسد الدين و يارانش به مصر آمدند و آنجا را تصرف كردند و فرنگان را راندند ، فرنگان از غفلتى كه شده بود سخت پشيمان شدند زيرا آنچه را كه به دست آورده بودند به آسانى از دست داده بودند و بيم آن داشتند كه غز بر بيت المقدس استيلا جويد .\r\nاين بود كه به فرنگانى كه در صقليه و اندلس بودند نامه نوشتند و از آنان يارى طلبيدند و از هر سو بر ايشان مدد رسيد . پس به سال 565 آهنگ دمياط كردند . عامل دمياط شمس الخواص منكوبرس بود . صلاح الدين او را به اموال و سپاه يارى كرد . اين سپاه به سردارى بهاء الدين قراقوش و امراء غز بود . صلاح الدين از نور الدين يارى خواست زيرا خود گرفتار مصر و شيعيان آن سرزمين بود . نور الدين به تفاريق سپاهى به دمياط فرستاد . سپس خود به تن خويش عازم نبرد شد و به بلاد فرنگان در سواحل شام رفت و در آنجا دست به قتل و غارت گشود . چون فرنگان چنان ديدند ، دمياط را رها كرده به ديار خود بازگشتند .\r\nدر آنجا همه جا را ويران يافتند . مدت درنگان فرنگان در دمياط پنجاه روز بود . العاضد لدين اللّه به سبب اين پيروزى صلاح الدين را ستايش كرد . آنگاه صلاح الدين خواست كه پدرش نجم الدين ايوب و ديگر يارانش به مصر آيند . نور الدين آنان را به مصر فرستاد و خليفه سوار شد و به ديدار ايشان رفت و اين به سبب اكرام صلاح الدين بود .\r\n\r\nواقعه خواجگان و عماره\r\nچون صلاح الدين در مصر استقرار يافت شيعيان علوى و وابستگانشان را گران آمد .\r\nچند تن از ايشان چون قاضى عويرس [ 3 
  ] و قاضى القضاة و داعى الدعاة و عبد الصمد الكاتب\r\n\r\n\r\n","description":"","footnote":"\r\n[ ( 1 ) 
  ] متن : اصفهسان\r\n[ ( 2 ) 
  ] متن : دار المعرفه\r\n[ ( 3 ) 
  ] متن : عوريش .\r\n","page_name":" 113 ","page_number":145},
  {"content":"\r\n\r\nكه مردى فصيح بود و ابو الحسن عمارة اليمنى شاعر زبيدى اجتماع كردند تا از فرنگان يارى خواهند و صلاح الدين و يارانش را از مصر براندازند و در عوض از محصولات و مداخل مصر آنان را سهمى بسزا دهند . اينان با يكى از خواجگان شيعى حرم ، مؤتمن الخلافه نجاح همدست شدند . اين نجاح مربى عاضد بود . اينان نجاح را بر انگيختند كه ترتيبى دهد تا رسول فرنگ با عاضد ديدار كند . نجاح ترتيب اين ديدار را بداد ولى آنكه با رسول فرنگ ديدار كرد العاضد نبود و چنان نموده بود كه او است . اين خبر به نجم الدين بن مصال از بزرگان شيعه رسيد . او در زمرهء خواص صلاح الدين در آمده بود و صلاح الدين او را امارت اسكندريه داده بود ، ولى بهاء الدين قراقوش او را در مواردى رنجانيده بود . اينان پنداشتند كه از صلاح الدين رنجيده است و از آنچه در سر داشتند آگاهش نمودند و وعده دادند كه او وزارت خواهد يافت و عماره كاتب خاص و رئيس ديوان انشاء و مكاتبات خواهد شد و ابن كامل نيز مسند قاضى القضاة و داعى الدعات را خواهد گرفت و عبد الصمد نيز عهده دار جمع خراجها و اموال خواهد گرديد و عوريش نيز بر او نظارت خواهد داشت .\r\nابن مصال به ظاهر بپذيرفت ولى خبر به صلاح الدين داد و صلاح الدين همه آنان و رسول فرنگ را دستگير كرد . و آنان را در چند مجلس باز جست نمود . نگهبان قصر سوگند خورد كه العاضد از قصر پاى بيرون ننهاده است صلاح الدين به بىگناهى او اعتراف نمود .\r\nعماره همنشين شمس الدوله تورانشاه بود . او براى برادر خود صلاح الدين حكايت كرد كه عماره او را در قصيده‌اى مدح كرده و در آن قصيده او را به گرفتن يمن تحريص كرده است و بيتى دارد كه ريختن خون سراينده را مباح مىسازد ، آنجا كه گويد :\r\n فا خلق لنفسك ملكا لا تضاف به * الى سواك و اور النار فى العلم\r\nهذا اين تو مرت قد كانت ولايته * كما يقول الورى لحما على و ضم\r\nو كان اول هذا الدين من رجل * سعى الى ان دعوه سيد الامم \r\nصلاح الدين همه را گرد آورد و در يك روز در ميان دو قصر به دار آويخت . ولى ابن كامل را بيست روز بعد به دار آويخت . عماره در آن حال خود را به در خانهء قاضى الفاصل رسانيد و خواست با او ديدار كند ولى قاضى از ديدار او سرباز زد . عماره در حالى كه به سوى دار مىرفت مىگفت :\r\n عبد الرحيم قد احتجب * ان الخلاص هو العجب \r\nدر كتاب ابن الاثير آمده است كه : صلاح الدين بدين راز از آنجا پى برد كه نامه‌اى را كه به فرنگان نوشته بودند به دست آورد . كسى كه نامه را مىبرد بگرفتند و نزد صلاح الدين\r\n\r\n","description":"","footnote":"","page_name":" 114 ","page_number":146},
  {"content":"\r\n\r\nآوردند . صلاح الدين مؤتمن الخلافه را بكشت و همهء خادمان را عزل كرد و بهاء الدين قراقوش را كه خواجه‌اى سفيد بود رياست قصر خلافت داد . سياهان از قتل مؤتمن الخلافه به خشم آمدند و پنجاه هزار تن از ايشان ميان دو قصر گرد آمدند و با سپاهيان صلاح الدين به نبرد پرداختند . صلاح الدين فرمان داد به خانه‌هايشان حمله برند و در آنها آتش بزنند . در اين آتش‌سوزى همه اموال و فرزندانشان بسوخت . سياهان كه اين خبر شنيدند بگريختند و سپاهيان صلاح الدين شمشير در آنها نهاده بودند . آنگاه امان خواستند و به جيزه رفتند . شمس الدوله تورانشاه به جيزه رفت و بسيارى از آنها را بكشت .\r\n\r\nقطع خطبه به نام العاضد لدين اللّه و انقراض دولت علوى در مصر\r\nچون صلاح الدين در كشور مصر استقرار يافت و كار عاضد روى در ناتوانى نهاد و در قصر خويش محكوم ارادهء صلاح الدين گرديد ، نور الدين محمود به او پيام داد كه نام العاضد لدين اللّه را از خطبه بيندازد و خطبه به نام المستضيء بامر اللّه عباسى كند . ولى صلاح الدين از بيم استيلاى نور الدين بر مصر همواره در اين امر مماطله مىكرد و عذر مىآورد كه بيم آن دارد كه مردم مصر نپذيرند و بر آشوبند . تا آنجا كه نور الدين او را الزام به قطع خطبه نمود . يارانش گفتند كه نمىتوان با فرمان نور الدين مخالفت كرد .\r\nدر اين احوال مردى از علماى عجم معروف به الفقيه الخبوشانى و الامير العادل بر او وارد شد . چون ديد كه از اداى چنين خطبه‌اى بيمناكند گفت اين مهم به دو واگذارند . او در نخستين جمعه از ماه محرم سال 567 پيش از خطيب بالاى منبر رفت و المستضيء بامر اللّه را دعا كرد و كسى اعتراضى ننمود . صلاح الدين روز جمعه بعد فرمان داد تا در قاهره و ديگر شهرهاى مصر خطبه به نام العاضد لدين اللّه را قطع كنند و به نام المستضيء بامر اللّه خطبه بخوانند . و در همه جا چنين كردند .\r\nدر اين روزها العاضد سخت بيمار بود . كسى نيز او را از اين واقعه آگاه ننمود . او در روز عاشوراى همان سال وفات كرد . صلاح الدين به عزاى او نشست . آنگاه به قصر خلافت پرداخت . بهاء الدين قراقوش هر چه در آنجا بود به نزد او حمل كرد . در خزائن ايشان چيزهايى بود كه كس نشنيده بود از انواع جواهر و ياقوتها و زمرد و زيورهاى زرين و ظروف زر و سيم ، از مائده‌ها و طشت‌ها و ابريق‌ها و ديگ‌ها و خوانها و كاسه‌ها و كوزه‌ها و پايه‌هاى چراغ و طيفورها [ 1 
  ] و قبقابها و دستبندها همه از طلا . و انواع عطرها و جامه‌هاى زركش و ديگر جامه‌ها و آلات زينت كه به حساب نمىآمد . و بيش از صد و بيست هزار جلد كتاب كه آنها را به عبد الرحيم البيسانى كاتب و قاضى خود داد . و چار پايان بار كش\r\n\r\n\r\n","description":"","footnote":"\r\n[ ( 1 ) 
  ] ظرفى كه اندرون آن گود باشد .\r\n","page_name":" 115 ","page_number":147},
  {"content":"\r\n\r\nو سوارى و سلاح‌ها . همچنين پنجاه هزار كنيز و غلام و صد خانه پر از زر و ديگر اموال .\r\nصلاح الدين مردان و زنان اين خاندان را حبس كرد تا همه مردند .\r\nدولت [ عبيدى 
  ] در عهد العزيز و الحاكم از مردان كتامه خالى شده بود زيرا اينان در راه بسط و حفظ آن ملك در سراسر مشرق پراكنده شده بودند اينك كه خلافت شيعه منقرض گرديد ايشان هم منقرض گشتند و العاضد باللّه آخرين خلفاى ايشان بود . چنان كه سر - نوشت همهء دولتهاست - و ما پيش از اين بدان اشارت كرديم - طعمهء سرزمينها و حوادث شدند .\r\nچون العاضد باللّه بمرد و صلاح الدين عباسيان را جايگزين عبيديان نمود ، جماعتى از شيعه كه در مصر بودند اجتماع كردند و با داود بن العاضد بيعت كردند . اين خبر به صلاح الدين رسيد ، همه را بگرفت و بكشت و داود را از قصر اخراج كرد . اين واقعه در سال 569 اتفاق افتاد .\r\nچندى بعد پسر داود به نام سليمان در صعيد مصر خروج كرد ، او را نيز گرفتند و حبس كردند تا در حبس بمرد . چندى بعد در ناحيهء فاس در مغرب ، محمد بن عبد اللّه العاضد دعوت آشكار كرد و خود را مهدى خواند . او را نيز گرفتند و بردار كردند و ديگر از عبيديان نامى نماند جز در بلاد حشاشين [ 1 
  ] در عراق ، يعنى داعيان فدائى و دعوت اسماعيليه در عراق كه حسن بن الصباح در قلعهء الموت و جز آن آشكار نمود چنان كه در اخبارشان خواهيم آورد .\r\nچون دولت عباسيان در بغداد به دست هولاكو از فرزندان چنگيزخان از ملوك تتر در سال 655 بر افتاد اين دعوت نيز به كلى منقطع شد و الامر للّه وحده .\r\nاين بود اخبار فاطميان خلاصه شده از كتاب ابن الاثير و از تاريخ دولتشان كه ابن - الطويل نوشته و اندكى از ابن المسبحى كه من گرد آورده‌ام و تا حد امكان خلاصه كرده‌ام .\r\nو للّه ولى العون .\r\n\r\nخبر از بنى حمدون ملوك مسيله و زاب و سرانجام كار آنان\r\nبنى حمدون پدرشان از مردم اندلس بود . او على بن حمدون بن سماك بن مسعود بن منصور الجذامى و به ابن الاندلسى معروف بود . على به عبيد اللّه المهدى و القائم ابو القاسم آنگاه كه در مشرق بودند و هنوز دعوت آشكار ننموده بودند پيوست . اينان او را از طرابلس نزد ابو عبد اللّه الشيعى فرستادند و او اين ماموريت را به خوبى انجام داد و بازگشت و در\r\n\r\n\r\n","description":"","footnote":"\r\n[ ( 1 ) 
  ] متن : حثيثيه .\r\n","page_name":" 116 ","page_number":148},
  {"content":"\r\n\r\nآن ايام كه اينان در سجلماسه در بند بودند ملازم ايشان بود . چون دولتشان نيرومند شد ، ابو ضبيعه ( ؟ ) را بر كشيدند و به درجات بلند ارتقاء دادند . چون القائم ابو القاسم از فتوحات مغرب در سال 315 باز آمد شهر مسيله را پى افكند و على بن حمدون را به نظارت در بناى آن گماشت و آن شهر را محمديه ناميد . چون بناى شهر به پايان آمد ، او را منشور امارت زاب داد و به زاب فرستاد . او نيز آذوقه و علوفه به زاب كشيد تا پشتيبان سپاهيانى باشد كه ابو يزيد صاحب الحمار را در جبل كتامه محاصره كرده بودند . على بن حمدون همچنان بر امارت زاب بود و پسرانش جعفر و يحيى در سراى ابو القاسم پرورش مىيافتند .\r\nو جعفر نزد المعز لدين للّه رفت .\r\nچون فتنهء ابو يزيد بالا گرفت و آتش آن فتنه سراسر افريقيه را فرا گرفت و القائم ياران خويش را از هر ناحيه بسيج مىكرد ، به ابن حمدون نيز نامه نوشت كه قبايل بربر را بسيج كند و به او پيوندد . على بن حمدون نيز سپاهى عظيم گرد آورد و عازم مهديه شد در راه نيز به هر كه مىرسيد او را به سپاه خود مىكشيد تا به نزديكى باجه رسيد . ايوب پسر ابو - يزيد با سپاهى گران از نكاريه و بربر در آنجا بود . على بن حمدون بر سر آنان راند و جنگى صعب در گرفت . اما ايوب بر او شبيخون زد و سپاهش را در هم شكست و لشكرگاهش را به غارت برد . على بن حمدون از گردنه‌اى فرو غلطيد و بمرد . اين واقعه در سال 334 بود .\r\nچون فتنهء ابو يزيد پايان يافت المنصور ابو طاهر ، جعفر بن على بن حمدون را امارت مسيله و زاب داد و او و برادرش يحيى را به آنجا فرستاد . اينان در آنجا صاحب دولت و قدرتى شدند و قصرها بنا كردند و باغها احداث نمودند . و علما و شعراء آهنگ آنان كردند . از كسانى كه خود را به دستگاه آنان رسانيد ابن هانى شاعر اندلس بود كه در قصايد خود مدحشان گفته است .\r\nميان جعفر بن على وزيرى بن مناد دشمنى بود و اين دشمنى به سبب رقابتشان در دستگاه دولت پديد آمده بود . جعفر به ناچار به ميان زناته رفت و در آنجا به سبب خصومتى كه زناته را با زيرى بود ، گرامىاش داشتند و بر خود سرورىاش دادند .\r\nچون المعز لدين اللّه عزم آن كرد كه به قاهره رود و در سال 361 [ 1 
  ] عازم قاهره گرديد ، جعفر را نيز فرا خواند . جعفر بيمناك شد و پيش از رسيدن المعز لدين اللّه با سپاه خود به ميان زناته رفت . از آن پس مكاتبات او با صنهاجه و خليفه المعز لدين اللّه قطع شد .\r\nزناته نيز گرد او را بگرفتند و او را ترغيب كردند كه سر از طاعت معز فرو پيچيد و به نام [ ابو المطرف 
  ] الحكم [ 2 
  ] [ الثانى 
  ] المستنصر الاموى خطبه بخواند . زيرى بن مناد پيش از آنكه سپاه خود را تعبيه دهد بر سر او راند . امراء زناته همراه جعفر بودند . چون جنگ آغاز شد اسب\r\n\r\n\r\n","description":"","footnote":"\r\n[ ( 1 ) 
  ] متن : 302\r\n[ ( 2 ) 
  ] متن : الحاكم .\r\n","page_name":" 117 ","page_number":149},
  {"content":"\r\n\r\nزيرى به سر در آمد و او را بر زمين زد ، در حال او را كشتند و سرش را بريدند . جعفر سر زيرى را با جماعتى از زناته نزد الحكم المستنصر الاموى فرستاد . حكم رسولان را گرامى داشت . و فرمان داد سر زيرى را در بازار قرطبه نصب كنند . و جوائز آن گروه را كرامند ادا كرد و مقام يحيى بن على را بر افراشت و جعفر بن على را اجازت داد كه به درگاه او حاضر آيد .\r\nچون مردان زناته مىدانستند كه يوسف پسر زيرى ، از پاى نخواهد نشست تا انتقام خون پدر از ايشان بستاند ، نسبت به جعفر بن على غدر آشكار كردند و جعفر صلاح در آن ديد كه خود را به سوئى كشد كه از مكر زناته بيمناك شده بود . جز فرار چاره‌اى ديگر ندانست . اين بود كه هر چه داشت از مال و متاع و بردگان و حشم و هر چه اندوخته داشت و مىبايست به مركز خلافت از باب خراج بپردازد ، همه را در كشتى نهاد و از دريا گذشت و به آستان خلافت قرطبه فرود آمد . جمعى از بزرگان زناته نيز همراه او بودند . الحكم المستنصر آنان را گرامى داشت و به عزت باز گردانيد . ولى فرزندان على بن حمدون در آنجا بماندند و در دستگاه خلافت مقامى يافتند و در زمرهء وزراء در آمدند و از اجرائات كرامند بهره‌مند شدند و با آنكه تازه قدم به آن سرزمين نهاده بودند در شمار اولياء دولت در آمدند .\r\nچندى بعد مرتكب برخى اعمال شدند كه خليفه اموى را ناخوش آمد ، آنان را به قصر فراخواند و بند بر نهاد و به زندان فرستاد . چند روز بود كه آزاد شده بودند كه حكم را علت فالج بگرفت و قوت مروانيان در مغرب به ضعف گراييد و دولت را براى نگهدارى ثغور از تعرض دشمن به مردان خود نياز افتاد . پس يحيى بن محمد بن هاشم را از عدوه فرا خواند .\r\nاو والى فاس و مغرب بود . حاجب المصحفى حكم را به امارت جعفر بن على بن حمدون اشارت كرد ، تا بدين وسيله ميان سركوبى زناته در عدوه و در امان ماندن كسى كه به خلافت مىنشيند از آسيب او ، جمع كنند . پس او ، و برادرش يحيى را امارت مغرب دادند و بر آن دو خلعت پوشيدند و مال و جامه‌هاى فاخر دادند تا بتوانند ملوك عدوه را به خلعت وصلت بنوازند . جعفر بن على بن حمدون به سال 365 به سوى مغرب در حركت آمد و آن بلاد را در ضبط آورد . ملوك زناته از بنى يفرن و مغراوه و سجلماسه نزد او گرد آمدند .\r\nچون حكم بمرد و هشام پسرش به جاى او قرار گرفت و منصور بن ابى عامر زمام امورش را در دست گرفت ، نخستين بار به كار سبته از بلاد عدوه پرداخت و در اين كار ملوك زناته را مورد تفقد قرار داد و جوائز و خلعتها عطا كرد و چون نزد او مىرفتند اكرامشان مىكرد و نام آنها را در ديوان سلطان ثبت مىنمود تا از راتبه و اجراء بهره‌مند گردند . آنگاه ميان آن دو امير يعنى جعفر و يحيى تيره شد . يحيى شهر بصره ( بصرهء مغرب ) را خاص خود نمود و بيشتر رجال را به نزد خود برد و كار جعفر روى در پستى نهاد . بويژه\r\n\r\n","description":"","footnote":"","page_name":" 118 ","page_number":150},
  {"content":"\r\n\r\nآنگاه كه از بنى غواطه شكست خورد . محمد بن ابى عامر جعفر را به اندلس برد و كوشيد تا ستمى را كه به هنگام خلافت حكم بر او رفته بود جبران نمايد . جعفر نيز مغرب را به برادر گذاشت و خود از دريا بگذشت و در نزد ابن ابى عامر مكانتى بلند يافت .\r\nدر سال 369 بلكين [ پسر زيرى بن مناد 
  ] لشكر به مغرب برد . محمد بن ابى عامر از قرطبه به جزيره آمد تا از خود دفاع كند و جعفر بن على را به نبرد بلكين بسيج كرد و به - صد بار مال يارىاش نمود و ملوك زناته را نيز در فرمان او نهاد . بلكين چون كار را بدين منوال ديد باز گشت .\r\nچون جعفر نزد ابن ابى عامر به مستقر خويش باز آمد در يكى از شبها كه با او به عشرت نشسته بود به هنگامى كه به خانهء خود مىرفت به دست مردانى كه در راه او به كمين نهاده بود كشته شد ، در سال 364 . پس از قتل جعفر ، يحيى برادرش به مصر باز - گرديد و در سراى العزيز فرود آمد . خليفه او را گرامى داشت و به دست او كارهاى بزرگ كرد . چون فلفول [ بن سعيد 
  ] از بنى خزرون در باز پس گرفتن طرابلس از دست صنهاجه كه بر آن غلبه يافته بودند از الحاكم بامر اللّه يارى طلبيد ، او يحيى بن على را با سپاهى به يارىاش فرستاد ولى بنى قره از بنى هلال ، در برقه راه بر او گرفتند و سپاهش را تار و مار ساختند . او به مصر باز گرديد و همواره در مصر بود ، تا آنگاه كه در همانجا هلاك شد .\r\nو اللّه وارث الارض و من عليها و هو خير الوارثين .\r\n\r\nخبر از قرمطيان و خودكامگى ايشان به هنگامى كه در بحرين دولتى تشكيل دادند تا انقراض ايشان\r\nصاحبان اين دعوت هيچيك در نسب علوى و طالبى نبوده‌اند بلكه از آنان بودند كه براى مهدى از اهل بيت دعوت مىكردند و در اينكه اين مهدى كيست ، ميانشان اختلاف بود . چنان كه بيان خواهيم داشت .\r\nمدار دعوت قرمطيان بر دو تن بود . يكى مردى موسوم به فرج بن عثمان القاشانى از دعاة مهدى كه او را زكرويه [ 1 
  ] پسر مهرويه [ 2 
  ] نيز مىگفتند . و اين همان كسى است كه داعيان خود را به سواد كوفه فرستاد ، سپس در عراق و شام نيز دعوت آشكار نمود . ولى اينان نتوانستند تشكيل دولت دهند . ديگر مردى كه او را ابو سعيد حسن بن بهرام الجنابى مىگفتند و دعوت در بحرين آشكار نمود و در آنجا دولتى تشكيل داد كه بعدها به پسرانش رسيد . پاره‌اى از پندارهاى اينان به داعيان اسماعيليه كه در قيروان بودند انتساب داشت .\r\nدعويهاى اين قرمطيان در نهايت پريشانى و گسيختگى بود و خلاف عقايد و قواعد و\r\n\r\n\r\n","description":"","footnote":"\r\n[ ( 1 ) 
  ] متن : كرويه\r\n[ ( 2 ) 
  ] متن : مهدويه .\r\n","page_name":" 119 ","page_number":151},
  {"content":"\r\n\r\nدر بسيارى موارد منافى با اسلام و ديگر شرايع .\r\nنخستين كسى كه از اينان پديد آمد در سال 278 مردى بود در سواد كوفه كه تظاهر به زهد و رياضت مىنمود و مىگفت براى مهدى دعوت مىكند . مىگفت نمازهاى واجب در هر روز پنجاه ركعت است . جمع كثيرى به دو گرويدند . اين مرد را قرمط - كه اصل آن كرمط به كاف است - مىگفتند . از هر كس كه دعوت او را مىپذيرفت يك دينار به نام امام مىگرفت . و بر پيروان خود نقبائى گماشته بود و آن نقباء را حواريان مىناميد .\r\nدعوت او مردم را به خود مشغول كرده و از كارهايشان باز داشته بود . عامل آن ناحيه قرمط را به زندان انداخت ولى او از زندان بگريخت و ديگر خبرى از او به دست نيامد و اين امر سبب شد كه پيروانش فتنه‌ها برانگيزند . بعضى گفتند كه او به احمد بن محمد بن - الحنفيه دعوت مىكرده است و احمد پيامبر است . اين مذهب در سواد كوفه شايع شد و كتابى داشتند كه بين خود آن را مىخواندند و پس از بسم اللّه در آن آمده بود :\r\nفرج بن عثمان مىگويد : الحمد للّه بكلمته و تعالى باسمه . المنجد لاوليائه باوليائه . قل ان الاهلة مواقيت للناس ظاهرها لتعلم عدد السنين و الحساب و الشهور و الايام ، و باطنها اوليائى الذين عرفوا عبادى سبيلى . اتقونى يا اولى الالباب ، انا الذى لا اسأل عما افعل و انا العليم الحكيم . انا الذى ابلو عبادى و استخبر خلقى فمن صبر على بلائى و محنتى و اختيارى القيته فى جنتى و اخلدته فى نعمتى فمن زال عن امرى و كذب رسلى اخلدته مهانا فى عذابى و اتممت اجلى و اظهرت على السنة رسلى . فانا الذى لا يتكبر على جبار إلا وضعته و لا عزيز إلا ذللته . فليس الذى اصر على امره و دام على جهالته و قال  لَنْ نَبْرَحَ عَلَيْهِ عاكِفِينَ  و به مؤمنين ،  أُولئِكَ هُمُ الْكافِرُونَ  . سپس به ركوع رود و در ركوعش دو بار بگويد :\r\nسبحان ربى و رب العزة تعالى عما يصف الظالمون . و در سجود دو بار بگويد : اللّه اعلى و يك بار اللّه اعظم . روزهء شرعى در روزهاى مهرگان و نوروز است . بنيد حرام و شراب حلال است .\r\nغسل جنابت مثل وضو است . حيواناتى كه دندان نيش دارند يا پنجه دارند حرام‌اند .\r\nو هر كس كه مخالفت ورزد يا به محاربت خيزد قتلش واجب است و هر كه به محاربت برنخيزد از او جزيه گرفته مىشود . و از اين قبيل دعاوى شنيع و متعارض كه برخى ، برخى را باطل مىكنند و همه شاهد دروغگوئى ايشان است .\r\nآنچه موجب پديد آمدن اين افكار شده قضيه‌اى است مشهور در ميان شيعه راجع به مهدى . شيعيان در اين باور خود به احاديثى استناد مىكنند و من در مقدمهء اين كتاب آنها را آورده‌ام [ 1 
  ] . . .\r\nبعضى گويند ظهور اين مرد پيش از كشته شدن صاحب الزنج بوده است . و گويند كه\r\n\r\n\r\n","description":"","footnote":"\r\n[ ( 1 ) 
  ] جلد اول مقدمهء ابن خلدون . ترجمهء پروين گنابادى . ص 376 - 386 .\r\n","page_name":" 120 ","page_number":152},
  {"content":"\r\n\r\nاو نزد صاحب الزنج رفت و گفت صد هزار شمشير پشتيبان من است ، با من به مناظره بنشين شايد متفق شويم و به يارى يك ديگر بر خيزيم ولى هرگز اين اتفاق حاصل نشد . قرمط از نزد او باز گشت . او خود را القائم بالحق مىخواند .\r\nپاره‌اى پنداشته‌اند كه او بر عقيده ازارقه از خوارج بود . چون دعوت آشكار كرد ، احمد - بن محمد الطائى امير كوفه با سپاهى بر سر او تاخت و بر آنان شكستى سخت وارد آورد و - پراكنده‌شان ساخت و چند بار سپاه از پى آنان فرستاد تا همه را تار و مار كرد . قرمط به ميان قبايل عرب رفت ولى هيچ كس او را اجابت ننمود . او در باديه دژى تعبيه كرد و در آن پنهان گرديد و آن را درى آهنين بود و در كنار آن تنورى افروخته بود كه چون در تنگنا افتاد دشمن بر او دست نيابد .\r\nچون در آن دژ پنهان گرديد فرزندان خود را به ميان قبيلهء كلب بن وبره [ 1 
  ] فرستاد .\r\nايشان گفتند كه از فرزندان اسماعيل امام هستند و اينك به آنها پناه آورده‌اند .\r\nآنگاه به دعوتشان پرداختند اينان سه تن بودند على و حسين و يحيى ولى جز بنى - العليص [ 2 
  ] بن ضمضم بن عدى [ 3 
  ] بن خباب [ 4 
  ] كس به آنان نگرويد . اين خاندان با يحيى بيعت كردند ، بدين پندار كه او ابو عبد اللّه بن محمد بن اسماعيل بن جعفر است و يحيى ابو القاسم كنيه داشت و ملقب به الشيخ بود . سپس نام خود بگردانيد و مدعى شد كه او محمد بن عبد اللّه بن محمد بن اسماعيل است و نام حقيقى خود پنهان داشته است و مىگفت ناقه‌اى كه بر آن سوار است ، مأمور است و هر كه از پى آن آيد منصور است .\r\nسبك از موالى المعتضد با سپاهى به جنگ او رفت ولى شكست خورد و خود كشته شد . آنگاه احمد بن محمد الطائى با لشكرى عازم نبرد شد . قرمطيان شكست خوردند و او برخى را اسير كرده نزد المعتضد حاضر آورد .\r\nمعتضد از يكى از رؤساى آنان پرسيد : شما مىپنداريد كه روح خدا و پيامبرانش در شما حلول مىكند و شما را از خطا باز مىدارد و بر كارهاى صواب واقف مىگرداند ؟ آن مرد گفت : اى خليفه ، اگر روح خدا در ما حلول كند ترا چه زيان و اگر روح شيطان حلول كند ترا چه سود ؟ از چيزهايى كه به تو ربطى ندارد مپرس و از چيزهايى كه به تو مربوط است بپرس . گفت : بگو چه چيز به من مربوط است ؟ قرمطى گفت : چون رسول خدا ( ص ) چشم از جهان فرو بست پدر شما عباس زنده بود ولى نه او ادعاى خلافت كرد و نه كسى خواست با او بيعت كند تا آنگاه كه ابو بكر رخت از جهان بكشيد و عمر را جانشين - خود ساخت . عمر در حالى كه عباس را مىديد ولى به او توجهى نشان نداد و در زمرهء اهل شورايش معين نكرد . آنان شش تن بودند از خويشاوندان و غير خويشاوندان .\r\n\r\n\r\n","description":"","footnote":"\r\n[ ( 1 ) 
  ] متن : دبره\r\n[ ( 2 ) 
  ] متن : القليص\r\n[ ( 3 ) 
  ] متن : على\r\n[ ( 4 ) 
  ] متن : جناب .\r\n","page_name":" 121 ","page_number":153},
  {"content":"\r\n\r\nاين امور نشان مىدهد كه هيچيك از اينان جد تو را به حساب نمىآورده‌اند ، پس شما چگونه خود را مستحق خلافت مىدانيد ؟ .\r\nالمعتضد باللّه چون اين سخنان بشنيد فرمان داد شكنجه‌اش كنند و استخوانهايش را بيرون كشند و دست‌ها و پاهايش را ببرند سپس بكشند .\r\nآنگاه قرمطيان به دمشق حمله آوردند . فرمانرواى دمشق طغج از موالى ابن طولون بود . اين حمله در سال 290 بود . او از مصر يارى خواست . سپاهى از مصر بيامد و چند بار ميان دو گروه نبرد در گرفت . يحيى پسر زكرويه ملقب به الشيخ با جماعتى از يارانش كشته شدند ، باقيمانده سپاهش نزد برادرش حسين باز گشتند . اين حسين خود را احمد ابو العباس ناميده بود و چون بر چهره‌اش خال سياهى ( شامه ) بود مىپنداشت كه آن خود آيتى است و او را صاحب الشامه المهدى امير المؤمنين لقب داده بودند .\r\nپسر عمش عيسى بن مهدى يعنى عبد اللّه بن احمد بن اسماعيل امام نزد او آمد .\r\nاو را المدثر لقب داد و مىپنداشت كه المدثر كه در قرآن آمده است ، اوست . حسين او را جانشين خود قرار داد و يكى از جوانان خويشاوند خود را المطوق ناميد . سپس به دعوت مردم پرداخت . بسيارى از باديه‌نشينان به او گرويدند . پس به دمشق رفت و آنجا را در محاصره گرفت تا با او به پرداخت مالى مصالحه كردند و آن مال را به او پرداختند . آنگاه به حمص و حماة و معره و بعلبك لشكر برد و بر منبرها به نام او خطبه خواندند . او در همهء اين شهرها تاراج و كشتار كرد تا به سلميه رسيد . در آنجا جماعتى از بنى هاشم بودند . شهر را قتل عام كرد حتى كودكان مكتبى و چهار پايان را بكشت . در اين احوال المكتفى باللّه با سپاهى به مقابله با او بيرون آمد و آنان را فرو كوفت . باقيمانده سپاهشان به حلب گريخت .\r\nالمتكفى باللّه در رقه درنگ كرد و بدر غلام ابن طولون به تعقيب قرمطيان پرداخت و بسيارى از ايشان را به قتل آورد . المكتفى باللّه سپاهى به سردارى يحيى بن سليمان - الكاتب روانهء كارزار قرمطيان نمود . حسين بن حمدان از بنى تغلب و نيز از بنى شيبان همراه او بودند . اينان در سال 291 بر قرمطى شكستى فاحش وارد آوردند و خلقى كثير از آنان را كشتند . پسرش ابو القاسم با مقدارى از ذخاير او خود را برهانيد و او همراه مدثر و مطوق غلامش در خفا خويشتن را به ناحيهء كوفه رسانيدند و در رحبه پنهان شدند . كسانى خبر او را به عامل رحبه دادند . او همه را دستگير كرد و به رقه نزد مكتفى فرستاد . مكتفى به بغداد باز گشت . صاحب الشامه را دويست تازيانه زد سپس دست‌هايش را ببريدند و بكشتندش .\r\nعلى بن زكرويه پس از كشته شدن برادرش يحيى در دمشق به ناحيهء فرات گريخت .\r\nبقاياى قرمطيان گرد او جمع شدند و او شهر طبريه را تاراج كرد . آنگاه حسين بن حمدان به تعقيبشان پرداخت و آنان به يمن گريختند . در يمن داعيان قرمطى او را يارى دادند و\r\n\r\n","description":"","footnote":"","page_name":" 122 ","page_number":154},
  {"content":"\r\n\r\nاو بر بسيارى از شهرهاى يمن استيلا يافت و قصد صنعاء نمود . ابن يعفر از آنجا بگريخت .\r\nعلى بن زكرويه آنجا را تاراج كرد ولى از صعده كناره جست زيرا ميان مردم صعده و علويان [ مصر 
  ] معاهده بود . نيز با بنى زياد در آويخت . على در يكى از نواحى يمن بمرد .\r\nدر خلال اين احوال پدرش زكرويه نزد بنى عليص [ 1 
  ] كس فرستاد . اينان اكنون در سماوه مكان داشتند . او يكى از اصحاب خود به نام عبد اللّه بن سعيد را كه ابو غانم كنيه داشت نزد آنان فرستاد و نامه‌اى به او داد حاكى از اينكه به او وحى شده كه صاحب الشامه و برادرش الشيخ هر دو مىآيند و امام او بعد از آمدن آن دو ظهور مىكند و جهان را پر از عدل و داد مىنمايد . ابو غانم به ميان احياء عرب مىگشت تا جماعتى از قبيلهء كلب به او پيوست و او عازم شام شد . شهرهاى بصرى و اذرعات را درنورديد و با دمشق به نبرد پرداخت . عامل دمشق در اين روزها احمد بن كيغلغ بود كه از دمشق به مصر رفته بود تا فتنهء خلنجى [ 2 
  ] از پيروان بنى طولون را فرونشاند . كيغلغ سردار سپاه المكتفى باللّه بود . ابو غانم با جانشينان او در دمشق نبرد كرد و آنان را منهزم نمود و چند تن از سران را نيز بكشت و از آنجا به اردن رفت و عامل اردن را به قتل آورد و به طبريه رفت و شهر - را تاراج نمود . المكتفى باللّه حسين بن حمدان را با سپاهى به نبرد او فرستاد . ابو غانم به سماوه گريخت و به هنگام فرار چاههاى آب و هر آب ديگرى كه بود به خاك بينباشت . سپاه حسين بن حمدان همچنان در پى ايشان بود تا از تشنگى به رنج افتادند . حسين بن حمدان ايشان را به رحبه آورد . بعضى گويند كه افراد قبيلهء كلب خود ابو غانم را بگرفتند و بكشتند و جمعيتش پراكنده گشت . اين واقعه در سال 293 اتفاق افتاد .\r\n\r\nآشكار شدن زكرويه و كشته شدن او\r\nقرمطيان گرد زكرويه جمع شدند و او را از چاه بيرون آوردند . بيست سال بود كه در آن چاه مىزيست . داعيان قرمطى نزد او آمدند زكرويه ، قاسم بن احمد بن على را بر آنان رياست داد و حقوق و منتى را كه بر آنها داشت به يادشان آورد و گفت هدايت يافتن شما در امتثال فرمان او است . و به شهادت اين دعوى آياتى چند از قرآن آورد كه معنى آن را با رمز و تاويل بيان مىداشت . زكرويه همچنان در پرده اختفا مىزيست . آنان او را السيد مىخواندند ولى او را نمىديدند . در اين احوال قاسم همچنان عهده دار امور او بود .\r\nالمكتفى سپاهى ديگر فرستاد . قرمطيان در ناحيهء سواد آن سپاه درهم شكستند و - لشگرگاهشان را به غارت بردند . آنگاه برفتند تا راه بر حجاج ببندند . پس به صوان رفتند و واقصه را محاصره نمودند ولى مردم در برابرشان مقاومت كردند . قرمطيان چاههاى آب را\r\n\r\n\r\n","description":"","footnote":"\r\n[ ( 1 ) 
  ] متن : بنى قليص\r\n[ ( 2 ) 
  ] متن : خليجى .\r\n","page_name":" 123 ","page_number":155},
  {"content":"\r\n\r\nكه در آن نواحى بود پر كردند . خليفه المكتفى ، محمد بن اسحاق بن كنداج را به جنگشان فرستاد ولى قرمطيان راه بر حجاج گرفتند و سه روز آب را به روى آنها بستند و چون تسليم شدند اموالشان را بگرفتند و نيز اموال خاندان طولون را كه از مصر به مكه و از مكه به بغداد مىخواستند ببرند بستدند . آنگاه گروهى ديگر از حجاج را در حمص محاصره كردند .\r\nمىگويند اينان مقاومت كردند ، المكتفى باللّه سپاهى به سردارى وصيف بن صوار تكين و جماعتى از سرداران خود بفرستاد . اينان از راه خفان رفتند و قرمطيان را بيافتند و دو روز با آنان جنگ در پيوستند سپس منهزمشان ساختند . در اين نبرد شمشيرى بر سر زكرويه آمد و سرش بشكافت او و خليفه‌اش قاسم و پسر و كاتب و زنش را اسير كرده بياوردند . زكرويه پنج شب بعد بمرد ، جسدش را به بغداد آوردند و بر دار كردند . سرش را به خراسان فرستادند زيرا حاجيان خراسانى را غارت كرده بود . باقيمانده يارانش به شام رفتند . حسين بن حمدان شمشير در آنها نهاد و هر چه در نواحى شام و عراق بيافت بكشت . اين واقعه در سال 294 [ 1 
  ] بود .\r\n\r\nخبر قرمطيان بحرين و دولت بنى الجنابى\r\nدر سال 301 [ 2 
  ] مردى موسوم به يحيى بن المهدى به قطيف [ 3 
  ] رفت . او مىگفت رسولى است از سوى مهدى و ظهور مهدى نزديك است . اين مرد به خانهء يكى از مردم قطيف به نام على بن المعلى بن حمدان [ 4 
  ] الزيادى [ 5 
  ] فرود آمد . اين على بن المعلى در تشيع سخت پاى مىفشرد . شيعيان را گرد آورد و نامهء مهدى را بر آنان خواند . اين خبر در ديگر قراء بحرين شايع شد همه او را اجابت كردند و از آن جمله بود ابو سعيد الجنابى . نام او حسن - بن بهرام است . ابو سعيد از بزرگانشان بود . يحيى بن المهدى از آنجا برفت و پس از چندى با نامهء مهدى بيامد كه از آنان به سبب اجابت دعوتش سپاسگزارى كرده بود و فرمان داده بود كه هر مردى شش دينار و دو ثلث دينار به يحيى بپردازد ، آنان اين مال ادا كردند . يحيى بار ديگر ناپديد شد و با نامهء ديگرى آمد كه بايد هر كس خمس اموالش را بپردازد ، آنان نيز پرداختند . يحيى در ميان قبايل قيس در آمد و شد بود . سپس ابو سعيد - الجنابى در سال 286 [ 6 
  ] در بحرين دعوت آشكار كرد و قرمطيان و اعراب به دو پيوستند و او به عزم بصره به قطيف رفت . فرمانرواى بصره مردى بود به نام احمد بن محمد بن يحيى الواثقى مىخواست بصره را حمايت كند ، از المعتضد باللّه [ 7 
  ] عباسى يارى خواست . معتضد ، عباس بن عمر الغنوى [ 8 
  ] را كه عامل فارس بود از آنجا عزل كرد و يمامه و بحرين را به اقطاع او\r\n\r\n\r\n","description":"","footnote":"\r\n[ ( 1 ) 
  ] متن : 394\r\n[ ( 2 ) 
  ] متن : 381\r\n[ ( 3 ) 
  ] متن : قطيعى\r\n[ ( 4 ) 
  ] متن : احمد .\r\n[ ( 5 ) 
  ] متن : دبادى\r\n[ ( 6 ) 
  ] متن : 283\r\n[ ( 7 ) 
  ] متن : معتمد\r\n[ ( 8 ) 
  ] متن : على بن عمر الغنوى .\r\n","page_name":" 124 ","page_number":156},
  {"content":"\r\n\r\nداد و دو هزار مرد جنگجو به او سپرد و به بصره فرستاد تا نبرد جنابى را بسيج كند . او نيز - سپاهى گرد آورد و با جنابى رو بر رو شد . چون جنگ آغاز شد ، اعراب بنى ضبه كه با عباس آمده بودند از او جدا شدند . عباس به ناچار شكست خورد و ابو سعيد جنابى او را اسير كرد و لشكرگاهش را در تصرف آورد و اسيران را به آتش بسوخت ولى بر او منت نهاد و آزادش كرد . او نيز به ابله رفت و از ابله به بغداد شد . ابو سعيد به هجر رفت و آنجا را بگرفت و مردمش را امان داد . مردم بصره به سبب اين شكست پريشان خاطر شدند و قصد آن كردند كه شهر بگذارند و بروند ولى واثقى آنان را منع كرد .\r\nابو سعيد پسر بزرگ خود ابو القاسم سعيد را جانشين خود ساخت ولى او در كار ناتوان بود . برادر كوچكش ابو طاهر سليمان [ 1 
  ] بر او بشوريد و او را بكشت و زمام كار قرمطيان را به دست گرفت و عقدانيه با او بيعت كردند . نامه‌اى از عبيد اللّه المهدى به دستش رسيد و از سوى او امارت يافت . در سال 301 ابو القاسم القائم بامر اللّه لشكر به مصر برد و ابو طاهر القرمطى را به نزد خود خواند ولى پيش از رسيدن ابو طاهر مونس الخادم از سوى مقتدر ، لشكر بر سر او برد و او را منهزم ساخته به مهديه باز گردانيد . ابو طاهر در سال 307 به بصره لشكر برد و در آنجا قتل و تاراج كرد و بازگشت . مردم بغداد را وحشت بگرفت . المقتدر باللّه فرمان داد هر جا در باروى شهر كه رخنه‌اى يافتند بگرفتند . ابو طاهر در سال 311 راه بر حاجيان بگرفت و جمعى كثير از آنان را بكشت . حتى سردارانى را كه از سوى خليفه همراه آنان بودند نيز بكشت و اميرشان ابو الهيجاء [ 2 
  ] بن حمدون را اسير كرد .\r\nزنان و كودكان را نيز با خود ببرد و باقى را در بيابان رها كرد تا همه هلاك شدند .\r\nابو طاهر در سال 314 در عراق خروج كرد و در ناحيهء سواد آشوب بر پا نمود و به كوفه داخل گرديد و بيش از بصره قتل و غارت كرد . و در همان سال ميان عقدانيه و مردم بحرين اختلافى پديد آمد ، پس ابو طاهر بيرون آمد و شهر احساء را بنا كرد و آنجا را مؤمنيه خواند ولى همواره به احساء معروف بود . در آنجا براى خود قصرى ساخت و براى اصحابش در اطراف قصر خود بناهايى بر آورد . در سال 315 بر عمان مستولى شد . والى عمان از راه دريا به فارس گريخت . در سال 316 به ناحيهء فرات لشكر برد و در شهرهاى آن كشتار و تاراج نمود .\r\nخليفه المقتدر ، يوسف بن ابى الساج را از آذربايجان فرا خواند و امارت واسط داد ، سپس به جنگ ابو طاهر فرستاد . در بيرون شهر كوفه ميان او و ابو طاهر جنگ واقع شد .\r\nابو طاهر يوسف را منهزم نمود و اسيرش كرد . و در بغداد شايعات بسيار شد . ابو طاهر به انبار رفت . لشكرى از بغداد بيرون آمد تا از شهر دفاع كند . اين لشكر به سردارى مونس -\r\n\r\n\r\n","description":"","footnote":"\r\n[ ( 1 ) 
  ] متن : الظاهر سليمان\r\n[ ( 2 ) 
  ] متن : ابو النجاء .\r\n","page_name":" 125 ","page_number":157},
  {"content":"\r\n\r\nالمظفر و هارون بن غريب الخال [ 1 
  ] بود . نخست به هم در آويختند ، سپس از يك ديگر جدا شدند و مونس به بغداد بازگشت و ابو طاهر به رحبه رفت و در آنجا كشتار و تاراج نمود . و هر بار گروهى به سوئى مىفرستاد و بلاد جزيره را زير پى درنورديد . آنگاه به هيت [ 2 
  ] و كوفه رفت و به رقه حمله آورد . مردم رقه مقاومت كردند . ابو طاهر بر اعراب جزيره باج و ساونهاد كه مىبايست به هجر برند . جماعتى از بنى سليم بن منصور و بنى عامر بن - صعصمه به فرمان او در آمدند . هارون بن غريب الخال به جنگ او بيرون آمد . ابو طاهر راه بيابان در پيش گرفت . هارون به جماعتى از ايشان دست يافت . آنان را بكشت و به بغداد باز گرديد .\r\nدر سال 317 ابو طاهر به مكه حمله آورد و بسيارى از حاجيان و مردم مكه را بكشت و اموالشان را ببرد . و ناودان خانهء كعبه را از جاى بكند . جامهء كعبه را ميان يارانش تقسيم كرد و حجر الاسود را نيز بكند و با خود ببرد . مىخواست حج در آنجا بر پا شود كه او هست . عبيد اللّه المهدى از قيروان به او نوشت و سرزنشش كرد و تهديدش نمود .\r\nابو طاهر پاسخ داد و گفت اكنون از مردم بيمناك است و نمىتواند به مكه رود ولى وعده داد كه حجر الاسود را باز مىگرداند . پس در سال 339 در زمان خلافت المنصور اسماعيل ، پس از اينكه نامه قيروان آمد حجر الاسود را به كعبه باز گردانيدند .\r\nبجكم كه زمام دولت بغداد را در ايام المستكفى به دست داشت ، پنجاه هزار دينار زر تقبل كرد كه حجر الاسود را باز گردانند ولى ابو طاهر از اين كار سر برتافت . آنان مىپنداشتند كه ابو طاهر حجر الاسود را به فرمان امامشان عبيد اللّه المهدى برده و به امر او يا به امر جانشين او باز مىگرداند .\r\nدر ايامى كه ابو طاهر در بحرين بود همچنان در صدد حمله به عراق و شام بود . تا آنگاه كه مقرر شد از بغداد براى او باج بفرستند . همچنين بنى طغج نيز از دمشق چنين باجى را به گردن گرفتند .\r\nدر سال 332 ابو طاهر پس از سى و يك سال حكومت بمرد . او را ده فرزند بود كه بزرگترينشان شاپور نام داشت . ولى برادر بزرگش احمد بن الحسن به جاى او نشست . پاره‌اى از عقدانيه عليه او برخاستند و خواستار امارت شاپور پسر ابو طاهر شدند و با القائم ابو القاسم در اين باب مكاتبه كردند . پاسخ به ولايت احمد آمد و فرمان داده شد كه شاپور وليعهد احمد باشد . احمد بر سرير امارت قرمطيان بحرين قرار گرفت و او را ابو منصور لقب نهادند .\r\nو ابو بود كه حجر الاسود را به مكانش باز گردانيد ، چنان كه آورديم .\r\nشاپور بر عم خود ابو منصور بشوريد و او را به پايمردى برادرانش بگرفت و در بند\r\n\r\n\r\n","description":"","footnote":"\r\n[ ( 1 ) 
  ] متن : غريب الحال\r\n[ ( 2 ) 
  ] متن : هشت .\r\n","page_name":" 126 ","page_number":158},
  {"content":"\r\n\r\nكرد . اين واقعه در سال 358 اتفاق افتاد . ولى برادران ابو منصور بر شاپور و برادرانش عصيان كردند و ابو منصور را از زندان بيرون آوردند . در اين حوادث شاپور كشته شد و برادران و پيروانش به جزيره اوال تبعيد شدند . سپس ابو منصور در سال 359 هلاك شد .\r\nگويند پيروان شاپور او را زهر دادند . پس از او پسرش ابو على حسن بن احمد به حكومت رسيد و اعصم يا اغنم لقب يافت . مدت حكومت او دير در كشيد و در زمان او وقايع مهم اتفاق افتاد . اعصم جمع كثيرى از فرزندان ابو طاهر را تبعيد كرد . گويند قريب به سيصد تن از آنها در جزيرهء اوال گرد آمده بودند . اعصم خود به حج رفت و متعرض حاجيان نشد و از خطبه به نام المطيع للّه عباسى ناخشنود نبود .\r\n\r\nفتنهء قرمطيان با المعز لدين اللّه العلوى\r\nچون جوهر سردار المعز لدين اللّه بر مصر مستولى شد و جعفر بن فلاح الكتامى بر دمشق ، ابو على حسن بن احمد قرمطى [ ملقب به اعصم 
  ] باجى را كه هر ساله از دمشق برايش مىفرستادند طلب نمود ، جعفر بن فلاح پاسخ رد داد . حسن زبان به بدگوئى گشود .\r\nالمعز لدين اللّه به او نامه نوشت و درشتى كرد و با شيعيان ابو طاهر و فرزندانش به گفتگو پرداخت كه حكومت از آن فرزندان ابو طاهر است ، نه برادرانش . چون حسن از اين امر آگاهى يافت در سال 360 [ 1 
  ] المعز لدين اللّه را خلع كرد و بر منابر خود به نام المطيع للّه - عباسى خطبه خواند و جامهء سياه پوشيد كه شعار عباسيان بود . آنگاه لشكر به دمشق آورد .\r\nجعفر بن فلاح به نبرد او بيرون شد ، حسن او را شكست داد و جعفر را بكشت و دمشق را بگرفت ، سپس عازم مصر گرديد و جوهر را محاصره كرد و به تنگنايش افكند . ولى اعرابى كه با او بودند غدر كردند و خود را به يك سو كشيدند ، او نيز باز گرديد و در رمله فرود آمد . در سال 361 المعز لدين اللّه برايش نامه‌اى همه و عيد و تهديد نوشت و او را از امارت بر قرمطيان عزل كرد و فرزندان ابو طاهر را امارت داد . ايشان از اوال بيرون آمدند و در غياب حسن احساء را غارت كردند . الطائع للّه عباسى برايشان نامه فرستاد كه به اطاعت آيند و با پسر عم خود مصالحه كنند و به جزيره اوال باز گردند . سپس كسى را فرستاد كه ميانشان طرح صلح افكند . اعصم حسن بن احمد به شام رفت و تا صور براند و آنجا را محاصره كرد و در پشت خندقها نبردى در گرفت . جوهر مالى ميان اعراب تقسيم كرد تا همه از گرد او پراكنده شدند . حسن بگريخت و لشكرگاهش به غارت رفت .\r\nچون المعز لدين اللّه به قاهره آمد در سال 363 لشكر به شام برد و بر آنجا مستولى شد . اعصم به نبرد برخاست و لشكريان مصر را در هم كوفت و كشتار بسيار كرد و هر چه از\r\n\r\n\r\n","description":"","footnote":"\r\n[ ( 1 ) 
  ] متن : 302 .\r\n","page_name":" 127 ","page_number":159},
  {"content":"\r\n\r\nشام گرفته بودند باز پس گرفت و سپاه مصر به مصر باز گرديد . المعز لدين اللّه پسر خود عبد اللّه را به جنگ او فرستاد . دو سپاه در بلبيس به هم رسيدند در اين نبرد اعصم شكست خورد و بسيارى از يارانش كشته شدند . چنان كه سه هزار تن از يارانش را از دست بداد . اعصم به احساء باز گشت .\r\nالمعز لدين اللّه بنى الجراح از قبيلهء طيئ را بنواخت و بر كشيد و به يارى ايشان هر چه قرمطيان از شام گرفته بودند ، پس از جنگها و محاصره‌ها ، از ايشان بستد .\r\nالمعز لدين اللّه در سال 365 بمرد ، اعصم پس از مرگ او طمع در بلاد شام كرد .\r\nالپتكين [ 1 
  ] ترك از موالى معز الدولة بن بويه ، چون بر بختيار عاصى شد و از او منهزم گرديد به دمشق آمد . در آن ايام اوضاع دمشق آشفته بود ، دمشقيان او را بر خود امير ساختند . الپتكين با المعز لدين اللّه مدارا كرد تا بمرد آنگاه با پسرش العزيز باللّه دم مخالفت زد . العزيز باللّه جوهر سردار خود را با سپاهى به جنگ او فرستاد . الپتكين از اعصم يارى طلبيد . اعصم به شام آمد و پس از نبردى رمله را از جوهر بگرفت . در اين احوال العزيز باللّه با سپاهى بيامد ، الپتكين را بگرفت و اعصم به طبريه گريخت و از آنجا به احساء رفت .\r\nقرمطيان احساء از بيعت اعصم با بنى عباس ناخشنودى نمودند و چنان نهادند كه حكومت را از خاندان ابو سعيد الجنابى باز ستانند . دو تن از ايشان در اين امر پيش قدم شدند :\r\nجعفر و اسحاق . فرزندان ابو سعيد به جزيرهء اوال رفتند ، فرزندان ابو طاهر پيش از اين در آنجا بودند ، هر كس از فرزندان و پيروان احمد بن ابى سعيد كه بر ايشان در مىآمد او را مىكشتند .\r\nجعفر و اسحاق زمام امور قرمطيان را به دست گرفتند و بار ديگر به دعوت علويان باز گشتند و با آل بويه جنگ آغاز كردند و در سال 364 به كوفه رفتند و آن را در تصرف آوردند . صمصام الدولة بن بويه سپاهى به مقابله فرستاد . قرمطيان منهزم شدند و تا فرات باز پس نشستند و جمعى از ايشان كشته شد . آنگاه تا قادسيه تعقيبشان كردند .\r\nميان جعفر و اسحاق بر سر رياست قوم اختلاف افتاد و اين اختلاف سبب تلاشى دعوتشان گرديد . و بدان انجاميد كه اصفر [ 2 
  ] بن ابى الحسن الثعلبى در سال 378 [ 3 
  ] بر آنان - استيلا جويد و احساء را از ايشان بستاند و دولتشان از ميان برود .\r\n\r\nذكر اعرابى كه پس از قرمطيان بر بحرين غلبه يافتند\r\nدر اعمال بحرين جماعتى از اعراب بودند كه همواره قرمطيان براى مقابله با دشمنان خود از آنان يارى مىجستند و در جنگها از آنان مدد مىخواستند . گاه نيز با آنان زد و\r\n\r\n\r\n","description":"","footnote":"\r\n[ ( 1 ) 
  ] متن : افتكين\r\n[ ( 2 ) 
  ] متن : اصغر\r\n[ ( 3 ) 
  ] متن : 398 .\r\n","page_name":" 128 ","page_number":160},
  {"content":"\r\n\r\nخورد مىكردند . بزرگترين اين قبايل بنى ثعلب و بنى عقيل و بنى سليم بودند . و نيرومندتر اين سه از حيث مرد و سلاح ، بنى ثعلب بود .\r\nچون دولت قرمطيان در بحرين رو به ضعف نهاد و ميان ايشان و آل بويه پس از انقراض ملك فرزندان جنابى دشمنى بالا گرفت ، اصفر بر بحرين مستولى شد و پس از او اين سرزمين به پسرانش رسيد . بنى مكرم نيز بر عمان دست يافتند و بنى ثعلب از بنى سليم در رنج افتادند و براى دفع آنان از بنى عقيل يارى خواستند و به يارى يك ديگر آنان را از بحرين راندند . بنى سليم به مصر رفتند و از آنجا چنان كه خواهيم آورد به افريقيه رفتند . پس از چندى ميان بنى ثعلب و بنى عقيل اختلاف افتاد . بنى ثعلب ، بنى عقيل را به عراق راندند .\r\nاينان به كوفه و ديگر بلاد عراق آمدند . دولت اصفر ادامه يافت و روزگارش به درازا كشيد و بر جزيره و موصل نيز دست يافت . در سال 438 در رأس عين از بلاد جزيره با بنى عقيل جنگيد . اين امر نصر الدولة بن مروان فرمانرواى ميافارقين و ديار بكر را به خشم آورد و به مقابلهء با او بر خاست و ملوك اطراف را به يارى خواست و او را به هزيمت داد و بگرفت و بند بر نهاد ، پس از چندى او را از بند برهانيد . اصفر پس از رهايى از اسارت بمرد .\r\nپس از مرگ اصفر دولت او در بحرين به فرزندانش به ارث رسيد تا روى به ضعف نهادند و از ميان رفتند . دولت بنى عقيل نيز در جزيره بر افتاد .\r\nسلجوقيان بر ايشان و بر آن بلاد غلبه يافتند و آنان به سرزمين نخستين خويش بحرين باز گشتند . در آنجا بنى ثعلب را ديدند كه روى در ضعف نهاده بودند . فرصت مغتنم شمرده بر ايشان غلبه يافتند .\r\nابن سعيد گويد : در سال 651 با بعضى از مردم بحرين در مدينه ديدار كردم . مىگفتند اكنون حكومت بحرين در دست بنى عامر بن عوف بن عقيل است و بنى ثعلب در زمرهء رعاياى ايشانند و بنى عصفور در احساء هستند .\r\nدر اينجا از كاتب قرامطه سخن مىگوئيم و چند شهر از شهرهاى بحرين و عمان را در دنبالهء اخبار آن معرفى مىكنيم .\r\nكاتب : كاتبشان ابو الفتح محمود بن الحسين [ 1 
  ] بود معروف به كشاجم . او از اعلام شعراء بود . ثعالبى در يتمة الدهر و حصرى در زهر الآداب از او نام برده‌اند . او در بغداد متولد شد و بنا به قول بيهقى در خدمت قرمطيان در آمد . پس از او نام پسرش ابو الفتح نصر ، نيز سمت كتابت آنان يافت . او نيز چون پدرش كشاجم لقب داشت و كاتب اعصم بود .\r\nبحرين - بحرين اقليمى است كه به نام شهر آن خوانده شده همچنين به نام شهر\r\n\r\n\r\n","description":"","footnote":"\r\n[ ( 1 ) 
  ] متن : حسين بن محمود .\r\n","page_name":" 129 ","page_number":161},
  {"content":"\r\n\r\nديگرش هجر ، آنجا را هجر نيز مىگويند . شهرى آباد بود كه قرمطيان آن را ويران كردند و احساء را بنا كردند از آن پس احساء مركزيت يافت . بحرين ميان بصره و عمان واقع شده و از بصره بر روى درياى فارس يك ماه راه است . مشرق آن درياى فارس است و جانب غربى آن پيوسته است به يمامه و شمال آن بصره است و جنوبش عمان . آب در درون آن بسيار است ، چنان كه به قدر يك قامت يا دو قامت كه بكنند آب بيرون آيد . سبزى و ميوه در آن فراوان است . گرمايش به حد افراط و تلهاى ريگ روان در آن بسيار . چنان كه گاه رمل خانه‌هايشان را مىپوشاند . بحرين از اقليم دوم است و قسمتهايى از آن از اقليم سوم . در عصر جاهلى از آن قبيلهء عبد القيس و بكر بن وائل از ربيعه بود ، ولى در تصرف ايرانيان بود و از سوى ايشان منذر بن ساوى التميمى بر آن حكم مىراند . در صدر اسلام رياست آن با بنى الجارود بود و واليان بنى عباس به هجر نيامدند . آنگاه ابو سعيد القرمطى پس از آنكه سه سال آنجا را در محاصره داشت به تصرف آورد . و در آنجا كشتار و تاراج بسيار كرد و بسوخت و ويران نمود . آنگاه ابو طاهر شهر احساء را بنا كرد و دولت قرمطيان دوام داشت تا زمانى كه فرزندان ابو الحسن بن ثعلب و پس از ايشان بنى عامر بن عقيل جاى ايشان را بگرفتند . ابن سعيد گويد : فرمانروايان بحرين اكنون بنى عصفور هستند .\r\nاحساء - احساء را ابو طاهر القرمطى در قرن سوم بنا كرد . او را از آن جهت احساء گويند كه چون باران آيد آب را ريگ فرو بلعد و چون آب به سنگ رسد در آنجا بماند و گرد آيد و گاه بر روى زمين آيد . قرامطه را در آنجا دولتى بود . از آنجا به اقطار شام و عراق و مصر و حجاز روان شدند و شام و عمان را بگرفتند .\r\nدارين - از بلاد بحرين است . مشك آن معروف است ، چنان كه نيزه‌هاى خطى معروف است . مىگويند : مشك دارين و نيزهء خطى .\r\nعمان - عمان از ممالك جزيرة العرب است . جزيرة العرب مشتمل است بر يمن و حجاز و شحر و حضرموت و عمان ، و عمان پنجمين است . كشورى است مجزى بر كنار درياى فارس . مشرق آن درياى فارس است و جنوب آن درياى هند و مغربش بلاد حضرموت و شمالش بحرين .\r\nخرما و ميوه در آنجا فراوان است و نيز صيدگاه مرواريد . منسوب است به عمان بن قحطان كه نخستين بار از سوى برادرش يعرب بن قحطان به امارت آنجا رفت . اين سرزمين پس از سيل عرم مسكن ازديان گرديد .\r\nچون اسلام آمد بنى الجلندى در آنجا حكومت مىكردند . خوارج در عمان بسيارند و ميان ايشان و عمال آل بويه نزاعها در گرفته است . مركز آن نزوا [ 1 
  ] است . پادشاهان ايران از دريا بارها عمان را تصرف كرده‌اند . عمان در اقليم دوم است . آبها و بستانها و بازارها دارد ،\r\n\r\n\r\n","description":"","footnote":"\r\n[ ( 1 ) 
  ] متن : تروى .\r\n","page_name":" 130 ","page_number":162},
  {"content":"\r\n\r\nدرختانش همه نخل‌اند . در دورهء اسلامى حكومت آن با بنى شامة بن لوى بن غالب بود .\r\nبسيارى از نسب شناسان اين نسب را انكار مىكنند .\r\nالمعتضد باللّه ، محمد بن القاسم الشامى را به عمان فرستاد و او را يارى داد تا آنجا را بگشود و خوارج را به نزوا راند و به نام بنى عباس در آنجا خطبه خواند و اين حكومت به ميراث به فرزندان او رسيد و در آنجا شعار مذهب سنت آشكار كردند .\r\nدر سال 305 ميان مردم عمان اختلاف افتاد و كار به جنگ كشيد . بعضى از ايشان به قرمطيان پيوستند و همچنان اين فتنه بر پاى بود تا آنگاه كه ابو طاهر قرمطى در سال 317 كه حجر الاسود را بر كند ، در آنجا به نام عبيد اللّه المهدى خطبه خواند . واليان قرمطى از سال 317 تا سال 375 به آنجا آمد و شد داشتند . آنگاه والى آن ديار رهبانيت اختيار كرد و مردم نزوا كه از خوارج بودند حكومت را به دست آوردند و هر چه از قرامطه و رافضيان كه در آنجا يافتند بكشتند و رياست در دست ازديان بماند .\r\nآنگاه بنى مكرم از وجوه عام به بغداد آمدند و به خدمت آل بويه در آمدند . آل بويه نيز چند كشتى در اختيارشان گذاشتند . آنان از ناحيه فارس به عمان رفتند و شهر را بگرفتند و خوارج را به كوههايشان راندند و به نام بنى عباس خطبه خواندند .\r\nچون دولت آل بويه در بغداد به ضعف گرائيد بنى مكرم در عمان خودكامگى آغاز كردند و پسران به جاى پدران به حكومت نشستند و از ايشان بود مؤيد الدوله ابو القاسم - على بن ناصر الدوله الحسين بن مكرم ، او پادشاهى بخشنده و ستوده بود . اين سخن از بيهقى است ، مهيار الديلمى و ديگر شاعران او را مدح كرده‌اند . در سال 428 پس از مدتى دراز كه حكمفرمائى كرده بود بمرد .\r\nدر سال 442 كه پادشاهى بنى مكرم روى به ضعف نهاده بود و زنان و بندگان بر امور دولت چيره شده بودند ، خوارج به عمان آمدند و آنجا را تصرف كردند و باقيماندهء آنان را كشتند و رسم پادشاهى را در آن سرزمين بيفكندند .\r\nديگر از شهرهاى عمان قلهات است و آن به مثابهء بندر عمان است بر درياى فارس ، از اقليم دوم است . قلهات در درون كوهها واقع شده چنان كه نيازى به بارو ندارد .\r\nدر سال 348 زكريا بن عبد الملك الازدى كه از خاندان رياست بود آن جا را بگرفت و خوارجى كه در نزوا ، شهر شراة بودند از آن خاندان فرمان مىبردند و مىپنداشتند كه از فرزندان جلندى هستند .\r\n\r\n","description":"","footnote":"","page_name":" 131 ","page_number":163},
  {"content":"\r\n\r\n\r\nخبر از اسماعيليه صاحب قلعه‌ها در عراق و ايران و شام و سرگذشت آنها\r\nاين مذهب همان مذهب قرمطيان است و قرمطيان از غلاة رافضيانند . و چنان كه ديديم همواره دستخوش پريشانى و اختلاف بوده است و پيروان آن در انحاء عراق و خراسان و فارس و شام بودند و بر حسب اختلاف در زمان و مكان نامهاى گوناگون داشته است .\r\nنخست قرمطيان خوانده مىشدند . در عراق آنان را باطنى و سپس اسماعيلى مىگفتند . آنگاه نزاريه ناميدند . و اين عنوان از زمانى به اين فرقه داده شده است كه المستنصر باللّه [ 1 
  ] علوى پسر خود نزار را جانشين خود ساخت ولى طرفداران المستعلى پيروان او را در مصر كشتند و با او بيعت ننمودند . حسن بن الصباح از اين فرقهء اسماعيليه بود . او خلفاى مصر را پس از المستنصر باللّه به امامت قبول نداشت از اين رو اصحاب او را نزاريه گويند .\r\nكيش اسماعيلى پس از در گذشت زكرويه و بر افتادن جانشينان او همچنان در اقطار ديگر پا بر جاى بود و پيروان آن در نگهداشت آن مىكوشيدند و چون به هنگام دعوت اسرار آن را مكتوم مىداشتند آنان را باطنيه مىخواندند .\r\nمخالفانشان در همه جا به آزارشان پرداختند ، زيرا اينان نيز معتقد بودند كه بايد خون مخالفان را ريخت و بدين باور مردم را مىكشتند و براى اين منظور كسانى در خانه‌ها كمين مىكردند و به اجراى مقاصد خود مىپرداختند .\r\nدر ايام سلطان ملكشاه بدان هنگام كه فرمانروائى را اقوام غير عرب چون ديلميان و سلجوقيان از خلفا گرفته بودند و خلفا را ياراى آن نبود كه مبانى امامت خويش را استوارى بخشند و فتنه‌ها و آشوبها را از خويش دور دارند ، اين مذهب رشد و گسترش يافت . مثلا جماعتى از ايشان در ساوه از نواحى همدان گرد آمدند و به شيوهء خويش نماز عيد خواندند و شحنه شهر آنان را در بند كرد ولى آزاد نمود . اسماعيليان سپس به تصرف قلعه‌ها پرداختند .\r\nنخستين قلعه‌اى را كه تصرف كردند قلعه‌اى بود در حدود فارس كه صاحب آن قلعه نيز همكيش آنان بود . اسماعيليان همه در آن قلعه نزد او گرد آمدند و در آنجا راهگذران را از جاده مىربودند و مردم آن نواحى از ايشان رنج بسيار ديدند . آنگاه به قلعهء شاهدژ [ 2 
  ] در اصفهان دست يافتند . اين قلعه را سلطان ملكشاه بنا كرده بود و در آنجا عاملى نهاده بود . احمد بن - عبد الملك بن عطاش [ 3 
  ] كه پدرش از سران باطنيه بود و حسن بن الصباح و ديگران از او اين مذهب را آموخته بودند ، به صاحب آن قلعه پيوست .\r\nاحمد در ميان باطنيان مردى بزرگ بود . زيرا پدرش عبد الملك را مقامى ارجمند بود .\r\n\r\n\r\n","description":"","footnote":"\r\n[ ( 1 ) 
  ] متن : المستضيء\r\n[ ( 2 ) 
  ] متن : شاه در\r\n[ ( 3 ) 
  ] متن : احمد بن غطاش .\r\n","page_name":" 132 ","page_number":164},
  {"content":"\r\n\r\nوى مردى دانشمند بود . از اين رو او را نيز بزرگ مىداشتند و از هر سو به دو روى آوردند و برايش اموالى گرد كردند و او را پيشواى خود ساختند . احمد به صاحب قلعه پيوست .\r\nاو نيز اكرامش كرد و زمام كارها را به دستش سپرد . چون صاحب قلعه بمرد ، احمد بر قلعه مستولى شد و دست اصحاب خود را بگشاد و آنان در آن جاده‌ها رهگذران را به وحشت افكندند .\r\nاسماعيليان سپس بر قلعه الموت ، در نواحى قزوين دست يافتند . اين قلعه از بناهاى ديلم بود و معنى آن تعليم عقاب است و اين ناحيه را طالقان گويند . اين نواحى در ضمان شرفشاه الجعفرى بود و مردى علوى از سوى او در آنجا بود . و در رى مردى بود به نام ابو مسلم كه داماد نظام الملك بود . حسن بن الصباح با او آشنايى داشت . حسن در آن ميان از نجوم و سحر و ديگر علوم آگاه بود و او از جمله شاگردان ابن عطاش صاحب قلعهء اصفهان بود . ابو مسلم او را متهم ساخت كه جماعتى از داعيان مصرى نزد او آمده‌اند .\r\nحسن به سبب اين اتهام بگريخت و در چند شهر درنگ كرد تا بالاخره به مصر رسيد . المستنصر باللّه خليفه علوى او را گرامى داشت و فرمان داد برود و مردم را به امامت او دعوت كند . حسن از او پرسيد كه پس از تو چه كسى امام خواهد بود ؟ المستنصر باللّه به پسر خود نزار اشاره كرد . حسن از مصر به شام و جزيره و ديار بكر و بلاد روم رفت و به خراسان باز گشت .\r\nو چون در ضمن سفرهاى خود به الموت رسيد ، بر آن علوى كه در آنجا بود فرود آمد . علوى او را گرامى داشت و معتقد بود كه وجود او سبب خير و بركت مىشود . حسن در قلعه كه بود ، در نهان مىكوشيد كه جاى پاى استوار كند و قلعه را در تصرف خود گيرد . چون كار خويش بسيجيد علوى را از آنجا براند و الموت را از آن خود كرد .\r\nچون خبر به نظام الملك رسيد ، سپاهى بر سر او فرستاد . اينان قلعه را محاصره كردند .\r\nچون از محاصره به تنگى افتاد چند تن از باطنيان را بفرستاد تا نظام الملك را كشتند . پس از كشته شدن نظام الملك آن سپاه باز گرديد .\r\nباطنيان بر قلعهء طبس و هر چه در اطراف آن بود ، چون قلعه‌هاى قهستان و خور [ 1 
  ] و زوزن [ 2 
  ] و قاين [ 3 
  ] استيلا يافتند .\r\nقهستان پيش از اين از آن آل سيمجور [ 4 
  ] از امراء آل سامان در خراسان بود ، اينك يكى از اعقاب آنان به نام منور در آنجا بود . عامل قهستان قصد آن داشت كه بى هيچ عقد شرعى خواهرش را از او بستاند . او اسماعيليان را فراخواند و آنان را بر آن قلعه‌ها چيرگى داد .\r\nاسماعيليان قلعه خالنجان را كه در پنج فرسخى اصفهان بود و از آن مؤيد الملك\r\n\r\n\r\n","description":"","footnote":"\r\n[ ( 1 ) 
  ] متن : هى\r\n[ ( 2 ) 
  ] متن : زرون\r\n[ ( 3 ) 
  ] متن : قائد\r\n[ ( 4 ) 
  ] متن : سيجور .\r\n","page_name":" 133 ","page_number":165},
  {"content":"\r\n\r\nفرزند نظام الملك بود تسخير كردند . اين قلعه از مؤيد الملك به چاولى سقاوو [ 1 
  ] از امراء غز ( سلجوقى ) رسيده بود و او يكى از تركان را بر آنجا امارت داده بود . يكى از باطنيان نزد او رفت و خود را به او نزديك كرد و هدايايى داد و چنان كرد تا كليدهاى قلعه را به دست او سپارد . آنگاه به احمد بن عبد الملك بن عطاش در نهان پيام فرستاد ، او نيز با جمعى از يارانش شب هنگام از شاه دژ بيامد . آن ترك بگريخت و ابن عطاش قلعه را بگرفت و هر كه را در آنجا بود بكشت و با تسخير آن قلعه بر مردم اصفهان پيروزى جست و بر آنها باج و ساو نهاد .\r\nديگر از قلعه‌هاى اسماعيليان قلعهء استوناوند [ 2 
  ] است ميان رى [ 3 
  ] و آمل [ 4 
  ] . اسماعيليان پس از ملكشاه آنجا را نيز به حيله گرفتند و نيز قلعهء اردهن [ 5 
  ] است كه ابو الفتوح - خواهرزادهء حسن بن الصباح آنجا را تصرف كرد . نيز قلعهء كرد كوه است . ديگر قلعهء ناظر است در خوزستان و قلعهء طنبور نزديك ارجان . اين قلعه را ابو حمزة الاسكاف گرفت . او به مصر رفته و مذهب ايشان گرفته بود و به عنوان داعى باز گشته بود . همچنين قلعهء خلادخان [ 6 
  ] بين فارس و خوزستان . مفسدان قريب به دويست سال قلعه را در تصرف داشتند و از آنجا به زدن كاروانها مىپرداختند . تا آنگاه كه عضد الدولة بن بويه آن را بگشود و ساكنانش را بكشت . چون ملكشاه به پادشاهى رسيد آن را به امير انر به اقطاع داد . او نيز يكى را از سوى خود به آنجا فرستاد . باطنيان ارجان دست به كار فريب او شدند تا قلعه را از او بخرند ، او نفروخت . گفتند حال كه از فروختن سر بر مىتابى كسى را مىفرستيم كه با تو مناظره كند تا به تو ثابت كنيم كه مذهب ما حق است . پس چند تن را بفرستادند . اينان غلام او را در بند كردند و كليدها را از او خواستند . او نيز از بيم جان كليدها را تسليم كرد . پس صاحب قلعه را دستگير كردند و با تصرف اين قلعه قدرتشان افزون شد .\r\nاز اين پس مردم آهنگ قتل اسماعيليان كردند و جهاد با ايشان در زمرهء اعتقاداتشان درآمد و از هر سو بر ايشان بشوريدند . در اصفهان همكان دست به كشتارشان گشودند . اينان به هنگام محاصرهء اصفهان به وسيلهء سلطان بركيارق بر شهر غلبه يافتند . در آن هنگام محمد برادرش و خاتون الجلالية ( تركان خاتون ) مادرش در اصفهان بودند .\r\nدر آن ايام بود كه باطنيان مجالى يافتند و دعوتشان را در همه جا گسترش دادند و بسيارى را به دست پيروانشان به قتل رسانيدند . اين امر سبب آشوب مردم عليه ايشان شد . جمعى را كشتند و گودالهايى كندند و در آنها آتش افروختند و رباطنيان آوردند و در آن گودالهاى پر آتش افكندند .\r\n\r\n\r\n","description":"","footnote":"\r\n[ ( 1 ) 
  ] متن : سقاور\r\n[ ( 2 ) 
  ] متن : اسوياوند\r\n[ ( 3 ) 
  ] متن : الرمل\r\n[ ( 4 ) 
  ] متن : آمد .\r\n[ ( 5 ) 
  ] متن : ازدهر\r\n[ ( 6 ) 
  ] متن : ملاوخان .\r\n","page_name":" 134 ","page_number":166},
  {"content":"\r\n\r\nچاولى سقاوو والى فارس نيز قصد جهاد باطنيان كرد . جماعتى از يارانش را بر انگيخت كه عليه او بشورند و چنان وانمود كنند كه از او مىگريزند و به باطنيان مىپيوندند ، آنان نيز چنين كردند و باطنيان به ايشان اعتماد يافتند . چاولى چنان كه گويى مىگريزد عازم همدان شد [ باطنيان به تحريك آن گروه از ياران چاولى كه به ايشان پيوسته بودند ، بيرون آمدند تا راه بر او بگيرند و اموالش بستانند ولى چون به چاولى رسيدند وضع ديگرگون شد و از دو سوى شمشير در باطنيان نهادند و از آن جمع تنها سه تن توانستند به كوههاى اطراف بگريزند . 
  ] [ 1 
  ] باطنيان پس از آن براى قتل امراى سلجوقى به همدان مىرفتند . هر يك از ايشان خنجرى در درون جامهء خود پنهان مىكرد و خود دل بر مرگ مىنهاد و به يكى از آن اميران حمله مىكرد و او را مىكشت . آنكه ايشان را بر اين اعمال وامىداشت سلطان بركيارق بود كه براى پيروزى بر برادر خود ، از آنان مدد گرفته بود . باطنيان خود را به اين اميران آنقدر نزديك مىكردند كه بتوانند آنان را خنجر زنند و غالبا آن امير هلاك مىشد و آن باطنى را هم فورا مىكشتند . جماعتى از ايشان نيز بدين گونه كشته شدند .\r\nچون بركيارق بر برادرش محمد پيروز گرديد ، باطنيان در ميان سپاه او پراكنده شدند ، و جمعى از ايشان را به كيش خود خواندند و جمعى را كه پذيرا نمىآمدند تهديد به قتل نمودند تا آنجا كه سران سپاه و اميران بر جان خود بيمناك شدند و در مواقع عادى هم كه بيرون مىآمدند سلاح بر مىگرفتند و زره در زير جامه مىپوشيدند . پس شكايت به بركيارق بردند و ماجرى بگفتند ، و گفتند كه در ميان سپاه برادرش شايع شده كه بركيارق باطنى است .\r\nبركيارق چون اين سخنان بشنيد فرمان قتل اسماعيليان داد و خود سوار شد و لشكريانش با او همراه شدند و هر جا باطنى يافتند كشتند . حتى امير محمد بن دشمنزيار از اعقاب علاء - الدولة بن كاكويه كه فرمانرواى يزد بود نيز به باطنيگرى متهم شد . او نيز بگريخت ولى يافتند و كشتندش .\r\nهمچنين به بغداد نامه نوشتند تا ابو ابراهيم اسد آبادى [ 2 
  ] را كه از سوى بركيارق به سفارت رفته بود در آنجا گفتند و به قتل رسانيدند . پس در همه جا كشتن كسانى كه متهم بدين عقيده بودند رواج يافت و در هر ناحيه دست به كشتار گشودند . اين واقعه در سال 495 [ 3 
  ] بود .\r\nچون سلطان محمد بعد از برادر خود بركيارق نيرو گرفت به قلعهء شاه دژ كه در تصرف احمد بن عبد الملك بن عطاش بود لشكر راند . زيرا پايتخت او در اصفهان بود و اين قلعه\r\n\r\n\r\n","description":"","footnote":"\r\n[ ( 1 ) 
  ] متن افتادگى دارد . ميان دو قلاب از ابن اثير گرفته شده . حوادث سال 494 .\r\n[ ( 2 ) 
  ] متن : استرابادى\r\n[ ( 3 ) 
  ] متن : 86 .\r\n","page_name":" 135 ","page_number":167},
  {"content":"\r\n\r\nهم نزديك به اصفهان . با سپاهى گران كه مردم نيز شركت داشتند ، از شهر بيرون آمد و در ماه رجب نخستين سال قرن ششم قلعه شاه دژ را محاصره نمود . گرداگرد اين قلعه چهار فرسنگ بود و امراء را براى نبرد با ساكنان قلعه يكى بعد از ديگرى مىفرستاد .\r\nچون كار بر ابن عطاش و يارانش سخت گرديد ، اسماعيليان در باب خود از فقهاء فتوى خواستند و چنين نوشتند كه : « چه مىگويند فقهاء و پيشوايان دين در باب قومى كه به خدا و روز بازپسين و كتابهاى آسمانى و پيامبران او ايمان دارند و معتقدند كه هر چه محمد ( ص ) آورده حق و صدق است و تنها در امر امامت با ديگر مسلمانان اختلاف دارند .\r\nآيا براى سلطان مساعدت و مراعات ايشان جايز است ؟ آيا مىتواند فرمانبردارى ايشان را بپذيرد و آنان را از آزار ديگران محافظت نمايد ؟ » اكثر فقها به جواز فتوى دادند و بعضى فتوى ندادند و قرار بر اين شد كه ميان ايشان و فقهاء مناظره‌اى صورت گيرد .\r\nابو الحسن على بن عبد الرحمان السمنجانى از بزرگان شافعيان گفت : بايد با اينان جنگيد و جايز نيست كه بگذاريم در آنجا كه هستند مقام كنند . بر زبان آوردند شهادتين آنان را سود ندهد . زيرا اگر امامشان چيزى خلاف احكام شرع بگويد اينان مخالفت با او را جايز نمىشمارند و به همين علت ريختن خون همه‌شان مباح است . مناظره به درازا كشيد . آنگاه ساكنان قلعه درخواست كردند كه چند تن از علما به جهت مناظره به قلعه روند . چند تن از بزرگان اصفهان معين شدند و به قلعه رفتند . باطنيان مىخواستند با اين پيشنهادها مخالفان را سرگرم سازند و جنگ را به تعويق اندازند . سلطان دانشمندان را بفرستاد و آنان بدون حصول نتيجه‌اى باز گشتند . اين امر سبب گرديد كه سلطان حلقهء محاصره را تنگتر كند .\r\nباطنيان امان خواستند به شرطى كه قلعه شاه دژ را ترك گويند و به قلعه خالنجان كه در هفت فرسنگى اصفهان بود بروند و براى اين نقل مكان يك ماه مهلت خواستند .\r\nسلطان اجابت كرد . باطنيان در اين يك ماه هر چه توانستند آذوقه فراهم نمودند و به يكباره بر يكى از اميران حمله آوردند . ولى به او آسيبى نرسيد . چون سلطان چنان ديد بار ديگر قلعه را در محاصره گرفت و از ايشان خواست كه به قلعهء ناظر و طبس نقل كنند .\r\nگروهى رفتند ، سلطان نيز كسانى با آنان فرستاد . بنابر آن بود كه چون اين گروه به مقصد رسيدند گروه ديگر در حركت آيند ، آنگاه اين گروه كه قلعه مانده‌اند به قلعهء الموت نزد حسن بن الصباح روند . حسن نيز اجابت كرده بود . گروه نخستين به قلعه‌هاى ناظر و طبس رفتند و سلطان آن قسمت از قلعه را كه از آن ايشان بود ويران كرد ولى ابن عطاش در رفتن درنگ كرد و مىخواست مقاومت كند . در اين حال عامهء مردم هجوم آوردند . بعضى از باطنيان نزد سلطان گريختند و او را به راه نهانى قلعه راهنمايى كردند . سپاهيان سلطان از آنجا فرا رفتند و به قلعه در آمدند و هر كس را كه در آنجا بود كشتند . اينان هشتاد مرد\r\n\r\n","description":"","footnote":"","page_name":" 136 ","page_number":168},
  {"content":"\r\n\r\nبودند . ابن عطاش اسير گرديد ، پوست از تنش بر كندند و از كاه پر كردند . پسرش را نيز كشتند و سرش را به بغداد فرستادند . زنش خود را از فراز قلعه به زير انداخت و بكشت .\r\n\r\nخبر اسماعيليه در شام\r\nچون ابو ابراهيم الاسد آبادى [ 1 
  ] در بغداد كشته شد - چنان كه آورديم - برادرزاده‌اش بهرام به شام گريخت و در آنجا در نهان به دعوت پرداخت . جماعتى از مردم شام به دو گرويدند . مردم از اين رو به ايشان مىگرويدند كه شايع شده بود باطنيان بى خبر و به غدر مخالفان خود را مىكشند . ايلغازى [ 2 
  ] بن ارتق فرمانرواى حلب بود و براى نابود كردن مخالفاتش از اينان مدد مىگرفت . ايلغازى به طغتكين [ 3 
  ] اتابك ، كه در دمشق بود نيز توصيه كرد كه از باطنيه براى كشتن مخالفان خويش سود برد ، او نيز بپذيرفت . بهرام نزد او رفت و در اين هنگام بود كه خويشتن آشكار نمود و آشكار را به دعوت پرداخت .\r\nوزير او ابو على طاهر [ 4 
  ] بن سعد المزدغانى نيز او را يارى داد تا كارهاى خود را پيش برد .\r\nاين امور سبب قدرت او و فزونى پيروانش گرديد .\r\nچون بهرام در سيماى مردم دمشق نشان انكار ديد بيمناك شد و از طغتكين و وزير او ابو على خواست كه قلعه‌اى در اختيار او گذارد تا در آن پناه گيرد . او نيز قلعهء بانياس را در سال 520 به دو سپرد . بهرام در دمشق از سوى خود خليفه‌اى معين كرد كه مردم را دعوت كند و چون بر قدرتش افزوده شد ، چند قلعهء ديگر از جمله قلعهء قدموس را نيز در تصرف آورد .\r\nدر وادى تيم از اعمال بعلبك طوائفى از مجوس و نصيريه [ 5 
  ] و در زيان مىزيستند .\r\nاميرى داشتند به نام ضحاك . بهرام در سال 522 به جنگ ايشان رفت .\r\nضحاك با هزار مرد جنگجو با او رو بر رو گرديد و سپاه بهرام را در هم شكست . در اين نبرد بهرام كشته شد و باقيماندهء سپاه او به بانياس رسيد . مردى به نام اسماعيل زمام كارهاى او را به دست گرفت و پراكنده‌شدگان را گرد آورد و داعيان را به اطراف روان نمود .\r\n[ ابو على طاهر بن سعد 
  ] المزدغانى [ وزير تاج الملوك بورى 
  ] نيز به يارىاش بر خاست و خليفه‌اى در دمشق نهاد به نام ابو الوفاء . چون مزدغانى بدين سبب قدرتمند شد در برابر صاحب دمشق تاج الملوك بن طغتكين بايستاد . آنگاه نزد فرنگان كس فرستاد كه اگر شهر صور را به او دهند او دمشق را به آنان خواهد داد و براى اين داد و ستد روزى را معين كردند . مزدغانى از ديگر سو به اسماعيليان در نهان خبر داد كه در آن روز كاملا آماده\r\n\r\n\r\n","description":"","footnote":"\r\n[ ( 1 ) 
  ] متن : استرابادى\r\n[ ( 2 ) 
  ] متن : ابو الغازى\r\n[ ( 3 ) 
  ] متن : ابن طغتكين .\r\n[ ( 4 ) 
  ] متن : ظاهر\r\n[ ( 5 ) 
  ] متن : نصرانيه .\r\n","page_name":" 137 ","page_number":169},
  {"content":"\r\n\r\nباشند . [ ولى تاج الملوك از اين توطئه خبر يافت و مزدغانى را نزد خود خواند و بكشت و سرش بر در قلعه بياويخت و ندا داد كه اسماعيليه را قتل عام كنند . شش هزار تن از ايشان طعمه تيغ گرديد 
  ] [ 1 
  ] . چون خبر به اسماعيل والى بانياس رسيد ، ترسيد كه مبادا مردم بر او و يارانش بشورند و ايشان را بكشند . اين بود كه بانياس را به فرنگان داد و خود و يارانش به بلاد ايشان رفتند . اين واقعه در سال 524 اتفاق افتاد .\r\nاسماعيليه را در اين نواحى قلعه‌هايى چند بود به هم پيوسته . بزرگترين قلعه‌ها ، قلعهء مصيات [ 2 
  ] بود . صلاح الدين پادشاه شام در سال 572 بيامد و مصيات را محاصره كرد . سنان رئيس اسماعيليه نزد شهاب الدين الحارمى [ 3 
  ] دايى صلاح الدين كس فرستاد و در نهان تهديد كرد و از او خواست كه از صلاح الدين بخواهد با ايشان عقد صلح بندد . او نيز نزد صلاح الدين رفت و به پايمردى برقرار گريد و صلاح الدين از آنجا برفت .\r\n\r\nبقيهء خبر از قلعه‌هاى اسماعيليه در عراق\r\nاز زمان احمد بن عطاش و حسن بن الصباح همواره قلعه‌هاى اين اسماعيليان آشيانهء اين گمراهى و مركز اين خبيثان بود . حسن بن الصباح را در اين مذهب مقالاتى است سراپا غلو و آميخته با كفر . اسماعيليان آنها را « المقالات الجديدة » مىگويند و جز جمعى از غاليان ايشان كس آنها را نمىپذيرد . شهرستانى در كتاب « الملل و النحل » آنها را آورده است ، اگر آگاهى خواهى بدان رجوع كن .\r\nچون دست به كارهاى زيان آور زدند و بسيارى را به قتل رسانيدند ، پادشاهان آهنگ جهادشان نمودند . آنگاه كه سلجوقيان پراكنده شدند و ايتغمش در رى و همدان فرمانروائى يافت ، در سال 603 به سوى قلعه‌هاى ايشان كه در همسايگى قزوين بود لشرك برد و آنها را محاصره نمود و پنج قلعه را بگشود . سپس آهنگ قلعهء الموت نمود ولى حوادثى پيش آمد كه او را از اين كار باز داشت .\r\nجلال الدين منكبرنى پسر علاء الدين محمد خوارزمشاه آنگاه كه از هند باز - مىگشت و آذربايجان و ارمينيه را گرفت به سوى ايشان لشكر كشيد . ايشان نيز چند تن از امراى او را به شيوهء خويش به قتل رسانيدند . جلال الدين نواحى الموت را زير پى نورديد و قلعه‌هايى را كه در خراسان داشتند خراب كرد و تاراج نمود . نبرد ميان جلال الدين و اسماعيليان از ابتداى ظهور تتر آغاز شد و يكى از اين نبردها در سال 624 بود .\r\nچون تتر را آن فتوحات ميسر شد در سال 656 هلاكو از بغداد روان شد و قلعه -\r\n\r\n\r\n","description":"","footnote":"\r\n[ ( 1 ) 
  ] ميان دو قلاب از اين اثير است . حوادث سال 523\r\n[ ( 2 ) 
  ] متن : مصياف .\r\n[ ( 3 ) 
  ] متن : الحادى .\r\n","page_name":" 138 ","page_number":170},
  {"content":"\r\n\r\nهايشان را ويران نمود . [ الملك 
  ] الظاهر نيز پس از آن قلعه‌هايى را كه در شام داشتند ويران نمود و باقى را به فرمان آورد . چنان كه مصيات [ 1 
  ] و جز آن هم در طاعت او قرار گرفت ، مگر گروههاى افراطى از ايشان كه ملوك آنان را براى كشتن دشمنان خويش به خدمت مىگرفتند . اينان را فدائى مىگفتند زيرا فديه جان خويش را مىگرفتند و دل بر مرگ مىنهادند و از پى مقاصد كسانى كه ايشان را به كار مىگرفتند مىرفتند . و اللّه وارث الارض و من عليها .\r\n\r\nخبر از دولت بنى الاخيضر در يمامه به وسيلهء بنى حسن\r\nموسى بن عبد اللّه بن الحسن المثنى بن الحسن السبط را ، بدان هنگام كه برادرانش محمد و ابراهيم پنهان گرديدند ، ابو جعفر المنصور فرا خواند و فراريان را از او خواستار گرديد . او نيز ضمانت كرد كه احضارشان كند . موسى بن عبد اللّه خود نيز پنهان شد و چون منصور بر او دست يافت هزار تازيانه‌اش زد . چون برادرش محمد المهدى در مدينه كشته شد موسى نيز روى در پردهء اختفا كشيد و همچنان پنهان مىزيست تا مرگش فرا رسيد . از - نبيرگان او اسماعيل و برادر اسماعيل محمد الاخيضر بودند . اينان پسران يوسف بن ابراهيم - بن موسى بن عبد اللّه بودند . اسماعيل كه السفاك لقب گرفت در سال 251 در ميان اعراب حجاز خروج كرد و آهنگ مكه نمود . عامل مكه جعفر به شاشات [ 2 
  ] گريخت . اسماعيل منازل او و منازل اصحاب سلطان را تاراج كرد و جماعتى از سپاهيان و مردم مكه را به قتل رسانيد .\r\nو هر چه از اموال جهت اصلاح امور آمده بود و هر چه در مكه بود از خزائن زر و سيم برگرفت و جامهء كعبه را بكند و قريب به دويست هزار دينار از مردم بستد . سپس همهء مكه را غارت كرد و بخشى از آن را آتش زد و پنجاه روز در آنجا بماند . سپس به مدينه رفت .\r\nعامل مدينه نيز بگريخت و او شهر را محاصره كرد تا جمعى مردم از گرسنگى مردند و كسى در مسجد رسوم خدا ( ص ) نماز نگزارد . آنگاه سپاه المعتز باللّه به مدينه رسيد و شهر را از محاصره برهانيد و او دوباره به مكه بازگشت و آنجا را محاصره نمود تا مردم در رنج گرسنگى افتادند .\r\nپس از دو ماه از مكه به جده رفت و اموال بازرگانان و هر چه در كشتيهايشان بود بگرفت و به مكه باز گرديد .\r\nمحمد بن احمد بن عيسى بن المنصور و عيسى بن محمد المخزومى را المعتز باللّه به جنگ او فرستاد . در عرفه ميانشان نبرد افتاد . قريب به هزار تن از حاجيان كشته شدند و اموال مردم به غارت رفت و مردم به مكه گريختند وقوف در عرفات در آن سال باطل شد .\r\nاسماعيل و يارانش در عرفه وقوف كردند و او بنام خود خطبه خواند . سپس به جده بازگشت و بار ديگر آنجا را تاراج كرد .\r\n\r\n\r\n","description":"","footnote":"\r\n[ ( 1 ) 
  ] متن : مصياف\r\n[ ( 2 ) 
  ] متن : سباسات .\r\n","page_name":" 139 ","page_number":171},
  {"content":"\r\n\r\nاسماعيل يك سال پس از خروجش يعنى در سال 252 ، در ايام جنگ المستعين و المعتز به مرض آبله بمرد . و كسى كه به جاى او بنشيند نداشت . برادرش محمد الاخيضر كه از او بيست سال بزرگتر بود جايش را بگرفت . محمد به يمامه رفت و آنجا را بگرفت و قلعهء حضرميه را در تصرف آورد . فرزندان او محمد و ابراهيم و عبد اللّه و يوسف بودند . چون هلاك شد پسرش يوسف به جاى او نشست . در تمام عمر پسر او اسماعيل در حكومت با او شريك بود . چون يوسف نيز بمرد اسماعيل به انفراد در يمامه حكومت مىكرد . از برادران او حسن و صالح و محمد ( بنى يوسف ) بودند . چون اسماعيل بمرد برادرش حسن به جايش نشست و پس از او احمد بن حسن . اينان همچنان بر مسند حكومت بودند تا آنگاه كه قرمطيان بر ايشان غلبه يافتند و حكومتشان بر انداختند . و البقاء للّه .\r\nدر شهر غانه از بلاد سياهان در مغرب در سمت درياى محيط ، كشور بنى صالح قرار دارد . صاحب كتاب رجار [ 1 
  ] در جغرافيا از آنان نام برده است . ما از نسب اين صالح خبرى كه بتوان بر آن اعتماد كرد نيافتيم . يكى از مورخان گويد كه او صالح بن عبد اللّه بن - موسى بن عبد اللّه ملقب به ابو الكرام ابن موسى الجون است كه او در ايام مأمون در خراسان خروج كرد . او را نزد مأمون آوردند و مأمون او را به زندان افكند و سپس پسرش محمد خروج كرد . فرزندانش به مغرب رفتند ، ايشان را در غانه حكومت بود . ابن حزم در اعقاب موسى الجون كسى را به نام صالح نياورده است . شايد او همان صالح باشد كه چندى پيش در شمار فرزندان يوسف بن محمد الاخيضر از او ياد كرديم . و اللّه اعلم .\r\n\r\nخبر از دولت سليمانيان از بنى الحسن در مكه و پس از آن در يمن و مبادى امورشان و تصاريف احوالشان\r\nشهر مكه مشهورتر از آن است كه آن را بشناسانيم يا توصيفش كنيم . اما اجمالا مىگوييم كه چون قريش كه ساكنان آن بودند پس از قرن سوم در اثر فتنه‌هايى كه در حجاز پى در پى رخ داد از آنجا برفتند و در آنجا جز پيروان بنى حسن و مشتى مردم ديگر كه بيشتر بردگان سياه حبشى يا ديلمى بودند كس باقى نماند ، عمال شهر بيشتر از جانب بنى - عباس و پيروان ايشان بودند و همواره به نام ايشان خطبه مىخواندند . تا هنگامى كه آتش فتنه در ايام المستعين و المعتز افروخته شد و نيز حوادثى كه پس از آن دو پديد آمد .\r\nاز آن پس رياست بر عهدهء فرزندان سليمان بن داود بن الحسن المثنى بن الحسن السبط قرار گرفت . در پايان قرن دوم ، بزرگ اين خاندان محمد بن سليمان بود ولى اين همان سليمان - بن داود نيست . زيرا ابن حزم دربارهء آن يك گويد كه او در ايام مأمون در مدينه قيام\r\n\r\n\r\n","description":"","footnote":"\r\n[ ( 1 ) 
  ] مراد جغرافياى ادريسى است .\r\n","page_name":" 140 ","page_number":172},
  {"content":"\r\n\r\nكرد و ميان اين دو زمان قريب صد سال فاصله است . يعنى اين سليمان بن داود در سال 301 يعنى در ايام المقتدر بوده است . او از طاعت بنى العباس سر بر تافت و در هنگام حج خطبه خواند و گفت : « سپاس خدائى را كه حق را به جاى خويش باز آورد و گل ايمان را شكفته گردانيد و دعوت بهترين پيامبران را به دخترزادگانش كامل گردانيد نه به - عموزادگانش . درود خدا بر او و بر خاندان طاهرينش باد و به بركت او دست متجاوزان از ما كوتاه شد و دعوت خود را تا روز قيامت در ميان اعقاب خود قرار داد » . سپس چنين خواند :\r\n لاطلبن بسيفى * ما كان للحق دينا\r\nواسطون بقوم * بغوا و جاروا علينا\r\nيعدون كل بلاد * من العراق علينا ( ؟ ) \r\nاو را الزيدى لقب داده بودند بدان سبب كه به نحلهء زيدى از مذاهب اماميه نسبت داشت .\r\nقافلهء حجاج عراق همچنان به مكه مىرفت تا آنگاه كه ابو طاهر القرمطى در سال 312 در حركت آمد و ابو الهيجاء بن حمدان پدر سيف الدوله و جماعتى را كه با او بودند اسير نمود . و حاجيان را كشت و زنان و كودكان را در بيابان رها كرد تا هلاك شدند . از آن تاريخ قافلهء حاجيان از عراق منقطع شد به سبب تعرض قرمطيان .\r\nالمقتدر باللّه در سال 317 ابو منصور الديلمى را كه از موالى او بود به مكه فرستاد .\r\nابو طاهر القرمطى او را در روز ترويه در مكه بيافت . حاجيان را تاراج كرد و آنان را حتى در كعبه و حرم كشتار نمود و چاه زمزم را از كشتگان پر ساخت . حاجيان فرياد مىزدند :\r\nچرا كسانى را كه به خانهء خدا پناهنده شده‌اند مىكشيد و او مىگفت : كسانى كه اوامر و نواهى خدا را رعايت نكنند پناهندهء خدا نيستند و اين آيه مىخواند :\r\n إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ  [ 1 
  ] .\r\nابو طاهر به نام عبيد اللّه المهدى صاحب افريقيه خطبه مىخواند . آنگاه حجر الاسود را از جاى كند و به احساء برد و نيز در خانه كعبه را بر كند و با خود ببرد . مردى خود را بالا كشيد تا ناودان را بكند ، بيفتاد و بمرد . گفت : رهايش كنيد كه آن ناودان بايد بماند تا صاحبش يعنى مهدى بيايد .\r\nچون عبيد اللّه المهدى از اعمال او خبر يافت نامه‌اى به او نوشت بدين مضمون :\r\n« از نامه‌هائى كه براى ما مىنويسى و از جرائمى كه به نام ما مرتكب شده‌اى چون شكستن حرمت خانهء خدا و كسانى كه بدان پناه برده بودند ، در اماكنى كه حتى در عصر\r\n\r\n\r\n","description":"","footnote":"\r\n[ ( 1 ) 
  ] آيه 33 از سورهء مائده .\r\n","page_name":" 141 ","page_number":173},
  {"content":"\r\n\r\nجاهليت هم ريختن خون در آنجا و آزار زائرانش حرام بود ؛ بر ما منت مىگذارى ، تو از اين هم فراتر رفته و حجر الاسود را كه به مثابهء دست راست خداوند در زمين است و بندگانش با آن مصافحه مىكنند از جاى كنده‌اى و آن را به سرزمين خود برده‌اى . حال انتظار دارى كه تو را سپاس گويم . خداوند تو را لعنت كند و لعنت كند . سلام بر كسى كه مسلمانان از زبان و دستش در امان باشند و در اين جهان كارى مىكند كه در روز بازپسين بتواند پاسخگوى آن باشد . » بدين نامه قرمطيان از طاعت عبيديان بيرون آمدند .\r\nچون المقتدر در سال 320 به دست مونس الخادم كشته شد و برادرش قاهر به خلافت نشست كسى را به امارت حج آن سال معين كرد ولى از آن سال به بعد راه حج عراق منقطع گرديد ، تا آنگاه كه در سال 327 ابو على يحيى الفاطمى ( ؟ ) از عراق به ابو - طاهر نامه نوشت و چنين قرار داد كه راه حاجيان را با گرفتن مبلغى از آنان به عنوان باج بگشايد . ابو طاهر از جهت دينى او را بزرگ مىداشت ، از اين رو اين پيشنهاد را بپذيرفت و از حاجيان باج گرفتن آغاز كرد و چنين چيزى در اسلام - تا آن زمان - سابقه نداشته بود .\r\nدر اين سال در مكه به نام الراضى باللّه پسر المقتدر باللّه و برادرش المتقى [ 1 
  ] اللّه بعد از او خطبه خوانده شد .\r\nدر اين سال نيز قافلهء عراق از بيم قرمطيان به حج نرسيد . چون المستكفى باللّه پسر المكتفى باللّه در سال 333 به دست توزون [ 2 
  ] امير الامراء به خلافت نشست ، به سبب مصالحه‌اى كه بعد از ابو طاهر با قرمطيان صورت گرفته بود راه مكه گشوده شد .\r\nدر سال 334 در مكه به نام المطيع للّه پسر المقتدر باللّه و نيز معز الدولهء ديلمى خطبه خوانده شد و اين در ايامى بود كه معز الدوله بر بغداد مستولى شده بود و چشمان المستكفى را كنده و او را به بند كشيده بود . از آن پس مراسم حج به سبب استيلاء قرمطيان تعطيل شد .\r\nقرمطيان حجر الاسود را در سال 339 به امر المنصور العلوى صاحب افريقيه باز - گردانيدند . او اين فرمان را به امير قرمطيان احمد بن ابى سعيد داده بود .\r\nسپس در سال 342 حاجيان را در مكه دو امير الحاج بود يكى از عراق و يكى از مصر . بر سر اينكه به نام پسر بويه پادشاه عراق خطبه خوانده شود يا به نام على بن - اخشيد صاحب مصر ، ميان دو گروه نبرد افتاد و مصريان منهزم شدند و به نام پسر بويه خطبه خوانده شد و از آن پس باز ديگر راه حاجيان گشوده شد .\r\nدر سال 348 حاجيان از بغداد و مصر بيامدند . امير الحاج از عراق ابو عبد اللّه احمد -\r\n\r\n\r\n","description":"","footnote":"\r\n[ ( 1 ) 
  ] متن : المقتضى\r\n[ ( 2 ) 
  ] متن : توروز .\r\n","page_name":" 142 ","page_number":174},
  {"content":"\r\n\r\nبن عمر بن يحيى العلوى و محمد بن عبيد اللّه العلوى بودند . ميان ايشان و سپاهيان مصرى ياران ابن طغج كشمكش در گرفت ولى عراقيان پيروز شدند و به نام معز الدوله خطبه خواندند و چون از مكه بيرون آمدند بار ديگر ميان عراقيان و مصريان نبرد در گرفت كه اين بار هم عراقيان پيروز شدند . اين امر سبب شد كه خطيب مصرى مورد معاقبت قرار گيرد و به قولى او را به قتل رسانند و نيز همين امر سبب شد كه پسر بويه محمد بن عبيد اللّه هر ساله امير الحاج سازد .\r\nچون سال 356 فرا رسيد با كاروان حاجيان عراق ابو احمد الموسوى كه نقيب طالبيين و پدر شريف الرضى بود بيامد تا با مردم حج بگزارد .\r\nبنى سليم حاجيان مصر را تاراج كردند و اميرشان را كشتند . به نام بختيار بعد از مرگ پدرش معز الدوله خطبه خواندند و خلافت را المطيع للّه بر عهده داشت و امارت حج همچنان با ابو احمد الموسوى بود .\r\n[ در سال 353 در مكه به نام احمد بن الحسن القرمطى خطبه خواندند . چون احمد كشته شد ميان ابو على حسن بن احمد القرمطى و جعفر بن فلاح الكتامى فتنه افتاد . ابو على حسن بن احمد بر المعز لدين اللّه بشوريد و سر از طاعت عبيديان بر تافت و به نام المطيع للّه عباسى خطبه خواند و شعار خويش سياه كرد و لشكر به دمشق برد و جعفر بن فلاح سردار علويان را بكشت و به نام المطيع للّه خطبه خواند . 
  ] [ 1 
  ] آنگاه ميان ابو الحسن و جعفر فتنه افتاد و از دو سو خونها ريخته شد . المعز لدين اللّه - العلوى كس فرستاد تا ميان آن دو طرح صلح افكند و ديه كشتگان را نيز از وجه خراج بپرداخت . ابو الحسن در مصر هلاك شد و پس از او عيسى امارت يافت . پس از او در سال 384 ابو الفتوح حسن بن جعفر به امارت رسيد . سپس سپاهيان عضد الدوله برسيدند ابو الفتوح حسن بن جعفر به مدينه گريخت . چون العزيز باللّه در رمله از دنيا برفت و ميان فرزندان ابو طاهر و فرزندان احمد بن ابى سعيد خلاف افتاد ، از سوى الطائع للّه اميرى علوى به مكه آمد و او در مكه به نام الطائع للّه اقامهء خطبه نمود .\r\nدر سال 367 العزيز باللّه ، باديس بن زيرى صنهاجى برادر بلكين صاحب افريقيه را ، امير الحاج ساخت او بر حرمين مكه و مدينه استيلا يافت و به نام العزيز خطبه خواند .\r\nعضد الدوله در اين سال در عراق سرگرم فتنهء بختيار پسر عم خود بود . در اين سال نيز كاروان حج عراق از راه بماند .\r\nسال بعد ابو احمد الموسوى به نام عضد الدوله خطبه خواند و از آن پس خطبه به نام عباسيان منقطع شد و تا مدتها به نام عبيديان خلفاى مصر بود .\r\n\r\n\r\n","description":"","footnote":"\r\n[ ( 1 ) 
  ] ميان دو قلاب در متن سخت آشفته بود از روى فصل پيش اصلاح گرديد .\r\n","page_name":" 143 ","page_number":175},
  {"content":"\r\n\r\nكار ابو الفتوح نيز بالا گرفت و امارتش در مكه پاى بر جا ماند . القادر باللّه در سال 396 به او نامه نوشت و اجازت خواست كه حاجيان عراق به مكه بيايند . او نيز اجازت داد به شرطى كه خطبه به نام الحاكم بامر اللّه فرمانرواى مصر باشد .\r\nالحاكم بامر اللّه نزد ابن الجراح امير طيئ كس فرستاد تا راه بر حاجيان عراق ببندد .\r\nدر اين سال شريف الرضى و برادرش مرتضى با حاجيان بودند . ابن الجراح با آنان ملاطفت نمود و به شرطى كه باز نگردند ، راهشان را بگشود .\r\nدر سال 394 اصيفر [ 1 
  ] المنتفقى [ 2 
  ] بدان هنگام كه جزيره را در تصرف داشت راه بر حاجيان بغداد بگرفت . دو تن از قاريان كه در كاروان بودند او را موعظه كردند و او دست از ايشان بداشت .\r\nدر سال 402 اعراب خفاجه راه بر حاجيان گرفتند و غارتشان كردند . ابو الحسن على - بن مزيد [ 3 
  ] امير بنى اسد از پى ايشان رفت و سركوبشان نمود . سال بعد نيز بازگشتند تا دست به چنان كارى زنند . على بن مزيد نيز بازگشت و بار ديگر تار و مارشان نمود . اين اعمال سبب بلند شدن نام او گرديد و نيز سبب حكومت يافتن او و قومش شد .\r\nدر سال 42 ( ؟ ) الحاكم بامر اللّه العلوى به عمال خود نوشت كه از ابو بكر و عمر برائت جويند . ابو الفتوح حسن بن جعفر العلوى امير مكه را خوش نيامد و عصيان آغاز كرد و وزير ابو القاسم المغربى او را وا داشت تا به نام خود خطبه خواند . او نيز چنين كرد و الراشد باللّه لقب يافت . آنگاه به شهر رمله رفت تا حسان بن المفرج بن الجراح الطائى را با خود همدست نمايد زيرا ميان او و الحاكم بامر اللّه خصومتهايى پديد آمده بود . الحاكم بامر اللّه اموالى در ميان بنى الجراح تقسيم كرد آنان از گرد ابو الفتوح پراكنده شدند و او را تسليم نمودند . وزير المغربى به ديار بكر از سرزمين موصل گريخت . ابن سيابه ( ؟ ) نيز با او بود . الحاكم بامر اللّه فرمان داد تا راه آذوقه بر حرمين بستند تا آنگاه كه ابو الفتوح سر به فرمان آورد ، پس الحاكم بامر اللّه او را عفو كرد و بار ديگر به امارت مكه‌اش باز آورد .\r\nدر اين سال هيچ كس از عراق به حج نتوانست رفت .\r\nدر سال 412 ابو الحسن محمد بن الحسن الاقساسى [ 4 
  ] فقيه طالبيين با مردم عراق حج به جاى آورد . بنى نبهان از قبيلهء طئ راه بر كاروان بگرفت . اميرشان حمار [ 5 
  ] بن عدى بود .\r\nميان دو گروه نبرد افتاد بنى نبهان منهزم گرديد و اميرشان كشته شد . در اين سال به نام الظاهر پسر الحاكم بامر اللّه خطبه خوانده شد .\r\nدر سال 413 مردى از مصريان به هنگام حج بيامد و گرزى در دست داشت . آن\r\n\r\n\r\n","description":"","footnote":"\r\n[ ( 1 ) 
  ] متن : اصيغر\r\n[ ( 2 ) 
  ] الثعلبى\r\n[ ( 3 ) 
  ] متن : على بن يزيد\r\n[ ( 4 ) 
  ] متن : الافساسى .\r\n[ ( 5 ) 
  ] حش : حسان .\r\n","page_name":" 144 ","page_number":176},
  {"content":"\r\n\r\nگرز بر حجر الاسود فرو كوبيد و آن را سوراخ كرد و گفت : تا كى اين سنگ را مىپرستيد و مىبوسيد ؟ مردم بر سر او ريختند و كشتندش . آنگاه عراقيان به مصريان حمله آوردند و اموالشان را تاراج كردند و بعضى را كشتند .\r\nدر سال 415 [ 1 
  ] نقيب بن الاقساسى امير الحاج عراق بود ولى از عرب بترسيد و به دمشق باز گرديد و در سال بعد به حج رفت . در آن سال حج عراق باطل گرديد .\r\nچون در سال 422 القائم بامر اللّه عباسى به خلافت رسيد ، آهنگ آن داشت كه كاروان حج را روانه سازد ولى به سبب استيلاء اعراب و از هم گسيختگى اوضاع آل بويه نتوانست . پس در مكه بنام المستنصر باللّه پسر الظاهر باللّه خطبه خوانده شد .\r\nآنگاه امير ابو الفتوح حسن بن جعفر بن محمد بن سليمان زعيم مكه و رئيس بنى سليمان بمرد . وفات او در سال 430 پس از چهل سال فرمانروايى اتفاق افتاد . پس از او امارت مكه به پسرش شكر رسيد . ميان او و مردم مدينه كشمكشهايى بود كه در اثناء آن مدينه را در تصرف آورد و حرمين مكه و مدينه از آن او شد . با مرگ او دولت بنى سليمان در سال 430 منقرض گرديد و چنان كه خواهيم آورد دولت هواشم جايگزين آن شد .\r\nاين شكر همان است كه بنى هلال بن عامر مىپندارند با جازيه ( ؟ ) دختر سرحان از امراى اثبج زناشويى كرده است و خبر آن ميانشان معروف است ، آن را به صورت قصه و حكايت براى هم نقل مىكنند و به اشعارى از همان لغت مىآرايند و او را شريف بن - هاشم گويند .\r\nاين حزم گويد : جعفر بن ابى هاشم در ايام اخشيديان بر مكه غلبه يافت . پس از او پسرانش عيسى بن جعفر و ابو الفتوح و پسرش شكر بن ابى الفتوح حكومت كردند و با مرگ شكر منقرض شدند . زيرا شكر را فرزند نبود و امور مكه به دست غلامى از آن او افتاد .\r\nپايان كلام ابن حزم . و اين ابو هاشم كه جعفر به دو منسوب است پدر اين هواشم كه از آنان ياد خواهيم كرد نيست . زيرا اين در ايام اخشيديان بوده و آن در ايام المستضيء العبيدى [ 2 
  ] و ميانشان قريب صد سال فاصله است .\r\n\r\nخبر از دولت هواشم از بنى حسن در مكه و سرگذشت ايشان تا انقراضشان\r\nاين هواشم از فرزندان ابو هاشم محمد بن الحسن بن محمد بن موسى بن عبد اللّه بن - ابى الكرام بن موسى الجون هستند و نسب او معروف است چنان كه آورديم . ميان هواشم و سليمانيان همواره فتنه‌هايى بوده است .\r\n\r\n\r\n","description":"","footnote":"\r\n[ ( 1 ) 
  ] متن : 413\r\n[ ( 2 ) 
  ] شايد المستضر العبيدى درست باشد . ( ؟ )\r\n","page_name":" 145 ","page_number":177},
  {"content":"\r\n\r\nچون شكر بمرد و فرزندى نداشت رياست از ميان بنى سليمان بيرون رفت . طراد بن احمد پايى پيش گذاشت ولى چون از خاندان امارت نبود رياست نيافت ولى به سبب عزم و دليرىاش به دو اميد بسته بودند .\r\nرئيس هواشم در اين روزگار ، محمد بن جعفر بن محمد بود و ابو هاشم كينه داشت . او بر هواشم سيادت يافت و آوازه‌اش بلند گرديد و در سال 454 بعد از مرگ شكر ميان دو خاندان نبردى در گرفت و هواشم در اين نبرد ، بنى سليمان را در هم شكستند و از حجاز به يمن راندند . اينان در يمن حكومتى تشكيل دادند كه به آن اشارت خواهد رفت .\r\nچون سليمانيان برفتند امير محمد بن جعفر در مكه به استقلال امارت يافت و به نام المستنصر باللّه العبيدى خطبه خواند و كاروان حاجيان عراق در سال 456 روان گرديد .\r\nاين پيروزى را سبب آن بود كه سلطان الب ارسلان بن داود پادشاه سلجوقى بر بغداد و خلافت مستولى شده بود و القائم بامر اللّه از او خواست كه اين مهم به انجام رساند او نيز با بذل مال و گرفتن گروگانها از اعراب كاروان حاجيان را به مكه رسانيد . در اين سال ابو - الغنائم نور الدين الزينى [ 1 
  ] نقيب طالبيين امير الحاج بود . ابو الغنائم همچنان در مكه ماند و امير محمد بن جعفر را از طاعت عبيديان بگردانيد تا در سال 458 خطبه به نام بنى عباس كرد . اين امر سبب شد كه عبيديان از فرستادن آذوقه از مصر به مكه خوددارى كنند ، مردم مكه بدين سبب زبان به ملامتش گشودند و او بار ديگر خطبه به نام عبيديان كرد .\r\nاين بار مورد عتاب و خطاب القائم بامر اللّه عباسى قرار گرفت . القائم بامر اللّه براى او اموالى فرستاد و او در سال 462 به هنگام حج تنها به نام او خطبه خواند و نامه‌اى به المستنصر باللّه به مصر نوشت و از اين كار كه كرده بود پوزش طلبيد . در سال 463 القائم بامر اللّه ابو الغنائم را با سپاهى گران ، امير الحاج كاروان عراق قرار داد و از سوى الب ارسلان نيز سى هزار دينار و توقيعى به ده هزار دينار براى امير مكه فرستاده شد .\r\nچون در موسم همه گرد آمدند ، امير محمد بن جعفر خطبه خواند و گفت : « سپاس خداى را كه ما را رأى صائب داد تا به اهل بيت او راه يابيم . و كسوت جوانى بر خانهء خود پوشيد و كسوت پيرى از آن بر كند و دلهاى ما را به فرمانبردارى و پيروى از امام جماعت مايل گردانيد . » اين خطبه سبب شد المستنصر العلوى از هواشم نظر باز گيرد و به سليمانيان روى آورد . پس به ابو كامل على بن محمد الصليحى [ 2 
  ] كه از داعيان آنها در يمن بود نوشت كه آنان را در باز پس گرفتن دولتشان يارى خواهد كرد و چون به مكه روى آوردند با آنان همراه خواهد بود ، او نيز در حركت آمد تا به مهجم رسيد . سعيد بن نجاح الاحول كه از بنى الصليحى خواستار ديه بود از هند آمده به صنعاء در آمد و با هفتاد تن از پى ايشان\r\n\r\n\r\n","description":"","footnote":"\r\n[ ( 1 ) 
  ] متن : شايد ابو الغنائم المعمر بن محمد بن عبيد اللّه العلوى باشد\r\n[ ( 2 ) 
  ] متن : الصبيحى .\r\n","page_name":" 146 ","page_number":178},
  {"content":"\r\n\r\nروان گرديد . على بن محمد الصليحى را پنج هزار سپاهى بود . در مهجم ميان دو گروه نبرد افتاد ، سعيد بن نجاح بر او شبيخون زد و او را به قتل آورد .\r\nآنگاه محمد بن جعفر سپاهى از تركان گرد آورد و به مدينه تاخت و بنى حسن را از آنجا براند و مدينه را در تصرف آورد و صاحب حرمين گرديد .\r\nدر اين احوال القائم بامر اللّه عباسى بمرد و آنچه به مكه گسيل مىداشت در بوتهء تعطيل افتاد ، محمد بن جعفر هم خطبه به نام عباسيان را قطع كرد .\r\nدر سال 470 المقتدى بامر اللّه منبرى كه از چوبى گرانبها ساخته شده بود و نامش بر آن نقش شده بود به مكه فرستاد و قتلغ [ 1 
  ] ترك را امير الحاج نمود ، او امارت كوفه داشت . در اين سال ميان شيعه و اهل سنت فتنه افتاد و آن منبر بشكست و طعمهء آتش شد و حج به پايان آمد .\r\nدر سال 473 بار ديگر فتنه بر پا شد و خطبهء كه به نام المستنصر باللّه بود قطع گرديد و به نام المقتدى بامر اللّه گرديد و امارت قتلغ بر حاج همچنان ادامه داشت سپس به عهدهء خمار تكين قرار گرفت و بود تا ملكشاه و وزيرش نظام الملك در گذشتند و بار ديگر خطبه به نام عباسيان قطع گرديد و به سبب اختلاف سلجوقيان و غلبهء اعراب حج عراق مختل شد .\r\nچون المقتدى بامر اللّه خليفهء بغداد بمرد ، با پسرش المستظهر باللّه بيعت شد و چون المستنصر خليفهء مصر بمرد با پسرش المستعلى باللّه بيعت شد . [ در اين احوال كه ابو هاشم محمد بن جعفر بر سرير امارت مكه بود گاه خطبه به نام عباسيان خوانده مىشد و گاه به نام علويان مصر . 
  ] [ 2 
  ] پس از او پسرش قاسم بن محمد به امارت رسيد و او در اين امر سخت در كشمكش بود . بنى مزيد كه در حله بودند راه حج عراق را امنيت بخشيدند و حجاج عراق به مكه مىآمدند .\r\nدر سال 510 [ 3 
  ] نظر خادم امير الحاج عراق از سوى المستر شد باللّه بود . او همه هدايا و خلعتها و اموال را به مكه رسانيد .\r\nقاسم بن محمد در سال 518 بمرد . سى سال امارت كرده بود و همواره دستخوش پريشانى بود . پس از او پسرش فليته [ 4 
  ] بن قاسم به امارت مكه رسيد ، او خطبه به نام عباسيان را آغاز كرد و خليفه را به عدالت ستود . نظر خادم نيز با خلعتها و اموال برسيد .\r\nفليتة پسر قاسم بن محمد بن جعفر در سال 528 پس از ده سال امارت بمرد . در عصر او خطبه به نام عباسيان بود و امارت حج با نظر خادم . آنگاه واقعه المستر شد باللّه با سلطان مسعود سلجوقى و قتل او رخ داد و بار ديگر كاروان حج تعطيل گرديد . در سال بعد نظر -\r\n\r\n\r\n","description":"","footnote":"\r\n[ ( 1 ) 
  ] متن : ختلع\r\n[ ( 2 ) 
  ] در متن سفيد بود\r\n[ ( 3 ) 
  ] متن : 512 .\r\n[ ( 4 ) 
  ] متن : ابو قليبه .\r\n","page_name":" 147 ","page_number":179},
  {"content":"\r\n\r\nخادم به حج رفت .\r\nاسماء اميرهء صليحى [ 1 
  ] يمن نزد امير مكه ابو فليته قاسم [ 2 
  ] كس فرستاد و او را تهديد كرد كه خطبه به نام الحافظ علوى را قطع كند ولى به زودى بمرد و خداوند شر او را از سر مردم برداشت . در اين سالها به سبب كثرت قحط و غلا و كثرت فتنه‌ها ، كاروان عراق به حج نرسيد .\r\nدر سال 544 نظر خادم امير الحاج بود ، چون در راه بمرد قايماز جانشين او شد . جماعتى از اعراب راه را بر او بگرفتند و كاروان را غارت كردند . امارت حج همچنان با قايماز بود و خطبه به نام بنى عباس خوانده مىشد تا سال 555 .\r\nچون با المستنجد بيعت كردند همچنانكه به نام پدرش المقتفى خطبه مىخواندند به نام او نيز خواندند . در سال 566 المستضيء ، طاشتكين [ 3 
  ] ترك را به امارت حج فرستاد و دولت عبيديان مصر منقرض شد و صلاح الدين بن ايوب مصر را بگرفت و بر مكه و يمن مستولى شد و به نام او در حرمين خطبه خوانده شد .\r\nدر سال 575 المستضيء ، بمرد و با پسرش الناصر بيعت كردند و به نام او در حرمين خطبه خواندند . و مادرش به حج رفت و چون از حج باز آمد به فرزند خود شمه‌اى از احوال داود بن عيسى بن فليتة بن قاسم بگفت . الناصر او را از امارت مكه عزل كرد و برادرش مكثر بن عيسى [ 4 
  ] را به جاى او امارت داد . او مردى جليل القدر بود . در سال 589 يعنى سالى كه صلاح الدين وفات كرده بود او نيز در گذشت . با مرگ او كار هواشم روى به ضعف نهاد . ابو عزيز قتاده [ 5 
  ] از سوى مادر با آنان نسبت داشت پس وارث حكومتشان شد و مكه را از دستشان بگرفت و دولتشان منقرض گرديد . و البقاء للّه .\r\n\r\nخبر از بنى قتاده امراء مكه بعد از هواشم سپس خبر از بنى ابى نمى [ 6 
  ] و امراى ايشان در اين دوره\r\nاز فرزندان موسى الجون بن عبد اللّه بن محض - كه از آنان در ضمن بنى حسن ياد كرديم يكى عبد اللّه ابى الكرام بود . بنابر آنچه نسب شناسانشان گفته‌اند او را سه پسر بود : سليمان و زيد و احمد . كه از اين سه ، سه تيره از فرزندان او پديد آمدند . و اما سليمان فرزند او مطاعن بن عبد الكريم بن يوسف بن عيسى بن سليمان است . مطاعن را پسرى بود به نام ادريس و ادريس را پسرى بود به نام قتادة النابغه . قتادة النابغه ، ابو عزيز كنيه داشت . از فرزندان اوست على الاكبر و برادرش حسن . از فرزندان حسن‌اند : ادريس و احمد و محمد\r\n\r\n\r\n","description":"","footnote":"\r\n[ ( 1 ) 
  ] متن : صبيحيه\r\n[ ( 2 ) 
  ] متن : قاسم بن ابى قليبه\r\n[ ( 3 ) 
  ] متن : طاتنكين .\r\n[ ( 4 ) 
  ] متن : قاسم\r\n[ ( 5 ) 
  ] متن : ابو عزيز بن قتاده\r\n[ ( 6 ) 
  ] متن : بنى ابى نمير .\r\n","page_name":" 148 ","page_number":180},
  {"content":"\r\n\r\nو حماد [ 1 
  ] و امارت ينبع در اعقاب اوست و در اين زمان از اين خاندان دو اميرند كه حكومت آن را به دست دارند و اينان از فرزندان ادريس بن حسن بن ادريس هستند .\r\nو اما ابو عزيز قتادة النابغه فرزندان او تا اين زمان امراء مكه‌اند .\r\nفرزندان حسن بن الحسن همه در ايام حكومت هواشم بر مكه ، در نهر العلقميه از وادى ينبع مىزيستند و در باديه از جايى به جايى كوچ مىكردند . چون قتادة بن ادريس بن مطاعن در ميان ايشان پديد آمد ، قوم خود يعنى فرزندان مطاعن را گرد آورد و آنان را - سامان بخشيد و امارتشان را به دست گرفت .\r\nدر باديه‌هاى ينبع بنى حرب [ 2 
  ] از فرزندان عبد اللّه بن الحسن بن الحسن و بنى عيسى فرزندان عيسى بن سليمان بن موسى الجون زندگى مىكردند . بنى مطاعن به سركردگى ابو عزيز قتاده با آنان نبرد كردند و ايشان را از آنجا براندند و ينبع و صفراء را بگرفتند و قتاده سپاهيان و بردگان بسيج كرد . او معاصر المستنصر عباسى بود در اواسط قرن ششم .\r\nامراء مكه در اين ايام هواشم بودند از فرزندان هاشم بن الحسن بن محمد بن موسى بن - ابى الكرام عبد اللّه - و ما از آنان ياد كرديم - براى اينان مكثر بن عيسى بن قاسم كه بر كوه ابو قبيس قلعه‌اى ساخته بود ، و مكثر در سال 589 بمرد . پس قتاده به مكه آمد و آنجا را از دست هواشم بگرفت و به نام الناصر لدين اللّه عباسى خطبه خواند و قريب به چهل سال در آنجا حكم راند و چون نيرومند شد دامنهء نفوذش تا نواحى يمن گسترش يافت . كنيهء او ابو عزيز بود .\r\nدر سال 603 مظفر الدين سنقر وجه السبع از مماليك الناصر لدين اللّه با كاروان حج به مكه روان گرديد ولى از راه به مصر گريخت و كاروان به غارت رفت .\r\nدر سال 608 مظفر الدين سنقر وجه السبع از مماليك الناصر لدين اللّه با كاروان حج به مكه روان گرديد ولى از راه به مصر گريخت و كاروان به غارت رفت .\r\nدر سال 608 مردى از كاروان حاجيان عراق به شريفى از خويشاوندان قتاده حمله آورد و او را بكشت . شريفان ، اميران كاروان را متهم به قتل او كردند و بر كاروان تاختند و خلقى را كشتند . سپس بر ايشان اموالى از بغداد فرستاده شد . قتاده هم يكى از فرزندان خود را فرستاد تا پوزش خواهد و اين پوزش پذيرفته آمد .\r\nدر سال 615 در مكه به نام العادل بن ايوب پس از الناصر لدين اللّه خطبه خواندند و به نام الكامل بعد از آن دو . و سال 616 ، سال خروج تتر بود .\r\nقتاده مردى دادگر بود . مردم در ايام او ايمن بودند . او هرگز به نزد هيچيك از خلفا و ملوك نرفت و مىگفت من از همه به خلافت سزاوارترم . اموال و خلعتها برايش مىرسيد . سالى الناصر لدين اللّه او را فرا خواند و او در پاسخ نوشت :\r\n ولى كف ضرغام اذل [ 3 
  ] ببسطها * و أشرى بها عز [ 4 
  ] الورى و ابيع \r\n\r\n\r\n","description":"","footnote":"\r\n[ ( 1 ) 
  ] متن : جمان .\r\n[ ( 2 ) 
  ] متن : خراب .\r\n[ ( 3 ) 
  ] ابن اثير : ادل .\r\n[ ( 4 ) 
  ] ابن اثير : بين .\r\n","page_name":" 149 ","page_number":181},
  {"content":"\r\n\r\n تظل ملوك الارض تلثم ظهرها * و فى بطنها [ 1 
  ] للمجد بين ربيع\r\nا اجعلها تحت الرحا ثم ابتغى * خلاصا لها انى اذا لوضيع [ 2 
  ]\r\nو ما انا الا المسك فى كل بقعة [ 3 
  ] * يضوع و اما عندكم فيضيع [ 4 
  ] \r\nپس دولت او بارور شد و مكه و ينبع و اطراف يمن و بعضى از اعمال مدينه و بلاد نجد را بگرفت ، بردگان فراوان داشت . در سال 618 [ 5 
  ] بمرد ، بعضى گويند پسرش حسن او را سم داد و گويند حسن كنيز او را بفريفت و شب به خوابگاهش در آمد و خفه‌اش كرد .\r\nسپس آن كنيز را نيز بكشت و بر مكه استيلا جست . پسر ديگرش را حج بن ابو عزيز قتاده خشمگين شد و شكايت او به امير الحاج اقباش از مماليك خليفه الناصر لدين اللّه برد ، بدان هنگام كه اقباش به مكه آمد اقباش نيز وعده‌هاى نيكو داد . حسن درهاى مكه را ببست و چند تن از يارانش به ديدار اقباش رفتند او را نزديك باب المعلى ديدند و به قتلش آوردند و سرش را در محل سعى ( مسعى ) بياويختند .\r\nدر سال 620 الملك المسعود اتسز بن الملك الكامل محمد از يمن به مكه آمد و حج به جاى آورد . حسن بن قتاده در مسعى با او رو بر رو شد ولى مسعود بر او غلبه يافت و مكه را بگرفت و پرچم خود برافراشت و پرچم امير الحاج را فرو افكند . خليفه از بغداد به پدرش الملك الكامل نامه نوشت و او را بدين اعمال كه پسرش كرده بود سرزنش كرد . پدر نيز نامه‌اى خشم آگين به او نوشت كه : اى مرد سخت دل از پشت العادل نباشم اگر دست تو نبرم ، زيرا تو دنيا و دينت را پس پشت افكندى و لا حول و لا قوة الا باللّه . پس ديه خون آن شريفان را از مال خود بداد و يك دست او فالج گرديد .\r\nحسن بن قتادة پس از مدتى كه در شام و جزيره و عراق رانده و سرگردان بود . سپس به بغداد رفت و پناه به خليفه برد . تركان مىخواستند او را به عوض قتل اقباش امير كاروان حاجيان بكشند ولى از اين كار باز ايستادند . و او در سال 622 در بغداد بمرد و در مقبرهء موسى الكاظم به خاكش سپردند . الملك المسعود بن الملك الكامل نيز در سال 626 در مكه بمرد . او را در معلى دفن كردند . پس از مرگ او يكى از سردارانش به نام فخر الدين بن الشيخ در مكه ماند و امير الجيوش عمر بن على بن رسول به يمن رفت و در آنجا به حكومت پرداخت .\r\nدر سال 629 راجح بن قتاده با سپاه عمر بن على بن رسول به مكه آمد و در سال 630 آنجا را از دست فخر الدين بن الشيخ بستد و فخر الدين به مصر رفت . در سال 632 سپاه مصر به سردارى امير جبريل بيامد . اينان مكه را تسخير كردند و راجح به يمن گريخت .\r\n\r\n\r\n","description":"","footnote":"\r\n[ ( 1 ) 
  ] ابن اثير : وسطها\r\n[ ( 2 ) 
  ] ابن اثير : لرقيع\r\n[ ( 3 ) 
  ] ابن اثير : بلده .\r\n[ ( 4 ) 
  ] ابن اثير : فيضيع\r\n[ ( 5 ) 
  ] متن : 617 .\r\n","page_name":" 150 ","page_number":182},
  {"content":"\r\n\r\nاين بار عمر بن على بن رسول خود همراه سپاه شد و سپاهيان مصر را به هزيمت داد . راجح مكه را بگرفت و پس از ذكر نام المستنصر باللّه نام عمر بن على بن رسول را در خطبه آورد .\r\nچون تتر در سال 634 عراق را گرفت و كارشان قوى شد و به اربل رسيدند المستنصر باللّه به سبب امر جهاد ، حج را تعطيل كرد . علماء نيز بدان فتوى دادند .\r\nآنگاه المستعصم [ 1 
  ] باللّه در سال 643 كاروان حاج را روان نمود و مادرش را نيز به حج فرستاد و به مشايعت مادر تا كوفه بيامد . چون حج بگزار در موسم تركى شريفى را بزد . راجح به خليفه شكايت كرد و دست آن ترك قطع گرديد . از آن سال باز امر حج دچار تعطيل گرديد . پس كار الموطئ امام زيديان در يمن بالا گرفت . و عزم آن كرد كه خطبه به نام عباسيان را قطع كند . المظفر يوسف بن عمر بن على بن رسول بر او سخت گرفت و به المستعصم باللّه نامه نوشت و او را بر انگيخت كه كاروان حاج را به مكه روانه كند .\r\nچون امام زيديان بر قدرت خود در افزود ، در سال 651 حماد بن حسن بن قتاده نزد الملك الناصر بن الملك العزيز بن الملك الظاهر بن ايوب در دمشق كس فرستاد و از او لشكر خواست تا بر ابو سعد صاحب مكه بتازد و نام او را از مكه براندازد . او نيز سپاهى برايش بفرستاد . با آن سپاه به مكه رفت و ابو سعد [ 2 
  ] را در حرم بكشت ولى پيمانى را كه با الناصر بسته بود بشكست و به نام صاحب يمن خطبه خواند .\r\nابن سعيد گويد : در سال 653 به من خبر رسيد - و من در مغرب بودم - كه راجح بن - قتاده به مكه آمده و او پيرى سالخورده بوده است . او در سدير يمن سكونت كرده و از آنجا به مكه رفته است . در اين سفر حماد بن حسن بن قتاده را از مكه رانده است و او به ينبع رفته است . و گفت : در سال 662 به مغرب خبر رسيد كه امر مكه ميان ابو نمى محمد بن ابى - سعد كه حماد پدر او را در مكه كشته بود و غانم [ 3 
  ] بن راجح كه پدرش حماد را به ينبع رانده بود ، دست به دست مىگردد .\r\nابو نمى زمام امور مكه را به دست گرفت و قاتلان پدرش ابو سعد را به ينبع تبعيد كرد .\r\nاينان ادريس و حماد و محمد بودند . ادريس از آن ميان مدت كوتاهى امارت مكه را داشت .\r\nاينان به ينبع رفتند و آنجا را تصرف كردند و اعقابشان تا اين زمان امراء مكه هستند .\r\nابو نمى قريب پنجاه سال در مكه حكم راند و در راس سدهء هفتم يا دو سال بعد بمرد .\r\nاز او سى فرزند بر جاى ماند .\r\n\r\nامارت بنى ابى نمى در مكه\r\nچون ابو نمى به هلاكت رسيد فرمانروايى مكه به فرزندان او رميثه و حميضه [ 4 
  ] رسيد .\r\n\r\n\r\n","description":"","footnote":"\r\n[ ( 1 ) 
  ] متن : المعتصم\r\n[ ( 2 ) 
  ] متن : ابو سعيد\r\n[ ( 3 ) 
  ] متن : غالب بن راجح\r\n[ ( 4 ) 
  ] متن : حميصه .\r\n","page_name":" 151 ","page_number":183},
  {"content":"\r\n\r\nعطيفه و ابو الغيث با آن دو به منازعه برخاستند و رميثه و حميضه آن دو را در بند كردند .\r\nاين امر مصادف شد با وصول بيبرس چاشنيگير سرپرست الملك الناصر به مكه در نخستين امارتش . او آن دو را از بند برهانيد و امارت داد و رميثه و حميضه را به مصر فرستاد .\r\nسلطان آن دو را با سپاهى به مكه بفرستاد و به امارتشان باز گردانيد . آنگاه عطيفه و ابو - الغيث نزد او فرستاده شدند . بارى ، نزاع و كشمكش ميان آن دو گروه همچنان ادامه داشت .\r\nابو الغيث در يكى از نبردهايش در بطن مر به هلاكت رسيد . پس ميان رميثه و حميضه نبرد در گرفت . رميثه در سال 715 نزد الملك الناصر رفت و از امراء و سپاه او مدد گرفت . حميضه پس از آنكه اموال مكه را جمع كرد بگريخت . اما چون سپاه بازگرديد ، او نيز بار ديگر به مكه آمد . سپس ميانشان صلح افتاد و متفق شدند .\r\nدر سال 718 عطيفه سر به مخالفت برداشت و نزد سلطان مصر رفت و از آنجا و با سپاهى بيامد و مكه را بگرفت . رميثه را نيز دستگير كرد و مدتى به زندان انداخت ، سپس در سال 720 كه سلطان به حج آمده بود آزادش ساخت ، او نيز برفت و در مصر اقامت گزيد .\r\nحميضه همچنان در آوارگى مىزيست تا آنگاه كه سلطان امانش داد . جماعتى از مماليك با او بودند كه اينان در ايام عصيان او از مصر نزد او گريخته بودند اينك از اينكه با او به مصر باز گردند بر جان خود بيمناك بودند پس او را كشتند و نزد سلطان آمدند و اين امر را به خيال خود وسيله‌اى براى نزديكى به او قرار دادند . رميثه بعضى از آنان را به انتقام خون برادر بگرفت ، آنهايى را كه در قتل او شريك بودند بكشت و باقى را عفو كرد .\r\nرميثه آزاد شد و به مكه رفت و با برادر خود عطيفه در امارت مكه شركت جست .\r\nچون عطيفه بمرد ، رميثه به استقلال در حكومت بماند تا پير شد و بمرد . پسرانش ثقبه و عجلان در حيات او امارت مكه را ميان خود تقسيم كرده بودند و رميثه نيز بدان رضا داده بود . رميثه مىخواست كه بخشش خود از آن دو باز گيرد ولى آنان سر به فرمان او نياوردند و همچنان در زمان پدر ، با او در امارت شريك بودند . سپس ميان دو برادر اختلاف افتاد ، ثقبه از مكه برفت و عجلان در آنجا بماند . ثقبه با جماعتى به مكه تاخت و شهر را از برادر بستد . در سال 756 هر دو در مصر گرد آمدند و صاحب مصر عجلان را به امارت مكه تأييد كرد . ثقبه به بلاد حجاز گريخت و در آنجا ماند ولى چند بار به مكه تجاوز كرد .\r\nعجلان را در سال 762 سپاهى از مصر به يارى آمد . در اين وقايع ثقبه كشته شد و عجلان همچنان بر سرير امارت مكه باقى ماند . عجلان مردى دادگر بود و انصاف رعيت مىداد و از ستمگرى دورى مىجست . در عهد او قوم او متعرض بازرگانان يا قبايل همسايه نشدند .\r\nهمچنين كوشيد تا در ايام امارت او باجى را كه از حاجيان براى بندگانشان مىستاندند موقوف كنند و برايشان از ديوان سلطان راتبه‌اى فرستاده شود كه آن را در ايام حج\r\n\r\n","description":"","footnote":"","page_name":" 152 ","page_number":184},
  {"content":"\r\n\r\nمىپرداختند و اين يكى از كارهاى نيك سلطان مصر بود كه به سعى امير عجلان كه خداوندش جزاى خير دهد مقرر گرديد .\r\nعجلان بر اين شيوه حكم مىراند ، تا در سال 777 از دنيا برفت . پسرش احمد جانشين او شد . عجلان خود پسرش احمد را بعد از خود به امارت تعيين كرده بود و قسمتى از امور را در حيات خود به دو تفويض نموده بود . پس احمد زمام كارها را به دست گرفت و شيوهء پدر در پيش گرفت و چون او دادگستر و نيكخواه بود ، بدين شيوه شهرهء آفاق شد و نام نيكش بر زبان همسايگان و حاجيان افتاد .\r\nصاحب مصر الملك الظاهر ابو سعيد برقوق او را منشور فرمانروايى داد بر هر چه از آن پدر او بوده است ، و بر طبق عادتشان او را خلعت فرستاد .\r\nدر زندان احمد بن عجلان ، گروهى از اقرباى او در بند بودند ، چون برادرش محمد و پسر برادرش ثقبه به نام محمد و پسر عمش عنان بن مغامس . چون احمد بمرد اينان از زندان او بگريختند و كسانى فرستادند تا فراريان را باز گردانند و محمد بن عجلان به جاى برادر نشست . از فراريان عنان بن مغامس خود را به مصر رسانيد و از سلطان برقوق عليه محمد بن عجلان و كبيش مدد خواست . سلطان دعوتش را اجابت كرد و او را با امير كاروان حاجيان بفرستاد تا در كار ايشان بنگرد . جماعتى از باطنيان با او همراه شدند و بدان هنگام كه محمد بن استقبال محملى كه جامهء كعبه در آن بود - و آن را از مصر فرستاده بودند - آمد ، و خواست بر آن بوسه زند ، اين باطنيان او را كشتند و كشتهء او را در همانجا افكندند و به مكه داخل شدند . عنان بن مغامس امارت حاج را به عهده گرفت و كبيش و يارانش به جده رفتند . چون مراسم حج به پايان آمد كبيش بيامد و مكه را در محاصره گرفت .\r\nآنگاه نبردهايى ميانشان در گرفت كه در يكى از آنها كبيش كشته شد .\r\nعلى بن عجلان و برادرش حسن نزد الملك الظاهر برقوق صاحب مصر رفتند . الملك الظاهر صلاح چنان ديد ريشه اختلاف را بر كند ، اين بود كه او را در سال 789 منشور امارت داد تا با عنان بن مغامس به اشتراك بر مكه فرمان رانند . او نيز همراه با امير كاروان بيامد چون به كو مرد ( ؟ ) رسيدند بر حسب عادت بامدادان به مكه راندند . عنان به ديدارشان بيرون آمد ، سپس واپس ماند و از سويى بگريخت . على بن عجلان به مكه وارد شد و بى - منازعى به حكومت پرداخت . چون حج به پايان آمد ، عنان نيز بيامد . پسران عمش مبارك و جماعتى از شريفان با او بودند . اينان على را در مكه به محاصره گرفتند و حق خود را از امارت طلبيدند ولى پس از چندى محاصره را شكستند و باز گشتند ، و تا اين زمان به همان - حال هستند . عنان با ياران خود در سال 794 به مصر رفت و على به انفراد به امارت پرداخت . سلطان برقوق به عنان عطاى فراوان داد و بر شمار سپاهيان و خادمان او بيفزود ، و براى او راتبه‌اى معين كرد و او را در شمار دولتمردان خويش در آورد .\r\n\r\n","description":"","footnote":"","page_name":" 153 ","page_number":185},
  {"content":"\r\n\r\nچند بعد به سلطان برقوق گزارش داده شد كه عنان آهنگ فرار به حجاز دارد تا با امير مكه على بن عجلان بر سر امارت منازعه آغاز كند . سلطان او را بگرفت و به زندان كرد على نيز همهء اشرافى را كه پيروان او بودند در مكه دستگير نمود ، سپس بر ايشان منت نهاده آزادشان نمود . آنان نيز منازعه و فتنه از سر گرفتند چنان كه تا به امروز هم همچنان ادامه دارد . و اللّه متولى الامور لا رب غيره .\r\n\r\nخبر از بنى مهنا امراى مدينهء نبويه از بنى الحسن و آغاز كار و ابتداى امارتشان\r\nمدينه شهر انصار بود از اوس و خزرج ، و اين معروف است . انصار همراه با فتوحات اسلامى در اقطار زمين پراكنده شدند و منقرض گرديدند . و در آنجا جز بقاياى طالبيين كس نماند .\r\nابن المحسن [ 1 
  ] در ذيلى كه بر تاريخ طبرى نوشته است گويد : چون سدهء چهارم در رسيد ، در مدينه به نام المقتدر باللّه خطبه خوانده مىشد . بنى عباس بر آن شهر ولايت داشتند و رياست ميان بنى حسين و بنى جعفر دست به دست مىگشت تا آنگاه كه بنى حسين ، بنى - جعفر را از آنجا بيرون راندند و آنان در ناحيه‌اى ميان مكه و مدينه سكونت گزيدند . سپس بنى حرب ايشان را از زبيد به قريه‌ها و قلعه‌ها راندند تا در ناحيهء صعيد كه امروز هم در آنجا هستند قرار گرفتند . بنى حسين در مدينه ماندند تا آنگاه كه طاهر بن مسلم از مصر بيامد و آنجا را در تصرف آورد .\r\nدر باب اين طاهر گويند كه پدرش مسلم ، محمد بن عبيد اللّه بن طاهر بن يحيى المحدث - بن الحسن بن جعفر بود كه شيعه او را الحجة بن عبيد اللّه بن الحسين الاصغر بن زين العابدين مىخواندند .\r\nمسلم دوست كافور همه كارهء دولت اخشيديان مصر بود و تدبير كارهايش را به دست داشت و در عصر او ، هيچ كس موجه‌تر از او در مصر نبود . چون در سال 365 عبيديان مصر را گرفتند و المعز لدين اللّه در قاهره كه خود آن را پى افكنده بود فرود آمد ، دختر مسلم را براى يكى از پسران خود خواستگارى كرد . مسلم پاسخ رد داد . المعز لدين - اللّه بر او خشم گرفت و به خوارىاش افكند و اموالش را بستد . مسلم همچنان در بند بزيست تا بمرد . بعضى گويند از زندان بگريخت و به هنگام فرار هلاك شد . پسرش طاهر بن محمد از آن پس به مدينه آمد ، بنى حسين او را بر خود رياست دادند و چند سالى در مدينه به استقلال فرمان راند .\r\n\r\n\r\n","description":"","footnote":"\r\n[ ( 1 ) 
  ] متن : الحصين .\r\n","page_name":" 154 ","page_number":186},
  {"content":"\r\n\r\nطاهر در سال 381 بمرد و پسرش حسن جانشين او شد . در كتاب عتبى مورخ دولت پسر سبكتكين آمده است كه آنكه بعد از او به امارت رسيد داماد و پسر عمش ابو على بن - طاهر بود و داود نام داشت و او بى آنكه حسن را به كارى گيرد به استقلال حكومت راند تا بمرد و پس از او پسرش هانى و سپس پسر ديگرش مهنا امارت يافتند . حسن به محمود بن - سبكتكين پيوست و نزد او در خراسان ماند . اين سخنى نادرست است . زيرا مسبحى مورخ عبيديان كه از وفات طاهر بن مسلم و امارت پسرش در ترتيب سالهاى خود ياد كرده است گويد كه در سال 383 عامل مدينه حسن بن طاهر بود و او مهنا لقب داشت و مسبحى به اخبار مدينه و مصر آگاهتر از عتبى است . البته امراء مدينه تا اين زمان خود را از نسل داود مىدانند و مىگويند كه او از عراق آمده است . شايد اين سخن را از كسى كه از حقيقت آگاه نبوده است آموخته باشند . مورخ حماة هم هر گاه آنان را به نياكانشان نسبت مىدهد گاه به داود نسبت مىدهد و خدا آگاهتر است .\r\nابو سعيد گويد : در سال 390 ، مدينه را ابو الفتوح حسن بن جعفر امير مكه به فرمان الحاكم بامر اللّه العبيدى از بنى سليمان بستد و نشان امارت بنى مهنا را كه از بنى حسين بودند از آنجا بيفكند . او مىخواست پيكر پيامبر را شبانه به مصر برد ولى هوا سخت طوفانى شد و تاريك گرديد و نزديك بود كه بنا از پى بر افتد . ابو الفتوح ياران خود را از كار بازداشت و به مكه باز گرديد و بنى مهنا نيز به مدينه باز آمدند .\r\nمورخ حماة از امرايشان منصور بن عماره ياد مىكند ولى نسب او را بر نمىشمارد .\r\nو گويد كه او در سال 497 بمرد و پس از او پسرش به جايش نشست . و گويد كه اينان از فرزندان مهنا هستند . همچنين از ايشان قاسم بن مهنا پسر حسين بن مهنا بن داود را نام مىبرد كه ابو فليته [ 1 
  ] كنيه دارد و او در سال 584 با صلاح الدين ايوبى در غزاى انطاكيه شركت جست و آنجا را بگشود . از ابن سعيد آنجا كه ملوك مدينه از فرزندان حسين نقل مىكند گويد : شايسته‌ترين آنها كه از حيث جلالت قدرش بايد از او ياد كرد ، قاسم - بن جماز بن قاسم بن مهنا است . المستضيء او را امارت داد و بيست و پنج سال در آن مقام ببود و در سال 583 در گذشت . پسرش سالم بن قاسم كه شاعر بود و ميان او و ابو - عزيز قتاده امير مكه در سال 601 نبردهايى در بدر به وقوع پيوست ، به جاى او نشست .\r\nابو عزيز از مكه برفت و در مدينه او را محاصره كرد و محاصره را سخت نمود ، سپس دست از محاصره برداشت و باز گرديد . در اين حال براى سالم از سوى بنى لام يكى از بطون همدان مدد رسيد او ابو عزيز را در بدر بيافت و جنگ با او در پيوست و از دو سو خلقى كشته شدند .\r\nابو عزيز شكست خورده به مكه گريخت .\r\n\r\n\r\n","description":"","footnote":"\r\n[ ( 1 ) 
  ] متن : قليته .\r\n","page_name":" 155 ","page_number":187},
  {"content":"\r\n\r\nدر سال 601 الملك المعظم عيسى بن الملك العادل بيامد و آبگيرها و بركه‌ها را تجديد بنا كرد . سالم بن قاسم امير مدينه نيز با او بود . او آمده بود از قتاده شكايت كند و با او باز گرديد و پيش از رسيدنش به مدينه در راه بمرد .\r\nپس از قاسم بن سالم پسرش شيخه به حكومت رسيد . سالم سپاهى از تركمانان فراهم كرده بود . پسرش جماز بن شيخه با آن سپاه به جنگ قتاده رفت و او را مغلوب نمود .\r\nقتاده به ينبع گريخت و در آنجا حاصر گرفت . در سال 647 صاحب مدينه ، شيخه كشته شد و پسرش عيسى به جاى او قرار گرفت . در سال 649 برادرش جماز او را در بند كرد و جايش را بگرفت .\r\nابن سعيد گويد : در سال 659 ابو الحسن بن شيخة بن سالم در مدينه بود و ديگرى گويد : در سال 653 ابو مالك منيف بن شيخه در مدينه بود و او در سال 657 بمرد و برادرش جماز امارت مدينه يافت . جماز عمر دراز كرد و در سال 704 در گذشت و پسرش منصور به جاى او نشست . برادرش مقبل به شام رفت و آنگاه در مصر به بيبرس پيوست ، او نيز نيمى از اقطاع منصور را به دو داد . آنگاه بى خبر از برادر به مدينه آمد . پسر منصور ابو - كبيشه در مدينه بود . مقبل شهر را بگرفت و ابو كبيشه به ميان احياء عرب گريخت و چون سپاهى گرد آورد در سال 709 به مدينه باز گرديد و عم خود مقبل را بكشت و منصور به محل امارت خود آمد .\r\nمقبل را پسرى بود به نام ماجد . پاره‌اى از اقطاع پدر به دست آورد و در ميان اعراب مىزيست و آنان را به گرفتن مدينه ترغيب مىنمود . و هر بار كه عمش منصور از مدينه خارج مىشد او به مدينه مىآمد . تا آنگاه كه ميان منصور و قتاده صاحب ينبع به خاطر او در سال 717 نبرد افتاد . منصور از سلطان مصر مدد خواست او نيز سپاهى به يارىاش بفرستاد و ماجد بن مقبل را در مدينه محاصره نمود . سپس جنگ آغاز كرد و مقبل منهزم گرديد و منصور همچنان در امارت باقى ماند تا سال 717 [ 1 
  ] كه در گذشت و پسرش كبيش - بن منصور به جايش نشست . مدت امارت او نيز به دراز كشيد . پس از او طفيل به امارت رسيد . طاز او را در سال 751 در بند كرد . آنگاه عطيه امارت يافت . عطيه در سال 783 بمرد و طفيل امارت يافت . او را نيز دربند كردند و جماز بن هبة بن جماز بن منصور امارت مدينه را به دست گرفت .\r\nپادشاهان ترك كه در مصر بودند ، همواره واليان مدينه را از اين دو خاندان انتخاب مىكردند و جز به آنها نمىپرداختند . امارت مدينه امروز در دست جماز بن - هبة اللّه بن جماز است و پسر عمش عطية بن محمد بن عطيه با او در منازعه است . و اين\r\n\r\n\r\n","description":"","footnote":"\r\n[ ( 1 ) 
  ] متن : 715 .\r\n","page_name":" 156 ","page_number":188},
  {"content":"\r\n\r\nمنازعه و همچشمى و رقابت ميان اين دو خاندان سابقه‌اى ديرينه دارد . اينان همگى داراى مذهب اماميه هستند و به دوازده امام و ديگر عقايد اين مذهب معتقدند . خداست كه هر چه بخواهد مىآفريند و برمىگزيند . اين پايان خبر از امراى مدينه است و من به بيش از اين آگاهى نيافتم و اللّه المقدر لجميع الامور سبحانه لا إله الا هو .\r\n\r\nخبر از دولت بنى الرسى امامان زيديان در صعده و سرآغاز كار آنان و سرگذشتشان\r\nپيش از اين از محمد بن ابراهيم بن اسماعيل بن ابراهيم بن حسن ، ملقب به ابن - طباطبا و ظهور او در ايام مأمون و قيام ابى السرايا به بيعت او سخن گفتيم . چون محمد بن - ابراهيم و ابو السرايا در گذشتند و آن امر بر افتاد ، مأمون برادر محمد بن ابراهيم يعنى قاسم الرسى بن ابراهيم طباطبا را طلب داشت و او به سند گريخت و همچنان در آنجا بود تا در سال 245 وفات كرد . پسرش حسين به يمن بازگشت . امامان صعده در بلاد يمن از اولاد او بودند . آنها در آن سرزمين دولتى زيدى تشكيل دادند كه تا اين روزگاران باقى بود . اينان را بنى الرسى مىگويند . صعده كوهى است در مشرق صنعاء و در آن دژهاى بسيار است . مشهورترين آنها دژ صعده است .\r\nنخستين كسى كه از اين خاندان خروج كرد يحيى بن الحسين بن القاسم الرسى بود ، او در صعده دعوت آشكار كرد . او را الهادى الى الحق لقب دادند و در سال 288 در حيات پدرش حسين ، با او بيعت كردند .\r\nالهادى الى الحق جماعتى از پيروانشان و مردم ديگر را گرد آورد و با ابراهيم بن يعفر و اسعد بن يعفر ششمين نسل از اعقاب تبعهاى صنعاء جنگ كرد و صنعاء و نجران را از آنان بستد و به نام خود سكه زد . بنى يعفر پس از چندى همه را از او باز پس گرفتند و او به صعده باز گشت و در سال 298 پس از ده سال فرمانروايى بمرد . اين سخن ابن الحارث بود و او گويد كه : الهادى الى الحق را مصنفاتى در حلال و حرام بود و ديگرى گويد كه :\r\nاو در احكام شرعى مجتهد بود و در فقه آراء غريبه دارد . تأليفاتش در ميان شيعيان معروف است .\r\nصولى گويد : پس از او پسرش المرتضى ابو القاسم محمد بن يحيى به حكومت رسيد .\r\nمردم بر او بشوريدند . او در سال 310 [ 1 
  ] هلاك شد و پس از او برادرش الناصر احمد بن - يحيى به حكومت رسيد . در عصر او كار ملك استقامت گرفت . آنگاه پسرش المنتجب حسين - بن احمد حكومت يافت . او در سال 324 بمرد و پس از او برادرش المختار ابو محمد\r\n\r\n\r\n","description":"","footnote":"\r\n[ ( 1 ) 
  ] متن : 320 .\r\n","page_name":" 157 ","page_number":189},
  {"content":"\r\n\r\nالقاسم به امارت نشست و او همچنان ببود تا آنگاه كه در سال 344 به دست ابو القاسم الضحاك الهمدانى كشته شد .\r\nصولى گويد : از پسران الناصراند الرشيد و المنتجب ، و او در سال 324 مرده است .\r\nابن حزم چون از فرزندان ابو محمد القاسم [ 1 
  ] الرسى ياد مىكند گويد :\r\nبعضى از ايشان در صعده از سرزمين يمن بودند . نخستينشان يحيى الهادى بود كه در فقه داراى آراء بود . من آراء او را ديده‌ام ، از آراء فقهى جماعت بسيار دور نرفته است . و الناصر احمد بن يحيى را پسرانى بود كه در صعده پس از او به امارت رسيدند . چون جعفر - الرشيد و پس از او برادرش قاسم المختار ، سپس حسن المنتجب و محمد المهدى . و گويد آن يمانى كه در سال 343 در مارده قيام كرد ، عبد اللّه بن احمد الناصر برادر الرشيد و المختار و المنتجب و المهدى بود .\r\nابن حاجب گويد : امامتشان همچنان در صعده دوام داشت تا ميانشان اختلاف افتاد .\r\nو سليمانيان آنگاه كه هواشم ايشان را از مكه اخراج كردند به صنعاء آمدند و بر ايشان غلبه يافتند و دولتشان در صنعاء در سدهء ششم منقرض گرديد .\r\nابن سعيد گويد : از بنى سليمان به هنگامى كه از مكه به يمن اخراج شد يكى احمد بن - حمزة بن سليمان بود . اهل زبيد آنان را فرا خواندند تا در نبردى كه با على بن مهدى - الخارجى داشتند و على آنان را در محاصره گرفته بود ، به ياريشان آيند . فاتك بن محمد از بنى نجاح در زبيد بود . اينان به شرطى اجابت كردند كه آنان فاتك را بكشند ، آنان نيز در سال 503 فاتك را كشتند و احمد بن حمزه را بر خود امارت دادند ولى او نتوانست در برابر على بن مهدى پايدارى كند و از زبيد بگريخت و زبيد را على بن مهدى تصرف كرد . و نيز گويد كه : عيسى بن حمزه برادر احمد در يمن مىزيست . و از ايشان بود : غانم بن يحيى .\r\nپس حكومت بنى سليمان از همه تهامه و جبال و يمن به دست على بن مهدى برافتاد . اين حكومت به دست بنى ايوب بر افتاد ولى پس از چندى به دست المنصور عبد اللّه احمد بن حمزه بار ديگر استقرار يافت .\r\nابن النديم دربارهء اين منصور گويد : او در صعده پس از پدر به امارت رسيد . و با الناصر عباسى درگير مجادلات بود . همواره با او مناظره داشت . و داعيان خود را به ديلم و جيلان روانه مىداشت . تا آنجا كه در آن نواحى به نام او خطبه خواندند و او حكامى نيز به آن نواحى فرستاد . الناصر عباسى براى دست يافتن به او اموالى در ميان اعراب يمن پخش كرد ولى بر او ظفر نيافت .\r\nابن اثير گويد : المنصور عبد اللّه بن حمزه امام زيديه در صعده در سال 597 [ 2 
  ] جماعتى\r\n\r\n\r\n","description":"","footnote":"\r\n[ ( 1 ) 
  ] متن : ابو القاسم\r\n[ ( 2 ) 
  ] متن : 502 .\r\n","page_name":" 158 ","page_number":190},
  {"content":"\r\n\r\nگرد آورد و عازم يمن شد . معز بن اسماعيل سيف [ 1 
  ] الاسلام طغتكين بن ايوب از او به وحشت افتاد . ولى بر او حمله آورد و المنصور منهزم شد . بار ديگر در سال 612 جماعتى از همدان و خولان گرد آورد و بر يمن تاخت . الملك المسعود بن الملك الكامل كه در آن روز صاحب يمن بود و سپاهى از كرد و ترك در اختيار داشت امير الجيوش عمر بن على بن - رسول [ 2 
  ] را فرمان داد كه پيش از آنكه دژها را تصرف كند به چاره‌جويى برخيزد .\r\nآنگاه ميان اصحاب المنصور اختلاف افتاد و المسعود چون با او رو بر رو گرديد منهزمش ساخت . المنصور در سال 630 پس از عمرى دراز بمرد و پسرى به نام احمد از او باقى ماند كه زيديان او را امامت دادند ولى به نام او خطبه نخواندند و منتظر بالا آمدن سن او و جمع آمدن ديگر شروط در او شدند . چون سال 645 رسيد قومى از زيديه با احمد الموطئ بيعت كردند و او از بقاياى بنى الرسى بود : احمد بن الحسين از بنى الهادى . زيرا چون آنان را بنى سليمان از مركز امامتشان در صعده دور كردند به كوهى در شرق صعده پناه بردند و همچنان در آنجا ماندند و در هر عصرى از ميانشان امامى برمىخيزد . پس همهء زيديه با الموطئ بيعت كردند او فقيه و اديب و عالم به مذهبشان و مردى با عزم و اراده بود . اين بيعت در سال 645 انجام گرفت .\r\nنور الدين عمر بن على بن رسول آهنگ او كرد و يك سال او را در دژ تلا به محاصره افكند و چون كارى از پيش نبرد حلقه محاصره را بگشود . آنگاه در دژهاى مجاور براى محاصره او سپاه گرد آورد .\r\nالملك المنصور نور الدين عمر بن رسول بمرد . پسرش الملك المظفر شمس الدين - يوسف دژ دملوه را در محاصره داشت تا به الموطئ غلبه يافت ، آنگاه بيست دژ ديگر را بگشود و لشكر به صعده برد و بر سليمانيان كه در آنجا بودند پيروز گرديد . اينان با احمد پسر امامشان عبد اللّه المنصور بيعت كرده بود . و او را المتوكل لقب داده بودند .\r\nو اين به هنگامى بود كه آنان با الموطئ در تلا بيعت كرده بودند . زيرا اينان منتظر سن او بودند ، چون در آنجا با الموطئ بيعت شد اينان نيز با المتوكل بيعت نمودند . چون صعده را گرفتند احمد المتوكل از كرسى امامت فرود آمد و با او بيعت نمود او نيز امانش داد . اين واقعه در سال 649 اتفاق افتاد . الموطئ در سال 650 به حج رفت و امور زيديه در صعده همچنان در خاندان الموطئ بماند .\r\nمن در صعده شنيدم كه امام صعده پيش از سال 780 على بن محمد بوده ، از اعقاب ايشان . و پس از او پسرش صلاح الدين به جايش نشسته و زيديان با او بيعت كرده‌اند .\r\nبعضى مىگفتند كه او امام نبوده زيرا شرايط در او موجود نبوده است . و او مىگفته است\r\n\r\n\r\n","description":"","footnote":"\r\n[ ( 1 ) 
  ] متن : مغرين سيف الاسلام\r\n[ ( 2 ) 
  ] متن : عمر بن رسول .\r\n","page_name":" 159 ","page_number":191},
  {"content":"\r\n\r\nشما هرطور بخواهيد من چنان خواهم بود ، مىخواهيد امام باشم يا سلطان .\r\nدر سال 793 او بمرد و پس از او پسرش نجاح آمد . اما زيديان از بيعت او سرباز - زدند و او گفت من محتسبى هستم كه براى خدا كار مىكنم . اين بود آنچه از اخبار ايشان بدان هنگام كه در مصر بودم به دست آوردم . و اللّه وارث الارض و من عليها .\r\n\r\nخبر از نسب طالبيين و ذكر مشاهير از اعقابشان\r\nنسبت بيشتر طالبيين به حسن و حسين [ ع 
  ] فرزندان على بن ابى طالب [ ع 
  ] مىرسد و مادرشان فاطمه [ ع 
  ] است . اين دو ، سبطين رسول خدا ( ص ) هستند . نيز به برادرشان محمد بن الحنفيه . على را پسران ديگر نيز بوده است ولى تنها اين سه تن بودند كه به طلب حق خود از خلافت برخاستند و شيعه را به آنان اعتقاد است و برايشان در اطراف به دعوت پرداخته‌اند نه فرزندان ديگر او .\r\nاما حسن [ ع 
  ] از فرزندان اوست : حسن المثنى و زيد و فرزندان اين دو در امر دعوت و امامت فعاليتهايى داشته‌اند .\r\nاز فرزندان حسن المثنى است : عبد اللّه الكامل و حسن المثلث و ابراهيم و عمر و عباس و داود .\r\nاما از عبد اللّه الكامل و پسران او و انسابشان بدان هنگام كه از پسرش محمد المهدى و ماجراهاى ايشان با ابو جعفر المنصور سخن مىگفتم ، سخن گفتيم .\r\nو از ايشان بودند ملوك ادريسى در مغرب اقصى . اينان فرزندان عبد اللّه الكامل بودند و از اعقاب ايشان است بنى حمود ملوك اندلس . كه ملك از امويان اندلس به ايشان رسيد . و از ايشان بود بنى حمود بن احمد بن على بن عبيد اللّه بن عمر بن ادريس [ بن ادريس 
  ] . كه درباره آنها سخن خواهيم گفت .\r\nو از ايشان است بنى سليمان بن عبد اللّه [ بن الحسن بن الحسن 
  ] الكامل . از اعقاب او است : ملوك يمامه بنى محمد الاخيضر بن يوسف بن موسى بن [ ابراهيم بن 
  ] الجون . و از ايشان است : بنى صالح بن موسى بن عبد اللّه ملقب به ابى الكرام بن موسى الجون . اينان در غانه و بلاد سياهان در مغرب اقصى حكومت داشتند و اعقابشان در آنجا معروفند .\r\nنيز از اعقاب اوست هواشم ، فرزندان ابو هاشم محمد بن الحسن بن محمد الاكبر بن موسى الثانى بن عبد اللّه ابى الكرام . اينان امراء مكه بودند در عهد عبيديان . ذكرشان گذشت .\r\nو از اعقاب ايشان است بنى قتادة بن ادريس بن مطاعن بن عبد الكريم بن موسى - عيسى بن سليمان بن موسى الجون . اينان به دست پدرشان قتاده پس از هواشم مكه را\r\n\r\n","description":"","footnote":"","page_name":" 160 ","page_number":192},
  {"content":"\r\n\r\nرا تصرف كردند .\r\nو از ايشان است بنى نمى بن سعد بن على بن قتاده امراى مكه در عهد ما .\r\nاز اعقاب داود بن حسن المثنى سليمانيان هستند كه در مكه مىزيستند كه بنى سليمان خوانده شدند . هواشم بالاخره مكه را از آنان بستدند و آنان به يمن رفتند . و در آنجا زيديان به سود آنها به دعوت پرداختند . چنان كه ذكرش گذشت .\r\nاز اعقاب حسن المثلث بن حسن المثنى است : حسين بن على بن حسن المثلث كه بر مهدى خروج كرد . و ذكرش گذشت .\r\nاز اعقاب عمر بن حسن المثنى است ، طباطبا و نام او ابراهيم بن اسماعيل بن ابراهيم [ بن حسن بن حسن 
  ] است . از ايشان است محمد بن [ ابراهيم 
  ] طباطبا پدر امامان صعده كه بنى سليمان بن داود بن حسن المثنى بدان هنگام كه از مكه آمدند بر آنان غلبه يافتند و صعده را از آنان بستدند . آنگاه بنى الرسى بر آنان غلبه يافتند و امامان صعده به امارت خود بازگشتند و آنان تا اين ايام در آنجا هستند .\r\nو از ايشان است بنى سليمان بن داود بن حسن المثنى و پسرش محمد بن سليمان كه در ايام مأمون در مدينه قيام كرد .\r\nاز اعقاب زيد بن الحسن بن على بن ابى طالب است ، حسن بن زيد كه در مدينه از جانب ابو جعفر المنصور امارت داشت . ابن حزم گويد : زيد بن حسن بن على را جز از سوى اين زيد اعقابى نبوده است .\r\nاز اعقاب اوست محمد بن الحسن بن محمد بن الحسن بن محمد بن ابراهيم بن حسن بن - زيد بن حسن بن على . او در ايام المعتمد در مدينه قيام كرد . او تجاهر به منكرات مىكرد و مرتكب قتل مىشد تا آن حد كه نمازهاى جمعه و جماعت تعطيل شد .\r\nو از اعقاب اوست حسن بن زيد بن محمد بن اسماعيل بن الحسن بن زيد كه در طبرستان قيام كرد و برادرش محمد و ذكرشان گذشت .\r\nو از ايشان است الداعى الصغير در رى و طبرستان . او حسن بن القاسم بن على بن - عبد الرحمان بن القاسم بن محمد البطحانى [ 1 
  ] بن القاسم بن حسن بن زيد است . ميان اين داعى صغير و اطروش جنگهايى بود . داعى در سال 317 [ 2 
  ] كشته شد .\r\nنيز از اعقاب اوست : قاسم بن على بن اسماعيل يكى از سرداران حسن بن زيد .\r\n[ حسن و محمد پسران زيد بن محمد بن اسماعيل كه در طبرستان پديدار شدند 
  ] . اينان نعم مردم اين سرزمينها را دگرگون ساختند و زيبائى و طراوت آن بلاد را نابود ساختند چنان كه سبب ورود ديلم به بلاد اسلام گرديدند و اين به هنگامى بود كه از آنان مدد طلبيدند .\r\n\r\n\r\n","description":"","footnote":"\r\n[ ( 1 ) 
  ] متن : الطحانى\r\n[ ( 2 ) 
  ] متن : 319 .\r\n","page_name":" 161 ","page_number":193},
  {"content":"\r\n\r\nآنگاه با ايشان و با اطروش الحسنى ماكان بن كاكى ملك ديلم خروج كرد و مرداويج و پسران بويه در زمرهء مردان او بودند .\r\nايشان را از ميان اين خاندانها سردارانى بود كه ديلم ناميده مىشدند زيرا در ميان آنان پرورش يافته بودند . و اللّه يخلق ما يشاء .\r\nاما حسين كه در طف [ 1 
  ] در ايام يزيد بن معاويه شهيد شد ، از فرزندان اوست على زين العابدين و پسرش زيد بن على الشهيد و محمد الباقر و عبد اللّه الارقط و عمر و حسن الاعرج .\r\nاز اعقاب عبد اللّه الاقط است حسين الكوكبى [ 2 
  ] بن احمد بن محمد بن اسماعيل بن احمد ابن عبد اللّه الارقط . او از سرداران حسن الاطروش [ بن على 
  ] بن الحسن بن على القائم بن على - بن عمر [ بن الحسين 
  ] بود ، كه [ محمد بن القاسم بن على بن عمر بن على 
  ] در ايام معتصم در طالقان قيام كرد ، ولى از خونريزى گريزان بود و روى در پردهء اختفا كشيد تا وفات كرد .\r\nاو بر مذهب اعتزال بود .\r\nو از ايشان بود اطروش كه ديلم بر دست او اسلام آورد . او حسن بن على بن الحسن - بن على بن عمر [ بن الحسين 
  ] مردى فاضل بود و نيك روش و دادگر . طبرستان را در تصرف آورد و در سال 304 كشته شد . بعد از او برادرش محمد به جايش نشست او نيز بمرد و حسن [ 3 
  ] پسر برادرش محمد بن على زمام كارها را به دست گرفت . او نيز در سال 316 كشته شد . سپاهيان نصر بن احمد بن اسماعيل بن احمد بن نوح بن اسد السامانى امير خراسان او را كشتند .\r\nاز فرزندان حسين اعرج [ 4 
  ] بن زين العابدين ، عبد اللّه العقيقى بن الحسين است . و از اعقاب اوست حسن [ 5 
  ] بن محمد بن جعفر بن عبد اللّه العقيقى ، كه حسن بن زيد صاحب طبرستان او را كشت .\r\nو از ايشان است جعفر بن عبيد اللّه بن الحسين الاعرج . شيعيان او را حجة اللّه مىگفتند .\r\nاز فرزندان او مردى بود ملقب به مسلم كه در ايام كافور امور مصر را به عهده داشت و نام او محمد بن عبيد اللّه بن طاهر بن يحيى المحدث بن الحسن [ 6 
  ] بن جعفر حجة اللّه بود و از فرزندان مسلم ابو طاهر .\r\nاز اعقاب اين طاهراند امراء مدينه در اين زمان ، يعنى بنى جماز بن هبة بن جماز بن - منصور بن جماز بن شيخة بن هاشم بن القاسم بن مهنا . و مهنا بن مهنى بن داود بن القاسم برادر مسلم و عمر و طاهر .\r\nابن سعيد پنداشته است كه بنى جماز بن شيخه امراء مدينه از فرزندان عيسى بن زيد\r\n\r\n\r\n","description":"","footnote":"\r\n[ ( 1 ) 
  ] متن : طعن\r\n[ ( 2 ) 
  ] متن : الكويكى\r\n[ ( 3 ) 
  ] متن : حسين .\r\n[ ( 4 ) 
  ] متن : همزج\r\n[ ( 5 ) 
  ] متن : حسين\r\n[ ( 6 ) 
  ] الحسين .\r\n","page_name":" 162 ","page_number":194},
  {"content":"\r\n\r\nالشهيد هستند و در اين نظر است .\r\nاز فرزندان على بن الحسين است ، حسين [ 1 
  ] الاعرج و زيد كه در ايام هشام بن عبد الملك به سال 121 در كوفه قيام كرد و كشته شد و پسرش يحيى كه در سال 125 در خراسان قيام كرد او نيز كشته شد . صاحب الزنج نيز در پاره‌اى اوقات خود را به او نسبت داده است .\r\nو برادرش عيسى بن زيد كه در آغاز خلافت منصور با او به مخالفت برخاست و از فرزندان حسين بن زيد است يحيى بن عمر بن يحيى كه در ايام مستعين در كوفه قيام كرد .\r\nمردى بود نيك روش ، از همهء صحابه به نيكى ياد مىكرد و عمريون كه در ايام ديلم بر كوفه استيلاء يافتند به دو منسوبند .\r\nعلى بن زيد بن الحسين بن زيد در كوفه قيام كرد . سپس به نزد صاحب الزنج گريخت و به بصره رفت . صاحب الزنج او را كشت و كنيزى را كه از بصره اسير كرده بود از او بستد .\r\nاز فرزندان محمد الباقر بن زين العابدين است : عبد اللّه الافطح و جعفر الصادق . عبد اللّه افطح را پيروانى بود كه به امامت او دعوت مىكردند . از آن زمره بود زرارة بن اعين - الكوفى . زراره در مدينه از او چند مسئلهء فقهى پرسيد ، چون او را جاهل يافت از قول به امامتش بازگشت و دعوت افطحيه منقطع گرديد .\r\nابن حزم پنداشته است كه بنى عبيد ملوك مصر به دو منسوبند و اين درست نيست .\r\nاز فرزندان جعفر الصادق است : اسماعيل الامام و موسى الكاظم و محمد الديباجه .\r\nاما محمد الديباجه در ايام مأمون در مكه خروج كرد و مردم حجاز به خلافت با او بيعت كردند . بدان هنگام كه معتصم به حج رفت او را بگرفت و نزد مأمون آورد مأمون او را عفو كرد . محمد در سال 203 بمرد .\r\nاما اسماعيل الامام و موسى الكاظم آن دو و فرزندانشان مدار اختلاف شيعه هستند .\r\nموسى الكاظم در زى اعراب بود و به سواد گرايش داشت . رشيد مىكوشيد از سعايتهايى كه عليه او مىشد خود را به كنارى كشد . عاقبت چنان كه گفتيم او را حبس كرد . از اعقاب اوست بقيهء امامان دوازده‌گانه به اعتقاد شيعه ، از على بن ابى طالب الوصى كه در سال 35 شهيد شد سپس پسرش حسن كه در سال 45 شهيد شد سپس برادر حسن ، حسين كه در سال 61 شهيد شد ، سپس پسرش زين العابدين كه در سال 95 وفات كرد ، سپس پسرش محمد الباقر كه در سال 114 وفات كرد ، سپس پسرش جعفر الصادق كه در سال 143 وفات كرد ، سپس پسرش موسى الكاظم كه در سال 183 وفات كرد و او هفتمين امام ايشان است . آنگاه پسرش على الرضا كه در سال 203 وفات كرد ، سپس\r\n\r\n\r\n","description":"","footnote":"\r\n[ ( 1 ) 
  ] متن : حسن .\r\n","page_name":" 163 ","page_number":195},
  {"content":"\r\n\r\nپسرش محمد التقى [ 1 
  ] در سال 220 وفات كرد ، سپس پسرش على الهادى كه در سال 254 وفات كرد ، سپس پسرش حسن العسكرى كه در سال 260 وفات كرد ، آنگاه پسرش محمد - المهدى و آن دوازدهمين امام است . به عقيده شيعيان اماميه زنده است و در انتظار ظهور او هستند و اخبار آن معروف است .\r\nاز اعقاب موسى الكاظم غير از امامانى كه ياد كرديم يكى پسر اوست به نام ابراهيم المرتضى . محمد بن طباطبا و ابو السرايا او را به امارت يمن فرستادند . او به يمن رفت و تا ايام مأموم در آنجا بود . در آنجا خون بسيار ريخت چنان كه الجزار ( قصاب ) لقبش دادند .\r\nچون مأمون برادرش على الرضا را به وليعهدى برگزيد او نيز دعوى امامت كرد . سپس مأمون را به كشتن برادر متهم ساخت و دعوت آشكار نمود . مأمون محمد بن زياد بن ابى - سفيان را به نبرد فاطميان يمن فرستاد . ميان اين محمد بن زياد و فاطميان يمن دشمنى سخت بود . بارها بر آنان حمله آورد و شيعيانشان را به قتل رسانيد و جماعاتشان را پراكنده نمود .\r\nاز اعقاب اوست موسى بن ابراهيم جد شريف الرضى و المرتضى . اسم رضى محمد و اسم مرتضى ، على بود [ 2 
  ] پسران حسين بن موسى بن محمد بن موسى بن ابراهيم .\r\nاز فرزندان موسى الكاظم نيز زيد است كه ابو السرايا او را به اهواز فرستاد . او به بصره رفت و خانه‌هاى عباسيان را آتش زد از اين رو او را زيد النار لقب دادند . از اعقاب زيد است :\r\nالجنة ( ؟ ) بن محمد بن زيد بن الحسن بن زيد النار او از افاضل و صلحاى اين خاندان بود .\r\nبه هنگام محنت فاطميان در ايام متوكل او را به بغداد آوردند . او را به ابن ابى دواد سپردند تا بيازمايدش او نيز شهادت به برائت او داد و آزادش كردند .\r\nديگر از فرزندان موسى الكاظم پسرش اسماعيل است كه ابو السرايا او را ولايت فارس داد .\r\nاز اعقاب جعفر الصادق غير از امامان ، محمد و على پسران حسين بن جعفراند .\r\nاينان در سال 271 در مدينه قيام كردند و خونهاى بسيار ريختند و اموال بسيار به تاراج بردند و از فرزندان جعفر بن ابى طالب جمعى را كشتند و مدينه چنان شد كه ديگر نه در آن نماز جماعت بر پا مىشد و نه جمعه .\r\nاز اعقاب اسماعيل الامام است عبيديان خلفاى قيروان و مصر . فرزندان عبيد اللّه - المهدى بن محمد بن جعفر بن محمد بن جعفر بن محمد بن اسماعيل . در باب ايشان و اختلاف مردم در نسبشان سخن گفته‌ايم . سخنان آن عيبجويان همه مردود است و اين درست تر از همه است . ابن حزم گويد : عبيد اللّه كه در مغرب قيام كرد پندارد كه او برادر حسن - البغيض [ بن محمد بن جعفر بن اسماعيل بن جعفر بن الصادق 
  ] است و اين سخنى است بىپايه .\r\n\r\n\r\n","description":"","footnote":"\r\n[ ( 1 ) 
  ] متن : محمد المتقى\r\n[ ( 2 ) 
  ] متن : اسم هر دو على بود .\r\n","page_name":" 164 ","page_number":196},
  {"content":"\r\n\r\nاما محمد بن الحنفيه ، از فرزندان اوست : عبد اللّه ابو هاشم [ 1 
  ] و او كسى است كه به امامت على بن عبد اللّه بن عباس وصيت كرد . و برادرش على بن محمد و پسرش حسن بن - على بن محمد . شيعه مدعى امامت هر دو هستند و در يمن بر مأمون خروج كردند .\r\nاز فرزندان جعفر بن ابى طالب يكى عبد اللّه بن معاوية بن عبد اللّه بن جعفر بن ابى طالب است كه در فارس قيام كرد و در كوفه با او بيعت كردند . بعضى از شيعيان آل عباس مىخواستند خلافت را به دو سپارند ولى ابو مسلم آنان را از اين كار باز داشت . او را پيروانى است كه منتظر ظهورش هستند . و خلافت را از ابو هاشم بن محمد بن الحنفيه به وصيت به دو مىكشانند . او مردى فاسق بود و معاويه پسرش نيز در شر همانند پدر بود .\r\nپايان سخن در نسب طالبيين و اخبار ايشان . اينكه به اخبار بنى اميه در اندلس مىپردازيم كه با دعوت عباسى در نزاع بودند . سپس به دولتهايى مىپردازيم كه به نيروى عباسيان بر سر كار آمدند . از عرب و ترك در يمن و جزيره و شام و عراق و مغرب ، ولى بر عباسيان راه خود كامكى پيش گرفتند . و اللّه المستعان .\r\n\r\n\r\n","description":"","footnote":"\r\n[ ( 1 ) 
  ] متن : عبد اللّه بن عباس .\r\n","page_name":" 165 ","page_number":197},
  {"content":"\r\n\r\n\r\nخبر از دولت بنى اميه در اندلس از اين طبقه كه با دولت عباسى در منازعه بودند و آغاز كار ايشان و اخبار ملوك الطوائف پس از ايشان\r\nسرزمين اندلس در جانب شمال غربى درياى روم است و عرب‌ها اين ناحيه را اندلوش گويند . ساكنان آن فرنگان مغرب‌اند . نيرومندترين و بيشترينشان جلالقه ( ساكنان گاليسيا ) هستند . گوتها صدها سال پيش از اسلام ، پس از نبردهايى كه با لاطينيها داشتند و در آن نبردها روم را محاصره كردند ، آن سرزمين را در تصرف آوردند . بدين معنى كه پس از محاصرهء شهر رم ميان روميان و گوتها صلح برقرار شد و از مواد اين پيمان آن بود كه گوتها به اندلس بروند ، آنان نيز به اندلس رفتند و آنجا را در تصرف آوردند .\r\nچون روميان و لاطينيان لبله را كه شهرى مسيحىنشين بود تصرف كردند از گوتها و فرنگان هر كه در مغرب بود بدانجا بردند . ملوك گوت در طليطله فرود آمدند و آنجا را دار الملك خويش ساختند . بسيار نيز اتفاق مىافتاد كه ميان طليطله و قرطبه و مارده و اشبيليه در حركت آيند . اين قاعده قريب به چهار صد سال ادامه داشت تا آنگاه كه خداوند اسلام و فتوحات اسلامى را پديد آورد .\r\nپادشاهشان در اين عهد رودريك ناميده مىشد و اين كلمه عنوان پادشاهان ايشان است چون جرجير ( گريگوريوس ) كه عنوان ملوك صقليه است - در باب نسب گوت و اخبار دولتشان پيش از اين سخن گفته‌ايم - اينان از تنگه‌اى كه اين سوى طنجه است ، به آن سوى دريا يعنى به ساحل جنوبى آن نيز آمدند . پس بر بلاد بربر دست يافتند و آنان را به طاعت خويش در آوردند .\r\n\r\n","description":"","footnote":"","page_name":" 166 ","page_number":198},
  {"content":"\r\n\r\nپادشاه بربرها در اين سرزمين كه امروز جبال غماره است يوليان [ 1 
  ] نام داشت ، او نيز در طاعت فرنگان بود و مذهب ايشان داشت .\r\nدر اين ايام موسى بن نصير امير عرب و از سوى وليد بن عبد الملك عامل افريقيه بود و در قيروان مىنشست . سپاهيان مسلمان ، بلاد مغرب اقصى را زير پى سپرده بودند و از كوهستانهاى طنجه گذشته به خليج زقاق رسيده بودند . يوليان را وا داشتند كه سر به اسلام فرود آرد .\r\nموسى بن نصير غلام خود طارق بن زياد الليثى را امارت طنجه داد . يوليان را با ردريكو پادشاه گوت خصومت بود . زيرا بدان هنگام كه يوليان دختر خود را نزد رودريك فرستاد تا او را خدمت كند - و چنان كه گويند اينان را چنين عادتى بوده كه دختران سردارانشان بايد به خدمتشان گماشته شوند - رودريك با دختر يوليان رفتارى نا شايست كرد و يوليان بدين سبب به سوى رودريك راند و دختر خود از او بستد . آنگاه نزد طارق آمد و او را راه نمود كه از كجا و چگونه مىتوان بر سپاه گوت شكست وارد آورد . طارق نيز فرصت نگه مىداشت تا زمانش برسيد .\r\nطارق در سال 92 هجرى به فرمان موسى بن نصير از دريا بگذشت . و با سيصد تن از اعراب و حدود ده هزار تن از بربر پيش تاخت و بر كوهى كه از آن پس آن را جبل الفتح يا جبل الطارق گفتند فرود آمد . چنان كه طريف بن مالك النخعى نيز به جايى كه امروز شهر طريف قرار دارد فرود آمد و آنجا را نيز به دو ناميدند .\r\nطارق در آنجا كه فرود آمده بود لشكرگاه ساخت و گرداگرد خويش بارو كشيد تا از دشمن در امان ماند .\r\nچون خبر فرود آمدن طارق به رودريك رسيد با سپاهى از عجمان و مسيحيان - حدود چهل هزار نفر - بيامد . در حوالى شريش [ 2 
  ] دو گروه به يك ديگر رسيدند . طارق پيروز شد و دشمن منهزم گرديد و غنايم و اموال و اسيران بسيار از كفار به دست او افتاد .\r\nطارق به موسى بن نصير خبر اين پيروزى را بداد و غنايمى را كه به دست آورده بود برشمرد . موسى بن نصير به رشك آمد و نامه‌اى همه و عيد و تهديد به او نوشت كه بىفرمان من سپاه به درون خاك دشمن برده‌اى . و فرمان داد كه در همانجاى كه هست بماند تا خود را به او برساند .\r\nموسى پسر خود عبد اللّه را به جاى خود در قيروان نهاد و به سوى طارق در حركت آمد . عبد اللّه بن الحصين الفهرى نيز با او بود .\r\n\r\n\r\n","description":"","footnote":"\r\n[ ( 1 ) 
  ] متن : بليان .\r\n[ ( 2 ) 
  ] چنين است در متن : در ابن اثير وقايع سال 92 نهر لكه از اعمال شذونه آمده است .\r\n","page_name":" 167 ","page_number":199},
  {"content":"\r\n\r\nموسى بن نصير در سال 93 هجرى با سپاهى گران از وجوه عرب و موالى و مشاهير بربر از قيروان به راه افتاد . از خليج زقاق كه ميان طنجه و جزيرة الخضراء واقع است بگذشت و قدم به خاك اندلس گذاشت . طارق با او ديدار كرد و طاعت و متابعت خويش آشكار نمود . موسى خود فتح را به پايان برد و در اندلس از جهت مشرق تا بر شلونه و از ناحيهء جوف ( درون ) تا اربونه و از غرب تا قادس پيش رفت . و همه اقطار آن را زير پى سپرد و غنايم بسيار گرد آورد .\r\nموسى بن نصير مىخواست از سوى مشرق به قسطنطينيه رسد و از آنجا به شام آيد و همهء بلاد اعاجم و مسيحيان را كه بر سر راه است فرو كوبد تا به دار الخلافه دمشق رسد .\r\nخبر به وليد [ عبد الملك 
  ] بردند سخت مضطرب شد ، زيرا مسلمانان در دار الحرب يعنى سرزمين كفار قرار گرفته بودند و بيم هلاكت آنان بود . اين بود كه موسى را پيامى توبيخ‌آميز فرستاد و از او خواست كه بازگردد . و در نهان با فرستادهء خود گفت كه اگر موسى بن نصير باز نگرديد او خود مسلمانان را بازگرداند . چون موسى بن نصير از تصميم وليد آگاه شد عزمش سستى گرفت و پس از آنكه در مرزها نگهبانانى گماشت از اندلس بيرون آمد . پسرش عبد العزيز بن موسى را امارت آنجا داد تا به غزو و جهاد اعداء مشغول باشد و فرمان داد تا قرطبه را دار الملك خود سازد .\r\nموسى در سال 95 قيروان بازآمد و از آنجا در سال 96 عازم مشرق گرديد ، با همهء غنايم و ذخاير و اموال كه آنها را بر گردونه‌ها و چارپايان حمل مىكرد . گويند از جملهء اين غنايم سى هزار برده بود .\r\nموسى پسر ديگر خود عبد اللّه بن موسى را به جاى خويش در افريقيه نهاد و چون بيامد سليمان بن عبد الملك كه پس از وليد به خلافت رسيده بود بر او خشم گرفت و به خوارىاش افكند .\r\nسپاهيان مسلمان كه در اندلس مانده بودند پس از دو سال كه از امارت عبد العزيز - بن موسى گذشته بود او را كشتند . عبد العزيز مردى فاضل بود و در زمان امارت او چند شهر ديگر گشوده گرديد . مرگ او به فرمان سليمان بود .\r\nچون عبد العزيز [ در سال 97 يا 98 
  ] كشته شد ، ايوب بن حبيب اللخمى به جاى او امارت يافت . او خواهرزاده موسى بن نصير بود و پس از شش ماه كه مسلمانان اندلس فرمانروايى نداشتند او را به فرمانروايى بر گزيدند . از آن پس واليان عرب گاه از سوى خليفه و گاه از سوى عامل او در قيروان ، به اندلس مىآمدند . مسلمانان از امتهاى كافر آن نواحى كشتار بسيار كردند . از جانب شرق برشلونه ( بارسلون ) را گرفتند و نيز دژهاى قشتاله\r\n\r\n","description":"","footnote":"","page_name":" 168 ","page_number":200},
  {"content":"\r\n\r\n( كاستيل ) و سرزمينهاى آن را از جهت جوف . گوتها منقرض شدند و جلالقه ( مردم گاليسيا ) و هر چه باقى مانده بود از عجمان به كوههاى قشتاله ( كاستيل ) و اربونه و دربندها پناه بردند .\r\nسپاه مسلمين از برشلونه هم بگذشت و از اندلس پاى بيرون نهاد و سرزمينهاى فرنگان را زير پى نورديد و باد اسلام بر اسم كفر از هر سو وزيدن گرفت .\r\nدر اين ايام بسا اتفاق مىافتاد كه ميان اعرابى كه در سپاه اسلام بودند اختلاف مىافتاد و نزاع در مىگرفت و اين سبب مىشد كه دشمن حمله آغاز كند و فرنگان هر چه را از دست داده بودند باز ستانند .\r\nبدان هنگام كه خبر قتل عبد العزيز بن موسى بن نصير به محمد بن يزيد [ القرشى 
  ] عامل سليمان بن عبد الملك در افريقيه رسيد حر [ 1 
  ] بن عبد الرحمان الثقفى را به اندلس فرستاد . او بيامد و ايوب بن حبيب را عزل كرد و دو سال و هشت ماه بر آن سرزمين فرمان - راند .\r\nآنگاه عمر بن عبد العزيز سمح بن مالك الخولانى را در آغاز سدهء دوم هجرى به اندلس فرستاد و او را فرمان داد زمينهايى را كه مشمول خمس مىشوند جدا كند . او نيز چنان كرد .\r\nو پل قرطبه را بساخت . سمح بن مالك در سال 102 در جنگ با مسيحيان كشته شد .\r\nمردم اندلس عبد الرحمان بن عبد اللّه الغافقى را بر خود امير ساختند تا عنبسة بن - سحيم [ 2 
  ] الكلبى از سوى يزيد بن ابى مسلم [ 3 
  ] عامل افريقيه به اندلس آمد . پس از او يحيى - بن سلمة الكلبى از سوى بشر بن صفوان [ 4 
  ] الكلبى والى افريقيه امارت اندلس يافت . مردم اندلس پس از قتل عنبسه از او واليى خواسته بودند ، او نيز در پايان سال 107 يحيى بن - سلمه را به اندلس فرستاد يحيى به مدت دو سال و نيم در اندلس فرمان راند . سپس عثمان بن ابى [ نسعة الخثعمى 
  ] از سوى عبيدة بن عبد الرحمان السلمى صاحب افريقيه امارت آن ديار يافت . عبيدة بن عبد الرحمان او را پس از پنج ماه عزل كرد . و حذيفة بن الاحوص الاشجعى [ 5 
  ] را به جاى او فرستاد . حذيفه در سال 110 به اندلس رفت . پس از اندكى - گويا يك سال - او نيز معزل شد .\r\nدر اين اختلاف است كه او پيش از عثمان بن ابى نسعه بود يا عثمان بيش از او .\r\nسپس هيثم بن عبيد الكنانى [ 6 
  ] نيز از سوى عبيدة بن عبد الرحمان امارت اندلس يافت .\r\nاو در محرم سال 111 به اندلس آمد و به غزاى قلمرو منوسه [ 7 
  ] رفت و آنجا را بگشود و ده ماه در آنجا ببود و بمرد . [ مردم اندلس پس از مرگ هيثم محمد بن عبد الملك الاشجعى را بر خود امير ساختند او دو ماه فرمان راند و پس از او عبد الرحمان بن عبد اللّه الغافقى امارت\r\n\r\n\r\n","description":"","footnote":"\r\n[ ( 1 ) 
  ] متن : حرث\r\n[ ( 2 ) 
  ] متن : شحيم\r\n[ ( 3 ) 
  ] يزيد بن مسلم\r\n[ ( 4 ) 
  ] متن : حنظلة بن صفوان .\r\n[ ( 5 ) 
  ] متن : العتبى\r\n[ ( 6 ) 
  ] متن : الكلابى\r\n[ ( 7 ) 
  ] متن : مقرشه .\r\n","page_name":" 169 ","page_number":201},
  {"content":"\r\n\r\nيافت . در سال 113 عبد الرحمان بن عبد اللّه الغافقى از سوى عبيدة بن عبد الرحمان السلمى امير افريقيه به غزا رفت و در سال 114 در سرزمين دشمن كشته شد 
  ] [ 1 
  ] چون عبيدة بن - عبد الرحمان پس از دو سال امارتش در افريقيه در سال 113 بمرد از سوى هشام بن - عبد الملك عبيد اللّه بن الحبحاب به امارت افريقيه رسيد او در همان سال 113 به افريقيه آمد و با فرنگان نبرد كرد .\r\nچون عبد الرحمان بن عبد اللّه الغافقى كشته شد ، عبد الملك بن قطن امارت اندلس يافت .\r\nاو در سال 115 به سرزمين بشكنس به غزا رفت و سالم باز آمد .\r\nعبد الملك بن قطن در اين نبرد از دشمن كشتار بسيار كرده بود و غنايم بسيار آورده بود . در رمضان سال 117 عبيد اللّه بن الحبحاب او را از امارت عزل كرد و عقبة [ 2 
  ] بن الحجاج [ 3 
  ] السلولى را امارت اندلس داد . او پنج سال در آنجا با سيرتى پسنديده حكم راند ، همواره در جهاد بود و در جهاد خويش پيروز . دامنهء مساكن مسلمانان را تا اربونه گسترش داد چنان كه به ساحل نهر رونه [ 4 
  ] ( رون ) رسيدند .\r\nدر سال 121 عبد الملك بن قطن الفهرى به خلاف او برخاست و به قتلش آورد .\r\nگويند او را از اندلس براند و خود به جاى او نشست تا آنگاه كه بلج [ 5 
  ] بن بشر القشيرى از مردم شام ، در سال 124 وارد اندلس گرديد . بلج بر عبد الملك بن قطن غلبه يافت و يك سال يا حدود يك سال بر آن ديار فرمان راند .\r\nرازى گويد : مردم اندلس بر امير خود عقبة بن الحجاج ، در ماه صفر سال 123 به هنگام خلافت هشام بن عبد الملك بشوريدند . هشام ، عبد الملك بن قطن را بر آنان امارت داد . و اين دومين بار بود كه عبد الملك بن قطن امارت اندلس مىيافت . مدت امارت عقبة بن الحجاج شش سال و چهار ماه بود . او در صفر سال 123 در سر قسطه [ 6 
  ] بمرد و كار بر عبد الملك بن قطن قرار گرفت .\r\nآنگاه بلج بن بشر از مردم شام به اندلس آمد . او از واقعهء كلثوم بن عياض نجات يافته بود . جماعتى از بربر نيز همراه او بودند . در اندلس بر عبد الملك بن قطن بشوريد و او را بكشت . فهريان در يك سو جمع آمدند و در برابر بلج بايستادند . آن گروه نيز كه رفتار او را با عبد الملك بن قطن ناخوش مىداشتند نيز به آنان پيوستند . قطن و اميه پسران عبد الملك زمام كار ايشان به دست گرفتند و با بلج به نبرد پرداختند . بلج در اين نبرد مجروح شد ولى بر مخالفان خود پيروز گرديد . اين واقعه در سال 124 پس از يك سال يا قريب\r\n\r\n\r\n","description":"","footnote":"\r\n[ ( 1 ) 
  ] ميان دو قلاب از متن افتاده بود . از البيان المغرب ابن عذارى افزوديم . ج 2 . ص 28 .\r\n[ ( 2 ) 
  ] متن : عتبه\r\n[ ( 3 ) 
  ] متن : الحاج\r\n[ ( 4 ) 
  ] متن : ودونه\r\n[ ( 5 ) 
  ] متن : بلخ بن بسر - العبسى\r\n[ ( 6 ) 
  ] متن : سرقوسه .\r\n","page_name":" 170 ","page_number":202},
  {"content":"\r\n\r\nبه يك سال از امارتش اتفاق افتاد .\r\nپس از بلج ثعلبة بن سلامة الجذامى به امارت رسيد . او پس از هلاكت بلج فرمانروايى اندلس يافت . فهريان از او جدا شدند و سر به طاعت نياوردند . ثعلبه در اندلس دادگرى پيشه گرفت و ده ماه بر همهء آن نواحى فرمان راند تا يمانيان بر او بشوريدند و كار بر او دشوار گرديد و فتنه‌ها بالا گرفت تا آنگاه كه ابو الخطار حسام بن ضرار الكلبى از سوى حنظلة بن صفوان عامل افريقيه به اندلس آمد . ابو الخطار در سال 125 از تونس به كشتى نشست و به اندلس وارد شد . اندلسيان سر به فرمانش نهادند و ثعلبة بن سلامه و ابن ابى نسعه [ 1 
  ] و پسران عبد الملك بن قطن به پيشبازش شتافتند . او نيز به آنان نيكى نمود . و كارش استقامت گرفت .\r\nابو الخطار مردى دلير و كريم بود و دورانديش . شاميان در خدمت او فراوان بودند .\r\nچون قرطبه را گنجاى ايشان نبود هر گروه در شهرى گرد آمدند و آن را به نام شهرهاى شام كه به آنها شباهت داشت ناميدند . مثلا دمشقيان به البيره فرود آمدند و آنجا را دمشق خواندند و مردم حمص به اشبيليه رفتند و آن را حمص نام نهادند . مردم قنسرين در جيان [ 2 
  ] مكان گرفتند و جيان را قنسرين گفتند و اهل اردن به ريه در آمدند و آن را اردن ناميدند .\r\nو فلسطينيان به شدونه كه همان شريش است فرود آمدند و آن را فلسطين ناميدند و مصريان به تدمير آمدند و آن را مصر خواندند .\r\nثعلبة بن سلامه به مشرق راند و به مروان بن محمد پيوست و در جنگهاى او شركت جست .\r\nابو الخطار [ 3 
  ] اعرابى سخت اهل عصبيت بود . به هنگام امارتش به يمنيان تعصب مىورزيد و مصريان را فرو مىگذاشت و قيسيان را تحقير مىكرد . روزى صميل [ 4 
  ] بن حاتم [ 5 
  ] بن شمر بن ذى الجوشن كه سرور قيسيان و رئيس مضريان [ 6 
  ] بود به مجلس او در آمد . ابو - الخطار به او درشتى كرد و او را از جايش بجنبانيدند چنان كه عمامه‌اش بر سرش كج شد .\r\nچون بيرون آمد يكى از حاجبان گفت . اى پسر ذو الجوشن عمامهء خود را بر سر راست كن .\r\nگفت : اگر مرا قوم و قبيله‌اى است آن را راست خواهند كرد . صميل بن حاتم از آن روز قوم خود را عليه ابو الخطار برانگيخت . قوم او نيز به دو پاسخ دادند . يمنيانى هم كه از ابو الخطار سر بر تافته بودند با او يار شدند و در سال 128 ابو الخطار را پس از چهار سال و نه ماه كه از امارتش مىگذشت خلع كردند و به جاى او ثوابه بن سلامة الجذامى را برگزيدند . و اين خود سبب جنگى شد [ زيرا يمنيان مىخواستند كه ابو الخطار باز گردد و مضريان با بازگشت او مخالفت مىورزيدند . 
  ] پس مردم اندلس يوسف بن عبد الرحمان بن -\r\n\r\n\r\n","description":"","footnote":"\r\n[ ( 1 ) 
  ] متن : ابى سعد\r\n[ ( 2 ) 
  ] متن : حسان\r\n[ ( 3 ) 
  ] متن : ابو الخطاب .\r\n[ ( 4 ) 
  ] متن : ضميل\r\n[ ( 5 ) 
  ] متن : حاكم\r\n[ ( 6 ) 
  ] متن : حضريان .\r\n","page_name":" 171 ","page_number":203},
  {"content":"\r\n\r\nحبيب عامل افريقيه را حكم قرار دادند او ثوابه [ 1 
  ] را منشور امارت اندلس داد . در آخر ماه رجب سال 129 ، ثوابه [ 1 
  ] اندلس را در ضبط آورد . صميل بن حاتم نيز با او موافقت نمود و اختلاف كلمه از ميان دو فريق برخاست .\r\nثوابه در سال دوم امارتش به هلاكت رسيد و بار ديگر آتش اختلاف در سراسر افريقيه شعله‌ور شد . پس به ناچار عبد الرحمان بن كثير را براى اجراى احكام برگزيدند .\r\nدولت بنى اميه هم در مشرق دستخوش تزلزل شده بود . و چون از يك سو خوارج فتنه‌اى بزرگ بر پا كرده بودند ، از ديگر سو مسوده ( سياه جامگان ) كارشان بالا گرفته بود و امويان از امور اندلس غافل شده بودند . اين غفلتها سبب آن شد كه آشوب و شورش سرتاسر اندلس را فرا گيرد .\r\nدو گروه يمنى و مضرى چنان نهادند كه امارت ميان آن دو گروه به نوبه باشد ، هر گروه يك سال . پس مضريان يوسف بن عبد الرحمان الفهرى را در سال 129 به امارت برداشتند .\r\nاو اين يك سال را در دار الامارهء خويش ، قرطبه بود .\r\nچون سال به پايان آمد و نوبت به يمنيان رسيد گرد آمدند تا يكى از خودشان را بر اندلس امارت دهند ولى يوسف بن عبد الرحمان الفهرى به يارى صميل بر سرشان تاخت و خلق بسيارى را بكشت . اين واقعه در شقنده از قراء قرطبه اتفاق افتاد . از اين پس اندلس گرفتار قحط و غلا گرديد . در سال 136 كه تميم بن معبد الفهرى و عامر بن عمر - العبدرى در شهر سرقسطه گرد آمدند صميل بن حاتم با سپاهى از مضريان و قيسيان به جنگشان رفت و بسيارى را بكشت . از آن پس يوسف بن عبد الرحمان الفهرى بر سراسر اندلس سرزمينهاى آن سوى دريا به استبداد و استقلال به حكومت پرداخت . يمنيان مغلوب شدند و براى انتقام از مضريان چشم به راه حوادث نشستند تا آنگاه كه عبد الرحمان بن - معاويه ملقب به الداخل وارد اندلس شد .\r\nيوسف بن عبد الرحمان الفهرى ، صميل بن حاتم بن شمر بن ذى الجوشن را به امارت سرقسطه فرستاد . چون مسوده در مشرق آشكار شدند ، حباب بن رواحة [ بن عبد اللّه 
  ] الزهرى در اندلس قيام كرد و دعوت عباسيان آشكار نمود و صميل را در سرقسطه محاصره نمود . صميل از يوسف بن عبد الرحمان الفهرى يارى خواست ولى يوسف بدين اميد كه صميل در اين محاصره كشته شود - زيرا كينهء او به دل داشت - به يارىاش برنخاست . اما قيسيان به يارى او آمدند و حباب [ 2 
  ] را از آنجا براندند . چندى بعد صميل از سرقسطه برفت و حباب بازگشت و شهر را بگرفت . يوسف بن عبد الرحمان الفهرى صميل را امارت طليطله داد و در آنجا ببود تا وقايع عبد الرحمان الداخل پيش آمد . و ما بدان اشارت خواهيم كرد .\r\n\r\n\r\n","description":"","footnote":"\r\n[ ( 1 ) 
  ] متن : ثوبه\r\n[ ( 2 ) 
  ] متن : حبحاب .\r\n","page_name":" 172 ","page_number":204},
  {"content":"\r\n\r\n\r\nآمدن عبد الرحمان الداخل به اندلس و تجديد دولتى در آن سرزمين\r\nچون در مشرق بنى اميه را آن رسيد كه رسيد و بنى عباس خلافت را از آنان بستدند و از تخت فرمانروايى فرو افكندند و مروان بن محمد [ 1 
  ] آخرين خليفه بنى اميه در سال 132 كشته شد ، بنى عباس ، آل مروان را در هر جاى كه يافتند كشتند حتى در زير زمين هم به جستجويشان پرداختند .\r\nيكى از بنى اميه كه توانست از مهلكه بگريزد ، عبد الرحمان بن معاوية بن هشام بن - عبد الملك بن مروان بود ، كه قوم او در مغرب به دو اميد سرورى داشتند و به سبب علاماتى كه در او مىديدند [ 2 
  ] او را بر مسلمة بن عبد الملك ترجيح مىدادند .\r\nچون عبد الرحمان بن معاويه خود اين سخنان را شنيده بود همواره در آرزوى رفتن به مغرب بود اينكه بگريخت و خويشتن به مغرب افكند و بر خويشاوندان مادرى خود ، قبيله نفزه [ 3 
  ] فرود آمد . اينان از بربرهاى طرابلس بودند .\r\nعبد الرحمان بن حبيب بن عقبه از آمدن او خبر يافت و اين عبد الرحمان پيش از اين دو پسر وليد بن عبد الملك را كه به افريقيه آمده بودند كشته بود .\r\nعبد الرحمان بن معاويه به ميان قبايل مغيله و به قولى مكناسه در آمد . بعضى هم مىگويند به قبيلهء زناته پيوست . در هر حال او را به خوبى پذيرا آمدند و او در ميان قبايل بربر جايى مطمئن يافت . آنگاه به مليله رفت و بدر غلام خود را به نزد موالى و شيعيان مروانيان كه در اندلس بودند فرستاد . بدر با آنان به گفتگو پرداخت و آنان نيز به اندلس دعوتش كردند و به ترويج او كوشيدند .\r\nاين وقايع مصادف ايامى بود كه ميان يمنيان و مضريان فتنه برخاسته بود . و يمنيان به دو گرايش يافتند . بدر باز گرديد و خبر بگفت و او در سال 138 در ايام خلافت ابو جعفر المنصور از درياى ميان مغرب و اندلس گذشت و در ساحل در منكب [ 4 
  ] فرود آمد .\r\nجماعتى از مردم اشبيليه نزد او آمدند و بيعت كردند . سپس به ريه [ 5 
  ] درآمد . عامل آنجا عيسى بن مساور [ 6 
  ] با او بيعت نمود . آنگاه به شدونه بازگشت در آنجا غياث [ 7 
  ] بن علقمه اللخمى به او دست بيعت داد . سپس به مورور آمد و ابو الصباح يحيى بن يحيى با او\r\n\r\n\r\n","description":"","footnote":"\r\n[ ( 1 ) 
  ] متن : عبد اللّه بن محمد بن مروان\r\n[ ( 2 ) 
  ] از زبان مردى يهودى شايع شده بود كه مردى قرشى به نام عبد الرحمان كه دو گيسو دارد ، بر اندلس غلبه خواهد يافت و او را چنين نشانى بود . ر ك . البيان المغرب . ج 2 . ص 41\r\n[ ( 3 ) 
  ] متن : نفره\r\n[ ( 4 ) 
  ] متن : سند .\r\n[ ( 5 ) 
  ] متن : رحب\r\n[ ( 6 ) 
  ] متن : مسور\r\n[ ( 7 ) 
  ] متن : عتاب .\r\n","page_name":" 173 ","page_number":205},
  {"content":"\r\n\r\nبيعت كرد . پس به قرطبه رخت كشيد و در آنجا يمنيان با او بيعت نمودند .\r\nخبر به والى اندلس يوسف بن عبد الرحمان الفهرى رسيد . او در آن هنگام در جليقيه به غزا رفته بود . سپاه باز آورد و به قرطبه راند . وزيرش صميل بن حاتم به تلطف با عبد الرحمان بن معاويه اشارت كرد و گفت اگر نتوانست به ملاطفت چارهء او كند آنگاه راه غدر پيش گيرد .\r\nعبد الرحمان بن معاويه از منكب به مالقه رفت در آنجا با او بيعت كردند ، سپس به رنده و شريش و اشبيليه در آمد و در همه جا دست بيعتش دادند و از هر سو سيل مرد و مال به سوى او روان شد . چنان كه براى يوسف بن عبد الرحمان جز فهريان و قيسيان هيچكس نماند و اين به سبب وجود صميل بن حاتم بود .\r\nعبد الرحمان بر سر او لشكر برد . در خارج شهر قرطبه نبرد در گرفت . يوسف عبد الرحمان الفهرى شكست خورد و به غرناطه گريخت و در آنجا حصار گرفت . امير عبد الرحمان از پى او برفت و با او جنگ در پيوست . يوسف اظهار مصالحه نمود . پيمان چنان نهادند كه او در قرطبه بماند و از آنجا خارج نشود ولى يوسف پيمان بشكست . و در سال 141 به طليطله رفت و قريب به بيست هزار تن از بربرها بر او گرد آمدند . امير عبد الرحمان ، عبد الملك بن عمر المروانى را كه به تازگى از مشرق نزد او آمده بود به جنگش فرستاد . پدرش عمر پسر مروان بن الحكم بود و او در كفالت برادر خود عبد العزيز در مصر مىزيست . چون عمر در سال 115 هلاك شد ، عبد الملك در مصر ماند و چون مسوده به سرزمين مصر داخل شدند ، عبد الملك با ده مرد از مصر بيرون آمد و آهنگ اندلس نمود . اين ده مرد كه از خاندان او بودند به دليرى و جنگاورى شهره بودند . چون به امير عبد الرحمان پيوست ، امير عبد الرحمان او را امارت اشبيليه داد و پسرش عمر بن عبد الملك را امارت مورور .\r\nيوسف بن عبد الرحمان الفهرى لشكر بياورد و دو فريق جنگ آغاز كردند . عاقبت در لشكر يوسف شكست افتاد و او بگريخت و يكى از يارانش در ناحيه طليطله او را به قتل رسانيد و سرش را ببريد و نزد امير عبد الرحمان آورد . با مرگ يوسف كار عبد الرحمان بن - معاويه استقرار پذيرفت و به قرطبه مستقر شد و قصر و مسجد جامع ساخت كه در آن هشتاد هزار دينار هزينه كرد ولى پيش از پايان يافتنش بمرد .\r\nامير عبد الرحمان چند مسجد ديگر بنا كرد و جماعتى از اهل بيت او از مشرق نزد او آمدند .\r\nاو در آغاز خطبه به نام ابو جعفر المنصور عباسى مىخواند ولى چون در اندلس جاى پا استوار كرد نام منصور از خطبه بينداخت و آن قدرت و شوكت آل مروان را كه در مشرق از ميان رفته بود تجديد نمود . طرفداران بنى عباس را كه در نواحى اندلس بودند قلع و قمع كرد و نام عباسيان را از منبرها بر افكند و راه آمد و شد داعيان را ببست .\r\n\r\n","description":"","footnote":"","page_name":" 174 ","page_number":206},
  {"content":"\r\n\r\nامير عبد الرحمان در سال 172 بمرد . او را عبد الرحمان الداخل مىگفتند . زيرا نخستين ملوك بنى مروان بود كه به اندلس داخل شد . و ابو جعفر المنصور وقتى از كارهاى او آگاه شد كه چگونه و بى هيچ آلت و عدتى و يار و مدد كارى از مشرق قدم به اندلس نهاده و آن همه خطرات را تحمل كرده است ، و بر فرمانرواى آن ديار غلبه يافته و به نيروى عزم جزم خويش ملك از او بستده است ، او را صقر ( باز شكارى ) قريش ناميد .\r\nعبد الرحمان الداخل خود را امير مىخواند . فرزندانش نيز امير خوانده مىشدند و هيچيك را امير المؤمنين نمىگفتند . تا نوبت به عبد الرحمان الناصر ، هشتمين آنها رسيد او خود را امير المؤمنين خواند و از آن پس فرزندان او به توارث يكى پس از ديگر امير المؤمنين ناميده شدند .\r\nفرزندان عبد الرحمان الداخل را در اندلس دولتى عظيم پديد آمد ، دولتى كامكار و متمتع . اين دولت تا سالهايى بعد از قرن چهارم ادامه داشت و ما از آن سخن خواهيم گفت .\r\nبدان هنگام كه مسلمانان سرگرم كار عبد الرحمان الداخل بودند و در پى بنيان نهادن اساس دولت او ، خلافت مشرق نيز نيرومند گرديد و قدرتى تمام يافت . از آن سو نيز فرويلا [ 1 
  ] برادر [ 2 
  ] الفونسو [ 3 
  ] بسيج كرده به مرزهاى بلاد مسلمانان روى آورد و هر چه مسلمانان گرفته بودند بازپس ستد . چون شهر لكه [ 4 
  ] و پرتغال [ 5 
  ] و سموره و سلمنقه و قشتاله ( كاستيل ) و شقوبيه [ 6 
  ] تا بلاد جليقه . تا آنگاه كه منصور بن ابى عامر رئيس دولت بار ديگر آنها را فتح كرد و ما در اخبار او خواهيم آورد .\r\nعبد الرحمان الداخل چون در اندلس استقرار يافت خطبه به نام ابو جعفر المنصور مىخواند ولى چون جاى پاى استوار كرد ، چنان كه گفتيم او را خلع نمود .\r\nهشام بن عروة [ 7 
  ] الفهرى عليه امير عبد الرحمان در طليطله علم مخالفت بر افراشت و همچنان در مخالفت خويش پاى مىفشرد . امير عبد الرحمان در سال 147 [ 8 
  ] غلام خود بدر و تمام بن علقمه را به نبرد او فرستاد . آن دو او را محاصره كردند . حيوة بن الوليد اليحصبى [ 9 
  ] و هشام بن حمزة بن عبيد اللّه [ 10 
  ] بن عمر [ بن الخطاب 
  ] نيز با او بودند . بدر و تمام در جنگ پيروز شدند و همه را بگرفتند و به قرطبه آوردند و بردار كردند .\r\nدر سال 146 [ 11 
  ] علاء بن مغيث الجذامى [ 12 
  ] از افريقيه در حركت آمد و در باجه از بلاد اندلس فرود آمد و به ابو جعفر المنصور دعوت كرد ، مردمى نيز بر او گرد آمدند . امير\r\n\r\n\r\n","description":"","footnote":"\r\n[ ( 1 ) 
  ] متن : فرويله\r\n[ ( 2 ) 
  ] متن : پسر\r\n[ ( 3 ) 
  ] متن : ادفونش\r\n[ ( 4 ) 
  ] » ) متن : مذيرلك ، شايد تصحيف شده مدينة لكه باشد\r\n[ ( 5 ) 
  ] متن : بريعال\r\n[ ( 6 ) 
  ] متن : مقونيه .\r\n[ ( 7 ) 
  ] متن عذر و عبد ربه\r\n[ ( 8 ) 
  ] متن : 149\r\n[ ( 9 ) 
  ] متن : الحصبى\r\n[ ( 10 ) 
  ] متن : عبد اللّه .\r\n[ ( 11 ) 
  ] متن : 149\r\n[ ( 12 ) 
  ] متن : اليحصبى .\r\n","page_name":" 175 ","page_number":207},
  {"content":"\r\n\r\nعبد الرحمان بر سر او لشكر كشيد ، در نواحى اشبيليه چند روز با او جنگ كرد . علاء منهزم شد و هفت هزار تن از يارانش كشته شدند . عبد الرحمان سر بسيارى از آنان را به قيروان و مكه فرستاد و آنها را در نهان در ميان بازارهاى آن شهرها افكندند ، با سرهايى كه به بازار مكه افكندند علمى سياه و نيز نامه‌اى كه ابو جعفر المنصور به علاء نوشته بود همراه بود .\r\nآنگاه سعيد اليحصبى معروف به مطرى در ناحيهء لبله به خونخواهى يمنيانى كه با علاء كشته شده بودند قيام كرد و اشبيليه را بگرفت . امير عبد الرحمان بر سر او لشكر آورد ، سعيد در دژى پناه گرفت ، امير عبد الرحمان او را محاصره نمود . غياث [ 1 
  ] بن علقمة اللخمى كه در شدونه بود مطرى را مدد فرستاد . ولى عبد الرحمان غلام خود بدر را فرستاد تا راه بر آنها بگرفتند و مدد به مطرى نرسيد .\r\nامير عبد الرحمان محاصرهء قلعه را به دراز كشانيد . مطرى در يكى از روزها كه به جنگ بيرون آمده بود كشته شد . كسانى كه در قلعه بودند خليفة بن مروان را بر خود امير ساختند . عاقبت امان خواستند . امير عبد الرحمان امانشان داد و قلعه را ويران نمود و خليفة بن مروان را بكشت . آنگاه براى نبرد با غياث به جانب شدونه راند . ياران غياث نيز امان خواستند . امير عبد الرحمان امانشان داد و به قرطبه باز گشت . آنگاه در كورهء جيان عبد الرحمان بن خراشة الاسدى خروج كرد . امير عبد الرحمان لشكر بر سر او فرستاد . يارانش از گردش پراكنده شدند و او خود امان خواست و امانش داد .\r\nدر سال 150 [ 2 
  ] غياث بن المسير الاسدى [ 3 
  ] خروج كرد . عامل باجه سپاهى گرد كرد و به سوى او راند و منهزمش ساخت و او را بكشت و سرش را نزد امير عبد الرحمان به قرطبه فرستاد . در اين سال امير عبد الرحمان ساختن باروى قرطبه را آغاز كرد .\r\nآنگاه مردى در مشرق اندلس از ميان بربرهاى مكناسه خروج نمود . او شقنا بن - عبد الواحد نام داشت ، كودكان را تعليم مىداد و مدعى بود كه او از فرزندان حسين الشهيد است و نامش عبد اللّه بن محمد است . او به شنت [ 4 
  ] بريه رفت و خلقى از بربر بر او گرد آمدند و به جدال امير عبد الرحمان بيرون آمد . شقنا به كوه گريخت و در آنجا پناه گرفت .\r\nامير عبد الرحمان بازگشت و حبيب بن عبد الملك [ بن عمر بن الوليد بن عبد الملك 
  ] را امارت طليطله داد و حبيب سليمان بن عثمان بن مروان بن عثمان ابان بن عثمان بن عفان را بر شنت بريه گمارد . شقنا با سليمان به نبرد پرداخت و او را به قتل رسانيد و بر همهء\r\n\r\n\r\n","description":"","footnote":"\r\n[ ( 1 ) 
  ] متن : عتاب\r\n[ ( 2 ) 
  ] متن : 105\r\n[ ( 3 ) 
  ] متن : غياث بن المستبد الاسدى .\r\n[ ( 4 ) 
  ] متن : شنه .\r\n","page_name":" 176 ","page_number":208},
  {"content":"\r\n\r\nناحيهء قوريه [ 1 
  ] مسلط شد . در سال 152 امير عبد الرحمان خود را به جنگ او بسيج كرد .\r\nولى بر او دست نيافت و شقنا از شهرى به شهرى مىرفت و سپاه عبد الرحمان را مانده ساخت تا به دژ شبطران [ 2 
  ] مقام گرفت . اين دژ در جبال بلنسيه است . امير عبد الرحمان در سال 156 خود به سوى او رفت . پسر خويش سليمان بن عبد الرحمان را به جاى خود نهاد . در اين حال خبر رسيد كه مردم اشبيليه عصيان كرده‌اند و اين عصيان به سركردگى حيوة بن ملامس [ 3 
  ] و عبد الغافر [ 4 
  ] اليحصبتى به همدستى يمينان بود . امير عبد الرحمان از نبرد شقنا باز گشت و حادثهء اشبيليه او را بيمناك نمود . پس عبد الملك بن عمر را به جنگشان فرستاد . ياران عبد الملك دل بر مرگ نهاده حمله كردند ، عصيانگران اشبيليه منهزم شدند . عبد الملك بن عمر كشتار بسيار كرد آنگاه به نزد امير عبد الرحمان آمد . عبد الرحمان او را سپاس گفت و پاداشى نيك داد و دختر او را براى پسر خود به زنى گرفت و او را وزارت خويش داد .\r\nچون سال 161 فرا رسيد دو تن از ياران شقنا بر او غدر كردند و سرش را برگرفتند و نزد امير عبد الرحمان آوردند .\r\nدر سال 162 عبد الرحمان بن حبيب الفهرى معروف به صقلبى [ 5 
  ] از افريقيه به اندلس راند تا دعوت به عباسيان كند . او در تدمير فرود آمد ، بربرها بر او گرد آمدند . سليمان - بن يقطان عامل بر شلونه بود ، عبد الرحمان بن حبيب به او نامه نوشت و او را به همدستى خويش فرا خواند و سليمان اجابت نكرد . صقلبى به گوشمال سليمان ، سپاه كشيد ولى شكست خورده به تدمير باز گرديد . امير عبد الرحمان خود لشكرى گران از قرطبه به سوى او راند .\r\nصقلبى به كوههاى بلنيسيه زد . امير عبد الرحمان مالى بذل كرد تا يكى از ياران صقلبى او را به ناگاه بكشت و سرش را نزد او فرستاد . امير عبد الرحمان به قرطبه باز گرديد .\r\nسپس دحية الغسانى در يكى از دژهاى البيره خروج نمود . امير عبد الرحمان شهيد بن - عيسى را به سوى او فرستاد . شهيد ، دحيه را به قتل رسانيد .\r\nآنگاه جماعتى از بربر علم مخالفت بر افراشتند و ابراهيم بن شجرة [ 6 
  ] البرلسى [ 7 
  ] را بر خود امير ساختند . عبد الرحمان غلام خود بدر را به جنگ او فرستاد . بدر او را بگرفت و بكشت و آن جماعت را پراكنده ساخت .\r\nدر اين احوال قائد السلمى از قرطبه به طليطله گريخت و در آنجا عصيان آغاز كرد .\r\nعبد الرحمان جيب بن عبد الملك [ القرشى 
  ] را بر سر او فرستاد تا او را محاصره كرد و او در محاصره به هلاكت رسيد .\r\nآنگاه در سال 164 لشكر به سرقسطه برد . سليمان بن يقطان و حسين بن يحيى [ 8 
  ] بن -\r\n\r\n\r\n","description":"","footnote":"\r\n[ ( 1 ) 
  ] متن : فوريه\r\n[ ( 2 ) 
  ] متن : شيطران\r\n[ ( 3 ) 
  ] متن : ملابس ، قلاقس\r\n[ ( 4 ) 
  ] متن : عبد الغفار .\r\n[ ( 5 ) 
  ] متن : قلمى\r\n[ ( 6 ) 
  ] متن : بحره\r\n[ ( 7 ) 
  ] متن : البرانس\r\n[ ( 8 ) 
  ] متن : عاصى .\r\n","page_name":" 177 ","page_number":209},
  {"content":"\r\n\r\nسعد بن عباده در آنجا بودند . ثعلبة بن عبيد از سرداران امير عبد الرحمان آن دو را محاصره كرده بود اما سليمان پاى مىفشرد و ثعلبه را بگرفت و نزد ملك فرنگان كس فرستاد . او بيامد و سليمان ثعلبه را به او تسليم كرد . سپس حسين بر سليمان بشوريد و او را بكشت . و خود به تنهايى مالك سرقسطه گرديد . در اين احوال امير عبد الرحمان او را در محاصره گرفت . حسين سر به فرمان آورد . امير عبد الرحمان به بلاد فرنگ و بشكنس راند و چند دژ مسخر نمود و به وطن خويش باز گشت . حسين بن يحيى در سرقسطه غدر آشكار كرد و پيمان بشكست . امير عبد الرحمان عامل خود تمام بن علقمه را به جنگ او فرستاد ، او جماعتى از ياران حسين بن يحيى را اسير كرد و امير عبد الرحمان خود در سال 166 برفت و آن شهر را به جنگ بستد و حسين و بسيارى از مردم سرقسطه را به قتل آورد .\r\nدر سال 168 ، ابو الاسود محمد بن يوسف بن عبد الرحمان الفهرى در اندلس خروج كرد . عبد الرحمان در قسطلونه با او رو بر رو گرديد و منهزمش ساخت و بسيارى از يارانش را بكشت . بار ديگر در سال 169 با او مصاف داد و شكستش داد . ابو الاسود محمد بن - يوسف در سال 170 در قريه‌اى از اعمال طليطله به هلاكت رسيد . برادرش قاسم بن - يوسف به جايش نشست . امير عبد الرحمان با او نيز نبرد كرد و او را در محاصره افكند .\r\nقاسم بى آنكه امان خواسته باشد نزد عبد الرحمان آمد او نيز فرمان قتلش را داد . امير عبد الرحمان الداخل در سال 172 پس از سى و سه سال امارت بمرد .\r\n\r\nامارت هشام بن عبد الرحمان الداخل\r\nچون عبد الرحمان الداخل هلاك شد پسر بزرگش سليمان بن عبد الرحمان والى طليطله بود و پسر ديگرش هشام بن عبد الرحمان كه ولىعهد او نيز بود بر مارده فرمان مىراند . پسر ديگرش عبد اللّه البلنسى [ 1 
  ] در قرطبه بود و او بود كه براى هشام بيعت گرفت و خبر مرگ پدر را به او داد . هشام بن عبد الرحمان به قرطبه آمد و زمام دولت به دست گرفت . برادرش سليمان به رشك آمد و در طليطله عصيان آشكار كرد . برادرش عبد اللّه نيز به دو پيوست . هشام كسانى را از پى عبد اللّه فرستاد تا او را بازپس گردانند ولى به دو نرسيدند .\r\nهشام بن عبد الرحمان لشكر به طليطله برد و برادران را در محاصره گرفت . در اين احوال سليمان از سوى ديگر به قرطبه تاخت ولى به چيزى دست نيافت . هشام پسر خود عبد الملك [ 2 
  ] را از پى سليمان فرستاد . سليمان آهنگ مارده نمود ، عامل مارده به نبردش برخاست و منهزمش ساخت . [ چون هشام از محاصرهء طليطله به قرطبه باز گشت برادرش عبد اللّه 
  ] بى آنكه امان خواسته باشد نزد او آمد و سر به فرمان فرود آورد و هشام گرامىاش داشت .\r\n\r\n\r\n","description":"","footnote":"\r\n[ ( 1 ) 
  ] متن : المسكين\r\n[ ( 2 ) 
  ] متن : عميد الملك .\r\n","page_name":" 178 ","page_number":210},
  {"content":"\r\n\r\nهشام بن عبد الرحمان در سال 174 پسرش معاويه را به محاصرهء برادرش سليمان بن - عبد الرحمان به تدمير فرستاد . او نيز همهء آن نواحى را زير پى سپرد . سليمان به كوههاى بلنسيه گريخت و در آنجا پناه گرفت . معاويه نزد پدرش هشام به قرطبه آمد .\r\nسليمان از برادر خود خواست كه او را واگذارد تا با زن و فرزند از دريا بگذرد و به ساحل بربر رود . هشام اجازت داد و شصت هزار دينار نيز از ميراث پدر به دو داد و بدين مصالحه كردند . سليمان در كرانهء مغرب ماند و برادرش عبد اللّه نيز به دو پيوست .\r\nدر اين احوال سعيد بن الحسين بن يحيى الانصارى در طرطوشه [ 1 
  ] در شرق اندلس به خلاف هشام برخاست . از آن وقت كه پدرش حسين بن يحيى كشته شده بود ، او بدين ناحيه آمده بود و در آنجا پناه گرفته بود . او تعصب يمانى داشت و به يمنيان دعوت مىنمود .\r\nپس طرطوشه را گرفته و يوسف القيسى [ 2 
  ] عامل آنجا را رانده بود . موسى بن فرتون [ 3 
  ] كه تعصب مضرى داشت به معارضهء او برخاست و براى هشام بن عبد الرحمان دعوت آغاز كرد .\r\nهمچنين مطروح بن سليمان بن يقطان در شهر برشلونه خروج كرد و سرقسطه و وشقه [ 4 
  ] را بگرفت . در اين ايام هشام [ بن عبد الرحمان 
  ] سرگرم كار برادران خود [ سليمان و عبد اللّه 
  ] بود . چون از آن مهم فراغت يافت ، ابو عثمان عبيد اللّه بن عثمان را با سپاهى بر سر مطروح فرستاد و او را در سرقسطه چند روز محاصره نمود . سپس از محاصره دست بداشت و به طرسونه [ 5 
  ] ، در همان نزديكى فرود آمد و در تحيفه اقامت گزيد . سپس يكى از ياران مطروح او را به غدر بكشت و سرش را براى ابو عثمان آورد ، او نيز سر را براى هشام فرستاد . ابو عثمان عبيد اللّه به سرقسطه رفت و آنجا را در تصرف آورد . سپس به دار الحرب ( سرزمين كفار ) به غزا رفت و آهنگ البه و ناحيهء قلاع نمود و با دشمن رو بر رو گرديد و بر او ظفر يافت و چند شهر را بگشود ، اين واقعه در سال 175 اتفاق افتاد .\r\nآنگاه امير هشام بن عبد الرحمان سپاهى به سردارى يوسف بن بخت [ 6 
  ] [ الفارسى 
  ] به جليقيهء [ 7 
  ] فرستاد . او با پادشاه جليقيه برمودو [ 8 
  ] رو بر رو شد و لشكرش را بشكست و از دشمن بسيارى را بكشت .\r\nدر اين سال مردم طليطله به طاعت امير هشام بن عبد الرحمان در آمدند و اين به هنگامى بود كه او برادران خود را از آنجا فرا خوانده بود . هشام امانشان داد و پسر خود حكم بن هشام را به امارت آن ديار گسيل داشت . او نيز آن ناحيه را در ضبط آورد و در آنجا بماند .\r\n\r\n\r\n","description":"","footnote":"\r\n[ ( 1 ) 
  ] متن : طرسوسه\r\n[ ( 2 ) 
  ] متن : العبسى\r\n[ ( 3 ) 
  ] متن : فرقوق\r\n[ ( 4 ) 
  ] متن : واشقه .\r\n[ ( 5 ) 
  ] متن : طرطوسه\r\n[ ( 6 ) 
  ] متن : نحيه\r\n[ ( 7 ) 
  ] متن : جليقه\r\n[ ( 8 ) 
  ] متن : ابن منده .\r\n","page_name":" 179 ","page_number":211},
  {"content":"\r\n\r\nدر سال 176 امير هشام بن عبد الرحمان وزير خود عبد الملك بن عبد الواحد بن مغيث را به جنگ روم فرستاد او به البه و ناحيهء قلاع رسيد و در نواحى آن كشتار بسيار كرد . آنگاه امير هشام بن عبد الرحمان بار ديگر او را با سپاهى به اربونه و جرنده گسيل داشت در آن دو جا نيز كشتار بسيار كرد و قدم به سرزمين شرطانيه [ 1 
  ] نهاد و با غنايم بىحساب باز گرديد . پادشاه از بشكنس و ملوكى كه در همسايگى او بودند مدد خواست . عبد الملك همه را در هم شكست .\r\nهشام بن عبد الرحمان اين بار سپاهى به سردارى عبد الكريم بن عبد الواحد به بلاد جليقيه فرستاد . اين سپاه نيز كشتار بسيار كرد و با غنايم فراوان باز گرديد .\r\nهمچنين در اين سال در تاكرونا [ 2 
  ] فتنه‌اى عظيم برخاست . تا كرونا بلاد رنده است از اندلس . بربرها كه در آن ديار بودند سر از طاعت بر تافتند . امير هشام بن عبد الرحمان ، سپاهى به سردارى عبد القادر بن ابان بن عبد اللّه از موالى معاوية بن ابى سفيان بر سرشان فرستاد . او برفت و آنان را نابود ساخت و شهرهايشان را ويران نمود . آن معدود كه مانده بودند بگريختند و به ميان قبايل ديگر رفتند . تا كرونا مدت هفتاد سال خالى از سكنه و بى هيچ كشت و زرعى بيفتاد .\r\nدر سال 179 هشام بن عبد الرحمان ، سپاهى به سردارى عبد الملك بن عبد الواحد - بن مغيث به جليقيه فرستاد . اين سپاه به استرقه [ 3 
  ] رسيد . پادشاه جليقيان سپاه گرد آورد و از پادشاهان ديگر يارى خواست ولى جنگ نا كرده باز گرديد . عبد الملك از پى او روان شد و به بلاد جليقيه در آمد . سپاه او با سپاه ديگرى كه هشام به ناحيهء ديگر فرستاده بود به يك ديگر رسيدند و دست به دست هم داده در آن بلاد كشتار بسيار كردند . سپاهيان فرنگان راه بر آنان گرفتند و بر آنان دستبردى زدند ولى مسلمانان تندرست و پيروز از آن سرزمين بيرون آمدند .\r\n\r\nحكومت حكم بن هشام بن عبد الرحمان\r\nهشام بن عبد الرحمان در سال 180 در گذشت . هفت سال و به قولى هشت سال امارت راند ، اهل خير و صلاح بود . به غزو و جهاد بسيار مىرفت . او بود كه بناى جامع قرطبه را كه پدرش آغاز كرده بود به پايان آورد . از جمله كارهاى نيك او يكى آن بود كه صدقات را بر طبق كتاب خدا و سنت پيامبرش گرد مىآورد . چون هشام از دنيا برفت پسرش حكم به جايش نشست . او بر شمار بردگان خويش بسيار در افزود و اسبان آماده بر در سراى خويش بداشت . و چون جاى پاى استوار كرد خودكامگى پيشه گرفت . در آغاز امارتش ،\r\n\r\n\r\n","description":"","footnote":"\r\n[ ( 1 ) 
  ] متن : سلطانيه\r\n[ ( 2 ) 
  ] متن : تاكدنا\r\n[ ( 3 ) 
  ] متن : ميورقه .\r\n","page_name":" 180 ","page_number":212},
  {"content":"\r\n\r\nعمش [ 1 
  ] عبد اللّه البلنسى كه در مغرب بود عليه او برخاست . او از ناحيه بر العدوه در مغرب از دريا بگذشت و به بلنسيه رفت و آنجا را تصرف نمود . برادرش سليمان نيز كه در طنجه بود به دو پيوست . حكم يك سال با دو عم خود ، عبد اللّه بلنسى [ و سليمان 
  ] نبرد كرد . تا عاقبت بر سليمان ظفر يافت و او را در سال 184 بكشت . عبد اللّه در بلنسيه ماند و دست از فتنه و آشوب بداشت و يحيى بن يحيى الفقيه و ديگران را نزد حكم فرستاد تا ميانشان طرح صلح افكنند . در سال 186 ميانشان صلح برقرار شد .\r\nدر آن هنگام كه ميان حكم و سليمان و عبد اللّه عموهاى او فتنه برخاسته بود ، فرنگان فرصت مغتنم شمرده سپاه گرد آورده و آهنگ برشلونه كرده بودند و در سال 185 آنجا را در تصرف آورده و لشكر مسلمانان را از آنجا دور كرده بودند . در سال 180 حكم بن هشام ، سپاهى به سردارى عبد الكريم بن مغيث به بلاد جليقيه فرستاد . عبد الكريم در آنجا كشتار بسيار كرد . گروهى دشمن از تنگه‌هاى كوهستان از پشت سر قصد او كردند .\r\nعبد الكريم بازگشت و سپاه خود تعبيه داد و جنگ در پيوست و بر آنان پيروز گرديد و به بلاد اسلام بازگشت .\r\nدر سال 181 بهلول بن مرزوق در ناحيه ثغر عصيان كرد و سرقسطه را بگرفت و عم حكم بن هشام ، عبد اللّه البلنسى نيز به سرقسطه آمد ، چنان كه آورديم . نيز در همين سال عبيدة بن حميد در طليطله سر به شورش برداشت . سردار حكم ، عمروس بن يوسف در شهر طلبيره بود . هشام به او نوشت كه آنان را در محاصره آورد ، آنگاه يكى از بنى مخشى را كه از مردم طليطله بودند برانگيخت تا به ناگاه عبيده را كشتند و سرش را نزد عمروس فرستادند . عمروس نيز سر را به نزد حكم بن هشام فرستاد .\r\nعمروس پسران مخشى را نزد خود به قرطبه فرود آورد ولى بربرهايى كه در طلبيره بودند به خونخواهى عبيده آنها را كشتند . عمروس نيز باقى را بكشت و آن ناحيه آرامش يافت .\r\nعمروس پسر خود يوسف را بر تطيله [ 2 
  ] امارت داد و در سال 187 گروهى از مردم دلير و جنگاور اندلس از آنجا بيرون رفته به فرنگان پيوسته بودند . اينان فرنگان را به تسخير تطيله ترغيب كردند و فرنگان به تطيله آمدند و آنجا را تصرف كردند و امير آن - يوسف بن عمروس را اسير كردند و در صخرهء قيس [ 3 
  ] حبس نمودند . عمروس چون خبر بشنيد بر فور به سرقسطه رفت تا آنجا را از تعرض دشمن نگاه دارد و سپاهى به سردارى پسر عم خود به تطيله فرستاد . او دشمن را شكست داد و به صخره قيس رفت ، فرنگان را ياراى مدافعت نبود . مسلمانان يوسف بن عمروس را از بند برهانيدند و اين بر آوازهء\r\n\r\n\r\n","description":"","footnote":"\r\n[ ( 1 ) 
  ] متن : برادرش\r\n[ ( 2 ) 
  ] متن : طليطله\r\n[ ( 3 ) 
  ] متن : قيسر .\r\n","page_name":" 181 ","page_number":213},
  {"content":"\r\n\r\nعمروس در افزود .\r\n\r\nواقعهء ربض\r\nحكم بن هشام در آغاز امارتش غرق در لذت خود بود . اهل علم و ورع چون يحيى - بن يحيى الليثى و طالوت الفقيه و جز ايشان در قرطبه جمع شدند و به خلاف او برخاستند .\r\nچون حكم به دفاع از خود پرداخت او را خلع كردند و با محمد بن القاسم عم هشام بن - [ حمزه 
  ] بيعت كردند . او در ربض غربى قرطبه در محله‌اى متصل به قصر مىزيست . حكم در سال 187 آنجا را محاصره كرد و با آنان پيكار نمود و بر آنان پيروز شد و همه را پراكنده ساخت آنگاه خانه‌ها و مسجدهايشان را ويران نمود . آنان به فاس گريختند و از آنجا به اسكندريه رفتند و جماعتى از ايشان در آنجا ماندند تا آنگاه در آن سرزمين آشوبها بر پا نمودند و عبد اللّه بن طاهر صاحب مصر به اسكندريه سپاه برد و شهر را بگشود و آنان را به جزيرهء اقريطش راند . - چنان كه آورديم . رئيس اينان ابو حفص عمر البلوطى بود ، او همچنان بر آنان فرمان مىراند و پس از او فرزندانش جاى او بگرفتند ، تا آنگاه كه فرنگان آن جزيره را از ايشان بستدند .\r\n\r\nواقعهء حفره در طليطله\r\nمردم طليطله همواره با امراء در نزاع بودند و در حراست شهر خويش استوار . تا آنجا كه حكم از آن همه عصيان ملول گرديد و عمروس بن يوسف را از ثغر فرا خواند . عمروس از مردم وشقه بود و به مولد مشهور بود . حكم با او به گفتگو پرداخت تا راهى بيابد و عصيان مردم طليطله را چاره كند . پس فرمان امارت طليطله به نام او نوشت . عمروس به طليطله آمد و خود را به مردم نزديك ساخت چنان كه به دو اطمينان يافتند . روزى عمروس به - حيله‌گرى چنان پيشنهاد كرد كه حكم را خلع كنند و ديگرى از بنى اميه را به امارت بردارند .\r\nآنگاه گفت كه تا اصحاب امير در ميان شما نباشند و آزارتان ندهند ، چنان مىبينم كه شهر كى بنا كنم و من و اصحاب امير بدانجا نقل كنيم . مردم موافقت كردند و او آنچه مىخواست به انجام رسانيد . چندى گذشت حكم به عامل خود كه در ثغر شمالى بود در خفا پيام داد كه كسى را نزد او فرستد و از هجوم كفار به بلاد اسلام شكايت كند و از او يارى خواهد ، او نيز چنان كرد . حكم به سردارى پسرش عبد الرحمان و همراه با وزراء و سران ملك سپاهى روان كرد . اين سپاه مىبايست از طليطله بگذرد عبد الرحمان نيز سپاه را از ورود به شهر منع ننمود . در اين حال از سوى آن عامل كه خبر از هجوم كفار داده بود ،\r\n\r\n","description":"","footnote":"","page_name":" 182 ","page_number":214},
  {"content":"\r\n\r\nخبرى ديگر رسيد كه خداوند شر كفار را مرتفع نموده و آنان باز گشته‌اند . عبد الرحمان عزم آن كرد كه سپاه خود باز گرداند . عمروس مردم شهر را گفت : اكنون صواب آن است كه به ديدار عبد الرحمان برويم و از او سپاس گوئيم و اگر آنان نيايند او خود به تنهائى خواهد رفت . مردم پذيرفتند و جمعى از وجوه شهر به ديدار امير زاده رفتند . عبد الرحمان آنان را گرامى داشت . چون عمروس و وجوه مردم شهر به نزد عبد الرحمان آمدند ، خادم حكم نامهء او را چنان كه كس ندانست در دست عمروس نهاد و در آن نامه آمده بود كه با مردم طليطله چه كند .\r\nآنگاه عروس از مردم خواست كه عبد الرحمان را به شهر دعوت كنند تا او و سپاهيانش قدرت رزمى آنان را بنگرند ، مردم پذيرفتند . عمروس امير زاده را به سراى خود در آورد و مردم به سلام او آمدند .\r\nعمروس روز ديگر چنان شايع ساخت كه امير زاده عبد الرحمان مىخواهد سورى بزرگ بر پا كند و همهء مردم شهر را بر سفره خويش مهمان نمايد و سپس به مهيا كردن برگ مهمانى پرداخت و در يكى از روزها مردم را دعوت كرد و چنان نهاد كه تا سبب ازدحام نگردد از يك در به درون آيند و از در ديگر بيرون روند .\r\nچون مهمانان آمدن گرفتند جماعتى آنان را مىربودند و به حفره‌اى كه در قصر كنده بودند مىانداختند و آنجا سرشان را مىبريدند تا جمع كثيرى بدين حيله كشته شدند . باقى در يافتند و بگريختند ولى از آن پس سر به فرمان آوردند تا ايام آشوب فرا رسيد و ما بدان اشارت خواهيم كرد .\r\nدر همين سال 190 اصبغ بن عبد اللّه در مارده خروج كرد و عامل حكم را از آنجا براند . حكم لشكر برد و شهر را محاصره كرد در اين حال خبر يافت كه مردم قرطبه عصيان كرده‌اند . بر فور به قرطبه بازگشت خلقى بسيار از مردم شهر بكشت . سپس اصبغ را نيز امان داد و به قرطبه آورد و در آنجا نگهداشت .\r\nدر سال 192 رودريك [ 1 
  ] پسر شارلمانى [ 2 
  ] پادشاه فرانسه سپاهى گرد آورد و آهنگ محاصره طرطوشه نمود . حكم بن هشام پسر خود عبد الرحمان را با لشكرى بفرستاد تا او را منهزم نمود و خداوند در پيروزى را به روى مسلمانان بگشود .\r\nدر سال 194 بار ديگر اهل مارده عصيان كردند و حكم سه سال با ايشان در نبرد بود . همچنين فرنگان در مرزها دست اندازيها نمودند . در سال 196 حكم بدان سو لشكر كشيد و دژها را بگشود و آن نواحى را ويران نمود و خلق كثيرى را بكشت و اسير كرد و اموال بسيار به تاراج برد و پيروزمند باز گرديد .\r\n\r\n\r\n","description":"","footnote":"\r\n[ ( 1 ) 
  ] متن : لزريق\r\n[ ( 2 ) 
  ] متن : قارله .\r\n","page_name":" 183 ","page_number":215},
  {"content":"\r\n\r\nحكم در سال 200 سپاهى به سردارى حاجب عبد الكريم بن مغيث به بلاد فرنگان فرستاد او نيز برفت و به هر جا رسيد ويران ساخت و هر چه يافت به تاراج برد و چند دژ را نيز از بن بر كند . پادشاه جليقيه با سپاهى عظيم بيامد بر كنار نهر [ اردن 
  ] ميان دو سپاه نبرد در گرفت و چند روز ادامه يافت . مسلمانان در اين نبرد پيروزيهاى عظيم حاصل كردند و سيزده شب در آنجا درنگ كردند . سپس بارانها باريدن گرفت و آب نهر بالا آمد .\r\nمسلمانان پيروزمند باز گرديدند .\r\n\r\nمرگ حكم و امارت عبد الرحمان بن الحكم الاوسط\r\nحكم بن هشام در پايان سال 206 پس از بيست و هفت سال حكومت بمرد . از ميان امراى اندلس او نخستين كسى بود كه سپاهى منظم تشكيل داد . در سپاه خود مزدوران را به كار گرفت و سلاح گرد آورد و ساز و برگ نبرد ساخت و بر شمار حشم و حواشى بسى در افزود و بر در سراى خود اسبان آماده به زين و لگام بداشت و بردگان بسيار خريد . او بردگان خود را گنگان مىخواند زيرا زبان او را نمىدانستند و شمار آنان به پنج هزار تن رسيده بود . حكم خود همهء امور ملك را به دست داشت . او را جاسوسانى بود كه احوال مردم را زير نظر داشتند . فقها و علما و صالحان را به خود نزديك مىساخت و نيز او نخستين كسى بود از امراى اندلس كه سفارش كرد پس از او اعقابش به امارت نشينند .\r\nچون حكم از دنيا رفت پسرش عبد الرحمان به جاى او نشست . در آغاز امارتش عموى پدرش عبد اللّه البلنسى بر او خروج كرد و به تدمير رفت و از آنجا عازم قرطبه گرديد .\r\nعبد الرحمان عليه او بسيج سپاه كرد ولى عبد اللّه جنگ نا كرده به بلنسيه باز گرديد و چندى بعد بمرد . عبد الرحمان فرزندان و عيالاتش را به قرطبه برد .\r\nعبد الرحمان بن الحكم در آغاز ولايتش به جليقيه لشكر برد و از دار الملك دور شد و مدت غيبتش به دراز كشيد . در اين لشكر كشى از امم مسيحى خلق بسيارى را بكشت و باز گرديد .\r\nدر سال 206 زرياب [ 1 
  ] مغنى از موالى مهدى عباس و شاگرد [ 2 
  ] ابراهيم الموصلى نزد او به اندلس آمد . نام زرياب على بن نافع بود . [ و كنيه‌اش ابو الحسن 
  ] . عبد الرحمان به پيشباز او رفت و در اكرامش مبالغه نمود . زرياب در نزد او در نهايت آسايش و عزت بزيست . صناعت موسيقى اندلس ميراث اوست . فرزندانى چند بر جاى نهاد بزرگترينشان عبد الرحمان بود . او نيز در موسيقى استاد بود .\r\n\r\n\r\n","description":"","footnote":"\r\n[ ( 1 ) 
  ] متن : زر آب\r\n[ ( 2 ) 
  ] متن : معلم .\r\n","page_name":" 184 ","page_number":216},
  {"content":"\r\n\r\nدر سال 207 در ثغر اتفاقى افتاد و آن چنان بود كه حكم عامل آن ديار به نام ربيع را بگرفت و زنده بردار كرد ، زيرا شنيده بود كه مردى ستمگر است . حكم پس از اين واقعه بمرد . كسانى كه اموالشان را ربيع گرفته بود براى داد خواهى به قرطبه آمدند . بيشتر اينان از مردم البيره بودند .\r\nمتظلمان بر در قصر امير اجتماع كرده بانگ و خروش مىنمودند . عبد الرحمان كسانى را فرستاد كه آنان را خاموش سازند چون نپذيرفتند سپاهيان بر ايشان تاختند و جمعى را كشتند و باقى به البيره گريختند . عبد الرحمان از پىشان روان گرديد و بسيارى ديگر را نيز به قتل آورد .\r\nهم در اين سال ميان مضريان و يمنيان [ در شهر تدمير 
  ] فتنه‌اى پديد آمد و با يك ديگر به قتال پرداختند . در اين نزاعها سه هزار نفر كشته شدند . عبد الرحمان بن الحكم ، يحيى بن عبد اللّه بن خالد را با سپاهى عظيم بفرستاد تا آن فتنه فرو نشست و دست از كشتار يك ديگر بداشتند ولى چون سپاه باز گشت بار ديگر منازعه آغاز شد و اين وضع هفت سال دوام يافت .\r\nدر سال 208 حاجب خود عبد الكريم بن عبد الواحد بن مغيث را به البه و قلاع فرستاد و بسيارى از بلاد را ويران نمود و بسيارى از دژها را بگشود . و با برخى نيز به پرداخت جزيه و آزادى اسيران مصالحه كرد و پيروزمند باز گرديد .\r\nدر سال 213 اهل مارده عصيان كردند و عامل خود را كشتند . عبد الرحمان بن - الحكم سپاه فرستاد و آن شهر را بگشودند و مردم را به طاعت باز آوردند و از آنان گروگان گرفتند و باروها را ويران نمودند و بازگشتند . سپس عبد الرحمان فرمان داد تا سنگهاى بارو را به رودخانه ريختند و بار ديگر مردم خلاف آشكار كردند و عامل خود را اسير كردند و باز باروها را اصلاح نمودند . عبد الرحمان در سال 214 بار ديگر به مارده سپاه برد و شهر را محاصره كرد و مردم به دافع پرداختند . عبد الرحمان رد سال 217 بار ديگر آن شهر را محاصره نمود باز مردم به دفاع پرداختند تا سال 220 كه شهر را بگشود .\r\nبقايايى از آنان با محمود بن عبد الجبار به منت شلوط [ 1 
  ] گريختند . عبد الرحمان سپاهى به تعقيبشان فرستاد ولى محمود بن عبد الجبار به دار الحرب رفت و بر يكى از دژهاى آنجا مستولى شد و پنج سال در آنجا درنگ كرد . تا آنگاه كه الفونسو [ 2 
  ] پادشاه جليقه او را در محاصره گرفت و دژ را بگشود و در سال 225 محمود و همه يارانش را بكشت .\r\nدر سال 215 در شهر طليطله هاشم الضراب كه در واقعهء ربض نيز شركت داشته بود ، خروج كرد و نيرومند شد و جمعى بر او گرد آمدند . هاشم به شهر شنت بريه حمله آورد .\r\n\r\n\r\n","description":"","footnote":"\r\n[ ( 1 ) 
  ] متن : ملت شلوط\r\n[ ( 2 ) 
  ] متن : اذفونش .\r\n","page_name":" 185 ","page_number":217},
  {"content":"\r\n\r\nعبد الرحمان بن الحكم سپاهى به مقابلهء او فرستاد ولى اين سپاه كارى از پيش نبرد . به ناچار لشكرهاى ديگرى فرستاد و در نواحى روريه [ 1 
  ] پس از نبردى منهزمش نمودند . هاشم و بسيارى از يارانش كشته شدند [ مردم طليطله همچنان به مخالفت خويش باقى ماندند .\r\nعبد الرحمان برادر [ 2 
  ] خود اميه را به محاصرهء شهر فرستاد . اينان مدتى شهر را محاصره كردند . آنگاه محاصره را پايان داد [ و ميسره را با سپاهى 
  ] به قلعهء رباح [ 3 
  ] آورد . مردم طليطله آهنگ آن كردند كه ميسره را فرو گيرند . ميسره دريافت و جماعاتى را فرود آورد .\r\nو بر سر راهشان به كمين فرستاد 
  ] . چون مردم طليطله براى حمله و تاراج به قلعهء رباح رسيدند ، آنان كه كمين گرفته بودند بيرون جستند و بسيارى را كشتند [ چون سرهاى كشتگان را نزد ميسره آوردند از كثرت آنها بر خود بلرزيد 
  ] و غمگين شد و پس از چندى بمرد .\r\nعبد الرحمان بار ديگر سپاهى به محاصرهء طليطله فرستاد اين بار نيز بر آن ظفر نيافت ، و كسانى كه در قلعهء رباح كمين گرفته بودند هر چندگاه شهر را محاصره مىكردند .\r\nآنگاه عبد الرحمان برادر خود وليد بن الحكم را در سال 222 به محاصره طليطله فرستاد . و اين محاصره چنان بود كه مردم شهر مشرف به هلاك شدند و از مدافعه باز ماندند .\r\nاين بار شهر تسخير شد و مردم شهر تسليم شدند . وليد بن الحكم تا پايان سال 223 در - آنجا بماند و سپس باز گرديد .\r\nدر سال 224 عبد الرحمان خويشاوند خود عبد اللّه [ 4 
  ] البلنسى را با سپاهى به غزاى البه و قلاع فرستاد . او با دشمن مصاف داد و بسيارى را كشت و اسير گرفت .\r\nپس رودريگ [ 5 
  ] پادشاه جليقيه خروج كرد و بر شهر مرزى سالم تاخت آورد . فرتون [ 6 
  ] بن - موسى بن جنگ او رفت و او را منهزم نمود و جمع كثيرى را بكشت و جمع كثيرى را اسير كرد . آنگاه به دژى كه مردم البه براى مقابله با مسلمانان در ثغر ساخته بودند براند و آنجا را تسخير كرد و ويران نمود . سپس عبد الرحمان خود با سپاه خويش به بلاد جليقيه ( گاليسيا ) رفت و آنجا را در زير پاى بسپرد و چند دژ بگشود و در سراسر آن جولان داد و پس از درنگى دراز با خيل اسيران و غنايم بيامد .\r\nدر سال 229 [ 7 
  ] عبد الرحمان سپاه به سرزمين فرنگان فرستاد . اينان را به سرزمين شرطانيه فرستاد . سردار اين سپاه موسى بن موسى عامل تطيله بود . موسى در اين نبرد نيك پاى فشرد تا آنگاه كه خداوند دشمن را منهزم نمود . موسى در اين نبرد مقامى شايسته يافت و ميان او و يكى از سرداران عبد الرحمان درگيريهايى پديد آمد . آن سردار بر او درشتى كرد و اين امر سبب شد كه بر عبد الرحمان عصيان ورزد . عبد الرحمان حارث بن بزيغ را به\r\n\r\n\r\n","description":"","footnote":"\r\n[ ( 1 ) 
  ] متن : دورقه\r\n[ ( 2 ) 
  ] متن : پسر\r\n[ ( 3 ) 
  ] متن : رياح\r\n[ ( 4 ) 
  ] متن : عبيد اللّه .\r\n[ ( 5 ) 
  ] متن : لذريق\r\n[ ( 6 ) 
  ] متن : فرنون\r\n[ ( 7 ) 
  ] متن : 226 .\r\n","page_name":" 186 ","page_number":218},
  {"content":"\r\n\r\nجنگش فرستاد . در اين جنگ موسى منهزم گرديد و پسر عمش كشته شد و حارث به سرقسطه باز گرديد و از آنجا به تطيله راند و موسى را در آنجا به محاصره افكند تا چنان مصالحه كردند كه موسى به ارنيط [ 1 
  ] رود . حارث چندى در تطيله درنگ كرد ، سپس براى محاصرهء موسى به ارنيط راند . موسى از گارسيا [ 2 
  ] كه از پادشاهان ناوار بود يارى خواست ، او نيز به يارىاش آمد . حارث به سوى موسى لشكر راند ولى اينان در آن سوى نهر بر او كمين گرفته بودند چون موسى از نهر بگذشت به ناگاه بر او حمله آوردند و بگرفتندش و در اين جنگ چشمانش كور شد . عبد الرحمان از اين واقعه شادمان شد و پسر خود محمد بن - عبد الرحمان را در سال 229 با لشكرى بفرستاد . محمد به بنبلونه [ 3 
  ] آمد و در آنجا بر مشركان دستبردى نيكو زد و گارسيا صاحب بنبلونه را كه به يارى حارث رفته بود بكشت .\r\nدر اين احوال موسى خلاف آشكار كرد . عبد الرحمان به گوشمالى او لشكر فرستاد . موسى ناچار تن به مصالحه داد و پسر خود [ اسماعيل 
  ] را نزد عبد الرحمان به گروگان نهاد و اين نشان فرمانبردارى او بود . عبد الرحمان بپذيرفت و او را بر تطيله امارت داد . موسى به تطيله رفت و در آنجا مستقر گرديد .\r\nدر سال [ 230 
  ] مجوس [ 4 
  ] در اطراف بلاد اندلس آشكار شدند . اينان نخست در سال 226 در ساحل اشبونه پديد آمدند و مدت سيزده روز با مردم شهر نبرد كردند ، آنگاه به قادس رفتند و سپس به شدونه [ 5 
  ] ، و ميان ايشان و مسلمانان زد و خوردهايى بود . آنگاه به اشبيليه راندند و در نزديكى آن فرود آمدند . در اواسط محرم سال 228 مسلمانان بر آنها تاختند و غنايم بسيار گرفتند . پس به باجه رفتند و از آنجا به اشبونه . و از اشبونه نيز براندند و ديگر كس خبرى از ايشان نشنيد و بلاد آرامش يافت و عبد الرحمان الاوسط به اصلاح خرابيهاى آنان پرداخت . بعضى از مورخين حادثهء مجوس را در سال 246 نوشته‌اند ، شايد هم جز اين باشد و خدا داناتر است .\r\nدر سال 231 عبد الرحمان لشكر به جليقيه فرستاد . اين لشكر شهر ليون را محاصره كرد و آهنگ ويران ساختن با روى آن نمود ولى ياراى آن نيافت ، زيرا عرض آن هفده ذراع بود . سوراخى در آن پديد آوردند و بازگشتند .\r\nآنگاه عبد الرحمن حاجب خود عبد الكريم بن مغيث را با سپاهى به بلاد برشلونه فرستاد . او سراسر آن را زير پى سپرد و از دربهايى كه البرت ناميده مىشدند ، بگذشت\r\n\r\n\r\n","description":"","footnote":"\r\n[ ( 1 ) 
  ] متن : اربط\r\n[ ( 2 ) 
  ] متن : غرسيه\r\n[ ( 3 ) 
  ] متن : ينبلونه\r\n[ ( 4 ) 
  ] مراد از مجوس وايكينگها هستند .\r\n[ ( 5 ) 
  ] متن : اشدونه .\r\n","page_name":" 187 ","page_number":219},
  {"content":"\r\n\r\nو به بلاد فرنگان رفت و كشتار بسيار كرد و اسيران گرفت و شهر بزرگشان را محاصره نمود و در اطراف آن كشتار و تاراج به راه انداخت و باز گرديد .\r\nپادشاه قسطنطنيه تيوفيلوس [ 1 
  ] نزد امير عبد الرحمان بن الحكم در سال 225 هدايايى گسيل داشت و خواستار دوستى و پيوند با او گرديد . عبد الرحمان نيز به عوض هديه‌اى شايان بفرستاد و يحيى العزال را كه از بزرگان دولت بود نزد پادشاه فرستاد . او در شعر و حكمت اشتهار داشت . اين امر سبب استحكام مبانى دوستى ميان آنان گرديد و موجب آن شد كه نام عبد الرحمان بر سر زبان رجال دولت عباسى افتد .\r\nدر سال 236 نصر الخصى [ 2 
  ] كه امور دولت امير عبد الرحمان را به دست داشت هلاك گرديد . او به طرفدارى از عبد اللّه بن عبد الرحمان قصد كشتن مولاى خود و پسرش محمد - بن عبد الرحمان را كه وليعهد او بود نمود . مادر عبد اللّه كه زن محبوب عبد الرحمان بود و با محمد خصومت داشت نصر را واداشت تا آن دو را زهر بخوراند . طبيبى كه از بيم جان آن زهر را فراهم آورده بود آن راز را با كنيزى از آن عبد الرحمان در ميان نهاد . و او عبد الرحمان را آگاه نمود . روز ديگر كه شراب آوردند عبد الرحمان از نصر خواست كه با او شراب نوشد نصر عذر آورد ، عبد الرحمان سوگندش داد . نصر ناگزير بنوشيد و به شتاب سوار شده به خانهء خود رفت و در حال هلاك گرديد .\r\n\r\nامارت محمد بن عبد الرحمان الاوسط\r\nعبد الرحمان الاوسط بن الحكم بن هشام بن عبد الرحمان الداخل در ماه ربيع الآخر سال 238 پس از سى و يك سال حكومت بمرد ، ايام او ايام آرامش و سكون بود . اموال فراوان گرد آورد و قصرها و گردشگاهها احداث كرد و آب شيرين به قرطبه كشيد و آبگيرى بزرگ ساخت كه مردم از آن آب بر مىگرفتند . همچنين دو رواق بر مسجد قرطبه بيفزود ولى پيش از آنكه به پايانش بياورد بمرد . پسرش محمد آن را به پايان آورد . نيز در اندلس جامعهاى بسيار ساخت . عبد الرحمان الاوسط مردى آگاه به علوم شريعت و فلسفه بود .\r\nرسوم پادشاهى بر پاى نمود و خود را از ديدار عامه بدور داشت . چون [ عبد الرحمان الاوسط 
  ] بمرد پسرش محمد بن عبد الرحمان به جايش نشست . در آغاز امارتش سپاهى به سردارى برادر خود حكم به قلعهء رباح فرستاد تا با روى آن را عمارت كند . اين بارو را مردم طليطله ويران كرده بودند ، آنگاه به طليطله راند و در نواحى آن كشتار و تاراج كرد . آنگاه سپاهى به سردارى موسى بن موسى به تطيله فرستاد و در نواحى البه و قلاع آشوبها به راه انداخت و چند دژ را نيز بگشود و باز گرديد . آنگاه لشكرى ديگر به نواحى برشلونه و سرزمينهاى\r\n\r\n\r\n","description":"","footnote":"\r\n[ ( 1 ) 
  ] متن : توفلس\r\n[ ( 2 ) 
  ] متن : نصر الحفى .\r\n","page_name":" 188 ","page_number":220},
  {"content":"\r\n\r\nآن سوى آن فرستاد در آنجا نيز آشوب و كشتار و تاراج كردند و چند دژ را بگشودند و بيامدند .\r\nامير محمد در سال 240 سپاه به طليطله برد . مردم طليطله از پادشاه جليقيه و پادشاه بشكنس يارى خواستند آنان به ياريشان آمدند و امير محمد در وادى سليط با آن لشكرها رو بر رو گرديد . گروهى را معين كرد تا در جايهايى كمين گرفتند و از دشمن سخت كشتار كردند . چنان كه در اين نبرد شمار كشتگان مردم طليطله و مشركان به بيست هزار رسيد . امير محمد در سال 243 بار ديگر به طليطله تاخت و بار ديگر دشمن را سركوب نمود و خلق بسيارى به قتل آورد و ديه‌ها و مزارعشان را ويران نمود تا سر به فرمان آوردند .\r\nدر سال 245 بار ديگر كشتيهاى مجوس آشكار شد . اينان در اشبيليه و جزيرة - الخضراء فرود آمدند و مسجدش را به آتش كشيدند و به تدمير باز گشتند و به حصن اوريوله [ 1 
  ] در آمدند . آنگاه به سواحل فرنگ رفتند و در آنجا آشوب و كشتار كردند . چون باز گرديدند كشتيهاى امير محمد بن عبد الرحمان راه بر آنان بگرفتند و با آنان جنگ در پيوستند و دو كشتى از كشتيهايشان را در تصرف آوردند . در اين نبرد جماعتى از مسلمانان شهادت يافتند . كشتيهاى مشركان به بنبلونه رفتند و گارسيا [ 2 
  ] فرمانرواى آنجا را اسير نمودند . او خود را به هفتاد هزار دينار باز خريد . امير محمد در سال 247 طليطله را به مدت سى روز محاصره نمود .\r\nامير محمد در سال 251 پسر [ 3 
  ] خود منذر را با لشكرى به نواحى البه و قلاع فرستاد و در آنجا كشتار و آشوب بر پاى نمود . رودريك [ 4 
  ] به مقابله آمد ولى سپاهش منهزم گرديد و مسلمانان از مشركان بسيارى را كشتند و بسيارى را اسير كردند . اين فتح فتحى بى نظير بود .\r\nامير محمد در سال 251 خود به غزا رفت . آهنگ بلاد جليقيه نمود و آنجا بسيارى را بكشت و ويرانيهاى بزرگ بر جاى نهاد . عبد الرحمان بن مروان الجليقى با جماعتى از مولدين كه با او بودند از فرمان او سر بر تافتند و به بلاد كفر رفتند ، عبد الرحمان بن - مروان با الفونسو [ 5 
  ] پادشاه جليقيه دست اتحاد داد . وزير هاشم بن عبد العزيز با سپاهيان اندلس در سال 263 به نبرد او رفت . در اين نبرد سپاه اندلس شكست خورد و هاشم به اسارت افتاد . سپس چنان مصالحه افتاد كه عبد الرحمان بن مروان در بطليوس فرود آيد و وزير هاشم [ بن عبد العزيز 
  ] را آزاد كند . اين مصالحه در سال 265 به انجام رسيد و عبد الرحمان بن مروان در بطليوس مكان گرفت . آنجا جايى ويران بود ، عبد الرحمان آن را عمارت كرد و پس از دو سال و نيم كه از امارتش مىگذشت هاشم را آزاد نمود .\r\n\r\n\r\n","description":"","footnote":"\r\n[ ( 1 ) 
  ] متن : اريوله\r\n[ ( 2 ) 
  ] متن : غرسيه\r\n[ ( 3 ) 
  ] متن : برادر\r\n[ ( 4 ) 
  ] متن : لرزيق .\r\n[ ( 5 ) 
  ] متن : باذقونش .\r\n","page_name":" 189 ","page_number":221},
  {"content":"\r\n\r\nآنگاه الفونسو با عبد الرحمان بن مروان دل ديگرگون كرد و از او جدا شد . و عبد الرحمان [ بن مروان 
  ] پس از نبردى كه با او كرد از دار الحرب بيرون آمد و به دژ انطانيه [ 1 
  ] در حوالى مارده فرود آمد و آن شهرى ويران بود . عبد الرحمان آنجا را آباد كرد و از جهت دفاعى استحكام بخشيد و هر چه از بلاد ليون كه بدان پيوسته بود و نيز برخى از بلاد جليقيه را بستد و به بطليوس در افزود .\r\nموسى بن ذى النون الهوارى عامل شنت بريه بود . سر از طاعت بتافت و به قصد حمله به طليطله آمد . مردم طليطله با بيست هزار سپاهى به مقابله بيرون آمدند . موسى بن - ذى النون آن سپاه در هم شكست . مطرف بن عبد الرحمان نيز با آنان بگريخت و از مردم خلق بسيارى كشته شدند .\r\nموسى بن [ 2 
  ] ذى النون در دليرى بى همانند بود و از جهت نسب در خور توجه . با سانچو [ 3 
  ] امير بشكنس رو بر رو شد . سانچو او را منهزم نمود و اسير كرد و به شنت بريه بازگشت و پيوسته در آنجا در نهايت قدرت مىزيست تا در اواخر دولت امير محمد در گذشت .\r\nدر سال 261 اسد بن الحارث بن رافع [ 4 
  ] در تاكرونا [ 5 
  ] يعين رنده عصيان كرد . امير محمد سپاه فرستاد و اسد بن الحارث را محاصره كرد تا سر به اطاعت آوردند .\r\nدر سال 263 امير محمد پسر خود منذر را به دار الحرب فرستاد . او راه خود را از مارده افكند . ابن مروان الجليقى در آنجا بود . گروهى از سپاهيان منذر بر مارده گذشتند . ابن - مروان به مقابله بيرون آمد . جماعتى از مشركان نيز با او بودند و او به يارى آنان استظهارى تمام داشت . ابن مروان اين گروه را تا آخرين نفر بكشت .\r\nدر سال 264 بار ديگر امير محمد بن عبد الرحمان پسر خود منذر را به بنبلونه فرستاد . او بر سرقسطه گذشت و با مردمش نبرد كرد . سپس به تطيله رفت و در آن حوالى كشتار و تاراج نمود و بلاد بنى موسى را ويران نمود . سپس راه خود به سوى بنبلونه در پيش گرفت و آنجا را نيز ويران نمود و باز گرديد .\r\nدر سال 266 امير محمد بن عبد الرحمان آهنگ آن كرد كه در رودخانه قرطبه كشتيهايى افكند تا به درياى محيط آيد و از آنجا از پشت سر جليقيه را مورد تاخت و تاز خويش قرار دهد . چون ساختن كشتيها به پايان آمد طوفان در گرفت و جز اندكى از آنان باقى همه در هم شكستند .\r\nدر سال 267 عمر بن حفصون عصيان كرد . او در حصن بر بشتر [ 6 
  ] از جبال مالقه بود .\r\nسپاهيان آن ناحيه به سوى او گسيل شده ولى منهزم شدند و كار او بالا گرفت . سپاهيان امير\r\n\r\n\r\n","description":"","footnote":"\r\n[ ( 1 ) 
  ] متن : شايد : الانيه\r\n[ ( 2 ) 
  ] متن : مظفر بن موسى\r\n[ ( 3 ) 
  ] متن : شنجه .\r\n[ ( 4 ) 
  ] متن : ربيع\r\n[ ( 5 ) 
  ] متن : تاكرتا\r\n[ ( 6 ) 
  ] متن : يشتر .\r\n","page_name":" 190 ","page_number":222},
  {"content":"\r\n\r\nمحمد به نبرد او رفتند و ميانشان مصالحه افتاد و آن ناحيه آرامش يافت .\r\nدر سال 268 امير محمد پسر خود منذر را به قتال مردم سرقسطه فرستاد زيرا سر به مخالفت برداشته بودند . او سرقسطه را محاصره كرد و در نواحى آن كشتار و تاراج به راه انداخت و حصن روطه [ 1 
  ] را بگرفت . سپس به دير بروجه ( ؟ ) رفت . محمد بن لب بن - موسى در آنجا بود و از آنجا آهنگ لارده و قرطاجنه نمود و به دار الحرب داخل شد و نواحى البه و قلاع را كشتار و تاراج كرد و چند دژ را بگشود و باز گرديد .\r\nدر سال 270 هاشم بن عبد العزيز با سپاه خود به محاصره عمر بن حفصون به دژ بربشتر آمد و او را فرو گرفت و به قرطبه برد و او با اكرام در آنجا زيست .\r\nدر اين سال اسماعيل بن موسى بناى شهر لارده را آغاز كرد . صاحب برشلونه جماعتى را گرد آورد تا او را از اين كار باز دارد و بسوى او در حركت آمد . اسماعيل او را درهم شكست و بيشتر مردانش را بكشت .\r\nدر سال 271 ، هاشم بن عبد العزيز با سپاه خود به سرقسطه راند و آنجا را در محاصره گرفت و فتح كرد و همه سر به فرمان او آوردند . از جمله عمر بن حفصون هم در سپاه او بود او را از ثغر فراخوانده بود ولى او بگريخت و به دژ بر بشتر رفت و در آنجا پناه گرفت .\r\nهاشم به سوى عبد الرحمان بن مروان الجليقى رفت و او را در منت لون [ 2 
  ] محاصره كرد ، سپس باز گرديد . پس عبد الرحمان بن مروان بر اشبيليه و لقنت حمله آورد . آنگاه به منت - شلوط فرود آمد و در آنجا پناه گرفت . امير محمد بن عبد الرحمان با او مصالحه كرد او نيز - سر به فرمان آورد تا آنگاه كه امير محمد بمرد .\r\n\r\nامارت منذر بن محمد بن عبد الرحمان بن الحكم\r\nامير محمد بن عبد الرحمان بن الحكم بن هشام بن عبد الرحمان الداخل در ماه صفر سال 273 ، پس از سى و پنج سال از امارتش بمرد و پس از او پسرش منذر بن محمد به امارت رسيد . در آغاز امارتش هاشم بن عبد العزيز وزير پدرش را بكشت ، و براى محاصرهء ابن حفصون لشكر كشيد و در سال 274 او را در حصن بر بشتر [ 3 
  ] محاصره كرد و همهء دژهايى را كه از آن او بود بگشود . يكى از اين دژها دژ ريه يعنى مالقه بود . فرمانروايى را كه از سوى ابن حفصون در آنجا بود و عيشون نام داشت بگرفت و بكشت . چون محاصرهء ابن - حفصون به دراز كشيد خواستار صلح شد . منذر اجابت كرد و از آنجا بازگشت ولى چون ديگر بار پيمان بشكست به محاصره باز گرديد . بار ديگر مصالحه كردند ولى او باز پيمان بشكست . منذر بار ديگر به محاصره‌اش پرداخت ولى در همان نزديكى هلاك شد و ابن -\r\n\r\n\r\n","description":"","footnote":"\r\n[ ( 1 ) 
  ] متن : ريطه\r\n[ ( 2 ) 
  ] متن : منت مولن\r\n[ ( 3 ) 
  ] متن : يشتر .\r\n","page_name":" 191 ","page_number":223},
  {"content":"\r\n\r\nحفصون نيز از محاصره برست .\r\n\r\nامارت عبد اللّه بن محمد بن عبد الرحمان بن الحكم\r\nمنذر بن محمد به هنگام محاصرهء ابن حفصون در جبل بربشتر به سال 275 پس از دو سال فرمانروايى بمرد . برادرش عبد اللّه بن امير محمد به جاى او نشست . چون شورشگران در نواحى اندلس سر برداشته بودند و اوضاع آشفته بود به قرطبه باز گرديد .\r\nچون شورشگران بسيار شدند ، خراج نقصان گرفت ، زيرا مردم نواحى از پرداخت آن سرباز مىزدند . خراج اندلس پيش از آن سيصد هزار دينار بود . صد هزار دينار براى سپاه و صد هزار دينار براى مخارج پيشامدها و حوادث و صد هزار دينار براى ذخيره . در اين سالها همهء آن ذخاير مصرف شد و خراج به حداقل رسيد .\r\n\r\nاخبار شورشگران و نخستين آنها ابن مروان در بطليوس و اشبونه\r\nپيش از اين گفتيم كه عبد الرحمان بن مروان بر امير محمد بن عبد الرحمان ، در سال 255 عصيان كرد و اين به هنگامى بود كه به جنگ مردم جليقيه رفته بود . مولدين گرد او را گرفتند و او به بلاد كفر پيوست و دست به دست الفونسو پادشاه جليقيه نهاد و از اين رو به جليقى معروف گرديد . و نيز گفتيم كه چگونه هاشم بن عبد العزيز در سال 263 با سپاه اندلس به نبرد او رفت و ابن مروان او را شكست داد و به اسارتش گرفت . آنگاه چنان صلح افتاد كه ابن مروان ، هاشم بن عبد العزيز را آزاد كند و خود به بطليوس فرود آيد و اين امور در سال 265 به پايان آمد . عبد الرحمان بن مروان به بطليوس آمد و آنجا را آبادان كرد . چندى بعد ميان او و الفونسو اختلاف افتاد و پس از جنگى از دار الكفر بيرون آمد و وارد شهر انطانيه در حوالى مارده گرديد و آنجا را با بر آوردن باروهايى استحكام بخشيد .\r\nآن نواحى همه ويران بود . عبد الرحمان بن مروان هر چه بدان متعلق بود از ليون و غير آن از بلاد جلالقه را تصرف كرد و به بطليوس افزود .\r\nامير عبد اللّه بن محمد شتابان به جانب بطليوس در حركت آمد . سعدون السرباقى [ 1 
  ] كه يكى از دليران بود همراه عبد الرحمان بن مروان بود . او در نبردها راهنمائىاش مىكرد و از كسانى بود كه با او سر به شورش برداشته بود و از دار الحرب همراه او بود .\r\nچون عبد الرحمان بن مروان به بطليوس آمد ، سعدون به چند دژ كه ميان قلمريه و باجه بودند دست يافت . پس قلمريه را در تصرف آورد و بر اين حال ببود تا در يكى از نبردهايش\r\n\r\n\r\n","description":"","footnote":"\r\n[ ( 1 ) 
  ] متن : سرساقى .\r\n","page_name":" 192 ","page_number":224},
  {"content":"\r\n\r\nآلفونسو او را به قتل رسانيد .\r\n\r\nشورش محمد بن تاكيت\r\nدر اين احوال ، محمد بن تاكيت كه از قبيلهء مصموده بود ؛ در ناحيهء ثغر در ايام امير محمد عصيان كرد و به مارده رفت . در آنجا سپاهى بود از عرب و كتامه . او حيله‌اى به كار برد و آنان را از آنجا براند و خود و قومش يعنى مصموده در آنجا فرود آمدند .\r\nچون ابن تاكيت مارده را بگرفت ، سپاهى از قرطبه به جنگ او رفت . عبد الرحمان بن - مروان نيز از بطليوس به يارى او آمد . سپاه قرطبه مدتى آنها را در محاصره گرفت سپس از آنجا برفت . در مارده جماعاتى از عرب و مصموده و كتامه بودند ؛ محمد بن تاكيت حيله‌هايى به كار برد تا عرب و كتامه و نزديكان آنان را از آنجا براند و خود و قومش مصموده ، در مارده به استقلال بماندند . و از آن پس ميان او و عبد الرحمان بن مروان صاحب بطليوس بدان سبب كه به يارى او آمده بود فتنه‌ها برخاست و جنگها در گرفت . ابن مروان بارها او را منهزم ساخت ، يكى از آنها در لقنت بود . در اين نبرد مصموديان نيك پاى داشتند و ابن تاكيت نيز از سعدون السرنباقى صاحب قلنبره مدد خواست ولى كارش به جايى نرسيد .\r\nعبد الرحمان بن مروان بر آنان سرورى يافت و حكومتش استوارى گرفت . آنگاه ابن حفصون او را طلب داشت تا امارت دهد . او سر بر تافت و پس از آن در ايام امير عبد اللّه هلاك شد . پسرش [ محمد بن 
  ] عبد الرحمان بن مروان به جاى او نشست . او بسيارى از بربرهايى را كه در مجاورتش بودند بكشت . خود نيز پس از دو ماه كه از امارتش سپرى شده بود بمرد .\r\nپس از مرگ او امير عبد اللّه منشور امارت بطليوس را به دو تن از اميران عرب داد .\r\nبقاياى خاندان عبد الرحمان بن مروان به حصن شونه پناه بردند . اينان دو تن از فرزندان مروان و عبد اللّه پسران پسرش محمد بودند و عم آن دو مروان بود . آنگاه اين دو از حصن - شونه بيرون آمدند و به ديگر ياران جدشان عبد الرحمان پيوستند .\r\nكار آن دو امير كه در بطليوس بودند پريشان شد و ميانشان نزاع در گرفت و يكى ديگرى را به قتل آورد و بطليوس را همه از آن خود ساخت . عبد اللّه [ پسر محمد بن عبد الرحمان بن مروان 
  ] در سال 286 از باروى شهر فرا رفت و او را بكشت و بطليوس را در تصرف آورد و كارش بالا گرفت . عبد اللّه چند دژ از دژهاى بربرها را بگرفت و همه سر در خط فرمانش آوردند . آنگاه با ابن تاكيت صاحب مارده نيز جنگ كرد . سپس ميانشان صلح افتاد و همه سر به اطاعت امير عبد اللّه آوردند . ولى بار ديگر ميانشان جنگهايى پديد آمد كه تا پايان دولتش همچنان دوام داشت .\r\n\r\n","description":"","footnote":"","page_name":" 193 ","page_number":225},
  {"content":"\r\n\r\n\r\nعصيان لب بن محمد بن لب در سرقسطه\r\nلب بن محمد بن لب بن موسى در سرقسطه در سال 258 ، در ايام امير محمد عصيان آغاز كرد . چند بار براى گوشمال او لشكر برد تا به اطاعت آمد و امير محمد امارت سرقسطه و تطيله و طرسونه را به او داد . او نيز به خوبى از عهدهء حمايت آن سرزمينها بر آمد و امارتش در آن نواحى رونق و شكوه يافت .\r\nدر يكى از روزها الفونسو پادشاه جليقيه به طرسونه لشكر آورد . لب بن محمد بن لب او را باز پس راند و منهزم ساخت و قريب سه هزار تن از لشكريان او را بكشت . پس بر امير عبد اللّه عصيان كرد و او تطيله را در محاصره گرفت .\r\n\r\nعصيان مطرف بن موسى بن ذى النون الهوارى درشنت بريه\r\nمطرف در شجاعت مردى بلند آوازه بود و از حيث نسب و عصبيت نيز ممتاز . در شنت بريه عصيان كرد . ميان او و صاحب بنبلونه ، سلطان بشكنس از جلالقه جنگهايى بود .\r\nدر يكى از اين جنگها اسير دشمن شد ولى از اسارت بگريخت و به شنت بريه آمد و تا پايان دولت امير محمد همچنان سر به اطاعت داشت .\r\n\r\nعصيان امير ابن حفصون در بربشتر و مالقه و رنده و اليس\r\nاو عمر بن حفص ( معروف به حفصون ) بن عمر بن جعفر بن [ شتيم 
  ] بن ذبيان [ 1 
  ] بن فرغلوش بس ادفونش القس ، بود . ابن حيان نسب او را چنين آورده است . ابن حفصون نخستين عصيانگر در اندلس بود . او بود كه باب اختلاف را بگشود و در ايام محمد بن عبد الرحمان در سال 270 از جماعت جدا شد و در جبل بربشتر از ناحيهء ريه و مالقه خروج كرد و بسيارى از سپاهيان اندلس از آنان كه هواى عصيان در سر داشتند به دو پيوستند .\r\nدژى را كه به نام او معروف است ، در آنجا بنا كرد و بر غرب اندلس تارنده و سواحل ، از استجه [ 2 
  ] تا البيره را بگرفت . هاشم بن عبد العزيز وزير به سوى او لشكر برد و او را در محاصره گرفت و از دژ فرودش آورد و به سال 270 به قرطبه برد . سپس از آنجا بگريخت و به دژ بربشتر رفت .\r\nچون امير محمد بمرد ، او بر دژ حامه و ريه و رنده و استجه مستولى شد . منذر در سال 274 به جنگ او رفت و همهء دژهايش را بگشود و عامل او را در ريه بكشت . ابن حفصون\r\n\r\n\r\n","description":"","footnote":"\r\n[ ( 1 ) 
  ] متن : دو ميان\r\n[ ( 2 ) 
  ] متن : البحثه .\r\n","page_name":" 194 ","page_number":226},
  {"content":"\r\n\r\nخواستار آشتى شد و منذر آشتى كرد ؛ ولى ابن حفصون پيمان بشكست و بار ديگر خلاف آغاز كرد . منذر او را در محاصره افكند و همچنان در محاصره‌اش بداشت تا منذر خود بمرد .\r\nچون امير عبد اللّه از نبرد ابن حفصون باز گرديد و كار او بالا گرفت ، چند بار ديگر با او رزم آزمود و چند بار شهر بندش كرد .\r\nابن حفصون با ابن الاغلب صاحب افريقيه مكاتبه نمود و برايش هدايا فرستاد كه دعوت عباسيان را در اندلس در مناطقى كه در تصرف اوست آشكار كند . ابن الاغلب به سبب آشفتگى اوضاع افريقيه در پاسخ به او مماطله نمود . ابن حفصون بارها به قرطبه قصد دست اندازى داشت . در نزديكيهاى آن ، دژ بلايه را بنا كرد .\r\nامير عبد اللّه باز به جنگ او رفت و بلايه و استجه را بگشود . سپس آهنگ دژ او نمود و چندى در محاصره‌اش بداشت ، عاقبت از آنجا باز گرديد . ابن حفصون از پى او روان شد . امير عبد اللّه به حمله باز گرديد و منهزمش ساخت و از لشكر او بسيارى را بكشت . و البيره از اعمال او را بگرفت . ابن حفصون به بربشتر باز گشت و سپاه خود را بسيج كرد و به البيره باز گرديد و بر آن شهر دست يافت . امير عبد اللّه بار ديگر بر سر او لشكر كشيد و وزير ، احمد بن ابى عبده را به جنگ او فرستاد .\r\nوزير ، احمد بن ابى عبده با سپاهى به محاصرهء ابن حفصون رفت . او از ابراهيم بن حجاج كه خود در اشبيليه عصيان كرده بود يارى طلبيد . احمد بن ابى عبده آن دو را پس از نبردى شكست داد . ابن حجاج سر به فرمان آورد و امير عبد اللّه فرمان امارت اشبيليه را به او داد . ابن حفصون نيز بدان هنگام كه شيعيان علوى ، قيروان را از بنى الاغلب گرفته بودند به طاعت آنان در آمد و دعوت عبيد اللّه المهدى را در اندلس آشكار نمود .\r\nچون الناصر نيرومند شد و بر همهء كشور استيلا جست و شورشگران را به طاعت آورد ، ابن حفصون نيز به طاعت امويان در آمد . و به همان حال ببود تا در سال 306 پس از سى و هفت سال كه از عصيانش گذشته بود بمرد . پسرش جعفر به جاى او قرار گرفت .\r\n[ عبد الرحمان 
  ] الناصر نيز تأييدش نمود . آنگاه برادرش سليمان بن عمر با پاره‌اى از رجال ملك همدست شدند و او را پس از دو يا سه سال كه از امارتش رفته بود كشتند .\r\nسليمان در خدمت [ عبد الرحمان 
  ] الناصر بود ، پس به بربشتر رفت و جاى برادر را بگرفت . اين واقعه در سال 308 اتفاق افتاد . سليمان با [ عبد الرحمان 
  ] الناصر دست مودت داده بود . او نيز منشور امارت همهء سرزمينهايى را كه از آن برادرش بود به او داده بود ولى سليمان پيمان بشكست و باز به طاعت آمد و چند بار ديگر پيمان شكنى كرد .\r\n[ عبد الرحمان 
  ] الناصر وزير خود عبد الحميد بن بسيل [ 1 
  ] را با سپاهى به جنگش فرستاد .\r\n\r\n\r\n","description":"","footnote":"\r\n[ ( 1 ) 
  ] متن : سبيل .\r\n","page_name":" 195 ","page_number":227},
  {"content":"\r\n\r\nعبد الحميد در نبردى شكستش داد و سرش را ببريد و به قرطبه فرستاد . مولدين برادرش حفص بن عمر را به جاى او به امارت برداشتند . او نيز سر به عصيان برداشت . الناصر سپاهى به محاصره‌اش فرستاد . حفص امان خواست و پس از يك سال كه از امارتش گذشته بود تسليم شد و به قرطبه آمد .\r\nپس از تسليم او [ عبد الرحمان 
  ] الناصر به بربشتر داخل گرديد و سراسر آن را بگرديد و پيكرهاى عمر بن حفصون و پسرانش جعفر و سليمان را به قرطبه آورد و بر دار كرد و همه كنائسى را كه در دژهاى نواحى ريه و اعمال مالقه بود ويران كرد . سيصد دژ شايد هم بيشتر بودند و نام و نشان بنى حفصون برافتاد . اين واقعه در سال 315 اتفاق افتاد . و البقاء للّه .\r\n\r\nعصيانگران اشبيليه از پى يك ديگر\r\nاينان ابن ابى عبيده و ابن خلدون و ابن حجاج و ابن مسلمه بودند . نخستين شورشگرى كه در اشبيليه پديد آمد ، امية بن عبد الغافر بن ابى عبده [ 1 
  ] بن ابى عبيده بود .\r\nجدش ابو عبيده از سوى عبد الرحمان الداخل عامل اشبيليه بود .\r\nابن سعيد به نقل از مورخان اندلس : حجارى [ 2 
  ] و محمد بن الاشعث و ابن حيان گويد كه چون در ايام امير عبد اللّه اندلس پر آشوب شد و رؤساى بلاد دعوى خود سرى كردند ، رؤساى اشبيليه امية بن عبد الغافر و كريب [ 3 
  ] بن خلدون الحضرمى و برادرش خالد و نيز عبد اللّه بن حجاج بودند .\r\nامير عبد اللّه پسر خود محمد - پدر الناصر - را به اشبيليه فرستاد . آن چند تن كه قصد خودكامگى داشتند بر او بشوريدند . او را با مادرش به محاصره افكندند . محمد بن امير عبد اللّه خود را برهانيد و نزد پدر باز گرديد .\r\nاميه در امارتش خودكامگى پيشه گرفت و كسى را بر انگيخت تا عبد اللّه بن حجاج را بكشت . برادر عبد اللّه ابراهيم بن حجاج به خونخواهى برادر برخاست . ياران او اميه را در قصر محاصره كردند . چون راهى به رهايى نداشت دل بر مرگ نهاد و همهء عيالات خود را بكشت و اموال خويش را نابود كرد و به جنگ بيرون آمد . اميه كشته شد و سرش بازيچهء عامه گرديد . اين وقايع در سال 282 [ 4 
  ] واقع شد . ابن خلدون و يارانش واقعه را به امير عبد اللّه نوشتند كه اميه خلع شد به قتل رسيد . او نيز ناگزير بپذيرفت و عم خود هشام بن عبد الرحمان را نزد ايشان فرستاد . اينان هشام را دستخوش فرمانهاى خويش قرار دادند ، از جمله كريب بن خلدون زمام اختيار او را به دست داشت .\r\nابن حيان گويد خاندان خلدون از حضرموت بودند و در اشبيليه در نهايت قدرت\r\n\r\n\r\n","description":"","footnote":"\r\n[ ( 1 ) 
  ] متن : امية بن العافر\r\n[ ( 2 ) 
  ] متن : حجازى\r\n[ ( 3 ) 
  ] متن : كليب\r\n[ ( 4 ) 
  ] متن : 380 .\r\n","page_name":" 196 ","page_number":228},
  {"content":"\r\n\r\nمىزيستند . هم رياست دولتى داشتند و هم علمى . ابن حزم گويد : اينان از زادگان وائل بن حجر هستند و نسب آنان را در كتاب جمهره آورده است . ابن حيان نيز در باب بنى حجاج چنين گفته است .\r\nحجارى گويد : چون عبد اللّه بن حجاج كشته شد برادرش ابراهيم جاى او بگرفت و بنى خلدون را در قتل اميه يارى داد . و خود را فرمانبردار ايشان قرار داد .\r\nچون كريب نيرو گرفت بر مردم اشبيليه ستم آغاز كرد و مردم از او برميدند و ابراهيم از اين امر سود جست و مدارا و مهربانى با مردم را پيشه گرفت . آنگاه چونان شفيعان به شفاعت از مظلومان پرداخت و اندك اندك امير عبد اللّه را واداشت تا امارت اشبيليه به دو دهد تا بدان وسيله بر كريب بن خلدون غلبه جويد . چون فرمان امارت گرفت و آن را به مردم نشان داد ، مردم بر كريب بن خلدون بشوريدند و او را كشتند .\r\nابراهيم بن حجاج همچنان در طاعت امير عبد اللّه بود . او شهر قرمونه را استحكام بخشيد و جايگاه اسبان خود را بدانجا برد و همواره ميان قرمونه و اشبيليه در آمد و شد بود .\r\nچون ابراهيم بن حجاج بمرد ، حجاج بن مسلمه جاى او را بگرفت . ولى در نهايت اشبيليه به دست حجاج بن مسلمه افتاد و قرمونه به دست محمد بن ابراهيم بن حجاج . الناصر نيز منشور امارتش بداد .\r\nحجاج بن مسلمه چندى بعد عصيان آغاز كرد و الناصر سپاه به جنگش فرستاد . ابن حفصون به يارى ابن مسلمه آمد ولى هر دو منهزم شدند و ابن مسلمه پسرش را به شفاعت نزد الناصر فرستاد ولى الناصر نپذيرفت .\r\nابن مسلمه يكى از ياران خود را در نهان نزد الناصر فرستاد . ولى او با الناصر براى كشتن ابن مسلمه توطئه كردند و الناصر منشور امارت به نام او نوشت . آنگاه خود با سپاه به سوى او رفت . ابن مسلمه بيرون آمد تا با الناصر گفتگو كند ولى به ناگاه با او در آويختند و بگرفتندش و به قرطبه بردند و عامل سلطان وارد اشبيليه گرديد .\r\nيكى ديگر از شورشگران بر امير عبد اللّه ، يكى از خويشاوندان او بود ؛ كه يارانش بر او غدر كردند و به قتلش آوردند .\r\n\r\nكشته شدن امير محمد بن امير عبد اللّه بن محمد سپس كشته شدن برادرش المطرف\r\nمطرف همواره نزد پدر خود امير عبد اللّه از برادرش محمد سعايت مىكرد ، تا جايى كه اين سعايتها كارگر آمد و پدر بر محمد خشم گرفت . محمد چون كار را چنان ديد به ديار ابن حفصون رفت . سپس امان خواسته باز گرديد . مطرف همچنان در سعايت خويش پاى مىفشرد تا آنگاه كه پدر ، محمد را در يكى از حجره‌هاى قصر زندانى كرد و خود به يكى\r\n\r\n","description":"","footnote":"","page_name":" 197 ","page_number":229},
  {"content":"\r\n\r\nاز غزواتش از شهر بيرون رفت و او را ، يعنى مطرف را به جاى خود در قصر نهاد . مطرف فرصت غنيمت شمرد و برادر را بى اذن پدر در زندان بكشت .\r\nامير عبد اللّه بر پسر خود محمد اندوهگين شد و پسر يك روزهء او ، عبد الرحمان بن محمد را به قصر خود برد و با فرزندان خود پرورش داد .\r\nامير عبد اللّه پسر خود مطرف را در سال 283 به نبرد صائفه ( تابستانى ) فرستاد ؛ وزير عبد الملك بن اميه نيز با او همراه بود . مطرف وزير را به سبب عداوتى كه در ميانشان بود بكشت . پدرش امير عبد اللّه كه سخت بر او خشم گرفته بود ، با او در آويخت و به نحو فجيعى به قتلش آورد و انتقام قتل پسر خود محمد و وزير را از او بستد .\r\nامير عبد اللّه پس از عبد الملك بن اميه پسرش اميه را مقام وزارت داد . او نسبت به بينوايان فروتن و نسبت به وزراء و اعيان سرگران بود . اين بود كه كينهء او به دل گرفتند و نزد امير عبد اللّه سعايت كردند كه جماعتى را برانگيخته تا براى برادرش هشام بن محمد بيعت بستاند . چند شهادتنامه نيز ترتيب دادند چنان كه قاضى بر آنها اعتماد مىتوانست كرد . همچنين به سعايت كنندگان اشارت كرد كه برخى از دشمنانش را نيز در زمرهء كسانى كه عليه آنها به بيعت كردند شهادت مىدهند ، قرار دهند . چون همهء كارها ساخته آمد اميهء وزير در سال 284 به قتل رسيد . آنگاه برادر خود هشام را نيز بكشت .\r\n\r\nامارت عبد الرحمان الناصر بن محمد\r\nامير عبد اللّه بن محمد بن عبد الرحمان در ماه ربيع الاول سال پايان قرن سوم پس از بيست و شش سال كه از امارتش گذشته بود بمرد و نوه‌اش عبد الرحمان ، پسر پسرش محمد كه به دست برادرش مطرف كشته شده بود به جايش نشست . امارت او يكى از عجايب بود زيرا او جوانى تازه سال بيش نبود ، در حالى كه اعمام پدرش زنده بودند و او در چنين وضعى امارت اندلس يافت .\r\nامير عبد الرحمان بن محمد ، اوضاع اندلس را سخت آشفته ديد ، به تمشيت آن پرداخت و با مخالفان به نبرد برخاست تا همه سر به فرمان آوردند و شورشگران از دژهاى خود فرود آمدند و آثار ابن حفصون كه سر كردهء آنها بود محو گرديد و مردم طليطله طوق طاعت به گردن نهادند و حال آنكه همواره به اغتشاش و شورش شهرت داشتند . سراسر اندلس و ديگر نواحى آن به مدت بيست و اند سال از ايام حكومت او در آرامش بود و و حكومت او قريب به پنجاه سال مدت گرفت . عصر او عصر پيروزى دولت بنى اميه در آن نواحى بود .\r\nاز اين خاندان ، امير عبد الرحمان نخستين كسى است كه خود را امير المؤمنين خواند و اين به هنگامى بود كه قدرت خلافت عباسى در مشرق روى به افول نهاده بود و موالى\r\n\r\n","description":"","footnote":"","page_name":" 198 ","page_number":230},
  {"content":"\r\n\r\nترك زورمند شده بر آنان حكم مىراندند و به او خبر رسيد المقتدر باللّه در سال 320 [ 1 
  ] به دست مونس خادم كشته شده است .\r\nامير عبد الرحمان بن محمد خود را به القاب خلفا ملقب نمود و بسيارى از اوقات خود به تن خويش به غزو و جهاد بن دار الحرب مىرفت . و هر ساله به صائفه ( جنگهاى تابستانى ) مىرفت و سرزمينهايى را كه تا آن زمان پاى مسلمانان به آنجا نرسيده بود زير پى مىسپرد . امتهاى نصرانى از آن سوى مرزها او را تأييد كردند و رسولان خود را هدايايى از روم و قسطنطينيه روانه داشتند و دم از آشتى زدند . ملوك جليقيه از مردم جزيرهء اندلس چون قشتاله يا كاستيل و بنبلونه و ديگر ثغرها دست موافقت به او دادند و در رضامندى خاطرش كوشيدند .\r\nامير عبد الرحمان به اين سوى دريا نيز دست‌اندازى كرد و سبته را در سال 317 از مردمش بستد . آل ادريس اميران ساحل مغرب و ملوك زناته كه از بربر بودند فرمانش را پذيرا آمدند و بسيارى از ايشان - چنان كه در اخبارشان خواهيم آورد - از دريا گذشتند و به نزد او رفتند .\r\nدر آغاز امارتش از بار خراج رعايا فرو كاست و موسى بن محمد بن حدير [ 2 
  ] را حاجب خويش گردانيد . همچنين عبد الملك بن جهور بن عبد الملك بن جوهر و احمد بن عبد الملك بن شهيد [ 3 
  ] را وزارت خويش داد و او هديهء مشهور خود را كه از انواع نفائس بود تقديم امير نمود .\r\nابن حيان و ديگران از اين نفائس نام برده‌اند و آن حكايت از عظمت دولت اموى و اتساع احوال آن دارد . و صورت آن چنين است : پانصد مثقال [ 4 
  ] طلاى خالص و چهارصد رطل خاكه طلا و چهل هزار دينار زر مسكوك ، و دويست بدره شمشهاى سيم و دوازده رطل عود هندى كه چون شمع مىتوانستند بر آنها مهر نهند ، و صد و هشتاد رطل عود صمغى اعلا و صد رطل منقى و صد اوقيه مشك بويا از نيكوترين انواع آن و پانصد اوقيه عنبر اشهب از نيكوترين انواع آن بطور طبيعى نه مصنوع و تنها يك قطعه آن كه گرد و شكلى عجيب داشت صد اوقيه وزن داشت و سيصد اوقيه كافور بويا ، و سى طاقه حرير گلدار و زركش در رنگهاى مختلف و بافتهاى گوناگون در خور لباس خلفا . ده عدد پوست از بهترين پوستهاى فنك خراسانى و شش پرده‌سراى عراقى و چهل و هشت ملحفهء بغدادى از حرير وزر براى آرايش اسبها و ده كيسه كه در هر كيسه صد پوست سمور بود و چهار هزار رطل ابريشم رشته و هزار رطل ابريشم آماده براى رشتن و سى قالى پشمين و صد قطعه مصلى از انواع فرشها و از انواع سلاح و ساز و برگ ، هشتصد قطعه آلات زينتى سبك جهت روزهاى خروج موكب و موكب -\r\n\r\n\r\n","description":"","footnote":"\r\n[ ( 1 ) 
  ] متن : 327\r\n[ ( 2 ) 
  ] متن : يحيى .\r\n[ ( 3 ) 
  ] متن : سعد .\r\n[ ( 4 ) 
  ] متن : پانصد هزار .\r\n","page_name":" 199 ","page_number":231},
  {"content":"\r\n\r\nروان و هزار سپر سلطانى و صد هزار تير از تيرهاى نيكو و پانزده اسب عربى رهوار ، خاص سوار شدن ملوك و بيست استر با زينتهايى از خز جعفرى عراقى و صد اسب ديگر مناسب براى حمله و هجوم در نبردها و چهل غلام و بيست كنيز زيبا با همهء لباسها و زينتهايشان و از صخر سياه آنچه در يك سال هشتاد هزار دينار هزينهء آن گرديده و بيست هزار تكه چوب از زيباترين و محكمترين چوبها به بهاى پنجاه هزار دينار .\r\nاين هدايا در سال 327 تقديم عبد الرحمان الناصر گرديد و الناصر سپاس گفت و بر مقام و مرتبت او در افزود .\r\n\r\nغلبهء الناصر لدين اللّه بر برادرش عاصى بن محمد بن عبد اللّه\r\nمحمد بن عبد الجبار بن امير محمد - و عبد الجبار عم الناصر بود - نزد او از برادرش عاصى بن محمد بن عبد اللّه سعايت كرد كه قصد خلاف دارد و مىخواهد براى خود بيعت بستاند . عاصى نيز در باب محمد بن عبد الجبار سعايت كرد كه قصد شورش دارد .\r\nعبد الرحمان الناصر لدين اللّه به باز جست احوال ايشان بر آمد و چون محقق شد كه هر دو را آهنگ خروج بوده است به سال 308 هر دو را بكشت .\r\n\r\nغلبهء الناصر به فرزندان اسحاق مروانى\r\nبنى اسحاق فرزندان اسحاق بن محمد بن اسحاق بن ابراهيم بن الوليد بن ابراهيم بن - عبد الملك بن مروان بودند . جد ايشان از آغاز از اعضاى دولت بود . از اين رو همواره در نهايت اعزاز و اكرام مىزيستند ، تا نوبت به اسحاق رسيد . او در ايام فتنه‌هاى اشبيليه در نزد ابن حجاج بود . چون ابن حجاج بمرد و ابن مسلمه به جايش نشست ، اسحاق را به توطئه عليه خويش متهم ساخت و او را و پسرش را و دامادش يحيى بن حكم بن هشام بن خالد - بن ابان بن خالد بن عبد اللّه بن عبد الملك بن الحارث بن مروان را بگرفت و پسر و دامادش را بكشت . در آن هنگام سفيرى از سوى ابن حفصون نزد او بود . او اسحق را كه ديگر پير شده بود و پسرش احمد را شفاعت كرد و ابن مسلمه از سر خون او در گذشت .\r\nچون الناصر لدين اللّه اشبيليه را از ابن مسلمه بستد و اسحاق به قرطبه آمد ، الناصر او را وزير خود ساخت . همچنين بعدها فرزندان او احمد و محمد و عبد اللّه را وزارت خويش داد .\r\nآنان فتوحاتى كردند و بسيارى از مهمات را به انجام رسانيدند و اين اعمال سبب فرا رفتن قدر و منزلت ايشان گرديد .\r\nچون اسحاق بمرد ، پسرانش مقام رفيع او را تصاحب كردند . برادر بزرگترشان عبد اللّه هلاك شد . او در نزد الناصر برتر از ديگران بود . الناصر او را وزارت داده بود ولى چندى بعد متهمش به خلاف نمود . از هر سو نيز ساعيان در كار آمدند تا آنجا كه الناصر لدين اللّه\r\n\r\n","description":"","footnote":"","page_name":" 200 ","page_number":232},
  {"content":"\r\n\r\nبه آنان بدگمان شد و هر يك را به سوئى فرستاد . از آن جمله اميه در سال 325 در شنترين [ 1 
  ] گوشه‌اى گرفت ولى از طاعت سر بر تافت . الناصر سپاهى به نبرد او فرستاد . او به دار الحرب داخل شد . راميرو [ 2 
  ] پادشاه جليقيه او را پناه داد ؛ ولى پس از چندى با او دل بد كرد و او بى آنكه از الناصر عهد و امانى خواسته باشد به قرطبه آمد . الناصر او را عفو كرد و او همچنان در زمرهء مردم عادى مىزيست تا بمرد . اما احمد ، چون پدرش بمرد از سرقسطه معزول شد و همچنان تا پايان عمر گمنام و مغضوب زيست و چون سعايت ساعيان افزون شد به قتلش آورد .\r\nاما عبد اللّه در زمرهء خواص الناصر بماند تا آنگاه كه به سرقسطه رفت . در آنجا ساعيان او را نيز به عصيان متهم ساختند . او فرار را بر قرار ترجيح داد . به هنگام فرار جماعتى از مردم سرقسطه او را يافتند و كشتند .\r\n\r\nاخبار الناصر لدين اللّه با شورشگران\r\nنخستين فتحى كه نصيب او گرديد فتح استجه [ 3 
  ] بود كه يكى از موالى خود ، بدر را كه حاجب او نيز بود به آنجا فرستاد و بدر در سال 300 آنجا را از ابن حفصون بستد . الناصر پس از اين نبرد خود عزم غزا كرد و قريب به سى دژ را از آن ابن حفصون تسخير كرد كه از آن جمله دژ البيره بود . آنگاه ديگر اقطار مملكت او را زير پى سپرد و او را سخت در محاصره افكند و سعيد بن هذيل [ 4 
  ] را از دژ منتلون و شمنتان [ 5 
  ] فرود آورد و در سال 301 اشبيليه را از احمد بن مسلمه چنان كه آورديم بستد . پس در سال 302 با سپاهى برفت و دژهاى ابن حفصون را يك يك بگرفت تا به جزيرة الخضراء رسيد و بر دريا مستولى شد .\r\nآنگاه در نيروى بحريه خويش نگريست و بر شمار كشتيهاى جنگىاش بيفزود .\r\nابن حفصون در دريا به مقاومت پرداخت و به پايمردى يحيى بن اسحاق المروانى خواستار صلح گرديد و ميانشان پيمان صلح بسته شد .\r\nآنگاه اسحاق بن محمد القرشى را براى نبرد با شورشگران به مرسيه و بلنسيه فرستاد و در آن نواحى كشتار بسيار كرد و اريوله را بگشود . و بدر غلام خود را به شهر لبله روان نمود و عثمان بن نصر را كه در آنجا شورش كرده بود فرود آورد و او را بند بر نهاد و به قرطبه آورد . سپس اسحاق بن محمد در سال 305 به نبرد قرمونه رفت و آنجا را از حبيب بن سواده [ 6 
  ] بستد . او نيز در آن ناحيه شورش كرده بود ، و در سال 306 دژ شنتبريه [ 7 
  ] را و در سال 309 دژ طرش را بگشود .\r\nاحمد بن اضحى الهمدانى كه در دژ الحامه [ 8 
  ] عصيان كرده بود به اطاعت آمد و فرزند\r\n\r\n\r\n","description":"","footnote":"\r\n[ ( 1 ) 
  ] متن : تسترين\r\n[ ( 2 ) 
  ] متن : رذمير\r\n[ ( 3 ) 
  ] متن : اسجه\r\n[ ( 4 ) 
  ] متن : مزيل .\r\n[ ( 5 ) 
  ] متن : سمنان\r\n[ ( 6 ) 
  ] متن : سواره\r\n[ ( 7 ) 
  ] متن : ستمريه\r\n[ ( 8 ) 
  ] متن : الجامه .\r\n","page_name":" 201 ","page_number":233},
  {"content":"\r\n\r\nخود را به گروگان نهاد .\r\nالناصر در سال 314 به نبرد ابن حفصون رفت چون از محاصرهء او باز آمد ، ابن حفصون كس فرستاد و امان خواست و به قرطبه آمد . الناصر چنان كه گفتيم بر بشتر [ 1 
  ] را تصرف كرد .\r\nآنگاه در سال 325 امية بن اسحاق در شنترين [ 2 
  ] عصيان كرد . همچنين محمد بن هشام - التجيبى در سرقسطه شورش نمود و مطرف بن مندف التجيبى در قلعهء ايوب . الناصر خود به جنگشان رفت . نخست به قلعهء ايوب رفت و آنجا را در محاصره گرفت . در نخستين حمله مطرف بن مندف كشته شد . يونس بن عبد العزير نيز با او به قتل رسيد . برادرش به قصبه پناه برد تا آنگاه كه امان خواست و الناصر او را عفو كرد ؛ ولى همهء مسيحيان اهل البه را كه با او همدستى كرده بودند بكشت و سى دژ از دژهايشان را تصرف نمود .\r\nدر اين احوال به او خبر رسيد كه تيودا [ 3 
  ] ملكهء بشكنس عصيان كرده است . عبد الرحمان الناصر در بنبلونه به غزاى او رفت و سرزمينش را زير پى سپرد و بسيارى را بكشت و تاراج كرد و باز گرديد .\r\nالناصر در سال 327 به غزوهء خندق در جليقيه رفت ولى منهزم شد و بسيارى از مسلمانان كشته شدند و محمد بن هشام [ 4 
  ] التجيبى اسير گرديد . الناصر براى آزادى او كوشش نمود ، تا عاقبت پس از دو سال و سه ماه آزاد گرديد . از آن پس الناصر ديگر به تن خويش به جنگ نرفت ، بلكه همواره لشكرها را به هر سو مىفرستاد .\r\nدر سال 343 در نواحى مارده شورشهايى بر پا گرديد . الناصر لشكر فرستاد تا آن شورشگر و يارانش را بگرفتند و بياوردند و همه را مثله نمود و بكشت .\r\n\r\nاخبار طليطله و بازگشت آن به فرمان خلفاى اموى\r\nابن حيان گويد : طليطله را ديرنيقيوش ( ؟ ) جبار بنا كرد . او از سرداران روم بود و آنجا را دار الملك خود ساخت . آنگاه برباط ( ؟ ) از نجدانيان ( ؟ ) در آنجا شورش كرد و چند بار سرداران رومى به محاصرهء او آمدند . در اين احوال يكى از يارانش با او در آويخت و به قتلش آورد و طليطله را بگرفت . سپس او نيز كشته شد و شهر به دست سرداران رومى افتاد .\r\nآنگاه مردمش عصيان كردند و يكى از خود را به نام انيش ( ؟ ) بر خود امير ساختند .\r\nانيش نيز كشته شد و طليطله در تصرف روميان درآمد . نخستين روميان كه بر فرمانروايى آن ديار قيام كرد شنتيله بود . مردم اندلس سر به فرمانش آوردند ولى او در برابر پادشاهان روم بايستاد و به روم لشكر كشيد و شهر رم را نيز محاصره كرد و بسيارى از بلاد آن سامان را بگشود و به طليطله باز گرديد . در آنجا بشكنس‌ها بر او شوريدند ولى او توانست بر\r\n\r\n\r\n","description":"","footnote":"\r\n[ ( 1 ) 
  ] متن : يشتر\r\n[ ( 2 ) 
  ] متن : تسترين\r\n[ ( 3 ) 
  ] متن : طوطه\r\n[ ( 4 ) 
  ] متن : هاشم .\r\n","page_name":" 202 ","page_number":234},
  {"content":"\r\n\r\nمخالفان خود فايق آيد و جمعى از ايشان را بكشد و دشمن را تا كوهستانها فرارى دهد .\r\nشنتيله پس از نه سال امارت بمرد و پس از او شش سال بسيله برگوت فرمان راند ولى نتوانست بر اوضاع مسلط گردد . پس از او يكى از اهالى به نام حندس به امارت رسيد . او به نبرد افريقيه رفت . پس از او قتبان آمد ، او در آن سرزمين كليساها بنا نمود . خبر مبعث رسول خدا ( ص ) به او رسيد . بليان كه از اكابر گوت بود او را گفت كه من در كتاب مطريوس دانشمند ديده‌ام كه از دانيال آورده كه او گفته است كه اينان ( يعنى اعراب ) اندلس را تصرف مىكنند . چون قتبان بمرد ، پسرش به مدت شانزده سال فرمان راند و او مردى بد سيرت بود . پس از او رودريكو پادشاهى يافت . بدين گونه طليطله همچنان سرزمين فتنه‌ها و عصبيتها بود .\r\nطليطله ، عبد الرحمان الداخل را هفت سال به رنج افكند و عليه هشام و حكم و عبد الرحمان الاوسط سر به شورش برداشت تا آنگاه كه زمام امور به دست الناصر افتاد و خواه و ناخواه مردم شهر سر به فرمان او نهادند .\r\nچون الناصر فتح مارده و بطليوس و بربشتر را به پايان آورد سپاه به طليطله برد و آنجا را در محاصره گرفت . عاقبت اميرشان ثعلبة بن محمد بن عبد الوارث خود نزد الناصر آمد و از كار كناره گرفت و امان خواست . الناصر نيز او را امان داد و عفو كرد . آنگاه قدم به سرزمين طليطله نهاد و سراسر آن را بگرديد و باز گرديد . مردم طليطله از آن پس از فرمان سر بر نتافتند .\r\n\r\nاخبار الناصر لدين اللّه با مردم مغرب\r\nدر دل الناصر لدين اللّه هواى سواحل بربر از بلاد مغرب افتاد . نخست از سبته آغاز كرد تا آن را از بنى عصام امراى آن نواحى بستاند و امراى بربر را نيز به فرمان خواند . خبر به ابراهيم بن محمد ، امير بنى ادريس رسيد او به سبته آمد و پيش از فرا رسيدن الناصر لدين اللّه آنجا را در محاصره گرفت ؛ ولى چندى بعد خود به كنارى رفت و به الناصر نامه نوشت و دوستى خويش آشكار نمود . اما ادريس بن ابراهيم صاحب ارشكول - از ادريسيان - نيز پيشدستى نمود و دست دوستى به او داد و نامه نوشت و هدايايى فرستاد . كار او در محمد بن خزر امير مغراوه و موسى بن ابى العافيه امير مكناسه كه در آن روزگار پس از تصرف مغرب اوسط يعنى تنس و وهران و شرشال و بطال كه صاحب همهء مغرب شده بود ، موثر افتاد . اينان نيز هدايايى براى الناصر لدين اللّه فرستادند . ناصر نيز پذيرا آمد و آنان را پاداشهاى كرامند داد و در استحكام مبانى دولتشان اقدام كرد .\r\nجماعتى از ادريسيان نيز بدين امر تأسى كردند . از آن جمله بودند : قاسم بن ابراهيم و حسن بن عيسى . صاحب فاس نيز هديه‌اى بزرگ فرستاد . الناصر لدين اللّه نيز او را بر خاندانش منشور امارت داد .\r\n\r\n","description":"","footnote":"","page_name":" 203 ","page_number":235},
  {"content":"\r\n\r\nچون دعوت الناصر لدين اللّه در همهء مغرب اقصى پراكنده و آشكار گرديد ، عبيد اللّه المهدى سردار خود ابن يصل امير مكناسه و عامل تاهرت را به آن نواحى فرستاد . او در سال 321 به جانب مغرب راند . موسى بن ابى العافيه به الناصر لدين اللّه نامه نوشت و از او يارى طلبيد . او نيز قاسم بن طملس را با سپاه بفرستاد . كشتيهاى جنگى را با او همراه كرد .\r\nقاسم به سبته رسيد و در آنجا خبر يافت كه موسى بن ابى العافيه سپاهيان حميد بن يصل را در هم شكسته است . او نيز بى آنكه دست به كارى زند باز گرديد و ما در اخبار آنان خواهيم آورد .\r\n\r\nاخبار الناصر با فرنگان و مردم جليقيه\r\nدر آغاز قرن چهارم اردونيو [ 1 
  ] پسر راميرو [ 2 
  ] پسر برمودو [ 3 
  ] پسر فرويلا [ 4 
  ] پسر الفونسو [ 5 
  ] پسر پيتر [ 6 
  ] پادشاه جليقيه ( گاليثيا ) بود . در سال 302 در اوايل حكومت الناصر او به ثغر جوف حمله آورد و در حوالى مارده دست به آشوب و تاراج زد و دژ الحنش را تصرف كرد . ناصر وزير خود احمد بن محمد بن ابى عبده را با سپاهى به سرزمينهاى او روان داشت و اينان نيز در آن بلاد دست به آشوبها زدند . بار ديگر در سال 305 سپاه فرستاد و قتل و تاراج كرد . آنگاه بدر يكى از موالى خود را به غزاى آنان فرستاد ، او نيز پس از كشتار و تاراج باز گرديد . آنگاه خود به تن خويش به غزايشان رفت و در سال 308 به سرزمين جليقيه داخل شد . اردونيو از سانچو [ 7 
  ] پسر گارسيا [ 8 
  ] پادشاه بشكنس و صاحب بنبلونه [ 9 
  ] يارى خواست ؛ ولى الناصر هر دو را منهزم ساخت و آن سرزمين را زير پى بسپرد و ويران نمود و دژها را بگشود و خراب كرد و چند بار ديگر به بلاد گارسيا حمله آورد ، تا آنگاه كه الفونسو هلاك شد و پسرش فرويلا جاى او را بگرفت .\r\nابن حيان گويد : چون فرويلا پسر اردونيو پسر راميرو ، كشور جليقيه را در سال 313 تصرف كرد ، خود بمرد و برادرش الفونسو [ 10 
  ] به پادشاهى رسيد .\r\nبرادرش سانچو [ 11 
  ] با او به نزاع برخاست و از ديگر سو گارسيا [ 12 
  ] ليون را كه مركز دولتشان بود تصرف كرد ولى الفونسو بر پسر برادر خود غلبه يافت . و اين الفونسو پسر فرويلا [ 13 
  ] بود و سانچو داماد او بود . آنگاه ميانشان اختلاف كلمه پديد آمد ولى بار ديگر متحد شدند و سانچو را عزل كردند و او را از ليون اخراج نمودند . او نيز به اقصاى بلاد جليقيه بگريخت .\r\nآنگاه برادرش راميرو [ 14 
  ] پسر اردونيو [ 15 
  ] را در ناحيهء غربى جليقيه تا قلنبريه [ 16 
  ] امارت داد . سانچو\r\n\r\n\r\n","description":"","footnote":"\r\n[ ( 1 ) 
  ] متن : اردون\r\n[ ( 2 ) 
  ] متن : رذمير\r\n[ ( 3 ) 
  ] متن : برمند\r\n[ ( 4 ) 
  ] متن : قريوله .\r\n[ ( 5 ) 
  ] متن : اذفونش\r\n[ ( 6 ) 
  ] متن : بيطر\r\n[ ( 7 ) 
  ] متن : شانجه\r\n[ ( 8 ) 
  ] متن : غرسيه .\r\n[ ( 9 ) 
  ] متن : بنيوله\r\n[ ( 10 ) 
  ] متن : اذفونش\r\n[ ( 11 ) 
  ] متن : شانجه\r\n[ ( 12 ) 
  ] متن : غرسيه .\r\n[ ( 13 ) 
  ] متن : فرويله\r\n[ ( 14 ) 
  ] متن : رذمير\r\n[ ( 15 ) 
  ] متن : اردون\r\n[ ( 16 ) 
  ] متن : قلسريه .\r\n","page_name":" 204 ","page_number":236},
  {"content":"\r\n\r\nنيز در پى اين حوادث بمرد و از او فرزندى باقى نماند . مرگ او سبب استقلال الفونسو گرديد . او به خلاف برادرش راميرو برخاست و شهر سنت منكش [ 1 
  ] را تصرف نمود . و چون از خروج او از رهبانيت بسيار ملامتش كردند بار ديگر در شمار رهبانان در آمد ولى بار ديگر از رهبانيت بيرون آمد و شهر ليون را بگرفت . برادرش راميرو به سموره به جنگ رفته بود . چون اين خبر شنيد باز گرديد و او را در ليون محاصره كرد تا در سال 320 آنجا را به جنگ بگرفت . سپس او را به حبس انداخت و با جماعتى از برادران خود ، پسران اردونيو را نابينا كرد و همه از او بيمناك شدند .\r\nگارسيا پسر سانچو پادشاه بشكنس چون بمرد خواهرش تيودا [ 2 
  ] به جايش نشست و اين امر به كفالت از سوى فرزندش بود . اين زن در سال 325 عصيان كرد . الناصر با او به نبرد رفت و نواحى ليون را ويران نموده بازگشت و اين حملات بارها صورت گرفت .\r\nدر اثناء اين غزوات ، محمد بن هشام التجيبى به سرقسطه به نبرد رفت و آنجا را به فرمان خود در آورد . همچنين امية بن اسحاق شنترين [ 3 
  ] را بگرفت .\r\nالناصر در سال 322 به غزاى مخالفان رفت . محمد بن هشام را از سرقسطه بخواند ولى او از آمدن سر بر تافت . الناصر دژهاى آن را بگشود و برادرش يحيى را از دژ روطه بگرفت .\r\nسپس به بنبلونه رفت . تيودا ملكه ناوار به فرمان او آمد . او نيز فرمان امارت بنبلونه را به پسرش گارسيا پسر سانچو عطا كرد . سپس به لبله لشكر برد و آنجا را زير پى سپرد و دژهايش را ويران كرد ، سپس آهنگ جليقيه نمود . پادشاه جليقيه در اين ايام راميرو پسر اردونيو بود ، او از جنگ خوددارى كرد و با همهء حشم خود به شهر بازگشت . الناصر با او رزم آغاز كرد و برغث و بسيارى ديگر از سنگرها و پناهگاههايشان را ويران نمود و بارها آنان را شكست داد و باز گرديد .\r\nپس از اين فتوحات نبرد خندق واقع شد و از آن پس الناصر خود به جنگ نرفت بلكه همواره صوائف ( لشكرهاى تابستانى ) را به اطراف مىفرستاد . بيم او در دلهاى مسيحيان افتاد . در سال 336 [ 4 
  ] صاحب قسطنطينيه رسولى با هدايا نزد او فرستاد . در آن زمان صاحب قسطنطينيه ، قسنطين پسر لئون [ 5 
  ] بود . الناصر در آن روز كه روز ديدار ايشان بود ، محفل عظيمى بياراست ؛ و سپاهيان را با سلاح تمام در كاملترين هيئت و لباس بر صف بداشت و قصر خلافت به انواع زينتها بياراست . و پرده‌هاى گوناگون بياويخت و بر دو طرف تخت خلافت براى پسران و برادران و عموها و خويشاوندان كرسىها زد و وزيران و خادمان را در جايهاى خاص خود بنشاند . در اين حال رسولان وارد شدند و از آنچه مىديدند به وحشت\r\n\r\n\r\n","description":"","footnote":"\r\n[ ( 1 ) 
  ] متن : سنت ماذكش\r\n[ ( 2 ) 
  ] متن : طوطه\r\n[ ( 3 ) 
  ] متن : تسترين .\r\n[ ( 4 ) 
  ] متن : 306\r\n[ ( 5 ) 
  ] متن : ليون .\r\n","page_name":" 205 ","page_number":237},
  {"content":"\r\n\r\nافتادند و نزديك شدند و رسالت بگزاردند . در اين روز فرمان داد كه خطيبان در آن مجلس خطبه بخوانند و در عظمت اسلام و خلافت سخن گويند و خداوند را سپاس گويند كه همگان را به نعمت ظهور اسلام بنواخت و اسلام را پيروزمند گردانيد و دشمنانش را خوار ساخت و آنان نيز چنان كردند .\r\nدر آن ميان ابو على القالى نيز كه با هيئت عراق آمده بود حضور داشت . او در زمرهء ياران ولى عهد الحكم بود . او را فرستاده بود تا به وجود او مفاخرت كند . چون همگان از سخن گفتن باز ماندند ، منذر بن سعيد البلوطى بر پاى خاست ، و بىآنكه پيش از اين كسى از او خواسته باشد ، يا او خود را آماده ساخته باشد ، خطبه‌اى غراء ادا كرد ؛ و در پايان مرتجلا قصيده‌اى طويل بر خواند . از آن مجلس افتخارى نيز نصيب او گرديد و بر شأن و مقامش در افزود . الناصر لدين اللّه را از او خوش آمد و پس از چندى منصب قضايش داد و او از رجال نامور گرديد . اخبارش مشهور است و خطبه‌اى كه در آن روز خوانده است در كتابهاى ابن حيان و ديگران آمده است .\r\nچون رسولان قسطنطين باز گرديدند ، الناصر ، هشام بن هذيل [ 1 
  ] را نزد جاثليق فرستاد تا پيمان صلح را تجديد كند ، او نيز به نيكويى اجابت كرد . هشام پس از دو سال باز گرديد ، پيمانى نيكو نهاده بود و رسولان قسطنطين نيز با او بودند .\r\nآنگاه رسولان پادشاه صقلابها ( اسلاوها ) بيامدند . نام پادشاهشان در آن ايام ، [ پيتر يا پطرس بود 
  ] و رسولى از سوى اتو [ 2 
  ] پادشاه آلمان [ 3 
  ] آمد و رسولى از سوى پادشاهان فرنگان كه در مغرب بودند و پادشاهان فرنگان كه در مشرق آنها بودند .\r\nسلطان به سبب آمدن اين رسولان بزمى سترگ بر پاى كرد . ريفا ( ربيع ) اسقف را با رسولان صقلاب نزد پادشاهشان فرستاد . اينان نيز پس از دو سال باز گرديدند .\r\nدر سال 344 رسول اردونيو [ 4 
  ] پسر راميرو [ 5 
  ] آمد . راميرو همان بود كه برادر خود الفونسو را نابينا كرده بود ، و ذكر آن گذشت . او كس فرستاده بود تا پيمان صلح بندد ، الناصر نيز پذيرا آمد . سپس در سال 345 كس فرستاد تا با فرنان گونثالث [ 6 
  ] قومس ( كنت ) قشتاله عقد صلح بندد و چنان كه گفتيم به اردونيو پسر راميرو گرايش يافت .\r\nمادر گارسيا پسر سانچو نوهء تيوداختر اسنين ( ؟ ) كه ملكه بشكنس بود ، از برافتادن گارسيا خشمگين شده بود . در سال 347 خود به همراهى پسرش گارسيا و سانچو امير ليون نزد الناصر لدين اللّه آمدند تا او را به عقد صلح وا دارد ، و گارسيا را در رسيدن به پادشاهىاش يارى دهد و او را بر دشمنانش پيروز گرداند . الناصر لدين اللّه همهء اين درخواستها را\r\n\r\n\r\n","description":"","footnote":"\r\n[ ( 1 ) 
  ] متن : كليب\r\n[ ( 2 ) 
  ] متن : هوتو\r\n[ ( 3 ) 
  ] متن : اللمان\r\n[ ( 4 ) 
  ] متن : اردن .\r\n[ ( 5 ) 
  ] متن : رذمير\r\n[ ( 6 ) 
  ] متن : فرلند .\r\n","page_name":" 206 ","page_number":238},
  {"content":"\r\n\r\nپذيرا شد . چندى بعد مردم جليقيه سر از اطاعت اردونيو برتافتند و نزد الناصر كس فرستادند و از اعمال او شكايت كردند . آنگاه رسول پادشاه روم آمد ، او نيز خواستار عقد مودت بود ؛ الناصر لدين اللّه با او نيز پيمان صلح بست .\r\n\r\nخشم گرفتن عبد الرحمان الناصر بر پسرش عبد اللّه\r\nالناصر پسر خود حكم را خلعت داد و او را ولى عهد خود گردانيد و بر همهء فرزندان خود برترى بخشيد و دستش را در حل و عقد بسيارى از امور ملك باز گذاشت . برادرش عبد اللّه كه خود را در مرتبت همبر و همسر او مىدانست بر برادر رشك برد و اين رشك سبب گرديد كه سر به عصيان بر دارد .\r\nچند تن از دولتمردان نيز فرصت را غنيمت شمردند و آتش اين عصيان را در دلش تيزتر ساختند . يكى از اينان ياسر الفتى بود . اين خبر به الناصر رسيد به باز جست احوال پرداخت و چون از حقيقت امر آگاه گرديد ، پسر خود عبد اللّه و نيز ياسر را در بند كرد ؛ همچنين همهء كسانى را كه در اين توطئه دست داشتند بگرفت و بكشت . اين واقعه در سال 338 [ 1 
  ] اتفاق افتاد .\r\n\r\nبناهاى عبد الرحمان الناصر\r\nچون دولت الناصر نيرومند شد ، به بر آوردن بناها و قصرها روى آورد . جدش امير محمد و پدر او عبد الرحمان الاوسط و پدر او الحكم در اين راه گامهايى برداشته بودند و قصرهايى در كمال استحكام و عظمت احداث كرده بودند . از آن جمله بودند قصر الزاهر [ 2 
  ] و قصر المونس و قصر الخلافه . او در كنار الزاهر قصر عظيم خود را بنا نمود و آن را دار الروضه ناميد و از كوههاى اطراف آب بدان كشيد .\r\nالناصر مهندسان و بنايان بزرگ را از هر سو فرا خواند و آنان رو به سوى او نهادند ، حتى از بغداد و قسطنطينيه نيز بيامدند . آنگاه به احداث باغهاى مصفا پرداخت . منبع آب را بيرون قصرها قرار داد و از مسافتى دراز از فراز كوهها آب به قصر خود مىكشيد . سپس مدينة الزهراء را طرح افكند و آنجا را منزل خود و مركز مملكت گردانيد و قصرها و بستانها بر آورد بسى بلندتر و برتر از آنچه در آن سرزمين بود ؛ جاهايى وسيع براى نگاهدارى وحشيان و تورهايى بلند و پهناور براى زندگى پرندگان ؛ و همچنين كارگاهى براى ساختن سلاحهاى جنگى و زيور آلات و جز آنها از ديگر پيشه‌ها بوجود آورد . نيز فرمان داد تا بر صحن جامع قرطبه سايبانى نصب نمودند تا مردم را از حرارت آفتاب نگهدارد .\r\n\r\n\r\n","description":"","footnote":"\r\n[ ( 1 ) 
  ] متن : 393\r\n[ ( 2 ) 
  ] متن : الزاهره .\r\n","page_name":" 207 ","page_number":239},
  {"content":"\r\n\r\n\r\nامارت حكم [ الثانى 
  ] بن عبد الرحمان [ الثالت 
  ] ملقب به المستنصر\r\nعبد الرحمان الناصر در سال 350 بمرد ، او را دولتى بزرگ بود و اسلام در عهد امارت او همواره پيروز بود . او را چهار قاضى بود : مسلم بن عبد العزيز و احمد بن بقى بن مخلد ، محمد بن عبد اللّه بن ابى عيسى و منذر بن سعيد البلوطى .\r\nچون الناصر بمرد پسرش حكم [ ثانى 
  ] به جايش نشست و به المستنصر باللّه ملقب گرديد . او مقام حاجبى خود را به جعفر [ بن عثمان 
  ] المصحفى داد . او نيز در روزى كه به اين مقام منصوب شد هديه‌اى كرامند تقديم كرد كه ابن حيان در المقتبس از آن چنين ياد كرده است : صد بردهء فرنگى سوار بر اسبان رهوار سر تا پا مسلح به شمشير و نيزه و درقه و سپر و كلاهخودهاى هندى ، سيصد و بيست و اند زره از انواع گوناگون و سيصد خود ، نيز از انواع گوناگون ؛ صد خود هندى و پنجاه خود حبشى از حبشيات فرنگ ، نه آن حبشى كه آن را طاشانى گويند ؛ سيصد حربهء فرنگى و صد سپر از نوع سپرهاى سلطانى و ده جوشن زرنگار و بيست و پنج شاخ گاوميش مزين به طلا .\r\nدر همان اوان مرگ الناصر لدين اللّه مردم جليقيه طمع در ثغور كردند و حكم خود به تن خويش به جنگشان رفت و كشتار و تاراج بسيار كرد و باز گرديد . پس ايشان خواستار آشتى شدند و پيمان بسته شد ولى خود پيمان بشكستند . آنگاه غالب غلام خود را به ديارشان فرستاد . او تا شهر سالم پيش رفت و اين پيش از ورود به دار الحرب بود .\r\nمردم جليقيه عليه او بسيج شدند و در شنت اشتيبن [ 1 
  ] دو سپاه به يك ديگر رسيدند . غالب بر آنان پيروز شد و منهزمشان ساخت و كشتار و تاراج بسيار كرد و سپاه او قدم به بلاد كنت فرنان [ 2 
  ] نهادند و سراسر آن را زير پى سپردند . سانچو پسر راميرو پادشاه بشكنس نيز نقض پيمان كرده بود . حكم ، يحيى بن محمد التجيبى امير سرقسطه را با سپاهى به جنگش فرستاد . پادشاه جليقيه به يارى سانچو آمد ولى يحيى دو سپاه را در هم شكست و آنان به دژهاى خود پناه بردند . يحيى در آن نواحى كشتار و تاراج كرد . همچنين حكم هذيل بن هاشم و غالب غلام خود را بار ديگر به نبردشان فرستاد ، اينان در آن نواحى دستبردهايى شگرف زدند و باز گرديدند .\r\nفتوحات حكم و سرداران او در ثغور و نواحى ديگر ، زبانزد گرديد . يكى از اين فتوحات بزرگ ، فتح دژ قلهره بود از بلاد بشكنس به دست غالب . حكم آن دژ را مورد توجه خويش قرار داد و آبادان نمود . سپس حصن يبه [ 3 
  ] را به دست حاكم وشقه بگشود و هر چه در آنجا بود از اموال و سلاح و خوردنيها همه را به غنيمت گرفت و همهء اموال از جمله گوسفند و گاو و\r\n\r\n\r\n","description":"","footnote":"\r\n[ ( 1 ) 
  ] متن : اشته\r\n[ ( 2 ) 
  ] متن : فردلندقوس\r\n[ ( 3 ) 
  ] متن : قطريبه .\r\n","page_name":" 208 ","page_number":240},
  {"content":"\r\n\r\nخوردنى بود به غنيمت برد و خلق بىشمارى را برده ساخت .\r\nدر سال 354 غالب به بلاد البه لشكر كشيد . يحيى بن محمد التجيبى و قاسم بن مطرف بن ذى النون نيز با او بودند ، حصن غرماج را بگرفت و سراسر بلادشان را زير پى سپرد و بازگشت .\r\nدر اين سال كشتيهاى مجوس ( نرمانها - وايكينگ ) در درياى بزرگ آشكار گرديد .\r\nاينان در سرزمين اشبونه [ 1 
  ] فساد كردند و مردم با آنان به جنگ برخاستند تا كشتيهايشان باز گرديد .\r\nحكم براى نگهبانى سواحل سردارانى گماشت . سردار سپاه دريايى خود عبد اللّه بن رماحس [ 2 
  ] را فرمان داد به تعجيل كشتىها را در حركت آورد . در اين احوال خبر رسيد كه سپاهيان او در سواحل از هر سو كه رفته‌اند پيروزيهايى به چنگ آورده‌اند . آنگاه هيأتى از جانب اردونيو پسر الفونسو ، پادشاه جليقيه برسيد . و اين بدان سبب بود كه عبد الرحمان الناصر كمى پيش از وفاتش ، سانچو [ اول 
  ] پادشاه ليون پسر اردونيو [ سوم 
  ] را به مال و سپاه يارى داده و او بار ديگر تخت پادشاهى خويش به دست آورده بود و پسر عمش اردونيو [ چهارم 
  ] كه با او منازعه مىداشت گريخته بود . خليفه در برابر اين يارى ، از او خواسته بود كه مسيحيان برخى از دژهاى خود را در آن ، حدود ويران سازند و تعدادى ديگر از دژهاى خود را به مسلمانان واگذارند . چون الناصر بمرد ، پس از كوتاه مدتى سانچو عهد بشكست و نيز قشتاله كه در آن روزگار از ولايات ليون بود مىخواست كشورى مستقل گردد . بدين سبب زعيم آن كنت فرنان بر سانچو شوريده و خود را امير قشتاله خوانده بود و بر سرزمينهاى مسلمانان حمله و هجوم مىآورد . حكم نيز در برابر او به پايدارى پرداخت و به واليان و سرداران بلاد نوشت كه نبرد او را آماده باشند . اردونيو [ چهارم 
  ] پادشاه مخلوع نزد حكم آمد تا حكم او را يارى دهد و بتواند تخت سلطنت خود را از سانچو بازستاند .\r\nابن حيان نيز آن را چون روزهاى ديگرى كه هيأتها مىآمده‌اند وصف كرده است .\r\nچون ديدار حاصل گرديد ، حكم را وعده داد كه عليه دشمن يارىاش كند و بر او خلعت پوشانيد و با او پيمان بست كه به خلاف اسلام برنخيزد .\r\nاو نيز فرزند خود گارسيا را نزد حكم گروگان نهاد و هداياى گرانبهايى را كه آورده بود تقديم حكم و ياران او نمود . به هنگام بازگشت وجوه نصاراى اهل ذمه كه در قرطبه بودند چون وليد بن مغيث القاضى و اصبغ بن عبد اللّه بن نبيل الجاثليق و عبد اللّه بن قاسم مطران طليطله با او همراه شدند ، تا پيمان هر چه استوارتر گردد و گروگانها را بستانند . و اين واقعه در سال\r\n\r\n\r\n","description":"","footnote":"\r\n[ ( 1 ) 
  ] متن : اخشنبونه\r\n[ ( 2 ) 
  ] متن : عبد الرحمان بن رماجس .\r\n","page_name":" 209 ","page_number":241},
  {"content":"\r\n\r\n351 اتفاق افتاد .\r\nهمچنين پسر عم او سانچو نيز بيامد تا با او بيعت كند و اظهار طاعت نمايد ، قولب و سموره از مردم جليقيه نيز با چند تن از اسقفها با او بودند ، او نيز قبول اين بيعت و طاعت را پذيرا آمد و چونان پدرش عبد الرحمان الناصر همهء شرايط دوستى را به جاى آورد . آنان نيز چنان كه شرط كرده بودند همهء دژها و برجهايى را كه نزديك ثغور مسلمانان بود ويران نمودند .\r\nآنگاه رسولان امير برشلونه و طركونه و جز آن نيز بيامدند و خواستار تجديد عهد گرديدند . آنان نيز هدايايى تقديم داشتند كه از آن جمله بود بيست پسر اخته شدهء صقلابى و بيست قنطار پوست سمور و پنج قنطار فرصدس ( ؟ ) و ده زره صيقلى و دويست شمشير فرنگى .\r\nحكم اين هدايا بپذيرفت و با آنان شرط كرد كه همهء دژهايى را كه نزديك ثغور است ويران كنند و مسيحيان را عليه مسلمانان برنينگيزند .\r\nپس رسولان گارسيا پسر سانچو پادشاه بشكنس با جماعتى از اسقفها و قومس‌ها آمدند .\r\nاينان نيز خواستار صلح بودند . پس از چندى كه درنگ كردند حكم با آنان نيز پيمان صلح بست و بازشان گردانيد . چون سانچو پادشاه ليون در گذشت راميرو [ سوم 
  ] پسرش تحت وصايت عمش [ راهبه البيره 
  ] قرار گرفت . اين زن به ديدار حكم آمد . حكم كسانى را به استقبالش فرستاد و براى ورود او محفلى عظيم ترتيب داد . او نيز از سوى فرزندش پيمان صلح برقرار كرد و حكم نيز چنان كه او را خوشدل سازد پيمان بست و مالى ميان همراهان او پخش نمود و او را بر استرى گرانبها با زين و لگام زرين و زين پوشى از ديبا برنشاند . آن زن به هنگام بازگشت نزد حكم آمد تا وداع كند و حكم بار ديگر به او صلات و جوائز و هدايايى كرامند عطا كرد و او را باز گردانيد .\r\nسپاهيان حكم به سرزمين مغرب اقصى و اوسط در اين سوى دريا پياده شدند .\r\nپادشاهان زناته از مغراوه و مكناسه دعوت او را قبول كردند و فرمان او به همهء ملك خويش برسانيدند و به نام او بر منبرها خطبه خواندند . در آنجا بود كه با دعوت شيعيان عبيدى بر خورد نمودند . ملوك شيعه نيز چون بنى خزر و بنى ابى العافيه نزد او كس فرستادند .\r\nحكم نيز به آنان صله‌هاى جزيل عطا كرد ، و فرستادگان را گرامى داشت و به عزت باز گردانيد . بنى ادريس را از ناحيهء ريف كه سرزمينشان بود بر كند و از دريا بگذرانيد و به قرطبه فرود آورد . سپس از قرطبه نيز به اسكندريه فرستاد - و ما بدان اشارت خواهيم كرد .\r\nحكم پادشاهى بود دوستدار علم و گرامى دارندهء اهل علم . كتابهاى بسيار از هر گونه گرد آورد . چنان كه همانند او در اين باب هيچ پادشاهى نبود .\r\nابن حزم گويد : تليد الفتى [ 1 
  ] كه خزانهء كتاب و علوم كاخهاى بنى مروان در دست او\r\n\r\n\r\n","description":"","footnote":"\r\n[ ( 1 ) 
  ] متن : يكية الخصى .\r\n","page_name":" 210 ","page_number":242},
  {"content":"\r\n\r\nبود ، مرا خبر داد كه فهرستهايى كه در آنها نام كتابها نوشته شده بود چهل و چهار بود و هر فهرستى پنجاه [ 1 
  ] ورق داشت كه تنها نام ديوانهاى شعر در آنها آمده بود .\r\nابو على القالى صاحب كتاب امالى از بغداد نزد او آمد . حكم او را گرامى داشت و مقامى ارجمند ارزانى نمود . ابو على نيز به تعليم پرداخت و مردم اندلس را از علم خويش بهره‌مند ساخت . يكى از دلايل شوق او به گرد آورى كتاب مالى بود كه در اختيار بازرگانان مىگذاشت تا در هر جا كتابى ديدند بخرند و به اندلس بياورند . از جمله به طلب كتاب اغانى نزد مصنف آن ابو الفرج اصفهانى كس فرستاد و اين مرد نسب به بنى اميه مىرسانيد . حكم براى او هزار دينار زر خالص روانه داشت . او نيز پيش از آنكه نسخه‌اى از كتاب خود را به عراق بفرستد به اندلس فرستاد . با قاضى ابو بكر الابهرى المالكى در شرحى كه بر مختصر ابن عبد الحكم نوشته بود ، نيز چنين معامله‌اى كرد . حكم كسانى را كه در صنعت استنساخ مهارتى داشتند در سراى خود گرد آورد تا به استنساخ كتب پردازند ، نيز كسانى را كه در ضبط و تجليد استاد بودند به كار گمارد . اينها سبب شدند كه در خزائن او كتابهايى فراهم آيد كه نه پيش از او كسى را بوده است و نه پس از او كس همانند آن را داشت . آرى از الناصر عباسى پسر مستضيء نيز چنين حكايت مىكنند .\r\nاين كتابها همچنان در قصر قرطبه بودند تا آنگاه كه بيشتر آنها را به هنگام محاصرهء بربر فروختند . حاجب واضح ، از موالى منصور بن ابى عامر فرمان داد تا آنها را بفروشند و آنچه باقى مانده بود به هنگام ورود بربر به قرطبه به غارت رفت و ما پس از اين بدان اشارت خواهيم كرد .\r\n\r\nامارت هشام المؤيد بن الحكم\r\nحكم المستنصر بيمار و بسترى گرديد و همچنان ببود تا در سال 366 پس از شانزده سال كه از خلافتش رفته بود بمرد . پس از او پسرش هشام كه هنوز به تكليف نرسيده بود به خلافت نشست . حكم در زمان حيات خويش ، [ محمد 
  ] ابن ابى عامر [ ملقب به المنصور 
  ] را كه منصب قضا داشت به وزارت او گماشته بود و تمامت كارهاى هشام به دست او سپرده بود و اين امر سبب شده بود كه منصور قدرت و توانى شگرف گيرد . چون حكم در گذشت با هشام بيعت كردند و او را المؤيد لقب دادند و در همان شب [ مغيره 
  ] برادر حكم كه نامزد امر خلافت بود كشته شد . او را محمد بن ابى عامر به قتل آورد . اين قتل با همدستى جعفر بن عثمان المصحفى حاجب حكم و غالب غلام او صاحب شهر سالم و نيز چند تن از خواجه سرايان و رؤساى آنان از جمله فائق و جؤذر [ 2 
  ] انجام گرفت .\r\n\r\n\r\n","description":"","footnote":"\r\n[ ( 1 ) 
  ] متن : بيست\r\n[ ( 2 ) 
  ] متن : جودر .\r\n","page_name":" 211 ","page_number":243},
  {"content":"\r\n\r\n\r\nاخبار محمد ابن ابى عامر ملقب به المنصور\r\nچون هشام خردسال بود محمد بن ابى عامر زمام همهء كارهاى او را به دست گرفت و فتنه‌گرى ميان رجال دولت آغاز كرد ، چنان كه آنان را با يك ديگر در انداخت و بعضى را به دست بعض ديگر به قتل آورد .\r\nاو از رجال يمنى بود از معافر [ 1 
  ] . نامش محمد بن عبد اللّه بن ابى عامر بن محمد بن عبد اللّه بن عامر بن محمد بن الوليد بن يزيد بن عبد الملك المعافرى بود . جدش عبد الملك با طارق وارد اندلس شد . او در ميان قوم خود همه اسباب بزرگى را فراهم داشت و در فتوحات اندلس تأثيرى بسزا داشت . حكم او را به وزارت پسرش هشام برگزيد . چون حكم بمرد محمد بن ابى عامر ، هشام را پرده‌نشين ساخت و همهء امور او را به عهده گرفت و وزرا و سران كشور را از ديدار او باز داشت . مگر به ندرت ، آن هم سلامى مىكردند و باز مىگشتند .\r\nابن ابى عامر باب عطا بر لشكريان بگشود و مقام علما را بر افراشت و اهل بدعت را فرو كوفت . او خود صاحب عقل و رأى بود و دلير و دورانديش و بصير به امور جنگى و ديندار . آنگاه به تصفيه دولتمردانى كه با او دم خلاف مىزدند ، پرداخت و آنان را از مراتبشان فرو افكند و بعضى را بر انگيخت تا خون بعض ديگر بريختند و در همهء اين خونريزيها از هشام فرمان مىگرفت و همه به خط و توقيع او بود . تا آنجا كه همه را بر كند و پراكنده ساخت .\r\nمنصور بن ابى عامر نخست به دفع خواجه سرايان صقلابى كه در قصر خدمت مىكردند پرداخت و حاجب [ جعفر بن عثمان 
  ] المصحفى را واداشت تا آنان را از قصر براند . آنان هشتصد تن شايد هم بيشتر بودند . سپس غالب غلام حكم را به دامادى خويش برگزيد و در خدمت او مبالغه كرد و در حق او بسى نيكخواهى نمود ، آنگاه براى از ميان بردن مصحفى از او يارى خواست و مصحفى را بر انداخت و اثرش را از دستگاه دولتى محو نمود . پس براى از ميان بردن جعفر بن على بن حمدون صاحب مسيله از غالب يارى طلبيد . سپس جعفر بن عبد الودود و ابن جوهر و ابن ذى النون و امثال ايشان را كه همه از اولياء دولت ، از عرب و غير عرب بودند به قتل رسانيد . و چون عرصه از اولياء خلافت و نامزدهاى رياست خالى گرديد به سپاهيان پرداخت . از ساكنان مغرب ، از رجال زناته و بربرها جمعى را فرا خواند و از آنان سپاهى تشكيل داد و بزرگان و رجال صنهاجه و مغراوه و بنى يفرن و بنى برزال و مكناسه و ديگران را نيك بنواخت و به جايشان نيكيها كرد .\r\nو چون اين كارها پرداخته آمد ديگر همهء عنان و اختيار هشام و دولت او را بر دست\r\n\r\n\r\n","description":"","footnote":"\r\n[ ( 1 ) 
  ] متن : مغافر .\r\n","page_name":" 212 ","page_number":244},
  {"content":"\r\n\r\nداشت . و اين در حالى بود كه او همچنان خود را به مقام خلافت خاضع نشان مىداد و همهء كارها را از خرد و كلان به آن نسبت مىداد . منصور بن ابى عامر ، مردان بربر و زناته را بر عرب ترجيح نهاد و اعراب را از مناصبشان فرو افكند . وى براى خود شهرى بنا نمود و آن را الزاهره ناميد . خزائن و اموال و اسلحه بدانجا برد و چون پادشاهان بر تخت نشست و فرمان داد كه آن سان كه به پادشاهان درود مىفرستند بر او نيز درود فرستند و خود را الحاجب المنصور لقب داد . همچنين نامه‌ها و فرمانها و مخاطبات همه به نام او بود و گفت تا در منبرها به او دعا كنند و نامش را بر سكه‌ها و طرازها نقش نمايند .\r\nديوان خود را به جز اينها به چيزهاى ديگر نيز بياراست .\r\nالمنصور محمد بن ابى عامر براى دست يافتن به اين خواستهاى خويش سپاهى از بربرها و مماليك تشكيل داد و نيز از بردگان و عجمان جماعتى را به خدمت گرفت و هر كس را كه به مخالفت در برابر خود يافت مقهور ساخت . خود نيز بارها به دار الحرب [ 1 
  ] به جنگ رفت چنان كه پنجاه و دو غزوه را به انجام رسانيد كه در هيچ يك از آنها شكست نخورد و سپاهش پراكنده نگرديد ؛ حتى به گروههايى كه به اطراف مىفرستاد چشم زخمى نرسيد . سپاهيان او از دريا گذشتند و به بلاد مغرب در آمدند و با توطئه‌هايى كه به كار مىبرد ملوك مغرب را به جان يك ديگر مىانداخت تا آنجا كه همه فرمانش را پذيرا آمدند . از جمله ملوك زناته منقاد حكم او گشتند و پسرش عبد الملك بر سر ملوك مغراوه از آل خزر به فاس لشكر برد و اين به هنگامى بود كه بر زيرى بن عطية [ بن خزر 
  ] پادشاهشان خشم گرفت .\r\nعبد الملك در سال 386 به فاس فرود آمد و آنجا را بگرفت و منشور امارت بر مغرب و اعمال آن چون سجلماسه و غير آن را براى ملوك زناته نوشت . و ما از اين پس در آن - باب سخن خواهيم گفت . زيرى بن عطيه را به تاهرت راند و راههاى فرار بر او بگرفت و او به هنگام فرار هلاك گرديد . سپس عبد الملك [ بن محمد بن ابى عامر 
  ] به قرطبه آمد و واضح را امارت مغرب داد .\r\nمنصور بن ابى عامر در سال 392 [ 2 
  ] پس از بازگشت از يكى از جنگهايش در شهر سالم بمرد ، در اين هنگام قدرت و استيلايش به نهايت رسيده بود . او را در همانجا به خاك سپردند . مدت حكومتش بيست و هفت سال بود .\r\n\r\nعبد الملك المظفر بن المنصور محمد بن ابى عامر\r\n[ چون المنصور محمد بن ابى عامر هلاك شد ، پسرش عبد الملك ملقب به المظفر\r\n\r\n\r\n","description":"","footnote":"\r\n[ ( 1 ) 
  ] متن : دار الحرث\r\n[ ( 2 ) 
  ] متن : 374 .\r\n","page_name":" 213 ","page_number":245},
  {"content":"\r\n\r\nجاى او را بگرفت . او نيز سيرت پدر پيش گرفت و پس از هفت سال كه از حكومتش گذشته بود در سال 397 به دست برادر خود عبد الرحمان مسموم شد . 
  ] [ 1 
  ]\r\n\r\nعبد الرحمان بن المنصور ملقب به الناصر\r\nچون المظفر بمرد برادرش عبد الرحمان جاى او را بگرفت . او را الناصر لدين اللّه لقب دادند . او نيز چون پدرش در محدود كردن خليفه هشام بن الحكم جدى بليغ داشت ، چنان كه در ايام او نيز هشام محجور مىزيست و عبد الرحمان بر او فرمان مىراند ؛ تا روزى بدين خيال افتاد تا بقاياى رسوم خلافت را نيز خود فرا چنگ آورد . اين بود كه از هشام المؤيد خواست كه او را وليعهد خود سازد . هشام نيز اجابت كرد و بزرگان ملك و ارباب شورى و حل و عقد را حاضر آورد . آن روز نيز روزى فراموش ناشدنى بود ، و فرمان ولايت‌عهدى عبد الرحمان بن المنصور را به انشاء ابو حفص [ احمد 
  ] بن برد بنوشت بدين مضمون : « اين است فرمان هشام المؤيد باللّه امير المؤمنين به همهء مردم كه پس از امعان نظر و مشورت و استخارت چنان ديد كه امر خلافت را پس از خود به كسى واگذارد كه هر گاه حوادثى پديد آمد رخنه و خللى در اركان ملك حاصل نيايد ، پس به دور و نزديك نگريست هيچ كس را جهت تفويض اين امر مهم شايسته‌تر از ابو المطرف [ 2 
  ] عبد الرحمان بن المنصور محمد بن ابى عامر نيافت . خداوند او را توفيق عنايت كند ؛ زيرا امير المؤمنين بارها در مصائب و مشكلات او را آزموده و وى را سخت استوار يافته است . همچنين به انجام كارهاى نيك موفق و پيروزمند ديده است چونان پدرش المنصور و برادرش المظفر .\r\nهمچنين امير المؤمنين مىداند كه او مردى از قحطان است و از عبد اللّه بن عمرو بن العاص و ابو هريره روايت شده كه رسول خدا ( ص ) فرمود : قيامت بر پاى نخواهد شد تا آن هنگام كه مردى از قحطان ظهور كند و مردم را به چوبدستى خويش هر جا كه خواهد براند . از اين رو امور خلافت را به او وامىگذارد و خود به خدا و پيامبر خدا و خلفاى راشدين سوگند مىخورد كه آن بيعت ديگرگون نكند و خدا و فرشتگان را نيز بر اين محضر به شهادت مىگيرد . » اين امر در ماه ربيع الاول سال 398 واقع گرديد . آنگاه وزرا و قضات و ديگر مردم شهادت خود را به خط خويش در ذيل آن نوشتند و از آن پس عبد الرحمان را وليعهد خواندند . اين امر رجال دولت و خاندان خلافت را به خشم آورد و سبب مرگ عبد الرحمان و انقراض دولت او و قومش گرديد . و اللّه وارث الارض و من عليها .\r\n\r\nشورش المهدى و كشته شدن عبد الرحمان بن المنصور و انقراض دولتشان\r\nچون مقام ولايت‌عهدى عبد الرحمان بن المنصور را مسلم شد ، بنى اميه و قرشيان\r\n\r\n\r\n","description":"","footnote":"\r\n[ ( 1 ) 
  ] ميان دو قلاب از متن افتاده بود . از ابن اثير افزوديم\r\n[ ( 2 ) 
  ] متن : ابو المظفر .\r\n","page_name":" 214 ","page_number":246},
  {"content":"\r\n\r\nخشمگين شدند و كينهء او به دل گرفتند و متفق شدند كه يكباره بنيان حكومت يمنيان بر كنند و كار به دست مضريان دهند . پس دست به كار شدند و اسباب قيام راست نمودند و چنان نهادند كه در آن روزها كه حاجب عبد الرحمان الناصر براى نبرد به بلاد جلالقه رفته است كار او يكسره كنند . پس صاحب شرطهء او را در بند كردند و به قصر خلافت در آمدند و هشام المؤيد را خلع نمودند و با محمد بن هشام بن عبد الجبار بن امير المؤمنين الناصر لدين اللّه كه از نژاد خلفا بود بيعت نمودند . اين واقعه در سال 399 اتفاق افتاد .\r\nمحمد بن هشام را المهدى لقب دادند .\r\nچون خبر به عبد الرحمان [ بن المنصور 
  ] رسيد ، با سپاه خود از ثغر بازگشت و به حضرت آمد بدان اميد كه هنوز زعامت از آن او خواهد بود ولى سپاهيان و وجوه بربر از او كناره گرفتند و خود را به قرطبه رسانيدند و با المهدى بيعت نمودند و او را عليه عبد الرحمان بر انگيختند . جمعى از ايشان راه بر او گرفتند ؛ يكى سرش را ببريد و نزد المهدى و آن جماعت آورد و با مرگ او دولت عامريان پايان گرفت .\r\n\r\nشورش بربرها و بيعت با المستعين و فرار المهدى\r\nسپاهيان بربر و زناته ، المنصور محمد بن ابى عامر را يارى رسانيدند تا زمام كارها را بر دست گرفت و خود از پيروان او و پس از او پيروان فرزندانش بودند . و از رؤساى بربر در اين هنگام زاوى بن [ زيرى بن 
  ] مناد صنهاجى بود و بنى ماكسن پسران زيرى و محمد بن عبد اللّه البرزالى و نصيل بن حميد المكناسى كه پدرش از عبيديان به الناصر پناه آورده بود وزيرى بن غزانة المتيطى و ابو زيد بن دوناس اليفرنى و عبد الرحمان بن عطاف اليفرنى و ابو نورين ابى قرة اليفرنى و ابو الفتوح بن ناصر و حزرون بن محصن المغراوى و بكساس بن سيد الناس و محمد بن ليلى المغراوى . اينان چون كار عبد الرحمان را روى در شكست ديدند و از سوء تدبير او ناخشنود بودند به محمد بن هشام پيوستند .\r\nامويان بدان سبب كه بربرها به يارى عامريان برخاسته بودند و به پايمردى ايشان بود كه كه المنصور و پسرانش بر امور خلافت غلبه يافته بودند ، همواره به چشم عداوت در آنان مىنگريستند . اين امر فرو دستان را كه در دستگاه دولت بودند بر ايشان دلير گردانيده بود و در هر جاى زبان به بدگوييشان مىگشودند .\r\nمحمد بن هشام فرمان داد كه [ بربرها ياران خاندان عامرى 
  ] حق سوار شدن بر اسب را دارند ولى حق ندارند اسلحه بردارند . تا يك روز آنان را از درگاه قصر راندند و در آن روز عوام خانه‌هايشان را تاراج نمودند و زاوى و حبوس بن ماكسن [ 1 
  ] و ابو الفتوح\r\n\r\n\r\n","description":"","footnote":"\r\n[ ( 1 ) 
  ] متن : حساسه .\r\n","page_name":" 215 ","page_number":247},
  {"content":"\r\n\r\nبن ناصر به شكايت نزد المهدى آمدند و از آنچه بر آنها رفته بود حكايت كردند . المهدى از آنان پوزش طلبيد و وعده داد كسانى از عوام را كه به آزارشان پرداخته بودند بكشد .\r\nبا وجود اين محمد بن هشام گاهگاه خشم و كينهء خود را به [ بربرها و خاندان عامرى 
  ] آشكار مىنمود و از آنان بدگويى مىكرد تا وقتى خبر يافتند كه از تعرض عامه به آنان خشنود بوده و مردانشان را دشنام داده است . اين بود كه در نهان توطئه آغاز كردند و بر بيعت با هشام بن سليمان بن امير المؤمنين الناصر لدين اللّه متفق شدند . اين راز فاش گرديد و پيش از آنكه دست به اقدامى بزنند [ ياران محمد بن هشام 
  ] شهر را عليه ايشان بشورانيدند و آنان را از شهر براندند و هشام و برادرش ابو بكر را گرفتند و نزد المهدى آوردند و او فرمان داد تا گردنشان را بزدند .\r\nسليمان بن حكم به سپاهيان بربر و زناته پيوست . آنان در بيرون شهر قرطبه گرد آمده بودند ، در آنجا با او بيعت كردند و به المستعين باللّه ملقبش نمودند و او را به ثغر طليطله بردند و او از سانچو پسر گارسيا يارى طلبيد . سپس با جماعاتى از بربرها و مسيحيان به سوى قرطبه راند . المهدى با همهء مردم شهر و خواص ملك خود به مقابله بيرون آمد .\r\nدر اين نبرد سپاه المهدى در هم شكست و جمع كثيرى قريب به بيست هزار تن كشته شدند و از مردان نيك و امامان مساجد و خادمان و مؤذنان بسيارى به قتل رسيدند و المستعين در پايان قرن چهارم به قرطبه در آمد و ابن عبد الجبار به طليطله رفت .\r\n\r\nبازگشت المهدى به قرطبه\r\nچون [ سليمان بن الحكم 
  ] المستعين بر قرطبه مستولى شد ، محمد بن هشام المهدى به طليطله رفت و از پسر الفونسو [ كنت رامون‌بوريل امير برشلونه و كنت ارمنجو ، امير اورقله 
  ] يارى طلبيد و همراه او به قرطبه آمد . المستعين و بربرها در مكانى به نام عقبة البقر با او مصاف دادند . المستعين از آنجا منهزم گرديد و المهدى وارد قرطبه شد و آن را در تصرف آورد .\r\n\r\nهزيمت المهدى و بيعت با المؤيد هشام و كشته شدن او\r\nچون [ محمد بن هشام 
  ] المهدى به قرطبه در آمد سليمان بن الحكم المستعين از شهر خارج گرديد و به بربرها پيوست . بربرها در همهء شهرها و روستاها پراكنده شدند و كشتار و غارت كردند ، چنان كه بر كسى ابقاء ننمودند . سپس به جزيرة الخضراء راندند . [ محمد بن هشام 
  ] المهدى و ياران مسيحىاش از پى آنان روان گرديدند و چون ميانشان نبرد در گرفت محمد بن هشام المهدى شكست خورد و سليمان بن الحكم المستعين و بربرها به تعقيبشان پرداختند و آنان را در محاصره گرفتند . مردم از غلبهء بربرها به وحشت افتادند و چون همهء\r\n\r\n","description":"","footnote":"","page_name":" 216 ","page_number":248},
  {"content":"\r\n\r\nفتنه‌ها را از حاجب او مىدانستند او را به قتل آوردند . چون مهدى به قرطبه در آمد غلامان به دستيارى واضح العامرى او را كشتند و همه با تجديد بيعت با هشام المؤيد همدست شدند تا به يارى او خود را از آسيب بربرها در امان دارند . هشام المؤيد به خلافت باز گرديد و واضح العامرى را مقام حاجبى خويش داد . واضح از موالى المنصور محمد بن - ابى عامر بود .\r\n\r\nمحاصره قرطبه و تصرف آن و كشته شدن هشام\r\nمحاصره قرطبه به وسيلهء بربرها ادامه يافت و المستعين در ميان آنان بود . او از مردم قرطبه گريخته بود ، هشام المؤيد به تعقيب او پرداخت و بربرها گاه مىرفتند و گاه باز مىگشتند و هر بار دست به كشتار و غارت مىزدند ؛ آنقدر كه همهء روستاها و مزارع ويران شدند و به سبب محاصره ، مردم از كارها بماندند و در قحط و غلا افتادند .\r\nالمستعين بربرها را نزد پسر الفونسو فرستاد و او را به يارى خود فرا خواند . هشام المؤيد نيز واضح ، حاجب خود را فرستاد تا او را از يارى المستعين باز دارد . و در عوض از ثغور قشتاله كه المنصور تسخير كرده بود سپاه خود را به كنارى كشيد . پسر الفونسو نيز از يارى المستعين باز ايستاد . المستعين قرطبه را زير سنگهاى منجنيق گرفت و بربرها جنگ را نيز به جد در ايستادند تا در سال 403 شهر را تصرف كردند و هشام را كشتند . المستعين خود به شهر در آمد . اين بار بربرها به مردم شهر از زن و مرد و دختر و پسر و اموال و خانه‌هايشان ابقاء نكردند .\r\nالمستعين مىپنداشت كه ديگر جاى پاى استوار كرده است . اين بود كه بزرگان بربر را به امارت شهرهاى بزرگ فرستاد . مثلا باديس بن حبوس را امارت غرناطه داد و محمد بن عبد اللّه البرزالى را امارت قرمونه و ابو نور بن ابى شبل [ 1 
  ] را جنوب اندلس . و كشور ميان طوائف ديگر تقسيم شد . مثلا بنى [ 2 
  ] عباد در اشبيليه بودند و بنى الافطس در بطليوس و بنى ذو النون در طليطله و بنى ابى عامر در بلنسيه و مرسيه و بنى هود در سرقسطه و مجاهد العامرى در دانيه و جزيره‌ها و ما در اخبارشان خواهيم آورد .\r\n\r\nشورش ابن حمود و استيلاى او و قومش بر قرطبه\r\nچون رشتهء كارها در قرطبه پراكنده گرديد و بربرها بر امور غلبه يافتند على بن حمود و برادرش قاسم از اعقاب ادريس [ بن عبد اللّه الحسن بن الحسن بن على 
  ] از دريا گذشتند و به سود خود به دعوت پرداختند . بسيارى از بربرها به آنان پيوستند و در سال 407\r\n\r\n\r\n","description":"","footnote":"\r\n[ ( 1 ) 
  ] در متن سفيد است\r\n[ ( 2 ) 
  ] متن : ابن .\r\n","page_name":" 217 ","page_number":249},
  {"content":"\r\n\r\nقرطبه را گرفتند و [ سليمان 
  ] المستعين را كشتند و دولت بنى اميه را بر انداختند و به مدت هفت سال زمام ملك را در دست داشتند ، اما بار ديگر حكومت به مدت هفت سال در دست فرزندان عبد الرحمان الناصر باز گشت و باز از دست ايشان بشد و در ميان رؤساى دولت از عرب و موالى و بربر پراكنده گرديد و اندلس به چند دولت تقسيم شد . اينان همه خود را به القاب خلفا ملقب ساختند . و ما همه آن را به صورت مستوفى بيان خواهيم داشت .\r\n\r\nباز آمدن دولت به ميان بنى اميه و فرزندان المستظهر\r\nچون مردم قرطبه پس از هفت سال دعوت حموديان [ 1 
  ] را بر انداختند ، قاسم بن حمود با جماعاتى از بربر بدان شهر لشكر كشيد و از مردم قرطبه شكست خورد . مردم بر آن شدند كه بار ديگر زمام ملك به دست بنى اميه دهند و از آن ميان عبد الرحمان بن هشام بن عبد الجبار بن عبد الرحمان الناصر برادر المهدى را برگزيدند و در ماه رمضان سال 414 با او بيعت كردند و به المستظهر ملقبش نمودند ولى محمد بن عبد الرحمان المستكفى كارهاى او را بر دست داشت . پس از دو ماه محمد بن عبد الرحمان بن عبد الرحمان بن عبيد اللّه بن عبد الرحمان الناصر بر او بشوريد و او را بكشت . المنصور محمد بن ابى عامر پدرش عبد الرحمان را كه هواى خلاف در سر مىپخت كشته بود . اكنون محمد پسر او علم آشوب بر افراشته بود . جماعتى از عوام و اراذل نيز در پىاش افتادند و المستظهر را از ميان برداشتند و قرطبه را تصرف كردند و محمد را المستكفى لقب دادند . پس از شش ماه از بيعت المستكفى بار ديگر زمام امور به دست يحيى بن على بن حمود افتاد . او المعتلى لقب داشت . المستكفى به ناحيهء ثغر گريخت و در هنگام فرار بمرد .\r\n\r\nالمعتد [ 2 
  ] از بنى اميه\r\nپس از چندى مردم قرطبه المعتلى يحيى بن على بن حمود را خلع كردند ، به سال 417 ، و وزير ابو الحزم [ 3 
  ] جهور بن محمد بن جهور كه عميد جماعت و بزرگ قرطبه بود با هشام بن محمد [ بن عبد الملك بن عبد الرحمان الناصر 
  ] برادر المرتضى بيعت نمود . اين هشام در ثغر لارده نزد ابن هود بود ، چون خبر بيعت بشنيد به بونت [ 4 
  ] آمد و نزد محمد بن عبد اللّه بن قاسم كه بر آنجا غلبه يافته بود قرار گرفت . در سال 418 با او بيعت كردند و او را به المعتد باللّه ملقب گردانيدند . هشام بن محمد بن مدت سه سال همچنان در ثغور مىزيست و در اين مدت ميان رؤساى طوائف فتنه‌ها برخاست . تا آن هنگام كه متفق شدند كه او را به دار الخلافهء قرطبه بياورند . ابن جهور و ديگران او را فرا خواندند و او در\r\n\r\n\r\n","description":"","footnote":"\r\n[ ( 1 ) 
  ] متن : المحموديين\r\n[ ( 2 ) 
  ] متن : المعتمد\r\n[ ( 3 ) 
  ] متن : ابو محمد\r\n[ ( 4 ) 
  ] متن : برنث .\r\n","page_name":" 218 ","page_number":250},
  {"content":"\r\n\r\nاواخر سال 420 به قرطبه آمد . پس از اندك درنگى به سال 422 سپاهيان وى را خلع كردند . او به لارده گريخت و در سال 428 در آنجا بمرد . با مرگ او دولت اموى منقطع گرديد . و اللّه غالب على امره .\r\n\r\nخبر از بنى حمود در اندلس\r\nدر زمرهء ياران سليمان ابن الحكم المستعين از بربرها و مغربيان دو برادر بودند از فرزندان عمر بن ادريس ، به نام قاسم و على پسران حمود بن ميمون بن احمد بن عبيد اللّه بن عمر [ بن ادريس بن عبد اللّه بن الحسن بن الحسن بن على بن ابى طالب 
  ] . اين خاندان در ميان بربرها در غماره مىزيستند و رياست در ميان بنى محمد و بنى عمر از فرزندان ادريس بود و بربرها را به سبب اين نسب با آنان مهر و الفتى بود .\r\nقاسم و على پسران حمود با بربرها از دريا گذشتند و به اندلس آمدند . المستعين آن دو را بر سرزمينهاى بربر امارت داد : على را به طنجه و سبته فرستاد و قاسم را كه از على بزرگتر بود امارت جزيرة الخضراء داد . مغربيان و بربرها همچنانكه گفتيم به فرزندان ادريس كه پيش از اين دولتى در مغرب داشتند ارادت مىورزيدند .\r\nعلى بن حمود دولتش پا گرفت و قدرتش افزون شد ولى پس از دو سال كه از فرمانروايىاش گذشته بود در سال 408 به دست صقلابيان در حمام به قتل رسيد .\r\nچون على بن حمود كشته شد برادرش قاسم جاى او بگرفت و به المأمون ملقب گرديد .\r\nپس از چهار سال كه از امارتش گذشته بود ، يحيى پسر برادرش على بن حمود در سبته مخالفت آغاز كرد . او امير غرب و وليعهد پدر خود بود . در سال 410 بربرهايى كه پيرو او بودند از اندلس برايش مالى فرستادند و نيز مردانى به يارىاش روان داشتند .\r\nيحيى بن على به مالقه عزيمت كرد . برادرش ادريس بن على از زمان پدرشان در مالقه بود . زاوى بن زيرى ، عميد بربرها نيز از غرناطه به دو پيوست . يحيى بن على به قرطبه در آمد و در سال 412 شهر را بگرفت و به المعتلى ملقب گرديد . يحيى ، ابو بكر بن ذكوان را به وزارت خويش برگزيد . قاسم بن حمود المأمون به اشبيليه گريخت . در آنجا قاضى محمد بن اسماعيل بن عباد با او بيعت كرد و توانست بار ديگر جماعتى از بربرها را با خود يار و سپاهى بسيج كند و به سوى يحيى بن على پسر برادر خود - در سال 413 - به قرطبه آيد .\r\nچون قاسم المأمون از مالقه بيرون آمد يحيى المعتلى به آنجا رفت ، سپس جزيرة الخضراء را كه از عهد المستعين در تصرف او بود نيز بگرفت . برادر يحيى ، ادريس بن على نيز در آن سوى دريا ، طنجه را تسخير كرد . قاسم در اين دو مكان اموالى را براى روز مبادا ذخيره كرده بود و اين اموال به دست يحيى افتاد . چون اين خبر به قرطبه رسيد كه پايگاهها و دژهاى قاسم به دست يحيى افتاده است ، مردم بشوريدند و از طاعت او بيرون\r\n\r\n","description":"","footnote":"","page_name":" 219 ","page_number":251},
  {"content":"\r\n\r\nآمدند و بار ديگر به بنى اميه روى آوردند و با عبد الرحمان بن هشام المستظهر ، سپس با محمد بن عبد الرحمان المستكفى بيعت كردند . قاسم المأمون و بربرهايى كه همراه او بودند به ربضها پناه بردند و از آنجا با مردم به نبرد پرداختند و پنجاه روز شهر را در محاصره گرفتند . و چون مردم قرطبه همگان به دفاع از شهر مصمم شدند ، جمع بربرها پراكنده گرديد . اين واقعه در سال 414 اتفاق افتاد .\r\nقاسم المأمون به اشبيليه رفت . پسرش محمد و نيز محمد بن زيرى از رجال بربر در آنجا بودند . محمد بن اسماعيل بن عباد ، محمد بن زيرى را به طمع حكومت انداخت و او را واداشت تا قاسم را به شهر راه ندهند . او نيز چنين كرد و پسرش را نيز از شهر براند و نزد پدر فرستاد و شهر را در ضبط آورد . ابن عباد پس از اين بر محمد بن زيرى سخت گرفت و او را اخراج كرد . قاسم به شريش رفت و بربرهايى كه همراه او بودند از او جدا شدند و به يحيى المعتقلى برادرزادهء قاسم پيوستند و در سال 415 با او بيعت نمودند . يحيى المعتلى لشكر بر سر عم خود قاسم كشيد و در شريش با او مصاف داد و بر او غلبه يافت و اسيرش كرد .\r\nقاسم همچنان در نزد او و برادرش ادريس اسير بود تا در سال 427 در زندان مالقه بمرد .\r\nچون يحيى المعتلى در حكومت خود استقلالى يافت محمد و حسن پسران عم خود قاسم المأمون را نيز در جزيرة الخضراء در بند نمود و ابو الحجاج از مغربيان را بر آنان موكل ساخت و آن دو همچنان در بند بماندند .\r\nآنگاه مردم قرطبه المستكفى را خلع كردند و سر به اطاعت المعتلى نهادند . او نيز عبد الرحمان بن عطاف اليفرنى را كه از رجال بربر بود بر آنان امارت داد . المستكفى به ناحيهء ثغر گريخت و در شهر سالم هلاك شد .\r\nدر سال 417 مردم قرطبه سر از طاعت بر تافتند و عبد الرحمان بن عطاف را براندند و با [ هشام بن محمد 
  ] المعتد برادر المرتضى بيعت كردند . آنگاه او را نيز خلع كردند و حكومت قرطبه به دست جهور بن محمد افتاد و ما در اخبار ملوك الطوائف از او ياد خواهيم كرد .\r\nيحيى المعتلى همچنان در پى دست يافتن به قرطبه بود و گاهگاهى سپاهى بسيج مىكرد و كر و فرى مىنمود تا آنگاه جماعاتى از بربر متفق شدند و چند شهر و دژ را به او تسليم كردند . اين امر سبب افزون شدن قدرت او گرديد . محمد بن عبد اللّه البرزالى نيز او را يارى داد و به قرمونه فرود آمد و به محاصرهء محمد بن اسماعيل بن عباد به اشبيليه رفت .\r\nآنگاه در سال 426 ابن عباد ، برزالى را به قتل او اغوا كرد تا روزى كه براى راندن سوارانى كه از سوى ابن عباد براى حمله به لشكرگاه او در قرمونه مىآمدند بر اسب نشست و براند . كسانى در كمين او نشسته بودند ، اسبش سكندرى رفت و او را بر زمين زد ؛ آنان كه كمين گرفته بودند او را بكشتند . محمد بن عبد اللّه البرزالى عهده دار قتل او شد . با\r\n\r\n","description":"","footnote":"","page_name":" 220 ","page_number":252},
  {"content":"\r\n\r\nقتل او دولت بنى حمود در قرطبه منقطع شد .\r\nاحمد بن ابى موسى معروف به ابن بقنه [ 1 
  ] و الخادم نجا الصلقبى [ 2 
  ] كه از آغاز وزيران دولت حمودى بودند به مالقه كه دار الملك ايشان بود باز گرديدند و برادر يحيى المعتلى ، ادريس بن على بن حمود را از سبته و طنجه فرا خواندند و با او بيعت كردند ، بدين شرط كه حسن پسر برادرش يحيى را امارت سبته دهد . ادريس در مالقه مستقر گرديد و به المتأيد باللّه ملقبش ساختند . مردم مريه و اعمال آن و رنده و جزيرة الخضراء نيز با او بيعت كردند ، او نيز حسن پسر برادرش يحيى را منشور امارت مالقه داد و نجا الخادم نيز با او برفت .\r\n[ ابو القاسم محمد بن اسماعيل بن عباد صاحب اشبيليه را هواى دست يافتن به آن بلاد در سر پديد آمد . پس فرزند خود اسماعيل را با سپاهى از جماعتى از بربرها روانه نمود . 
  ] [ 3 
  ] پدرش ابو القاسم محمد بن عباد براى چنين اقدامى خويشتن را آماده كرده بود .\r\nمىخواست بلادى را كه شورشيان گرفته بودند باز ستاند و از آن خود كند . پس اشبونه و استجه را از محمد بن عبد اللّه البرزالى بستد و پسر خود را براى محاصرهء قرمونه فرستاد .\r\nمحمد بن عبد اللّه البرزالى از ادريس و زاوى يارى طلبيد . زاوى خود بيامد و ادريس المتأيد باللّه به سردارى ابن بقنه [ 4 
  ] سپاه فرستاد . ميان دو طرف نبردى سخت در گرفت در اين نبرد اسماعيل بن عباد منهزم شد و به قتل رسيد و سرش را نزد ادريس المتأيد باللّه آوردند ؛ ولى ادريس دو روز بعد در سال 431 بمرد .\r\nچون ادريس المتأيد بمرد ابن بقنه خواست با پسرش يحيى ملقب به حيون [ 5 
  ] بيعت كند ولى نجا الخادم پيشدستى كرده از سبته بيامد و حسن پسر يحيى المعتلى را بياورد و بربرها با او بيعت كردند و او المستنصر لقب يافت . او ابن بقنه را كشت و يحيى پسر ادريس هم به حصن قمارش گريخت و در سال 434 در آنجا هلاك شد . بعضى گويند نجا او را كشت . نجا به سبته باز گشت تا آنجا را نگهدارد و يكى از رجال را موسوم به سطيفى به سبب اعتمادى كه به او داشت به وزارت حسن المستنصر گماشت . مردم غرناطه و ديگر بلاد اندلس با حسن بيعت كردند ولى پس از چندى به دست [ زنش كه 
  ] دختر عمويش بود مسموم شد . گويند او را به انتقام برادرش كشت . اين واقعه در سال 433 [ 6 
  ] اتفاق افتاد .\r\nچون حسن بن يحيى كشته شد ، سطيفى تا امور را به نظم آورد ، برادر او ادريس بن يحيى را در بند كرد و ماجرى را به نجا كه با پسر خردسال حسن در سبته بود بنوشت . و از او خواست تا آن پسر را به امارت بر دارد ولى نجا او را كشت و خود به مالقه آمد و خويشتن را امير خواند ، بربرها و سپاهيان نيز با او يار شدند .\r\n\r\n\r\n","description":"","footnote":"\r\n[ ( 1 ) 
  ] متن : احمد بن موسى\r\n[ ( 2 ) 
  ] الصقلى\r\n[ ( 3 ) 
  ] متن : ناقص بود از جذوة المقبس افزوديم ص 30\r\n[ ( 4 ) 
  ] متن : ابن بقيه\r\n[ ( 5 ) 
  ] متن : حبون\r\n[ ( 6 ) 
  ] متن : 438 .\r\n","page_name":" 221 ","page_number":253},
  {"content":"\r\n\r\nآنگاه نجا به سوى جزيرة الخضراء در حركت آمد تا حسن و محمد پسران قاسم بن حمود را گوشمال دهد . ولى در راه كه بى هيچ پيروزى باز مىگشت يكى از غلامان قاسم ، او را به قتل رسانيد . آن غلام را نيز كشتند .\r\nچون خبر قتل نجا به مالقه رسيد مردم بر سطيفى بشوريدند و او را كشتند و ادريس بن يحيى المعتلى را از زندان آزاد كردند و در سال 434 با او بيعت كردند . اهالى غرناطه و قرمونه و همچنين مردم سرزمينهاى ميان آن دو شهر با او بيعت كردند و او را به العالى ملقب ساختند . العالى دو تن از بندگان پدر خود يكى به نام رزق اللّه و ديگرى سكوت را امارت سبته داد . آنگاه محمد و حسن پسران عم خود ادريس بن على را در بند كرد . [ چون مردانى كه در آن دژ نگهبانان محمد و حسن بودند العالى را از گرفتن هر تصميمى عاجز ديدند 
  ] ، به مخالفتش برخاستند و محمد بن ادريس را بر خود امير ساختند . سپاهيانى كه در مالقه بودند چون اين خبر شنيدند محمد را نزد خود دعوت كردند و در قصبه موضع گرفتند . عامهء مردم با ادريس [ بن يحيى العالى 
  ] بودند ولى چون از او نوميد شدند رهايش كردند و در مالقه با محمد بن ادريس بيعت كردند و او را المهدى لقب دادند . اين واقعه در سال 438 بود . او پسر برادر خود حسن را وليعهد خود ساخت و او را السامى [ 1 
  ] لقب داد .\r\nالمهدى از برادرزادهء خود السامى پاره‌اى حركات ناخوشايند ديد و او را به جبال غماره تبعيد نمود السامى در ميان قبيلهء غماره بزيست . [ محمد بن ادريس المهدى شش سال امارت راند . چون مخالفانش را راهى در پيش نماند او را در اواخر سال 444 زهر داده كشتند و پس از او با برادرزاده‌اش السامى بيعت كردند 
  ] . ادريس بن يحيى العالى به قمارش رفت و در آنجا موضع گرفت و مالقه را در محاصره افكند . باديس [ 2 
  ] نيز به خلاف المهدى برخاست و از غرناطه بيامد . المهدى در برابر او ايستادگى كرد . باديس دست بيعت داد و بازگشت . المهدى بر سرير دولت خويش در مالقه بماند و غرناطه و جيان [ 3 
  ] و اعمال آن به فرمانش در آمدند تا آنگاه كه در سال 444 بمرد .\r\nجماعتى با ادريس بن يحيى المعتلى كه خلع شده و در قمارش بود بيعت كردند . در مالقه نيز با او بيعت نمودند . المعتلى به سبب كينه‌اى كه از مردم مالقه داشت دست بندگانش را بر مردم گشاده گردانيد ، چنان كه بسيارى از آنان بگريختند و اين حال ببود تا سال 447 كه هلاك شد .\r\nآنگاه با محمد الاصغر پسر ادريس المتأيد بيعت شد و او را المستعلى لقب دادند و در مالقه و المريه و رنده به نامش خطبه خواندند . پس باديس به سوى او لشكر كشيد و\r\n\r\n\r\n","description":"","footnote":"\r\n[ ( 1 ) 
  ] متن : السانى\r\n[ ( 2 ) 
  ] متن : بادريس\r\n[ ( 3 ) 
  ] متن : حيان .\r\n","page_name":" 222 ","page_number":254},
  {"content":"\r\n\r\nدر سال 449 بر مالقه دست يافت . محمد المستعلى خلع شد و به المريه رفت و سپس به دعوت مليله به آنجا رفت . مردم مليله او را بر خود امير كردند . مستعلى همچنان در مليله بود تا سال 496 كه در گذشت .\r\nاما محمد بن القاسم كه در مالقه در بند بود ، در سال 414 از بند بگريخته و به جزيرة الخضراء رفت و آنجا را تصرف نمود و به المعتصم ملقب شد و در آنجا ببود تا سال 450 كه هلاك گرديد و جزيرة الخضراء به دست المعتضد بن عباد افتاد . سكوت البر - غواتى حاجب كه غلام قاسم الواثق محمد بن المعتصم يا غلام يحيى المعتلى بود پيش از اينها امارت سبته را فرا چنگ آورده بود . چون ابن عباد بر جزيره مستولى شد او را به طاعت فراخواند او نيز خواستار جزيرة الخضراء بود . ميانشان فتنه‌ها برخاست تا آنگاه كه مرابطين آمدند و بر سبته و همهء اندلس مستولى گرديدند و ما در اين باب سخن خواهيم گفت .\r\nالبقاء للّه وحده سبحانه و تعالى .\r\n\r\nخبر از بنى عباد ملوك اشبيليه و غرب اندلس و ديگر امراء طوايف كه بر آن سرزمين مستولى گرديدند\r\nنخستين اينان قاضى ابو القاسم محمد بن ذى الوزراتين ابى الوليد اسماعيل بن محمد اسماعيل بن قريش بن عباد بن [ عمرو بن 
  ] اسلم بن عمرو بن عطاف بن نعيم اللخمى بود .\r\nعطاف با سپاهيان لخم به اندلس در آمد ، اصل آنان از حمص بود . عطاف به قريهء طشانه در مشرق اشبيليه قرار گرفت و زاد و رود او نيز در آنجا به وجود آمد . محمد بن اسماعيل بن قريش در طشانه عهده دار امر نماز بود . پسرش ابو الوليد اسماعيل به سال 413 در اشبيليه به وزارت رسيد و پسر او ابو القاسم علاوه بر امر قضا از سال 414 تا سال 433 كه از دنيا برفت مقام وزارت نيز به عهده داشت .\r\nسبب به رياست رسيدنش اين بود كه از خواص قاسم بن حمود بود ، و قاسم بن حمود بود كه بنيان امارت او را استوار كرد . قاسم بن حمود در سال 408 پس از قتل برادرش على در قرطبه به خلافت رسيد . در سال 412 برادرزاده‌اش يحيى بن على بر او بشوريد و به قرطبه لشكر راند . قاسم با چند تن از ياران خود به اشبيليه آمد و در آنجا به المستعلى ملقب گرديد ولى پس از مدت كوتاهى كه يحيى خلع گرديد او را به قرطبه فرا خواندند و در سال 411 با او تجديد بيعت كردند . در آن ايام المستعلى در اشبيليه بود . ابو القاسم بن عباد را پس از مرگ پدرش اسماعيل بر كشيد و منصب قضا داد . چون بار ديگر المستعلى براى دست گرفتن خلافت به قرطبه رفت ، سه تن از شيوخ بلد ، قاضى ابو القاسم محمد بن اسماعيل بن عباد اللخمى و محمد بن يريم الالهانى و ابو بكر محمد بن محمد بن الحسن الزبيدى معلم هشام و صاحب مختصر العين در لغت ، زمام امور شهر را\r\n\r\n","description":"","footnote":"","page_name":" 223 ","page_number":255},
  {"content":"\r\n\r\nبه دست گرفتند ؛ بدين گونه كه هر كارى را به شورا واگذارند . اما ابو القاسم محمد بن اسماعيل بن عباد آن دو را به كنارى زد و خود به انفراد زمام امور شهر را به دست گرفت و تشكيل سپاه داد و همچنان امر قضاء را نيز به عهده داشت .\r\nچون از ورود قاسم بن حمود به اشبيليه مانع شدند او به قرمونه رفت و بر محمد بن عبد اللّه البرزالى فرود آمد . وى در ايام هشام المؤيد و پس از او محمد بن هشام المهدى امارت قرمونه يافته بود ولى در ايام فتنه يعنى در سال 404 بر آن استيلا يافته بود . ابن عباد او را واداشت كه قاسم بن حمود را خلع كند تا در امارت رقيبى نداشته باشد .\r\nآنگاه به قاسم توصيه كرد كه به شريش برود و محمد بن عبد اللّه البرزالى قرمونه را در تصرف خود گرفت .\r\nابو القاسم محمد بن عباد تا سال 433 كه از دنيا رفت به استقلال حكومت مىكرد . پس از او پسرش عباد بن محمد به جايش نشست و المعتضد لقب يافت . او نيز مردى نيرومند بود و در ايام حكومتش بارها به جنگ رفت .\r\nابن عباد به برخى از ممالك اندلس دست يافت و نخستين اقدامى كه كرد آن بود كه محمد بن عبد اللّه البرزالى صاحب قرمونه را عليه قاسم بن حمود بر انگيخت تا قاسم ناچار شد از قرمونه به شريش برود . آنگاه با عبد اللّه بن الافطس صاحب بطليوس نبرد كرد . پسرش اسماعيل با سپاهى همراه با محمد بن عبد اللّه البرزالى به جنگ او رفت . المظفر پسر ابن الافطس در اين نبرد آن دو را شكست داد و محمد بن عبد اللّه البرزالى را اسير كرد و پس از چندى آزادش نمود . پس ميان او و برزالى فتنه برخاست و برزالى به دست پسرش اسماعيل كشته شد ؛ بدين گونه كه جماعتى را روان داشت تا بر قرمونه تاخت آورند و در اين حال گروهى را در كمين قرار داد . برزالى با ياران خود به نبرد بيرون آمد ، اسماعيل واپس نشست تا آنجا كه مردانى كه كمين گرفته بودند بيرون آمدند و او را كشتند . اين واقعه در سال 434 اتفاق افتاد .\r\nسپس پسرش اسماعيل به خلاف او برخاست . بندگان و بربرها او را بر انگيختند كه خود را فرمانرواى ملك خواند . او نيز هر چه توانست اموال و ذخاير برداشت و به جانب جزيرة - الخضراء روان گرديد تا آنجا را در تصرف آورد . پدرش در آن شب در حصن الفرج بود . سواران را به طلب او فرستاد و او به جانب دژ الورد روان شد . والى آن دژ او را بگرفت و نزد پدر فرستاد . پدرش او و كاتبش و همهء كسانى را كه با او همراه شده بودند بكشت . پس به طلب بربرهايى كه در ثغور بودند برخاست . نخستين كسى را كه از او ياد مىكنيم صاحب قرمونه ، المستظهر عزيز بن محمد بن عبد اللّه البرزالى است . او بعد از پدر خود - چنان كه گفتيم - امارت قرمونه يافته بود استجه و مرشانه [ 1 
  ] را نيز در اختيار داشت و مورور [ 2 
  ] و اركش [ 3 
  ] از آن\r\n\r\n\r\n","description":"","footnote":"\r\n[ ( 1 ) 
  ] متن : مروز\r\n[ ( 2 ) 
  ] متن : نموز\r\n[ ( 3 ) 
  ] متن : رواركش .\r\n","page_name":" 224 ","page_number":256},
  {"content":"\r\n\r\nمحمد بن نوح الدمرى [ 1 
  ] از بربرهاى آن سوى دريا و از ياران المنصور [ محمد بن ابى عامر 
  ] بود .\r\nدر سال 404 آنجا را گرفته بود . محمد بن نوح در سال 433 بمرد و پسرش عز الدوله الحاجب ابو مياد بن نوح به جاى او قرار گرفت . او نيز در سال 468 در گذشت .\r\nدر ايام فتنه ، سال 450 ابو نور [ 2 
  ] بن ابى قره اليفرنى آنجا را از دست عامر بن فتوح از بركشيدگان علويان بستد . همواره المعتضد او را در تنگنا مىنهاد ، تا روزى دعوتش كرد كه تا به جايى امارت دهد ولى به زندانش افكند . آنگاه دست به حيله‌اى زد بدين طريق كه از زبان يكى از كنيزانش نامه‌اى برساخت كه پسرش را به او آهنگ حرام بوده است . ابو نور سپس او را طلاق گفت و پسرش را به قتل آورد . چون خبر يافت كه به مكر او را فريفته‌اند در سال 450 از شدت اندوه بمرد .\r\nچون ابو نور بمرد پسرش ابو نصر به جاى او نشست ؛ و بر آن حال ببود تا سال 459 كه يكى از سپاهيانش دربارهء او غدر كرد و در يكى از دژها او را از بارو فرو افكند و بكشت .\r\nدر سال 402 عبدون بن خزرون [ 3 
  ] در شريش سر به شورش برداشت ، ابن عباد او را فرو گرفت و مجازات كرد . آنگاه باب عطاياى خويش بگشود و هر يك را ناحيه‌اى از بلاد ارزانى مىداشت . چنان كه اركش را به ابن نوح داد ، شريش را به ابن خزرون و رنده را به ابن ابى - قره . پس همه در حزب او مجتمع شدند و به دو اعتماد يافتند . آنگاه همه را به مهمانى دعوت كرد و براى مزيد اكرام آنان را به حمامى كه برايشان آماده ساخته بود فرستاد ؛ ولى حمام را بر سرشان ويران نمود و همه جز ابن نوح هلاك شدند . سپس كس فرستاد تا همهء دژها - يشان را در ضبط آورد و همه جزء متصرفات او گرديدند .\r\nباديس براى گرفتن انتقام كشتگان قيام كرد . همهء عشاير وابسته به آنان گرد آمدند و مدتى در نبرد بودند . عاقبت از جنگ منصرف شدند و به ديار مغرب آمدند و در سبته مقام گرفتند ولى سكوت آنان را از آنجا براند و جماعتى كثير از ايشان از گرسنگى هلاك شدند . و اين به سبب قحطسالى بود كه پيش آمده بود . و از آن روزگار در مغرب جاى گرفتند .\r\nابن عباد در ملك خود مستقل شد . در ولبه [ 4 
  ] و شلطليش عبد العزيز البكرى بود . سپاهيان المعتضد بن عباد او را در محاصره افكندند . عبد العزير ، ابن جهور را نزد المعتضد شفيع قرار داد و مدتى ميانشان صلح بر قرار گرديد .\r\nچون ابن جهور بمرد ، المعتضد بار ديگر به طلب سرزمينهاى او آمد ؛ تا در سال 443 آنها را در تصرف خود گرفت و پسرش المعتمد را امارت آن سامان داد . آنگاه به شلب لشكر برد . المظفر ابو الاصبغ عيسى بن القاضى ابى بكر محمد بن سعيد بن مزين در آنجا بود . او در سال 419 آنجا را در تصرف گرفته بود و در سال 442 بمرد . المعتضد به آن ديار رفت و آنجا\r\n\r\n\r\n","description":"","footnote":"\r\n[ ( 1 ) 
  ] متن : الرموى\r\n[ ( 2 ) 
  ] متن : ابو ثور\r\n[ ( 3 ) 
  ] متن : خزرون بن عبدون\r\n[ ( 4 ) 
  ] متن : اونيه .\r\n","page_name":" 225 ","page_number":257},
  {"content":"\r\n\r\nرا از دست پسرش بستد ، و المعتمد را به آنجا فرستاد . او نيز در شلب فرود آمد و آن را دار - الامارهء خود ساخت .\r\nآنگاه به شنت بريه لشكر برد . المعتصم محمد بن سعيد بن هارون در آنجا بود . در سال 439 خلع شد و سرزمينهاى او نيز به متصرفات المعتمد در افزود .\r\nتاج الدين ابو العباس احمد بن يحيى اليحصبى [ 1 
  ] در لبله بود . در سال 414 آنجا را گرفته بود و به نام او در ولبه [ 2 
  ] و شلطليش نيز خطبه خوانده بودند . او در سال 433 بمرد و ملك خويش به برادرش محمد داد . المعتضد بر او سخت گرفت . محمد بن قرطبه گريخت . آنگاه المعتضد به لبله لشكر برد . امير آن عز الدوله به سود پسر برادر خود ، ابو نصر فتح بن خلف اليحصبى ملقب به ناصر الدوله ، از حكومت كناره گرفت . او نيز در سال 445 به سود المعتضد خود را خلع كرد و همهء اين سرزمينها از آن بنى عباد شد .\r\nالمعتضد مرسيه را نيز تصرف كرد . در آنجا ابن رشيق البناء قيام كرده بود و خود را خاصة - الدوله لقب داده بود . او هشت سال در آنجا درنگ كرد . سپس در سال 455 مردم آن ديار بر او شوريدند و بار ديگر به ابن عباد پيوستند .\r\nالمعتضد ميرتله [ 3 
  ] را نيز از دست ابن طيفور ، به سال 436 بگرفت . ابن طيفور آن سرزمين را از عيسى بن نسب الجيش گرفته بود . همهء اين سرزمينها به ممالك ابن عباد افزوده شد .\r\nميان او و باديس بن حبوس صاحب غرناطه نيز جنگهايى بود .\r\nالمعتضد در سال 461 بمرد و پسرش محمد المعتمد بن المعتضد بن اسماعيل ابو القاسم بن عباد به جاى او قرار گرفت . او نيز بر شيوه و سيرت پدر بود . دار الخلافهء قرطبه را از دست ابن جهور بستد و فرزندان خويش را به مراكز كشور روانه داشت و هر يك را در جايى مكان داد . دولت او در ناحيهء غربى اندلس نيرومند گرديد . همهء ملوك الطوائف را چون ابن باديس بن حبوس ، در غرناطه و ابن الافطس در بطليوس و ابن صمادح در المريه و جز ايشان در فرمان خود آورد . اينان همگان با او راه مسالمت در پيش گرفته بودند ، در نيكو داشت جانب او مىكوشيدند و با پرداخت اموالى خود را از آسيب او نگه مىداشتند و اين امر همچنان ببود تا آنگاه كه در ناحيهء مغرب مرابطين پديد آمدند و كار يوسف بن تاشفين بالا گرفت و مسلمانان اندلس همه دل به يارى او بستند .\r\nالفونسو [ ششم 
  ] هر سال مبلغى به عنوان جزيه از او مىگرفت [ در سال 475 
  ] جماعتى را به رياست مردى يهودى فرستاد تا آن جزيه بستاند ؛ به سبب اختلافى كه ميان آن مرد\r\n\r\n\r\n","description":"","footnote":"\r\n[ ( 1 ) 
  ] التحصينى\r\n[ ( 2 ) 
  ] متن : اونيه\r\n[ ( 3 ) 
  ] متن : مرثله .\r\n","page_name":" 226 ","page_number":258},
  {"content":"\r\n\r\nيهودى با او پديد آمد ، فرمان داد تا همه را بگيرند و در بند كنند . و آن يهودى را كه مورد اعتماد الفونسو بود بكشت . چون ميان او و مسيحيان نبرد برخاست از يوسف بن تاشفين يارى طلبيد . وقايع گذشتن يوسف بن تاشفين از دريا در اخبار او خواهد آمد .\r\nفقهاى اندلس از يوسف بن تاشفين خواستند كه كارى كند كه ملوك الطوائف باج و خراج از آنها بردارند . او نيز خواستار رفع باج و خراج گرديد . آنان نيز بدان وعده كه از آن كار باز خواهند ايستاد ، فرستادگان او را باز گردانيدند ولى چون آنان نزد يوسف بن تاشفين بازگشتند ، ملوك اندلس نيز كار خود از سر گرفتند . در اين احوال يوسف بن تاشفين سپاهيانى براى جهاد بدان سرزمين مىفرستاد تا آنگاه كه خود از دريا بگذشت و به سرزمين اندلس در آمد و همه را خلع كرد و به مغرب آورد و اندلس را در تصرف گرفت - كه ما در اخبار او از آن ياد خواهيم كرد . ابن عباد نيز در قبضهء اقتدار او قرار گرفت و اين اسارت پس از يك سلسله نبردها بود . او را در سال 484 به اغمات از روستاهاى مراكش آورد ، و بند بر او نهاد تا سال 488 كه بمرد .\r\nجز اين در اندلس ثغرهاى ديگرى هم بود كه ابن عباد بر آنها دست نيافت ، از آن جمله بود اراضى سهله ( شنتمريه ) كه هذيل بن خلف بن رزين [ 1 
  ] در آغاز قرن پنجم به دعوت هشام [ بن محمد بن عبد الرحمان 
  ] به آنجا رفته بود . اين هذيل مؤيد الدوله لقب گرفت . او به سال 405 كشته شد . پس از او برادرش حسام الدوله عبد الملك بن خلف به جاى او قرار گرفت و او همچنان در مقر فرمانروايى خويش بود تا به هنگام تسلط مرابطون بر اندلس ، سرزمينهايشان به دست ايشان افتاد .\r\nو نيز از آن جمله بود البونت و اللج كه در روزگاران فتنه عبد اللّه بن قاسم الفهرى بر آنها دست يافته بود . او نيز خود را نظام الدوله لقب داده بود . المعتمد بدان هنگام كه در قرطبه به امارت برگزيده شد در نزد او بود و از آنجا به قرطبه آمد . نظام الدوله در سال 421 بمرد .\r\nپس از او پسرش محمد يمن [ 2 
  ] الدوله امارت يافت . ميان او و مجاهد نبردهايى بود . پس از او پسرش احمد عقد الدوله به امارت رسيد او در سال 440 به هلاكت رسيد و برادرش عبد اللّه [ دوم 
  ] جناح الدوله جاى او بگرفت . جناح الدوله همچنان ببود تا در سال 485 به دست مرابطين خلع گرديد .\r\nاينك به ذكر بقيه اكابر ملوك الطوائف مىپردازيم . و اللّه سبحانه و تعالى اعلم بالصواب .\r\n\r\nاخبار ابن جهور\r\nرئيس اين جماعت در ايام فتنه در قرطبه ، ابو الحزم جهور بن محمد بن جهور بن عبد اللّه بن\r\n\r\n\r\n","description":"","footnote":"\r\n[ ( 1 ) 
  ] متن : رزن\r\n[ ( 2 ) 
  ] متن : يمين الدوله .\r\n","page_name":" 227 ","page_number":259},
  {"content":"\r\n\r\nمحمد بن المعمر بن يحيى بن ابى المغافر بن ابى عبيدة الكلبى بود . ابن بشكوال نسب او را چنين آورده است . ابو عبيده نخستين كسى از اين خاندان بود كه به اندلس آمده بود . اينان را در قرطبه وزارت دولت عامريان بود .\r\nابن جهور در سال 422 ، بدان هنگام كه لشكر ، المعتد آخرين خلفاى بنى اميه را برانداخت ، زمام امور قرطبه را به دست گرفت . او در آن فتنه‌ها شركت ننمود بلكه بر آن ناحيه مستولى شد و كارها را نظم بخشيد و در همهء مدت از خانهء خود به سراى خلافت نرفت . بيشتر بر شيوهء اهل فضل بود ، به عيادت بيماران مىرفت و جنازه‌ها را تشييع مىنمود و در مسجدشان كه نزديك ربض شرقى بود اذان مىگفت و نماز تراويح به جاى مىآورد و از مردم روى نمىپوشيد .\r\nمردم كارهاى خود به دست او دادند تا آنگاه كه خليفه‌اى بيابند .\r\nدر اين هنگام محمد بن اسماعيل بن عباد خبر داد كه هشام المؤيد نزد او در اشبيليه است و در اين باب پاى فشرد . پس در قرطبه به نام او خطبه خواندند . هشام را به قرطبه آوردند ولى او را از دخول به شهر منع كردند و نامش را در خطبه نياوردند و جهور خود به تنهايى امور ملك را مىگردانيد تا در محرم سال 435 در گذشت . او را در خانه‌اش به خاك سپردند .\r\nپس از او پسرش ابو الوليد محمد بن جهور به اتفاق كافهء اهالى به جايش نشست ، او نيز بر سيرت پدر بود . نزد پسر ابو طالب الملكى و ديگران درس خوانده بود ، و در نزد مردم مكرم بود . ابراهيم بن يحيى را وزارت داد . ابراهيم نيز به خوبى از عهده بر آمد . چون [ محمد - بن جهور 
  ] از دنيا برفت زمام امور را پسرش عبد الملك [ بن محمد 
  ] بر دست گرفت . عبد الملك مردى بدسيرت بود و مردم از او ناخشنود بودند .\r\nيحيى ابن ذى النون او را در قرطبه به محاصره انداخت . عبد الملك از محمد المعتمد بن عباد مدد خواست . او نيز با سپاهى به يارىاش آمد ؛ ولى مردم قرطبه به توطئهء محمد بن عباد او را در سال 461 خلع كردند و از قرطبه راندند . آنگاه در شلطليش او را در بند كردند تا در سال 472 بمرد . پس از مرگ او معتمد بن عباد پسر خود سراج الدوله عباد را بر قرطبه امارت داد . او را از بلنسيه به قرطبه آورد ولى در اثر توطئه‌اى زهرش دادند و كشتندش . جنازه‌اش را به طليطله بردند و در آنجا به خاك سپردند . پس از مرگ او معتمد بن عباد به قرطبه لشكر آورد و در سال 469 آنجا را بگرفت و ابن عكاشه را به انتقام خون پسر بكشت و پسر ديگر خود المأمون فتح بن محمد را به جاى او نشاند . بدين عمل همهء غرب اندلس در تصرف او در آمد ، تا آنگاه كه مرابطون وارد اندلس شدند و در سال 484 بر آنان غلبه يافتند و فتح را كشتند و پدرش المعتمد را به اغمات تبعيد كردند - چنان كه گفتيم و خواهيم گفت - و اللّه وارث الارض و من عليها و هو خير الوارثين .\r\n\r\n","description":"","footnote":"","page_name":" 228 ","page_number":260},
  {"content":"\r\n\r\n\r\nاخبار ابن الافطس صاحب بطليوس در غرب اندلس و سرانجام كار او\r\nدر سال 461 ، سالهاى فتنه ، ابو محمد عبد اللّه بن محمد بن مسلمة التجيبى معروف به ابن - الافطس ، بطليوس را در غرب اندلس گرفت و پس از چندى هلاك شد و پسرش المظفر ابو بكر [ محمد بن عبد اللّه 
  ] جاى او را بگرفت . المظفر صاحب دولتى نيرومند شد ، وى يكى از اعاظم ملوك الطوائف بود . ميان او و ابن ذو النون جنگهايى رخ داد . همچنين ميان او و المعتضد ابن - عباد بر سر ابن يحيى صاحب مليله نيز جنگهايى بود . بدين معنى كه ابن عباد او را عليه ابن - يحيى يارى داده بود و خود بدين بهانه بر بسيارى از ثغور و سنگرهاى او مستولى شده بود .\r\nالمظفر محمد بن عبد اللّه پس از دو بار هزيمت [ المعتضد بن عباد 
  ] كه خلق بسيارى در آن كشته شدند به بطليوس پناه برد . اين واقعه در سال 443 بود ، آنگاه ابن جهور ميانشان طرح صلح افكند .\r\nالمظفر در سال 460 بمرد و پسرش المتوكل ابو حفص عمر بن محمد معروف به ساجه به جاى او نشست . او همچنان فرمان مىراند تا آنگاه كه يوسف بن تاشفين امير مرابطين در سال 489 به قتلش آورد و نيز فرزندان او را بكشت . ابن عباد چون ديد كه او را با طاغيه الفونسو رابطه‌اى پديد آمده اين معنى را به يوسف بن تاشفين نوشت و او را بر انگيخت تا پيش از آنكه به دو پيوندد چارهء او بكند . المتوكل به مرز نزديك مىشد كه در سال 487 يوسف بن تاشفين او و فرزندانش را بگرفت و همه را در روز عيد قربان به قتل آورد . و ما در اخبار ايشان خواهيم آورد .\r\nابن عبدون در قصيدهء مشهور خود به مطلع :\r\n الدهر يفجع بعد العين بالاثر * فما البكاء على الاشباح و الصور \r\nمرثيه گفته و يك يك مصائب آنان را آورده است ، چنان كه سنگ را نيز به گريه مىآورد .\r\nما قصهء آنها را در اخبار لمتونه و آمدنشان به اندلس خواهيم آورد . و اللّه يفعل ما يشاء و يحكم ما يريد .\r\n\r\nاخبار باديس بن حبوس [ 1 
  ] ملك غرناطه و البيره\r\nزاوى بن زيرى بن مناد عميد صنهاجه در فتنهء بربرها بود . او در عهد المنصور [ محمد بن - ابى عامر 
  ] به اندلس در آمد . چون فتنهء بربرها برخاست و نظام خلافت دچار انحلال گرديد ، يكه تاز ميدان بود . نخست با سپاهى به البيره آمد و به غرناطه فرود آمد و آنجا را دار الملك\r\n\r\n\r\n","description":"","footnote":"\r\n[ ( 1 ) 
  ] متن : حسون .\r\n","page_name":" 229 ","page_number":261},
  {"content":"\r\n\r\nخود قرار داد . چون موالى عامرى با [ عبد الرحمان بن محمد ملقب به 
  ] المرتضى المروانى بيعت كردند و مجاهد العامرى و منذر بن هاشم التجيبى با سپاهى عزم غرناطه كرد ، زاوى بن - زيرى با جماعاتى از صنهاجه با آنان رو به رو شد و در سال 420 منهزمشان ساخت و المرتضى المروانى نيز كشته شد . زاوى از ذخائر و اموال و ساز و برگشان آنقدر غنايم گرفت كه براى هيچ پادشاهى ميسر نشده بود . اما در ايام فتنه بربرها او به مردم اندلس آسيب بسيار رسانيد و چون از عواقب آن بيمناك گرديد به ميان قوم خود به قيروان آمد و پسر خود را به جاى خود در غرناطه نهاد . چنان انديشيد كه هنگامى كه ابن ابى زمنين [ 1 
  ] با شيوخ غرناطه از نزد پدرش بازگشتند او را دستگير كند . آنان از اين توطئه خبر شدند و نزد پسر برادرش حبوس - بن ماكسن صنهاجى [ 2 
  ] كس فرستادند و او را از يكى از دژها فرا خواندند . او بيامد و غرناطه را تصرف كرد و تا سال 429 كه هلاك شد ، در آنجا فرمان مىراند . پس از حبوس بن ماكسن پسرش باديس بن حبوس امارت يافت . ميان او و ذو النون و ابن عباد جنگهايى بود . كاتب او بر امورش استيلا يافت [ او ابراهيم بن يوسف بن اسماعيل بن نعزاله خوانده مىشد 
  ] .\r\nمردى يهودى بود ، سپس او را به خوارى افكند و در سال 459 به قتلش آورد و با او خلق بسيارى از يهود را نيز بكشت . باديس بن حبوس در سال 467 بمرد . [ پس از مرگ باديس بن حبوس 
  ] نوهء او المظفر ابو محمد عبد اللّه بن بلكين بن باديس به جايش نشست . برادر خود تميم را چونان زمان نيايش امارت مالقه داد . آن دو را مرابطين در سال 483 بر افكندند و هر دو را به اغمات و ريكه بردند . آن دو در آنجا اقامت گزيدند كه ما در اخبار يوسف بن - تاشفين به آن اشارت خواهيم كرد . و اللّه وارث الارض و من عليها و هو خير الوارثين .\r\n\r\nخبر از بنى ذى النون ملوك طليطله و سرانجام كار آنان\r\nجد ايشان اسماعيل الظافر بن عبد الرحمان بن سليمان بن ذى النون بود . اصل او از قبايل هواره بود و پيش از اين در دولت آل مروان رياست داشتند . در شنت بريه [ 3 
  ] عهده‌دار امورى بودند . پس در ايام فتنه در سال 409 بر حصن اقليش [ 4 
  ] مستولى گرديدند .\r\nطليطله از آن [ ابو بكر 
  ] يعيش بن محمد بن يعيش [ الاسدى 
  ] بود . چون او در سال 427 بمرد ، اسماعيل الظافر را از حصن اقليش فرا خواندند . او نيز به طليطله آمد و آنجا را در تصرف آورد و دامنهء حكومتش تا جنجاله از اعمال مرسيه نيز كشيده شد و همواره بر سرير امارت - استقرار داشت تا در سال 429 هلاك گرديد . پس از اسماعيل الظافر پسرش المأمون ابو الحسن يحيى بن اسماعيل به جايش نشست . او نيز صاحب دستگاهى عظيم گرديد و در ميان ملوك -\r\n\r\n\r\n","description":"","footnote":"\r\n[ ( 1 ) 
  ] متن : ابن رصين\r\n[ ( 2 ) 
  ] متن : ماكس بن زيرى .\r\n[ ( 3 ) 
  ] متن : شنتريه\r\n[ ( 4 ) 
  ] متن : افلنتين .\r\n","page_name":" 230 ","page_number":262},
  {"content":"\r\n\r\nالطوائف صاحب نام و آوازه شد . همچنين با الفونسو نيز كشمكشها داشت .\r\nدر سال 435 به غزاى بلنسيه رفت و بر فرمانرواى آن المظفر ذى السابقين نوهء عبد الملك - بن عبد العزيز بن المنصور محمد بن ابى عامر غلبه يافت . همچنين بر قرطبه غلبه يافت و آن را از دست ابن عباد بستد و پسر او ابو عمرو را بكشت .\r\nالمأمون [ 1 
  ] يحيى بن اسماعيل در آنجا در سال 467 مسموم شد و بمرد . پس از او نوه‌اش القادر يحيى بن اسماعيل بن المأمون بن ذى النون به امارت رسيد .\r\nطاغيه الفونسو كارش بالا گرفته بود . چون عرصه را از مقام خلافت خالى ديد و عرب را ناچيز يافت بيرون آمد و بر القادر يحيى ابن ذى النون سخت گرفت تا بر طليطله دست يافت .\r\nالقادر در سال 478 طليطله را به او واگذاشت و چنان شرط كرد كه او نيز در گرفتن بلنسيه يارىاش كند . در آن ايام عثمان القاضى ابن بكر بن عبد العزيز از وزراء محمد بن ابى - عامر در بلنسيه بود . مردم بلنسيه او را از بيم القادر خلع كردند . القادر به شهر در آمد و دو سال در آنجا درنگ كرد ، وى در سال 481 كشته شد . ما از اين پس در اين باب سخن خواهيم گفت . ان شاء اللّه تعالى .\r\n\r\nخبر از ابو عامر صاحب شرق اندلس از فرزندان ملوك الطوائف و اخبار موالى عامرى كه پيش از او بودند و ابن صمادح سردار او در المريه و سرگذشت و سرانجام آنان\r\nموالى عامرى به هنگام فتنهء بربرها در سال 411 با المنصور عبد العزيز بن عبد الرحمان الناصر بن ابى عامر ، در شاطبه بيعت كردند و او را به امارت برداشتند . وى شاطبه را در تصرف آورد . پس از چندى مردم شاطبه عليه او بشوريدند ، بگريخت و به بلنسيه رفت و آنجا را گرفت و امور خود را به موالى واگذار نمود .\r\nيكى از وزراء او ، ابن عبد العزيز خيران العامرى از موالى ايشان بود كه پيش از اين در سال 404 بر اريوله [ 2 
  ] و به سال 407 بر مرسيه و به سال 409 بر جيان و المريه غلبه يافته بود .\r\nو همهء اينان با المنصور عبد العزيز بيعت كردند .\r\nآنگاه خيران بر المنصور عبد العزيز عاصى شد و از المريه به مرسيه رفت و در آنجا محمد - بن عبد الملك بن منصور با پسر عم عبد العزيز بيعت كرد . او از قرطبه بيرون آمده و به خيران پناه برده بود ، در همين وقت مردم شاطبه بر عبد العزيز بشوريدند . او نيز از شاطبه به بلنسيه رفته بود . محمد بن عبد الملك نخست به المؤتمن سپس به المعتصم ملقب گرديد اما پس از چندى خيران از او ناخشنود شد و از مرسيه براندش . او نيز به المريه پيوست ، در آنجا نيز\r\n\r\n\r\n","description":"","footnote":"\r\n[ ( 1 ) 
  ] متن : الظافر\r\n[ ( 2 ) 
  ] متن : اربوله .\r\n","page_name":" 231 ","page_number":263},
  {"content":"\r\n\r\nخيران موالى را بر انگيخت تا اموالش بستدند و او را براندند . سپس به غرب اندلس پناه برد و در آنجا بماند تا بمرد . خيران نيز در سال 419 به هلاكت رسيد .\r\nچون خيران بمرد ، عميد الدوله ابو القاسم زهير العامرى به جاى او نشست . او به غرناطه لشكر برد . باديس بن حبوس به مقابله بيرون آمد و منهزمش ساخت ؛ و او در خارج شهر غرناطه در سال 429 كشته شد .\r\nچون مأمون بن ذى النون هلاك شد و نواده‌اش القادر به جاى او نشست ، ابو بكر بن - عبد العزيز از وزراى ابن ابى عامر را امارت بلنسيه داد . ابن هود او را برانگيخت تا به خلاف القادر بر خيزد . او نيز چنين كرد و به سال 468 هنگامى كه المقتدر [ بن هود 
  ] بر دانيه غلبه يافته بود او نيز بلنسيه را در ضبط آورد . آنگاه در سال 478 پس از ده سال كه از امارتش مىگذشت بمرد و پسرش قاضى عثمان به جاى او قرار گرفت .\r\nچون القادر بن ذى النون طليطله را گرفت و به بلنسيه لشكر برد - الفونسو نيز همراه او بود - مردم بلنسيه عثمان بن ابى بكر را خلع كردند . اين واقعه در سال 478 اتفاق افتاد .\r\nدر سال 483 قاضى جعفر بن عبد اللّه بن حجاب بر القادر بشوريد و او را بكشت و بلنسيه را در تصرف گرفت ولى در سال 489 مسيحيان بر شهر غلبه يافتند و او را كشتند .\r\nآنگاه مرابطين بر اندلس استيلا يافتند . ابن ذى النون يكى از سرداران خود را به بلنسيه فرستاد و آن را بار ديگر در سال 495 از ايشان بستد .\r\nاما معن بن صمادح سردار و وزير ابن ابى عامر در المريه اقامت گزيد و اين به هنگامى بود كه منصور او را به سال 488 امارت آن سامان داده بود و ذو الوزارتين لقب گرفت . آنگاه او را خلع كرد و پسرش المعتصم ابو يحيى محمد بن معن بن صمادح را به جاى او منصوب نمود .\r\nاو نيز چهل و چهار سال در آنجا فرمان راند . صاحب لورقه ، ابن شبيب بر او بشوريد . پدرش را از آنجا عزل كرده بودند ، المعتصم سپاهى به سوى او روان نمود . ابن شبيب از المنصور - بن ابى عامر صاحب بلنسيه و مرسيه يارى طلبيد . المعتصم [ بن صمادح 
  ] نيز از باديس مدد گرفت . عمش صمادح بن باديس بن صمادح بيامد و با چند حصن از حصون لورقه سرگرم نبرد شد ، و بر آنها دست يافت و باز گرديد .\r\nالمعتصم [ بن صمادح 
  ] همچنان در المريه امير بود تا به سال 480 بمرد و پسرش به جاى او نشست . يوسف بن تاشفين [ 1 
  ] امير مرابطين او را در سال 484 خلع كرد . او از دريا بگذشت و به مغرب رفت و بر آن صمادح در قلعه فرود آمد و در آنجا فرزندش از دنيا برفت .\r\nو اللّه وارث الارض و من عليها .\r\n\r\n\r\n","description":"","footnote":"\r\n[ ( 1 ) 
  ] متن : الفش .\r\n","page_name":" 232 ","page_number":264},
  {"content":"\r\n\r\n\r\nخبر از بنى هود ملوك سرقسطه از ملوك الطوائف\r\nالمنصور منذر بن مطرف بن يحيى بن عبد الرحمان بن محمد بن هاشم بن التجيبى صاحب ثغر الاعلى بود و ميان المنصور و عبد الرحمان در امر امارت و رياست همچشمى بود . دار الامارهء او سرقسطه بود . چون با المهدى بن عبد الجبار بيعت شد و عامريان منقرض گرديدند و فتنهء بربرها آغاز گرديد او با المستعين بود تا آن هنگام كه مولاى او هشام كشته شد ، پس ، از او جدا شد .\r\nمروانى و مجاهد و همهء موالى و عامريانى كه نزد او گرد آمده بودند با المرتضى بيعت نمودند و به غرناطه عزيمت كردند . زاوى بن زيرى با آنان به مقابله آمد و منهزمشان ساخت .\r\nآنگاه با المرتضى دل بد كردند و كسى را گماشتند تا او را با خيران در المريه به قتل رسانيد .\r\nمنذر در سرقسطه و ثغر زمام امور را به دست گرفت و به المنصور ملقب گرديد و با طاغيهء جليقيه و برشلونه و فرزندانش پيمان دوستى بست و در سال 414 هلاك شد . پسرش يحيى بن منذر به جايش نشست و المظفر لقب گرفت .\r\nابو ايوب سليمان بن محمد بن هود الجذامى كه از همان خاندان بود ، در شهر تطليه - زمام قدرت را به دست گرفت و از آغاز فتنه بربرها در آنجا بود . جدشان هود به اندلس آمده بود . وى از قبيلهء ازد بود و به سالم از موالى ابى حذيفه نسبت داشت . از اين رو او را هود بن - عبد اللّه بن موسى بن سالم مىگفتند . بعضى گويند از فرزندان روح بن زنباع بود . ابو ايوب سليمان بر المظفر يحيى بن المنذر غلبه يافت و او را به سال 431 به قتل رسانيد و سرقسطه و ثغر اعلى و پسرش يوسف المظفر لارده را بگرفت . سپس ميان او و برادرش احمد المقتدر فتنه برخاست .\r\nالمقتدر از فرنگان و بشكنس يارى طلبيد . آنان بر حسب وعده بيامدند و ميان مسلمانان و ايشان جنگهايى در گرفت . فرنگان به سوى يوسف صاحب لارده باز گشتند . يوسف آنان را در سال 443 در سرقسطه محاصره نمود و براند .\r\nاحمد المقتدر به سال 474 پس از سى و چهار سال حكومت بمرد . پس از او پسرش يوسف المؤتمن به حكومت رسيد . المؤتمن مردى دوستار علوم رياضى بود و او را در آن علم تأليفاتى است چون الاستهلال و المناظر . المؤتمن در سال 478 ، يعنى همان سالى كه مسيحيان طليطله را از القادر بن ذى النون بگرفتند ، بمرد . پس از او پسرش احمد المستعين به جايش نشست . نبرد و شقه در ايام او اتفاق افتاد . در سال 489 با سپاهى بىشمار از مسلمانان عزم نبرد كرد . در اين نبرد قريب به ده هزار تن هلاك شدند . او همواره در سرقسطه امارت داشت تا در سال 503 در نبرد با الفونسو در بيرون شهر سرقسطه به شهادت رسيد .\r\nپس از احمد المستعين پسرش عبد الملك ملقب به عماد الدوله به امارت رسيد ، به سال 512 طاغيه او را از سرقسطه براند . او در روطه از قلاع سرقسطه فرود آمد و در آنجا بود تا سال\r\n\r\n","description":"","footnote":"","page_name":" 233 ","page_number":265},
  {"content":"\r\n\r\n513 كه هلاك شد . پسرش احمد ملقب به سيف الدوله و المستنصر به جايش نشست . او را از طاغيه رنجهاى بسيار رسيد . روطه را به او تسليم كرد بدان شرط كه او را در ناحيهء طليطله اقطاعى دهد . پس با همهء حشم و ساز و برگ خويش به طليطله رفت و تا سال 536 كه از دنيا رفت در آنجا بود .\r\nاز متصرمات بنى هود شهر طرطوشه از آن بقاياى موالى عامريان بود . مجاهد آن را در سال 433 بگرفت و چون در سال 445 بمرد ، يعلى العامرى آن را تصرف كرد ولى مدت حكومتش طولى نكشيد . پس از او شبيل به امارت طرطوشه رسيد . او تا سال 453 كه عماد - الدوله احمد بن المستعين آنجا را بگرفت ، بر آن ديار حكومت مىكرد . از آن پس آن شهر در دست او و پس از او در دست فرزندانش بود تا آنگاه كه دشمن در ضمن غلبه بر مشرق اندلس آنجا را در تصرف آورد . و اللّه وارث الارض و من عليها و هو خير الوارثين .\r\n\r\nخبر از مجاهد العامرى صاحب دانيه و جزاير شرقى و اخبار فرزندان و موالى ايشان و سرانجام آنان\r\nفتح ميورقه در سال 290 بر دست عصام الخولانى انجام گرفت . سبب اين فتح آن بود كه عصام از اندلس به حج مىرفت و در كشتى نشسته بود . باد مخالف وزيدن گرفت و كشتى در ساحل ميورقه [ 1 
  ] پهلو گرفت . درنگ مسافران در آن جزيره به درازا كشيد و در اين مدت در احوال مردم به تفحص پرداختند . در آنجا چيزهايى ديدند كه آنان را به طمع تصرف آن افكند . عصام چون حج اسلام بگزارد و بيامد ، امير [ عبد اللّه بن محمد بن عبد الرحمان 
  ] را از آنچه در ميورقه ديده بود آگاه كرد . امير را نيز ديگ آز به جوش آمد و سپاهى همراه او كرد .\r\nعصام با آن سپاه بيامد و جزيره را چند روز در محاصره گرفت و يك يك دژهاى آن را بگشود تا بر سراسر جزيره دست يافت .\r\nعصام فتحنامه به امير عبد اللّه نوشت او نيز امارت آن جزيره را به او داد ، عصام ده سال در آنجا فرمان راند . چند مسجد و چند مهمانخانه و حمام در آنجا بساخت . چون عصام بمرد ، مردم جزيره پسرش عبد اللّه را بر خود امير ساختند . امير نيز نامه نوشت و امارت او را تأييد كرد . عبد اللّه سپس رهبانيت اختيار كرد و به قصد حج از دريا راهى شرق شد و كس از او خبر نيافت . اين واقعه در سال 350 بود .\r\nالناصر المروانى يكى از موالى خود را به نام موفق به ميورقه فرستاد . او چند بار از راه دريا لشكر به فرنگ برد و در سال 359 ، در ايام حكومت المستنصر به هلاكت رسيد .\r\nپس از موفق يكى از موالى او به نام كوثر به امارت رسيد و موفق به جهاد در ديار\r\n\r\n\r\n","description":"","footnote":"\r\n[ ( 1 ) 
  ] متن : ميودقه .\r\n","page_name":" 234 ","page_number":266},
  {"content":"\r\n\r\nفرنگ سرگرم شد ، او نيز در سال 389 در ايام حكومت المنصور بمرد .\r\nالمنصور يكى از موالى خود به نام مقاتل را امارت ميورقه داد . مقاتل نيز بسيار به غزو و جهاد مىرفت . المنصور و پسرش المؤيد نيز او را در جهاد مدد مىرسانيدند . مقاتل در سال 403 در ايام فتنه بمرد .\r\nالمجاهد ، يوسف بن على از فحول موالى عامريان بود . المنصور محمد بن ابى عامر او را پرورش داده و با ديگر موالى خود قرآن و حديث و عربيت آموخته بود . مجاهد در همهء اين علوم سر آمد شد . در سال 400 در روزى كه المهدى كشته شد از قرطبه بيرون آمد . او و موالى عامريان و بسيارى از سپاهيان اندلس چنان كه گفتيم ، با المرتضى بيعت كردند .\r\nزاوى در فحص غرناطه با آنان رو بر رو شد و منهزمشان ساخت و جمعشان را بپراكند ، سپس چنان كه آورديم المرتضى را بكشت . مجاهد به طرطوشه راند و آنجا را بگرفت . سپس آن را از دست فرو هشت و به دانيه آمد و به استقلال حكومت پرداخت . در اين احوال ميورقه و منورقه و يابسه را بگرفت و مدت سيزده سال همچنان فرمان مىراند .\r\nمجاهد ، المعيطى را چنان كه آورديم ، امارت داده بود . او سر به طغيان برداشت و مردم را از طاعت مجاهد باز داشت . مردم ميورقه او را از اين عمل منع كردند و خبر به مجاهد دادند . او برادر زاده خود عبد اللّه را به ميورقه فرستاد . عبد اللّه پانزده سال در آن جزيره فرمان راند . و با سپاه خود به سردانيه رفت و آنجا را بگرفت و نصارى را از آنجا براند . در اين نبرد پسرش على به دست مسيحيان اسير شد ولى پس از چندى با پرداخت فديه آزادش نمود .\r\nمجاهد بعد از برادر زاده خود يكى از موالى خود به نام اغلب را در سال 428 امارت ميورقه داد .\r\nميان مجاهد صاحب دانيه و خيران صاحب مرسيه و ابن ابى عامر صاحب بلنسيه نبردهايى - بود ، تا آنگاه كه در سال 436 مجاهد به هلاكت رسيد .\r\nپس از مجاهد پسرش على موسوم به اقبال الدوله امارت يافت . او را با المقتدر بن هود نزاعهايى رخ داد . المقتدر او را در سال 468 از دانيه براند و به سرقسطه برد . پسرش سراج - الدوله به ميان فرنگان رفت . فرنگان طى شروطى او را يارى دادند و او بر بعضى از دژهاى خويش بار ديگر دست يافت . پس از چندى در سال 509 به روايتى او را مسموم كردند و بمرد .\r\nعلى در همان سالهاى نزديك به مرگ المقتدر ، در سال 474 در گذشت . گويند كه از المقتدر بگريخت و به بجايه رفت و بر يحيى بن حماد صاحب بجايه فرود آمد و در آنجا از دنيا رفت .\r\nاما اغلب ، صاحب ميورقه را در دريا غزوها و جهادهاى بسيار بود . چون مجاهد بمرد ، اغلب از پسرش على خواستار چيزى افزونتر گرديد ، او نيز اجازت داد . و او داماد خود ،\r\n\r\n","description":"","footnote":"","page_name":" 235 ","page_number":267},
  {"content":"\r\n\r\nسليمان بن مشكيان را از سوى خود به جزيره فرستاد . سليمان پنج سال در آنجا درنگ كرد .\r\nچون سليمان بمرد ، مبشر ملقب به ناصر الدوله جانشين او گرديد . اصل او از شرق اندلس بود . در كودكى اسير شد و دشمن اخته‌اش كرد . او همچنان در دانيه بماند و در ميان اسيران دانيه و سردانيه جهاد مىكرد اغلب او را برگزيد و پس از هلاكت سليمان امارت داد . او پنج سال حكم راند .\r\nدر اين احوال دولت على منقرض گرديد . المقتدر بن هود آن را بر انداخت و اين سبب شد كه مبشر در ميورقه زمام همهء امور را بر دست گيرد . در اين سالها موج فتنه در ميان ملوك - الطوائف بالا گرفته بود .\r\nمبشر به دانيه كس فرستاد تا خاندان سرورش را به نزد او بياورد و چون آمدند به جاى آنان نيكى كرد . مبشر همچنان به سرزمين دشمن لشكر مىكشيد ، تا آنگاه كه طاغيه برشلونه ، لشكرها گرد آورد و ده ماه در ميروقه با او نبرد كرد . سپس آنجا را بگشود و بسى كشتار و تاراج نمود . مبشر نزد على بن يوسف صاحب مغرب كس فرستاده بود و خواسته بود تا او را در اين نبرد يارى دهد ؛ ولى كشتيهاى دشمن وقتى رسيدند كه دشمن پيروز شده بود . چون سپاهيان مغرب برسيدند ، دشمن را براندند . على بن يوسف انور بن ابى بكر اللمتونى را امارت آن ديار داد . او دست ستم بر مردم شهر بگشود و از آنان خواست كه شهرى ديگر دور از دريا بنا كنند . مردم بر او شوريدند و در بندش افكندند و نزد على بن يوسف كس فرستادند و شرح حال خود بگفتند .\r\nعلى بن يوسف ، محمد بن على بن غانيه را به امارت آن ديار معين كرد . محمد بن على در اين ايام ناظر برخى از امور قرطبه بود . او برفت و انور را دست بسته به مراكش فرستاد . محمد بن على ده سال در امارت ميورقه بماند تا برادرش يحيى و پادشاهشان على بن يوسف بمردند .\r\nاز آن پس ميورقه در تصرف بنى غاينه در آمد . بنى غانيه را در عهد على بن يوسف در ميورقه دولتى بود . على و يحيى از آنجا به بجايه لشكر آوردند و آنجا را از موحدين بستدند و همواره ايشان را با موحدين در افريقيه نبردهايى بود . و ما بعد از اخبار لمتونه و گرفتن فرنگان ميورقه را از موحدين ، بدان اشاره خواهيم كرد . البقاء للّه و الملك يوتيه من يشاء و هو العزيز الحكيم .\r\n\r\nخبر از شورشگران اندلس در پايان دولت لمتونيان و استبداد بنى مردنيش [ 1 
  ] در بلنسيه و مزاحمتشان دولت بنى عبد المؤمن را و سرگذشت و سرانجام آنان\r\nبدان هنگام كه لمتونه سرگرم جنگ با دشمن بود و به سبب نبرد با موحدين از اندلس\r\n\r\n\r\n","description":"","footnote":"\r\n[ ( 1 ) 
  ] متن : مردنيس .\r\n","page_name":" 236 ","page_number":268},
  {"content":"\r\n\r\nدور افتاده بودند ، در آن سرزمين بار ديگر گروههايى سر بر داشتند :\r\nدر سال 537 قاضى مروان بن عبد اللّه بن مروان بن خضاب در بلنسيه شورش كرد ؛ ولى پس از سه ماه كه از حكومتش گذشته بود او را خلع كردند و به المريه فرستادند . سپس او را نزد ابن غانيه در ميورقه بردند و در آنجا زندانىاش كردند .\r\nابو جعفر احمد بن عبد الرحمان بن ظاهر در مرسيه شورش كرد . ولى پس از چهار ماه از حكومتش خلع شد و مرسيه دو ماه به دست نوهء المستعين بن هود بود ، آنگاه به دست ابن عياض افتاد .\r\nمردم بلنسيه بعد از ابن خضاب با امير محمد عبد اللّه بن سعيد بن مردنيش الجذامى بيعت كردند . او به جهاد با مسيحيان رغبتى تمام داشت تا در سال 504 در يكى از آن نبردها كشته شد . پس از او با ابن عياض بيعت كردند . او - چنان كه گفتيم - در مرسيه شورش كرده بود .\r\nچون ابن عياض در سال 542 بمرد با برادرزاده ابن مردنيش ، محمد بن احمد بن سعيد - بن مردنيش بيعت شد . او شاطبه و شقر و مرسيه را در تصرف آورد . ابراهيم بن همشك را كه از سردارانش بود به اقطار اندلس بفرستاد . ابراهيم بر قرطبه حمله آورد و آنجا را تصرف كرد ولى نتوانست آن را در دست خود نگهدارد . آنگاه به غرناطه حمله آورد و غرناطه را از موحدين بستد و همراه با ابن مردنيش ، موحدين را در قصبه به محاصره افكند . عبد المؤمن پس از نبردهاى سختى كه در فحص غرناطه ميانشان در گرفت ، غرناطه را بازپس گرفت . ابن - همشك و ابن مردنيش و سپاهيانى كه از مسيحيان به ياريشان آمده بودند ، به دفاع از غرناطه سخت پاى فشردند ولى عبد المؤمن همه را در هم شكست و از ايشان كشتار بسيار كرد .\r\nابو الحجاج يوسف ، بلنسيه را محاصره كرد و به نام خليفهء عباسى المستنجد خطبه خواند و به او نامه نوشت . او نيز منشور امارتش را فرستاد ، سپس در سال 566 با موحدين بيعت نمود .\r\nالمظفر عيسى بن منصور بن عبد العزيز الناصر بن ابى عامر بدان هنگام كه به امارت شاطبه و مرسيه باز مىگشت مدتى بر بلنسيه غلبه يافته بود . او در سال 555 هلاك شد و آن شهر به دست ابن مردنيش افتاد .\r\nاحمد بن عيسى بر حصن مزيله استيلا يافت ، او عليه مرابطين برخاسته بود . پس منذر بن ابى وزير بر او غلبه يافت . احمد بن عيسى در سال 540 به نزد عبد المؤمن رفت . عبد المؤمن او را به تسخير بلاد اندلس بر انگيخت و سپاهى همراه او كرد . اينان بر بنى غانيه امراء مرابطين در اندلس چيره شدند .\r\nهمچنين از آغاز پريشانى اوضاع لمتونه ، محمد بن على بن غانيه المستوفى در ميورقه امارت داشت . او در سال 520 امارت ميورقه را به دست آورده بود . محمد بن على در سال 537 به ديدار برادر خود يحيى به بلنسيه رفت و عبد اللّه بن تيمارا به جاى خود در ميورقه نهاد . چندى نگذشت كه شورشگران عليه او بشوريدند ، محمد بن على باز گشت و كارها به سامان\r\n\r\n","description":"","footnote":"","page_name":" 237 ","page_number":269},
  {"content":"\r\n\r\nآورد تا آنگاه كه در سال 567 از دنيا برفت . پس از او پسرش ابو اسحق ابراهيم به امارت رسيد . او نيز در سال 580 در گذشت و بعد از او برادرش طلحه امارت يافت . او در سال 581 با موحدين بيعت نمود و چند تن از مردم ميورقه را نزد ايشان فرستاد . موحدين نيز على بن - الربرتير را با آنان همراه كرده به ميورقه روان داشتند . چون زبرتير به ميورقه رسيد ، پسران اسحاق برادر طلحه ، يعنى يحيى و على ، او را در بند كردند و طلحه را خلع نمودند . در اين احوال خبر رسيد كه يوسف بن عبد المؤمن در گذشته است و اينان عازم افريقيه شدند - و ما در اخبار دولت آنان بدان اشارت خواهيم داشت .\r\nدولت مرابطين در مغرب اندلس منقرض گرديد و زمام امور به دست موحدين افتاد . اينان مرابطين را در هر جاى كه يافتند ، بكشتند . كار موحدين در اندلس بالا گرفت و برخى از خويشاوندان بنى عبد المؤمن را بر اندلس امارت دادند و اينان ملقب به « سيد » بودند . اين سيدها امارت آن ديار را ميان خود تقسيم كردند . يعقوب المنصور از ميان ايشان - پس از اينكه در مقام خويش استقرار يافت - خلق كثيرى از زناته را به جهاد كشانيد . در اين نبردها بر الفونسو پادشاه جيلقيه ، در الارك از نواحى بطليوس شكستى سخت وارد آورد . اين واقعه در سال 571 اتفاق افتاد . همچنين پسر خود الناصر را در سال 579 به جهاد فرستاد . در اين نبرد مسلمانان شكست خوردند و جمعى از آنان كشته شدند .\r\nاز آن پس امارت موحدان روى در تراجع نهاد . و او در نواحى اندلس دست يارى به سوى سيدها [ 1 
  ] دراز كرد و در مراكش نيز كارش به ضعف گراييد . پس از الفونسو يارى طلبيد و در عوض چند دژ از دژهاى اندلس را به او واگذاشت . رجال اندلس و بازماندگان دولت اموى از ايشان برميدند و تصميم به اخراجشان گرفتند و همه را از آن سرزمين بيرون كردند .\r\nاين مهم را محمد بن يوسف بن هود الجذامى يكى از شورشگران اندلس بر عهدهء خويش گرفت .\r\nدر بلنسيه زيان بن ابى الحملات ، ابو جميل مدافع بن يوسف بن سعد از اعقاب دولت بنى مردنيش و نيز شورشگران ديگر پديد آمدند . آنگاه على بن هود و همچنين محمد بن يوسف - بن نصر معروف به ابن الاحمر ، عليه او خروج كردند . ابن محمد ملقب به الشيخ بود و مردم جبل ( ؟ ) با او به منازعه برخاستند . هر يك از آن دو را دولتى بود كه به فرزندانشان به ميراث رسيد .\r\nاما زيان [ 1 
  ] بن ابى الحملات همراه با ده تن از بنى مردنيش در بلنسيه بود ، و از موحدين يارى خواست تا بتواند در امارت بلنسيه بر پاى ماند . بدان هنگام كه السيد ابو زيد بن محمد .\r\nبن ابى حفص بن عبد المؤمن پس از هلاكت المستنصر در سال 620 امارت بلنسيه را به\r\n\r\n\r\n","description":"","footnote":"\r\n[ ( 1 ) 
  ] متن : زيد .\r\n","page_name":" 238 ","page_number":270},
  {"content":"\r\n\r\nدست گرفت ، زيان راز دار و وزير او شد ، ولى پس از چندى در سال 626 از فرمان او سر بر - تافت و اين به هنگامى بود كه در مرسيه با ابن هود بيعت شده بود . زيان در ابِده خروج كرد .\r\nالسيد ابو زيد از او بيمناك گرديد و براى دلجويى از او كس فرستاد ولى زيان سر به فرمان نياورد . ابو زيد به طاغيه برشلونه پيوست و كيش مسيحيت برگزيد .\r\nپس از او ، زيان بلنسيه را بگرفت و ميان او و ابن هود كشمكشهاى بسيار بود . پسران عم او عزيز بن يوسف بن سعد در جزيرهء شقر [ 1 
  ] به خلاف او برخاستند و به طاعت ابن هود در آمدند . زيان به مقابله بيرون آمد . در شريش ميانشان نبرد در گرفت و زيان منهزم شد . ابن هود از پى او بتاخت در ايستاد . زيان به بلنسيه آمد و چند روز مقاومت نمود . بالاخره ابن هود كه از سوى ديگر مشكلاتى برايش پديد آمده بود او را رها كرد .\r\nطاغيه بر ثغور مسلمانان حمله آورد . صاحب برشلونه به حصن انيشه فرود آمد و آنجا را تصرف كرد . زيان با همهء لشكريان خود به سوى او راند ، اين واقعه در سال 534 اتفاق افتاد . بسيارى از مردم شاطبه و جزيرهء شقر نيز در اين لشكر كشى شركت داشتند و نبردى سخت در گرفت . از جمله ابو الربيع سليمان كشته شد و مردم شهر ، بلنسيه را ترك مىكردند .\r\nيحيى بن ابى زكريا صاحب افريقيه بر ايشان از اموال و سلاح و طعام مدد فرستاد . اين سپاه را به سردارى ابو يحيى بن يحيى بن الشهيد كه از خويشاوندان او بود روانه نمود ، و اين به هنگامى بود كه دعوت بنى عبد المؤمن را ترك گفته بود .\r\nدر سال 536 طاغيه بلنسيه را گرفت و زيان به جزيرهء شقر رفت . در آنجا به نام امير ابو - زكريا الحفصى دعوت آغاز كرد و بيعت مردم شهر را به وسيلهء كاتب خود الحافظ ابو عبد اللّه - محمد بن عبد اللّه بن ابى بكر بن الابار [ 2 
  ] به او اعلام داشت . ابن الابار به تونس رسيد و قصيدهء مشهور خود را كه به قافيهء سين سروده بود ، در برابر او بخواند . و آن قصيده‌اى مشهور است و سخت استوار و نيكو . بدان هنگام كه از دلوت بنى حفص در افريقيه ، سخن مىگوييم از آن ياد خواهيم كرد .\r\nآنگاه ابن هود بمرد و مردم مرسيه از فرمان پسرش ابو بكر الواثق سر برتافتند . از سوى او ابو بكر بن خطاب امارت مرسيه داشت . آنگاه نزد زيان كس فرستادند و خواستار او شدند .\r\nزيان به شهر در آمد و قصر را غارت كرد ، و مردم را به بيعت با امير ابو زكريا وادار نمود ، بدان شرط كه شرق اندلس سراسر از آن او باشد . اين واقعه در سال 537 واقع شد . آنگاه ابن عصام در اريوله عصيان آغاز كرد و خويشاوند زيان به شهر لقنت پيوست و در آنجا بود تا آنگاه كه طاغيهء برشلونه در سال 544 آنجا را از او بستد و او به تونس رفت و در سال 568 در تونس بمرد .\r\n\r\n\r\n","description":"","footnote":"\r\n[ ( 1 ) 
  ] متن : اسقر\r\n[ ( 2 ) 
  ] متن : الانبار .\r\n","page_name":" 239 ","page_number":271},
  {"content":"\r\n\r\nاما ابن هود ؛ در باب دولت او از اين پس سخن خواهيم گفت . اما ابن الاحمر ، همچنان حكومت در اعقاب او تا اين زمان باقى است و ما از آن ياد خواهيم كرد ، زيرا آن دولت از بقاياى دولت عرب است . و اللّه خير الوارثين .\r\n\r\nخبر از شورش ابن هود عليه موحدين در اندلس و دولت او ، و آغاز و انجام كار او\r\nاو محمد بن يوسف بن محمد بن عبد العظيم بن احمد بن سليمان المستعين بن محمد بن - هود بود . او در صخيرات از اعمال مرسيه در نزديكى رقوط به هنگامى كه دولت موحدين روى به سستى نهاده بود ، شورش كرد .\r\nابن هود از خاندان بنى هود - از ملوك الطوائف - بود . در سال 625 با جماعاتى از سپاهيان خروج كرد . والى مرسيه السيد ابو العباس بن ابى عمران موسى بن امير المؤمنين يوسف بن عبد المؤمن ، سپاهى به مقابلهء با او فرستاد . ابن هود آن سپاه را در هم شكست و به مرسيه راند . در آنجا السيد ابو العباس را در بند كرد و به نام المستنصر باللّه خليفهء بغداد خطبه خواند . ابو زيد بن محمد بن ابى حفص [ يوسف 
  ] بن عبد المؤمن از شاطبه سپاهى به نبرد او فرستاد ولى شكست خورده به شاطبه باز گرديد و از المأمون كه در اين اوان بعد از برادرش العادل در اشبيله بود ، يارى طلبيد . المأمون [ 1 
  ] با سپاهى بيامد . دو سپاه مصاف دادند ، ابن هود منهزم گرديد و به مرسيه باز گشت . المأمون چندى او را در مرسيه محاصره كرد ولى چون كارى از پيش نبرد ، محاصرهء شهر را رها كرده به اشبيليه باز گرديد .\r\nآنگاه ابو جميل زيان بن ابى الحملات مدافع بن حجاج بن سعد بن مردنيش در بلنسيه بر السيد ابو زيد عبد الرحمان بن محمد بن يوسف بن عبد المؤمن بشوريد و در سال 620 [ 2 
  ] از بلنسيه به ابِده رفت . بنى مردنيش همه اهل عصبيت بودند و دلير و رزمجوى . ابو زيد كه قصد آن داشت كه در كار او اخلال كند ، نزد او كس فرستاد و باب ملاطفت بگشود ، تا مگر باز گردد ولى او سر بر تافت . ابو زيد از بلنسيه بيرون آمد و به طاغيه برشلونه پيوست و به آيين مسيح در آمد ، پس از او مردم شاطبه سپس مردم جزيرهء شقر با ابن هود بيعت كردند . و اليانشان بنى عزيز بن يوسف عم زيان ، آنان را بدين بيعت واداشت . مردم جيان [ 3 
  ] و قرطبه و در اين روزگاران او را امير المسلمين خواندند . و چون المأمون از اشبيليه به مراكش رفت ، مردم اشبيليه به ابن هود دست بيعت دادند . او نيز برادر خود را بر آن شهر امارت داد .\r\nدر اين احوال زيان بن مردنيش به خلاف او برخاست . در سال 629 ميانشان نبردى در گرفت و زيان در اين نبرد منهزم گرديد . ابن هود او را در بلنسيه محاصره نمود ولى پس از\r\n\r\n\r\n","description":"","footnote":"\r\n[ ( 1 ) 
  ] متن : العادل\r\n[ ( 2 ) 
  ] متن : 626\r\n[ ( 3 ) 
  ] متن : خيبان .\r\n","page_name":" 240 ","page_number":272},
  {"content":"\r\n\r\nچندى دست از محاصره برداشت .\r\nابن هود همچنين در مارده با طاغيه مصاف داد . در اين مصاف خداوند مسلمانان را پيروز گردانيد و بار ديگر او شكست خورده به كرس [ 1 
  ] گريخت .\r\nابن هود پى در پى و هر سال به بلاد دشمن حمله مىآورد و نبرد ميان او و طاغيه همچنان بر دوام بود .\r\nابن هود آنگاه بر جزيرة الخضراء و جبل الفتح كه دو بندر بر دو سوى دريا بود ، مستولى گرديد و آن دو را از السيد ابو عمران بن موسى آنگاه كه عليه برادرش المأمون قيام كرده بود ، بستد . و در سبته نيز با او نبرد كرد . ابو عمران با ابن هود بيعت نمود و در طاعت او در آمد .\r\nآنگاه - چنان كه گفته‌اند - البياسى در سبته شورش كرد .\r\nدر سال 629 در ارجونه با سلطان محمد بن يوسف بن نصر بيعت كردند . نخست قرطبه ، سپس قرمونه [ 2 
  ] در طاعت او در آمد . آنگاه مردم اشبيليه شورش كردند و [ عماد الدوله 
  ] سالم - بن هود را براندند و با ابن مروان احمد بن محمد الباجى بيعت نمودند .\r\nابن هود سپاهى به نبرد با ابن الاحمر بسيج كرد . در اين نبرد ابن الاحمر شكست خورد و سردار سپاهش نيز به اسارت در آمد . آنگاه ابو مروان الباجى با ابن الاحمر متفق شدند كه فتنهء ابن هود را فرونشانند . در اين احوال ، ابن هود با الفونسو چنان نهاد كه هر روز هزار دينار به دو پردازد . بدين پيمان قرطبه در تصرف ابن هود در آمد و از آنجا بر سر ابو مروان الباجى و ابن الاحمر لشكر كشيد ولى شكست خورد . ابن الاحمر بر خارج شهر اشبيليه فرود آمد ، و پس از چندى در نهان آهنگ قتل ابو مروان الباجى را نمود و داماد خود را كه از بنى اشقيلوله [ 3 
  ] بود واداشت تا او را به قتل آورد . سالم بن هود به اشبيليه راند و پس از نبردى شهر را بگرفت .\r\nدر سال 631 از سوى خليفهء عباسى المستنصر باللّه فرمان امارت ابن هود برسيد . حامل اين فرمان ، ابو على بن حسن بن على حسن بن الحسين الكردى ملقب به الكمال بود . خليفه او را رايت و خلعت عطا كرده بود و المتوكل لقب داده بود . رسول خليفه ، منشور و خلعت را در غرناطه به او داد و آن روز روزى فراموش ناشدنى بود . ابن الاحمر نيز با او بيعت كرد .\r\nچون ابن الاحمر ، ابو مروان الباجى را به قتل آورد و از اشبيليه بگريخت ، شعيب بن محمد - بن [ محفوظ 
  ] در لبله [ 4 
  ] سر به شورش برداشت ، شهر را در تصرف آورد و خود را خليفه خواند و المعتصم لقب داد . ابن هود او را محاصره كرد و شهر را از او بستد .\r\nآنگاه دشمنان از هر سو سر بر داشتند و ثغور مسلمانان را به خطر افكندند و آنها را محاصره نمودند و قريب به هفت بار حمله آوردند . از جمله طاغيه شهر قرطبه را محاصره نمود و در سال 633 بر آن غلبه يافت .\r\n\r\n\r\n","description":"","footnote":"\r\n[ ( 1 ) 
  ] متن : كدس\r\n[ ( 2 ) 
  ] متن : قرفونه\r\n[ ( 3 ) 
  ] متن : و اشقيلوله\r\n[ ( 4 ) 
  ] متن : البله .\r\n","page_name":" 241 ","page_number":273},
  {"content":"\r\n\r\nمردم اشبيليه با [ خليفه ابو محمد عبد الواحد 
  ] الرشيد از بنى عبد المؤمن بيعت كردند ، سپس ابن الاحمر به غرناطه راند و آن را تصرف نمود . بيعت با رشيد در سال 437 بود .\r\nابو محمد عبد اللّه بن عبد اللّه بن محمد بن عبد الملك الاموى الرميمى وزير ابن هود بود .\r\nاو را ذو الوزارتين مىخواندند . امارت المريه داشت و همواره در آنجا بود تا سال 635 كه المتوكل [ محمد بن يوسف بن هود 
  ] به المريه آمد . در آن سال به هلاكت رسيد ، او را در مرسيه دفن كردند . گويند المتوكل او را كشت . پس از او المؤيد زمام امور را به دست گرفت و به سال 643 ابن الاحمر او را به تسليم واداشت .\r\nچون المتوكل بمرد پسرش ابو بكر محمد بن محمد كه از سوى پدر به جانشينى معين شده بود زمام امور مرسيه را به دست گرفت . او را الواثق لقب دادند . در سال 636 پس از چند ماه كه از امارتش مىگذشت ، عزيز بن عبد الملك بن محمد بن خطاب بر او بشوريد و به بندش كشيد و خود با لقب ضياء الدوله جاى او بگرفت . آنگاه زيان بن مردنيش بر مرسيه غلبه يافت و عزيز بن عبد الملك را پس از چند ماه كه از امارتش گذشته بود ، بكشت و الواثق بن هود را از بند برهانيد .\r\nدر سال 638 محمد بن هود [ ملقب به بهاء الدوله 
  ] در مرسيه علم طغيان برداشت ، و زيان را از آنجا براند و خود نيز در سال 657 بمرد . پس از او پسرش امير [ محمد بن 
  ] ابى جعفر به امارت رسيد . در سال 662 ابو بكر الواثق كه ابن خطاب او را خلع كرده بود بر او بشوريد . او پسر المتوكل [ محمد بن يوسف بن هود 
  ] امير المسلمين بود و همچنان بر سرير قدرت بود تا آنگاه الفونسو و طاغيهء برشلونه او را به تنگنا افكندند . الواثق ، عبد اللّه بن على بن اشقيلوله را بفرستاد و مرسيه را باز پس ستد ؛ و به نام ابن الاحمر در آنجا خطبه خواند . در آن هنگام كه عبد اللّه بن على از مرسيه به نزد ابن الاحمر باز مىگشت ، در راه با البصرى روبرو گرديد . البصرى او را منهزم ساخت و بار سوم مرسيه به دست الواثق افتاد .\r\nالواثق همچنان در مرسيه فرمان مىراند تا سال 668 كه دشمن آن را در تصرف آورد و به جاى او يكى از حصون خود را به نام يسر [ 1 
  ] به او واگذاشت و او در آنجا بود تا بمرد . و اللّه خير الوارثين .\r\n\r\nخبر از دولت بنى الاحمر ، ملوك اندلس در اين عهد و آغاز كار و سرگذشت و سرانجامشان\r\nاصل ايشان از ارجونه ، از حصنهاى قرطبه است . نياكانشان مردانى سپاهى بودند و به بنى نصر اشتهار داشتند و نسب به سعد بن عباده سرور قبيلهء خزرج مىرسانيدند . در اواخر\r\n\r\n\r\n","description":"","footnote":"\r\n[ ( 1 ) 
  ] متن : ليس .\r\n","page_name":" 242 ","page_number":274},
  {"content":"\r\n\r\nدولت موحدين ، بزرگ اين خاندان يكى محمد بن يوسف بن نصر بود كه او را الشيخ مىخواندند و ديگر برادرش اسماعيل . اينان در آن ناحيه مردمى موجه بودند .\r\nچون دولت موحدين روى به ضعف نهاد ، شورشگران در اندلس از هر سوى سر برداشتند و برخى از حصنها در تصرف طاغيه در آمد . محمد بن يوسف بن هود در مرسيه قيام كرد و دعوت به بنى عباس را آغاز نهاد و بر شرق اندلس غلبه يافت ، محمد بن يوسف بن [ محمد بن احمد بن خميس النصرى معروف به ابن الاحمر 
  ] علم طغيان عليه ابن هود بر افراشت . در سال 629 با ابن الاحمر بيعت كردند بدين شرط كه خطبه به نام امير ابو زكريا الحفصى صاحب افريقيه باشد . در سال 630 جيان و شريش نيز به اطاعت او در آمدند . او را الشيخ و ابو دبوس نيز خطاب مىكردند . در آغاز كار بر خويشاوندان نسبى خود بنى نصر و خويشاوندان سببىاش بنى اشقيلوله ، عبد اللّه و على متكى بود . سپس در سال 631 چون از سوى خليفهء بغداد ابن هود را منشور امارت آمد با او بيعت كرد .\r\nآنگاه ابو مروان الباجى به هنگام خروج ابن هود از اشبيليه و بازگشتش به مرسيه شورش نمود . محمد بن الاحمر با او طرح صلح افكند و دختر خود را به او داد . او نيز بپذيرفت و ابن - الاحمر در سال 632 به اشبيليه در آمد و پس از چندى ابو مروان الباجى را به قتل آورد .\r\nآنكه متصدى قتل او گرديد ، على بن اشقيلوله بود .\r\nمردم اشبيليه پس از يك ماه از محمد بن الاحمر رخ بر تافتند و بار ديگر ابن هود را به شهر خود فراخواندند و ابن الاحمر را از شهر راندند .\r\nابن الاحمر در سال 635 به يارى مردم غرناطه بر شهر مستولى شد . آنگاه ابن ابى خالد به دعوت او در جيان [ 1 
  ] شورش كرد و چون با او بيعت خود را اعلام داشت ، ابو الحسن بن - اشقيلوله را به جيان فرستاد و خود نيز از پى او روان شد و در آنجا فرود آمد و پس از هلاكت ابن هود در آنجا استقرار يافت . در سال 639 با الرشيد بيعت نمود و المريه را از دست محمد بن - الرميمى بستد . مردم المريه در سال 635 [ 2 
  ] با او بيعت كردند .\r\nدر اين احوال ابو عمرو بن الجد ، يحيى بن عبد الملك بن محمد الحافظ ابى بكر بن الجد شورش كرد و اشبيليه را بگرفت و با امير ابو زكريا بن حفص صاحب افريقيه در سال 643 بيعت نمود . امير ابو زكريا نيز اميرى به آن شهر فرستاد . پس از چندى زمام امور شهر را شغاف يكى از سران سپاه به دست گرفت . از ديگر سو دشمن بلاد مسلمانان و حصنهاى آنان را يكى پس از ديگرى مىبلعيد و اين پيشروى از سال 620 يا پيش از آن آغاز شده بود . صاحب برشلونه از فرزندان بطريقى بود كه فرنگان پس از گرفتن برشلونه از دست عرب بر آن گمارده بودند و خايمه [ 3 
  ] نام داشت ، پس از آنكه مدتى روى در ناتوانى نهاده بود اينك تن و توشى\r\n\r\n\r\n","description":"","footnote":"\r\n[ ( 1 ) 
  ] متن : حيان\r\n[ ( 2 ) 
  ] متن : 663\r\n[ ( 3 ) 
  ] متن : خاقمه .\r\n","page_name":" 243 ","page_number":275},
  {"content":"\r\n\r\nيافته بود و در سال 626 بر مارده و در سال 627 بر ميورقه مستولى شده بود . پس به جانب سرقسطه و شاطبه رانده و آنجا را نيز در تصرف آورده بود . همچنين در سال 636 بلنسيه را پس از محاصره‌اى طولانى بگرفت و همچنان از ميان دژها و روستاهايش مىرفت تا به المريه رسيد . از ديگر سو پسر الفونسو پادشاه جليقيه ملقب به الحكيم و پدرانش پيش از او فرنتيره [ 1 
  ] را دژى پس از دژ ديگر و شهرى پس از شهر ديگر گرفته بودند . ابن الاحمر در آغاز كارش كاه ميان او و شورشگران اندلس منازعه بود ، سر به فرمان او آورد و دست يارى به سويش دراز نمود ، او نيز به يارىاش برخاست . ابن الاحمر در زمرهء اتباع او در آمده بود . سى دژ يا قريب به سى دژ را به او واگذاشت تا بتواند از ناحيهء او در امان بماند و نيز وى را در تصرف قرطبه يارى رساند . پس در سال 633 بر قرطبه دست يافت . سپس در سال 464 به نبرد اشبيليه رفت و ابن الاحمر نيز با او بود . ابن الاحمر با ابن الجد خصومت مىورزيد . دو سال اشبيليه را محاصره كرد سپس به صلح وارد شهر شد و دژها و ديگر ثغور متعلق به آن را نيز در تصرف گرفت . همچنين طليطله را از دست ابن كماشه بستد . پس از آن شلب و طلبيره را به سال 659 تصرف كرد و در سال 665 مرسيه را بگرفت و پيوسته طاغيه ممالك اندلس را كوره ، كوره و ثغر ، ثغر مىگرفت تا آنجا كه مسلمانان به ساحل دريا پناه بردند - ميان رنده در مغرب و البيره در مشرق - همهء متصرفاتشان ده منزل بود ، از شرق تا غرب و به مقدار يك مرحله يا كمتر از سوى عرض ، يعنى ميان دريا و جوف .\r\nپس از چندى با الشيخ ابن الاحمر دل بد كرد و طمع در تصرف همهء اندلس بست . در اين هنگام اندلس در برابر او به مقاومت پرداخت و جنگجويانى از زناته ، از بنى عبد الواد و توجين و مغراوه و بنى مرين به آن جزيره آمدند . نخستين بار فرزندان ادريس بن عبد الحق و فرزندان رحو بن عبد اللّه بن عبد الحق در سال 660 يا حدود آن از آب بگذشتند . عمويشان يعقوب بن عبد الحق سلطان مغرب ، اين سپاه را روانه داشته بود . اينان سه هزار يا در حدود سه هزار تن بودند . ابن الاحمر عبور دادنشان را از آب تقبل نمود و به يارى آنان دشمنان را گوشمال داد و ايشان باز گشتند . اينان گاهگاه به يارى ابن الاحمر مىرفتند تا آنگاه كه او در سال 671 بمرد .\r\nچون ابن الاحمر بمرد ، پسرش محمد بن محمد بن يوسف بن نصر به جايش نشست . او معروف بود كه مردى فقيه است و از ميان همهء اهل بيتش او بود كه خواندن مىتوانست و در كتابهاى علمى سر مىكشيد . پدرش الشيخ محمد بن يوسف او را وصيت كرده بود كه همواره از بنى مرين كه ملوك زناته در مغرب بودند و از موحدين به شمار مىرفتند ، يارى جويد و رشتهء پيمان خود را با آنان استوار سازد و سرزمينهاى خود را به مدد ايشان حفظ نمايد . اين\r\n\r\n\r\n","description":"","footnote":"\r\n[ ( 1 ) 
  ] متن : فرستيره .\r\n","page_name":" 244 ","page_number":276},
  {"content":"\r\n\r\nبود كه فقيه ، محمد بن محمد بن يوسف ، از يعقوب بن عبد الحق سلطان بنى مرين در سال 672 يارى طلبيد و اين به هنگامى بود كه او بر بلاد مغرب استيلا جسته بود و بر مراكش غلبه يافته و بر سرير ملك موحدين مستقر گشته بود . او نيز دعوتش را اجابت كرد و سپاه مسلمانان - از بنى مرين و غير ايشان - به سردارى پسرش منديل براى جهاد از آب بگذشت . خود نيز از پى اين سپاه بيامد . ابن هشام كه در جزيرة الخضراء بود سر تمكين بر زمين نهاد . وى در آن جزيره شورش كرده بود . يعقوب بن عبد الحق جزيره را از او بستد و آن را پايگاه خويش ساخت و سپاهيانى را كه به جنگ مىفرستاد در آنجا تجهيز مىنمود . چون در سال 672 - چنان كه گفتيم - به اندلس آمد ، زعيم مسيحيان را منهزم ساخت ولى محمد بن محمد بن الاحمر بر حكومت خود بيمناك شد و با طاغيه در نهان دست دوستى داد . يعقوب بن عبد الحق به ناچار از جهاد با مسيحيان باز گرديد و ما آن هنگام كه از رابطهء بنى مرين و بنى الاحمر سخن مىگوييم ، بدان اشارت خواهيم داشت .\r\nاما از بنى اشقيلوله ، عبد اللّه در مالقه بود و على در وادى آش و ابراهيم در حصن قمارش . اينان با الفقيه محمد بن محمد دل بد كردند و عليه او با يعقوب بن عبد الحق دست دوستى دادند . يعقوب بر برخى ثغور چون مالقه و وادى آش دست يافت ؛ ولى پس از چندى آن سلطان فقيه آنها را بازپس گرفت .\r\nپسران اشقيلوله بر يعقوب بن عبد الحق فرود آمدند ، يعقوب آنان گرامى داشت و آنها را در بخشهايى از كشور امارت داد و اقطاعات بزرگ عطا كرد . و ما بدان خواهيم پرداخت .\r\nسلطان فقيه محمد بن محمد بن الاحمر در آنچه از سرزمين اندلس به دست او مانده بود ، به استقلال فرمان مىراند و آن ملك به جانشين او رسيد . نه او را قبيله‌اى بود و نه عصبيتى شايان و نه سپاه و نگهبانانى در خور ، جز جماعتى از رجال زناته و مردانى از خاندان شاهى كه آنان نيز بر او چيرگى داشتند . ما در كتاب نخستين گفتيم كه در سرزمين اندلس از قبايل و عصبيت چندان خبرى نبود و دولت نيز چندان نيازى به عصبيت نداشت . اين امير را نيز در آغاز كار از بنى نصر ( بنى الاحمر ) و خويشاوندان سببىاش ، بنى اشقيلوله و بنى المولى و وابستگان به بنى المولى و بر كشيدگان خود او عصبيتى بود . همچنين طاغيه او را در برابر ابن هود و ديگر شورشگران يارى مىنمود و در دوره‌اى نيز ملك مغرب به يارى او عليه طاغيه برخاست . همين امور سبب گرديد كه بتواند جاى پاى استوار سازد و به برخى از خواستهاى خويش دست يابد . و چون گاه طاغيه مسلمانان را تهديد مىكرد همگان از خواص و عوام در ايستادگى در برابر او همدل و همدست مىبودند و بيم از او كه دشمن دين بود ، دلها را به هم نزديك ساخته بود . شايد بتوان اين امر را به جاى عصبيت به حساب آورد .\r\nسلطان يعقوب بن عبد الحق چهار بار از دريا گذشت و به اندلس آمد . پس از او پسرش يوسف نيز به خاك اندلس لشكر آورد . در اين احوال سلطان فقيه محمد بن محمد بن الاحمر\r\n\r\n","description":"","footnote":"","page_name":" 245 ","page_number":277},
  {"content":"\r\n\r\nرا كشمكش با بنى يغمراسن به خود سرگرم داشته بود ، تا در سال 701 جهان را بدرود گفت .\r\nاو بود كه طاغيه را به نبرد در جزيرهء طريف بر انگيخت تا آنجا را به تصرف آورد و در همهء مدتى كه طريف در محاصره بود به سپاه او ساز و برگ و آذوقه مىرسانيد . اين ناحيه در سال 704 به دست مسيحيان افتاد . طريف پيش از اين پايگاه فرمانروايان مغرب بود و چون در تصرف طاغيه در آمد ، جاى مناسبى بود براى گماشتن ديده بانان و تحت نظر گرفتن جنگجويانى كه به قصد غزو و جهاد مىخواستند از دريا گذشته به اندلس در آيند .\r\nپس از محمد بن محمد بن يوسف پسرش محمد ملقب به المخلوع به امارت رسيد . او وزارت خود را به محمد بن محمد بن الحكم اللخمى داد ، كه از مشايخ رنده بود . چون به وزارت رسيد زمام امور امير را در دست گرفت و بر افكار و اعمال او چيره گرديد و چنان در اين امر بر او سخت گرفت كه برادرش ابو الجيوش نصر بن محمد عليه او قيام كرد و به قتلش آورد و برادر خود را در بند كرد . اين واقعه در سال 708 اتفاق افتاد .\r\nپدرشان سلطان فقيه ، رئيس ابو سعيد پسر عم خود اسماعيل بن نصر را امارت مالقه داده بود . مدت امارت او در آن ناحيه به درازا كشيده بود و او بود كه سبته را تصرف كرد و در عهد محمد المخلوع و به دعوت او بر بنى الغرفى آسيبى بزرگ رسانيد - كه در اخبار سبته و دولت بنى مرين بدان خواهيم پرداخت . همچنين سلطان فقيه محمد بن محمد دختر خود را به او داده بود و آن دو صاحب فرزندى به نام ابو الوليد اسماعيل شده بودند .\r\nچون ابو الجيوش نصر بن محمد ، غرناطه را در تصرف آورد ، در آنجا سيرت بد خويش آشكار نمود و خود و وزيرش ابن الحاج سخت به آزار مردم پرداختند . بنى ادريس بن عبد اللّه - بن عبد الحق كه در مالقه بر غازيان فرماندهى داشتند و در اين ايام رياستشان با عثمان بن - ابى المعلى بود ، ابو الوليد اسماعيل را بر انگيختند تا عليه ابو الجيوش نصر قيام كند و زمام امور را از دست او بستاند زيرا او خود مردى ناتوان بود و افزون بر اين به سبب ستمى كه بر خويش و بيگانه روا مىداشت همه از او رميده بودند . پس قصد بر انداختن او نمود . ابو - الجيوش نصر بن محمد را در بند نمودند و با ابو الوليد اسماعيل [ بن فرج 
  ] بيعت كردند .\r\nرئيس ابو سعيد به سال 717 در مالقه شورش كرد و با سپاهى عازم غرناطه شد و سپاهيان ابو الجيوش نصر بن محمد را منهزم گردانيد . مردم شهر نيز بشوريدند و گرد ابو الجيوش را به گرفتند . ابو الجيوش به ناچار چنان مصالحه نمود كه از غرناطه به وادى آش رود . ابو الجيوش را به وادى آش رفت و در آنجا براى خود دولتى تشكيل داد تا سال 722 كه بمرد . ابو الوليد به غرناطه در آمد و براى خود و فرزندانش دولتى عظيم در كشورى پهناور بنيان نهاد .\r\nدر سال 718 الفونسو پادشاه مسيحيان به غرناطه لشكر آورد . در اين نبرد بنى ابى - العلاء رشادتها نمودند ، همچنين حوادثى كه پديد آمد و مانع قتل او و همراهانش شد ، خود يكى از معجزات خداوندى است . او چند بار به تن خويش به سرزمين مسيحيان به قصد غزا با\r\n\r\n","description":"","footnote":"","page_name":" 246 ","page_number":278},
  {"content":"\r\n\r\nسپاهيان خود كه از زناته و اندلسيان بودند وارد گرديد . در اين نبردها زناته به سبب آنكه خوى بدوىگرى هنوز در آنان بود ، از ديگر مردم در نبرد پايدارتر بودند .\r\nابو الوليد را شوكت و عزت روز به روز افزون مىگرديد تا آنگاه كه در سال 727 يكى از خويشاوندانش از بنى نصر به هنگامى كه از مجلس خود به خانه مىرفت بر در خانه‌اش او را زخم زد . او را به خانه بردند و بر بستر خوابانيدند . القادر به خانهء عثمان بن ابى العلى رفت و او را در حال بكشت و موالى مجاهد را نيز به قتل آورد و خود به اندلس رفت و آنجا را در تصرف آورد . آنگاه محمد پسر رئيس ابو سعيد را كه در سلوباشه در بند بود بخواند و بر سرير ملك بنشاند ، ولى نتوانست از اين امر به مراد خود رسد ، اين بود كه عاقبت به صلح گراييدند . و سلطان محمد وزير خود ابن المحروق را به سال 729 در خانه‌اش به غدر بكشت .\r\nبدين ترتيب كه او را از زبان عمه‌اش كه بر كارهاى او سيطره داشت فرا خواند و ابن المحروق نيز با عمه او همدست بود . آنگاه فرمان داد تا كسانى كه در خدمت او بودند ، خنجر در او نهادند و زدندش تا به هلاكت رسيد .\r\nسلطان محمد پس از كشتن وزير به انتظام امور ملك پرداخت . عثمان بن ابى العلى به مكان خود ميان يعسوبيه جنگجو و زناته باز گرديد و چون عثمان بمرد ، پسرش ابو ثابت جانشين او گرديد .\r\nسلطان محمد به مغرب رفت تا از سلطان ابو الحسن براى نبرد با طاغيه يارى جويد ولى او را سرگرم فتنهء برادرش محمد يافت ولى با اين همه برايش سپاهى ترتيب داد و در سال 733 او را روانه فرمود .\r\nبنى ابى العلى بيمناك شدند كه مبادا سلطان ابو الحسن بر كارها مسلط شود و جاى آنان را بگيرد ، پس به مشاورت نشستند و يك روز به هنگام عبور از جبل به غرناطه با نيزه بر او حمله‌ور شدند و او را كشتند . آنگاه برادرش ابو الحجاج يوسف به جاى او برگزيده شد .\r\nابو الحجاج پيش از هر كار براى گرفتن انتقام خون برادرش دست از آستين به در آورد و به سركوب بنى ابى العلى پرداخت و آنان را به تونس راند . آنگاه به جاى ابو ثابت بن عثمان ، يكى را از بنى رحو بن عبد اللّه بن عبد الحق ، يعنى يحيى بن عمر بن رحو را بر غزاة رياست داد . مدت رياست او به درازا كشيد .\r\nآنگاه سلطان ابو الحجاج ، سلطان ابو الحسن صاحب مغرب را فرا خواند . او نيز پسر خود را به هنگامى كه در تلمسان فتوحات خود را به پايان رسانيده بود با سپاهى گران از زناته و متطوعه بفرستاد ، و پس از جنگى با غنايم بسيار باز گرديد . در راه مسيحيان با او روبرو شدند و در نزديكى سرزمينشان با او نبرد كردند و شبيخون زدند و بسيارى از غازيان كشته شدند .\r\nسلطان ابو الحسن در سال 741 خلق عظيمى از مردم مغرب را از زناته و مغراوه و مرتزقه\r\n\r\n","description":"","footnote":"","page_name":" 247 ","page_number":279},
  {"content":"\r\n\r\nو متطوعه بسيج كرده در طريف فرود آمد ، طاغيه نيز بر سر او لشكر آورد .\r\nدر خارج شهر طريف جنگ در گرفت و بر مسلمانان شكستى عظيم افتاد و بسيارى از ايشان به قتل رسيدند . از جمله زنان سلطان و حرم او نيز با همه پرده‌سراهاى وى به دست دشمن افتاد . آن روز ، روزى بس دشوار بود .\r\nپس از آن پيروزى ، طاغيه بر قلعهء ثغر غرناطه تاخت آورد و در جزيرة الخضراء فرود آمد و آنجا را در سال 743 به صلح بگرفت .\r\nابو الحجاج يوسف همچنان بر سرير قدرت خود بود تا در روز عيد فطر سال 755 هلاك شد . او را به هنگام سجده در نماز عيد يكى از اوباش شهر به قتل رسانيد .\r\nچون ابو الحجاج بمرد ، پسرش محمد بن يوسف به جايش نشست . يكى از موالى ايشان به نام رضوان كه حاجب پدرش بود و نيز عمش زمام اختيار او را به دست گرفتند ؛ تا آنجا كه او را از مردم پوشيده داشتند . اسماعيل بن يوسف ، برادرش در قصور الحمراء كه كاخ شاهى بود ، قرار داشت . او را نسبت به محمد بن عبد اللّه بن اسماعيل بن محمد بن الرئيس ابى - سعيد تعهد بود ؛ زيرا پدرش خواهر ابن اسماعيل را براى او به زنى گرفته بود و اين ابو يحيى را رئيس مىخواندند و جدش محمد همان كسى است كه گفتيم كه عثمان بن ابى العلى او را كه در بند بود فرا خواند تا بر سرير فرمانروايى بنشاند . اين محمد بعضى از غوغا و عوام را برانگيخت تا به حصن الحمراء شبيخون زنند و از باروها بالا روند و بر حاجب رضوان در آيند و در خانه‌اش به قتلش برسانند . آنگاه او داماد خود اسماعيل بن يوسف را بيرون آورده در شب بيست و هفتم رمضان سال 760 به امارت برداشت .\r\nمحمد بن يوسف كه از امارت خلع شده بود به وادى آش رفت و از آنجا خود را به مغرب رسانيد و بر ملك مغرب ، سلطان ابو سالم پسر سلطان ابو الحسن فرود آمد . او نيز مقدمش را گرامى داشت . شيخ غزاة يحيى بن عمرو بيمناك شد و به دار الحرب گريخت و از آنجا خود را به مغرب رسانيد . وى بر سلطان ابو سالم فرود آمد و سلطان مقدم او را گرامى داشت و بر غزاة غرناطه ، ادريس بن عثمان بن ابى العلى امارت يافت .\r\nرئيس زمام كارهاى اسماعيل را به دست گرفت ، سپس ساعيان سعايت عليه او را آغاز كردند . رئيس از اينكه مبادا اسماعيل او را به خوارى افكند بر او غدر كرد و او و همهء برادرانش را در سال 761 بكشت و خود فرمانرواى اندلس گرديد و هر پيمانى را كه با طاغيه بسته بودند ، نقض كرد . و نيز همهء خراجهايى را كه پيشينيان او تعهد كرده بودند و طاغيه از بلاد مسلمانان گرفت ، لغو كرد . اين بود كه طاغيه به نبرد او لشكر آراست . رئيس ، سپاهى از مسلمانان به جنگ او برد . اين نبرد در وادى آش واقع شد و مسلمانان بر مسيحيان شكستى سخت وارد آوردند . بر اين سپاه برخى از رؤسا از خويشاوندان سلطان نيز بودند . ملك مغرب نزد طاغيه كس فرستاد تا با او در باب محمد مخلوع گفتگو كند . طاغيه او را به دار الملكش\r\n\r\n","description":"","footnote":"","page_name":" 248 ","page_number":280},
  {"content":"\r\n\r\nباز گردانيد . آنگاه او را با چند كشتى نزد طاغيه فرستاد . طاغيه با او ديدار كرد و وعده داد كه او را در كارش يارى دهد ، بدان شرط كه هر چه از دژهاى مسلمانان بگشايد از آن او باشد .\r\nآنگاه آن پيمان در باب دژهاى گشود شده را بشكست . سلطان از او جدا گرديد و به ثغر مغربى از متصرفات بنى مرين پيوست و از آنجا در سال 765 به مالقه راند و آنجا را فتح كرد . رئيس محمد بن اسماعيل از غرناطه بگريخت و نزد طاغيه رفت .\r\nادريس بن عثمان شيخ غزاة در زندان او بود ولى پس از چندى از زندان بگريخت - چنان كه در اخبارشان آمده است . سلطان محمد با كسانى كه همراه او بودند در حركت آمد .\r\nحاجب رئيس را نزد او آوردند ، فرمان قتلش را داد و نيز با او بسيارى از اوباش را كه در قتل حاجب شركت داشتند و از ديوار قصور سلطنتى بالا رفته بودند ، بكشت .\r\nسلطان محمد وارد غرناطه شد و بر كشور خود استيلا يافت . شيخ غزاة يحيى بن عمر و پسرش عثمان را بر كشيد ولى پس از سالى هر دو را از نظر بيفكند و در زندان مطبق در المريه زندانى نمود و پس از چند سال تبعيدشان كرد . آنگاه يكى از وابستگان غزاة را ، يعنى على بن - بدر الدين بن محمد بن رحو را بر آنان امارت داد و چون او بمرد ، عبد الرحمان بن ابى يغلوسن را به جاى او نصب فرمود و خود را از سلطان ابو على بن محمد ، ملك مغرب برتر دانست .\r\nسلطان محمد مخلوع در قصر الحمراء بر سرير عزت نشست و به نيروى مردان و ساز و برگ خويش بر طاغيه و مردم جليقيه و نيز ملوك مغرب كه اينك دولتشان روزگار پيرىاش را مىگذرانيد ، فخر فروشى آغاز نهاد .\r\nاما مردم جليقيه بر پادشاه خود در سال 768 عصيان نمودند . سپس ميان پادشاه جليقيه و پادشاه برشلونه فتنه‌ها و جنگها برخاست ؛ كه در اين جنگها مردم جليقيه خود را به يكسو كشيدند و بر پادشاه خود عصيان كردند و برادرش الفونسو را فرا خواندند ، چون بيامد با او بيعت كردند و همه به او پيوستند . پادشاه جليقيه به بلاد مسلمانان پناه برد و از سلطان محمد صاحب غرناطه خواست كه او را در برابر دشمنش يارى دهد . او نيز با او به بلاد الفونسو لشكر كشيد و بسيارى از دژهاى او را چون دژ جيان و ابِده و اثر و غير آن را بگشود و در كشور او در همه جا آشوب بر پا كرد و به قرطبه فرود آمد و نواحى آن را ويران نمود و پيروزمند و با غنايم بسيار باز گرديد .\r\nپادشاه فرنگان بزرگ از ناحيهء شمال ، از آن سوى جزيرهء اندلس ، به يارى پادشاه جليقيه آمد . او صاحب جزيرهء انكبرده [ 1 
  ] بود نسر غالس ( ؟ ) نام داشت . پادشاه جليقيه كسانى را نزد او فرستاده و از او يارى خواسته بود و دختر خود را نيز به او داده بود . وى نيز جماعتى از امم فرنگ را به يارىاش فرستاد . الفونسو شكست خورد و پادشاه جليقيه سرزمينهاى از دست -\r\n\r\n\r\n","description":"","footnote":"\r\n[ ( 1 ) 
  ] متن : اركبلطره .\r\n","page_name":" 249 ","page_number":281},
  {"content":"\r\n\r\nرفتهء خود را بار ديگر فرا چنگ آورد . چون سپاهيان فرنگ باز گرديدند ، الفونسو بار ديگر آن بلاد را باز پس گرفت و برادر خود را در يكى از دژها محاصره نمود . آنگاه او را بگرفت و بكشت و بر همهء كشور مستولى گرديد .\r\nسلطان غرناطه اين فرصت را غنيمت شمرد و علم عصيان برداشت و از پرداخت جزيه‌اى كه از سالهاى 72 از مسلمانان مىگرفتند سر باززد و هيچ نداد .\r\nاز آن سو نسرغالس ( ؟ ) پادشاه فرنگان كه به يارى پادشاه جليقيه دختر خود را به او داده بود ، اينك كه آن دختر برايش پسرى زاييده بود ، مىپنداشت كه اين پسر از الفونسو و ديگران به پادشاهى سزاوارتر است و اين عادت عجم است كه دختر زاده را از فرزندان اصلى به جانشينى سزاوارتر مىدانند . پس ميانشان جنگهايى پديد آمد و اين جنگها به درازا كشيد و مردم جليقيه را از اين رهگذر گرفتاريهاى بسيار حاصل شد . بسيارى از ثغورشان را از دست دادند . ابن الاحمر نيز جزيه از ايشان باز داشته بود - چنان كه گفتيم - و اين حال تاكنون بر دوام است .\r\nو اما ملوك مغرب : سلطان عبد العزيز بن سلطان ابى الحسن زمام ملك به دست گرفت و جاى پاى استوار كرد . عبد الرحمان بن ابى يغلوسن - چنان كه گفتيم - فرمانرواى غزاة در اندلس بود ، او در نسب قسيم او بود و نامزد حكومت پس از او . سلطان عبد العزيز خبر يافت كه ميان او و برخى از دولتمردانش مكاتبه‌اى بوده ، بيمناك شد و به ابن الاحمر نوشت كه او را حبس كند ، او هم عبد الرحمن را به حبس افكند و امير مسعود بن ماسى را كه سخت در فتنه غوطه‌ور شده بود و با دولتمردان باب مكاتبه گشوده بود با او به زندان كرد .\r\nدر سال 774 سلطان عبد العزيز بمرد و با پسرش محمد السعيد بيعت شد و چون او هنوز تازه سال بود ، وزيرش ابو بكر بن غازى در حكومت از او كفالت مىكرد . ابن الاحمر ، عبد الرحمان - بن يغلوسن را از زندان آزاد نمود ، اين امر بر ابو بكر كه دولت مغرب را اداره مىكرد ، گران آمد و چند تن از رؤسا را از خويشاوندان ابن الاحمر به اندلس فرستاد تا با او منازعه آغاز كنند و نيز ايشان را به مال و سپاه مدد مىكرد . اين خبر به ابن الاحمر رسيد تا علاج واقعه پيش از وقوع كند . ابن الاحمر سپاه به ساحل دريا آورد و در جبل الفتح فرود آمد . ابن يغلوسن و ابن ماسى نيز با او بودند . آن دو را به كشتى نشاند . ايشان به آن سو فرود آمدند . اوضاع مغرب آشفته گرديد و محاصره مردم جبل الفتح سخت شد ، پس از ابن الاحمر امان خواستند و سر به طاعت او آوردند .\r\nمحمد بن عثمان بن الكاس ، داماد ابو بكر بن غازى و خويشاوند او در سبته بود . چون ابن الاحمر در جبل الفتح فرود آمد ، او را براى ضبط بندرگاهها فرستاده بود ؛ نيز جماعتى از فرزندان سلطان ابو الحسن ، از زمان عبد العزيز در طنجه محبوس بودند . ابن الاحمر به محمد بن عثمان نامه نوشت و او را از اينكه در فرمان كودكى نارسيده باشند ، نكوهش كرد و گفت بهتر\r\n\r\n","description":"","footnote":"","page_name":" 250 ","page_number":282},
  {"content":"\r\n\r\nآن است كه با يكى از آن زندانيان كه نامزد حكومت بوده است ، بيعت نمايد . آنگاه او را وعده داد كه اگر چنين كند به مال و سپاه يارىاش خواهد داد . محمد بن عثمان از آن ميان ابو العباس احمد را اختيار كرد و از زندان بيرونش آورد و با او بيعت نمود . آن چند تن در زندان با يك ديگر پيمان نهاده بودند كه هر يك از ايشان كه به فرمانروايى دست يافت ديگران را نيز از زندان برهاند . سلطان ابو العباس احمد نيز به عهد خود وفا كرد و همه را از زندان آزاد نمود و به اندلس فرستاد ، اينان بر سلطان ابن الاحمر فرود آمدند . سلطان مقدمشان را گرامى داشت . آنگاه براى سلطان ابى العباس و وزيرش محمد بن عثمان اموال و سپاه فرستاد ، همچنين به عبد الرحمان بن يغلوسن نوشت كه آن دو با يك ديگر موافقت كرده‌اند و بر يك تصميم هستند . اينان در دار الملك فاس فرود آمدند . ابو بكر بن غازى از سلطان ابو العباس امان طلبيد و شهر جديد را دار الملك او قرار داد و او در محرم سال 776 ، به آن شهر داخل شد .\r\nعبد الرحمان بن يغلوسن به مراكش و اعمال آن رفت و چنان كه پيش از اين ميانشان موافقت افتاده بود ، امارت آن طرف از آن او گرديد . آنگاه سعيد بن عبد العزيز را بفرستاد ، ميان او و عبد الرحمان صاحب مراكش روابط دوستى مستحكم گرديد و بارها نهضت كرد و او را در محاصره افكند . ابن الاحمر گاه او را مدد مىفرستاد و گاه مىكوشيد كه ميان آنان آشتى افكند ، تا آنگاه كه در سال 784 به سوى او روان گرديد و يك ماه او را محاصره نمود و دژ او را به جنگ بستد و او را بكشت و به فاس باز گرديد . آنگاه به تلمسان در حركت آمد . صاحب تلمسان ابو احمد سلطان بنى عبد الواد بگريخت و سلطان ابو العباس وارد شهر شد .\r\nجماعتى از فتنه‌گران ميان او و سلطان ابن الاحمر افساد كردند تا سينهء او را از كينه پر نمودند و او را واداشتند كه در شكست دولت سلطان ابى العباس از رجال خاندان حكومت كه از طنجه نزد او آمده بودند ، مدد گيرد . او نيز موسى بن سلطان ابو عنان را برگزيد و مسعود بن - ماسى را وزارت او داد . مسعود و موسى با كشتى به سبته راندند و مردم به اطاعت موسى مبادرت نمودند و با او بيعت كردند . موسى از سبته به فاس رفت و سلطان ابن الاحمر سبته را تصرف كرد . موسى آهنگ دار الملك فاس نمود ، يك روز آنجا را محاصره كرد ، مردم در پايان روز از او امان خواستند ؛ او به سال 786 به شهر در آمد و بر سرير ملك استقرار يافت .\r\nاين خبر به سلطان ابو العباس رسيد . او از تلمسان به قصد ابى حمو و بنى عبد الواد در حركت آمده بود ، پس به دار الملك باز گرديد . چون از تازى گذشت پيش از آنكه به فاس برسد ، بنى مرين و ديگر لشكريان او از او جدا شدند و با پرچمهاى خود به سلطان موسى پيوستند و لشكرگاه او را نيز به غارت بردند . سلطان ابو العباس به تازى باز گشت . عامل تازى او را در بند كرد تا فرستادهء سلطان از فاس بيامد و او را بگرفت و با خود به فاس برد . سلطان موسى او را به اندلس فرستاد و او بر ابن الاحمر فرود آمد و در نزد او بماند . سلطان موسى بر مغرب مستولى شد ، وزيرش مسعود زمام اختيارش را در دست داشت . ابن الاحمر از او خواست كه\r\n\r\n","description":"","footnote":"","page_name":" 251 ","page_number":283},
  {"content":"\r\n\r\nدر سبته فرود آيد ولى او سر باززد و بدين سبب ميانشان فتنه‌ها برخاست . ابن ماسى اهل بيتش را برانگيخت تا عليه نگهبانان خاص او شورش كنند . آنان در قصبه به مقاومت پرداختند تا آنگاه كه چند كشتى جنگى از سوى ابن الاحمر به يارى برسيد . پس اهل بيت تسكين يافتند و اضطرابشان فرو نشست . جماعتى از اهل دولت به سلطان ابن الاحمر گرايش يافتند و از او خواستند كه يكى از افراد خاندان شاهى را كه در نزد او هستند به پادشاهى آنان معين كند .\r\nاو نيز الواثق محمد بن الامير ابى الفضل بن سلطان ابى الحسن را معين نمود و بفرستاد و خود با چند كشتى جنگى او را تا سبته مشايعت كرد ، او به غماره رفت . خبر به مسعود بن ماسى رسيد وى با سپاهى به مقابلهء با او بيرون آمد و در كوهستانها به محاصره‌اش انداخت . در اين اثنا خبر وفات سلطان موسى پسر سلطان ابى عنان به او رسيد . وى در فاس در گذشته بود ، پس به ناچار باز گرديد .\r\nچون مسعود بن ماسى به دار الملك رسيد ، كودكى از فرزندان سلطان ابى العباس را كه در فاس بر جاى نهاده بود به امارت برداشت . سلطان ابو عنان پسر امير ابو الفضل بيامد و در جبال زرهون مقابل فاس فرود آمد . ابن ماسى نيز با سپاهى بيرون آمد و در برابر او لشكرگاه زد . احمد بن يعقوب الصبيحى عهده‌دار كارهاى او بود و اصحابش از او كينه به دل داشتند .\r\nروزى بر او هجوم كردند و در برابر خيمه سلطان او را كشتند . سلطان از اين واقعه خشمناك شد و ميان او و ابن ماسى مكاتبه آغاز شد كه بيعت كند بدان شرط كه زمام امور را در دست داشته باشد و هر دو بر اين متفق شدند .\r\nسلطان به ابن ماسى پيوست و به دار الملك باز گرديد و با او بيعت كرد و از مردم نيز بيعت گرفت . جماعتى از سپاهيان بنى الاحمر با يكى از موالى او بود ، پس همه را حبس كرد .\r\nسلطان از اين امر ناخشنود شد و ابو العباس را از دريا روانهء نبرد كرد ، او خود نيز همراه او بيامد و همه به شهر در آمدند . سپاهيان ابن ماسى بر شهر غلبه داشتند و آن را در محاصره گرفته بودند ، پس همگان با سلطان ابو العباس بيعت كردند . ابن الاحمر به غرناطه باز گرديد و سلطان ابو العباس به فاس رفت .\r\nابن ماسى با سپاهى راه بر او بگرفت و او را در صفيحه از جبال غماره محاصره كرد .\r\nلشكريانش در باب پيوستنشان به ابو العباس به گفتگو پرداختند و به او پناه بردند . ابن ماسى بگريخت ، سلطان يك ماه او را محاصره كرد تا آنگاه كه به حكم او سر نهاد . پس او را گرفتند و كشتند و مثله كردند . سلطان او نيز كشته شد . آنگاه هر كس را كه از خاندان او بود گرفتند و كشتند و عذاب كردند .\r\nپس بر مغرب دست يافت و زمام امور ملك به دست گرفت . سلطان ابن الاحمر نيز از سبته برفت و آن شهر را به او باز گردانيد و ميانشان رشته‌هاى دوستى استوار گرديد .\r\nابن الاحمر همچنان در عزت و قوت مىزيست . در باقى عمر او حادثه‌اى پيش نيامد ،\r\n\r\n","description":"","footnote":"","page_name":" 252 ","page_number":284},
  {"content":"\r\n\r\nجز آنكه شنيده‌ايم كه عليه پسر و وليعهدش ابو الحجاج يوسف نزد او سعايت كردند كه قصد آن دارد تا پدر را از امارت براندازد . او بدان هنگام در برخى از نواحى اندلس در سفر بود .\r\nدر حال پسر را دستگير كرد و به غرناطه بازگرديد ، و به باز جست حال او پرداخت چون - بىگناهىاش ثابت شد آزادش كرد و بر جاه و مقامش در افزود . و نيز شنيده‌ايم كه چون از غرناطه به جبل الفتح رفت ، به هنگامى كه در صفيحه از جبال غماره بود و ابن ماسى او را محاصره كرده بود ، خبر دادند كه يكى از حواشى او از وزيرزادگان به نام ابن مسعود البلنسى و پسر وزير ابو القاسم بن حكيم ، متفق شده‌اند كه او را به ناگاهان بكشند و اين كار به دسيسهء ابن ماسى بود و نشانه‌هاى اين توطئه را برايش باز نمودند . فرمان داد تا همه را دستگير كنند و هيچ مهلتشان نداد و همه را به قتل رسانيد و همهء كسانى را نيز كه در اين توطئه به نحوى دخالت داشتند بكشت . سپس به غرناطه بازگشت و همچنان در عين كامروايى فرمان مىراند ، تا سال 793 كه در گذشت .\r\nچون بمرد پسرش ابو الحجاج يوسف بن محمد به جاى او نشست . مردم با او بيعت كردند .\r\nخالد از موالى پدرش زمام كارهايش را به دست گرفت . ابو الحجاج فرمان داد برادرانش سعد و محمد و نصر را بگيرند . همهء آنها در زندان هلاك شدند و كسى از حالشان خبر نيافت .\r\nنيز عليه خالد كه عهده‌دار امورش بود سعايت كردند كه براى كشتن او زهر تدارك ديده است و يحيى بن الصائغ يهودى طبيب دربار در اين كار دست دارد . فرمان داد خالد را دست بسته در برابر او به شمشير كشتند ، تازه يك سال از امارتش گذشته بود . طبيب را زندانى كردند ، سپس به مجلسش آوردند و سرش را ببريدند . ابو الحجاج در سال 794 پس از دو سال حكومت هلاك شد .\r\nچون ابو الحجاج بمرد با پسرش محمد بيعت كردند . محمد الخصاصى زمام امورش را به دست گرفت . او سردارى بود از بركشيدگان پدرش ، و تا به امروز حال بدين منوال است . و اللّه غالب على امره .\r\nذكر دولت امويان اندلس كه رقباى آل عباس بودند و نيز آنها كه پس از ايشان در اندلس به امارت رسيدند به پايان آمد . اينك پاره‌اى از اخبار پادشاهان مسيحى را كه در جزيرهء اندلس ، مجاور مسلمانان بودند مىآوريم ، و به ذكر پاره‌اى از انساب و دولتهايشان مىپردازيم .\r\n\r\nخبر از ملوك خاندان الفونس از جليقيان ملوك اندلس بعد از گوت و در عهد مسلمانان و اخبار همجواران آنان از فرنگان و بشكنس و پرتغال\r\nپادشاهان اين دوره از مسيحيان چهار سلسله بودند ، در چهار كشور ، همه محيط بر كشور\r\n\r\n","description":"","footnote":"","page_name":" 253 ","page_number":285},
  {"content":"\r\n\r\nاسلامى . و معجزهء اين دولت اسلامى آن بود كه در سرزمينهاى آن سوى دريا ، پس از آنكه ممالكشان را در آغاز فتوحات تصرف كرد ، در ميان آنان به حيات خويش ادامه مىداد .\r\nبزرگترين اين پادشاهان چهار پادشاه ناحيهء پهناور قشتاله ( كاستيل ) بود كه شامل همهء اعمال جليقيه ، چون قشتاله و غليسيه ( گاليثيا ) منطقهء فرنتيره [ 1 
  ] يعنى قرطبه و اشبيليه و طليطله و جيان از ناحيه جوف جزيره از مشرق به مغرب گسترش يافته بود . در جانب غربى آن پادشاه پرتغال بود كه كشور او چندان وسعتى نداشت و تنها مشتمل بود بر اشبونه . من در باب نسب ايشان نمىدانم كه از كدام امت هستند . ظن غالب اين است كه از اعقاب قومسها ( كنت‌ها ) باشند كه بر برخى نواحى كشور خاندان الفونسو در اعصار گذشته - چنان كه خواهيم گفت - مستولى شده باشند .\r\nشايد هم از اسباط آنان يا ديگر وابستگان آنان باشند . و اللّه اعلم . در جانب شرقى مملكت قشتاله ، سرزمين نبره از بنبلونه [ 2 
  ] قرار دارد ؛ نبره كشور بشكنس ( باسك ) است . كشورى است كوچك ميان اعمال قشتاله و برشلونه .\r\nاكنون به ذكر اخبار اين امتها از دوران فتح - كه اخبار آن را به تفصيل براى تو گفته‌ايم - مىپردازيم .\r\nاز هنگام فتح اندلس در سال 90 هجرى كه مسلمانان بر مسيحيان غلبه يافتند و رودريگو پادشاه گوت را كشتند و در نواحى جزيرهء اندلس پراكنده گرديدند ، آنان از مقابل مسلمانان واپس نشستند و از يك سو از جانب جوف به ساحل دريا رفتند و از سوى ديگر از ابواب گذشتند و به آن سوى قشتاله مستقر شدند دريا جليقيه گرد آمدند .\r\nسه تن بر آنان فرمان راندند : يكى پسر فاويلا [ 3 
  ] كه نوزده سال پادشاهى كرد و در سال 133 بمرد . پسرش فاويلا [ 4 
  ] پس از پدر دو سال پادشاهى كرد ، او نيز به هلاكت رسيد . و پس از او الفونسو [ 5 
  ] پسر پتروس [ 6 
  ] به پادشاهى رسيد و اين همان كسى است كه تا اين زمان پادشاهى در اعقاب اوست و اينان از جليقيان هستند . ابن حيان معتقد است كه اينان از اعقاب گوتها هستند و اين در نظر من نادرست است زيرا امت گوت از ميان رفته و نابود شده و بس نادر است كه بعد از نابود شدن دوباره باز گردند . پس اينان پادشاهانى هستند كه از امت ديگرى برخاسته‌اند . و اللّه اعلم .\r\nپس از آنكه مسلمانان بيشتر اندلس را گرفتند ، الفونسو پسر پتروس سرزمينهاى باقيمانده را در حمايت خود گرفت و تنها جليقيه در تصرف او ماند . بعدها كه دولت اسلامى اندلس روى به ضعف نهاد ، مسيحيان بسيارى از سرزمينهايى را كه مسلمانان تصرف كرده بودند بازپس گرفتند .\r\n\r\n\r\n","description":"","footnote":"\r\n[ ( 1 ) 
  ] متن : قرنتيره\r\n[ ( 2 ) 
  ] متن : ينبلونه\r\n[ ( 3 ) 
  ] متن : ناقله .\r\n[ ( 4 ) 
  ] متن : قافله\r\n[ ( 5 ) 
  ] متن : ادفونش\r\n[ ( 6 ) 
  ] متن : بطره .\r\n","page_name":" 254 ","page_number":286},
  {"content":"\r\n\r\nالفونسو پسر پتروس در سال 142 پس از هجده سال پادشاهى بمرد . پس از او فرويلا [ 1 
  ] يازده سال با قدرت پادشاهى كرد . مقارن سلطنت او بود كه عبد الرحمان الداخل به استحكام مبانى كار خود مىپرداخت و شهر لك [ 2 
  ] و پرتغال و سموره و شلمنقه [ 3 
  ] و شقوبيه [ 4 
  ] و قشتاله را پس از آنكه به دست مسلمانان افتاده بود بازستد . او در سال 158 در گذشت . پس از او پسرش شيلون ده سال پادشاهى كرد و در سال 168 از دنيا برفت . به جاى او فرد ديگرى به نام الفونسو آمد . مورقاط [ 5 
  ] ( مورگات ) بر او بشوريد و او را بكشت و خود هفت سال به جاى او پادشاهى كرد .\r\nدر اين ايام عبد الرحمان الداخل نيك نيرومند شده بود و سپاهيانش به سرزمين جليقيه تاختند و آنجا را فتح كردند و با غنايم باز گرديدند .\r\nپس از او الفونسوى ديگرى در سال 152 به پادشاهى رسيد و در سال 168 بمرد و الفونسوى ديگرى به جايش نشست آنگاه راميرو زمام امور را به دست گرفت .\r\nابن حيان گويد : پادشاهى اين راميرو به هنگامى بود كه برادرش الفونسو رهبانيت اختيار كرده بود و اين در سال 319 در عهد الناصر بود . الناصر قصد گوشمال او را داشت ولى در سال 327 در جنگى كه آن را جنگ خندق گويند بر مسلمانان شكست افتاد . اين واقعه در خندق و نزديك شهر شنت منكش [ 6 
  ] اتفاق افتاد .\r\nچون در سال 139 راميرو از دنيا برفت ، برادرش سانچو به جايش نشست . او پادشاهى سبك سر و خود خواه بود ، از اين رو بنيان پادشاهىاش متزلزل گرديد و قومسهاى ( كنتها ) دولت او بر او چيره شدند و از آن پس خاندان الفونسو نتوانست در ميان جليقيان صاحب دولت - مقتدرى گردد مگر پس از دوران ملوك الطوائف - كه از آن ياد كرديم .\r\nپريشانى اوضاع اين خاندان چنان كه ابن حيان آورده به دست فرناندو گونثالث [ 7 
  ] پسر قومس ( كنت ) ، البه و قلاع بود . او از بزرگترين قومسها بود . اينان از جانب پادشاه بزرگ صاحب اعمال وسيع بودند . او بر سانچو بشوريد و پادشاه بشكنس او را عليه سانچو يارى نمود . سانچو در قرطبه نزد الناصر آمد و از او يارى طلبيد . الناصر در اثر اين يارى بر سموره دست يافت و مسلمانان بدان داخل شدند . آنگاه ميان سانچو و فرناندو نبرد افتاد تا در يكى از جنگها فرناندو اسير گرديد و در اسارت پادشاه بشكنس افتاد .\r\nاردونيو پسر الفونسو كه با سانچو در نبرد بود نزد المستنصر جماعتى را فرستاد و از او مدد خواست . او نيز اجابت كرد و غلام خود غالب را با ساز و برگى به يارىاش فرستاد .\r\nآنگاه سانچو پسر الفونسو در بطليوس بمرد . پس از او پسرش راميرو زمام كارها را\r\n\r\n\r\n","description":"","footnote":"\r\n[ ( 1 ) 
  ] متن : فرويله\r\n[ ( 2 ) 
  ] متن : بك\r\n[ ( 3 ) 
  ] متن : سلمقه\r\n[ ( 4 ) 
  ] متن : شقرنيه .\r\n[ ( 5 ) 
  ] متن : سمول ماط\r\n[ ( 6 ) 
  ] متن : ماكس\r\n[ ( 7 ) 
  ] متن : فردلند عبد شلب .\r\n","page_name":" 255 ","page_number":287},
  {"content":"\r\n\r\nبه دست گرفت . فرناندو گونثالث ، قومس البه نيز هلاك شد . پس از او پسرش گارسيا امارت يافت .\r\nراميرو با مسلمانان در يكى از جنگهاى تابستانى ( صوايف ) در ثغر رو به رو گرديد . پس از هلاكت حكم المستنصر ، او قتل و تاراجهاى بسيار كرد تا آنگاه كه خداوند منصور بن ابى - عامر ، حاجب پسرش هشام را به ياريشان رسانيد . او به راميرو شكستهاى پى در پى وارد آورد تا او را در سموره و سپس در ليون محاصره كرد ، آنگاه گارسيا پسر فرناندو صاحب البه را مورد تاخت و تاز قرار داد . پادشاه بشكنس نيز به يارى راميرو آمد ولى منصور بن ابى عامر بر هر دو پيروز گرديد . آنگاه اين دو با روميرو عليه منصور بن ابى عامر همدست شدند و در شنت منكش [ 1 
  ] با او رو به رو گرديدند ولى منهزم شدند و منصور شهر را ويران نمود .\r\nمردم جليقيه راميرو را ناخوش مىداشتند و او را شوم مىپنداشتند . عم او برمودو [ 2 
  ] پسر اردونيو بر آنان حمله آورد و جمعشان را پريشان نمود . آنگاه راميرو در سال 174 به فرمان منصور بن ابى عامر در آمد و پس از چندى بمرد . مادرش نيز نسبت به منصور اطاعت خويش آشكار نمود .\r\nجليقيان بر امارت برمودو پسر اردونيو هم رأى شدند . منصور منشور امارت سموره و عيون و آنچه به آنها پيوسته است ، از اعمال غليسيه تا درياى اخضر را به نام او صادر فرمود و با او شروطى نهاد ؛ او نيز شروط او را بپذيرفت .\r\nآنگاه برمودو از حمله‌اى كه منصور در سال 178 بر جليقيه كرده بود خشمگين شد و حيون ( ؟ ) را بگشود . منصور بن ابى عامر او را در سموره محاصره كرد . برمودو از سموره بگريخت . مردم ، شهر را تسليم منصور كردند ، منصور هم دست به قتل و تاراج گشود . از آن پس ديگر براى پادشاه جلالقه جز چند دژ در كوههايى كه ميان اندلس و درياى اخضر فاصله است چيزى باقى نمانده بود .\r\nبرمودو در فرمانبردارى و عصيان بر يك حالت نبود ، از اين رو منصور نيز گاهگاه بر سر او لشكر مىبرد تا بالاخره سر به فرمان آورد [ در متن سفيد است 
  ] [ 3 
  ] و او را در سال 185 به منصور تسليم كرد . منصور بر او جزيه نهاد . مسلمانان شهر سموره را در سال 189 تسخير كردند .\r\nمنصور ابو الاحوص معن بن عبد العزيزى التجيبى را بر آن شهر امارت داد ، آنگاه به سوى گارسيا پسر فرناندو صاحب البه لشكر برد . او به يارى مخالفان منصور برخاسته بود .\r\nپس منصور در اشبونه ، قاعدهء غليسيه با او نبرد كرد و آنجا را بگرفت و خراب نمود .\r\nگارسيا نيز هلاك شد . پس از مرگ او پسرش سانچو به حكومت رسيد . منصور بن ابى عامر بر آنان جزيه نهاد ، و اهل جليقيه همه در طاعت او در آمدند . همه به مثابهء عاملان او بودند\r\n\r\n\r\n","description":"","footnote":"\r\n[ ( 1 ) 
  ] متن : شنت ماكس\r\n[ ( 2 ) 
  ] متن : بزمند\r\n[ ( 3 ) 
  ] ميان دو قلاب در متن سفيد است .\r\n","page_name":" 256 ","page_number":288},
  {"content":"\r\n\r\nجز برمود و پسر اردونيو و مننديث گونثالث [ 1 
  ] قومس غليسيه كه اين دو از ديگران در كار خود اختيار بيشترى داشتند . مسد دختر خود را در سال 383 نزد منصور فرستاد ؛ او نخست در حكم كنيز او بود ولى منصور او را آزاد و با او ازدواج كرد .\r\nآنگاه برمودو عصيان نمود . منصور با او نبرد كرد و تا شنت ياقوب [ 2 
  ] پيش راند ، آنجا موضع حج مسيحيان و مدفن يعقوب حوارى است در اقصاى غليسيه . منصور شنت ياقوب را از سكنه خالى يافت و ويرانش كرد و دروازه‌هايش را به قرطبه آورد و در آن قسمت كه بر مسجد اعظم افزوده بود ، كار گذاشت .\r\nبرمود و پسر اردونيو خواستار صلح شد . از اين رو پسر خود را با معن بن عبد العزيز صاحب جليقيه نزد منصور فرستاد . او در قرطبه با منصور ديدار كرد و پيمان صلح بست و نزد پدر بازگشت .\r\nآنگاه منصور به كار ديگر قومسها پرداخت . آنها در جليقيه ميان سموره و قشتاله بودند و قاعدهء ملكشان شهر شنت بريه بود . منصور آن شهر را در سال 185 فتح كرد .\r\nبرمود و پسر اردونيو پادشاه خاندان الفونسو بمرد و پسرش الفونسو به جايش نشست .\r\nميان او و مننديث گونثالث نزاع افتاد و داورى به عبد الملك بن المنصور بردند . او نيز اصبغ - بن سلمه قاضى نصارى را به داورى معين كرد . او چنان رأى داد كه الفونسو در كفالت مننديث گونثالث باشد . پس الفونسو همچنان در كفالت او بود تا سالى كه ناگهان به قتل رسيد .\r\nپس از او الفونسو زمام كار ملك را خود به دست گرفت و قومسها را كه بر پدر و نيز نياكانش حكم مىراندند ، فرا خواند و همهء آن اختيارات را از آن خود كرد و كسانى را از سوى خود به آن نواحى كه تحت فرمانشان بود ، روانه نمود . پس همگان سر به فرمان او نهادند و در ايام او نام و آوازه‌شان بيفتاد . از آن جمله خاندان قومس و خاندان فرناندو بودند .\r\nكه پيش از اين از آنان ياد كرديم . قيام آنان در ايام راميرو از خاندان الفونسو بود .\r\nالفونسو همه را براى مقابله با عبد الملك المظفر پسر منصور گرد آورد . پادشاه بشكنس نيز ياريشان داد و در بيرون شهر قلونيه [ 3 
  ] ميانشان نبرد افتاد . مسيحيان شكست خوردند و دژ به صلح به دست مسلمانان افتاد .\r\nاز آن پس كار منصور و پسرانش روى در تراجع نهاد و در آغاز قرن چهارم فتنهء بربرها اوج گرفت . صاحب البه موقع را مغتنم شمرده بر مسلمانان تاختن آورد . او سانچو پسر گارسيا بود .\r\nسانچو هر فرقه‌اى را كه عليه ديگرى قيام مىكرد ، يارى مىنمود و بدين گونه بر بعضى از آرزوهاى خود نائل آمد . پادشاه بشكنس او را در سال 406 به قتل رسانيد . مسيحيان بر سرزمينهايى از قشتاله و جليقيه دست يافتند . الفونسو همچنان بر جليقيه و اعمال آن حكم مىراند .\r\n\r\n\r\n","description":"","footnote":"\r\n[ ( 1 ) 
  ] مسد بن متن : عبد شلب\r\n[ ( 2 ) 
  ] متن : ياقب\r\n[ ( 3 ) 
  ] متن : فلونيه .\r\n","page_name":" 257 ","page_number":289},
  {"content":"\r\n\r\nپس از او اعقابش يكى پس از ديگرى به پادشاهى نشستند تا كار به دست ملوك الطوائف افتاد و مرابطين ملوك مغرب از لمتونه بر ملوك الطوائف غلبه يافتند و بر همهء اندلس مستولى شدند و حكومت عرب به كلى ساقط شد .\r\nدر تواريخ لمتونه و اخبارشان آمده است كه پادشاه قشتاله كه بر ملوك الطوائف در سال 450 جزيه نهاد ، بيتبين بود و چنان مىنمايد كه او بر سانچو كه در آن ايام از بنى الفونسو پادشاه بود غلبه داشت و اين امر در اخبارشان آمده است . چون او بمرد پسرانش فرناندو و گارسيا و راميرو زمام كارها را به دست گرفتند . رياست همهء آنان با فرناندو بود . او بر شنت بريه و بسيارى از اعمال ابن الافطس دست يافت . چون فرناندو بمرد ميان سانچو و گارسيا و الفونسو اختلاف افتاد . عاقبت الفونسو كشور را تصاحب كرد . در ايام او الظاهر اسماعيل بن ذى - النون در سال 467 در گذشت . او در سال 478 بر طليطله دست يافت . الفونسو در آن روزگار ياريگر و عزت بخش مسيحيت در جزيرهء اندلس بود . از بطريقان و قواميس دولت او ، يكى برهانس بود .\r\nالفونسو را ملك الملوك لقب داده بودند . او بود كه در ذلاقه با يوسف بن - تاشفين در حالى كه از هر سو او را در محاصره افكنده بودند ، رو به رو گرديد و آن واقعه در سال 481 اتفاق افتاد . او همچنين ابن هود را در سرقسطه محاصره كرد . پسر عمش را ميرو در ملك منازع او بود . پس به طليطله لشكر كشيد و او را محاصره كرد . او نيز پاى فشرد و قسريليه را محاصره نمود . همچنين گارسيا المريه را ، برهانس مرسيه را ، و قسطون شاطبه و سرقسطه را ، سپس در سال 489 بلنسيه را محاصره نمود . مرابطين پس از آنكه ملوك الطوائف مغلوب شدند ، بلنسيه را از او باز پس گرفتند .\r\nالفونسو در سال 501 بمرد . امارت جليقيه به دست زنش افتاد . او با راميرو ازدواج كرد ، سپس از او جدا شد و با يكى از قمطها ( قومسها ، كنتها ) ازدواج نمود ، و از او صاحب پسرى شد .\r\nدر سال 503 ميان الفونسو پسر راميرو با عماد الدولة بن هود نبرد افتاد . در اين نبرد بود كه پسر راميرو سرقسطه را گرفت ، و عماد الدوله به روطه فرار كرد و در آنجا بود تا آنگاه كه الفونسو ريمونديس [ 1 
  ] او را فرود آورد و به قشتاله فرستاد . ميان راميرو و مردم قشتاله جنگهايى بود . در اين جنگها در سال 507 برهانس هلاك گرديد و اين واقعه در اواخر ايام مرابطين در لمتونه بود و از آن پس دولتشان به دست موحدين افتاد .\r\nامور مسيحيان در عهد المنصور يعقوب بن امير المؤمنين يوسف بن عبد المؤمن ميان سه تن از پادشاهانشان در گردش بود . الفونسو ريمونديس [ 2 
  ] و الببوج [ 3 
  ] فرناندوى دوم و ابن الرند و بزرگشان الفونسو ريمونديس بود ، و در روز الارك در سال 591 كه منصور بر آنان شكست\r\n\r\n\r\n","description":"","footnote":"\r\n[ ( 1 ) 
  ] متن : سليطن\r\n[ ( 2 ) 
  ] متن : الفنش\r\n[ ( 3 ) 
  ] متن : البيبوح .\r\n","page_name":" 258 ","page_number":290},
  {"content":"\r\n\r\nآورد ، او فرمانده سپاه بود . الببوج فرناندوى دوم فرمانرواى ليون همان كسى است كه در نبرد العقاب بر الناصر مكر كرد ، بدين گونه كه نخست اظهار نيكخواهى نمود و اموالى نيز برايش بفرستاد ، سپس غدر كرده بر او حمله آورد و او را منهزم نمود .\r\nسپس الناصر بمرد و پسرش المستنصر به حكومت رسيد . دولت بنى عبد المؤمن روى به ضعف نهاد و الفونسو ريمونديس بر هر چه مسلمانان از معاقل اندلس تسخير كرده بودند ، دست يافت و آنها را باز پس گرفت .\r\nالفونسو ريمونديس هم بمرد و پسرش هرانده جانشين او شد . او مردى احول بود از اين رو او را هراندهء احول لقب داده بودند و او كسى بود كه قرطبه و اشبيليه را از بنى هود بستد .\r\nدر عهد او بود كه پادشاه آراگون [ 1 
  ] شرق اندلس را يعنى شاطبه و دانيه و بلنسيه و سرقسطه و ديگر ثغور و قواعد شرقى را باز گرفت و مسلمانان تا ساحل دريا رانده شدند . در اين احوال ابن الاحمر پس از ابن هود پادشاهى يافت .\r\nچون هرانده بمرد ، پسرش به جايش نشست و چون پسر بمرد ، پسرش هرانده جاى او را بگرفت . بنى مرين به اندلس رفتند تا ابن الاحمر را يارى نمايند و سلطانشان در اين ايام يعقوب بن عبد الحق بود . جماعاتى از مسيحيان آنان را در وادى لك بديدند . سردارشان ذنبه از اقماط ( قومس‌ها كنت‌ها ) خاندان الفونسو و زعماى ايشان بود . يعقوب بن عبد الحق آنان را در هم شكست و فتنه ميان دو جانب همچنان بر دوام بود . يعقوب پى در پى به بلادشان لشكر مىكشيد و دست به كشتار و تاراج مىزد تا عاقبت ميانشان صلح افتاد .\r\nسانچو پسر هرانده پادشاه قشتاله به خلاف پدر برخاست . هرانده نزد يعقوب آمد و از او يارى طلبيد و دست يعقوب را ببوسيد . يعقوب او را به مال و سپاه مدد كرد ، او نيز آن تاج معروف را كه از ذخاير پيشينيانشان بود و همچنان در خاندان بنى عبد الحق نگهدارى مىشد به او سپرد .\r\nهرانده در سال 683 بمرد و پسرش سانچو به استقلال پادشاهى كرد . او هيأتى را نزد يوسف بن يعقوب به جزيرة الخضراء فرستاد . و اين بعد از هلاكت پدرش يعقوب بود و با او پيمان صلح بست . آنگه پيمان بشكست و طريف را در تصرف آورد ، سانچو در سال 693 بمرد و پسرش هرانده به جاى او نشست . او نيز در سال 712 بمرد و پسر خردسالش پدرو [ 2 
  ] به جايش نشست . نخست برخى از زعماى دولت او را در كنف حمايت خود گرفتند و پس از چندى خود زمام امور خويش را به دست گرفت و به سوى سلطان ابو الحسن كه در سال 751 طريف را محاصره كرده بود ، لشكر برد . پس ، در طاعون بزرگى كه پديد آمده بود ، به هلاكت رسيد . پس از او پسرش پدر و امارت يافت ؛ خويشاوندش قمط ( قومس كنت ) برشلونه بود .\r\n\r\n\r\n","description":"","footnote":"\r\n[ ( 1 ) 
  ] متن : ارغون\r\n[ ( 2 ) 
  ] متن : پطره .\r\n","page_name":" 259 ","page_number":291},
  {"content":"\r\n\r\nپدرو چند بار بر سر او لشكر كشيد و بر بسيارى از اعمالش مستولى شد و بلنسيه را بارها محاصره نمود . در سال 778 پيروزى نصيب كنت شد و بر بلاد قشتاله مستولى گرديد . امم مسيحى به سبب سوء سياست پدرو و تندخويىاش از او ملول شده بودند ، همگان بر سر او تاختند .\r\nپدر و به فرنگان كه در آن سوى قشتاله بودند ، از جوف تا حدود برطانيه ، تا سواحل درياى سبز و جزيرهء قدوج ، پيوست . پادشاه بزرگشان بلنس غالس ( ؟ ) بود و او نيز به يارىاش برخاست .\r\nوى با سپاهى بسيار بيامد و قشتاله و فرنتيره را بگرفت . سپاهيانى كه به يارىاش آمده بودند پس از آنكه دچار وبايى صعب شدند و بسيارى از آنان به هلاكت رسيدند ، باز گرديدند .\r\nآنگاه ميان پدرو و برادرش كنت جنگ افتاد و كنت بر او پيروز گرديد . پدر و از او بگريخت و به يكى از دژها پناه برد . كنت به نبرد او رفت ، نزديك بود بر او چيره گردد كه پدرو به يكى از زعماى لشكرش در نهان كس فرستاد كه مىخواهد به او پناهنده شود ، او نيز اجابت كرد . اين راز فاش شد و كنت به خانهء آن زعيم درآمد و پدر و را به قتل رسانيد . اين واقعه در سال 772 اتفاق افتاد .\r\nپس از كشته شدن پدرو ، كنت بر سراسر كشور بنى الفونسو غلبه يافت و فرزند برادر خود پدرو را از قرمونه براند . او پس از كشته شدن پدرش با وزير خود به آنجا پناه برده بود . نام اين وزير مارتن لوبث [ 1 
  ] بود .\r\nچون بر سرزمين قشتاله دست يافت ، بلنس غالس ( ؟ ) پادشاه فرنگ با پسرى كه از دختر پدرو داشت به منازعهء او برخاست و اين عادت عجم است كه پسر دختر را سزاوار پادشاهى مىدانند . پس ميانشان نبرد افتاد و اين امر آنان را به خود مشغول داشت و از مسلمانان غافل گرديدند . مسلمانان نيز از پرداخت جزيه‌اى كه پيش از اين مىپرداختند ، سر باززدند .\r\nاين كنت در سال 781 بمرد و پسرش سانچو به جاى او نشست . پسر ديگرش به غرناطه گريخت . سپس به نواحى قشتاله باز گرديد و اين امر تا به امروز همچنان ادامه دارد . و چون با الفونسو ريمونديس پادشاه فرنگان در كشمكش هستند ، فعلا آسيبشان از مسلمانان به دور است . و اللّه من ورائهم محيط .\r\nاما پادشاه پرتغال در ناحيهء اشبونه است در غرب اندلس . كشور او كوچك است و از اعمال جليقيه . پادشاه آن امروز مردى صاحب جاه است و نسب به الفونسو مىرساند و من نمىدانم چگونه نسب خود را به او متصل مىسازد .\r\nاما پادشاه برشلونه در جانب شرقى اندلس است . كشورش پهناور و شامل برشلونه و آراگون و شاطبه و سرقسطه و بلنسيه و جزيرهء دانيه و ميورقه و منورقه است . نسب ايشان به فرنگان مىرسد و سياق خبر از آنجاست كه ابن حيان مىگويد كه گوتهايى كه در اندلس بوده‌اند ،\r\n\r\n\r\n","description":"","footnote":"\r\n[ ( 1 ) 
  ] متن : مرتين لبس .\r\n","page_name":" 260 ","page_number":292},
  {"content":"\r\n\r\nدر ايام قديم در كشور فرنگان بوده‌اند .\r\nبرشلونه از ممالك و اعمال فرنگان بود ؛ چون خداوند اسلام را آورد و فتح اندلس پيش آمد فرنگان از يارى گوتها دست برداشتند و چون حكومت گوتها در آن ناحيه منقرض گرديد ، مسلمانان به فرنگ رفتند و آنان را از برشلونه راندند و آنجا را تصرف كردند . سپس از دربها كه در آن سوى برشلونه بود گذشتند و به بر كبير در آمدند و يكى از قواعد آن ، جزيرهء اربونه و متعلقات آن را تصرف نمودند .\r\nچون دولت اموى در مشرق منقرض شد و دولت عباسى روى كار آمد ، اين امر سبب ضعف عرب در اندلس گرديد . فرنگان فرصت را مغتنم شمردند و بلاد از دست رفتهء خود را تا برشلونه باز پس گرفتند . و اين در سال 200 هجرى بود و يكى را از سوى خود بر آن امارت دادند و امور آن به پادشاه روم تفويض گرديد و او شارل [ 1 
  ] بزرگ و از جباران بود .\r\nآنگاه به سبب اختلاف و همچشمى و رقابت روى به ضعف نهادند ، چنان كه مسلمين بدان گرفتار آمدند و هر امير ناحيه‌اى را در تصرف خود آورد پس ملوك برشلونه نيز در ناحيهء خود مستقل شدند .\r\nملوك بنى اميه در آغاز دولتشان همواره با آنان پيمانهاى مودت و صلح مىبستند ، زيرا از روميان بيم داشتند و نيز از پادشاه قسطنطينيه كه مبادا به يارى مردم برشلونه بر خيزد . چون دولت منصور بن ابى عامر روى كار آمد ، منصور عازم غزو آن بلاد گرديد و در سراسر آن كشتار و تاراج بسيار به راه انداخت . برشلونه را بگرفت و خراب كرد و مردمش را به بلادهاى سخت دچار گردانيد . در آن ايام پادشاهشان بردويل بود و برخورد منصور با او چون برخوردش با ديگر ملوك مسيحى بود .\r\nچون بردويل هلاك شد ، پسرانش فلبه ( ؟ ) و ريند ( ؟ ) و او منقود ( ؟ ) به جاى او ماندند . او منقود پيمان صلحى را كه ميان او و عبد الملك بن منصور بود ، بشكست . عبد الملك به جنگ او رفت و در يكى از ثغورش او را به صلح بگرفت . آنگاه فتنهء بربرها پيش آمد .\r\nاو منقود ( ؟ ) در آن فتنه حاضر شد و در سال 400 در جنگ با بربر كشته شد و بوهموند به انفراد بر برشلونه حكم مىراند ، تا سال 410 كه به هلاكت رسيد . پس از او پسرش يلتنفير ( ؟ ) به پادشاهى رسيد ولى در كفالت مادرش بود . اين زن با يحيى بن منذر از ملوك الطوائف جنگ كرد و نيز همان بود كه بر ثغر طرطوشه غلبه يافت . پادشاهى پس از بوهموند در اعقابش ماند .\r\nدر اواخر دولت موحدان پادشاهشان جامعه ( ؟ ) پسر پدرو پسر الفونسو پسر ريند بود و او بود كه بلنسيه را باز پس ستد . در اين عهد نام پادشاهشان پدرو است . و من نمىدانم كه چگونه نسبش به قومس مىپيوندد . پس از بيست سال كه از اين قرن مىگذرد ، هنوز\r\n\r\n\r\n","description":"","footnote":"\r\n[ ( 1 ) 
  ] متن : قارله .\r\n","page_name":" 261 ","page_number":293},
  {"content":"\r\n\r\nزنده است و چون سالخورده شده پسرش بر او چيرگى دارد . و اللّه وارث الارض و من عليها و هو خير الوارثين .\r\n\r\nاخبار كارگزاران دولت عباسى كه عرب بودند و در نواحى حكم مىراندند نخست بنى الاغلب واليان افريقيه و آغاز كار و سرانجامشان\r\nآنگاه كه در خلافت عثمان بن عفان ( رض ) سخن مىگفتيم ، از فتح افريقيه به دست عبد اللّه - بن سعد بن ابى سرح سخن آورديم و گفتيم كه چگونه با بيست هزار از صحابه و بزرگان عرب بدان سو راند و جماعات مسيحيانى را كه در آن سامان بودند ، از فرنگان و روميان و بربر درهم شكست و سبيطله مركز كشورشان را ويران نمود و اموالشان را به غارت برد و زنان و دخترانشان را برده ساخت و جمعشان را پراكنده نمود و سراسر افريقيه را زير سم اسبان عرب درنورديد و از كافران بسيارى را بكشت و اسير كرد ؛ تا آنجا كه مردم افريقيه از عبد اللّه بن سعد - بن ابى سرح خواستار آن شدند كه سيصد قنطار زر بستاند و اعراب را به ديار خود برد . او نيز چنين كرد و در سال 27 به مصر باز گرديد .\r\n\r\nمعاوية بن حديج\r\nآنگاه معاوية بن ابى سفيان ، معاوية بن حديج [ 1 
  ] السكونى را در سال 34 به غزاى افريقيه فرستاد ، او عامل مصر بود . از مصر در حركت آمد و در جلولاى افريقيه نبرد آغاز كرد . از سوى قيصر روم از قسطنطينيه براى افريقيه مدد رسيد و ابن حديج آن سپاه را در ناحيهء قصر الاحمر شكست داد و جلولا را بگشود و غنايم بسيار به چنگ آورد و بسيارى را نيز بكشت و باز گرديد .\r\n\r\nعقبة بن نافع\r\nآنگاه معاويه به سال 45 عقبة بن نافع بن عبد قيس [ 2 
  ] الفهرى را امارت افريقيه داد و معاوية بن حديج را به مصر فرا خواند . عقبة بن نافع شهر قيروان را بنا نمود و با بربر نبرد كرد و به سرزمينشان وارد گرديد .\r\n\r\nابو المهاجر\r\n[ در سال 55 
  ] معاوية بن ابى سفيان ، مسلمة بن مخلد را امارت مصر داد و عقبه را عزل نمود و ابو المهاجر دينار را كه از موالى او بود به افريقيه فرستاد . ابو المهاجر دينار به غزاى\r\n\r\n\r\n","description":"","footnote":"\r\n[ ( 1 ) 
  ] متن : خديج\r\n[ ( 2 ) 
  ] متن : عبد اللّه بن قيس .\r\n","page_name":" 262 ","page_number":294},
  {"content":"\r\n\r\nمغرب رفت و تا تلمسان براند و قيروان را كه عقبه بنا كرده بود ، ويران ساخت و عقبه را به وجهى ناشايست از آنجا عزل كرد . كسيلة الاوربى را پس از نبردى كه بر او پيروز شد ، مسلمان كرد .\r\n\r\nعقبة بن نافع ( بار دوم )\r\nچون يزيد بن معاويه به خلافت نشست ، به سال 62 بار ديگر عقبة بن نافع به افريقية باز گشت . بربرها از اسلام باز مىگشتند . عقبة بن نافع بر سرشان لشكر كشيد و بر مقدمه ، زهير بن - قيس البلوى را بفرستاد . روميان و فرنگان از او بگريختند او نيز دژهايشان را چون ممس [ 1 
  ] و باغايه و اوذنه كه مركز زاب بود ، پس از نبردى با پادشاهان بربر فتح كرد ، و آن پادشاهان را منهزم ساخت و اموالشان را به غنيمت گرفت . آنگاه ابو المهاجر را بگرفت و به زندان كرد و او همچنان در زندانش بماند . پس عازم طنجه شد . يوليان [ 2 
  ] پادشاه غماره و صاحب طنجه سر به فرمان او آورد و هداياى بزرگ تقديم داشت و او را به بلاد بربر در مغرب ، چون و ليلى ، مصامده وسوس رهبرى نمود . اينان بر دين مجوس بودند نه دين مسيح . عقبه همچنان پيش مىتاخت و غنايم و اسيران مىگرفت و كشتار مىكرد تا به سوس رسيد . با مسوفه از ملثمين - در آن سوى سوس - جنگيد ، تا به درياى محيط رسيد و از آنجا بازگشت . آنگاه سپاهيان خود را اجازت داد كه به قيروان روند .\r\nكسيله پادشاه اوربه [ 3 
  ] و برانس - از بربر - از اينكه عقبة بن نافع او را در بند داشته بود و با او به زشتى رفتار مىكرد ، سخت كينه‌اش را به دل داشت . گويند هر روز او را فرمان مىداد تا گوسفندانى را كه براى آشپزخانه‌اش مىكشتند پوست بكند . روزى كسيله فرصتى يافت و به ميان قوم خود رفت ، آنان نيز در تهودا راه بر عقبه گرفتند و او را با سيصد تن از بزرگان صحابه و تابعين كشتند . در اين واقعه محمد بن اوس الانصارى با جماعتى اسير گرديد . صاحب قفصه آنان را از اسارت برهانيد و با زن و فرزندشان به قيروان فرستاد .\r\nزهير بن قيس البلوى به قيروان بازگشت و آهنگ نبرد بربر نمود . حنش بن عبد اللّه - الصنعانى با او ، مخالفت ورزيد و به سوى مصر در حركت آمد . زهير نيز مجبور شد با آنان باز گردد ، وى بيامد تا به برقه رسيد و در آنجا آمادهء نبرد ماند . آنان كه در قيروان بودند از كسيله امان خواستند ؛ امانشان داد و به قيروان در آمد ، مردم نيز به فرمان او در آمدند .\r\n\r\nزهير بن قيس البلوى\r\nچون عبد الملك بن مروان به خلافت رسيد ، زهير بن قيس البلوى در برقه بود . عبد الملك براى او مدد فرستاد و گفت به نبرد بربر رود . زهير بن قيس در سال 67 سپاه خويش را در حركت\r\n\r\n\r\n","description":"","footnote":"\r\n[ ( 1 ) 
  ] متن : ميس\r\n[ ( 2 ) 
  ] متن : بلبان\r\n[ ( 3 ) 
  ] متن : اروبه .\r\n","page_name":" 263 ","page_number":295},
  {"content":"\r\n\r\nآورد و به افريقيه داخل گرديد . كسيله در ممس [ 1 
  ] با او روبرو گرديد - در نواحى قيروان . پس از نبردى سخت زهير او را شكست داد و بكشت . در اين نبرد بسيارى از اشراف و رجال بربر كشته شدند . پس زهير به مشرق راند ، او را به فرمانروايى چندان دلبستگى نبود ، مىگفت كه من براى جهاد به افريقيه آمده‌ام و بيم آن دارم كه به دنيا بگروم . زهير عازم مصر شد . در سواحل برقه ، كشتيهاى جنگى فرمانرواى قسطنطينيه كه به جنگ او مىآمدند ، راه بر او گرفتند .\r\nزهير در اين نبرد به قتل رسيد . خدايش بيامرزاد .\r\n\r\nحسان بن النعمان الغسانى\r\nعبد الملك بن مروان پس از كشتن عبد اللّه بن زبير و خالى شدن عرصهء ملك از مخالفان ، حسان بن النعمان الغسانى را به غزاى افريقيه فرستاد و او را با گسيل داشتن سپاه مدد رسانيد .\r\nاو قرطاجنه را به جنگ بگشود و ويران ساخت و هر كس از روم و فرنگ كه در آنجا بود به صقليه و اندلس گريخت ، سپس در صطفوره و بنزرت گرد آمدند . حسان بن النعمان بار ديگر آنان را شكست داد . باقيماندهء سپاه خود را به باجه و بونه افكندند و در آن حصار گرفتند .\r\nحسان سپس بر سر كاهنه ملكهء جبال اوراس لشكر برد . و او در آن روزگاران بزرگترين پادشاهان بربر بود . حسان با او جنگ آغاز كرد ، مسلمانان شكست خوردند و جماعتى از ايشان به اسارت افتادند ؛ ولى كاهنه همهء اسيران را از بند برهانيد جز خالد پسر يزيد القيسى كه او را نزد خود نگهداشت و با فرزند خود شيرش داد و آن دو را برادر نمود .\r\nعربها از افريقيه خارج شدند . حسان به برقه رسيد . در اين حال نامهء عبد الملك بن مروان بيامد كه در همانجاى مقام كند تا او را مدد رسد .\r\nدر سال 74 مدد برسيد و او بار ديگر به افريقيه روان شد . آنگاه نزد خالد بن يزيد در نهان كس فرستاد و او را وعدهء امارت داد ، خالد نيز او را از اسرار نهان دولت كاهنه آگاه و به جنگ با او ترغيبش نمود . چون ميان دو سپاه نبرد در گرفت كاهنه به دست حسان كشته شد . حسان جبل او راس و همهء متعلقات آن را گرفت ، و آن نواحى را زير پى سپرد و به قيروان بازگشت و بربر را امان داد و بر آنان و نيز روميان و فرنگان كه در آنجا بودند ، خراج نهاد و مقرر نمود كه همواره دوازده هزار تن از بربرها همراه او باشند و در جنگهايش شركت جويند . آنگاه يكى از افراد سپاه خود را به نام صالح فرمانرواى افريقيه ساخت .\r\n\r\nموسى بن نصير\r\nچون وليد بن عبد الملك به خلافت نشست ، نزد عم خود عبد اللّه و به قولى عبد العزيز\r\n\r\n\r\n","description":"","footnote":"\r\n[ ( 1 ) 
  ] متن : ميس .\r\n","page_name":" 264 ","page_number":296},
  {"content":"\r\n\r\nوالى مصر نامه نوشت كه موسى بن نصير را به افريقيه فرستد . پدرش نصير از افراد حرس معاويه بود . عبد اللّه موسى را به افريقيه فرستاد ، موسى به قيروان آمد . صالح خليفهء حسان بن النعمان در قيروان بود و ديد كه بربرها طمع در بلاد اطراف بسته‌اند .\r\nموسى بن نصير پسر خود عبد اللّه را از دريا به سوى جزيرهء ميورقه فرستاد ، او برفت و با غنايم و اسيران بسيار بيامد . سپس او را به جاى ديگر روان نمود و پسر ديگر خود مروان را به سوى ديگر گسيل داشت ، او نيز با غنايم و خيل اسيران باز گرديد . گويند خمس غنايم هفتاد هزار برده بود .\r\nسپس موسى بن نصير خود به غزاى طنجه رفت و درعه را بگشود و صحراى تاناقللت را تسخير كرد ، آنگاه پسر خود را به سوس فرستاد ، بربرها به حكم او گردن نهادند . او از مصموديان گروگانهايى گرفت و به طنجه آورد . اين واقعه در سال 88 بود . موسى بن نصير ، طارق بن زياد الليثى را امارت سرزمينهاى مفتوحه داد و طارق قدم به خاك اندلس نهاد .\r\nيوليان پادشاه غماره ، طارق را به گرفتن اندلس ترغيب نمود . فتح اندلس در سال 90 واقع شد . موسى بن نصير از پى طارق به اندلس راند و آن فتح را كامل نمود و ما خبر آن را آورديم . پس موسى به سوى شرق در حركت آمد و پسر خود عبد اللّه را در افريقيه نهاد و عبد العزيز پسر ديگر خود را در اندلس .\r\nدر اين احوال ، وليد بن عبد الملك بمرد و در سال 96 پسرش سليمان به خلافت نشست .\r\nاو بر موسى خشم گرفت و به زندانش افكند .\r\n\r\nمحمد بن يزيد\r\nسليمان چون موسى بن نصير را به زندان كرد ، پسرش عبد اللّه را نيز از افريقيه عزل نمود و به جاى او محمد بن يزيد از موالى قريش را به آن سامان فرستاد . محمد بن يزيد تا پايان حيات سليمان در آنجا بود .\r\n\r\nاسماعيل بن ابى المهاجر\r\nپس از مرگ سليمان بن عبد الملك ، عمر بن عبد العزيز ، اسماعيل بن اسماعيل بن عبد اللّه - بن ابى المهاجر را امارت افريقيه داد . او مردى نيك سيرت بود و همهء بربرها در زمان او اسلام آوردند .\r\n\r\nيزيد بن ابى مسلم\r\nچون يزيد بن عبد الملك بن خلافت نشست ، يزيد بن ابى مسلم از موالى حجاج بن يوسف را امارت افريقيه داد . او در سال 101 به افريقيه رفت و با بربرها روشى ناپسند در پيش گرفت ،\r\n\r\n","description":"","footnote":"","page_name":" 265 ","page_number":297},
  {"content":"\r\n\r\nو بر همهء كسانى كه از اهل ذمه ، اسلام مىآوردند جزيه نهاد ؛ زيرا حجاج در عراق چنين كرده بود . هنوز يك ماه از امارتش نگذشته بود كه بربرها او را كشتند و بار ديگر به محمد - بن يزيد از موالى انصار ، كه پيش از اسماعيل بن ابى المهاجر در آنجا فرمان مىراند ، گرايش يافتند ، و نسبت به يزيد بن عبد الملك اظهار طاعت نمودند و از قتل يزيد بن ابى مسلم پوزش طلبيدند . يزيد بن عبد الملك نيز رضا داد و محمد بن يزيد را بر عملش باقى گذارد .\r\n\r\nبشر بن صفوان الكلبى\r\nآنگاه بشر بن صفوان الكلبى امارت افريقيه يافت . به سال 103 به آن سرزمين آمد و سراسر اندلس را آرامش بخشيد و خود در سال 109 به غزاى صقليه رفت و به هنگام بازگشت بمرد .\r\n\r\nعبيدة بن عبد الرحمان\r\nهشام بن عبد الملك ، بشر بن صفوان را از افريقيه عزل نمود و به جاى او عبيدة بن - عبد الرحمان السلمى را امارت داد . او برادر زاده ابو الاعور بود . عبيده به سال 110 به افريقيه رفت .\r\n\r\nعبيد اللّه بن الحبحاب\r\nهشام بن عبد الملك ، عبيدة بن عبد الرحمان را عزل كرد و عبيد اللّه بن الحبحاب را كه از موالى بنى سلول بود به افريقيه فرستاد . او والى مصر بود ، هشام فرمان داد كه به افريقيه برود . عبيده پسرش ابو القاسم را به جاى خود در مصر نهاد و به سال 114 به افريقيه رفت و مسجد جامع تونس را بنا كرد و كارگاهى براى ساختن كشتيهاى جنگى ترتيب داد . پسر خود اسماعيل را به طنجه فرستاد و عمر بن عبد اللّه [ 1 
  ] المرادى را همراه او نمود و عقبة بن - الحجاج القيسى را امارت اندلس داد و حبيب بن ابى عبيدة بن عقبة بن نافع را به غزاى مغرب گسيل داشت و او تا سوس الاقصى و سرزمين سياهان پيش رفت و غنايم بسيار از زر و سيم و بردگان به چنگ آورد و همهء بلاد مغرب و بلاد بربر را زير پى درنورديد و باز گرديد .\r\nعبيد اللّه بن الحبحاب بار ديگر حبيب بن ابى عبيده را از راه دريا به غزا فرستاد . حبيب اين بار در سال 122 به صقليه لشكر كشيد . اين بار عبد الرحمان بن حبيب نيز با او بود . او به سرقوسه بزرگترين شهر صقليه لشكر كشيد و بر مردم شهر جزيه نهاد و در ديگر جايهاى جزيره كشتار بسيار كرد .\r\nعمر [ 2 
  ] بن عبد اللّه المرادى در طنجه به آزار بربرها پرداخت و مىخواست ، بدين پندار كه\r\n\r\n\r\n","description":"","footnote":"\r\n[ ( 1 ) 
  ] متن : عبيد اللّه\r\n[ ( 2 ) 
  ] متن : محمد .\r\n","page_name":" 266 ","page_number":298},
  {"content":"\r\n\r\nاراضى بربر فيئ است ، بر آن خمس ببندد . اين بود كه همگان عزم خروج كردند و چون خبر يافتند كه لشكرها با حبيب بن ابى عبيده به صقليه رفته است ، ميسرة المدغورى [ 1 
  ] دعوت خوارج صفريه آشكار نمود و با ياران خود به طنجه راند و عمر بن عبد اللّه را بكشت و شهر را در تصرف آورد . بربرها نيز پذيرا شدند و با او بيعت كردند و امير المؤمنين خطابش كردند و سخنان و عقايد او در ميان همهء قبايل بربر شايع گرديد .\r\nعبيد اللّه بن الحبحاب ، خالد بن حبيب الفهرى را با جماعتى كه از سپاهيان در شهر مانده بودند به جنگ ميسرة المدغورى فرستاد . آنگاه حبيب بن ابى عبيده همه سپاهيانش را از صقليه فرا خواند و از پى خالد روان نمود . در ناحيه طنجه ، ميسره و بربرها راه بر او بگرفتند و نبردى سخت بر پا شد . سپس دو سپاه از يك ديگر جدا شدند و ميسره به طنجه باز گرديد ولى بربرها را رفتار بد او خوش نيامد و كشتندش . آنگاه خالد بن حميد الزناتى را بر خود امير ساختند و گرد او جمع شدند .\r\nخالد بن حبيب الفهرى با سپاهيان عرب و لشكرى كه هشام فرستاده بود به جنگ حميد الزناتى رفت . سپاه خالد بن حبيب منهزم گرديد . خالد و جماعتى از اعراب كشته شدند .\r\nاين جنگ را بدين سبب غزوة الاشراف ناميدند .\r\nآنگاه سراسر افريقيه بر عبيد اللّه بن الحبحاب بشوريد و خبر به اندلس رسيد . در آنجا نيز عامل او عقبة بن الحجاج را عزل كردند و عبد الملك بن قطن را - چنان كه گذشت - به جاى او برگزيدند .\r\n\r\nكلثوم بن عياض\r\nچون هشام بن عبد الملك را خبر دادند كه سپاهيانش در مغرب منهزم شده‌اند ، عبيد اللّه بن الحبحاب را نكوهش كرد و از افريقيه فرا خواند و به سال 123 كلثوم بن عياض را به افريقيه فرستاد و بر مقدمه ، بلج [ 2 
  ] بن بشر القشيرى را روان داشت . بلج با مردم قيروان رفتارى ناپسند در پيش گرفت . اينان به حبيب بن ابى عبيده كه در تلمسان بود و با بربرها دل يكى داشت ، شكايت بردند . او نيز نامه‌اى به كلثوم بن عياض نوشت و او را از عواقب اعمال بلج بر حذر داشت و تهديدش كرد . كلثوم بن عياض پوزش طلبيد و او را عزل كرد و خود برفت و عبد الرحمان بن عقبه را به جاى خود به قيروان نهاد و از راه سبيبه پيش رفت تا به تلمسان رسيد ، در آنجا با حبيب بن ابى عبيده رو به رو شد . ميانشان نبرد در گرفت ، سپس آشتى كردند و هر دو به مستقر خويش باز گرديدند . بربرها در وادى طنجه معروف به وادى سبو [ 3 
  ] راه بر آنان گرفتند ، بلج كه بر مقدمه بود شكست خورد و نزد كلثوم باز گرديد . چون جنگ سخت\r\n\r\n\r\n","description":"","footnote":"\r\n[ ( 1 ) 
  ] متن : المظفرى\r\n[ ( 2 ) 
  ] متن : بلخ\r\n[ ( 3 ) 
  ] متن : سو .\r\n","page_name":" 267 ","page_number":299},
  {"content":"\r\n\r\nشد ، ياران كلثوم پايدارى نتوانستند ، پشت بدادند . كلثوم بن عياض و حبيب بن ابى عبيده كشته شدند و بسيارى از سپاهيان به هلاكت رسيدند . شاميان به سبته در آمدند و در آنجا حصار گرفتند . بربرها آنان را به محاصره افكندند . محاصره‌شدگان نزد عبد الملك بن قطن ، امير اندلس كس فرستادند و اجازت خواستند كه خود را به سرزمين اندلس برسانند . او نيز بدان شرط كه پيش از يك سال در آن سرزمين درنگ نكنند ، اجازت داد . ولى اينان عبد الملك بن - قطن را كشتند و بلج اندلس را در تصرف آورد .\r\n\r\nماجراهاى عبد الرحمان بن حبيب\r\nعبد الرحمان بن حبيب بن ابى عبيدة بن عقبة بن نافع ، چون پدرش حبيب بن ابى عبيده با كلثوم بن عياض كشته شد و بلج به اندلس رفت و آنجا را در تصرف آورد ، او نيز راهى اندلس شد و آهنگ تسخير آن نمود . چون ابو الخطار از سوى حنظلة بن صفوان به اندلس آمد ، عبد الرحمان بن حبيب نوميد شد و به سال 126 به تونس باز گرديد . در اين احوال هشام - بن عبد الملك بمرد و وليد بن يزيد به جايش نشست . عبد الرحمان بن حبيب مردم را به خود دعوت كرد و به قيروان رفت . حنظله از قتال با او باز ايستاد و چندين تن از وجوه لشكر را نزد او فرستاد . عبد الرحمان بن حبيب فرصت را غنيمت شمرد و ايشان را در بند نمود و تا سپاهيانشان را از جنگ باز دارد ، به شتاب خويش در افزود تا به قيروان رسيد . حنظله به افريقيه در حركت آمد و به سال 127 راهى مشرق شد و عبد الرحمان به استقلال در افريقيه به حكومت پرداخت .\r\nچون مروان بن محمد بن خلافت رسيد ، امارت افريقيه را به عبد الرحمان داد ولى از هر سو خوارج بر او شوريدند . چنان كه [ ابو عطاف 
  ] عمران بن عطاف [ 1 
  ] الازدى در طيفاس [ 2 
  ] و عروة بن - الوليد الصغرى در تونس و ثابت الصنهاجى در باجه و عبد الجبار بن الحارث الاباضى در طرابلس سر بر داشتند .\r\nعبد الرحمان بن حبيب در سال 131 به جنگ خوارج رفت و بر آنان پيروز شد و با برادر عمران بن عطاف ، الياس بن عطاف نبرد كرد و او را منهزم ساخت و بكشت . سپس به سوى عروة بن الوليد به تونس لشكر كشيد او را نيز به قتل آورد و به ماجراى خوارج پايان داد .\r\nعبد الرحمان بن حبيب به جنگ جماعاتى از بربر كه از نواحى تلمسان بودند ، لشكر برد و بر آنان پيروز گرديد و باز گشت ، سپس سپاهى بسيج كرد و از دريا به صقليه برد و سپاهى به سردانيه فرستاد و از مسيحيان كشتار بسيار كرد تا جز به گردن گرفتند .\r\nچون دولت اموى زايل گرديد و دولت عباسى بر سر كار آمد ، عبد الرحمان فرمانبردارى خويش را به سفاح اعلام داشت و پس از او دست ارادت به ابو جعفر المنصور داد . بسيارى\r\n\r\n\r\n","description":"","footnote":"\r\n[ ( 1 ) 
  ] متن : عمر بن عطاب\r\n[ ( 2 ) 
  ] متن : طبيناش .\r\n","page_name":" 268 ","page_number":300},
  {"content":"\r\n\r\nاز بنى اميه به افريقيه گريختند و از آن جمله بودند ، عاص [ 1 
  ] و عبد المؤمن پسران وليد بن يزيد ، دختر عمشان نيز همراهشان بود . عبد الرحمان بن حبيب او را به عقد برادر خود الياس در آورد .\r\nبعضى ، از اين دو برادر نزد عبد الرحمان بن حبيب سعايت كردند كه آهنگ خلافت دارند ، عبد الرحمان نيز هر دو را بكشت . دختر عمشان اندوهگين شد ، شوهر خود الياس ، برادر عبد الرحمان را عليه او بر انگيخت و خواست كه در كار او فساد كند . عبد الرحمان نزد ابو جعفر - المنصور هديه‌اى ناچيز فرستاده بود . الياس برفت تا عذر آورد ولى سخن به درست ادا نكرد و منصور بر آشفت و نامه‌اى همه تهديد به او نوشت و نيز خلعتى [ سياه كه شعار بنى عباس بود 
  ] برايش فرستاد . عبد الرحمان نيز عصيان آغاز كرد و خلعت منصور را بر منبر بدريد .\r\nبرادرش الياس كه مترصد چنين فرصتى بود با سران سپاه همدست شد و عليه او برخاست و بار ديگر به دعوت منصور بازگشت .\r\nبرادر ديگرش عبد الوارث نيز در برانداختن او با الياس همدست شده بود . عبد الرحمان از اين راز آگاه شد و الياس را به تونس فرستاد . الياس به وداع او آمد و عبد الوارث نيز در كنارش بود ، پس هر دو با برادر خود عبد الرحمان در آويختند و بكشتندش . اين واقعه در سال 137 اتفاق افتاد . مدت امارت عبد الرحمان ده سال بود .\r\n\r\nحبيب بن عبد الرحمان بن حبيب\r\nچون عبد الرحمان بن حبيب كشته شد ، پسرش حبيب بن عبد الرحمان نجات يافت و به تونس رفت . دشمنان آهنگ دستگيرى او را داشتند و درهاى قصر را گرفته بودند تا نگريزد ، ولى بر او ظفر نيافتند . عمش ابراهيم بن حبيب در تونس بود و حبيب بن عبد الرحمان نزد او رفت . الياس از پى او روان شد و مدتى دراز ميان دو طرف جنگ در گرفت ، عاقبت صلح كردند بدين شرط كه قفصه و قسطيله و نفزاوه [ 2 
  ] از آن حبيب و تونس و صطفوره [ 3 
  ] و تبرزو ( ؟ ) ( شايد بنزرت ) و جزيره از آن عمران [ برادر الياس 
  ] و باقى افريقيه از آن الياس باشد . اين پيمان در سال 138 به پايان آمد و حبيب به متصرفات خود رفت و الياس با برادرش عمران راهى تونس شدند ولى الياس به عمران غدر كرد و او را با جماعتى از اشراف كه با او بودند بكشت و به قيروان باز گشت . آنگاه مراتب فرمانبردارى خويش را به وسيلهء عبد الرحمان بن - زياد بن انعم ، قاضى افريقيه ، به ابو جعفر المنصور اعلام داشت .\r\nآنگاه حبيب بن عبد الرحمان بن حبيب به تونس رفت و آنجا را بگرفت . عمش الياس به جنگ او آمد ولى حبيب از آن سو به قيروان در آمد و زندانها را بشكست و زندانيان را\r\n\r\n\r\n","description":"","footnote":"\r\n[ ( 1 ) 
  ] متن : قاضى\r\n[ ( 2 ) 
  ] متن : نغراوه\r\n[ ( 3 ) 
  ] متن : صطغوره .\r\n","page_name":" 269 ","page_number":301},
  {"content":"\r\n\r\nآزاد نمود . الياس به طلب او باز گرديد ولى بسيارى از ياران او به حبيب گرويدند . چون رو به روى يك ديگر ايستادند ، حبيب او را به مبارزت طلبيد و بكشتش و بار ديگر به قيروان داخل شد و در سال 138 آنجا را از آن خود نمود . عم ديگرش عبد الوارث خود را به ميان ورفجومه [ 1 
  ] از قبايل بربر انداخت . سرور اين قبيله در اين ايام عاصم بن جميل كاهنى بود كه دعوى پيامبرى داشت ، وى عبد الوارث را پناه داد . حبيب به جنگ او لشكر كشيد و شكست خورد و به قابس گريخت . كار عاصم بن جميل بالا گرفت . اعرابى كه در قيروان بودند به عاصم نامه نوشتند و او را به امارت خود فرا خواندند و سوگندش دادند كه از آنان حمايت كند و به نام ابو جعفر المنصور خطبه بخواند ولى او اين خواستها را اجابت نكرد و با مردم قيروان به جنگ پرداخت و در اين جنگ شكستشان داد و شهر را تاراج نمود و مساجد را فرو كوبيد و اهانتها كرد . آنگاه بر سر حبيب بن عبد الرحمان كه در قابس بود ، لشكر كشيد و پس از جنگى او را درهم شكست و جماعتى از يارانش را بكشت .\r\nپس از حبيب ، عبد الملك [ بن ابى جعده 
  ] امور ورفجومه و قيروان را به دست گرفت و در سال 140 عاصم بن جميل را بكشت .\r\nمدت امارت الياس بر افريقيه يك سال و نيم ، و امارت حبيب سه سال بود .\r\n\r\nعبد الملك بن ابى جعدهء ورفجومى\r\nچون عبد الملك بن ابى جعده [ 2 
  ] ، حبيب بن عبد الرحمان را بكشت با قبايل ورفجومه به قيروان باز گشت و آنجا را در تصرف آورد . ورفجومه بر افريقيه مسلط شدند و در قيروان دست به ستم گشودند و عاصم بن جميل خود از آنان بدتر بود . مردم قيروان تا جان خويش برهانند به اطراف پراكنده شدند و اين خبر در همه جا شايع شد . در نواحى طرابلس عبد الاعلى بن - السمح المعافرى [ 3 
  ] كه از خوارج اباضى بود ، از اعمال عاصم بن جميل ورفجومه بر آشفت و طرابلس را بگرفت .\r\n\r\nعبد الاعلى بن السمح المعافرى\r\nچون ابو الخطاب عبد الاعلى بن السمح ، شهر طرابلس را تصرف كرد ، عبد الملك بن ابى - جعده در سال 141 سپاهى به جنگ او فرستاد . ابو الخطاب با اين سپاه رو به رو شد و آن را شكست داد . بسيارى را بكشت و تا قيروان از پى آنان براند و شهر را نيز تسخير نمود و قبايل ورفجومه را از آنجا براند . سپس عبد الرحمان بن رستم را به امارت شهر نهاد و خود به طرابلس رفت تا با لشكرى كه از سوى ابى جعفر المنصور مىآمد به مقابله پردازد .\r\n\r\n\r\n","description":"","footnote":"\r\n[ ( 1 ) 
  ] متن : و ربجومه\r\n[ ( 2 ) 
  ] متن : الجعد\r\n[ ( 3 ) 
  ] متن : المغافرى .\r\n","page_name":" 270 ","page_number":302},
  {"content":"\r\n\r\n\r\nمحمد بن الاشعث الخزاعى\r\nابو جعفر المنصور چون از اوضاع آشفته و پر فتنهء افريقيه و تسلط قبايل ورفجومه بر قيروان مطلع گرديد و مردانى از آن سرزمين نزد او آمدند و از ستمى كه از ورفجومه بر آنان رفته شكايت كردند و دادخواهى نمودند ، محمد بن الاشعث الخزاعى را بر مصر و افريقيه امارت داد .\r\nاو ابو الاحوص عمرو بن الاحوص العجلى را بر مقدمه به افريقيه فرستاد . ابو الخطاب عبد الاعلى در سرت با او رو به رو شد . سپاه عبد الاعلى سپاهى بزرگ بود ، ابو الاحوص شكست خورد . پس محمد بن الاشعث الخزاعى خود با سپاهى گران راهى نبرد گرديد و اغلب بن سالم بن عقال بن - خفاجة بن سوادة التميمى نيز با او بود . اين بار نيز در سرت ميان دو سپاه نبرد در گرفت . ابو - الخطاب منهزم شد و اكثر سپاهيانش به قتل رسيدند . اين واقعه در سال 144 بود .\r\nخبر شكست ابو الخطاب عبد الاعلى به عبد الرحمان بن رستم كه در قيروان بود رسيد . او به تاهرت گريخت و در آنجا شهرى ساخت و در آن فرود آمد .\r\nابن الاشعث طرابلس را نيز بگشود و مخارق بن غفار الطائي را بر آن امارت داد . آنگاه به اصلاح امور افريقيه پرداخت و سراسر آن را در ضبط آورد . اغلب بن سالم را بر طبنه و زاب گماشت ولى مضريان به خلاف او برخاستند و به سال 148 از آنجا براندندش . پس از چندى ابن الاشعث به مشرق راند و عيسى بن موسى الخراسانى را كه از ياران ابو مسلم خراسانى بود ، بر مضريان افريقيه امارت داد .\r\n\r\nاغلب بن سالم\r\nابو جعفر المنصور ، اغلب بن سالم بن عقال بن خفاجة التميمى را پس از محمد بن - الاشعث الخزاعى به افريقيه فرستاد ؛ با آمدن او اوضاع آرامش يافت .\r\nدر سال 150 حسن بن حرب الكندى در قابس سر به عصيان برداشت و سپاهيان را به سوى خود كشيد و به خلاف اغلب بن سالم بر انگيخت . آنگاه به قيروان آمد و آنجا را در تصرف آورد . اغلب بن سالم به قابس رفت و در سال 150 به مقابلهء حسن بن حرب بيرون آمد و او را شكست داد و به سوى قيروان راند . حسن بن حرب بار ديگر حمله آغازيد و در اين حمله تيرى بر اغلب بن سالم رسيد و به قتلش آورد . ياران اغلب [ 1 
  ] ، مخارق [ 2 
  ] بن غفار الطائي را كه در طرابلس بود بر خود امير ساختند ، پس بر سپاه حسن بن حرب زدند . حسن بن حرب به تونس گريخت و از آنجا به كتامه پيوست و سواران مخارق همچنان در پى او بودند ، تا پس از دو ماه به تونس باز گرديد و به دست افراد سپاه كشته شد . بعضى گويند ياران اغلب بن سالم در\r\n\r\n\r\n","description":"","footnote":"\r\n[ ( 1 ) 
  ] متن : ابن الاغلب\r\n[ ( 2 ) 
  ] متن : مغافر .\r\n","page_name":" 271 ","page_number":303},
  {"content":"\r\n\r\nهمانجا كه اغلب كشته شده بود به قتلش آوردند . از آن پس مخارق بن غفار زمام امور افريقيه را - تا آنگاه كه خواهيم گفت - در دست گرفت .\r\n\r\nعمر بن هزار مرد\r\nچون خبر قتل اغلب بن سالم به ابو جعفر المنصور رسيد ، عمر بن حفص معروف به هزار مرد - از فرزندان قبيصة بن أبى صفره برادر مهلب - را در سال 151 به افريقيه فرستاد . او سه سال به انتظام امور آن ناحيه پرداخت ، سپس براى ساختن با روى طبنه راهى آن شهر شد و ابو حازم حبيب بن حبيب المهلبى را به جاى خود در قيروان نهاد . چون برفت ، بربرها در افريقيه شورش كردند و عازم قيروان شدند و با ابو حازم حبيب بن حبيب جنگ در پيوستند و او را كشتند . بربرهاى اباضى در طرابلس گرد آمدند و ابو حاتم يعقوب بن حبيب - الاباضى از موالى كنده را بر خود امير ساختند . فرمانرواى طرابلس از سوى عمر بن حفص ، جنيد بن بشار الاسدى بود . عمر بن حفص به يارى او لشكر فرستاد و با ابو حاتم يعقوب بن حبيب به نبرد برخاست . ابو حاتم سپاهش را منهزم گردانيد و در قابس به محاصره انداخت و افريقيه را از هر سو شورش در بر گرفت .\r\nابو حاتم سپاه به طبنه كشيد و عمر بن حفص را به محاصره افكند . در ميان اين محاصره كنندگان ، ابو قرة اليعقوبى با چهل هزار تن از صفريه و عبد الرحمان بن رستم با پانزده هزار تن از اباضيه و جماعاتى ديگر از خوارج ، از صنهاجه و زناته و هواره بودند . عمر بن حفص با بذل مال ميانشان افتراق افكند . از جمله مالى به اصحاب ابو قره داد و آنان باز گرديدند و ابو قره خود نيز به ناچار از پى ايشان روان گرديد . آنگاه لشكرى به جنگ عبد الرحمان ابن رستم كه در تهودا بود فرستاد - او به تاهرت گريخت و اين امر سبب ضعف اباضيه در محاصرهء طبنه گرديد و از آنجا باز پس نشستند . ابو حاتم يعقوب بن حبيب به قيروان رفت و مدت هشت ماه آنجا را در محاصره گرفت . عمر بن حفص بيامد ؛ چون ابو حاتم و يارانش از آمدند عمر بن حفص آگاه شدند ، به مقابلهء با او رفتند . عمر بن حفص به اربس راند و از آنجا راهى تونس گرديد ؛ سپس به قيروان آمد و در آنجا حصار گرفت . ابو حاتم با سپاه اباضيه از پى ايشان بيامد و شهر را محاصره كرد كرد و چندان محاصره را سخت كرد كه عمر بن حفص به تنگنا افتاد و به ناچار دل بر هلاك نهاد و به جنگ بيرون رفت ، و در اواخر سال 154 به قتل رسيد .\r\nپس از قتل عمر بن حفص ، برادر مادرىاش حميد بن صخر به جايش نشست . با ابو حاتم بدان شرط صلح كرد كه خود همچنان به طاعت عباسيان باقى باشد . بيشتر سپاهيان او به طبنه رفتند و ابو حاتم دروازه‌هاى قيروان را آتش زد و بارويش را سوراخ نمود .\r\n\r\n","description":"","footnote":"","page_name":" 272 ","page_number":304},
  {"content":"\r\n\r\n\r\nيزيد بن حاتم [ 1 
  ] بن قبيصة بن المهلب\r\nچون خبر شورش افريقيه عليه عمر بن حفص و محاصرهء او در طبنه به ابو جعفر المنصور رسيد ، يزيد بن حاتم بن قبيصة بن المهلب بن ابى صفره را با شصت هزار جنگجو به يارىاش فرستاد . چون عمر بن حفص از آمدن يزيد بن حاتم خبر يافت ننگش آمد كه ديگرى او را از محاصره رهانيده باشد ، اين بود كه دل بر هلاك نهاد و به نبرد بيرون آمد تا كشته شد .\r\nيزيد بن حاتم به افريقيه آمد ، در حالى كه ابو حاتم حبيب بن حبيب بر آن استيلا يافته بود و چون بشنيد ، براى رويارويى با او عازم طرابلس شد و عمر بن عثمان الفهرى را به جاى خود در قيروان نهاد . چون او برفت عمر بن عثمان عصيان آغاز كرد و اصحابش را بكشت .\r\nمخارق بن غفار نيز خروج كرد .\r\nابو حاتم به قيروان باز گشت و آن دو از شهر بگريختند و به جيجل از سواحل كتامه پيوستند . ابو حاتم آنان را به حال خود گذاشت و عبد العزيز بن السبع المعافرى را به جاى خود در قيروان نهاد و براى رويارويى با يزيد بن حاتم به طرابلس راند . ابو حاتم به كوههاى نفوسه رسيد ، سپاهيان يزيد از پى او تاختند ولى شكست خورده باز گشتند . پس از اين شكست يزيد خود عازم نبرد شد و پس از نبردى صعب بربرها درهم شكسته و منهزم شدند و ابو حاتم با سى هزار تن از يارانش كشته شد و يزيد بن حاتم به انتقام خون عمر بن حفص همچنان تيغ در آنان نهاده بود .\r\nآنگاه به سوى قيروان در حركت آمد و در نيمهء سال 155 به شهر در آمد . عبد الرحمان بن حبيب - بن عبد الرحمان الفهرى كه با ابو حاتم يعقوب بن حبيب اباضى بود ، به كتامه پيوست . يزيد بن - حاتم سپاه از پىاش فرستاد . اين سپاه عبد الرحمان بن حبيب را به محاصره افكند ، سپس بر او ظفر يافت و عبد الرحمان بگريخت ولى همهء كسانى كه با او بودند ، طعمهء تيغ هلاك شدند .\r\nيزيد بن حاتم ، مخارق بن غفار را به زاب فرستاد . او در طبنه فرود آمد و در نبردهايى كه ميان وى و بربرها در گرفت ، خلق كثيرى از بربرها و ورفجومه و غير ايشان كشته شدند و اين كشتارها ادامه داشت تا آنگاه كه يزيد بن حاتم هلاك شد . مرگ او در سال 170 در خلافت هارون الرشيد بود . پس از او پسرش داود زمام كارها را به دست گرفت . بربرها عليه او نيز خروج كردند ؛ داود نيز از آنان كشتار بسيار كرد و به قيروان باز گرديد . ما به ذكر وقايع او خواهيم پرداخت .\r\n\r\nروح بن حاتم\r\nچون خبر مرگ يزيد بن حاتم به هارون الرشيد رسيد ، برادر او روح بن حاتم را كه در فلسطين\r\n\r\n\r\n","description":"","footnote":"\r\n[ ( 1 ) 
  ] متن : ابى حاتم .\r\n","page_name":" 273 ","page_number":305},
  {"content":"\r\n\r\nبود فرا خواند و به مرگ برادر تعزيتش گفت و امارت افريقيه را نيز به او داد . روح بن حاتم در اواسط سال 171 به آن سامان آمد و داود بن يزيد بن حاتم پسر برادرش نزد رشيد رفت .\r\nيزيد بن حاتم خوارج را فرو كوفته بود و بنيانى استوار نهاده بود ، چنان كه در ايام امارت روح - بن حاتم اوضاع كاملا آرام بود . روح بن حاتم با عبد الوهاب عبد الرحمان بن رستم كه از وهبيه بود از در صلح در آمد .\r\nروح بن حاتم در ماه رمضان سال 174 بمرد . رشيد در نهان منشور امارت را براى نصر - بن حبيب فرستاده بود و او از خويشاوندان اين خاندان بود . او نيز زمام كارها را پس از روح بن حاتم به دست گرفت تا آنگاه كه فضل بن روح به افريقيه آمد .\r\n\r\nفضل بن روح\r\nچون روح بن حاتم بمرد ، حبيب بن نصر زمام كارها را به دست گرفت و فضل بن روح پسر روح بن حاتم به ديدار رشيد آمد . رشيد او را به جاى پدرش امارت افريقيه داد . فضل در محرم سال 177 به قيروان وارد شد . نخست مغيره پسر برادرش بشر بن روح را كه جوانى ستيزه جو بود به تونس فرستاد . او سپاهيان را خوار داشت و چون سيرت بد خويش آشكار نمود و مردم را به سبب دوستى با حبيب بن نصر به باز خواست كشيد ، مردم از گردش بپراكندند .\r\nمردم تونس از فضل خواستند كه مغيره را عزل كند ، ولى او بدين سخن وقعى ننهاد . مردم تونس سر به عصيان برداشتند و عبد اللّه بن الجارود را بر خود امير ساختند . اين عبد اللّه به ابن عبد ربه الانبارى معروف بود . همه به او دست بيعت دادند و مغيره را اخراج نمودند .\r\nآنگاه به فضل نامه نوشتند تا هر كس را كه خود مىخواهد بر آنان امارت دهد ، او نيز امارت تونس را به پسر عمش عبد اللّه بن يزيد بن حاتم داد .\r\nچون عبد اللّه بن يزيد به تونس نزديك شد ، عبد اللّه بن الجارود جماعتى را به پيشبازش فرستاد تا بپرسند به چه منظور مىآيد . اينان بر او دست تجاوز گشودند و او را به قتل رسانيدند ؛ تا بدين سبب به ابن الجارود خدمتى كرده باشند . ابن الجارود نيز به ناچار خلاف آشكار نمود .\r\nكار بر انگيختن شورش را محمد بن الفارسى ، از سرداران خراسانى بر عهده گرفت ؛ و به همهء سرداران و كارگزاران نواحى نامه نوشت و آنان را به عصيان عليه فضل بن روح دعوت كرد . چون جماعت ابن الجارود افزون گرديد ، فضل به مقاتلهء او بيرون شد ولى از او شكست خورد و بگريخت و ابن الجارود از پىاش روان گرديد و او را در قيروان فرو گرفت . آنگاه بر او و اهل و عيالش كسانى را بر گماشت تا او را به قابس رسانند ، ولى در راه فرمان داد بازش گردانند و چون بيامد او را بكشت . اين واقعه در اواسط سال 178 بود .\r\nپس از قتل فضل بن روح ، ابن الجارود به تونس رفت . جماعتى از سپاهيان از قتل\r\n\r\n","description":"","footnote":"","page_name":" 274 ","page_number":306},
  {"content":"\r\n\r\nفضل به هم بر آمدند . سر دستهء اين قوم مالك بن المنذر بود . اينان به قيروان در آمدند و آن را در تصرف آوردند . ابن الجارود از تونس بر سرشان لشكر برد و همه را به قتل آورد . مالك - بن المنذر و جماعتى از اعيانشان را نيز بكشت . بقاياى اين جماعت خود را به اندلس افكندند وصلت بن سعيد را به فرماندهى خويش برگزيدند و باز به قيروان باز گشتند و افريقيه را سخت به پريشانى دچار نمودند .\r\n\r\nهرثمة [ 1 
  ] بن اعين\r\nچون خبر كشته شدن فضل بن روح و حوادث افريقيه به هارون الرشيد رسيد ، هرثمة بن - اعين را به جاى او معين كرد و يحيى بن موسى را بدان سبب كه در نظر خراسانيان مقامى ارجمند داشت ، نزد ابن الجارود فرستاد ، و سفارش كرد كه با ابن الجارود به ملاطفت رفتار كنند . بعضى گويند يقطين بن موسى بود كه ابن الجارود را به فرمانبردارى واداشت . او نيز بدان شرط كه از علاء بن سعيد آسوده خاطر شود ، اجابت اين دعوت كرد .\r\nيقطين بن موسى دريافت كه ابن الجارود قصد نيرنگ دارد ، اين بود كه با دوست او محمد بن الفارسى باب گفتگو گشود و به دلجويىاش پرداخت و او را از ابن الجارود جدا نمود .\r\nابن الجارود در محرم سال 179 از قيروان بيرون آمد تا از علاء بن سعيد المهلبى بگريزد .\r\nدر اين ايام هفت ماه از امارتش مىگذشت . در راه با محمد بن الفارسى رو به رو گرديد و هر دو گروه آهنگ جنگ با يك ديگر نمودند . ابن الجارود ، محمد بن الفارسى را براى برخى گفتگوها به خلوت دعوت كرد و با يكى از مردانش توطئه كرده بود كه چون محمد بن الفارسى در خلوت به گفتگو نشيند به ناگاه او را بكشد . او نيز بى خبر به قتلش آورد . ياران محمد بن الفارسى همه پراكنده شدند .\r\nعلاء بن سعيد و يقطين بن موسى هر يك مىكوشيد كه زودتر از ديگرى خود را به قيروان برساند . در اين مسابقه علاء بن سعيد پيروز گرديد ؛ بيامد و قيروان را بگرفت و جمعى از ياران ابن الجارود را بكشت . ابن الجارود نيز به هرثمة بن اعين تسليم شد . هرثمه او را نزد هارون الرشيد فرستاد و به هارون نوشت كه علاء بن سعيد ، ابن الجارود را از قيروان بيرون رانده است . هارون الرشيد فرمان داد علاء بن سعيد را نزد او فرستد . هرثمة بن العين ، ابن الجارود را به همراه يقطين بن موسى نزد هارون بفرستاد . هارون ابن الجارود را در بند كرد و علاء - بن سعيد را نيك بنواخت . او همواره مورد الطاف خليفه بود تا آنگاه كه در مصر بمرد .\r\nهرثمه به قيروان رفت . در سال 179 [ 2 
  ] وارد قيروان شد ، مردم را امان داد و آرامش بخشيد .\r\nآنگاه قصر كبير را در منستير يك سال پس از ورودش بنا نمود . بر طرابلس از آن سو كه دريا\r\n\r\n\r\n","description":"","footnote":"\r\n[ ( 1 ) 
  ] متن : خزيمه\r\n[ ( 2 ) 
  ] متن : 177 .\r\n","page_name":" 275 ","page_number":307},
  {"content":"\r\n\r\nبود بارويى بر آورد .\r\nابراهيم بن الاغلب عامل زاب و طبنه براى او هدايايى فرستاد . هرثمه او را بنواخت و همچنان بر امارت زاب و طبنه‌اش باقى گذاشت . او نيز به كار پرداخت و آثارى نيكو بر جاى نهاد .\r\nعياض بن وهب الهوارى و كليب بن جمع [ 1 
  ] الكلبى عليه هرثمه برخاستند و جماعاتى گرد آوردند . هرثمه يحيى بن موسى را كه از سرداران خراسان بود به سركوبىشان فرستاد .\r\nيحيى آن جماعات را پراكنده ساخت و بسيارى از ياران آن دو را به قتل رسانيد . و به قيروان باز گرديد .\r\nچون هرثمة بن اعين افريقيه را سرزمينى پر آشوب ديد و ديد كه هر چند گاه كسى از جايى سر به عصيان بر مىدارد ، از رشيد خواست كه او را از حكومت بر افريقيه معاف دارد . رشيد نيز معافش داشت . هرثمه پس از دو سال و نيم كه از امارتش گذشته بود ، باز گرديد .\r\n\r\nمحمد بن مقاتل العكى\r\nچون هرثمه از افريقيه بازگرديد ، رشيد يكى از بر كشيدگان خويش ، محمد بن مقاتل - العكى [ 2 
  ] را به آن سرزمين فرستاد . او در رمضان سال 181 به افريقيه داخل شد . مردى بدسيرت بود ، سپاهيان به خلافش برخاستند و مخلد بن مرة الازدى را بر خود امير ساختند . محمد بن مقاتل جمعى را به جنگ مخلد فرستاد ، مخلد شكست خورده و كشته شد .\r\nآنگاه تمام بن تميم التميمى در سال 183 خروج كرد . مردم بر او گرد آمدند و او به قيروان رفت . محمد بن مقاتل به جنگ او بيرون آمد ، ولى از تمام شكست خورده به قيروان باز گرديد .\r\nتمام از پى او روان شد و به قيروان در آمد و محمد بن مقاتل را امان داد بدان شرط كه از افريقيه بيرون رود . محمد بن مقاتل به ناچار به طرابلس رفت . خبر به ابراهيم بن الاغلب رسيد .\r\nاو در زاب بود ، از كار محمد به خشم آمد و با ياران خود عزم قيروان كرد . تمام بن تميم از مقابل او بگريخت و به تونس شد . ابراهيم بن الاغلب قيروان را بگرفت و محمد بن مقاتل را از طرابلس فرا خواند و بر سرير امارت قيروان نشاند . اين واقعه در سال 183 اتفاق افتاد .\r\nتمام بن تميم با سپاهى به نبردشان آمد . ابراهيم بن الاغلب با ياران خود به جنگ او رفت و منهزمش ساخت و از پى او تا تونس براند . تمام به ناچار امان خواست ، ابراهيم امانش داد و او را به قيروان آورد و به بغداد فرستاد . هارون الرشيد او را بند بر نهاد .\r\n\r\nابراهيم بن الاغلب\r\nچون كار بر محمد بن مقاتل قرار گرفت ، مردم آن بلاد امارت او را ناخوش مىداشتند و\r\n\r\n\r\n","description":"","footnote":"\r\n[ ( 1 ) 
  ] متن : جميع\r\n[ ( 2 ) 
  ] متن : الكعبى .\r\n","page_name":" 276 ","page_number":308},
  {"content":"\r\n\r\nاز ابراهيم بن الاغلب خواستند كه از هارون الرشيد بخواهد تا به جاى محمد بن مقاتل او را امارت آن بلاد دهد . ابراهيم بن الاغلب نيز در اين باب به رشيد نامه نوشت كه آن صد هزار دينار خراج مصر را به افريقيه واگذارد و علاوه بر آن چهل هزار دينار نيز از افريقيه روانه خواهد ساخت . چون رشيد از توانگرى او آگاه شد با يارانش به مشورت پرداخت . هرثمة بن - اعين اشارت كرد كه منشور امارت افريقيه به نام او كند . در اواسط سال 184 فرمان برسيد و ابراهيم بن الاغلب به ضبط امور پرداخت .\r\nمحمد بن مقاتل به سوى مشرق روان شد و با امارت ابراهيم بن الاغلب كار بلاد سامان يافت . او شهر عباسيه را نزديك قيروان بنا كرد و همهء متعلقات خود را بدانجا برد .\r\nدر سال 186 حمديس از رجال عرب در تونس به خلاف او برخاست و شعار سياه بنى عباس را از خود دور ساخت . ابراهيم بن الاغلب ، عمران بن مجالد را با سپاهى به نبرد او فرستاد .\r\nدر اين نبرد حمديس شكست خورد و نزديك به ده هزار تن از يارانش كشته شدند .\r\nپس از واقعهء حمديس ، ابن الاغلب به تمهيد اوضاع مغرب اقصى پرداخت . در اين ايام دعوت علويان به وسيلهء ادريس بن عبد اللّه آشكار شده بود ؛ ولى ادريس خود وفات كرده بود و بربرها پسر خردسالش را به امامت پذيرا شده بودند و راشد غلام پدرش او را در تكفل خود مىداشت . اين پسر را نيز ، نام ادريس بود . چون تن و توشى يافت و به يارى و درايت راشد كارش بالا گرفت ، ابراهيم بن الاغلب با بربرها باب توطئه بگشود و براى آنان آنقدر اموال فرستاد كه راشد را به قتل رسانيدند و سرش را برايش فرستادند . پس از راشد ، ادريس - بن ادريس زمام امور خود را به دست بهلول بن عبد الواحد [ 1 
  ] المظفر از رؤساى بربر داد . بهلول نيز در تقويت بنيان دولت ادريس سعى بليغ مىداشت . ابراهيم بن الاغلب نيز در نهان با او باب مراودت گشود و نامه‌هاى ملاطفت آميز و هداياى كرامند فرستاد ، تا آنجا كه از دعوت ادريسيان روى گردانيد و به عباسيان گرويد . ادريس به او نامه نوشت و فرايادش آورد كه او را با رسول خدا ( ص ) قرابت است و بدين نامه او را از خلاف باز آورد .\r\nدر سال 189 مردم طرابلس بر ابراهيم بن الاغلب بشوريدند و عامل او سفيان بن - المهاجر را از خانه‌اش به مسجد كشيدند و بسيارى از اصحابش را به قتل آوردند . سپس او را امان دادند بدان شرط كه از طرابلس خارج شود . سفيان پس از يك ماه كه از حكومتش بر طرابلس رفته بود ، از شهر برفت . مردم ابراهيم بن سفيان التميمى را بر خود امير ساختند .\r\nابراهيم بن الاغلب جهت گوشمال آنان سپاه به طرابلس فرستاد . ياران ابراهيم بن سفيان پراكنده شدند و سپاهيان او در شهر استقرار يافتند .\r\nآنگاه ابراهيم بن سفيان را كه اين فتنه‌ها برانگيخته بود ، در آخر ماه ذو الحجهء همان\r\n\r\n\r\n","description":"","footnote":"\r\n[ ( 1 ) 
  ] متن : عبد الرحمان .\r\n","page_name":" 277 ","page_number":309},
  {"content":"\r\n\r\nسال بياوردند . ابن الاغلب بر آنان ببخشود و ايشان به بلاد خود باز گشتند .\r\nدر سال 195 عمران بن مجالد الربعى بر ابن الاغلب عصيان كرد . عمران بن مجالد در تونس بود ، قريش بن التونسى نيز با او همدست گرديد و شمار يارانشان افزون گشت . عمران به قيروان راند و آنجا را در تصرف آورد . قريش نيز از تونس بيامد . ابراهيم بن الاغلب فرمان داد تا گرداگرد عباسيه را خندق كندند . دشمن به محاصره‌اش افكند و محاصره يك سال تمام مدت گرفت . ميان ابراهيم بن الاغلب و آنان مدتى نبرد بود . سرانجام ابراهيم پيروز گرديد .\r\nعمران بن مجالد ، نزد اسد بن الفرات قاضى كس فرستاده و او را به خروج فرا خوانده بود ولى اسد سر بر تافته بود .\r\nهارون الرشيد مالى گزاف براى ابراهيم بن الاغلب گسيل داشت . او نيز مردم را دعوت كرد كه بيايند تا ايشان را عطا دهد . ياران عمران بن مجالد نيز بيامدند و اين امر سبب شكست در كار او گرديد . به ناچار خود را به زاب رسانيد و در آنجا ببود تا ابن الاغلب بمرد .\r\nابراهيم بن الاغلب پسر خود عبد اللّه بن ابراهيم را در سال 196 به طرابلس فرستاد .\r\nلشكريان در آنجا شورش كردند و او را در خانه‌اش به محاصره افكندند . سپس امانش دادند بدان شرط كه از شهرشان بيرون رود ، او نيز بيرون رفت . در خارج شهر جماعتى بر او گرد آمدند ، او نيز باب عطا بگشود و بربرها از هر سو نزدش اجتماع كردند . پس عبد اللّه به طرابلس لشكر برد و سپاهى را كه در آنجا بود بشكست و به شهر داخل گرديد . پس از چندى پدر عزلش كرد و سفيان بن المضاء را به جاى او فرستاد . قبيلهء هواره كه در طرابلس بود آشوب كرد و بر سپاه سفيان بن المضاء حمله آورد ، اينان بگريختند و نزد ابراهيم بن الاغلب رفتند .\r\nاو پسر خود عبد اللّه را با سيزده هزار سپاهى بار ديگر به طرابلس فرستاد . اينان هواره را سخت فرو كوبيدند و كشتار بسيار كردند و با روى شهر را از نو بساختند . خبر به عبد الوهاب بن - عبد الرحمان بن رستم رسيد . او بربرها را گرد آورد و به طرابلس راند . عبد اللّه [ 1 
  ] بن ابراهيم دروازهء زناته را بست و تنها از دروازهء هواره مىجنگيد . در اين احوال خبر مرگ پدرش را آوردند ؛ او چنين مصالحه كرد كه شهر و دريا از آن او باشد و اعمال طرابلس از آن عبد الوهاب و به قيروان رفت .\r\nوفات ابراهيم بن الاغلب در ماه شوال سال 196 بود .\r\n\r\nابو العباس عبد اللّه بن ابراهيم بن الاغلب\r\nچون ابراهيم بن الاغلب را مرگ فرا رسيد ، ولايت عهد پسرش عبد اللّه بود . در آن هنگام عبد اللّه از مستقر پدر دور و در طرابلس در محاصرهء بربرها بود ؛ پسر ديگرش زيادة اللّه\r\n\r\n\r\n","description":"","footnote":"\r\n[ ( 1 ) 
  ] متن : عبد الرحمن .\r\n","page_name":" 278 ","page_number":310},
  {"content":"\r\n\r\nتوصيه كرد كه او را به جانشينى خود برگزيند ، و ابراهيم چنان كرد و در قيروان براى زيادة اللّه بيعت گرفت و ماجرى به عبد اللّه نوشت .\r\nابو العباس عبد اللّه بن ابراهيم در ماه صفر سال 197 به قيروان آمد . زيادة اللّه حكومت را تسليم او نمود ، ولى زيادة اللّه با آنكه حكومت به برادر واگذاشته بود ، رعايت حق برادر نمىنمود و همواره به عيبجويى و بدگويى از او مىپرداخت .\r\nپدرش ابراهيم بنيان ملك را آنچنان استوار نهاده بود كه در ايام حكومت او هيچ فتنه‌اى پديد نيامد . گويند هلاكتش به دعاى حفص بن عمر الجزرى [ 1 
  ] يكى از اولياء و صالحين بود ، از مردم قموده [ 2 
  ] و مهريك ( ؟ ) . حفص و جماعتى از صلحاء نزد او آمدند و از ستمى كه بر مردم مىرفت شكايت كردند و عبد اللّه به سخنشان گوش نداد . حفص چون از نزد او بيرون آمد نفرينش كرد . در همان نزديكى قرحه‌اى در گوشش پديد آمد و در ماه ذو الحجهء سال 201 پس از پنج سال كه از حكومتش رفته بود ، به حياتش پايان داد .\r\n\r\nزيادة اللّه بن ابراهيم بن الاغلب\r\nچون ابو العباس بمرد ، برادرش زيادة اللّه زمام امور را به دست گرفت . از سوى مأمون او را منشور حكومت آمد ، نوشته بود كه بايد در منابر خود عبد اللّه بن طاهر را دعا كند . زيادة اللّه از اين سخن سخت بر آشفت و دينارى چند كه سكهء ادريسيان بر آن نقش بود ، برايش بفرستاد ، و اين كنايه از دگرگون ساختن دعوت عباسى بود . خويشاوندانش ، چون برادرش اغلب و فرزندان برادرش ابو العباس عبد اللّه ، يعنى ابو فخر محمد [ 3 
  ] و ابو الاغلب ابراهيم و عمر از او اجازت خواستند كه به حج روند ، او نيز اجازت داد . آنان برفتند و حج بگزاردند و چون بيامدند در مصر اقامت گزيدند تا آنگاه كه ميان زيادة اللّه و سپاهش جنگهايى در گرفت ؛ آنان را فرا خواند و برادر خود اغلب را به وزارت برگزيد و از هر سو فتنه برخاست و هر رئيسى در ناحيه‌اى علم خود سرى برافراشت و آن ناحيه را بگرفت . آنگاه همه روى به قيروان نهادند و زيادة اللّه را محاصره نمودند .\r\nسر كردهء مخالفان ، زياد بن سهل معروف به ابن الصقلبيه [ 4 
  ] بود . او در سال 207 سپاهى گرد آورد و شهر باجه را محاصره نمود . سپاهى از سوى زيادة اللّه به جنگش رفت . او را منهزم نمود و يارانش را بكشت .\r\nآنگاه منصور الطنبدى [ 5 
  ] در طنبد عصيان كرد و به تونس راند و آنجا را بگرفت . عامل تونس اسماعيل بن سالم بن سفيان [ 6 
  ] بود و سفيان برادر اغلب بود . منصور الطنبدى او را به\r\n\r\n\r\n","description":"","footnote":"\r\n[ ( 1 ) 
  ] متن : حفص بن حميد\r\n[ ( 2 ) 
  ] متن : حموده\r\n[ ( 3 ) 
  ] متن : ابو محمد بهر .\r\n[ ( 4 ) 
  ] متن : الصقليه\r\n[ ( 5 ) 
  ] متن : الترمذى\r\n[ ( 6 ) 
  ] متن : اسماعيل بن سفيان .\r\n","page_name":" 279 ","page_number":311},
  {"content":"\r\n\r\nقتل آورد تا همهء لشكر در فرمان او باشد .\r\nزيادة اللّه ، سپاهى به سردارى وزير خود غلبون كه پسر عم او بود ، از قيروان روان نمود .\r\nنام غلبون ، اغلب بن عبد اللّه بن الاغلب بود . زيادة اللّه آنان را گفت كه اگر از مصاف بگريزند ، همه را خواهد كشت . قضا را منصور پيروز شد و اينان از بيم جان در افريقيه پراكنده شدند و بر باجه و جزيره و صطفوره و اربس و ديگر جايها مستولى گرديدند . اوضاع افريقيه پريشان شد ، سپس همه به منصور الطنبدى گرويدند . منصور آنان را به قيروان آورد ؛ قيروان را گرفتند و زيادة اللّه را در عباسيه - چهل روز - محاصره كردند و با روى قيروان را كه زيادة اللّه ويران كرده بود ، عمارت كردند . زيادة اللّه به جنگ بيرون آمد و پس از جنگى منصور را منهزم نمود و باروى قيروان را بار ديگر ويران ساخت و منصور به تونس رفت .\r\nسران سپاه هر يك بر ناحيه‌اى مستولى شدند . چنان كه عامر بن نافع الازرق به سبيبه رفت . زيادة اللّه در سال 209 به سردارى محمد بن عبد اللّه بن الاغلب سپاهى به جنگ او فرستاد . عامر آن سپاه را درهم شكست و باز گشت . منصور الطنبدى به تونس بازگشت و در طاعت زيادة اللّه از افريقيه جز قابس [ 1 
  ] و ساحل دريا و طرابلس و نفزاوه هيچ نماند .\r\nسپاهيان به زيادة اللّه پيام دادند كه او را امان مىدهند بدان شرط كه از افريقيه بيرون رود . در اين احوال خبر رسيد كه عامر بن نافع عزم نفزاوه دارد و اين امر به دعوت بربرهاى نفزاوه بوده است . زيادة اللّه دويست مرد جنگجو [ به سردارى سفيان بن سواده 
  ] به مقابلهء او فرستاد ، اين گروه برفت و عامر را در قسطيليه [ 2 
  ] منهزم ساخت و باز گرديد . سپس عامر از قسطيليه بگريخت و سفيان بر آنجا مستولى گرديد و اين وقايع در سال 209 اتفاق افتاد . زيادة اللّه قسطيليه [ 3 
  ] و زاب و طرابلس را بار ديگر در تصرف آورد و كارش استقرار يافت .\r\nآنگاه ميان منصور الطنبدى و عامر بن نافع فتنه افتاد ، زيرا منصور بر او حسد مىبرد و كينه‌اش را به دل گرفته بود . عامر سپاه را به سوى خود كشانيد و منصور را در قصرش در طنبده محاصره كرد ، تا او را به امان خواستن واداشت . عامر امانش داد به شرطى كه به شرق رود ، منصور اجابت كرد ولى از طنبده بگريخت و سپس باز گرديد . عامر بار ديگر او را محاصره نمود .\r\nاين بار بر دست عبد السلام بن المفروج كه از سران سپاه بود ، امان طلبيد . عبد السلام از عامر برايش امان گرفت ، باز هم بدان شرط كه به كشتى نشيند و به مشرق رود ، منصور اجابت كرد .\r\nعامر او را با چند تن از ثقات خود به تونس فرستاد و پسر خود را در باب او سفارشهايى نمود ، كه اگر منصور را نزد او آوردند بكشدش ؛ او نيز چنان كرد و سر او و پسرش را نزد عامر فرستاد .\r\nعامر بن نافع در تونس بماند تا در سال 214 بمرد .\r\nعبد السلام بن المفرج به باجه بازگشت و در آنجا بماند تا فضل بن ابى العنبر [ 4 
  ] در سال\r\n\r\n\r\n","description":"","footnote":"\r\n[ ( 1 ) 
  ] متن : تونس\r\n[ ( 2 ) 
  ] متن : قسطيله\r\n[ ( 3 ) 
  ] متن : قسطيليه\r\n[ ( 4 ) 
  ] متن : ابى العين .\r\n","page_name":" 280 ","page_number":312},
  {"content":"\r\n\r\n218 در جزيره شريك ، عصيان كرد . عبد السلام بن المفرج الربعى به دو پيوست . سپاه زيادة اللّه به قتالشان آمد ، عبد السلام در اين نبرد كشته شد . فضل به شهر تونس رفت و در آنجا حصار گرفت . سپاه زيادة اللّه محاصره‌اش نمود تا او را فرو گرفتند و بسيارى از يارانش را كشتند ، باقى نيز بگريختند تا آنگاه كه زيادة اللّه امانشان داد و بازگشتند .\r\nدر سال 219 اسد بن الفرات صقليه را فتح كرد . صقليه از اعمال روم بود و امور آن را صاحب قسطنطينيه به عهده داشت . او در سال 211 يكى از سرداران را به نام قسطنطين [ 1 
  ] حكومت آنجا داد و يكى ديگر از سرداران دورانديش و دلير را فرمانده كشتيهاى جنگى نمود و او به سواحل افريقيه به نبرد آمد و همه جا را به باد غارت داد . پس از چندى پادشاه روم به قسطنطين نوشت كه فرمانده سپاه دريايى را بگيرد و بكشد . اين خبر به گوش او رسيد و عصيان آشكار كرد و يارانش به حمايتش برخاستند . او به شهر سرقوسه - از بلاد صقليه - آمد و آن را تصرف نمود . قسطنطين به جنگ او رفت ، آن سردار منهزمش ساخت . قسطنطين به شهر قطانيه [ 2 
  ] گريخت . سپاه آن سردار از پى او به شهر در آمد ، شهر را بگرفت و او را بكشت و بر سراسر صقليه مستولى گرديد ، و خود را پادشاه خواند .\r\nسردار رومى مردى را به نام بلاطه بر ناحيه‌اى از جزيرهء صقليه فرمانروايى داد . ميخاييل پسر عم بلاطه نيز فرمانرواى شهر بلرم [ 3 
  ] بود . اين دو به خلاف آن سردار برخاستند و بلاطه شهر سرقوسه را در تصرف گرفت . آن سردار با كشتيهاى جنگى خود به افريقيه رفت تا از زيادة اللّه يارى جويد ، زيادة اللّه سپاهى به سردارى اسد بن الفرات ، قاضى قيروان ، به يارىاش گسيل داشت . اينان در ماه ربيع [ الاول 
  ] سال 112 عازم صقليه شدند و در شهر مازر فرود آمدند و به سوى بلاطه راندند . جنگى در گرفت و بلاطه و روميانى كه با او بودند بگريختند و اموالشان به دست فاتحان افتاد .\r\nبلاطه به قلوريه [ 4 
  ] گريخت و در آنجا به قتل رسيد . مسلمانان بر چند دژ از دژهاى جزيره مستولى گرديدند و به قلعهء كراث [ 5 
  ] رسيدند ، در آنجا خلق كثيرى گرد آمده بود .\r\nاينان قاضى اسد بن الفرات را بفريفتند كه صلح كند و جزيه بستاند و در اين ايام به استحكام مواضع خود پرداختند . قاضى اسد بن الفرات چون چنان ديد ، آنان را محاصره كرد و به هر سو گروههايى از لشكر را فرستاد و با غنايم بسيار بازگشتند . مسلمانان شهر سرقوسه را نيز از دريا و خشكى محاصره نمودند . در اين احوال سپاهى از قسطنطينيه برسيد و مسلمانان نيز به بيماريهاى صعب دچار شدند و اسد بن الفرات سردارشان در اثر آن بيمارى بمرد . [ مسلمانان پس از او محمد بن ابى الحوارى را بر خود امير ساختند . مسلمانان قصد آن داشتند كه از\r\n\r\n\r\n","description":"","footnote":"\r\n[ ( 1 ) 
  ] متن : قسنطيل\r\n[ ( 2 ) 
  ] متن : نطانيه\r\n[ ( 3 ) 
  ] متن : بليرم\r\n[ ( 4 ) 
  ] متن : فلونره .\r\n[ ( 5 ) 
  ] متن : كرات .\r\n","page_name":" 281 ","page_number":313},
  {"content":"\r\n\r\nآنجا بروند و جان به در برند ، ولى روميانى كه از قسطنطينيه رسيدند راه بر آنان گرفتند .\r\nمسلمانان به درون جزيره باز گشتند و پس از گرفتن چند موضع عازم قصريانه شدند 
  ] [ 1 
  ] . آن سردار رومى كه از آنان مدد خواسته بود نيز همراهشان بود . مردم قصريانه به استقبال او بيرون آمدند و زمين خدمت ببوسيدند ولى اين فريبى بيش نبود و به زودى به قتلش آوردند .\r\nدر اين حال از قسطنطينيه مدد رسيد . روميان با مسلمانان مصاف دادند ، مسلمانان شكست خوردند و باقيماندهء سپاهشان به قصريانه رسيد . محمد بن الحوارى نيز بمرد . مسلمانان زهير بن عوف را بر خود امير ساختند . خداوند مىخواست مسلمانان را بيازمايد ، اين بود كه بارها از روميان شكست خوردند و روميان آنان را در لشكرگاهشان به محاصره افكندند و در تنگنا نهادند . آن گروه از مسلمانان كه در جرجنت [ 2 
  ] بودند پس از ويران ساختن آن به مازر رفتند ، ولى نتوانستند خود را به ديگر يارانشان برسانند . اينان تا سال 214 در همانجا ماندند چنان كه همه مشرف به مرگ گرديدند ، تا آنگاه كه كشتيهايى از افريقيه و اندلس رسيد و اينان به جهاد بيرون آمدند . قريب به سيصد كشتى گرد آمد و به جزيره فرود آمدند . روميان محاصرهء مسلمانان را رها كردند . مسلمانان در سال 217 شهر بلرم را به امان گرفتند و در سال 219 به قصريانه رفتند و روميان را در سال 220 منهزم ساختند . آنگاه عازم طرمين [ 3 
  ] شدند .\r\nزيادة اللّه ، فضل بن يعقوب را با سپاهى به سرقوسه فرستاد . اينان غنايمى فراچنگ آوردند . بر گروه ديگرى از مسلمانان ، يكى از سرداران روم راه بگرفت . مسلمانان در زمينى پر خطر و پر از بيشه‌هاى انبوه خود را پنهان ساختند . سردار رومى يك روز درنگ كرد و چون از دست يافتن به آنان نوميد گرديد ، بازگشت . در اين حال مسلمانان حمله كردند . روميان بگريختند و سردارشان از اسب فرو افتاد و زخم برداشت . مسلمانان هر چه سلاح و اموال و چارپا بود به غنيمت گرفتند .\r\nزيادة اللّه ، ابراهيم بن عبد اللّه بن الاغلب را با سپاهى به صقليه فرستاد و او را امارت صقليه داد . اين سپاه در اواسط رمضان به صقليه رسيد . نخست چند كشتى به سويى بفرستاد .\r\nاينان با كشتيهاى رومى رو به رو شدند ، آن كشتيها را به غنيمت گرفتند و هر كس را كه بر آنها سوار بودند كشتند . سپس چند كشتى به سوى قوصره [ 4 
  ] فرستاد . اينان نيز با چند كشتى رومى برخورد كرد ، و آنها را به غنيمت گرفتند . آنگاه سردار مسلمانان گروهى را به جبل النار و دژهاى اطراف آن فرستاد . اينان نيز با اسيران بسيار باز گشتند . ابن الاغلب در سال 221 سپاهى به جزاير فرستاد ، اين سپاه نيز با غنايم بسيار باز گرديد . همچنين سپاهى به قسطلياسه [ 5 
  ] فرستاد و سپاه ديگرى به قصريانه . در اين دو نبرد نيز پيروزى نصيب مسلمانان گرديد . در\r\n\r\n\r\n","description":"","footnote":"\r\n[ ( 1 ) 
  ] ميان دو قلاب از ابن اثير ، وقايع سال 201 تكميل شده است\r\n[ ( 2 ) 
  ] متن : كبركيب .\r\n[ ( 3 ) 
  ] متن : طرمس\r\n[ ( 4 ) 
  ] متن : قصوره\r\n[ ( 5 ) 
  ] متن : قطلبانه .\r\n","page_name":" 282 ","page_number":314},
  {"content":"\r\n\r\nواقعهء ديگرى باز مسلمانان پيروز شدند و نه كشتى آنان را به غنيمت گرفتند . در اين احوال مسلمانان رخنه‌اى را در باروى شهر قصريانه شناختند و از آنجا به شهر در آمدند ، مشركان به دژ پناه بردند و امان خواستند . اين شهر و دژ به دست مسلمانان افتاد و هر چه در آنجا بود به غنيمت گرفته به بلرم باز آمدند ، تا خبر وفات زيادة اللّه را شنيدند . نخست در كار خود سست شدند ولى تن و توش خود را باز يافتند و در جهاد پاى فشردند .\r\nمرگ زيادة اللّه در اواسط سال 223 بود . مدت امارت او بيست و يك سال و نيم بود .\r\n\r\nابو عقال اغلب بن ابراهيم بن الاغلب\r\nچون زيادة اللّه بن ابراهيم بن الاغلب بمرد ، برادرش ، اغلب بن ابراهيم كه از ابو عقال كينه داشت به جايش نشست . او به سپاهيان نيكى كرد و رسم ستم برانداخت و به ارزاق عمال و كارگزاران خود در افزود و دست ستم آنان را از رعيت كوتاه كرد .\r\nخوارج زواغه و لواته و مكناسه در قسطيليه به خلاف او برخاستند و عامل آنجا را كشتند .\r\nابو عقال سپاهى بفرستاد و نافرمانان را گوشمالى به واجب داد و جمعى را نيز بكشت .\r\nدر سال 224 سپاهى به صقليه فرستاد ، اينان پيروزمند با غنايم بسيار باز گرديدند . در سال 225 چند دژ از دژهاى صقليه امان خواستند و امانشان داد و آن دژها را به صلح بگشود .\r\nكشتيهاى جنگى مسلمانان در عصر او به قلوريه رسيد ، آنجا را نيز فتح كرد و با كشتيهاى جنگى قسطنطينيه رو به رو گرديد و پس از نبردى آنها را منهزم ساخت . در سال 226 سپاهيان مسلمانان كه در صقليه بودند تا قصريانه پيش رفتند و در آن نواحى كشتار بسيار كردند و ما بدان اشارت خواهيم كرد .\r\nاغلب بن ابراهيم بن الاغلب در ماه ربيع الآخر سال 226 پس از دو سال و هفت ماه فرمانروايى ، رخت از جهان بربست .\r\n\r\nابو العباس محمد بن الاغلب بن ابراهيم\r\nچون ابو عقال اغلب بن ابراهيم از دنيا برفت ، پسرش ابو العباس محمد به جايش نشست .\r\nسراسر افريقيه به فرمانش بود . در نزديكى تاهرت شهرى بنا كرد و آن را عباسيه نام نهاد و اين در سال 227 بود . اين شهر را افلح بن عبد الوهاب بن رستم بسوخت و نزد صاحب اندلس نامه نوشت تا با اين كار كه كرده بود نزد او تقرب جويد . او نيز صد هزار درهم برايش بفرستاد .\r\nابو العباس محمد بن الاغلب در سال 234 پس از عزل عبد اللّه بن ابى الجواد ، سحنون [ بن سعيد بن حبيب التنوخى 
  ] را منصب قضا داد . او عبد اللّه بن ابى الجواد را بزد تا بمرد و سحنون در سال 240 در گذشت .\r\n\r\n","description":"","footnote":"","page_name":" 283 ","page_number":315},
  {"content":"\r\n\r\nبرادرش ابو جعفر [ احمد بن الاغلب 
  ] بشوريد و بر او غلبه يافت ، سپس چنان اتفاق كردند كه او را به وزارت برگزيند . چون وزارت يافت خودكامگى پيش گرفت و ديگر وزرا را بكشت و چندى بر اين حال ببود تا آنگاه كه ابو العباس محمد به چارهء كار او پرداخت و پس از كشمكش كه از دو سو در گرفت ، ابو العباس محمد بر برادر خود احمد پيروز گرديد و او را در سال 232 از افريقيه بيرون كرد و به مصر فرستاد .\r\n[ ابو العباس محمد بن الاغلب در سال 242 پس از پانزده سال و هشت ماه حكومت از دنيا برفت . 
  ] [ 1 
  ]\r\n\r\nابو ابراهيم احمد بن ابو العباس محمد\r\nچون ابو العباس محمد بن ابى عقال به سال 242 در گذشت ، پسرش ابو ابراهيم احمد به جايش نشست . او مردى نيك سيرت بود و باب عطا بر سپاهيان بگشود . به عمران و آبادانى سخت مولع بود . در افريقيه قريب به ده هزار دژ از سنگ و آهك با درهاى آهنين بساخت ، نيز از بردگان سپاهى ترتيب داد . خوارج بربر در ناحيهء طرابلس شورش كردند . برادرش عبد اللّه بن محمد بن الاغلب حاكم طرابلس ، بود او بر خوارج غلبه يافت . برادرشان زيادة اللّه را به نبرد آنان فرستاد ، زيادة اللّه جماعتى از خوارج را بكشت و فتحنامه به برادر نوشت .\r\nدر ايام او ، در ماه شوال سال 244 قصريانه از شهرهاى صقليه فتح شد . خبر اين پيروزى را به المتوكل على اللّه عباسى داد و از اسيران چند تن برايش هديه فرستاد . ابو ابراهيم احمد ، در سال 249 پس از هشت سال حكومت بمرد .\r\n\r\nزيادة اللّه اصغر بن ابى ابراهيم احمد\r\nچون ابو ابراهيم بمرد ، پسرش زيادة اللّه به جايش نشست . او را زيادة اللّه اصغر گويند .\r\nاو نيز بر همان شيوهء سلف خود بود . حكومتش ديرى نپاييد و در سال 250 پس از يك سال حكومت از دنيا برفت .\r\n\r\nابو الغرانيق محمد بن ابى ابراهيم احمد\r\nچون زيادة اللّه اصغر از دنيا رفت برادرش محمد ملقب به ابو الغرانيق جانشين او شد .\r\nاميرى عشرت طلب و باده‌گسار بود . ايام حكومتش همه جنگها و فتنه‌ها بود . جزيرهء مالطه را در سال 255 تسخير كرد . در ايام او روميان مواضعى از جزيرهء صقليه را گرفتند . او چند دژ و مكانهاى نگهبانى بر ساحل دريا در مغرب بنا نهاد . اين بناها در فاصلهء پانزده روز راه\r\n\r\n\r\n","description":"","footnote":"\r\n[ ( 1 ) 
  ] آنچه ميان دو قلاب آمده در متن بسيار آشفته بود ، از ابن اثير ، وقايع سال 226 تكميل شد .\r\n","page_name":" 284 ","page_number":316},
  {"content":"\r\n\r\nاز برقه است به جانب مغرب و امروز هم معروفند . ابو الغرانيق در اواسط سال 261 پس از يازده سال حكومت بمرد .\r\n\r\nبقيهء اخبار صقليه\r\nدر سال 228 فضل بن جعفر الهمدانى در دريا به حركت آمد و در بندر مسينه قدم به خشكى نهاد و شهر را در محاصره گرفت و گروههايى به آن نواحى فرستاد و غنايم بسيار به دست آورد . آنگاه دسته‌اى از لشكر خود را گفت كه شهر را دور زنند و از پشت كوهى كه مشرف به شهر بود به درون آيند و لشكريانى را كه مشغول نبرد بودند از قفا مورد حمله قرار دهند .\r\nچون چنين كردند ، مدافعان شهر شكست خوردند و شهر به دست مسلمانان افتاد .\r\nدر سال 232 فضل بن جعفر شهر لنتينى [ 1 
  ] را محاصره كرد . مردمش به فرمانرواى صقليه نامه نوشتند و از او يارى خواستند . او نيز اجابت كرد و با آنان قرارى نهاد كه نشان حمله را ، آتش در كوهها بر افروزند . اين خبر به فضل رسيد ، آتش در كوه بر افروخت و كمين گرفت .\r\nچون جنگجويان شهر بيرون آمدند و از كمينگاه بگذشتند ، به ناگاه حمله آوردند و شمشير در آنان نهادند و جز اندكى رهايى نتوانست ؛ به ناچار امان خواستند و شهر را تسليم كردند .\r\nدر سال 233 به ارض انكبرده در بر كبير حمله كردند و آن را گرفتند و در آن سكونت گزيدند .\r\nفضل در سال 234 با مردم رغوس مصالحه كرد . آنان شهر را به مسلمانان واگذاشتند .\r\nمسلمانان نيز پس از آنكه همهء اموال و امتعهء آن را حمل كردند ، ويرانش ساختند .\r\nدر سال 236 [ 2 
  ] محمد بن عبد اللّه بن الاغلب امير مسلمانان در صقليه بمرد و مسلمانان پس از او عباس بن فضل بن يعقوب را بر خود امير ساختند . محمد بن الاغلب نيز فرمان امارت او را صادر فرمود . محمد بن عبد اللّه بن الاغلب پيش از اين خود به غزو نمىپرداخت و گروههايى مىفرستاد و آنان برايش غنايم مىآوردند . چون منشور عباس بن فضل برسيد ، او خود به تن خويش به جنگ رفت و بر مقدمه ، عم خود رياح را بفرستاد . در نواحى صقليه كشتارها و تاراجها نمود . آنگاه سپاهيان خود را به قطانيه و سرقوسه و نوطوس [ 3 
  ] ورغوس فرستاد .\r\nاين سپاهيان هر جا رسيدند تاراج كردند و ويران نمودند و به آتش كشيدند . بدين گونه چند دژ بگشود . مردم قصريانه - از شهرهاى صقليه - از مقابل او بگريختند .\r\nپيش از اين مقر پادشاه صقليه شهر سرقوسه بود . چون مسلمانان - چنان كه گفتيم - سرقوسه را گرفتند ، پادشاه به قصر يانه رفت . عباس در اطراف قصريانه گاه در تابستان و گاه در زمستان به جنگ مىرفت و هر بار با اسيران و غنايم باز مىگشت . در يكى از جنگهاى زمستانى كه غنايم و اسيرانى آورده بود ، فرمان داد تا همهء اسيران را بكشند . يكى از اسيران كه قدر و هيبتى\r\n\r\n\r\n","description":"","footnote":"\r\n[ ( 1 ) 
  ] متن : لسى\r\n[ ( 2 ) 
  ] متن : 233\r\n[ ( 3 ) 
  ] متن : بوطيف .\r\n","page_name":" 285 ","page_number":317},
  {"content":"\r\n\r\nداشت ، گفت : اگر مرا نكشى شهر را به دست تو مىدهم . پس جايى را كه از آن به شهر داخل توانستند شد ، به او نمود . شب هنگام بيامدند در كوچكى بود ، آن را گشودند و به شهر داخل شدند . چون به ميان شهر رسيدند شمشير بكشيدند و به كشتار پرداختند . آنگاه دروازه‌ها را بگشودند و عباس و لشكرش به شهر در آمدند . جنگجويان را كشتند و دختران سرداران را به اسارت بردند و آن قدر امتعه و اموال يافتند كه از حمل آنها عاجز آمدند . از آن روز روميان در صقليه خوار و زبون گرديدند .\r\nپادشاه روم لشكر عظيمى با سرداران خود به صقليه فرستاد . اينان در بندر سرقوسه از كشتيهاى خود پياده شدند . عباس از بلرم بيامد و آنان را منهزم ساخت و پس از آنكه مسلمانان سه كشتى يا بيشتر از كشتيهايشان را به غنيمت گرفتند ، باقيماندهء سپاه باز گرديد . اين واقعه در سال 237 بود . از اين پس عباس دژهاى بسيارى را گشود . در حالى كه او دژى را در محاصره گرفته بود ، براى مردم صقليه از قسطنطينيه مدد رسيد . اينان در سرقوسه پياده شدند . عباس بن - فضل از آنجا كه بود ، عازم سرقوسه شد و سپاه روم را منهزم ساخته به قصريانه رفت و در آنجا حصار گرفت و نگهبانان گماشت .\r\nدر سال 247 به سرقوسه تاخت و غنايم فراوان گرفت و بازگرديد ؛ ولى در راه بيمار شد و به هلاكت رسيد - در نيمهء همان سال - او را در نواحى سرقوسه دفن كردند . مسيحيان جسدش را آتش زدند . مرگ او در سال يازدهم امارتش بود .\r\nجهاد همچنان در صقليه بر دوام بود . مسلمانان به سواحل روم رسيدند و در قلوريه و انكبرده فتوحات كردند و در دژهايى كه گشودند سكونت اختيار كردند .\r\nچون عباس بن فضل بمرد ، مردم پسرش عبد اللّه بن عباس بن فضل را بر خود امير ساختند و به صاحب افريقيه نوشتند . عبد اللّه نيز سپاهيانى به اطراف فرستاد و دژهايى را گشود .\r\nپس از پنج ماه از امارتش ، خفاجة بن سفيان در نيمهء سال 248 ، از افريقيه به صقليه آمد .\r\nاو پسر خود محمد [ 1 
  ] را با سپاهى به سرقوسه فرستاد . محمد در آن نواحى كشتار و تاراج بسيار كرد . روميان به نبرد او بيرون آمدند ولى مسلمانان مندانه‌پيروز باز گشتند .\r\nخفاجة بن سفيان در سال 255 شهر نوطوس را بگرفت و به سوى سرقوسه و جبل النار ( كوه‌اتنا ) راند . مردم طرمين [ 2 
  ] از او امان خواستند ؛ ولى غدر كردند . خفاجه پسر خود محمد را با لشكرى بر سرشان فرستاد . محمد خلق كثيرى را اسير نمود . آنگاه خفاجه به رغوس لشكر برد و شهر را بگشود ولى بيمار شده به بلرم باز گرديد .\r\nدر سال 253 خفاجه به سرقوسه و قطانيه رفته و نواحى آن را ويران نمود و كشت و زرعشان را نابود كرد . در اين لشگركشيها غنايم بسيار به دست آوردند .\r\n\r\n\r\n","description":"","footnote":"\r\n[ ( 1 ) 
  ] متن : محمود\r\n[ ( 2 ) 
  ] متن : طرميس .\r\n","page_name":" 286 ","page_number":318},
  {"content":"\r\n\r\nدر سال 254 سردارى از قسطنطينيه به صقليه رسيد . مسلمانان با او به نبرد پرداختند و منهزمش ساختند . خفاجه نواحى سرقوسه را به باد تاراج داد ، خلقى را بكشت و به بلرم باز گرديد .\r\nدر سال 255 پسر خود محمد را به طرمين [ 1 
  ] فرستاد . يكى از جاسوسان راه نهانى دخول به شهر را به او بنمود . سپاهيان محمد بن شهر در آمدند و آن را غارت كردند . محمد بن خفاجه از ناحيهء ديگرى آمد ، ياران او پنداشتند كه براى دشمن مدد رسيده بترسيدند ، محمد چون چنان ديد باز گرديد .\r\nسپس خفاجه به سرقوسه راند و آنجا را محاصره كرد و در نواحى آن غارت و كشتار به راه انداخت و باز گرديد . در راه كه مىآمد به دست يكى از سپاهيانش ناگهان و بىخبر كشته شد . اين واقعه در سال 255 اتفاق افتاد . مردم پسرش محمد بن خفاجه را بر خود امير ساختند و ماجرى به ابو الغرانيق محمد بن احمد بن محمد بن الاغلب امير افريقيه نوشتند . او نيز بپذيرفت و برايش منشور امارت فرستاد .\r\n\r\nابراهيم بن احمد بن محمد\r\nچون ابو الغرانيق بمرد ، برادرش ابراهيم به جاى او نشست . او ابو عقال پسر خود را ولايت‌عهدى داد و برادر خود ابراهيم را سوگند داده بود كه با او به منازعه برنخيزد ، بلكه به نيابت او حكومت كند تا بزرگ شود . چون ابو الغرانيق بمرد ، مردم قيروان نزد ابراهيم رفتند و او را به امارت خود برگزيدند ؛ زيرا ابراهيم مردى نيك سيرت و عادل بود . ابراهيم نخست امتناع نمود ، ولى عاقبت اجابت كرد و وصيت برادر را دربارهء پسرش ابو عقال به يك سو نهاد و به قصر امارت نقل كرد و زمام امور به دست گرفت .\r\nابراهيم مردى دادگر و دورانديش بود . در زمان او ريشهء ستم و فساد بر كنده شد . خود به شكايت متظلمان گوش فرا مىداد . در عصر او همهء بلاد از تعرض خصم در امان بود . دژها و پناهگاههايى براى نگهبانى در سواحل دريا بنا نهاد . تا آنجا كه چون در ساحل سبته « آتش هشدار از دشمن » مىافروختند ، در يك شب در اسكندريه آگاه مىگرديدند . باروى سوسه را او بنا نهاد . فتنهء عباس بن احمد بن طولون عليه پدرش امير مصر به سال 265 ، در عهد او بود .\r\nاو برقه را از احمد بن قرهب [ 2 
  ] سردار ابن الاغلب بستد . سپس لبده را بگرفت و طرابلس را محاصره نمود . احمد بن قرهب از نفوسه [ 3 
  ] يارى طلبيد ، اينان به يارىاش شتافتند . احمد بن - قرهب با عباس بن طولون در قصر حاتم نبرد كرد و او را منهزم ساخت . عباس به مصر باز گرديد . اين واقعه در سال 267 اتفاق افتاد .\r\n\r\n\r\n","description":"","footnote":"\r\n[ ( 1 ) 
  ] متن : طرميس\r\n[ ( 2 ) 
  ] متن : محمد بن قهرب\r\n[ ( 3 ) 
  ] متن : قوسه .\r\n","page_name":" 287 ","page_number":319},
  {"content":"\r\n\r\nسپس وزداجه سر به مخالفت برداشتند و از بازپس دادن گروگانها سر باززدند ، هواره و لواته نيز چنين كردند . در اين نبردها ابن قرهب كشته شد . ابراهيم بن احمد در سال 269 پسر خود ، ابو العباس عبد اللّه را با سپاهى بر سرشان فرستاد و دست به كشتارشان زد . در سال 280 شمار كسانى كه عليه دولت او خروج كرده بودند ، افزون شد . او نيز همه جا سپاه مىفرستاد و خروج كنندگان پايدارى مىنمودند .\r\nابراهيم بن احمد ، از بردگان سياه لشكرى ترتيب داد و شمارشان را به سه هزار رسانيد .\r\nدر سال 281 به تونس رفت و در آنجا براى خود قصرها بر آورد . ابراهيم در سال 283 به جنگ ابن طولون به سوى مصر در حركت آمد . قبيلهء نفوسه راه بر او بگرفت . ابراهيم آنان را پراكنده ساخت و خيلى عظيم را بكشت تا به سرت رسيد . در آنجا جماعتى از همراهانش از گرد او بپراكندند ، به ناچار باز گرديد . ابراهيم پسر خود ابو العباس بن ابراهيم را ، در سال 287 امارت صقليه داد ؛ او نيز با صد و شصت كشتى جنگى به سواحل صقليه رفت و طرابه را محاصره نمود . آنگاه مردم بلرم و جرجنت [ 1 
  ] سر از طاعت بر تافتند . ميان اين دو شهر همواره فتنه بود و هر يك او را عليه ديگرى بر مىانگيخت . عاقبت هر دو به جنگ با ابو العباس بن ابراهيم همدست شدند . ابو العباس عبد اللّه با آنان در آويخت ، مردم بلرم از دريا حمله كردند .\r\nابو العباس منهزمشان ساخت و بسيارى را بكشت و جماعتى از وجوهشان را نزد پدر فرستاد .\r\nجمعى از اعيانشان به قسطنطينيه گريختند و جمعى به طرمين . ابو العباس از پى آنان روان شد و آن نواحى را هم به باد غارت داد . سپس قطانيه را محاصره نمود . مردم حصار گرفتند و از مقاتلهء با مسلمانان اعراض كردند .\r\nابو العباس در سال 288 باز عزم غزا كرد . نخست به دمنش [ 2 
  ] لشكر برد ، سپس به مسينى .\r\nآنگاه از راه دريا به ريو [ 3 
  ] آمد و آنجا را به جنگ بگشود و كشتيهاى خود را از غنايم آن بينباشت و به مسينى باز گرديد و با روى آن را ويران ساخت . در اين احوال از قسطنطينيه چند كشتى مدد رسيد . او همه آنها را به گريز واداشت و سى كشتى را نيز در تصرف آورد .\r\nآنگاه از دريا بگذشت و بر فرنگانى كه آن سوى دريا بودند ، آسيبهايى بسيار رسانيد و به صقليه باز گرديد .\r\nدر همين سال در اثر شكايت مردم تونس ، رسول المعتضد بيامد تا امير ابراهيم را عزل نمايد . پس پسرش ابو العباس را از صقليه فرا خواند ، او نيز جريده به سوى افريقيه در حركت آمد . ابن الرقيق چنين گويد ، و نيز گويند كه او مردى جبار و ستمگر و خونريز بود . در پايان عمر به ماليخوليا مبتلا شد و اين امر سبب شده بود كه در كشتار مردم اسراف كند . چنان كه تعداد بىشمارى از خادمان و زنان و دخترانش را به قتل رسانيد . همچنين به اندك سوء ظنى\r\n\r\n\r\n","description":"","footnote":"\r\n[ ( 1 ) 
  ] متن : كبركيت\r\n[ ( 2 ) 
  ] متن : دمقش\r\n[ ( 3 ) 
  ] متن : ربو .\r\n","page_name":" 288 ","page_number":320},
  {"content":"\r\n\r\nپسر خود ابو الاغلب را به قتل رسانيد . روزى دستمالى را كه به هنگام شرابخوارى به دست مىگرفت گم كرد ، بدين سبب سيصد تن از خادمانش را بكشت . اما ابن اثير عقل و عدل و حسن سيرت او را ستوده است و گويد كه فتح شهر سرقوسه در ايام او به دست جعفر بن محمد امير صقليه انجام پذيرفت . او سرقوسه را نه ماه محاصره نمود ، و با آنكه براى مردم شهر از راه دريا از قسطنطينيه مدد رسيد ولى او شهر را بگشود و قتل و تاراج بسيار كرد .\r\nهمگان متفقند كه وى از افريقيه در كشتى نشست و به صقليه رفت و در اطرابنش [ 1 
  ] پياده شد و از آنجا به بلرم رفت و نيز به دمنش [ 2 
  ] و آنجا را هفده روز محاصره نمود . آنگاه مسينى را بگشود و بارويش را ويران ساخت . و در آخر ماه شعبان از سال 289 طرمين [ 3 
  ] را گرفت .\r\n( پادشاه روم چون خبر تصرف طرمين را شنيد ، هفت روز تاج بر سر ننهاد ) [ 4 
  ] سپس نوهء خود زيادة اللّه پسر پسرش ابو العباس عبد اللّه را به دژ ميقس [ 5 
  ] فرستاد .\r\nزيادة اللّه آن دژ را فتح كرد و پسرش ابو محرز را به رمطه فرستاد . ابو محرز بر مردم رمطه جزيه نهاد و بازگشت .\r\nآنگاه از دريا بگذشت و به بر فرنگ رفت و قلوريه را به جنگ بگرفت و خلق بسيارى بكشت و اسير گرفت و بيم در دل فرنگان افكند و به صقليه باز گرديد .\r\nمسيحيان پيشنهاد دادن جزيه كردند و او نپذيرفت ، و چون كسنته [ 6 
  ] را محاصره كرد و مردمش امان خواستند ، امانشان نداد . در آخر سال 289 پس از بيست سال امارت در محاصرهء كسنته هلاك شد . سران سپاه ابو مضر زيادة اللّه بن ابى العباس عبد اللّه نوهء او را بر خود امير ساختند كه امور سپاه را بر دست گيرد تا پسرش ابو العباس برسد . ابو العباس آن ايام در افريقيه بود . ابو مضر پيش از آنكه دشمن از هلاكت جدش خبر شود آنان را امان داد و پذيرفت كه جزيه پردازند . چندى نيز درنگر كرد تا گروههايى كه به نواحى فرستاده بودند بيايند . آنگاه در حركت آمد و پيكر جدش ابراهيم را بياورد و در بلرم به خاك سپرد . ابن اثير گويد او را به قيروان بردند و به خاك سپردند .\r\n\r\nظهور ابو عبد اللّه الشيعى در كتامه\r\nدر ايام امارت ابراهيم بن احمد ، ابو عبد اللّه الشيعى در ميان كتامه ظهور كرد . او به « الرضا من آل محمد » دعوت مىنمود و دعوت عبيد اللّه المهدى از فرزندان اسماعيل امام را نهان مىداشت ، كتامه پيرو او شد . ظهور ابو عبد اللّه الشيعى از عواملى بود كه او را به اظهار توبه و خروج به صقليه واداشت . موسى بن عياش اين خبر به دو برد . ابراهيم رسول خود را نزد\r\n\r\n\r\n","description":"","footnote":"\r\n[ ( 1 ) 
  ] متن : طرابنه\r\n[ ( 2 ) 
  ] متن : دمقش\r\n[ ( 3 ) 
  ] متن : طرميس\r\n[ ( 4 ) 
  ] متن : آشفته بود از ابن اثير وقايع سال 261 افزوديم\r\n[ ( 5 ) 
  ] متن : بيقش\r\n[ ( 6 ) 
  ] متن : كنسه .\r\n","page_name":" 289 ","page_number":321},
  {"content":"\r\n\r\nابو عبد اللّه به اتكجان [ 1 
  ] فرستاد و او را تهديد كرد و بيم داد . ولى او نپذيرفت و جوابهاى درشت داد .\r\nابراهيم ، چون كار ابو عبد اللّه بالا گرفت و نامهء المعتضد هم به او رسيد - چنان كه آورديم - از اعمال خود اظهار توبه نمود و به صقليه رفت . پس از او در افريقيه ميان ابو عبد اللّه الشيعى و قبايل كتامه جنگهايى رخ داد تا عاقبت بر ايشان مستولى شد و آنان سر به فرمانش نهادند .\r\nابراهيم فرزند خود ابو العباس عبد اللّه را در باب ابو عبد اللّه الشيعى در نهان وصيت و او را از نبرد منع كرده بود . گفته بود كه چون ابو عبد اللّه بر او غلبه يافت به صقليه رود .\r\n\r\nابو العباس عبد اللّه بن ابراهيم\r\nچون ابراهيم در سال 289 به هلاكت رسيد نوه‌اش زيادة اللّه بن عبد اللّه لشكرى را كه در اختيار داشت نزد پدرش ابو العباس عبد اللّه آورد .\r\nابو العباس عبد اللّه بن ابراهيم به تنظيم امور افريقيه پرداخت و صاحب مال و جاه فراوان گرديد . نخست به عمال خود نامه‌اى فرستاد كه بر مردم بخوانند . در آن نامه مردم را وعده‌هاى نيكو داده بود كه از اين پس با آنان به عدل و رفق رفتار خواهد شد . همچنين پسرش ابو مضر زيادة اللّه را به سبب آنكه سرگرم لهو و لذتجويى شده بود در بند نمود و نيز گفته بودند كه قصد دارد بر او عصيان ورزد . به جاى او محمد بن السرقوسى را به صقليه فرستاد .\r\nابو العباس عبد اللّه بن ابراهيم مردى نيك سيرت و عادل و بصير به امور جنگى بود . روزگار او روزگار آرامش بود . وى در تونس مىنشست . چون پدرش از دنيا رفت ، ابو عبد اللّه الشيعى بر كتامه مستولى شد و همه در فرمان او آمدند . [ ابو العباس پسر خود احول [ 2 
  ] را به قتال او فرستاد . اين مرد احول نبود و از اين رو كه چون نگاه مىكرد پلك خود را مىشكست او را احول لقب داده بودند 
  ] [ 3 
  ] . احول در سال 289 از تونس در حركت آمد و به سطيف و سپس به بلزمه [ 4 
  ] رفت و هر كس را كه به دعوت ابو عبد اللّه الشيعى در آمده بود بكشت . ابو عبد اللّه الشيعى با او روبرو گرديد ولى منهزم شده از تاوزرت به انكجان گريخت . احول قصر او را ويران نمود . بار ديگر ميانشان نبرد در گرفت ، يك روز تا شامگاه . سپاه احول شكست خورد و به تونس باز گرديد . ابو عبد اللّه نيز به ميان كتامه كه جايگاه او بود باز گرديد .\r\nچون احول از نبرد ابو عبد اللّه الشيعى باز آمد ، بار ديگر سپاهى بسيج نمود و او را به جنگ شيعى فرستاد . قبايل نيز در ركاب او در آمدند . در اثناء اين احوال ابو مضر زيادة اللّه\r\n\r\n\r\n","description":"","footnote":"\r\n[ ( 1 ) 
  ] متن : ايكجان\r\n[ ( 2 ) 
  ] متن : ابو خول\r\n[ ( 3 ) 
  ] عبارت متن اين است : « حرضه على قتال يكزاخول و انما يكر جفنة اذا نظر . » كه سخت مغلوط و مغشوش است ، آنچه ميان دو قلاب آمده از ابن اثير وقايع سال 289 .\r\n[ ( 4 ) 
  ] متن : يلزمه .\r\n","page_name":" 290 ","page_number":322},
  {"content":"\r\n\r\nكه در زندان بود بعضى از خادمان را به قتل پدرش ابو العباس بر انگيخت . و غلامان در خواب كشتندش . قتل او در ماه شعبان سال 290 اتفاق افتاد . پس از قتل او زيادة اللّه از زندان آزاد گرديد .\r\n\r\nابو مضر زيادة اللّه بن ابى العباس عبد اللّه\r\nزيادة اللّه چون از زندان آزاد گرديد ، دولتمردان گرد آمدند و با او بيعت كردند . اول آن دو خواجه سرا را كه پدرش را كشته بودند ، بكشت و به لذات و ناى و نوش و همنشينى با مسخرگان و دلقكان روى آورد و امور مملكت را مهمل گذاشت . به برادرش احول [ 1 
  ] ، از زبان پدر نامه نوشت و او را فرا خواند و چون بيامد به قتلش آورد . نيز همهء عموها و برادرانش را بكشت .\r\nو كار ابو عبد اللّه الشيعى بالا گرفت . ابو مضر زيادة اللّه از بيم آنكه مبادا ابو عبد اللّه الشيعى به رقاده در آيد ، شبانه خود را به آن شهر رسانيد .\r\nشيعى شهر سطيف را بگرفت . ابو مضر زيادة اللّه لشكر به حرب او برد . سردار اين سپاه ابراهيم بن خنيش [ 2 
  ] از بر كشيدگان او بود . او با چهل هزار سپاهى به راه افتاد . شش ماه در قسطنطينيه [ 3 
  ] درنگ كرد و صد هزار مرد بر او گرد آمدند . با اين سپاه به كتامه رفت و با او در اجانه روبرو گرديد . ابو عبد اللّه بر سپاه ابراهيم زد و او را به هزيمت داد . و ابراهيم به باغايه گريخت و از آنجا به قيروان رفت . ابو عبد اللّه شهر طبنه را بگشود و فتح بن يحيى المساكتى [ 4 
  ] را كه در آنجا بود بكشت . سپس بلزمه را فتح كرد و بارويش را ويران نمود . چون ابو مضر زيادة اللّه خبر يافت ، بر او گران آمد و سپاهى گرد آورد و هارون بن الطبنى را بر آن فرماندهى داد و به دار الملوك كه مردمش به اطاعت ابو عبد اللّه در آمده بودند فرستاد . هارون مردم اين شهر را بكشت .\r\nابو عبد اللّه به تيجس [ 5 
  ] سپاه فرستاد و آنجا را محاصره نمود و به صلح بگشود . شايعه‌ها در قيروان فزونى گرفت . ابو مضر زيادة اللّه ديوان عطا بگشود و مردم را به جنگ دعوت كرد و در سال 295 به قصد اربس بسيج كرد . چون به اربس رسيد ، چنان از شيعى به وحشت افتاده بود كه به اشارت اهل بيتش به رقاده باز گرديد و ابراهيم بن ابى الاغلب [ 6 
  ] از وجوه اهل بيت خود را سپهسالارى داد . ابو عبد اللّه الشيعى به باغايه رفت و آنجا را به صلح بگرفت و عاملش بگريخت . سپس لشكر را به مجانه فرستاد . در آنجا قبايل نفزه را قتل عام كرد و بر تيفاش مستولى شد . چون ابن ابى الاغلب خواست وارد تيفاش شود ، مردم شهر مانع آمدند و پيشروان لشكرش را منهزم نمودند . ولى او پاى فشرد و شهر را بگرفت و هر كه را در آنجا بود طعمهء\r\n\r\n\r\n","description":"","footnote":"\r\n[ ( 1 ) 
  ] متن : ابى خول\r\n[ ( 2 ) 
  ] متن : حبيش\r\n[ ( 3 ) 
  ] متن : قسطيله\r\n[ ( 4 ) 
  ] متن : المسالتى .\r\n[ ( 5 ) 
  ] متن : تيحبسن\r\n[ ( 6 ) 
  ] متن : ابراهيم بن الاغلب .\r\n","page_name":" 291 ","page_number":323},
  {"content":"\r\n\r\nتيغ نمود . سپس ابو عبد اللّه الشيعى با سپاهيان كتامى به باغايه و مسكيانه [ 1 
  ] و سبيبه و سپس به قموده [ 2 
  ] رفت و همه را در قبضهء تسخير در آورد و مردمش را امان داد . آنگاه ابن ابى الاغلب از اربس حركت كرد . سپس ابو عبد اللّه به قسطيله و قفصه رفت و مردم آنجا را امان داد و همه به دعوت او در آمدند . آنگاه به باغايه باز گرديد و از آنجا به انكجان باز گشت . ابن ابى الاغلب به باغايه راند و آنجا را در محاصره گرفت و چون از سوى ابو عبد اللّه لشكر آمد به اربس برگشت . ابو عبد اللّه در ماه جمادى الاول سال 296 به اربس لشكر برد و خلق بسيارى را بكشت و به قموده مراجعت نمود .\r\nچون خبر رسيد كه ابو عبد اللّه الشيعى به قموده داخل شده ، ابو مضر زيادة اللّه اموال و اثقال خود را برداشت و به طرابلس رفت كه از آنجا به مشرق رود . شيعى به افريقيه آمد . بر مقدمهء لشكر او عروبة بن يوسف و حسن بن ابى خنزير بودند . شيعى در ماه رجب سال 296 به رقاده داخل شد . مردم قيروان به ديدارش شتافتند و با او به نام عبيد اللّه المهدى بيعت كردند - و مادر اخبار ايشان و دولتشان آورديم - زيادة اللّه هفت روز در طرابلس ماند و ابراهيم بن ابى الاغلب نيز با او بود . او را گفته بودند كه ابراهيم قصد آن دارد كه پس از خروج او از قيروان زمام امور را به دست گيرد . اين بود كه ابو مضر زيادة اللّه از او روى گردان شد و قصد قتل او داشت . ابراهيم به مصر گريخت و سعايت كرد كه ابو مضر زيادة اللّه امارت مصر را مىخواهد . چون زيادة اللّه به مصر رسيد والى مصر عيسى النوشرى [ 2 
  ] او را راه نداد .\r\nگفت بايد به فرمان خليفه باشد . او را هشت روز بيرون شهر سرگردان گذاشت . آنگاه از ابن - الفرات وزير المقتدر اجازت خواست كه به مصر در آيد . نامه رسيد كه در رقه مقام كند تا از رأى المقتدر آگاه گردد . زيادة اللّه يك سال در رقه درنگ كرد . نامه المقتدر برسيد كه بايد به افريقيه باز گردد . المقتدر ، نوشرى را فرمان داده بود كه او را به مرد و مال يارى دهد تا بار ديگر دعوت عباسى را به افريقيه باز گرداند .\r\nچون ابو مضر زيادة اللّه به مصر رسيد دچار بيمارى مزمنى گرديد ، چنان كه موهايش ريخت .\r\nگويند او را زهر خورانيده بودند . پس از چندى به بيت المقدس رفت و در آنجا بمرد .\r\nپس از مرگ او بنى الاغلب پراكنده شدند و دولتشان منقرض گرديد . و البقاء للّه وحده . و اللّه سبحانه و تعالى اعلم .\r\n\r\nباقى اخبار صقليه و دولت بنى الحسن الكلبى در آنجا كه كارگزاران عبيديان بودند و سرانجام ايشان\r\nچون عبيد اللّه المهدى بر افريقيه مستولى شد و آن سرزمين به فرمان او در آمد و عمال و\r\n\r\n\r\n","description":"","footnote":"\r\n[ ( 1 ) 
  ] متن : سكايه\r\n[ ( 2 ) 
  ] متن : عيسى البرشدى .\r\n","page_name":" 292 ","page_number":324},
  {"content":"\r\n\r\nكارگزاران خود را به نواحى فرستاد ، حسن بن احمد [ 1 
  ] بن ابى خنزير از رجال كتامه را امارت صقليه داد . او در سال 297 با سپاهى به مازر داخل شد و برادر خود را به حكومت جرجنت [ 2 
  ] فرستاد و اسحاق بن المنهال را قضاى صقليه داد . سپس در سال 298 لشكر به دمنش [ 3 
  ] برد و در نواحى آن دست به كشتار و تاراج زد و بازگشت . مردم صقليه از سوء سيرت او به جان آمدند بر او شوريدند و در بندش نمودند . آنگاه به عبيد اللّه المهدى نامه نوشتند و عذر خويش بياوردند ، مهدى نيز بر آنان ببخشود و احمد بن قرهب [ 4 
  ] را امارت صقليه داد .\r\nاحمد بن قرهب گروهى از سپاهيان خود را به سرزمين قلوريه فرستاد . اينان آن سرزمين را زير پى سپردند و با غنايم و اسيران بسيار باز گرديدند . سپس در سال 300 پسر خود على را به قلعهء طرمين كه قلعه‌اى نوبنياد بود فرستاد تا آن را در تصرف آورد و اموال و حواشى خود را بدانجا نقل كند تا به هنگام شورش مردم صقليه از آسيب آنان در امان باشند . على بن احمد بن - قرهب شش ماه آن قلعه را محاصره نمود . لشكريان پس از چندى بر ابن قرهب بشوريدند و از فرمانش سر بر تافتند و پرده‌سرايش را آتش زدند و قصد قتلش كردند ولى اعراب او را در پناه خود گرفتند و مانع قتلش شدند . پس از اين فتنه ، ابن قرهب خطبه به نام المقتدر عباسى كرد و آشوبگران تأييدش كردند و خطبه به نام عبيد اللّه المهدى قطع شد . ابن قرهب چند كشتى جنگى به آهنگ نبرد به افريقيه روان داشت ولى اين سپاه با سپاهى كه از سوى عبيد اللّه المهدى به سردارى حسن بن احمد بن ابى خنزير مىآمد ، روبرو گرديد . چون جنگ در گرفت ابن ابى خنزير كشته شد و كشتيهايش به آتش كشيده شد .\r\nكشتيهاى جنگى ابن قرهب به صفاقس رسيد . شهر را ويران كردند و عزم طرابلس نمودند .\r\nخبر به القائم [ محمد ابو القاسم پسر و جانشين عبيد اللّه المهدى 
  ] رسيد .\r\nدر اين احوال از سوى المقتدر براى ابن قرهب علم و خلعت آمد . ابن قرهب لشكر به قلوريه برد . در آن نواحى نيز غارت و كشتارى كرد و باز گرديد و بار ديگر كشتيهاى جنگى خود را به سوى افريقيه فرستاد . اين بار شكست خورد . مردم جرجنت [ 5 
  ] بر او عصيان كردند و نامه به عبيد اللّه المهدى نوشتند و او را در بند كرده نزدش فرستادند . عبيد اللّه فرمان داد تا او و جماعتى از خواصش را بر سر گور ابن ابى خنزير سر ببرند .\r\nآنگاه ابو سعيد بن احمد را حكومت صقليه داد و سپاهى از كتامه همراهش نمود . وى به كشتى نشست و به صقليه آمد و در اطرابنش [ 6 
  ] پياده گرديد . اما مردم صقليه او را با آن لشكر نپذيرفتند و در برابرش حصار گرفتند . مردم جرجنت و اطرابنش با او به نبرد برخاستند . ابو - سعيد بن احمد بر آنان پيروز شد و خلق كثيرى را بكشت . سپس مردم اطرابنش امان خواستند ،\r\n\r\n\r\n","description":"","footnote":"\r\n[ ( 1 ) 
  ] متن : محمد\r\n[ ( 2 ) 
  ] متن : كبركيت\r\n[ ( 3 ) 
  ] متن : ومش\r\n[ ( 4 ) 
  ] متن : قهرب .\r\n[ ( 5 ) 
  ] متن : كبركيت\r\n[ ( 6 ) 
  ] متن : طرابنه .\r\n","page_name":" 293 ","page_number":325},
  {"content":"\r\n\r\nامانشان داد ولى دروازه‌هاى شهر را ويران نمود . عبيد اللّه المهدى فرمان داد كه مردم را عفو كند .\r\nآنگاه سالم بن راشد از سوى عبيد اللّه المهدى امارت صقليه يافت . او در سال 313 با لشكرى به صقليه آمد . از دريا بگذشت و سرزمين انكبرده را زير پى سپرد و چند دژ را بگشود و بازگرديد . بار ديگر نيز بدان سرزمين تاخت و چند روز شهر ادرنت را محاصره كرد ولى آن را رها كرده بازگشت . مردم صقليه همواره به متصرفات رومى در جزيرهء صقليه و قلوريه دستبرد مىزدند و در نواحى آنها به غارت و كشتار مىپرداختند .\r\nعبيد اللّه المهدى در سال 322 كشتيهاى جنگى خود را با يعقوب بن اسحاق در دريا روان داشت . آنان در نواحى جنوه قتل و تاراجى كردند و باز گرديدند . و در سال بعد باز لشكر به جنوه فرستاد و آن شهر را بگشود و از آنجا به سردانيه رفتند و كشتيهايش را آتش زدند و بازگرديدند .\r\nدر سال 325 مردم جرجنت بر امير خود سالم بن راشد بشوريدند و با لشكريان او زد و خورد كردند . سالم خود پاى در ميدان نهاد و آنان را به شهرشان فرارى داد و شهر را در محاصره گرفت و از القائم محمد ابو القاسم بن عبيد اللّه المهدى يارى طلبيد . او نيز خليل بن - اسحاق را به يارىاش فرستاد . چون خليل به صقليه رسيد ، مردم از سالم بن راشد به او شكايت بردند و زنان و كودكان به دادخواهى پرداختند . مردم جرجنت و ديگر شهرهاى صقليه چنين كردند . خليل را بر مردم دل بسوخت . در اين ميان سالم دست به توطئه زد و به مردم چنان نمود كه خليل آمده است تا انتقام كسانى را از لشكريان كه كشته‌اند بستاند . اين دمدمه بگرفت و مردم خلاف آشكار كردند . خليل بن اسحاق شهرى در كنار دريا پى افكند و آن را خالصه ناميد . اين امر سبب شد كه مردم به سخن سالم بن راشد يقين كنند كه او آهنگ انتقام دارد و جنگ را بسيج شدند . در اواسط سال 326 خليل بن اسحاق در حركت آمد و هشت ماه آنان را در محاصره گرفت و هر صبح و شام جنگى مىكرد و چون زمستان فرا رسيد ، به خالصه باز گرديد .\r\nمردم صقليه همه دست اتحاد به يك ديگر داده آمادهء نبرد شدند و از پادشاه قسطنطينيه يارى خواستند . او نيز مردان جنگى و طعام برايشان فرستاد . خليل نيز از القائم محمد ابو القاسم يارى طلبيد . او نيز سپاهى فرستاد . خليل بن اسحاق قلعهء ابو ثور و قلعهء بلوط را تسخير كرد و قلعهء بلاطنو را محاصره نمود . تا سال 327 به پايان آمد ، پس از آنجا برخاست و به محاصرهء جرجنت پرداخت . خليل بن اسحاق ، خلف بن هارون را به محاصرهء شهر گماشت و خود از آنجا برفت . اين محاصره تا سال 329 ادامه داشت . بسيارى از مردم شهر به بلاد روم گريختند و باقى امان خواستند . خليل بن اسحاق بدان شرط كه قلعه را ترك گويند امانشان داد ، ولى بر آنها غدر كرد و اين امر مردم ديگر قلعه‌ها را به وحشت افكند و سر به اطاعت نهادند .\r\n\r\n","description":"","footnote":"","page_name":" 294 ","page_number":326},
  {"content":"\r\n\r\nخليل در پايان سال 329 عازم افريقيه شد . وجوه مردم جرجنت را در كشتى نشاند كه با خود به افريقيه برد ، ولى چون كشتى به لجهء دريا رسيد فرمان داد تا آن را با كسانى كه در آن بودند به آتش كشيدند و همه نابود شدند . پس از او عطاف الازدى به صقليه آمد ، و سپس فتنهء ابو يزيد برخاست و القائم [ محمد ابو القاسم 
  ] و المنصور [ اسماعيل ابو طاهر 
  ] سرگرم فرونشاندن آن بودند . چون فتنهء ابو يزيد خارجى فرونشست ، المنصور اسماعيل ابو طاهر ، حسن بن على بن ابى الحسين [ 1 
  ] الكلبى را به صقليه فرستاد . كنيهء او ابو الغنائم بود ، از بركشيدگان و سرداران او بود و در دولت مقامى ارجمند داشت و در جنگ با ابو يزيد خارجى شجاعتها نموده بود .\r\nسبب امارت او آن بود كه مردم بلرم ، عطاف را ناتوان پنداشتند و دشمنان از هر سو سر برداشتند و روز عيد فطر سال 335 مردم بر او بشوريدند . سر كردهء شورشيان بنى الطبرى [ 2 
  ] بودند . عطاف از معركه بگريخت و به دژ پناه برد و كس فرستاد و المنصور اسماعيل را از حال خود بياگاهانيد . المنصور سپاهى به سردارى حسن بن على الكلبى به صقليه فرستاد . حسن به كشتى نشست و به مازر آمد و در آنجا لنگر انداخته قدم به خشكى نهاد . هيچ كس با او روبرو نگرديد . شب هنگام جماعتى از كتامه نزد او آمدند و پوزش خواستند كه مردم از بيم اسماعيل ابن الطبرى به ديدار او نيامده‌اند . از ديگر سو ابن الطبرى نيز جاسوسان خود را فرستاد . جاسوسان خبر دادند كه او را نيرويى نيست . اسماعيل بن الطبرى با او چنان نهاد كه در مكان خود بماند تا به ديدارش رود . چون آنان برفتند ، پيش از آنكه يارانشان را گرد آوردند ، حسن بن على الكلبى شتابان عازم شهر شد . حاكم شهر و اصحاب دواوين به ديدار او آمدند . وجوه مردم نيز بيامدند . حسن همه را اكرام كرد و از حالشان پرسيد . همهء كسانى كه از ابن الطبرى انحراف جسته بودند ، به دو گرويدند . چون اسماعيل بن الطبرى اين سخن بشنيد خود نيز نزد حسن آمد . ولى تا فتنه‌اى برانگيزد يكى از غلامان خود را بر آن داشت كه نزد حسن رود و استغاثه كند كه فلان بندهء او زنش را به كارى ناشايست واداشته و معتقد بود كه حسن بندهء خود را عقوبت نخواهد كرد . و اين امر سبب خواهد شد كه مردم شهر با او دل بد كنند . حسن به فراست دريافت و آن مرد مدعى را بخواند و سوگند داد . او نيز سوگند خورد . حسن بندهء خود را بكشت و مردم شادمان شدند . و اين سبب گرايش بيشتر به حسن گرديد . و جمع بنى الطبرى را پراكنده ساخت .\r\nحسن زمام كارها به دست گرفت . روميان از خشم او بيمناك شدند و جزيه سه ساله را فرستادند .\r\nپادشاه روم يكى از سرداران خود را با سپاهى گران به صقليه روان نمود و در اين لشكر -\r\n\r\n\r\n","description":"","footnote":"\r\n[ ( 1 ) 
  ] متن : حسن بن ابى الحسن\r\n[ ( 2 ) 
  ] متن : بنى الطير .\r\n","page_name":" 295 ","page_number":327},
  {"content":"\r\n\r\nكشى با سردغوس [ 1 
  ] همدست شد . حسن بن على الكلبى از اسماعيل المنصور يارى خواست ، او نيز هفت هزار سوار و سه هزار و پانصد پياده به يارىاش فرستاد . حسن نيز همهء نيروى خود را گرد آورد و از دريا و خشكى در جنبش آمد . نخست گروههايى از سپاه خود را به قلوريه فرستاد و بر جراجه [ 2 
  ] فرود آمد و شهر را در محاصره گرفت . در اين احوال خبر يافت كه روميان در راهند . اين بود كه با مردم شهر با گرفتن مالى مصالحه كرد و بازگشت . حسن قلعهء قسانه [ 3 
  ] را يك ماه محاصره كرد . از آنجا نيز مالى بستد و به مسينى رفت . در آنجا المنصور اسماعيل پيامش داد كه به قلوريه رود . حسن به جراجه [ 4 
  ] آمد ، در آنجا با روميان و سردغوس مصاف داد و منهزمشان ساخت و غنايم بسيار فراچنگ آورد . اين واقعه در روز عرفه سال 340 بود .\r\nآنگاه به جراجه آمد و آنجا را محاصره نمود تا پادشاه روم قسطنطين با او پيمان صلح بست . سپس به ريو [ 5 
  ] لشكر برد و در وسط شهر مسجدى بنا نمود و با روميان شرط كرد كه كس متعرض آن مسجد نشود و هر كس از اسيران كه بدان داخل گردد ايمن است .\r\nچون المنصور اسماعيل بمرد و پسرش ابو تميم معد المعز به جاى او نشست ، حسن به نزد او رفت و پسر خود احمد را به جاى خويش در صقليه نهاد . المعز فرمان داد كه قلعه‌هاى رومى را كه هنوز در صقليه باقى مانده‌اند بگشايد و به غزاى روم رود . او نيز برفت و طرمين و چند قلعهء ديگر را در سال 351 فتح كرد . مردم رمطه او را به زحمت افكنده بودند . به محاصرهء آن لشكر كشيد . چهل هزار سپاهى از قسطنطينيه به يارى مردم رمطه آمد . احمد بن الحسن از المعز لدين اللّه علوى يارى طلبيد ، او نيز سپاه و اموال همراه پدرش حسن برايش گسيل داشت . روميان نيز بيامدند و در مسينى فرود آمدند و به رمطه راندند . سپهسالار مسلمانان در محاصرهء رمطه حسن بن عمار بود و برادر زاده حسن . روميان گرد مسلمانان را گرفتند و مردم شهر نيز به مصاف بيرون آمدند . واقعه‌اى هولناك بود . مسلمانان دل بر هلاك نهادند و بر روميان حمله كردند و اسب سردارشان مانوئل [ 6 
  ] را پى كردند و جماعتى از سرداران رومى را كشتند . روميان منهزم شدند و مسلمانان از پى ايشان مىرفتند و كشتار مىكردند . در اين نبرد غنايم و اسيران بىحساب به چنگشان افتاد . سپس رمطه را به جنگ گشودند و هر چه در آن بود به غنيمت بردند . بقاياى لشكر روم از صقليه و جزيرهء ريو [ 7 
  ] با چند كشتى جان خود را از معركه به در بردند . امير احمد بن حسن كلبى با كشتيهاى خود از پى آنان روان شد و كشتيهايشان را به آتش كشيد و كثيرى از ايشان را بكشت . اين نبرد را « المجاز » گويند و در سال 354 اتفاق افتاد و در آن هزار تن از بزرگان و صد تن از سرداران رومى به اسارت در آمدند .\r\n\r\n\r\n","description":"","footnote":"\r\n[ ( 1 ) 
  ] متن : سردغرس\r\n[ ( 2 ) 
  ] متن : ابراجه\r\n[ ( 3 ) 
  ] متن : قيشانه\r\n[ ( 4 ) 
  ] متن : خراجه .\r\n[ ( 5 ) 
  ] متن : ربو\r\n[ ( 6 ) 
  ] متن : منويل\r\n[ ( 7 ) 
  ] متن : رفق .\r\n","page_name":" 296 ","page_number":328},
  {"content":"\r\n\r\n[ چون غنايم و اسيران را به بلرم شهر بزرگ صقليه آوردند ، حسن بن على بيرون آمد تا آنها را بنگرد . از شدت شادمانى تب كرد و بر جاى بمرد ، مردم از مرگ او غمگين شدند و به اتفاق ، همهء مردم صقليه پسرش احمد را به امارت برگزيدند . پس از آن المعز ، يعيش ، از موالى حسن را بر آنان امارت داده بود . يعيش كارى نتوانست كرد زيرا ميان كتامه و قبايلى كه در صقليه بودند فتنه افتاد و يعيش از فرونشاندن آن عاجز آمد ، اين خبر به المعز رسيد .\r\nابو القاسم على بن الحسن را به نيابت برادرش امير احمد به صقليه فرستاد .\r\nچون احمد در طرابلس به سال 359 بمرد ، برادرش ابو القاسم على زمام كارها به دست گرفت . مردى نرمخوى و مهربان بود . در سال 371 پادشاه فرنگان با سپاهى گران بر سر او آمد و قلعهء رمطه را محاصره نمود و بگرفت و از ميان مسلمانان جمعى را اسير نمود . امير ابو القاسم نيز با سپاه خود از بلرم حركت كرد و آهنگ روميان نمود . چون به سپاه روم نزديك شد ، جنگ ناكرده باز گرديد . فرنگيان كه در كشتيهاى خود بودند اين واقعه را بديدند و به بالدوين [ 1 
  ] خبر دادند . بالدوين از پى او روان شد . چون به او رسيد ، ميان دو سپاه جنگ در گرفت و امير ابو القاسم كشته شد . اين واقعه بر مسلمانان گران آمد و دل بر هلاك نهادند و با فرنگان نبرد آغاز كردند و به سختى شكستشان دادند . بالدوين كوشيد تا جان خود را برهانيد و به خيمه‌هاى خود رفت ، آنگاه به كشتى نشست و رهسپار روم گرديد .\r\nسپاهيان پس از امير ابو القاسم على ، پسرش جابر را بر خود امير ساختند . او بى آنكه به غنايم بپردازد مسلمانان را از معركه باز گردانيد .\r\nمدت امارت امير ابو القاسم على دوازده سال و نيم بود . مردى عادل و نيك سيرت بود .\r\nچون پسر عمش جعفر بن محمد بن على بن ابى الحسن به امارت رسيد ، كارها استقامت يافت و احوال ملك نيكو شد . جعفر از وزراى العزيز ، نزار ابو منصور بود . اهل علم را دوست مىداشت و به آنان جوايز و صلات كرامند مىداد . او در سال 375 بمرد و برادرش عبد اللّه - بن محمد به جايش نشست . او نيز بر سيرت برادر بود . تا سال 379 كه از دنيا برفت .\r\nپس از عبد اللّه ثقة الدوله ، ابو الفتوح يوسف بن عبد اللّه بن محمد بن على بن ابى الحسن به حكومت رسيد . او از چنان جلالت و فضايلى برخوردار بود كه خاطرهء همهء اسلاف را به فراموشى سپرد . ولى به فالج دچار گرديد و در سال 388 نيمهء چپ بدنش از كار بازماند .\r\nپس از او پسرش تاج الدوله جعفر بن ثقة الدوله يوسف به امارت رسيد . او كارها را در ضبط آورد و آثار نيكو از او بازماند . در سال 405 برادرش على به همدستى بربرها و بندگان به خلافش برخاست . جعفر برفت و بر او ظفر يافت و به قتلش آورد و بربرها و بندگان را براند ، و بار ديگر كارها به صلاح آمد . چندى بعد حالش دگرگون شد و اين امر به دست وزير و\r\n\r\n\r\n","description":"","footnote":"\r\n[ ( 1 ) 
  ] متن : بردويل .\r\n","page_name":" 297 ","page_number":329},
  {"content":"\r\n\r\nكاتبش حسن بن محمد الباغانى بود . مردم بدين سبب بر او شوريدند و گرداگرد قصرش را گرفتند تا مردم را خاموش كنند ، پدرش يوسف ابو الفتوح را كه در محفه‌اى بود بيرون آوردند او به مردم ملاطفت كرد و باغانى را تسليمشان كرد و آنان بكشتندش . همچنين نوهء او ابو رافع را نيز كشتند ، ابو الفتوح يوسف و پسر خود جعفر را نيز خلع كرد .\r\nجعفر بن يوسف ، به مصر رفت . برادرش احمد بن يوسف در سال 410 به جايش نشست ، او را تأييد الدوله [ 1 
  ] لقب نهادند و به الاكحل معروف بود . با آمدن او پريشانيها به سامان آمد .\r\nكارها را به دست پسرش جعفر سپرد . اين جعفر مردى بد سيرت بود . او را به مردم صقليه چندان توجهى نبود و بيشتر به اهالى افريقيه توجه داشت . مردم صقليه شكايت او به المعز - لدين اللّه صاحب قيروان بردند . او چند كشتى كه سيصد مرد جنگى را حمل مىنمود به صقليه فرستاد . سردارى اين گروه با پسرانش عبد اللّه و ايوب بود . مردم صقليه نيز گرد آمدند و اميرشان الاكحل را محاصره كردند . سپس او را كشتند و سرش را نزد المعز بردند . اين واقعه در سال 417 اتفاق افتاد .\r\nمردم صقليه از كارى كه كرده بودند [ يعنى يارى خواستن از المعز 
  ] پشيمان شدند و بر اهالى افريقيه بشوريدند و قريب به سيصد تن از آنان را كشتند و جماعتى را بيرون راندند .\r\nو [ حسن 
  ] الصمصام برادر احمد الاكحل را بر خود امير ساختند . اوضاع در هم شد و اراذل بر اشراف چيره شدند . مردم بلرم بيامدند و صمصام را بيرون كردند و [ محمد 
  ] بن الثمنه را كه از سران سپاه بود ، امارت دادند و او را القادر باللّه لقب دادند .\r\nعبد اللّه بن [ منكوت 
  ] از سوى صمصام حكومت مازر را داشت . ابن الثمنه او را بگرفت و بكشت و همهء جزيرهء صقليه بر او قرار گرفت و در كار خود ببود تا او را بر افكندند .\r\nچون ابن الثمنه در صقليه بر سرير قدرت نشست ، ميمونه دختر [ على بن نعمه معروف به ابن 
  ] الحواس [ 2 
  ] را به زنى گرفت . روزى از او بدگمان شد و زهرش خورانيد ، سپس پشيمان شد و پزشكان را حاضر ساخت . پزشكان او را به هوش آوردند . ابن الثمنه از او پوزش خواست و پشيمانى نمود . ميمونه چنان نمود كه عذر او پذيرفته است ، و از او اجازت خواست كه به ديدار برادرش به قصريانه رود . ابن الثمنه اجازت داد و او برادر را از آنچه بر سر او رفته بود آگاه كرد . وى سوگند خورد كه هرگز خواهر خويش را باز پس نفرستد . اين امر سبب فتنه‌هايى شد . ابن الثمنه لشكر گرد آورد . ابن الحواس او را منهزم ساخت و ابن الثمنه از كفار يارى خواست . كنت روژه [ 3 
  ] ( روجار ) با هفت برادر خود و جمعى از فرنگان به يارى او آمدند . ابن الثمنه او را كشور صقليه وعده داد و با آنان داخل در معامله شد . روژه ( روجار ) قصد قصريانه كرد و هر چه را بر سر راهش بود تصرف نمود . ابن الحواس به مقابله بيرون آمد\r\n\r\n\r\n","description":"","footnote":"\r\n[ ( 1 ) 
  ] متن : اسد الدوله\r\n[ ( 2 ) 
  ] متن : بنت الجراس\r\n[ ( 3 ) 
  ] متن : و جاز .\r\n","page_name":" 298 ","page_number":330},
  {"content":"\r\n\r\nولى شكست خورده به قصريانه بازگشت . روژه همچنان نبرد مىكرد تا آنجا كه براى ابن الحواس جايى جز سنگرها نماند به ناچار از در صلح در آمد و با اموال و زن و فرزندش به سال 464 به كلى صقليه را ترك گفت و روژه سراسر آن را در تصرف آورد و نام اسلام از جزيره بر افتاد .\r\nهمچنين دولت كلبيان نيز به پايان آمد . ايشان ده تن بودند و مدت حكومتشان نود و پنج سال بود .\r\nروژه ( روجار ) در قلعهء مليطو از سرزمين قلوريه به سال 494 بمرد . پسرش روژه ( روجار ) دوم جانشين او شد و مدت حكومتش به دراز كشيد .\r\nالشريف ابو عبد اللّه [ محمد بن محمد بن عبد اللّه بن ادريس 
  ] الادريسى كتاب نزهة المشتاق فى اخبار الافاق را براى او نوشت و آن كتاب به كتاب روجار معروف است . و اللّه مقدر الليل و النهار .\r\n\r\nخبر از جزيرهء اقريطش و دولت مسلمانان در آن جزيره به دست بنى البلوطى تا آنگاه كه دشمن آن را بازپس گرفت\r\nجزيره اقريطش از جزاير درياى روم است ، ميان صقليه و قبرس روبروى اسكندريه ، به دست آوارگان از مردم ربض بود . بدين قرار كه ساكنان ربض غربى قرطبه - و آن محله‌اى بود پيوسته به قصر حكم بن هشام - با خليفه دل بد كرده بودند ، تا در سال 202 شورش آغاز كردند . حكم آنان را سركوب نمود - و آن واقعه‌اى مشهور است - و جمعى از ايشان را بكشت و خانه‌ها و مسجدهايشان را ويران ساخت و باقى را كه زنده مانده بودند به اين سوى آب و به مغرب كوچ داد . اينان در فاس و ديگر جايها فرود آمدند . جمعى ديگر را نيز به اسكندريه راند . اينان نيز در آن اطراف مسكن گزيدند . تا روزى يكى از آنان را با قصابى از مردم اسكندريه كشمكشى پديد آمد و به دست قصاب كشته شد . ديگران به خونخواهى او برخاستند و بسيارى از مردم شهر را كشتند و اموالشان را تاراج كردند و باقى را از شهر براندند و در شهر حصار گرفتند و مردى به نام ابو حفص عمر بن شعيب البلوطى معروف به ابو الفيض را بر خود امير ساختند . اين بلوطى از مردم فحص بلوط مجاور قرطبه بود . ابو حفص البلوطى زمام كارها را به دست گرفت . در اين روزگار عبد اللّه بن طاهر فرمانرواى مصر بود . لشكر بر سر آنان كشيد و اسكندريه را محاصره كرد . اينان امان خواستند ، عبد اللّه امانشان داد و آنان را به جزيرهء اقريطش گسيل فرمود . اينان جزيره را آبادان كردند و اميرشان همچنان ابو حفص البلوطى بود .\r\nپس از ابو حفص به مدت صد و چهل سال فرزندانش يكى پس از ديگرى امارت آن جزيره را بر عهده داشتند تا آنگاه كه رمانوس [ 1 
  ] پسر قسطنطين پادشاه قسطنطينيه آن جزيره را در سال\r\n\r\n\r\n","description":"","footnote":"\r\n[ ( 1 ) 
  ] متن : اريانوس .\r\n","page_name":" 299 ","page_number":331},
  {"content":"\r\n\r\n305 از دست عبد العزيز بن شعيب از اعقاب ابو حفص بستد و مسلمانان را از آنجا براند .\r\nو اللّه يعيد الكسره [ 1 
  ] و يذهب آثار الكفره . و اللّه سبحانه و تعالى اعلم بالصواب .\r\n\r\nاخبار يمن و دولت‌هاى اسلامى كه در آنجا بودند از عباسيان و عبيديان و ديگر ملوك عرب ، و آغاز آن و سرگذشت آن به اختصار و سخنى در شهرها و نواحى آن يكى پس از ديگرى\r\nپيش از اين به هنگام بيان سيرهء نبوى گفتيم كه چگونه يمن ضميمهء سرزمينهاى اسلامى گرديد . عامل يمن از سوى كسرى كه باذان نام داشت اسلام آورد و با او اهل يمن نيز مسلمان شدند .\r\nچون باذان اسلام آورد ، پيامبر ( ص ) او را بر سراسر مخاليف يمن امارت داد . باذان در صنعاء مىنشست . اين شهر پيش از اين پايتخت تبعها بود . باذان بعد از حجة الوداع بمرد و پيامبر ( ص ) يمن را ميان عمالى كه پيش از آن در آن نواحى بودند تقسيم كرد ، از جمله صنعاء را به پسر باذان ، موسوم به شهربان داد .\r\nنيز گفتيم كه اسود العنسى ، عمال پيامبر ( ص ) را از يمن براند و خود با سپاهى به صنعاء رفت و آنجا را در تصرف آورد و شهربان بن باذان را بكشت و زنش را به همسرى گرفت و بر بيشتر سرزمين يمن مستولى گرديد . با پديدار شدن اسود العنسى اكثر مردم يمن از اسلام برگشتند و مرتد شدند . پيامبر ( ص ) به ياران و عمال خود و نيز كسانى كه هنوز بر اسلام خود باقى بودند نامه نوشت كه چارهء كار اسود العنسى را بنمايند . آنان با زن شهربان بن باذان كه اينك با اسود العنسى زناشويى كرده بود به دست پسر عم او فيروز به چاره‌جويى نشستند تا اسود را از ميان بردارند . سر دستهء اين گروه قيس بن عبد يغوث [ 2 
  ] المرادى ( قيس بن مكشوح ) بود . شبى او و فيروز و دادويه به اذن زن اسود بر سرش آمدند و به قتلش رسانيدند .\r\nچون اسود العنسى كشته شد ، عمال پيامبر ( ص ) به مكانهاى خويش باز گرديدند . اين واقعه كمى پيش از وفات آن حضرت بود .\r\nقيس در صنعاء خودكامگى پيش گرفت و بقاياى سپاه اسود العنسى را گرد آورد . چون ابو بكر ، فيروز را امارت يمن داد و مردم را به اطاعت او امر نمود فيروز به جنگ قيس رفت و يارانش را تار و مار ساخت .\r\nابو بكر مهاجر بن ابى اميه و عكرمة بن ابى جهل را به قتال اهل رده به يمن فرستاد ، عكرمه را فرمان داد از سركوبى اهل رده آغاز كند . بعدها عايشه ، عكرمه را از يمن فرا خواند و او در جنگ جمل همراه عايشه بود .\r\n\r\n\r\n","description":"","footnote":"\r\n[ ( 1 ) 
  ] متن : الكره\r\n[ ( 2 ) 
  ] متن : قيس بن يغوث .\r\n","page_name":" 300 ","page_number":332},
  {"content":"\r\n\r\nآنگاه عبيد اللّه بن عباس و سپس برادرش عبد اللّه امارت يمن يافتند . معاويه فيروز ديلمى را امارت يمن داد . فيروز در سال 53 از دنيا برفت .\r\nدر سال 72 ، عبد الملك بن مروان آنگاه كه حجاج بن يوسف را به جنگ ابن الزبير مىفرستاد ، يمن را در اختيار حجاج بن يوسف گذاشت .\r\nچون دولت بنى عباس روى كار آمد ، سفاح عم خود داود بن على را امارت يمن داد و او در سال 133 بمرد . آنگاه محمد بن يزيد بن عبد اللّه بن المدان [ 1 
  ] از سوى سفاح امارت يمن يافت .\r\nو همواره واليانى به يمن مىآمدند و در صنعاء استقرار مىيافتند تا زمان مأمون كه در نواحى يمن داعيان طالبيين پديدار شدند و ابو السرايا كه از بنى شيبان عراق بود با محمد بن ابراهيم بن اسماعيل بن ابراهيم بن الحسن بيعت كرد . همه جا نابسامانى و آشوب شد و او عمال خود را به اطراف روان نمود ، تا عاقبت كشته و با محمد بن جعفر الصادق در حجاز بيعت شد . در سال 200 در يمن ابراهيم بن موسى الكاظم آشكار شد ولى كار بر او قرار نگرفت . او را به سبب خونريزيهاى بسيارش ابراهيم جزار ( قصاب ) مىگفتند .\r\nمأمون سپاه به يمن فرستاد . سپاه مأمون همه جا را زير پى سپرد و بسيارى از وجوه مردم يمن را به بغداد راند تا كارها به سامان آمد . و ما در اين باب سخن خواهيم گفت .\r\n\r\nفراخواندن محمد بن عبد اللّه بن زياد مردم يمن را به اطاعت عباسيان\r\nچون وجوه مردم يمن نزد مأمون رفتند ، محمد بن عبد اللّه بن [ 2 
  ] زياد از فرزندان عبد اللّه بن زياد بن ابى سفيان نيز در ميان آنان بود . از مأمون خواست كه در او به لطف خويش بنگرد ، و بر عهده گرفت كه يمن را از علويان تهى سازد . مأمون او را صله داد و امارت يمن را به دو تفويض نمود . محمد در سال 203 به يمن رفت . نخست تهامهء يمن را فتح كرد - و آن سرزمينهايى است بر ساحل دريا و در غرب يمن - و در آنجا شهر زبيد را بنا نهاد . خود در آن شهر فرود آمد و آن را كرسى آن مملكت قرار داد .\r\nمحمد بن عبد اللّه بن زياد ، يكى از موالى خود جعفر را امارت ناحيهء جبال داد . نيز باقى سرزمين تهامه را پس از جنگهايى در تصرف آورد و با اعراب چنان شرط كرد كه هيچ يك حق ندارند بر اسب سوار شوند . آنگاه بر تمام يمن مستولى شد . آنگاه حضرموت و شحر و ديار كنده در طاعت او در آمد و به مقام تبع‌ها [ پادشاهان پيشين يمن 
  ] رسيد .\r\nدر صنعاء كه كرسى يمن بود بنى يعفر [ 3 
  ] - از حميريان - با بقاياى تبع‌ها حكومت مىكردند .\r\nاينان از تابعان دولت عباسى بودند ، و علاوه بر صنعاء نسفان [ 4 
  ] و نجران و جرش را نيز در\r\n\r\n\r\n","description":"","footnote":"\r\n[ ( 1 ) 
  ] متن : عبيد اللّه بن عبد الملك بن الدار\r\n[ ( 2 ) 
  ] متن : محمد زياد .\r\n[ ( 3 ) 
  ] متن : بنى جعفر\r\n[ ( 4 ) 
  ] متن : سحان .\r\n","page_name":" 301 ","page_number":333},
  {"content":"\r\n\r\nتصرف داشتند . برادرشان اسعد بن يعفر ، سپس برادر او در طاعت محمد بن عبد اللّه بن زياد در آمدند .\r\nپس از محمد پسرش ابراهيم بن محمد و پس از او پسرش زياد بن ابراهيم و پس از او برادرش ابو الجيش اسحاق بن ابراهيم امارت يافتند . مدت امارت ابو الجيش به درازا كشيد تا سالخورده شد و به سن هشتاد سالگى رسيد .\r\nعماره گويد : مدت هشتاد سال بر يمن و حضرموت و جزاير حكم راند و چون خبر قتل المتوكل على اللّه و خلع المستعين باللّه و خودكامگى موالى بر خلفا به گوشش رسيد و ديد كه در يمن اوضاع بر وفق مراد است فرمان داد تا چون پادشاهان ايران به هنگام حركت چتر شاهى بر سرش گيرند .\r\nدر ايام ابو الجيش اسحاق بن ابراهيم ، يحيى بن الحسين بن القاسم الرسى پسر ابراهيم بن طباطبا در يمن خروج كرد و دعوت زيديه آشكار نمود . او از سند به يمن آمده بود . جدش قاسم بعد از خروج برادرش محمد با ابو السرايا و هلاكت او به سند گريخته بود . يحيى به صعده وارد شد و دعوت زيدى آشكار نمود . آنگاه به صنعاء رفت و آنجا را از اسعد بن يعفر بستد ولى پسران اسعد صنعاء را از او بستدند و او به صعده باز گرديد . شيعيانش او را امام مىخواندند و اعقاب او هنوز هم در يمن هستند . و ما از آنها سخن گفتيم .\r\nنيز در ايام ابو الجيش اسحاق دعوت عبيديان در يمن آشكار شد . داعى اين دعوت محمد بن الفضل بود ، در عدن لاعه و جبال يمن تا جبال مديخره [ 1 
  ] ، در سال 340 . آنچه در دست ابو الجيش ماند از شرجه تا عدن بيست مرحله بود و از غلافقه [ 2 
  ] تا صنعاء پنج مرحله . چون محمد بن الفضل با اين دعوت بر او غلبه يافت ، كسانى از امراى اطراف كه از او فرمان مىبردند ، سر از فرمانش بر تافتند : چون خاندان اسعد بن يعفر در صنعاء و سليمان بن طرف در عثر و امام - الرسى در صعده . ابو الجيش اسحاق با آن راه وفاق پيمود .\r\nابو الجيش به سال 371 پس از آنكه داراى دولتى عظيم و خراجى شگرف بود ، از دنيا برفت .\r\nابن سعيد گويد : مبلغ خراجش ديدم هزار هزار و سيصد هزار و شصت و شش هزار [ 366000 و 1 
  ] دينار بود ، همه دينارهاى دهدهى . و اين غير از باجى بود كه از كشتيهاى سند مىگرفت يا از عنبرى كه به باب المندب و عدن ابين مىرسيد ، يا از صيادان مرواريد مىگرفت يا از جزيره دهلك به دست مىآورد يا از كنيزانى كه از سرزمينهاى ديگر مىآورد .\r\nپادشاهان حبشه كه در آن سوى دريا بودند خواستار دوستى با او بودند .\r\nابو الجيش چون از دنيا رفت كودكى بر جاى نهاد به نام عبد اللّه . بعضى گويند نام او\r\n\r\n\r\n","description":"","footnote":"\r\n[ ( 1 ) 
  ] متن : مديحره\r\n[ ( 2 ) 
  ] متن : مخلافه .\r\n","page_name":" 302 ","page_number":334},
  {"content":"\r\n\r\nابراهيم يا زياد بوده است . خواهر و غلامش رشيد الحبشى كفالت او را بر عهده گرفتند . رشيد خودكامگى پيش گرفت .\r\nچون اين كودك بمرد ، كودكى از بنى زياد را كه خردسالتر بود به امارت برداشتند . ابن سعيد گويد عماره - مرادش عماره مورخ يمن است - نام او را نمىدانسته زيرا سخت تحت مراقبت حاجبان بود . بعضى گويند اين كودك دوم ابراهيم بوده است . عمه‌اش و مرجان از موالى حسن بن سلامه كفالت او را بر عهده داشتند .\r\nاين كودك زمام امور دولت را به دست گرفت . او را دو غلام بود يكى قيس و ديگرى نجاح . قيس خود كودك را در كفالت خود گرفت و خود با او در زبيد ماند و نجاح را به ديگر جايها بيرون از زبيد حكومت داد . امير خردسال قيس را بر نجاح برترى مىنهاد و اين امر سبب منازعهء اين دو گرديد . به قيس خبر دادند كه عمه آن كودك به نجاح گرايش دارد و به جاى او با نجاح مكاتبه مىكند . قيس به اجازت مولاى خود مرجان ، آن زن را بگرفت و با كودك زنده در گور كرد .\r\nقيس خودكامگى پيش گرفت و به هنگام سوارى چتر شاهى بر سر بداشت و به نام خود سكه زد . نجاح به سبب اين اعمال بر او بشوريد و لشكر به جنگ او برد . قيس به مقابله بيرون آمد . ميان آن دو نبردهايى در گرفت . آخر الامر قيس شكست خورد و پنج هزار تن از سپاهش كشته شدند .\r\nبه سال 410 نجاح زبيد را تصرف كرد و قيس و مولاى او مرجان را به جاى آن طفل و عمه‌اش دفن كرد . و بناى خودكامگى نهاد و به نام خود سكه زد و با ديوان خلافت بغداد باب مكاتبت بگشود . از بغداد نيز او را منشور امارت يمن آمد . او همچنان تهامه را در تصرف داشت و مردم ناحيهء جبال را مقهور خود ساخته بود . آنگاه همه ناحيهء جبال را از مولاى خود حسن بن سلامه بستد . همواره ملوك اطراف از صولت او بيمناك بودند تا آنگاه كه على - الصليحى كه داعى دعوت عبيديان بود به دست كنيزكى كه نزد او فرستاد ، به قتلش رسانيد .\r\nكشته شدن او در سال 452 بود .\r\nپس از كشته شدن نجاح ، غلام او كهلان در زبيد زمام كارها را به دست گرفت ولى صليحى بر زبيد مستولى شد و چنان كه خواهيم گفت ، آن سرزمين از او بستد .\r\n\r\nخبر از بنى الصليحى داعيان دعوت عبيديان در يمن\r\nقاضى محمد بن على الهمدانى الصليحى رئيس حران از بلاد همدان و منسوب به بنى يام بود . او را پسرى بود به نام على . صاحب دعوت اسماعيليان در اين روزگار ، عامر بن عبد اللّه الزوايى منسوب به زوايه از قراء حران بود . گويند كه كتاب جفر - كه مىپنداشتند از ذخاير اجدادشان است - نزد اوست . و نيز مىپنداشتند كه نام على پسر قاضى محمد بن على\r\n\r\n","description":"","footnote":"","page_name":" 303 ","page_number":335},
  {"content":"\r\n\r\nدر آن كتاب آمده است . عامر بن عبد اللّه چون در على اهليت يافت نام او و اوصافش را در آن كتاب به او نشان داد و پدرش را گفت : اين فرزندت را گوش دار كه او مالك همهء يمن خواهد شد . على مردى فقيه و صالح شد و از راه طائف و سروات پانزده سال به حج رفت ، و آوازه‌اش به همه جا رسيد و سخت مشهور شد و به زبان مردم افكند كه پادشاه يمن است . چون داعى عامر الزوايى را مرگ فرارسيد ، وصيت كرد كه كتابهايش را به او دهند و او را در دعوت جانشين خود ساخت . على در سال 428 چنان كه عادت او بود به حج رفت . جماعتى از همدان را كه قوم او بودند فرا خواند كه او را يارى دهند و در قيام با او يار باشند . آنان اجابتش نمودند و با او بيعت كردند . اينان شصت تن از رجال قوم او بودند . چون باز گرديد در مسار كه دژى است در قله كوه حمام ، مكان گرفت . و پيوسته كارش در نمو و تعالى بود .\r\nعلى به المستنصر باللّه علوى صاحب مصر نامه نوشت و از او اجازت خواست كه دعوت آشكار كند . المستنصر باللّه اجازت داد . او نيز دعوت آشكار كرد و همهء يمن را بگرفت و در صنعاء فرود آمد و در آنجا چند قصر را پى افكند . ملوك يمن را كه بر آنان غلبه يافته بود ، نزد خود مسكن داد و بنى طرف ملوك عثر و تهامه را تار و مار ساخت . و حيله انگيخت تا نجاح غلام بنى زياد ، پادشاه زبيد را به قتل رسانيد و اين كار در سال 452 به دست كنيزى كه به دو هديه كرده بود ، به پايان آمد . سپس به فرمان المستنصر باللّه فاطمى به مكه رفت تا آثار دعوت عباسى و حكومت حسنيان را از آنجا بزدايد . پسر خود مكرم احمد را در صنعاء نهاد [ در اين سفر به دست سعيد بن نجاح معروف به احول به ناگهان كشته شد 
  ] . زنش اسماء دختر شهاب نيز همواره او بود . اين زن را سعيد بن نجاح در شبى كه شبيخون زده بود ، اسير كرده با خود برده بود . اسماء از آنجا به پسرش مكرم نوشت كه من از بنده‌اى احول [ يعنى سعيد بن نجاح 
  ] آبستن شده‌ام ، پيش از آنكه حمل خود بر زمين نهم مرا درياب و گر نه دچار ننگى خواهيم شد كه روزگارش نتواند زدود . مكرم در سال 475 با سه هزار جنگجو از صنعاء روان شد . با حبشيان كه شمارشان بيست هزار تن بود روبرو شد و آنان را منهزم ساخت و در جزيرهء دهلك به سعيد بن نجاح رسيد و نزد مادر رفت . او را ديد كه در همان طاقى نشسته كه سر على الصليحى و برادرش از آنجا آويخته شده بود . آن سرها را فرود آورد و به خاك سپرد . آنگاه دايى خود اسعد بن شهاب را بر اعمال تهامه چنان كه بود امارت داد و او را در زبيد نشاند و مادر را به صنعاء آورد . اين زن تدبير ملك او را به دست داشت .\r\nاسعد بن شهاب اموال تهامه را گرد آورد و آنها را با وزيرش احمد بن سالم نزد مكرم احمد فرستاد . اسماء آن اموال را ميان وفدهاى عرب كه به نزد او مىآمدند پخش كرد .\r\nدر سال 477 اسماء بمرد و زبيد از دست مكرم به در رفت و بار ديگر سعيد بن نجاح در سال 479 آن را بازپس گرفت .\r\nدر سال 480 مكرم به ذى جبله رفت و عمران بن الفضل الهمدانى را به امارت صنعاء\r\n\r\n","description":"","footnote":"","page_name":" 304 ","page_number":336},
  {"content":"\r\n\r\nگماشت . اين عمران خودكامگى پيش گرفت و پس از او امارت صنعاء در فرزندان او باقى ماند . پسرش احمد به سلطان مشهور بود . پس از او پسرش حاتم بن احمد در صنعاء به امارت رسيد . از آن پس در آن ديار كسى كه در خور ذكر باشد ، پديد نيامد تا آنگاه كه صنعاء را بنى سليمان گرفتند و اين به هنگامى بود كه هواشم بر مكه غلبه يافتند و ما از آن سخن گفتيم .\r\nمكرم به ذى جبله آمد و آن شهرى بود كه عبد اللّه بن محمد الصليحى در سال 458 ساخته بود . اين انتقال به اشارت زنش سيده حره دختر احمد بود . سيده پس از اسماء تدبير امور احمد مكرم را به دست گرفته بود . مكرم در ذى جبله قصرى ساخت و آن را دار العزه ناميد ، و حيلتى به كار برد تا سعيد بن نجاح را به قتل رسانيد . ما در اخبار ابن نجاح از آن ياد خواهيم كرد .\r\nمكرم همچنان سرگرم لذات خود بود و زنش او را در پرده مىداشت . چون در سال 484 مرگش فرا رسيد پسر عم خود المنصور سبأ بن احمد بن مظفر بن على الصليحى را كه در معقل اشيح مىزيست به جانشينى خويش برگزيد . از آن پس او در معقل اشيح مىزيست و سيده حره دختر احمد [ كه از اين انتخاب خشنود نبود 
  ] در ذى جبله . سيده را المنصور سبأ بن احمد خواستگارى كرد ولى او سر باززد . المنصور او را در ذى جبله به محاصره افكند . برادر مادرىاش سليمان بن عامر نزد او آمد و او را خبر آورد كه المستنصر باللّه علوى او را به المنصور سبأ بن احمد به زنى خواهد داد و اين آيه را تلاوت كرد : « ما كان لمؤمن و لا مؤمنة اذا قضى اللّه و رسوله امرا ان تكون لهم الخيرة من امرهم » سپس گفت : امير المؤمنين تو را به عقد الداعى المنصور ابى حمير سبأ بن احمد بن المظفر به كابين صد هزار دينار زر و پنجاه هزار دينار انواع تحف و لطائف در مىآورد . چون صيغهء عقد جارى شد المنصور از دژ اشيح به ذى جبله نزد سيده رفت و به دار العزه بر او وارد شد . گويند كه او يكى از كنيزان خود را كه به دو شباهت داشت نزد وى فرستاد و آن زن همهء آن شب را بالاى سر او بر پاى ايستاد و المنصور كه از اين حيله آگاه شده بود حتى نگاهى به او نينداخت تا بامداد شد و به معقل خود باز گرديد و آن زن نيز در ذى جبله بماند .\r\nمفضل بن ابى البركات از بنى يام [ 1 
  ] از خاندان صليحى عهده‌دار امور سيده بود . او عشيرهء خود را فرا خواند و در نزد خود در ذى جبله منزل داد ، زيرا به يارى آنان نياز داشت . سيده به هنگام تابستان به تعكر مىرفت و ذخاير و گنجينه‌هايش در آنجا بود و چون زمستان مىآمد ، به ذى جبله باز مىگشت .\r\nمفضل بن ابى البركات خود نبرد با نجاح را بر عهده گرفت و از حصن تعكر بيرون شد .\r\nدر آن حصن فقيهى بود ملقب به الجمل ، با جماعتى از فقهاء از جمله ابراهيم بن زيد بن عمر .\r\n\r\n\r\n","description":"","footnote":"\r\n[ ( 1 ) 
  ] متن : بنى نام .\r\n","page_name":" 305 ","page_number":337},
  {"content":"\r\n\r\nاينان با الجمل بيعت كردند بدان شرط كه در امحاء دعوت اماميان بكوشد . مفضل چون خبر بشنيد از راه بازگشت و آنان را در محاصره افكند . قبيلهء خولان به يارى شورشگران آمد . مفضل آنان را سخت به تنگنا افكند ولى به هنگام محاصره در سال 504 هلاك شد . سيده حره خود بيامد و آنان را با شروطى از دژ فرود آورد و به همهء شروط خود وفا كرد .\r\nپس از مفضل پسرش جانشين او شد . دژ تعكر به دست عمران بن الذر الخولانى و برادرش سليمان افتاد .\r\nعمران به جاى مفضل زمام كارهاى سيده حره را به دست گرفت و چون سيده از دنيا رفت ، عمران و برادرش دژ تعكر را به كلى در تصرف آوردند .\r\nمنصور بن المفضل بن ابى البركات بر ذى جبله استيلا يافت . تا آنگاه كه پير و ناتوان شد و آن را به الداعى [ محمد بن سبأ بن ابى السعود بن زريع 
  ] صاحب عدن ، به صد هزار دينار بفروخت و خود به دژ اشيح كه از آن الداعى منصور بن سبأ بن احمد بود پناه برد . [ جريان اين كار چنين بود كه چون منصور در سال 486 بمرد ، پس از او ميان فرزندانش اختلاف افتاد از آن ميان على بر دژ مستولى گرديد . او را با مفضل بن ابى البركات و سيده حره نزاع بود چنان كه هر دو را به ستوه آورد . مفضل زهر در گلابى كرده برايش هديه فرستاد . او از آن بخورد و بمرد . بنى ابو البركات در اشيح و دژهاى آن بر بنى المظفر غلبه يافتند . سپس دژ ذى جبله را به الداعى محمد بن سبأ بن ابي السعود الزريعى به صد هزار دينار فروخت 
  ] . [ 1 
  ] و پيوسته دژها را يكى پس از ديگرى مىفروخت تا جز دژ تعز هيچ براى او نماند . آن دژ را نيز على بن مهدى پس از آنكه به هشتاد سالگى رسيده بود از او بستد ، گويند صد سال عمر كرد . و اللّه سبحانه و تعالى اعلم بالصواب .\r\n\r\nخبر از دولت بنى نجاح موالى بنى زياد در زبيد و آغاز كار و سرانجام احوالشان\r\nگفتيم كه على بن محمد الصليحى در سال 452 نجاح را به دست كنيزى كه براى او فرستاده بود ، مسموم كرد و بحر زبيد مستولى شد . چون نجاح بمرد از او سه پسر بر جاى ماند : معارك و سعيد و جياش . معارك خود را كشت و سعيد و جياش به جزيرهء دهلك رفتند و در آنجا ماندند و به تعليم قرآن و آداب پرداختند . سعيد كه به خاطر برادر خود جياش خشمناك شده بود به زبيد باز گشت و در آنجا در نقبى كه در زير زمين كنده بود ، پنهان شد . آنگاه برادر خود جياش را نيز فرا خواند . جياش بيامد و هر دو در آن نقب در اختفا مىزيستند . در اين احوال المستنصر باللّه العبيدى در مصر خليفه بود و محمد بن جعفر امير\r\n\r\n\r\n","description":"","footnote":"\r\n[ ( 1 ) 
  ] منظور مؤلف براى مترجم معلوم نشد .\r\n","page_name":" 306 ","page_number":338},
  {"content":"\r\n\r\nمكه كه از هواشم بود ، نام او را از خطبه بيفكنده بود . المستنصر باللّه العبيدى به على بن - محمد الصليحى نامه نوشت و او را به نبرد محمد بن جعفر امر فرمود و از او خواست تا بار ديگر دعوت عبيديان بر پاى دارد . على بن محمد الصليحى بدين قصد از صنعاء بيرون آمد . سعيد و جياش نيز از نهانگاه خود بيرون آمدند . خبر به على بن محمد الصليحى رسيد . قريب به پنج هزار سپاهى به سوى آن دو روان كرد و فرمان كشتنشان را داد . اما جياش و سعيد از راه ديگر از پى صليحى رفتند و در مهجم [ 1 
  ] در حالى كه راهى مكه بود بر او شبيخون زدند و بكشتندش .\r\nجياش خود كشتن او را به عهده گرفت . اين واقعه در سال 473 بود .\r\nسعيد سپس عبد اللّه بن محمد الصليحى برادر على را با صد و هفتاد تن از بنى الصليحى به قتل آورد و زن على بن محمد الصليحى ، اسماء دختر شهاب را با صد و سى و پنج تن از ملوك قحطانى كه بر يمن غلبه كرده بودند ، اسير نمود . آنگاه قاصدى به سوى آن لشكرى كه براى قتل سعيد و جياش رفته بودند ، بفرستاد و آنان را امان داد و به خدمت خود گرفت و عازم زبيد گرديد .\r\nاسعد بن شهاب برادر اسماء زن على بن محمد الصليحى در زبيد بود ، چون بشنيد به صنعاء گريخت و سعيد بن زبيد در آمد در حالى كه اسماء زن صليحى در هودجى پيشاپيش او مىرفت و سر على بن محمد الصليحى و برادرش عبد اللّه در كنار هودج او بود . سعيد بن نجاح اسماء را در خانه‌اى فرود آورد و آن دو سر را روبروى او در طاقى بياويخت و اين عمل مردم را از او سخت بيمناك نمود . از آن پس او را نصير الدوله لقب دادند . سعيد احول بر واليان چند دژ دست يافت و هر چه در دست داشتند بستد .\r\n[ چون نوبت حكومت به احمد بن على المكرم رسيد ، از اسارت مادر خبر يافت و آهنگ خلاص او نمود 
  ] سعيد بن نجاح نيز با بيست هزار سپاهى حبشى بيامد . چون نبرد در گرفت ، احمد المكرم ميان او و زبيد حايل شد و سعيد بن نجاح به ناچار به جزيرهء دهلك گريخت .\r\nاحمد المكرم به زبيد در آمد ، خود را به مادر رسانيد ديد كه در طاقى نشسته است و سر صليحى و برادرش در برابرش آويخته است . احمد سرها را فرود آورد و به خاك سپرد . آنگاه دايى خود اسعد بن شهاب را بر صنعاء امارت داد . اين واقعه در سال 477 [ 2 
  ] بود .\r\nاحمد مكرم ، عبد اللّه بن يعفر صاحب دژ الشعر را وا داشت تا سعيد بن نجاح را عليه او برانگيزد و به اين عنوان كه مكرم سرگرم لذات خويش است و زنش سيده دختر احمد بر او چيرگى دارد و چون فالج شده كارى از پيش نتواند برد ، او را به گرفتن ذى جبله ترغيب كند .\r\nاين حيلت بگرفت و سعيد بن نجاح با سى هزار تن از حبشيان بيامد . مكرم در زير دژ الشعر كمين گرفته بود از آنجا بر لشكر نجاح زدند . سپاه نجاح منهزم شد و نجاح به قتل رسيد و سرش در\r\n\r\n\r\n","description":"","footnote":"\r\n[ ( 1 ) 
  ] متن : لجم\r\n[ ( 2 ) 
  ] متن : 497 .\r\n","page_name":" 307 ","page_number":339},
  {"content":"\r\n\r\nزبيد از همان طاقى كه سر على بن محمد الصليحى را آويخته بودند ، بياويختند . مكرم بر زبيد مستولى شد . جياش همراه با وزير برادرش خلف بن ابى طاهر المروانى بگريختند و به گونه‌اى ناشناس به عدن رفتند و از آنجا عازم هند شدند و شش ماه در هند درنگ كردند . در آنجا كاهنى را كه از سمرقند آمده بود بديدند ، او آن دو را به ملك يمن بشارت داد . جياش و خلف به يمن بازگشتند . جياش خلف را به زبيد فرستاد و شايع نمود كه جياش مرده است و براى خود امان خواست ، جياش نيز به زبيد آمد و در آنجا در خفا زيستن گرفت . در اين ايام فرمانرواى زبيد اسعد بن شهاب بود . اسعد دايى مكرم بود . وزير مكرم ، على بن القم نيز در خدمت او بود و اين دو با مكرم دل بد كرده بودند و از دولت او ناخشنود بودند . جياش شطرنج نيكو مىدانست .\r\n[ همچنانكه در زى هنديان بود 
  ] خود را به حسين پسر على بن القم رسانيد و با او بازى آغاز كرد . كم كم با پدرش نيز به بازى نشست . على بن القم را از بازى او خوش آمد . على بن - القم چون به دو انس گرفت روزى او را از عقيدهء خويش در باب دولت مكرم آگاه نمود و گفت كه از دوستداران خاندان نجاح است . در يكى از روزها كه جياش بر وزير فائق آمد وزير خشمگين شده او را بزد . جياش بر خاست و پرده از كار برگرفت و نام خود بگفت . وزير چون او را بشناخت سوگند خورد كه رازش را فاش نسازد . جياش در اين اثناء به جمع آورى ياران خويش از حبشيان پرداخته بود . در سال 482 ناگهان به دار الامارهء زبيد تاختن آوردند .\r\nجياش اسعد بن شهاب را به سبب عهدى كه ميان آن دو بود ببخشود و آزاد ساخت و بار ديگر زبيد را از آن خود ساخت و به نام عباسيان خطبه خواند ، در حالى كه صليحيان به نام خلفاى فاطمى مصر خطبه مىخواندند .\r\nمكرم هر چند گاه گروهى از اعراب را براى حمله و تاراج به زبيد مىفرستاد تا آنگاه كه جياش در پايان قرن پنجم [ سال 498 
  ] بمرد . كنيهء او ابو الطامى [ 1 
  ] و به عدل و داد موصوف بود .\r\nپس از او پسرش فاتك كه هنوز كودكى نارسيده بود به امارت رسيد . ديگران امور ملك را در دست داشتند . برادرانش ابراهيم و عبد الواحد عليه او قيام كردند . [ ميان آنان نبردهايى بود كه در آنها پيروزى با فاتك بود . فاتك ، عبد الواحد را در زبيد به زندان كرد و ابراهيم به اسعد بن وائل الوحاظى پيوست . در سال 503 فاتك بن جياش بمرد و كودك خردسال او به نام منصور جانشين پدر شد . 
  ] [ 2 
  ] عمش ابراهيم به قتال او برخاست و عبد الواحد عم ديگرش در بلد شورش بر پا كرده\r\n\r\n\r\n","description":"","footnote":"\r\n[ ( 1 ) 
  ] متن : ابى القطاى\r\n[ ( 2 ) 
  ] ميان دو قلاب از متن افتاده بود . از غاية الامانى فى اخبار قطر اليمانى ، تاليف يحيى بن الحسين ، افزوديم . ج اول - ص 282 .\r\n","page_name":" 308 ","page_number":340},
  {"content":"\r\n\r\nبود . منصور بن فاتك از مفضل [ 1 
  ] بن ابى البركات صاحب دژ تعكر يارى خواست . مفضل به يارى او در حركت آمد ولى در راه شنيد كه مردم تعكر عليه او عصيان كرده‌اند و از راه باز گشت .\r\nمنصور همچنان بر سرير قدرت خويش بود تا آنگاه كه ابو منصور عبيد اللّه را به وزارت برگزيد و او در سال 517 زهرش داد و بكشت .\r\nچون منصور بن فاتك هلاك شد ، ابو منصور پسر خردسال او را كه فاتك نام داشت به جاى پدر نشاند و زمام امور ملك را خود به دست گرفت . اين وزير همواره در تحقير خاندان نجاح مىكوشيد تا آنجا كه مادر فاتك بن منصور از شهر بگريخت و در خارج شهر مسكن گزيد . ابو منصور مردى دلير و جنگاور بود . او را با دشمنان چند نبرد سخت اتفاق افتاد . ابن نجيب داعى علوى به جنگ او برخاست ولى بر او پيروز نگرديد .\r\nاو بود كه در زبيد براى فقهاء چند مدرسه بنا كرد و به كار حاجيان توجهى نيكو نمود .\r\nآنگاه از مفارك ( ؟ ) دختر جياش خواست كه با او همبستر شود و آن زن چون از اين كار گزيرش نبود تن در داد . چون كار خود به پايان آورد زن ذكر او را با دستمالى زهر آگين پاك كرد ، گوشت تنش فرو ريخت و بمرد . اين واقعه در سال 524 اتفاق افتاد .\r\nچون ابو منصور بمرد امور دولت فاتك بن منصور را زريق از موالى نجاح به دست گرفت .\r\nعماره گويد : او نيز شجاع و جنگاور بود و از موالى ويژهء مادر فاتك بود . عماره گويد : در سال 531 فاتك بن منصور بمرد . پس از او عمش و همنامش فاتك بن محمد بن فاتك به جاى او امارت يافت . سرور كار وزارت و تدبير دولت و رزم با دشمنان را به عهده گرفت . او همواره ملازم مسجد بود ، روز جمعهء دوازدهم ماه صفر سال 551 در مسجد نماز عصر مىخواند ، به توطئهء على بن مهدى الخارجى كشته شد . فاتك بن محمد به خشم آمد و قاتل را بكشت و جماعتى از مسجديان را نيز بكشت . موالى نجاح درهم افتادند . على بن مهدى الخارجى بارها حمله كرد و آنان را در محاصره افكند . عاقبت از الشريف المنصور احمد بن حمزة السليمانى مدد خواستند . او صاحب صعده بود . گفت در صورتى كه او را بر خود امير سازند و سرورشان فاتك بن محمد را بكشند به ياريشان خواهد شتافت . آنان فاتك بن محمد را در سال 553 كشتند و شريف احمد را بر خود امير ساختند . او نيز در برابر على بن مهدى پايدارى نتوانست و در تاريكى شب بگريخت . زبيد در سال 554 به دست على بن مهدى افتاد و دولت آل انجاح به كلى منقرض گرديد . و الملك للّه .\r\n\r\n\r\n","description":"","footnote":"\r\n[ ( 1 ) 
  ] متن : فضل .\r\n","page_name":" 309 ","page_number":341},
  {"content":"\r\n\r\n\r\nخبر از دولت بنى الزريع در عدن ، از داعيان عبيديان در يمن و آغاز كار و سرانجام آنان\r\nعدن يكى از استوارترين شهرهاى يمن است بر ساحل درياى هند . از عهد تبعها همواره شهرى بازرگانى بوده و خانه‌هايش نيين است . بازرگانان ابريشم در آنجا فراوان آمد و شد مىكنند .\r\nدر صدر اسلام دار الملك بنى معن بود ، منسوب به معن بن زايده . اينان در ايام مأمون عدن را تصرف كردند . در برابر بنى زياد مقاومت كردند و آنان نيز به خطبه و سكه‌اى در آن نواحى خرسند بودند . چون الداعى على بن محمد الصليحى بر يمن استيلا يافت به سبب تعصب عربيت حق بنى معن را در عدن رعايت نمود و فقط بر آنها خراجى نهاده بود كه هر ساله مىپرداختند .\r\nچون پسرش احمد المكرم به امارت رسيد ، بنى معن را از آنجا براند و بنى مكرم از عشيرهء جشم بن يام از قبايل همدان را بر سر كار آورد . اينان مدتى بر سر كار بودند تا آنگاه كه ميانشان فتنه افتاد و به دو گروه بنى مسعود بن المكرم و بنى الزريع بن العباس بن المكرم تقسيم شدند و پس از جنگهايى بزرگ بنى الزريع غلبه يافتند .\r\nابن سعيد گويد : نخستين كسى از آنان كه مىتوان از او ياد كرد ، الداعى سبأ بن السعود بن الزريع است . بعد از بنى الصليحى او صاحب دولت شد و فرزندانش حكومت را از او به ميراث بردند . پسر عمش على بن ابى الغارات بن مسعود بن المكرم را با او نبردهايى بود و پس از رنج فراوان و اموالى كه به اعراب نفقه كرد ، بر عدن استيلا جست .\r\nعلى بن ابى الغارات هفت ماه پس از استيلا بر يمن در سال 533 بمرد .\r\nپس از او پسرش [ على بن سبأ 
  ] معروف به الاغر به حكومت رسيد . او در دژ دملوه كه پناهگاهى سخت استوار و دست نايافتنى بود مىنشست . محمد بن سبأ برادر او ، بر جان خود بترسيد و نزد منصور بن المفضل از ملوك صليحى در ذى جبله ، گريخت .\r\nاغر در همان نزديكى بمرد . شيخ بلال نزد محمد بن سبأ كس فرستاد و او را به عدن آورد . در اين ايام فرمانهايى به نام اغر از مصر مىرسيد . او آنها را به نام محمد بن سبأ مىنمود و از القاب او بود الداعى المعظم المتوج سيف امير المؤمنين .\r\nبلال دختر خود را به او داد و از اموالى كه در خزائن خود داشت به او ارزانى داشت .\r\nپس از چندى بلال كه اموالى بسيار فرا چنگ آورده بود بمرد و همهء آن اموال به محمد بن - سبأ رسيد . محمد بن سبأ كه مردى كريم بود ، آن اموال در راه كرم و جوانمردى بذل كرد .\r\nو دژ ذى جبله را از منصور بن المفضل بن ابى البركات - چنان كه گفتيم - بخريد . و بر آن دژ كه دار الملك صليحيان بود استيلا يافت و سيده دختر عبد اللّه الصليحى را به زنى گرفت ، وى در سال 548 از دنيا برفت .\r\n\r\n","description":"","footnote":"","page_name":" 310 ","page_number":342},
  {"content":"\r\n\r\nپس از محمد سبا ، پسرش عمران بن محمد بن سبأ به امارت رسيد . ياسر بن بلال كارهاى دولت او را تدبير مىكرد . عمران بن محمد ، در سال 560 بمرد . از او دو پسر خردسال بر جاى ماند يكى محمد و ديگر ابو السعود . ياسر بن بلال آن دو را در قصر زندانى كرد و خود كارها را مىراند .\r\nياسر بن بلال به شاعران صلات و عطاياى بسيار مىبخشيد . از كسانى كه نزد او آمد و مدحش گفت ، ابن قلاقس شاعر اسكندريه بود . از جمله قصايدى كه در مدح او سروده يكى قصيده‌اى است به اين مطلع :\r\n سافر اذا حاولت قدرا * سار الهلال فصار بدرا \r\nاو آخرين ملوك زريعى بود . چون سيف الدوله برادر صلاح الدين در سال 666 به يمن آمد و بر آن استيلا يافت به عدن رفت و ياسر بن بلال را دستگير كرد و به دولت زريع پايان داد . و از آن پس واليان ايوبى در آنجا فرمان مىراندند و ما در اخبار ايشان بدان اشارت خواهيم كرد .\r\nمدينة الحديده در نزديكى عدن را ملوك زريعى بنا كردند . چون دولت ايوبيان بر سر كار آمد از آنجا برفتند و در ناحيهء جبال در تعز مكان گزيدند .\r\n\r\nاخبار على بن مهدى الخارجى و فرزندانش و ذكر دولتشان در يمن و آغاز و انقراض آن دولت\r\nاين مرد از مردم عثر بود ، از سواحل زبيد و نامش على بن مهدى الحميرى بود . پدرش مهدى به صلاح و ديندارى مشهور بود . پسرش نيز بر طريقهء او بود ، از مردم گوشه گرفت و زهد و پرهيز پيشه ساخت . سپس حج به جاى آورد و با علماى عراق ديدار كرد و شيوهء وعظ را از واعظانشان بياموخت و به يمن باز گرديد ، در آنجا عزلت گرفت و به وعظ و تذكير پرداخت وى حافظ قرآن بود و گشاده زبان . گاه از حوادثى خبر مىداد و آنچه مىگفت به حقيقت مىپيوست اين سبب گرايش مردم به او شده بود چنان كه فريفته‌اش شده بودند . در سال 461 كه به حج رفت در باديه به وعظ و ارشاد مردم پرداخت و چون به مكه وارد مىشد بر اشترى مىنشست و مردم را موعظه مىنمود .\r\nچون سيده حره مادر فاتك بر امور بنى جياش - در ايام حكومت پسرش فاتك بن المنصور - مستولى شد به او اعتقادى راسخ يافت و دستش را در كارها گشاده گردانيد و با او خويشاوندى نمود . اين امور سبب شد حالش نيكو شود و يارانش را بر اسب نشاند .\r\nعلى بن مهدى همواره در وعظهاى خود مىگفت : وقت آن نزديك شده ، و در اين عبارت\r\n\r\n","description":"","footnote":"","page_name":" 311 ","page_number":343},
  {"content":"\r\n\r\nاشارت به ظهور خويش داشت . و اين سخن او بر سر زبانها افتاد . مردم جبال يمن نزد او آمدند و سوگند خوردند كه از يارىاش باز ننشينند . على بن مهدى در سال 538 از تهامه در حركت آمد و آهنگ كدرا [ 1 
  ] نمود ولى شكست خورده به جبال يمن باز گرديد .\r\nدر سال 541 بار ديگر قيام كرد . سيده حره مادر فاتك ، او را به وطنگاهش باز گردانيد و چون آن زن در سال 545 از دنيا برفت ، على بن مهدى به هوزن [ 2 
  ] رفت و در ميان يكى از بطنهاى آن قبيله به نام خيوان [ 3 
  ] در دژى به نام الشرف قرار گرفت و اين دژى صعب بود كه از دامنهء كوه تا به آن بيش از يك روز راه بود و در راه همه گردنه‌ها و پرتگاههاى دشخوار .\r\nعلى بن مهدى اصحاب خود را انصار مىناميد و كسانى را كه از تهامه نزد او به دژ فرا مىرفتند ، مهاجرين مىخواند .\r\nبر انصار مردى به نام سبا را فرماندهى داد و بر مهاجران مردى ديگر را به نام شيخ الاسلام . نام شيخ الاسلام نوبه بود و تنها با آن دو صحبت مىداشت و به ديگران رخ نمىنمود .\r\nچند بار به سرزمين تهامه حمله آورد و در نواحى زبيد تاراجها كرد و خرابيها بار آورد و كاروانها را بزد تا به دژ الداثر كه نيم مرحله تا زبيد فاصله داشت رسيد . و حيله‌ها انگيخت تا سرور [ 4 
  ] را كه امور دولت را تدبير مىنمود به قتل رسانيد . بارها به زبيد حمله كرد و مردم شهر را به بيم افكند . عماره [ مورخ يمن 
  ] گويد : هفتاد بار حمله كرد و شهر را مدتها در محاصره گرفت . مردم زبيد از الشريف احمد بن حمزة السليمانى صاحب صعده يارى طلبيدند ، او گفت بدان شرط به آنان يارى رساند كه امير خود فاتك [ بن منصور 
  ] را بكشند . آنان نيز او را در سال 553 كشتند و الشريف احمد بن حمزة السليمانى بر زبيد استيلا يافت ، ولى در برابر على - بن مهدى پايدارى نتوانست و بگريخت و على بن مهدى در ماه رجب سال 554 بر زبيد مستولى گرديد ولى پس از سه ماه به هلاكت رسيد .\r\nدر خطبه او را الام المهدى امير المؤمنين و قامع الكفرة و الملحدين مىخواندند . او بر عقيدهء خوارج بود و از على و عثمان تبرى مىجست و كسانى را كه مرتكب گناه مىشدند مىكشت .\r\nاو را قوانين و آيينهايى بود كه ذكر آنها به دراز مىكشد . هر كس شراب مىخورد سزايش قتل بود .\r\nعماره گويد : از مسلمانان هر كس را كه با او مخالفت مىورزيد مىكشت و زنش را مباح مىشمرد و فرزندانش را برده مىساخت . مريدانش معتقد بودند كه او خود معصوم است و اموالشان در اختيار او بود . به قدر نياز به آنها مىداد و در قبال او مالك هيچ چيز حتى اسب و سلاح خود نبودند . هر كس از يارانش را كه به هنگام جنگ مىگريخت مىكشت .\r\n\r\n\r\n","description":"","footnote":"\r\n[ ( 1 ) 
  ] كودا\r\n[ ( 2 ) 
  ] هوازن\r\n[ ( 3 ) 
  ] حيوان\r\n[ ( 4 ) 
  ] متن : مسرور .\r\n","page_name":" 312 ","page_number":344},
  {"content":"\r\n\r\nزنا كار ، شرابخوار و هر كس را كه به غنا گوش مىداد و يا دير به نماز جماعت حاضر مىشد مىكشت . روزهاى دوشنبه و پنجشنبه وعظ مىگفت . هر كس را كه دير به مجلس وعظ او مىآمد به قتل مىرساند . در فروع پيرو ابو حنيفه بود .\r\nچون بمرد پسرش عبد النبى جانشين او شد ، از زبيد بيرون شد و بر همهء يمن استيلا يافت . در آن روزگار در يمن بيست و پنج دولت بود كه او بر همه مسلط گرديد جز عدن كه آن نيز جزيه به گردن گرفت .\r\nچون شمس الدوله توران شاه [ 1 
  ] پسر ايوب برادر صلاح الدين در سال 566 بيامد و بر يمن مستولى گرديد عبد النبى را بگرفت و از او اموالى عظيم بستد و او را با خود به عدن برد و بر آنجا استيلا يافت . سپس به زبيد آمد و آنجا را كرسى كشور خود ساخت . ولى او را از هواى زبيد خوش نيامد و راهى جبال يمن گرديد . چند تن از پزشكان همراه او بودند تا جايى را كه هوايى خوش و سالم داشته باشد جهت سكونت برگزينند . آنان تعز را اختيار كردند . در آنجا بناى شهرى را پى افكند و مسكن گزيد و آن را كرسى كشور خود و فرزندان و موالى خويش يعنى بنى رسول قرار داد و ما در اخبار او بدان اشارت خواهيم كرد .\r\nبا انقراض دولت بنى المهدى حكومت عرب در يمن نيز به پايان آمد و از آن پس اين سرزمين از آن غزان و موالى ايشان گرديد .\r\n\r\nسخنى در يمن و شهرهاى آن\r\nابن سعيد گويد : يمن مشتمل است بر هفت كرسى : از جمله تهامه و جبال . در تهامه دو مملكت است : زبيد و عدن و مراد از تهامه آن ناحيه از بلاد يمن است كه در ساحل درياست و زمينهاى آن پست است و آن از حجاز است تا آخر اعمال عدن در ساحل درياى هند .\r\nنيز ابن سعيد گويد كه جزيرة العرب در اقليم اول است . درياى هند در جنوب آن و درياى سويس ( سوئز ) در غرب ، و درياى فارس در مشرق آن است . يمن در روزگاران باستان از آن تبع‌ها بود . سرزمين يمن از حجاز حاصلخيزتر است و بيشتر مردمش از قحطانيان هستند از اعراب وائل ، در اين عهد از آن بنى رسول است ، از موالى ايوبيان و دار الملكشان شهر تعز است . اينان نخست در حرده [ 2 
  ] بودند سپس به تعز آمدند .\r\nامامان زيديه در صعده‌اند و نيز در زبيد . زبيد مملكت يمن است ، شمال آن حجاز است و جنوب آن درياى هند و مغربش درياى سويس ( سوئز ) . اين شهر را محمد بن زياد در ايام مأمون به سال 204 پى افكند . شهرى است داراى بارو و به آن چشمه‌هاى آب جارى كشيده‌اند .\r\nپادشاهان در آنجا سكونت داشتند ، در زبيد زيرزمينهايى است كه به هنگام گرما در آنجا سكونت\r\n\r\n\r\n","description":"","footnote":"\r\n[ ( 1 ) 
  ] متن : تور شاه\r\n[ ( 2 ) 
  ] متن : حره .\r\n","page_name":" 313 ","page_number":345},
  {"content":"\r\n\r\nكنند . امروز از ممالك بنى رسول است . پيش از اين از آن بنى زياد و موالى ايشان بود و سپس - چنان كه گذشت - بنى الصليحى بر آن غلبه يافتند .\r\nعثر و حلى و شرجه [ 1 
  ] از اعمال زبيد و در شمال آن واقع شده‌اند . آنها را اعمال بنى طرف گويند . عثر در طول هفت روز راه است و در عرض ، دو روز راه . و آن از حلى است تا شرجه و از آنجا تا مكه هشت روز راه است . عثر داراى منبر است و بر ساحل دريا واقع شده . سليمان - بن طرف در آن هنگام كه با ابو الجيش بن زياد نبرد مىكرد در آنجا پناه گرفته بود . مبلغ در آمد ( ارتفاع ) آن پانصد هزار دينار است . عاقبت سليمان بن طرف به اطاعت ابو الجيش بن - زياد در آمد و به نام او خطبه خواند و اموال خراج را به نزد او فرستاد . آنگاه اين ناحيه به دست سليمانيان از بنى الحسن از امراى مكه افتاد ، تا آنگاه كه هواشم آنان را از مكه براندند .\r\nيكى از اين خاندان ، غانم [ 2 
  ] بن يحيى خراج خود را به فرمانرواى زبيد مىپرداخت و به وسيلهء او مفلح الفاتكى از [ ابو محمد 
  ] سرور يارى طلبيد و پس از آن بمرد . و پس از او عيسى بن - حمزه از فرزندان او به امارت رسيد . چون غز يمن را تسخير كرد ، يحيى برادر عيسى به اسارت افتاد و او را به عراق بردند . عيسى به نجات او برخاست و از بندش برهانيد . چون يحيى به يمن باز گرديد برادر خود عيسى را بكشت و به جايش نشست .\r\nمهجم : ديگر از اعمال زبيد مهجم است . از آنجا تا زبيد سه مرحله است . اعراب آن از عشيره [ 3 
  ] اند و حكم و جعفر دو قبيله از آنند . از مهجم زنجبيل آرند .\r\nسرين [ 4 
  ] : پايان اعمال تهامه است از يمن . بر ساحل درياست ، بارو ندارد ، خانه‌هايش نيين است . راجح بن قتاده سلطان مكه در سالهاى 650 آنجا را تصرف كرد . دژ آن در فاصلهء نيم مرحله از آن واقع شده است .\r\nزرائب : از اعمال شمالى زبيد است . از آن ابن طرف بود . بيست هزار تن حبشى كه همه در خدمت او بودند در آنجا گرد آمدند . ابن سعيد گويد : اين ناحيه از اعمال زبيد است در فاصله ميان دريا و ناحيهء جبال ، و در شمال زبيد ، بر سر راهى كه به مكه مىرود . عماره گويد : از جاده سلطانى كه برويم از زرائب تا دريا يك روز حتى كمتر از يك روز راه است ، و همچنين است تا جبال .\r\nعدن : از ممالك يمن است در درون زبيد ، بر ساحل درياى هند ، كرسى آن ناحيه است .\r\nشهرى است بازرگانى . از ايام تبع‌ها نيز چنين بوده است . پس از عدن خط استواء است . عدن در سيزده درجه‌اى آن قرار دارد . در آنجا هيچ كشتزار و درختى نمىرويد . معاش مردمش از صيد ماهى است . نيز لنگرگاه هند است براى كسانى كه از يمن به آنجا مىروند . در آغاز از آن فرزندان معن بن زائده بود ، پس به اطاعت بنى زياد در آمدند و خراج خويش به\r\n\r\n\r\n","description":"","footnote":"\r\n[ ( 1 ) 
  ] متن : سرجه\r\n[ ( 2 ) 
  ] متن : غالب\r\n[ ( 3 ) 
  ] متن : عسيره\r\n[ ( 4 ) 
  ] متن : سرير .\r\n","page_name":" 314 ","page_number":346},
  {"content":"\r\n\r\nآنان مىپرداختند . چون صليحيان به حكومت رسيدند ، الداعى ايشان را در همانجا باقى گذاشت اما پسرش احمد المكرم آنان را از آنجا براند .\r\nآنگاه فرزندان مكرم اليامى از جشم بن يام بر آن سرزمين امارت يافتند و از ميان آن خاندان عدن نصيب بنى الزريع شد و بدين حال ببود تا آنگاه كه شمس الدولة بن ايوب - چنان كه آورديم - آنجا را در تصرف آورد .\r\nعدن ابين : از شهرهاى مشهور يمن است در سمت شحر .\r\nزعازع [ 1 
  ] : در نزديكى عدن است ، در وادى ابن ايوب . از آن بنى مسعود بن المكرم بود كه با بنى زريع در كشمكش بودند .\r\nجوه : اين شهر را ملوك زريعى در نزديكى عدن بنا كردند . بنى ايوب در آنجا فرود آمدند ، سپس به تعز نقل كردند .\r\nدژ ذى جبله : از دژهاى مخلاف جعفر است . عبد اللّه بن محمد الصليحى برادر الداعى ، در سال 458 آن را پى افكند . پسرش مكرم با زن خود سيده حره دختر احمد كه بر شوى حكم مىراند ، به آنجا منتقل شدند . چون مكرم از دنيا رفت حكومت و دعوت را به المنصور سبأ بن احمد بن المظفر الصليحى داد . او در دژ اشيح بود . سيده به قبيلهء جنب استظهار داشت .\r\nاينان در جاهليت قومى گمنام بودند و در مخالف جعفر صاحب آوازه شدند . سپس پسر نجيب الدوله به عنوان داعى از مصر بيامد و در شهر جند فرود آمد و به قبيلهء همدان تكيه نمود .\r\nسيده به يارى جنب و خولان به جنگ او رفت و چون ابن نجيب به كشتى نشست در دريا غرق شد . امور سيده را بعد از شوهرش ، مفضل بن ابى البركات بر عهده داشت و كم كم به همهء متصرفات او چنگ انداخت .\r\nتعكر : از مخلاف جعفر است . از آن پسران صليحى بود و پس از آنان به سيده رسيد .\r\nمفضل بن ابى البركات آن را از سيده طلب كرد و سيده به او واگذارش كرد . مفضل در آنجا بود تا به زبيد رفت . در زبيد بنى نجاح را محاصره نمود . چون غيبتش از تعكر به دراز كشيد جماعتى از فقها در تعكر عليه او برخاستند و نايبش را كشتند و با ابراهيم بن زيدان يكى از همان فقها - بيعت كردند . اين ابراهيم عموى عمارهء شاعر بود . استظهارشان به خولان بود . در حال مفضل در رسيد و آنان را - چنان كه آورديم - محاصره كرد .\r\nدژ خدد : اين دژ از آن عبد اللّه بن يعلى الصليحى بود و آن از مخلاف جعفر است . مفضل از خولان جماعت كثيرى را به دژهاى مخلاف وارد كرد و در ميان بنى بحر و بنى منبه و رواح و شعب جاى داد . چون مفضل از دنيا رفت ، چنان كه گفتيم سيده در كفالت او بود ، مسلم بن - الذر از خولان در دژ خدد بشوريد و آن را از عبد اللّه بن يعلى الصليحى بستد . عبد اللّه به دژ\r\n\r\n\r\n","description":"","footnote":"\r\n[ ( 1 ) 
  ] متن : رعزاع .\r\n","page_name":" 315 ","page_number":347},
  {"content":"\r\n\r\nمصدود رفت و سيده او را به جاى مفضل برگزيد .\r\nدژ مصدود : از دژهاى مخلاف جعفر است و دژهاى اين مخلاف پنج‌اند : مصدود ، خدد ، تعكر ، ذو جبله و ( ؟ ) . چون خولان دژ خدد را از عبد اللّه الصليحى بستد ، به دژ مصدود رفت و بر آن غلبه يافت . از آن خاندان زكريا بن شكير البحرى بر آن دژ مستولى شد . بنى الكردى كه از حميريان بودند پيش از بنى الصليحى از ملوك يمن بودند . بنى الصليحى ملك از ايشان بستدند . مخالف بحصونه ، مخلاف مغافر ، مخلاف جند و دژ سمدان از آن ايشان بود . سپس به دست منصور بن المفضل بن ابى البركات افتاد و او چنان كه گفتيم آنها را از بنى الزريع بخريد .\r\nصنعاء : پيش از اسلام پايتخت تبع‌ها و نخستين شهرى بوده كه در يمن بنا شده است . به قولى صنعاء از بناهاى عاد است . در عهد باستان - به زبان خود - آن را اوال مىگفته‌اند . قصر غمدان نزديك به آن است و آن يكى از هفت خانه‌اى است كه ضحاك به نام ستارهء زهره بنا كرد . مردم بدانجا به حج مىرفتند ، عثمان آن را ويران نمود . صنعا از مشهورترين شهرهاى يمن است . چنان كه روايت كرده‌اند هوايش معتدل است .\r\nدر آغاز قرن چهارم بنى يعفر كه از تبع‌ها بودند در آنجا به سر مىبردند و دار الملكشان كحلان بود . آنجا را نام و آوازه‌اى نبود تا آنگاه كه بنى الصليحى در آنجا مسكن گزيدند و زيدان و سپس سليمانيان بعد از بنى الصليحى بر آن غلبه يافتند .\r\nدژ كحلان : از اعمال صنعا از آن بنى يعفر - از تبع‌ها - بود . ابراهيم - از بنى يعفر - آن را نزديك صنعا بنا كرد . صعده و نجران نيز از آن او بود . بنى يعفر به دژ كحلان استظهارى تمام داشتند . بيهقى گويد : رئيس دژ كحلان ، اسعد بن يعفر است . او با بنى الرسى و بنى زياد در ايام حكومت ابى الجيش جنگ كرد .\r\nدژ سمدان [ 1 
  ] : از اعمال صنعا است . خزاين بنى الكردى - از حميريان - در آنجا بود ، تا آنگاه كه على الصليحى آن را بستد . مكرم بعضى از دژهايشان را بازپس داد و اين حال ببود تا حكومتشان به دست على بن مهدى منقرض گرديد . نيز مخلاف جعفر كه شهر ذى جبله از آن بود و دژ تعكر كه همان مخلاف جند است ، از آن ايشان بود . مخلاف معافر مستقر پادشاهشان سمدان بود . دژ سمدان از دژ دموله استوارتر است .\r\nدژ منهاب : از دژهاى صنعا است در ناحيه جبال . بنى زريع آن را تصرف كردند . و از آن ميان فضل بن على بن راضى بن الداعى محمد بن سبأ بن زريع بر آن حكم مىراند . او را صاحب الجزيره لقب داده بودند . قلعهء منهاب از آن او بود و او تا سال 586 زنده بود . پس از او دژ منهاب به برادرش الاغر ابو على رسيد .\r\n\r\n\r\n","description":"","footnote":"\r\n[ ( 1 ) 
  ] متن : حمدان .\r\n","page_name":" 316 ","page_number":348},
  {"content":"\r\n\r\nمذيخره [ 1 
  ] : نزديك صنعا است . آن را جعفر از موالى بنى زياد سلطان يمن بنا نهاده است .\r\nمخلاف جعفر به دو منسوب است .\r\nعدن لاعه : در كنار مذيخره است . نخستين جايى از يمن است كه دعوت شيعه در آن آغاز شد . محمد بن الفضل الداعى از آنجا بود . ابو عبد اللّه الشيعى صاحب دعوت در مغرب ، به آنجا آمد و على بن محمد الصليحى به هنگام كودكى ، در آنجا درس خوانده بود . عدن لاعه مركز دعوت در يمن بود . محمد بن المفضل در عهد ابو الجيش بن زياد و اسعد بن يعفر داعى يمن بود .\r\nبيجان : عماره آن را از مخاليف جبلى ياد كرده . نستوان ( ؟ ) بن سعيد القحطانى آن را تصرف كرد .\r\nتعز : از مهمترين دژهاى ناحيه جبل است مشرف بر تهامه . همواره حصن ملوك بوده است . امروز كرسى بنى رسول است و در شمار شهرهاست . از ملوك يمن منصور بن المفضل - بن ابى البركات و بنى المظفر در آنجا بودند . منصور آن را از پدر به ارث برد سپس يك يك دژهايش را به الداعى بن المظفر و الداعى الزريعى بفروخت و جز اين دژ هيچ به دستش نماند . على بن مهدى آن را از وى بستد .\r\nدژ اشيح : از بزرگترين دژهاى جبال است . خزاين بنى المظفر از صليحيان در آنجاست .\r\nدر عهد مكرم پسر عمش صاحب ذى جبله ، از آن او شد و المستنصر باللّه او را عهده دار دعوت نمود و در سال 486 بمرد . پسرش على بر دژ اشيح غلبه يافت ، و اين امر بر مفضل گران آمد ، پس حيلتى انديشيد و او را زهر خورانيد و بكشت . دژهاى بنى المظفر به بنى ابى البركات رسيد . چون مفضل مرد پسرش منصور جانشين او شد . او پس از چندى متصرفات پدر را از دست بداد و همهء دژها را يكى پس از ديگرى بفروخت . او دژ ذى جبله را به الداعى الزريعى صاحب عدن به صد هزار دينار فروخت ، همچنين دژ صبر [ 2 
  ] را - با آنكه سوگند خورده بود كه اگر آن را از دست بدهد زنش مطلقه باشد - بفروخت و زنش حره مطلقه شد . آن زن را زريعى بگرفت ، او را عمرى دراز بود ، چنان كه در بيست سالگى به امارت رسيد و هشتاد سال حكمروايى كرد . باقى متصرفاتش را على بن مهدى از او بستد .\r\nصعده : مملكت صعده در كنار مملكت صنعا است در جانب شرقى آن و اين مملكت را سه مركز است : صعده و جبل قطابه و دژ تلا ، و نيز دژهاى ديگر . همه به نام بنى الرسى معروف است - كه ذكر آن گذشت - اما دژ تلا ، از آنجا موطئ كسى كه امامت زيديه را به بنى الرضا باز گردانيد ، ظهور كرده است . البته اين بعد از آن بود كه بنى سليمان بر تلا مستولى شدند و او در جبل قطابه مأوى گرفت . سپس با احمد الموطئ در سال 645 بيعت شد . او مردى فقيه\r\n\r\n\r\n","description":"","footnote":"\r\n[ ( 1 ) 
  ] متن : ديحره\r\n[ ( 2 ) 
  ] متن : صنبر .\r\n","page_name":" 317 ","page_number":349},
  {"content":"\r\n\r\nو عابد بود . نور الدين بن رسول در اين دژ يك سال به محاصره‌اش افكند . سپس در سال 648 ابن رسول بمرد و پسرش مظفر به محاصرهء دژ دموله رفت . موطئ فرصت يافت و دژهاى يمن را بگرفت و به صعده رفت . سليمانيان با او بيعت كردند . امامشان احمد المتوكل بود . و ما در اخبار بنى الرسى از آن ياد كرديم . اما قطابه كوهى بلند است مشرف بر صعده . و از آن ياد خواهيم كرد .\r\nحران و مسار : حران اقليمى است از بلاد همدان و مسار بطنى از بطون آن ، از ايشان بود صليحى . دژ مسار همانجايى است كه صليحى از آن آشكار گرديد و آن از اقليم حران است .\r\nبيهقى گويد : بلادشان در جبال شرقى يمن است . در دوره اسلامى پراكنده شدند و از ايشان قبيله و فرقه‌اى جز در يمن نماند و آن بزرگترين قبايل يمن است . به وسيلهء ايشان بود كه موطئ قيام كرد و چند دژ از دژهاى جبال را بگرفت ، و از آن ايشان است در آن سرزمين اقليم بكيل و حاشد . اين دو پسران جشم بن حيوان و انوق بن همدان هستند . ابن حزم گويد : قبايل همدان از بكيل و حاشد است . و از همدان است بنى الزريع كه در عدن وجوه صاحب سلطنت و دعوت بودند و نيز بنو يام از قبايل همدان است . بنى زريع شيعه‌اند و بيشتر از شيعيان زيدى .\r\n\r\nبلاد خولان :\r\nبيهقى گويد : در شرقى جبال يمن است و پيوسته به بلاد همدان و آن مجموعه‌اى است از دژهايى چون دژ خدد و تعكر و جز آن دو . اينان از بزرگترين قبايل يمن اند و داراى بطون بسيار . در بلاد اسلام پراكنده شده‌اند و از ايشان كسى جز در يمن باقى نمانده است .\r\nمخلاف بنى اصبح : اين مخلاف در وادى سحول است و اين ذو اصبح كه به دو انتساب مىجويند - چنان كه پيش از اين در انساب حمير گفتيم - از تبع‌ها و اقيال يمن بوده و مخلاف يحصب مجاور آن است و يحصب برادر اصبح بوده است .\r\nمخلاف بنى وائل : شهر اين مخلاف شاحط است و صاحب آن اسعد بن وائل . بنى وائل بطنى از ذى الكلاع هستند و ذو الكلاع از سبا . اينان پس از هلاكت حسن بن سلامه بر اين بلاد مستولى شدند تا بار ديگر به طاعت باز گرديدند . اسعد بن وائل شهر كدد را در مخلاف سهام پى افكند و شهر معقل را در وادى دوال . وى به سال 402 بمرد .\r\nبلاد كنده : از ناحيهء جبال يمن است در سمت حضرموت و جبال الرمل . قبيلهء كنده را در آن سرزمين پادشاهانى بود و پايتختشان دمون كه امرؤ القيس در شعر خود از آن ياد كرده است .\r\nبلاد مذحج : پيوسته است به جند از ناحيهء جبال . از قبيلهء مذحج عنس و زبيد و مراد در آنجا هستند . از عنس در افريقيه جماعتى هستند چادرنشين و از زبيد در حجاز بنى حرب ، ميان مكه و مدينه . و آن بنى زبيد كه در شام و جزيره‌اند از طى هستند نه از زبيد .\r\nبلاد بنى نهد : از جوفهاى سروات است . تباله و سروات بين تهامه و نجد است .\r\nبنى نهد از قضاعه‌اند ، در يمن در جوار خثعم زيستند و ايشان چون وحوش‌اند . عامه\r\n\r\n","description":"","footnote":"","page_name":" 318 ","page_number":350},
  {"content":"\r\n\r\nآنان را سرو گويند . بيشترشان اخلاطى از جبله و خثعم‌اند . از بلاد آنهاست تباله كه قومى از نهير وائل در آنجا سكونت دارند و صاحب كر و فرند . اين همانجايى است كه امارت آن را به حجاج بن يوسف دادند و چون در نظرش حقير آمد از آنجا برفت . نخستين بلاد پيوسته به يمن يمامه [ 1 
  ] است . بيهقى گويد بلدى جداگانه است ولى به تحقيق از حجاز است ، همچنانكه نجران از يمن است . ابن حوقل نيز چنين گويد . سرزمينش را عروض گويند زيرا ميان حجاز و بحرين فاصله است . در مشرق آن بحرين است و در مغربش اطراف يمن و حجاز ، و در جنوب آن نجران و در شمالش نجد حجاز است . گرداگرد آن بيست مرحله است و در چهار ميلى مكه قرار دارد و مركز آن حجر ( به فتح ) است .\r\nديار يمامه : مقر ملوك بنى حنيفه بود . سپس بنى حنيفه حجر را مستقر خويش برگزيدند .\r\nميان يمامه و حجر يك شب و يك روز راه است . در بيرون يمامه احيايى است - از آن بنى يربوع - از تميم - و احيايى از بنى عجل . بكرى گويد سابقا نام آن جو بوده است ، آن را به نام زرقاء اليمامه ، يمامه ناميدند . آنكه آنجا را يمامه ناميد آخرين تبع بود . يمامه و مكه در اقليم دوم هستند ، پس از آن دو خط استوا است . از منازل آن توضيح و قرقرا است .\r\nطبرى گويد : رمل عالج در سرزمين يمامه و شحر است در و بار . يمامه و طائف ديار بنى فران بن يعفر و سكسك است . طسم و جديس بر آنان غلبه يافتند سپس بنى مزان بر طسم و جديس غلبه يافتند و يمامه را تصرف كردند و طسم و جديس به متابعت آنان در آمدند . آخرين پادشاه بنى طسم ، عمليق بود . سپس جديس غلبه يافت . و از آنان بود يمامه كه شهر جوبه نام او ناميده شده است . آنگاه پس از طسم و جديس بنى حنيفه بر يمامه مستولى گرديد . از ايشان بود هوذة [ 2 
  ] بن على كه پادشاه يمامه بود و تاج بر سر نهاد . گويند خرزات ( ؟ ) هوذة بن على در عهد پيامبر پادشاه يمامه بود . او اسير شد و اسلام آورد و به هنگام رده او نيز از مرتدان بود . نيز از ايشان بود مسيلمة كه اخبار او معروف است .\r\nابن سعيد گويد : از عرب بحرين و از يكى از مذحج پرسيدم كه امروز يمامه از آن كيست ؟\r\nگفت از آن اعرابى از قيس عيلان و اكنون از بنى حنيفه در آنجا خبرى نيست .\r\nبلاد حضرموت : ابن حوقل گويد : حضرموت در مشرق عدن است نزديك دريا . شهر آن كوچك ولى توابع و اعمال آن پهناور است . ميان حضرموت و عمان از سوى ديگر ريگستان بزرگى است كه آن را احقاف گويند . اين ريگستان مستقر قوم عاد بوده است .\r\nقبر هود عليه السلام در آنجاست . در وسط كوه بشام و آن در اقليم اول است ؛ و بعد از آن تا خط استوا دوازده درجه است . حضرموت در شمار يمن ، سرزمين نخل‌ها و درختها و كشتزارها است . بيشتر مردمش به سبب قضيهء حكميت على را دشمن مىدارند .\r\n\r\n\r\n","description":"","footnote":"\r\n[ ( 1 ) 
  ] متن : تمامه\r\n[ ( 2 ) 
  ] متن : هودة .\r\n","page_name":" 319 ","page_number":351},
  {"content":"\r\n\r\nبزرگترين شهر حضرموت دژ بشام است كه سواران ملك در آنجا هستند . در روزگاران گذشته شحر و عمان از آن قوم عاد بود . بنى يعرب بن قحطان بر آنان پيروز گرديدند .\r\nگويند آنكه عاد را به جزيرة العرب راه نمود ، رقيم بن ارم بود . او با بنى هود به جزيرة العرب آمد ، سپس باز گرديد و قوم عاد را به آن سرزمين راهنمايى كرد . نخست به عنوان جوار آمدند و چون داخل شدند بر ساكنان آن سرزمين غلبه يافتند و بعد از آن بنى يعرب بن - قحطان بر آنان غلبه يافتند .\r\nشحر : از ممالك جزيرة العرب است مانند حجاز و يمن و آن به منزلهء دژ حضرموت و عمان بود . در آن هيچ زرع و نخلى نيست . دارايى مردمش از شتر و بز و معاششان از گوشت و شير است و از ماهيهاى خرد كه آنها را به چارپايان خود مىدهند . اين بلاد را بلاد مهره نيز مىخوانند و شتران مهرى منسوب بدانجاست . گاه شحر را به عمان افزايند و گاه به حضرموت .\r\nدر سواحل آن عنبر حاصل شود و عنبر شحرى از آنجاست . در جانب غربى آن درياى هند است كه عدن كنار آن مىباشد و در مشرق آن بلاد عمان و سراسر جنوب آن را نيز درياى هند گرفته است . در شمال آن حضرموت قرار دارد . چنان كه گويى شحر به منزلهء ساحل حضرموت است .\r\nشحر و حضرموت هر دو از آن يك پادشاه بودند . شحر نيز از اقليم اول است و گرمايش از حضرموت افزونتر . در قديم از آن قوم عاد بود ، بعد از ايشان مهره كه از حضرموت است يا قضاعه در آنجا مسكن گزيدند . ايشان چون و حوش در آن ريگستانها زندگى مىكنند . بر مذهب خوارج و از فرقهء اباضيه هستند .\r\nنخستين كسى كه از قحطان به شحر در آمد ، مالك بن حمير بود . او بر برادر خود مالك كه پادشاه بود و در قصر غمدان مىنشست خروج كرد و ميانشان نبردى دراز در گرفت .\r\nچون مالك بمرد ، پسرش قضاعة بن مالك به جاى او نشست . پيوسته سكسك را با او نبرد بود تا آنگاه كه بر او پيروز شد و قضاعه به بلاد مهره بسنده كرد .\r\nپس از قضاعه اطاب ، سپس مالك بن الحاف پادشاه شدند . مالك به عمان رفت و سلطنتش در آنجا بود .\r\nبيهقى گويد : مهرة بن حيدان بن الحاف بر بلاد قضاعه حكم مىراند . با عم خود مالك بن الحاف صاحب عمان جنگ كرد و بر او غلبه يافت . و آنان را امروز جز در بلادشان هيچ اسم و آوازه‌اى نيست .\r\nشهر مرباط و ظفار - بر وزن نزال - از بلاد شحر است . و ظفار دار الملك تبع‌ها بوده است ، و مرباط در ساحل بحر است . اين دو شهر امروز ويران شده‌اند . احمد بن محمد بن محمود - الحميرى كه ناخوده لقب داشت و بازرگانى توانگر بود براى تجارت به مرباط رفت . پادشاه مرباط احمد ناخوده را به وزارت خويش برگزيد . چون بمرد ناخوده به جاى او نشست . او به سال 619 در ساحل دريا شهر ( ضفار به ضم ضاد نقطه‌دار ) بنا كرد و آن را احمديه ناميد و آن دو شهر\r\n\r\n","description":"","footnote":"","page_name":" 320 ","page_number":352},
  {"content":"\r\n\r\nمرباط و ضفار هر دو رو به ويرانى رفتند ، زيرا بندرگاه نبودند .\r\nنجران : صاحب الكمائم گويد : نجران سرزمينى جدا است از يمن ، و ديگران گويند : نجران جزء يمن است . بيهقى گويد : مسافت آن بيست مرحله است و در جانب شمال و شرق صنعا است ، پيوسته به حجاز . و در آن دو شهر است يكى نجران و ديگرى جرش . اين دو شهر تقريبا به قدر يك ديگرند و عاديت بر آنها غلبه دارد . ساكنان نجران چون اعرابند . كعبهء نجران كه به صورت قصر غمدان كعبهء يمن ساخته شده در آنجاست - طايفه‌اى از عرب بدانجا به حج مىرفته‌اند و در آنجا قربانى مىكرده‌اند . كعبهء نجران را دير مىخواندند . قس بن ساعده چنان كه گويى به عبادت نشسته است ، در آنجا بود . طايفه‌اى از جرهم از قحطانيان به نجران آمدند ولى حمير بر آنان چيره شد . اينان از سوى تبع‌ها امارت يافتند .\r\nهر يك از پادشاهان نجران را افعى مىگفتند . يكى از اين افعىها قلمس بن عمرو بن - همدان بن مالك بن شهاب بن زيد بن وائل بن حمير بود . اين قلمس كاهن بود و او بود كه ميان فرزندان نزار آنگاه كه نزد او آمدند ، حكميت كرد و ما بدان اشاره كرديم . او از سوى بلقيس والى نجران بود . بلقيس او را نزد سليمان فرستاد ، آن مرد ايمان آورد و كيش يهود را در ميان قومش رواج داد و عمر دراز كرد . گويند بحرين و مشلل از آن او بود .\r\nبيهقى گويد : آنگاه بنى مذحج به نجران آمدند و بر نجران مستولى شدند . شاخه‌اى از ايشان بنى كعب بودند .\r\nديگرى گويد ( جز بيهقى ) چون يمن از سيل عرم خراب شد مردمش به نجران آمدند .\r\nمذحج با آنان به نبرد برخاست و يمنيان از آنجا پراكنده شدند .\r\nابن حزم گويد : حارث بن كعب بن عبد اللّه بن مالك بن نصير بن الازد به صلح در جوار مذحج فرود آمد . سپس اين خاندان بر مذحج غلبه يافتند و رياست آن قوم به آنان رسيد .\r\nمسيحيت را فيمون به نجران آورد و خبر آن در كتب سير معروف است . رياست بنى حارث به بنى الريان سپس به بنى عبد المدان رسيد . يكى از ايشان كه در عهد پيامبر ( ص ) بود ، يزيد نام داشت . او به دست خالد بن الوليد اسلام آورد و با قومش نزد پيامبر ( ص ) آمد ولى ابن عبد المؤمن از آن ياد نكرده است . برادرزاده‌اش زياد بن عبد الرحمان بن عبد المدان دايى سفاح بود . سفاح او را به امارت نجران و يمامه فرستاد . پس از او پسرانش محمد و يحيى جانشين او شدند . چون قرن چهارم آغاز شد ، پادشاهى نجران با بنى ابى الجود بن عبد المدان بود و حكومت در آنجا ادامه يافت . ميان ايشان و فاطميان جنگهايى بود ، چه بسا فاطميان بر آنان غلبه مىيافتند . آخرينشان عبد القيس بود كه على بن مهدى ملك از او بستد .\r\nعماره از او ياد كرده و او را ثنا گفته است . و اللّه سبحانه و تعالى اعلم بالصواب .\r\n\r\n","description":"","footnote":"","page_name":" 321 ","page_number":353},
  {"content":"\r\n\r\n\r\nخبر از دولت بنى حمدان كه عرب بودند و در عهد دولت عباسى در موصل و جزيره و شام حكومت مىكردند و آغاز كار و سرانجام احوالشان\r\nبنى تغلب بن وائل يكى از بطون بزرگ ربيعة بن نزار بودند و از حيث نيرو و شمار داراى مقامى ارجمند . مساكنشان در جزيره بود ، در ديار ربيعه . اينان در عصر جاهلى نصرانى بودند و با قيصر روم ارتباط داشتند . همراه غسانيان و هراكليوس ( هرقل ) در ايام فتوحات ، با مسلمانان نبرد مىكردند . در اين نبردها مسيحيان عرب شركت داشتند . اينان كه با هراكليوس به بلاد روم رفته بودند ، پس از چندى به ديار خود باز گشتند .\r\nعمر بن الخطاب بر آنان جزيه مقرر كرد . گفتند : يا امير المؤمنين ما را با نام جزيه در ميان عرب خوار مساز و آنچه از ما مىستانى دو برابر بستان و نام صدقه بر آن نه ، عمر بپذيرفت .\r\nسرورشان در آن روز حنظلة بن قيس بن هرير از بنى بكر بن حبيب بن عمرو بن غنم بن تغلب بود . عمرو بن بسطام كه در ايام بنى اميه فرمانرواى سند بود ، از اين قبيله بود .\r\nدر اسلام سه خاندان از اين قبيله معروف بودند :\r\nخاندان عمر بن الخطاب العدوى ، خاندان هارون المغمر و ديگرى خاندان حمدان بن - حمدون بن الحارث بن لقمان بن اسد .\r\nابن حزم در كتاب جمهره اين سه خاندان را در زمرهء بطون بنى تغلب [ 1 
  ] نياورده است .\r\nمن در اين موضع از كتاب او به حاشيه‌اى برخورد كردم كه اين سه خاندان را به بنى تغلب الحاق كرده بودند و دربارهء بنى حمدان گويد كه : گفته‌اند آنان از موالى بنى اسد بوده‌اند و در پايان حاشيه آمده است كه اين نوشته به خط مصنف ، يعنى ابن حزم است .\r\nچون در ايام مروان بن الحكم كيش خوارج در ناحيهء جزيره آشكار شد ، مروان آن جمع پريشان كرد و آثار آنان بر انداخت . سپس در ناحيهء جزيره ، پس از چندى بار ديگر نشانه‌هايى از آن دعوت پديدار شد و مساور بن عبد الحميد [ 2 
  ] بن مساور البجلى از شرات [ 3 
  ] ، در ايام فتنه ، پس از كشته شدن متوكل پديد آمد و بر بيشتر اعمال موصل غلبه يافت و حديثه را دار الحجرهء خويش قرار داد . در اين زمان عقبة بن محمد بن جعفر بن محمد بن الاشعث الخزاعى بر موصل فرمان مىراند . منصور جد او محمد را بر افريقيه امارت داده بود . مساور عليه عقبه خروج كرد .\r\nدر سال 254 ايوب بن احمد بن عمر بن الخطاب التغلبى [ 4 
  ] امارت موصل يافت و او پسر خود حسن بن احمد را در موصل به جاى خود نهاد . حسن به جنگ مساور لشكر كشيد ، سپاه او همه از قوم او بودند و از آن جمله بود حمدان بن حمدون بن الحارث [ 5 
  ] . اينان بر خوارج\r\n\r\n\r\n","description":"","footnote":"\r\n[ ( 1 ) 
  ] متن : بنى ثعلب\r\n[ ( 2 ) 
  ] متن : عبد اللّه\r\n[ ( 3 ) 
  ] متن : سرات\r\n[ ( 4 ) 
  ] متن : التعلبى .\r\n[ ( 5 ) 
  ] متن : حمدون بن الحارث .\r\n","page_name":" 322 ","page_number":354},
  {"content":"\r\n\r\nظفر يافتند و آنان را پراكنده ساختند .\r\nدر ايام المهتدى باللّه ، عبد اللّه بن سليمان بن عمران الازدى امارت موصل يافت . خوارج بر او غلبه يافتند . مساور موصل را در تصرف آورد و به حديثه باز گرديد .\r\nدر ايام المعتمد على اللّه در سال 259 مردم موصل شورش كردند و عامل خود [ اذكوتكين 
  ] پسر اساتكين را از شهر راندند [ در سال 261 اساتكين 
  ] [ 1 
  ] هيثم بن عبد اللّه بن المعمر [ 2 
  ] العدوى را كه از بنى تغلب بود به جاى پسر خود فرستاد ولى مردم شهر او را راه ندادند .\r\n[ سپس اساتكين 
  ] [ 3 
  ] اسحاق بن ايوب تغلبى را از خاندان خطاب بر موصل امارت داد . او همراه با جماعتى كه از آن جمله حمدان بن حمدون تغلبى بود به موصل راند و پس از آنكه مدتى آنجا را در محاصرهء خود داشت به شهر در آمد .\r\nآنگاه فتنهء اسحاق بن كنداجق ( يا كنداج ) و عصيان او عليه معتمد روى نمود . على بن - داود صاحب موصل و حمدان بن حمدون و اسحاق بن ايوب براى سركوبى او گرد آمدند ، ولى اسحاق بن كنداجق همه را منهزم ساخت و آن جمع را پراكنده نمود و از پى اسحاق بن - ايوب تا نصيبين و سپس تا آمد براند و در آمد به عيسى بن الشيخ الشيبانى پناه برد . و نيز از ابو المعز بن [ 4 
  ] موسى بن زراره صاحب ارزن يارى طلبيد . آن دو نيز او را يارى دادند .\r\nالمعتمد على اللّه ، اسحاق بن كنداجق را در سال 267 بر موصل امارت داد . اسحاق بن - ايوب و عيسى بن الشيخ و ابو المعز [ 5 
  ] بن موسى و حمدان بن حمدون با جماعتى از ربيعه و تغلب براى نبرد با او همدست شدند . ابن كنداجق همه را به نصيبين منهزم ساخت و در آنجا به محاصره افكند و همچنان نبرد ادامه يافت .\r\nدر اثناى اين فتنه‌ها در نبردى كه در سال 263 ميان مساور خارجى و سپاه خليفه در گرفت ، مساور كشته شد . خوارج پس از او بر هارون بن عبد اللّه البجلى گرد آمدند و او بر موصل استيلا يافت و شمار پيروانش فزونى گرفت . محمد بن خرزاد [ 6 
  ] يكى از ياران او به خلافش برخاست و او را در موصل مغلوب نمود . آنگاه هارون بن عبد اللّه به قصد مدد خواهى آهنگ حمدان بن حمدون نمود . حمدان با او بيامد و او را به موصل باز گردانيد . محمد بن خرزاد به حديثه رفت و يارانش به هارون پيوستند ؛ سپس هارون از موصل بر سر محمد بن خرزاد سپاه كشيد و او را فرو گرفت و بكشت . ياران محمد در ميان كردان جلاليه آشوب بر پا كردند و بر ديه‌ها و رستاقها غلبه يافتند و به گرفتن زكات و عشريه پرداختند .\r\nدر سال 272 بنى شيبان به قتال هارون بن عبد اللّه خارجى رفتند ، او از حمدان بن حمدون\r\n\r\n\r\n","description":"","footnote":"\r\n[ ( 1 ) 
  ] از متن افتاده بود از اين اثير افزوديم\r\n[ ( 2 ) 
  ] متن : المعتمد .\r\n[ ( 3 ) 
  ] از متن افتاده بود از ابن اثير افزوديم\r\n[ ( 4 ) 
  ] متن : معز موسى .\r\n[ ( 5 ) 
  ] متن : ابو العز\r\n[ ( 6 ) 
  ] متن : خردان .\r\n","page_name":" 323 ","page_number":355},
  {"content":"\r\n\r\nيارى خواست ولى پيش از آنكه يارى به او رسد ، منهزم گرديد .\r\nآنگاه ميان اسحاق بن كنداجق و يوسف بن ابى الساج فتنه افتاد . ابن ابى الساج به نام ابن طولون [ 1 
  ] دعوت آغاز كرد و بر ناحيهء جزيره و موصل غلبه يافت ولى پس از چندى از او روى بر تافت و آن نواحى را به اسحاق بن كنداجق سپرد . او نيز در سال 279 هارون بن سيما را بر آن ديار امارت داد ولى مردم او را از خود راندند . هارون بن سيما از بنى شيبان يارى خواست ، بنى شيبان همراه او روانهء موصل شدند . مردم موصل از خوارج و بنى تغلب مدد طلبيدند . هارون بن عبد اللّه الشارى [ 2 
  ] و حمدان بن حمدون به يارى او شتافتند ولى از بنى شيبان شكست خوردند . مردم موصل از هارون بن سيما بيمناك بودند .\r\nاز اين رو كس به بغداد فرستادند و از درگاه خلافت مدد جستند . معتمد نيز على بن داود بن رهزاد كرد [ 3 
  ] را به موصل فرستاد .\r\nچون المعتضد باللّه به خلافت نشست و از همدستى حمدان بن حمدون و هارون الشارى [ 4 
  ] و اعمال بنى شيبان خبر يافت - اين به هنگامى بود كه براى اصلاح امور جزيره بيرون آمده بود ، و بنى شيبان با او به فرمانبردارى پيمان بسته بودند - عازم نبرد حمدان بن حمدون شد و او را درهم شكست . حمدان را به مارد بن راند ، او پسر خود حسين را در آنجا نهاد و خود بگريخت . المعتضد با وصيف [ موشگير 
  ] و نصر القشورى [ 5 
  ] از پى او روان شد . اينان بر دير زعفران گذشتند حسين بن حمدان در آنجا بود ، امان خواست او را امان دادند و نزد معتضدش فرستادند . معتضد فرمان داد قلعه را ويران كنند . وصيف با حمدان بن حمدون روبرو شد و سپاه او را درهم شكست ؛ حمدان به جانب غربى دجله رفت و از آنجا به لشكرگاه معتضد پيوست .\r\nاسحاق بن ايوب التغلبى پيش از اين به فرمان خليفه در آمده بود و در لشكرگاه مىزيست .\r\nحمدان به خيمهء او در آمد و خود را تسليم او كرد . اسحاق او را نزد معتضد آورد و معتضد فرمان داد به زندانش كنند .\r\nنصر القشورى از پى هارون [ الشارى 
  ] رفت ، خوارج منهزم شدند . هارون خود به آذربايجان گريخت و ديگر خوارج از المعتضد امان خواستند . هارون به باديه بازگرديد . المعتضد در سال 283 بار ديگر از پى هارون روان شد . بر مقدمه وصيف را فرستاد ، حسين بن حمدان بن حمدون [ 6 
  ] نيز با او بود . حسين از المعتضد خواست كه اگر اين مهم به انجام رساند و هارون خارجى را بياورد ، پدرش را از زندان آزاد سازد . المعتضد اين شرط بپذيرفت . حسين برفت و هارون را اسير كرده نزد معتضد آورد . معتضد او و برادرش را خلعت و طوق داد و بند از حمدان برداشت و او را وعدهء آزادى داد . اسحاق بن ايوب العدوى كه بر ديار ربيعه فرمان مىراند\r\n\r\n\r\n","description":"","footnote":"\r\n[ ( 1 ) 
  ] ابن طولون ، مراد خمارويه است\r\n[ ( 2 ) 
  ] متن : السارى\r\n[ ( 3 ) 
  ] متن : على بن داود الازدى .\r\n[ ( 4 ) 
  ] متن : هارون السارى\r\n[ ( 5 ) 
  ] متن : القسورى\r\n[ ( 6 ) 
  ] متن : بكر بن .\r\n","page_name":" 324 ","page_number":356},
  {"content":"\r\n\r\nبمرد . خليفه ، عبد اللّه بن الهيثم بن عبد اللّه بن المعتمر [ 1 
  ] را به جاى او فرستاد .\r\n\r\nآغاز دولت و ولايت ابو الهيجاء عبد اللّه بن حمدان بر موصل\r\nچون المكتفى باللّه به خلافت رسيد ، ابو الهيجاء ، عبد اللّه بن حمدان را بر موصل و اعمال آن امارت داد . كردان هدبانى در آن نواحى عصيان كرده بودند و سر كردهء آنان محمد بن بلال [ 2 
  ] بود . ابو الهيجاء با آنان به نبرد پرداخت و به تعقيب آنان از دجله بگذشت و به جانب شرقى رفت و در خازر با ايشان در آويخت . سيماى حمدانى از موالى او كشته شد . خليفه در سال 294 لشكرى به يارىاش فرستاد . ابو الهيجاء در آذربايجان با كردان بار ديگر نبرد آغاز كرد و محمد بن بلال را با همهء خاندان و فرزندانش منهزم و كردان را كشتار و تاراج كرد . سپس محمد بن بلال امان خواست و به موصل نزد او آمد . ديگر كردان حميدى نيز امان خواستند و كار ابو الهيجاء رونق و استقامت گرفت .\r\nدر سال 296 در بغداد ، فتنهء خلع المقتدر باللّه و قتل وزير او عباس بن الحسن واقع شد ، و پس از خلع المقتدر باللّه يك روز يا كمتر از يك روز با عبد اللّه بن المعتز بيعت شد و بار ديگر المقتدر به خلافت باز گشت . و ما در اخبار دولت عباسى از آن سخن گفتيم .\r\nحسين بن حمدان در ديار ربيعه بود ، او از كسانى بود كه در اين فتنه دست داشت و در قتل وزير با چند تن ديگر شريك بود . پس از شكست توطئه ، بگريخت . المقتدر به قصد دستگيرىاش قاسم بن سيما و جماعتى از سرداران را بفرستاد ولى اينان بر او دست نيافتند .\r\nالمقتدر به ابو الهيجاء كه در موصل بود نامه نوشت و او نيز با قاسم بن سيما همراه گرديد . در حوالى تكريت حسين بن حمدان با آنان روبرو شد و شكست خورد . از خليفه امان خواست و خليفه امانش داد و بر او خلعت پوشيد و بر اعمال قم و كاشان امارتش داد ولى پس از چندى او را به ديار ربيعه باز گردانيد .\r\n\r\nعصيان ابو الهيجاء [ عبد اللّه بن حمدان 
  ] ، سپس شورش حسين بن حمدان\r\nدر سال 299 ، ابو الهيجاء در موصل علم مخالفت برداشت و اين عصيان تا سال 302 ادامه داشت . حسين بن حمدان چنان كه گفتيم در ديار ربيعه بود . وزير ، على [ 3 
  ] بن عيسى [ بن داود بن الجراح 
  ] از او خواست تا اموال را به بغداد فرستد ولى او امتناع كرد ، سپس از او خواست كه بلاد اطراف را به عمال سپارد ، نيز سر برتافت ؛ سپاهى بر سرش فرستاد ، حسين آن سپاه را شكست داد . وزير به مونس العجلى كه در مصر سرگرم نبرد با سپاهيان علوى بود نوشت و از او خواست پس از فراغت از امور آن طرف به نبرد حسين بن حمدان رود . در\r\n\r\n\r\n","description":"","footnote":"\r\n[ ( 1 ) 
  ] متن : المعتمد\r\n[ ( 2 ) 
  ] متن : سلال\r\n[ ( 3 ) 
  ] متن : عيسى بن عيسى .\r\n","page_name":" 325 ","page_number":357},
  {"content":"\r\n\r\nسال 303 مونس العجلى بيامد و حسين بن حمدان ، آن ديار را ترك گفت و با خان و مان به ارمنستان رفت . مونس سپاه از پىاش روان نمود . او را يافتند و با او جنگيدند و منهزمش ساختند . در اين هزيمت او خود و پسرش عبد الوهاب و همهء خاندان و يارانش به اسارت افتادند . مونس به بغداد باز گشت و حسين را كه بر اشترى نشانده بود به شهر در آورد . المقتدر در آن روز ابو الهيجاء را نيز بگرفت و همهء بنى حمدان را گرد آورد و به زندان افكند .\r\nالمقتدر در سال 305 ابو الهيجاء را آزاد كرد و در سال 306 حسين را به قتل رسانيد ، و ابراهيم بن حمدان را در سال 307 بر ديار ربيعه امارت داد و داود بن حمدان را به آنجا كه پيش از اين بود بفرستاد .\r\n\r\nحكومت ابو الهيجاء [ عبد اللّه بن حمدان 
  ] بار ديگر بر موصل ، سپس كشته شدن او\r\nالمقتدر ، ابو الهيجاء عبد اللّه بن حمدان را در سال 314 بر ديار موصل امارت داد . او فرزند خود [ ابو محمد 
  ] ناصر الدوله حسن [ 1 
  ] [ بن عبد اللّه بن حمدان 
  ] را به موصل فرستاد و خود در بغداد درنگ كرد . ابو الهيجاء در آن احوال خبر يافت كه اعراب و كردان در آن نواحى فساد كرده‌اند و نيز در جايهاى ديگر از نواحى متصرفى او چون راه خراسان نيز آشوبها بر پاى كرده‌اند . از پسر خود ناصر الدوله خواست كه آنان را سركوب نمايد . او نيز پس از درهم شكستن اعراب جزيره ، با لشكر خود روانهء تكريت گرديد و اعراب سركش را به شهر زور راند .\r\nهمچنين با كردان جلاليه پيكار كرد تا سر به طاعت نهادند .\r\nدر سال 317 المقتدر باللّه خلع شد و برادرش القاهر باللّه به جايش نشست ولى روز ديگر المقتدر باز گرديد و برادر را در قصر خلافت به محاصره انداخت . القاهر را اميد آن بود كه ابو الهيجاء كه در نزد او بود از مهلكه‌اش برهاند . ابو الهيجاء براى رهايى او كوشش بسيار كرد ولى توفيق نيافت . مردم به قصر خلافت هجوم آوردند . ابو الهيجاء در پى سوراخ يا شكافى بود كه خود را از آنجا بيرون كشد ولى جماعتى از پى او رفتند و او را زدند و سپس كشتند . اين واقعه در نيمهء محرم همان سال واقع شد . المقتدر باللّه يكى از موالى خود را به امارت موصل فرستاد .\r\n\r\nامارت [ ابو العلاء 
  ] سعيد و [ ابو السرايا 
  ] نصر پسران حمدان بر موصل\r\nابو العلاء سعيد بن حمدان ، موصل و ديار ربيعه و آنچه در دست ناصر الدوله بود همه را به ضمانت از الراضى باللّه خواستار شد . الراضى نيز در سال 323 او را به امارت موصل فرستاد .\r\n\r\n\r\n","description":"","footnote":"\r\n[ ( 1 ) 
  ] متن : حسين .\r\n","page_name":" 326 ","page_number":358},
  {"content":"\r\n\r\nناصر الدوله از اين امر آگاه نبود . چون سعيد بن حمدان به موصل راند ، ناصر الدوله بيرون آمد تا با او روبرو شود . ولى سعيد بن حمدان از راه ديگر به شهر در آمد و به خانهء او رفت و به انتظار او نشست . ناصر الدوله جماعتى از غلامان خود را فرستاد تا او را كشتند ، اين خبر به الراضى رسيد ، به هم بر آمد و وزير خود ابن مقله را به موصل فرستاد . ابن مقله به موصل رفت . ناصر الدوله از موصل بگريخت وزير از پى او تا جبل التنين [ 1 
  ] بتاخت ، سپس باز گشت و در موصل ماند . يكى از ياران ناصر الدوله در بغداد ، پسر ابن مقله را با پرداختن ده هزار دينار وادار كرد تا پدر را به بغداد بكشاند . او نيز چنين كرد و به او چيزهايى نوشت كه مضطربش نمود . ابن مقله يكى از دولتمردان را كه به او اعتماد داشت در موصل نهاد و خود در نيمهء شوال به بغداد بازگرديد . ناصر الدوله نيز به موصل راند و بر شهر مستولى شد . آنگاه به خليفه نامه‌اى نوشت و از او بخشايش طلبيد و خراج آن بلاد را به گردن گرفت . خليفه نيز از او خشنود شد و او در مستقر خويش باقى ماند .\r\n\r\nحركت الراضى باللّه به موصل\r\nدر سال 327 ناصر الدوله در فرستادن اموالى كه ضمانت كرده بود تأخير كرد . خليفه خشمگين شد و به موصل راند ، مدبر امور دولت او بجكم [ 2 
  ] بود ، بجكم را به تكريت فرستاد .\r\nناصر الدوله به مقابله بيرون آمد و يارانش منهزم شدند . ناصر الدوله به نصيبين گريخت . بجكم از پى او براند تا بر او دست يافت و فتحنامه به خليفه نوشت . خليفه با كشتى عازم موصل شد . ابن رائق از آن پس كه ابو عبد اللّه البريدى بر او غلبه يافته بود در بغداد مخفى شده بود . اينك آشكار گرديد و بر بغداد مسلط شد . خبر به الراضى رسيد از همان راه به باديه روى نهاد و بجكم را از نصيبين فرا خواند . ناصر الدوله ديار ربيعه را به تصرف آورد . او از ظهور ابن رائق خبر يافته بود . اين بود كه به خليفه پيشنهاد صلح كرد تا عجالتا پانصد هزار دينار بپردازد . الراضى و بجكم به بغداد بازگشتند . در بغداد ابو جعفر محمد بن يحيى بن شيرزاد از سوى ابن رائق به رسالت نزد او آمد و پيشنهاد صلح نمود . بدان شرط كه او را بر ديار مضر يعنى حران و رها ورقه امارت دهد ، و قنسرين و عواصم را بر آن بيفزايد . خليفه اين پيشنهاد را پذيرا آمد . ابن رائق از بغداد به ولايت خود رفت و خليفه و بجكم به بغداد در آمدند و ناصر الدولة بن حمدان نيز به موصل رفت .\r\n\r\nرفتن المتقى للّه به موصل و رسيدن ناصر الدوله به مقام امير الامرايى\r\nچون ابو بكر محمد بن رائق به ديار مضر و عواصم باز گرديد ، به دمشق راند و دمشق\r\n\r\n\r\n","description":"","footnote":"\r\n[ ( 1 ) 
  ] متن : جبل السن\r\n[ ( 2 ) 
  ] در همهء صفحات متن : تحكم يا يحكم .\r\n","page_name":" 327 ","page_number":359},
  {"content":"\r\n\r\nرا از اخشيد بستد و از آنجا به سوى رمله راند . در عريش مصر ، اخشيد با او مصاف داد . ابن رائق او را پس از پيكارى به هزيمت داد ، و خود به دمشق باز گرديد و چنان نهادند كه رمله مرز ميان شام و مصر باشد . اين واقعه در سال 328 اتفاق افتاد .\r\nالراضى باللّه در سال 329 بمرد و المتقى للّه به خلافت نشست و بجكم كشته شد .\r\nابو عبد اللّه البريدى از واسط بيامد ، تركان بجكمى بيمناك شدند ، بعضى به او پيوستند و بعضى به موصل گريختند و از آن جمله بودند ، توزون و خجخج [ 1 
  ] . اين گروه به ابو بكر محمد - بن رائق پيوستند و او را بر انگيختند كه از شام به بغداد رود . و نيز اين تركان بودند كه بعدها بر فرمانروايى غلامان ديلمى پايان دادند .\r\nابو عبد اللّه البريدى روز اول رمضان وارد بغداد شد و برادرش ابو الحسين [ 2 
  ] البريدى نيز به بغداد آمد . ولى ابو عبد اللّه بيش از بيست و چهار روز نتوانست مقام امير الامرايى بيابد ، زيرا سپاهيان بر او شوريدند و او به واسط باز گرديد .\r\nچون بريدى بگريخت ، گورتكين بر امور بغداد مستولى شد و مقام امير الامرايى يافت .\r\nگورتكين بر خليفه المتقى سخت گرفت و او را محجور و مسلوب الاختيار نمود . خليفه به ابن - رائق نامه نوشت و از او خواست كه از دمشق به بغداد آيد . او نيز در ماه رمضان سال 329 از دمشق در حركت آمد و ابو الحسن احمد بن على بن حمدان را به جاى خود نهاد ، بدان شرط كه هر ساله صد هزار دينار براى او بفرستد . ابن رائق به بغداد آمد و بر گورتكين و غلامان ديلمى غلبه يافت و گورتكين را در سراى خلافت حبس كرد . ولى پس از چندى سپاهيان بر ابن رائق شوريدند . در اين اغتشاش ابو عبد اللّه البريدى برادر خود را با سپاهى به بغداد فرستاد ، اينان بغداد را گرفتند . المتقى و پسرش ابو منصور و ابن رائق به موصل گريختند . [ بدان هنگام كه ابو عبد اللّه البريدى آهنگ بغداد داشت ، المتقى نزد ناصر الدوله كس فرستاد و او را به يارى طلبيد . او نيز سپاهى به سردارى برادرش سيف الدوله بفرستاد . وقتى كه سيف الدوله به تكريت رسيد با ابن رائق و متقى كه در حال فرار بودند برخورد كرد . ناصر الدوله نيز برسيد و در جانب شرقى دجله فرود آمد . امير ابو منصور پسر خليفه و ابن رائق به ديدار او شدند . 
  ] [ 3 
  ] ناصر الدوله دست سخا بگشود و بر پسر خليفه دراهم بسيار نثار كرد و از لوازم نيك بندگى هيچ فرونگذاشت . چون خواستند باز گردند ناصر الدوله ابن رائق را به سخن گرفت [ سپس او را از اسب فرو كشيد و فرمان قتلش داد . چون كشتندش كسانى نزد المتقى للّه فرستاد و پوزش خواست . 
  ] [ 4 
  ] المتقى او را فرا خواند و خلعت داد و ناصر الدوله لقب نهاد . برادرش ابو الحسين [ 5 
  ] را نيز خلعت بخشيد و به سيف الدوله ملقب نمود . قتل ابن رائق نه روز مانده از ماه\r\n\r\n\r\n","description":"","footnote":"\r\n[ ( 1 ) 
  ] متن : جحجح\r\n[ ( 2 ) 
  ] متن : ابو الحسن\r\n[ ( 3 ، 4 ) 
  ] آنچه ميان دو قلاب آمده از متن كتاب افتاده بود از الكامل افزوديم\r\n[ ( 5 ) 
  ] متن : ابو الحسن .\r\n","page_name":" 328 ","page_number":360},
  {"content":"\r\n\r\nرجب و امارت ناصر الدوله در آغاز شعبان سال 380 بود . سپس اخشيدى از مصر به دمشق آمد و آنجا را از عامل ابن رائق بستد و ناصر الدوله با متقى عازم بغداد گرديد .\r\n\r\nاخبار بنى حمدان در بغداد\r\nچون ابن رائق كشته شد ، ابو الحسين البريدى در بغداد بود . مردم از عامه و خاصه بر او شوريدند . خجخج نزد المتقى گريخت و توزون و يارانش در موصل گرد آمدند و از ناصر الدولة و خليفه خواستند كه به بغداد حركت كنند . آنان نيز به سوى بغداد در حركت آمدند . ناصر - الدوله ، ابو الحسن على بن خلف بن طياب را به ديار مضر ، يعنى رها و حران ورقه فرستاد .\r\nپيش از اين ابو الحسن على بن احمد بن مقاتل از سوى ابن رائق در آنجا فرمان مىراند . ابن طياب با او نبرد كرد و او را به قتل آورد .\r\nچون المتقى و ناصر الدوله به بغداد نزديك شدند ، ابو الحسين بن البريدى به واسط گريخت .\r\nمدت اقامتش در بغداد صد و ده روز بود .\r\nالمتقى و پسران حمدان وارد بغداد شدند . توزون مقام شرطگى هر دو سوى بغداد را يافت .\r\nاين واقعه در شوال همان سال اتفاق افتاد .\r\nآنگاه پسران حمدان به واسط راندند و ناصر الدوله در مداين فرود آمد و برادر خود سيف الدوله را به قتال بريدى فرستاد . بريدى از واسط به سوى آنان لشكر رانده بود . در حوالى مداين ميانشان نبرد در گرفت . توزون و خجخج و تركان نيز با او بودند . نخست شكست خوردند ولى ناصر الدوله سپاهى را كه در مداين همراه او بودند به ياريشان فرستاد . بريدى به واسط گريخت و ناصر الدوله در نيمهء ذو الحجه به بغداد باز گرديد در حالى كه جماعتى از ياران بريدى را كه اسير كرده بود پيشاپيش او حركت مىكردند .\r\nسيف الدوله در موضع نبرد باقى ماند تا زخمهايش بهبود يافت و به تن و توش آمد .\r\nسپس به جانب واسط راند . بريدى به بصره رفت و سيف الدوله در واسط درنگ كرد تا از پى بريدى به بصره رود . سيف الدوله براى انجام اين مقصود از برادر خود ناصر الدوله مرد و مال طلبيد ولى او به يارىاش اقدام نكرد . تركان ، بويژه توزون و خجخج از او نيك فرمان نمىبردند . در اين احوال ابو عبد اللّه الكوفى از سوى ناصر الدوله مالى آورد تا بر تركان پخش كند . توزون و خجخج راه بر او گرفتند و قصد زدن او را داشتند . سيف الدوله او را از آن دو پنهان نمود و نزد برادرش باز گردانيد .\r\nآنگاه تركان در آخر ماه شعبان بر سيف الدوله بشوريدند . سيف الدوله از لشكرگاه خود به بغداد گريخت . تركان پرده‌سرايش را غارت كردند و جماعتى از يارانش را كشتند .\r\nچون ابو عبد اللّه الكوفى نزد ناصر الدوله باز گرديد و او را از وضع برادرش سيف الدوله آگاه كرد ، ناصر الدوله آهنگ موصل نمود . المتقى سوار شده نزد او رفت و از او خواست چندى\r\n\r\n","description":"","footnote":"","page_name":" 329 ","page_number":361},
  {"content":"\r\n\r\nسفر خود را به تعويق اندازد . ناصر الدوله به قصر خود بازگشت و پس از سه ماه كه از امارتش گذشته بود ، روانهء موصل شد . در اين احوال سپاهيان ديلمى و ترك بر او شوريدند و خانه‌اش را تاراج كردند .\r\nچون سيف الدوله از لشكرگاه خود در واسط گريخت ، تركان به لشكرگاه باز گشتند و توزون را بر خود فرماندهى دادند و خجخج سپهسالار لشكر شد . در نيمهء رمضان سيف الدوله ، پس از رفتن برادرش به بغداد رسيد ، در آنجا خبر توزون به او رسيد . سپس ميان تركان اختلاف افتاد و توزون ، خجخج را بگرفت و چشمانش را كور كرد . سيف الدوله نيز در حركت آمد و در موصل به برادرش پيوست و توزون به مقام امير الامرايى بغداد رسيد .\r\n\r\nخبر عدل بجكمى [ 1 
  ] در رحبه\r\nاين عدل غلام بجكم بود . سپس با ابن رائق يار شد و همراه او به موصل رفت . چون ابن رائق كشته شد در زمرهء ياران ناصر الدولة بن حمدان در آمد ، ناصر الدوله او را با على بن - خلف بن طياب به ديار مضر فرستاد . ابن طياب بر آن ديار مستولى شد و نايب ابن رائق را به قتل رسانيد . در رحبه از ديار مضر ، مردى بود از سوى ابن رائق كه او را مسافر بن - الحسين مىگفتند . وى در رحبه موضع گرفت و خراج آن نواحى را گرد آورد و بر آن تسلط يافت .\r\nابن طياب ، عدل بجكمى را بر سر او فرستاد . عدل برفت و بر آن ديار مستولى شد و مسافر نيز بگريخت . غلامان بجكمى گرد عدل را گرفتند و او را يارى دادند تا بر راه فرات و قسمتى از خابور دست يافت . مسافر از گروهى از بنى نمير مدد طلبيد و به قرقيسيا رفت و آنجا را در تصرف آورد ولى عدل آنجا را پس گرفت .\r\nعدل سپس عازم تصرف خابور شد . مردم خابور از بنى نمير يارى طلبيدند و عدل از تصرف آن ديار تا چندى صرف نظر كرد . مردم خابور چنان پنداشتند كه عدل از تعرض به - سرزمينشان منصرف شده است و احساس امنيت نمودند . در اين حال عدل شبانگاه عازم شمسانيه [ 2 
  ] يكى از بزرگترين قراء خابور شد و بامدادان آنجا را در محاصره گرفت و جنگ آغاز كرد و باروى شهر را سوراخ نمود و شهر را در تصرف آورد . آنگاه بلاد ديگر را كه در آن ناحيه بود بگرفت .\r\nعدل شش ماه در خابور ماند و به جمع آورى خراج پرداخت و كم كم شمار يارانش افزون شد و كارش روى به گسترش نهاد .\r\nعدل پس از اين پيروزيها ، طمع در ملك بنى حمدان بست و به هنگامى كه سيف الدوله از موصل و بلاد جزيره غيبت كرده بود ، به نصيبين تاخت ولى جرأت نيافت به رحبه و حران\r\n\r\n\r\n","description":"","footnote":"\r\n[ ( 1 ) 
  ] متن : در همه جا : تحكمى\r\n[ ( 2 ) 
  ] متن : سمصاب .\r\n","page_name":" 330 ","page_number":362},
  {"content":"\r\n\r\nرود زيرا يانس المونسى با سپاهى در آنجا بود و جماعتى از بنى نمير با او بودند . عدل از آنجا رخ بر تافته به رأس عين رفت و از آنجا به نصيبين . خبر به ابو عبد اللّه الحسين بن - سعيد بن حمدان رسيد . سپاه گرد آورد و به سوى او راند . چون دو لشكر روبرو شدند ، اصحاب عدل به ابن حمدان پيوستند و جز اندكى با او نماندند . پس دستگيرش كردند و چشمانش را ميل كشيدند . سپس او را با پسرش ، در آخر ماه شعبان سال 331 [ 1 
  ] به بغداد فرستادند .\r\n\r\nرفتن المتقى للّه به موصل و بازگشتن او\r\nچون ناصر الدوله و سيف الدوله از نزد المتقى ، از بغداد باز گشتند ، توزون از واسط بيامد و بر امور دولت تسلط يافت . سپس به واسط بازگشت و ميان او و بريدى به دامادى ، خويشاوندى افتاد و اين امر سبب وحشت المتقى شد .\r\nيكى از ياران توزون كه با او دل بد كرده بود ، نزد المتقى و وزير ابن مقله سعايت مىكرد و آن را از اتحاد توزون و ابن البريدى بيمناك مىساخت . اين امر با پيوستن ابو جعفر محمد بن يحيى بن شيرزاد به توزون و رفتن او به واسط مقارن افتاد . ساعيان فراياد خليفه آوردند كه ابن البريدى بار آخر با او چه معامله‌اى كرده بود و او را از پايان كار به وحشت افكندند .\r\nخليفه به ناصر الدولة بن حمدان نوشت كه سپاهى نزد او روانه دارد تا همراه آن به موصل آيد . ناصر الدوله نيز با پسر عم خود حسين بن سعيد بن حمدان لشكرى به بغداد فرستاد .\r\nاين لشكر در سال 332 به بغداد وارد شد و المتقى با اهل و عيال و اعيان دولت خويش و وزير خود ابن مقله ، از بغداد خارج شد و به تكريت رفت . در آنجا سيف الدوله به پيشبازش آمد .\r\nآنگاه ناصر الدوله آمد و خليفه به موصل حركت كرد . چون خبر به توزون رسيد به تكريت راند . سيف الدوله با او روبرو گرديد و سه روز ميان دو طرف جنگ بود ، عاقبت توزون پيروز شد و لشكرگاه او و برادرش به غارت رفت . سيف الدوله به موصل باز گشت و توزون در پى او بود . ناصر الدوله و متقى و همه اهل و ياران او به نصيبين رفتند و از آنجا به رقه راندند .\r\nسيف الدوله در رقه به آنان رسيد . توزون موصل را تصرف كرد .\r\nالمتقى به توزون پيام فرستاد و از اينكه با ابن البريدى دست اتحاد داده او را سرزنش نمود و گفت آنچه او را به وحشت افكنده همين است و اگر خواستار خوشنودى اوست بايد با ناصر الدولة بن حمدان عقد دوستى بندد . توزون نيز بپذيرفت و همهء متصرفات ناصر الدوله را به مدت سه سال ، هر سال ششصد و سه هزار ( درهم ) به او واگذار كرد . توزون به بغداد باز گشت و خليفه در رقه بماند .\r\n\r\n\r\n","description":"","footnote":"\r\n[ ( 1 ) 
  ] متن : 231 .\r\n","page_name":" 331 ","page_number":363},
  {"content":"\r\n\r\nپس از چندى خليفه احساس كرد كه ناصر الدولة بن حمدان از او ملول شده است . از ديگر سو به سيف الدوله خبر رسيد كه محمد بن ينال [ 1 
  ] ترجمان ، المتقى را عليه او بر مىانگيزد .\r\nو هم او بود كه ميان المتقى و توزون افساد كرده بود . سيف الدوله او را بگرفت و بكشت .\r\nخليفه به وحشت افتاد و به توزون نامه نوشت و خواست كه ميانشان طرح آشتى افتد . همچنين به اخشيد محمد بن طغج صاحب مصر نيز نامه نوشت و او را فرا خواند ، اخشيد نيز بيامد .\r\nچون به حلب رسيد پسر عمشان ، ابو عبد اللّه بن سعيد بن حمدان كه از سوى سيف الدوله امارت حلب داشت از آنجا برفت و ابن مقاتل كه همراه ابو عبد اللّه بود در شهر بماند . ابن مقاتل پيش از اين با ابن رائق در دمشق بود .\r\nچون اخشيد به حلب رسيد ، ابن مقاتل با او ديدار كرد . اخشيد او را بنواخت و بر امور خراج مصر گماشت . سپس نزد المتقى للّه به رقه رفت و در نيمهء محرم سال 333 به رقه رسيد .\r\nالمتقى در اكرام او مبالغت كرد و او نيز بغايت شرط ادب نگاه مىداشت و هدايايى به وزير و ديگر حواشى تقديم داشت و از خليفه خواست كه به مصر يا شام رود ، خليفه نپذيرفت .\r\nاخشيد از او خواست كه نزد توزون باز نگردد باز هم خليفه نپذيرفت . اخشيد از ابن مقله خواست كه با او به مصر رود تا همهء امور دولتش را به او سپارد ، ابن مقله نيز نپذيرفت .\r\nدر اين احوال رسولان توزون بيامدند تا عقد صلح بندند و گفتند كه توزون سوگند خورده كه به خليفه و وزير آسيبى نرساند . پس خليفه در اواخر محرم به بغداد باز گرديد و اخشيد نيز به مصر باز گشت .\r\nچون خليفه به هيت رسيد ، توزون به پيشبازش آمد و زمين ادب ببوسيد و با اين كار به سوگندى كه خورده بود وفا كرد . سپس كسانى بر خليفه گماشت تا چشمانش را كور كردند ، و خود به بغداد باز گشت و با المستكفى باللّه بيعت نمود .\r\nچون المتقى للّه از رقه برفت ، ناصر الدوله پسر عم خود ، ابو عبد اللّه سعيد بن حمدان را بر آن شهر و بر راه فرات و ديار مضر و قنسرين و جند و عواصم و حمص امارت داد . چون ابو - عبد اللّه به رقه رسيد ، مردم شهر به مخالفتش برخاستند . ابو عبد اللّه با آنان نبرد كرد و پيروز شد و سپس عازم حلب گرديد . پيش از اين امارت رقه را ابو بكر ، محمد بن على بن مقاتل به عهده داشت .\r\n\r\nاستيلاى سيف الدوله بر حلب و حمص\r\nچون متقى از رقه حركت كرد و اخشيد به شام رفت ، يانس المونسى در حلب ماند .\r\nسيف الدوله آهنگ حلب نمود و حلب را از يانس بستد ، سپس به حمص رفت . كافور\r\n\r\n\r\n","description":"","footnote":"\r\n[ ( 1 ) 
  ] متن : نيال .\r\n","page_name":" 332 ","page_number":364},
  {"content":"\r\n\r\nاز موالى اخشيد با او روبرو شد ، سيف الدوله او را به هزيمت داد . كافور به دمشق رفت و در آنجا موضع گرفت . سيف الدوله باز گشت . اخشيد از مصر به شام آمد و از پى سيف الدوله براند . دو لشكر را در قنسرين مصاف افتاد . پس از نبردى دو لشكر از هم جدا شدند و سيف الدوله به ديار جزيره باز گرديد . اخشيد نيز به دمشق رفت . سيف الدوله از جزيره به حلب راند و حلب را در تصرف آورد . سپاه دوم به جانب حلب در حركت آمد ، سيف الدوله پس از نبردى بر روميان پيروز شد .\r\nدر اين احوال ناصر الدوله از آنچه توزون كرده بود ، چون كور كردن المتقى للّه و بيعت با المستكفى باللّه خبر يافت . او نيز از فرستادن اموال امتناع ورزيد . گروهى از غلامان توزون نزد او گريختند و او نيز به هر يك كارى واگذاشت و اين امر موجب نقض آن پيمان گرديد .\r\nتوزون و المستكفى باللّه به قصد موصل بيرون آمدند ولى از دو سو رسولان به آمد و شد پرداختند . عاقبت در سال 333 پيمان صلح منعقد شد و المستكفى باللّه و توزون به بغداد بازگشتند . چون توزون به بغداد رسيد بمرد و امور ملك پس از او به دست ابن شيرزاد افتاد .\r\nاو يكى از سرداران را بر واسط امارت داد و بر تكريت ديگرى را . اما آنكه در واسط بود با معز الدولة بن بويه مكاتبت آغاز كرد و او را به بغداد فرا خواند . معز الدوله نيز به بغداد آمد و بر امور ملك مستولى شد و المستكفى باللّه را خلع كرد و با المطيع للّه بيعت نمود و آنكه در تكريت بود نزد ناصر الدولة بن حمدان به موصل رفت و از سوى او امارت يافت .\r\n\r\nفتنه ميان ابن حمدان و معز الدولة بن بويه\r\nچون معز الدولة بن بويه به هنگام استيلايش بر بغداد المستكفى را خلع كرد ناصر الدوله به خشم آمد و از موصل روانهء عراق گرديد . معز الدوله نيز سرداران خود را به مقابله فرستاد .\r\nدو سپاه در عكبرا مصاف دادند . معز الدوله با خليفه المطيع للّه به عكبرا رفت و ابن شيرزاد در بغداد بود . او فرصت را غنيمت شمرد و به ناصر الدوله پيوست و با سپاهى كه از ناصر الدوله گرفته بود به بغداد باز گرديد . سپاه معز الدوله در جانب غربى بغداد فرود آمد و سپاه ناصر الدوله در جانب شرقى . بدان سبب كه به لشكرگاه معز الدوله و خليفه آذوقه نمىرسيد دچار قحط و غلا گرديدند ، در حالى كه سپاه ناصر الدوله به سبب رسيدن آذوقه از موصل در نهايت خوشى و آسايش بودند . ابن شيرزاد از عامه و عياران براى نبرد با معز الدوله و سپاه ديلم يارى طلبيد . چنان كار بر معز الدوله سخت شد كه ناچار گرديد به اهواز باز گردد .\r\nمعز الدوله يك شب حيله‌اى انديشيد بدين گونه كه يكى از سردارانش را فرمان داد تا با بيشتر سپاهيان از آب بگذرد و خود با باقى سپاه چنان كه گويى آهنگ قطربل [ 1 
  ] دارد با مشعلهاى\r\n\r\n\r\n","description":"","footnote":"\r\n[ ( 1 ) 
  ] متن : قطر بال .\r\n","page_name":" 333 ","page_number":365},
  {"content":"\r\n\r\nبسيار از ساحل دجله در حركت آمد . ناصر الدوله از سمت مقابل او به راه افتاد تا راه بر او ببندد كه از آب نگذرد ؛ چون جاى خالى كردند سپاه ديلم از آب بگذشت و از پشت سر بر سپاه ناصر الدوله حمله آورد و آن را منهزم نمود . معز الدوله در جانب شرقى فرود آمد و المطيع للّه را در محرم سال 335 به سراى خلافت باز گردانيد . ناصر الدوله به عكبرا باز گرديد و رسولى فرستاد تا عقد صلح بندد . تركان توزونى كه همراه او بودند ، چون از اين امر خبر يافتند آهنگ قتل او كردند . ناصر الدوله به شتاب روانهء موصل گرديد . ابن شيرزاد نيز با او همراه بود ، ميان ناصر الدوله و معز الدوله صلح افتاد .\r\n\r\nاستيلاى سيف الدوله بر دمشق\r\nدر سال 335 ، اخشيد ابو بكر محمد بن طغج صاحب مصر و شام در گذشت . پس از او پسرش ابو القاسم انوجور به امارت مصر و شام رسيد . كافور غلام سياه پدرش زمام كارهاى او را به دست گرفت و او را از دمشق به مصر برد . سيف الدوله به دمشق آمد و دمشق را بگرفت .\r\nمردم دمشق از آمدن سيف الدوله بيمناك شدند و كافور را به فرمانروايى خود فرا خواندند . كافور بيامد و سيف الدوله به حلب رفت . سپس از پى او تاختند ، سيف الدوله به جزيره رفت و انوجور در حلب ماند . آنگاه ميانشان عقد آشتى بسته شد و انوجور به مصر باز گرديد و سيف الدوله به حلب آمد . كافور اندكى در دمشق بماند ، سپس به مصر باز گرديد و بدر اخشيدى را كه به بدير معروف بود بر دمشق امارت داد . پس از يك سال او را معزول نمود و ابو المظفر بن طغج را به جاى او گماشت .\r\n\r\nفتنه ميان ناصر الدولة بن حمدان و تكين و ديگر تركان\r\nجماعتى از تركان در خدمت ناصر الدوله بودند . اينان در زمرهء ياران توزون بودند و چنان كه آورديم از بغداد نزد ناصر الدوله گريخته بودند . چون ميان ناصر الدوله و معز الدوله صلح افتاد ، اينان به خلاف ناصر الدوله برخاستند . سيف الدوله از آنان بگريخت و در جانب غربى دجله به قرمطيان پناه برد ؛ آنان نيز پناهش دادند . آنگاه او را با ابن شيرزاد كه همراهش بود به موصل روانه كردند .\r\nناصر الدوله شيرزاد را بگرفت و به زندان كرد . چون ناصر الدوله بگريخت تركان ، تكين شيرازى را بر خود امير كردند و آن جماعت از ياران ناصر الدوله را كه در شهر مانده بودند دستگير كردند و از پى ناصر الدوله رفتند ، ناصر الدوله به موصل و از آنجا به نصيبين رفت .\r\nتركان به موصل وارد شدند .\r\nناصر الدوله نزد معز الدوله كس فرستاد و از او يارى خواست . معز الدوله نيز سپاهى به سردارى ابو جعفر الصيمرى به يارىاش فرستاد .\r\n\r\n","description":"","footnote":"","page_name":" 334 ","page_number":366},
  {"content":"\r\n\r\nتركان از پى ناصر الدوله به سوى نصيبين راندند . ناصر الدوله به سنجار و سپس به حديثه و پس از آن به سن رفت و تركان همچنان از پى او مىتاختند . سپاهيان در همانجا درنگ كردند و با تركان جنگيدند و منهزمشان ساختند . سردار آنان ، تكين را اسير كرده نزد ناصر الدوله فرستاد . ناصر الدوله در حال چشمانش را ميل كشيد ، سپس به زندانش افكند و همراه با صيمرى به موصل رفت . ناصر الدوله ابن شيرزاد را به صيمرى بخشيد و صيمرى او را به بغداد برد .\r\n\r\nعصيان جمان در رحبه و هلاكت او\r\nجمان در زمرهء اصحاب توزون بود كه به ناصر الدولة بن حمدان پيوست . در آن هنگام كه ناصر الدوله با معز الدوله در بغداد در نبرد بود ، چون از ديلميانى كه با او بودند بيمناك بود ، همه را در فرمان جمان در آورد و او را به امارت رحبه فرستاد . در رحبه كار جمان بالا گرفت و در سال 336 بر ناصر الدوله بشوريد و بدين خيال افتاد كه بر همهء ديار مضر غلبه يابد . پس به رقه رفت و هفده روز آنجا را در محاصره گرفت ولى منهزم شده باز گرديد .\r\nمردم رحبه اصحاب و عمال او را در ميان گرفتند و همه را به سبب رفتار نكوهيده‌اى كه داشتند ، كشتند . جمان از رقه بيامد و در عوض خلق كثيرى از مردم رحبه را به قتل رسانيد .\r\nناصر الدولة بن حمدان ، حاجب خود ، ياروخ [ 1 
  ] را با لشكرى بفرستاد . دو سپاه در كنار فرات مصاف دادند . جمان بگريخت و در فرات غرق شد ولى يارانش از ياروخ امان خواستند ، او همه را امان داد و نزد ناصر الدوله باز گرديد .\r\n\r\nفتنهء ناصر الدوله با معز الدوله\r\nآنگاه ميان ناصر الدولة بن حمدان و معز الدولة بن بويه فتنه افتاد . معز الدوله در سال 337 از بغداد در حركت آمد . ناصر الدوله نيز از موصل به نصيبين راند . معز الدوله موصل را گرفت و بر رعايا ستم كرد و اموالشان بستد و قصد آن داشت كه ملك بنى حمدان را يكسره در تصرف آورد . در آن حال خبر يافت كه لشكرهاى خراسان قصد جرجان و رى كرده‌اند و برادرش ركن الدوله نزد او كس فرستاد و او را به يارى طلبيد . معز الدوله چنان مصالحه كرد كه ناصر الدوله بابت موصل و جزيره و شام هر ساله هشت هزار هزار درهم ادا كند و به نام او و برادرانش عماد الدوله و ركن الدوله خطبه بخوانند . معز الدوله در ماه ذو الحجهء سال 337 به بغداد باز گرديد .\r\n\r\n\r\n","description":"","footnote":"\r\n[ ( 1 ) 
  ] متن : باروخ .\r\n","page_name":" 335 ","page_number":367},
  {"content":"\r\n\r\n\r\nغزوات سيف الدوله\r\nامور ثغور به عهدهء سيف الدولة بن حمدان بود . در سال 335 براى آزادى دو هزار اسير از دست روميان توسط نصر الثملى [ 1 
  ] آيين پرداخت فديه انجام گرفت . روميان در سال 332 به رأس عين [ 2 
  ] داخل شدند و سه روز در آنجا درنگ كردند و شهر را غارت نمودند و بسيارى را به اسارت بردند . شمار سپاه روميان هشتاد هزار تن بود . دو مستيكوس [ 3 
  ] نيز همراهشان بود .\r\nسيف الدوله در سال 337 به غزاى روميان رفت ولى پس از نبردى از روميان شكست خورد . روميان به بلاد مرعش در آمدند ، شهر را گرفتند و مردم طرسوس را كشتار كردند .\r\nدر سال 338 سيف الدوله وارد سرزمين روم شد و دژهاى بسيارى را تسخير كرد و با غنايم و اسيران فراوان باز گرديد . چون باز مىگشت روميان تنگناها بگرفتند و بسيارى از مسلمانان را كشتند و بسيارى را اسير كردند و هر چه مسلمانان گرفته بودند ، باز ستدند . سيف الدوله با جماعت قليلى از مهلكه بگريخت .\r\nروميان در سال 341 شهر سروج را گرفتند و كشتار و تاراج كردند .\r\nسيف الدوله در سال 343 وارد بلاد روم شد و در آنجا كشتار بسيار كرد و با غنايم باز گرديد . در اين نبرد قسطنطين پسر دومستيكوس نيز كشته شد . دومستيكوس لشكرهايى از روم و روس و بلغار گرد آورد و آهنگ ثغور مسلمانان نمود . سيف الدولة بن حمدان به مقابله بيرون آمد . دو سپاه در حدث [ 4 
  ] به يك ديگر رسيدند . روميان شكست خوردند و مسلمانان بسيارى را كشتند و جمعى را اسير كردند . از جملهء اسيران ، داماد دومستيكوس و بعضى دخترزادگان و جماعتى از سرداران او بود . سيف الدوله پيروزمند با غنايم بسيار باز گرديد .\r\nدر سال 345 سيف الدوله با سپاه خود وارد سرزمينهاى مسيحى روم شد و پس از پيروزيهايى - يهايى به اذنه باز گرديد و در آنجا درنگ كرد تا نايب او در طرسوس بيامد و سيف الدوله او را خلعت داد . سپس به حلب باز گشت . روميان كه سخت در خشم شده بودند به كشور خود باز گرديدند .\r\nسيف الدوله به غذاى طرسوس و رها رفت و در آن حوالى آشوبها بر پا نمود و جمعى را بكشت و جمعى را اسير و برده ساخت و باز گرديد . سيف الدوله در سال 346 بار ديگر به غزاى روم رفت و چند دژ را بگشود . در اين فتح سپاهيانش از غنايم و اسير نيك بهره‌مند شدند .\r\nدر اين نبرد سيف الدوله تا خرشنه [ 5 
  ] پيش تاخت و باز گرديد . روميان تنگناها را بر او گرفتند .\r\nمردم طرسوس به او گفتند كه با ما باز گرد ، زيرا در بندهايى را كه از آن داخل شده‌اى روميان\r\n\r\n\r\n","description":"","footnote":"\r\n[ ( 1 ) 
  ] متن : النملى\r\n[ ( 2 ) 
  ] متن : و اسرغين\r\n[ ( 3 ) 
  ] متن : دمستق\r\n[ ( 4 ) 
  ] متن : الحرث .\r\n[ ( 5 ) 
  ] متن : سروشنه .\r\n","page_name":" 336 ","page_number":368},
  {"content":"\r\n\r\nدر تصرف آورده‌اند ، خود را به دام آنان مينداز ؛ ولى او كه همواره فريفتهء رأى خويش بود ، پند ناصحان نشنيد و در همان در بندها گرفتار روميان شد . روميان هر چه سيف الدوله از آنان گرفته بود ، بازپس ستدند و او خود با اندكى از يارانش از مهلكه برهيد .\r\nدر سال 350 يكى از موالى سيف الدوله از ناحيهء ميافارقين به بلاد روم در آمد و غنيمت و اسير گرفت و بى هيچ آسيبى باز گرديد .\r\n\r\nفتنه ميان ناصر الدوله و معز الدولة بن بويه\r\nپيش از اين گفتيم كه ميان ناصر الدوله و معز الدولة بن بويه صلح افتاد . معز الدوله از او خواستار آن مبلغ كه تعهد كرده بود گرديد ولى ناصر الدوله از اداى آن سر برتافت . معز الدوله در اواسط سال 347 به موصل لشكر كشيد و آنجا را در تصرف آورد . ناصر الدوله از موصل به نصيبين رفت و با خود همهء كتاب و وكلاء و كسانى را كه در امور مالى دست داشتند ببرد و در قلعه‌هاى نصيبين چون قلعهء زعفرانى و كواشى جاى داد و اعراب را واداشت كه آذوقه از لشكر معز الدوله قطع كنند . سپاه معز الدوله در تنگنا افتاد ؛ معز الدوله عازم نصيبين شد ، زيرا غلات سلطانى در آنجا انبار شده بود . معز الدوله سبكتكين حاجب كبير را در موصل نهاد . در راه خبر يافت كه ابو المرجى [ 1 
  ] و هبة اللّه [ 2 
  ] پسران ناصر الدوله در سنجار اقامت دارند ؛ پس قصد سنجار نمود . آن دو از سنجار بگريختند و اموال و بنهء خويش بر جاى نهادند . معز الدوله لشكرگاهشان را تاراج كرد ، اما پسران ناصر الدوله باز گشتند و در حالى كه سپاهيان معز الدوله سرمست باده پيروزى و از دشمن غافل بودند بر سرشان تاختند و اموال و بنهء خود بستدند و پس از كشتار به سنجار باز گرديدند .\r\nمعز الدوله به نصيبين رفت و ناصر الدوله از نصيبين به ميافارقين . در اين احوال بسيارى از ياران ناصر الدوله به معز الدوله پيوستند و امان خواستند . ناصر الدوله نزد برادرش سيف الدوله به حلب رفت و به خدمت او قيام نمود و در امور كشور او را يارى مىداد . آنگاه سيف الدوله نزد معز الدوله كس فرستاد تا ميان او و برادرش مصالحه كند ولى معز الدوله از قبول ناصر الدوله امتناع كرد ؛ زيرا ناصر الدوله نقض پيمان كرده بود . سيف الدوله خراج آن بلاد را به دو هزار هزار و نهصد هزار درهم بر عهده گرفت ، معز الدوله نيز اسيران را آزاد كرد . اين واقعه در محرم سال 348 اتفاق افتاد . معز الدوله به عراق بازگشت و ناصر الدوله به موصل .\r\n\r\nاستيلاى روم بر عين‌زربه سپس بر شهر حلب\r\nدر محرم سال 351 دومستيكوس با سپاهيان روم به عين‌زربه فرود آمد و كوهى را كه\r\n\r\n\r\n","description":"","footnote":"\r\n[ ( 1 ) 
  ] متن : ابو الرجا\r\n[ ( 2 ) 
  ] متن : عبد اللّه .\r\n","page_name":" 337 ","page_number":369},
  {"content":"\r\n\r\nمشرف بر آن بود بگرفت و شهر را به سختى در محاصره افكند و گرداگرد آن منجنيقها بر افراشت و نقب زدن آغاز كرد . مردم شهر امان خواستند . دومستيكوس به شهر در آمد ولى از امانى كه داده بود پشيمان شد ، زيرا مشاهده كرد كه مردم با او دل بد دارند . آنگاه منادى كرد كه همهء مردم شهر در مسجد جمع شوند . بسيارى از مردم در ازدحام خلق به هنگام دخول در مسجد مردند و جمعى در راهها هلاك شدند و در پايان روز هر كه را در بيرون مسجد يافتند به قتل رسانيدند . روميان بر اموال و امتعهء مردم دست يافتند و باروى شهر را ويران كردند ، و از نواحى عين‌زربه پنجاه و چهار دژ را بگشودند . دومستيكوس پس از بيست روز درنگ بدين قصد كه بار ديگر باز گردد ، از آنجا برفت و سپاه خود را در قيساريه نهاد . ابن الزيات صاحب طرسوس خطبه به نام سيف الدولة بن حمدان را قطع كرده بود . ابن الزيات صاحب طرسوس با چهار هزار تن از مردم طرسوس بيرون آمده بود . دومستيكوس بر آنان دستبردى سخت زد و بسيارى از ايشان را بكشت . برادر ابن الزيات نيز كشته شد . ابن الزيات خطبه به نام سيف الدوله را قطع كرده بود . چون مردم را اين شكست رسيد بار ديگر خطبه به نام سيف الدوله كردند .\r\nچون ابن الزيات از حقيقت امر خبر يافت ، خويشتن را به رود افكند و در آن غرق شد .\r\nسپس دومستيكوس به بلاد ثغور باز گرديد و خود را شتابان به حلب رسانيد . سيف الدوله نيز با عجله به جمع آورى لشكر پرداخت و با جماعتى از يارانش به نبرد او در ايستاد . سيف - الدوله در اين نبرد شكست خورد و از خاندان حمدان بسيارى به قتل رسيدند و دومستيكوس بر آنچه در سراى او در خارج حلب بود ، از خزاين ، اموال و سلاح دست يافت ، و دژها را ويران نمود و شهر را در محاصره گرفت . مردم حلب به دفاع از شهر برخاستند و روميان به ناچار تا جبل جوشن [ 1 
  ] واپس نشستند .\r\nدر اين احوال اوباش شهر دست به تاراج اموال مردم گشودند . مردم براى دفاع از اموال خود با آنان پيكار آغاز كردند . باروهاى شهر كه ديگر نگهبانانى نداشتند ويران شد و روميان به شهر در آمدند . نخست اسيران رومى را كه در حلب بودند ، آزاد كردند و خلق كثيرى از مردم را كشتند و بيش از سه هزار تن از دختران و پسران را اسير كردند . روميان هر چه مىتوانستند از اموال مردم را با خود بردند و هر چه نتوانستند برد به آتش كشيدند . مسلمانان به قصبهء البلد پناه بردند و در آنجا حصار گرفتند . پسر خواهر پادشاه روم به سوى قلعه راند تا آنجا را در محاصره گيرد ، ولى سنگى از منجنيق بر سرش آمد و او را بكشت . دومستيكوس نيز همهء اسيران مسلمان را كه با او بودند به قتل رسانيد . شمار اين اسيران هزار و دويست تن بود .\r\nدومستيكوس از آنجا برفت و متعرض سواد حلب نشد و مردم را به عمارت و زراعت\r\n\r\n\r\n","description":"","footnote":"\r\n[ ( 1 ) 
  ] متن : حيوش .\r\n","page_name":" 338 ","page_number":370},
  {"content":"\r\n\r\nفرمان داد ، بدين اميد كه به زودى پسر عم خود را به حلب فرستد ولى خداوند نوميدش گردانيد .\r\nسيف الدوله به عين‌زربه باز گرديد و باروهاى آن را از نو تعمير كرد و حاجب او با مردم طرسوس به بلاد روم رفت و در آنجا كشتار و تاراج كرده باز گشتند . روميان به حصن سيسيه [ 1 
  ] باز گشتند و آنجا را در تصرف آوردند . سپس حصن دلو كه را گرفتند و سه دژ ديگر را كه در آن حوالى بود .\r\nآنگاه نجا غلام سيف الدوله به حصن زياد لشكر برد . جماعتى از روميان با او روبرو شدند .\r\nروميان شكست خوردند و پانصد مرد از آنان نيز به اسارت افتاد .\r\nدر اين سال ابو فراس بن سعيد بن حمدان نيز اسير شد . او عامل منبج بود . هم در اين سال سپاهى از روميان از راه دريا به جزيره اقريطش ( كرت ) رفت ، المعز لدين اللّه علوى صاحب افريقيه به يارى مردم برخاست . روميان شكست خوردند و جمعى از ايشان به اسارت در آمدند .\r\nدر سال 352 روميان بر پادشاه خود بشوريدند و او را كشتند و ديگرى را به جاى او به پادشاهى نشاندند . و پسر زيميسكس [ 2 
  ] مقام دومستيكوسى يافت .\r\n\r\nشورش مردم حران\r\nسيف الدوله ، هبة اللّه پسر برادر خود ناصر الدولة بن حمدان را [ امارت حران 
  ] [ 3 
  ] و جز آن از ديار مضر داد . هبة اللّه بر مردم ستم مىكرد . از جمله آنكه كالاها را به طرح به بازرگانان مىداد . مردم منتظر ماندند تا هبة اللّه نزد عم خود سيف الدوله به حلب رود آنگاه بر عمال و نواب او بشوريدند و آنان را از شهر راندند . هبة اللّه به حران باز گرديد و دو ماه شهر را در محاصره گرفت و در كشتار مردم افراط كرد . چون سيف الدوله چنان ديد خود به سوى حران در حركت آمد و مردم سر به فرمان او نهادند و دروازه‌ها را گشودند . هبة اللّه به شهر در آمد و از مردم بسيارى را به قتل رسانيد تا دست از شورش برداشتند .\r\n\r\nعصيان هبة اللّه بن ناصر الدوله\r\nدر سال [ 352 
  ] سيف الدوله لشكر صوائف را به بلاد روم فرستاد . مردم طرسوس از سويى وارد آن بلاد شدند و نجا غلام سيف الدوله از ديگر سو . اما سيف الدوله خود به درون بلاد در نيامد ، زيرا از دو سال پيش به بيمارى فالج دچار شده بود و هر گاه درد به سراغش مىآمد رنج بسيار مىبرد . طرسوسيان سرگرم غزوهء خويش بودند و پيش رفتند و به قونيه رسيدند و\r\n\r\n\r\n","description":"","footnote":"\r\n[ ( 1 ) 
  ] متن : سبه\r\n[ ( 2 ) 
  ] متن : سيمسره . مراد شمشقيق\r\n[ ( 3 ) 
  ] ميان دو قلاب از متن افتاده بود .\r\n","page_name":" 339 ","page_number":371},
  {"content":"\r\n\r\nباز گرديدند . سيف الدوله نيز به حلب باز گرديد . در اين احوال درد شدت گرفت و مردم شايع كردند كه وى مرده است . برادرزاده‌اش هبة اللّه سر به شورش برداشت و ابن دنجاى نصرانى را كه از غلامان سيف الدوله بود به قتل رسانيد . و چون هبة اللّه از زنده بودن عم خود خبر يافت به حران رفت و در آنجا موضع گرفت . سيف الدوله غلام خود را از پى او فرستاد . نجا به حران راند و هبة اللّه نزد پدرش به موصل گريخت . در آخر ماه شوال سال 352 نجا به حران داخل شد و از مردم شهر هزار هزار درهم بگرفت . نجا اين مبلغ گزاف را در مدت پنج روز به زدن و شكنجه كردن از مردم بستد . مردم به ناچار همهء ذخاير خود را فروختند ؛ چنان كه بينوا شدند و به ميافارقين رفتند . حران بى هيچ فرمانروايى بماند و عياران بر شهر و مردم شهر مسلط شدند .\r\n\r\nشورش نجا در ميافارقين و ارمينيه و استيلاى سيف الدوله بر آن دو شهر\r\nچون نجا با مردم حران چنان كرد و اموالشان را بستد ، نيرومند شد و سرمست گرديد و به ميافارقين رفت و از آنجا آهنگ بلاد ارمينيه نمود . در آن احوال مردى به نام ابو الورد از مردم عراق بر بيشتر آن نواحى مستولى شده بود . نجا برفت و متصرفاتش را بستد و قلعه‌هايش را تسخير كرد و نيز خلاط و ملازگرد را تصرف نمود و اموال بسيارى از او مصادره كرد و خودش را به قتل آورد و عليه سيف الدوله علم عصيان بر افراشت .\r\nدر اين احوال معز الدولة بن بويه بر موصل و نصيبين غلبه يافت . نجا با او باب مكاتبه گشود و وعده داد كه او را عليه سيف الدوله يارى دهد ، ولى معز الدوله با ناصر الدوله صلح كرد و خود به بغداد باز گرديد . سيف الدوله لشكر بر سر نجا كشيد . نجا بگريخت و سيف الدوله بر همهء متصرفات ابو الورد استيلا يافت . نجا و برادر و يارانش از او امان خواستند . سيف الدوله ايشان را امان داد و نجا به مقام خويش باز گرديد ، تا روزى غلامان سيف الدوله بر نجا حمله آوردند و او را در درون سرايش در ميافارقين - در ماه ربيع الاول سال 353 - به قتل آوردند .\r\n\r\nرفتن معز الدوله به موصل و نبردهاى او با ناصر الدوله\r\nميان ناصر الدوله و معز الدوله صلح افتاد . بدين شرط كه ناصر الدوله هر سال هزار هزار درهم به معز الدوله بپردازد ، سپس ناصر الدوله از معز الدوله درخواست كرد كه پسرش ابو - تغلب [ 1 
  ] الغضنفر [ 2 
  ] را امارت يمن دهد . معز الدوله [ 3 
  ] نپذيرفت و در اواسط سال 353 لشكر به موصل برد ، ناصر الدولة بن حمدان از موصل به نصيبين رفت . معز الدوله موصل را تصرف كرد\r\n\r\n\r\n","description":"","footnote":"\r\n[ ( 1 ) 
  ] متن : ابو ثعلب\r\n[ ( 2 ) 
  ] متن : المظفر\r\n[ ( 3 ) 
  ] متن : سيف الدوله .\r\n","page_name":" 340 ","page_number":372},
  {"content":"\r\n\r\nو پس از آنكه براى اداره امور جنگى و جمع آورى خراج كسانى را در موصل نهاد ، خود از پى ناصر الدوله روان گرديد . ناصر الدوله از نصيبين بيرون رفت و معز الدوله نصيبين را تسخير كرد . در اين احوال ابو تغلب الغضنفر به موصل حمله كرد و در آن نواحى دست به كشتار و تاراج زد ولى سرداران معز الدوله كه در موصل مانده بودند او را درهم شكستند و اين سبب آرامش خاطر معز الدوله گرديد . معز الدوله در برقعيد درنگ كرد و گوش به اخبار ناصر الدوله مىداشت . ناصر الدوله فرصت غنيمت شمرد ، به موصل تاخت و جمعى از ياران معز الدوله رسيد را به قتل رسانيد و چند تن از سرداران او را نيز به اسارت گرفت . و هر چه اموال و اسلحه در موصل بود تصرف كرد و همهء آنها را به قلعهء كواشى برد . چون اين خبر به معز الدوله رسيد آهنگ او كرد [ ناصر الدوله روانهء سنجار گرديد و معز الدوله به نصيبين باز گشت . در اين احوال ابو تغلب پسر ناصر الدوله لشكر به موصل برد . معز الدوله به موصل راند و ابو تغلب از موصل 
  ] [ 1 
  ] به زاب [ 2 
  ] حركت كرد و اين كار معز الدوله را خسته كرده بود .\r\nپس نزد او كس فرستادند و خواستار مصالحه شدند . معز الدوله بپذيرفت و چنان نهاد كه موصل و ديار ربيعه و اعمال آن را به ضمانت او دهد و مالى مقرر بستاند و از ياران معز الدولة هر كه در نزد او اسير است ، آزاد نمايد . معز الدوله به بغداد باز گشت .\r\n\r\nمحاصرهء مصيصه و طرسوس و استيلاى روم بر آن\r\nدر سال 353 دومستيكوس با سپاه روم آهنگ مصيصه كرد و در آنجا فرود آمد و شهر را به سختى در محاصره گرفت و روستاهاى اطراف را آتش زد و تا شكافى كه در بارو بود به پيش راند ، ولى مردم شهر در برابر او نيك پايدارى كردند . سردار رومى از آنجا به اذنه و طرسوس راند و در آن اطراف آشوبها بر پا كرد و قتل‌ها و تاراجها نمود . اين كارها سبب شد كه قيمتها بالا رود و ارزاق روى در كاستى نهد . بيمارى سيف الدوله عودت كرد و مانع آن شد كه روميان را گوشمال دهد . در اين روزها پنجهزار مرد جنگجو از خراسان بيامدند و خود را به سيف الدوله رسانيدند و سيف الدوله بدين سبب عازم مدافعه گرديد ، ولى چون اينان بيامدند روميان باز گشته بودند . اين غازيان به سبب وجود قحطى در ثغور پراكنده شدند . روميان پانزده روز در آنجا درنگ كردند و دومستيكوس نزد مردم مصيصه و اذنه و طرسوس پيام فرستاده بود كه به زودى باز خواهد گشت و آنان بايد از آن بلاد كوچ كرده ، بروند . دومستيكوس چنان كه وعده داده بود بازگشت و طرسوس را محاصره كرد و جنگى سخت آغاز نمود . جنگجويان طرسوس يكى از سرداران سپاه او را اسير كردند . دومستيكوس بناچار باز گرديد و به محاصرهء مصيصه رفت .\r\n\r\n\r\n","description":"","footnote":"\r\n[ ( 1 ) 
  ] ميان دو قلاب از متن افتاده بود از ابن اثير افزوده شد\r\n[ ( 2 ) 
  ] متن : النواب .\r\n","page_name":" 341 ","page_number":373},
  {"content":"\r\n\r\nنيكفوروس [ 1 
  ] پادشاه روم ، در سال 354 از قسطنطينيه بيرون آمد و به جانب ثغور راند و در قيساريه شهرى بنا كرد و در آنجا فرود آمد . آنگاه سپاهى در آنجا بسيج نمود تا به مصيصه و طرسوس بفرستد . مردم اين دو شهر نزد او رسولانى فرستادند و خواستار صلح شدند ولى نيكفوروس نپذيرفت و خود به تن خويش به مصيصه راند و آنجا را به جنگ بگرفت و به كشتار و تاراج پرداخت . و مردم آن ديار را كه دويست هزار تن بودند به بلاد روم برد .\r\nنيكفوروس از آنجا به طرسوس راند ، مردم طرسوس امان خواستند . نيكفوروس امانشان داد و فرمان داد كه از سلاح و اموال خويش هر چه مىتوانند با خود ببرند و باقى را بر جاى گذارند . آنگاه نگهبانانى همراهشان نمود تا ايشان را به انطاكيه رسانند . آنگاه به آبادانى شهر پرداخت و باروهاى آن را تعمير نمود و از اطراف به آنجا آذوقه كشيد ، سپس به قسطنطينيه باز گرديد .\r\nدومستيكوس پسر زيميسكس [ 2 
  ] مىخواست كه لشكر بر سر سيف الدوله كه در ميافارقين بود ، برد ولى پادشاه او را از اين كار منع نمود .\r\n\r\nشورش مردم انطاكيه و حمص\r\nچون روميان بر طرسوس مستولى شدند ، يكى از سران شهر به نام رشيق النسيمى [ 3 
  ] به انطاكيه رفت و در آنجا آلت وعدت افزود و نيرومند شد . مردى ديگر به نام ابن الاهوازى [ 4 
  ] كه عامل جمع‌آورى خراج بود در انطاكيه به دو پيوست و او را بر انگيخت كه سر به عصيان بردارد . و چنان وانمود كرد كه سيف الدوله اكنون در ميافارقين است و از آمدن به شام عاجز ، زيرا در اثر بيمارى زمينگير شده است . آنگاه خراجى را كه گرد آورده بود به دو تسليم كرد و رشيق تصميم به عصيان گرفت ، پس انطاكيه را تصرف نمود و به جانب حلب راند . قرغويه [ 5 
  ] [ نايب سيف الدوله 
  ] در حلب بود [ به قلعهء حلب پناه برد 
  ] . سيف الدوله چون خبر يافت كه رشيق عصيان آغاز كرده است سپاهى به سردارى خادم خود بشاره به يارى قرغويه فرستاد .\r\n[ چون رشيق از آمدن سپاه آگاه شد از حلب بگريخت . در راه از اسب بيفتاد ، اعرابيى سر او را بريد و نزد قرغويه و بشاره فرستاد . 
  ] [ 6 
  ] ابن الاهوازى خود را به انطاكيه رسانيد و مردى از ديلم را به نام دزبر [ 7 
  ] به امارت شهر گماشت و او را امير خواند . و مردى ديگر را كه مىپنداشت علوى است و استاد [ 8 
  ] ناميده مىشد ، تقويت كرد تا او را به دعوت وا دارد . ابن الاهوازى در انطاكيه راه ستمگرى پيش گرفت .\r\n\r\n\r\n","description":"","footnote":"\r\n[ ( 1 ) 
  ] متن : يعفور و مراد نقفور بوده است\r\n[ ( 2 ) 
  ] متن : شمسيق\r\n[ ( 3 ) 
  ] متن : النعيمى .\r\n[ ( 4 ) 
  ] متن : ابو الاهوازى\r\n[ ( 5 ) 
  ] متن : عرقوبه\r\n[ ( 6 ) 
  ] عبارات ميان قلابها از متن ساقط شده بود از الكامل افزوديم ، حوادث سال 354\r\n[ ( 7 ) 
  ] متن : وزير\r\n[ ( 8 ) 
  ] متن : ارشاد .\r\n","page_name":" 342 ","page_number":374},
  {"content":"\r\n\r\nقرغويه از حلب لشكر به انطاكيه برد و از آنان شكست خورد .\r\nسيف الدوله از ميافارقين به حلب آمد و از آنجا به انطاكيه شد و چند روزى با دزبر و ابن الاهوازى پيكار كرد . عاقبت بر هر دو پيروز شد و آنان را اسير نمود . دزبر را به قتل رسانيد و ابن الاهوازى را چند روز به زندان كرد ، سپس بكشت و كار انطاكيه به صلاح آمد .\r\nآنگاه مروان قرمطى در حمص عصيان كرد . مروان در زمرهء قرمطيان بود . امور سواحل را از سوى سيف الدوله بر عهده داشت . چون قدرت يافت ، در حمص عصيان آغاز كرد و حمص و نواحى آن را بگرفت . در اين احوال ، سيف الدوله در ميافارقين بود . قرغويه غلام خود بدر را با سپاهى به نبرد او فرستاد . چند روز جنگ در پيوستند ، عاقبت تيرى بر بدر فرود آمد و زخمى سهمگين برداشت . بدر در همان حال كه ميان مرگ و زندگى بود ، جنگ را ادامه مىداد تا به اسارت افتاد و به دست مروان كشته شد . مروان نيز چند روز پس از قتل بدر بمرد و مردم آرامش يافتند .\r\n\r\nخروج روميان به ثغور و استيلاى آنان بر دارا\r\nدر سال 355 ، سپاهيان روم عازم ثغور اسلام شدند و آمد را محاصره كردند و جمعى از مردمش را كشتند و جمعى را اسير كردند ، ولى نتوانستند بر شهر غلبه يابند ، به ناچار از آنجا به دارا در نزديكى ميافارقين رفتند و آنجا را گرفتند . مردم دارا به نصيبين گريختند . در اين احوال سيف الدوله در نصيبين بود ؛ او نيز آهنگ گريز نمود و نزد اعراب كس فرستاد كه به هنگام فرار با او همراهى كنند ولى پيش از فرار او روميان بازگشتند و سيف الدوله در مقام خود بماند . روميان به انطاكيه راندند و مدتى آنجا را در محاصره گرفتند و در اطراف به قتل و تاراج پرداختند ولى شهر همچنان پايدارى مىنمود ، و روميان مجبور شدند به طرسوس باز گردند .\r\n\r\nوفات سيف الدوله و حبس ناصر الدوله\r\nدر ماه صفر سال 355 سيف الدوله ابو الحسن على بن ابى الهيجاء عبد اللّه بن حمدان ، در حلب ديده از جهان فروبست . پيكر او را به ميافارقين آوردند و در آنجا به خاك سپردند .\r\nپسرش ابو المعالى شريف پس از او به جايش نشست .\r\nدر ماه جمادى الاولاى سال 356 ناصر الدوله برادر سيف الدوله در قلعهء موصل محبوس گرديد . پسرش ابو تغلب فضل اللّه الغضنفر او را به حبس انداخته بود . ابو تغلب پسر بزرگ او بود و سبب اين امر آن بود كه ناصر الدوله مردى بدخوى بود و در همهء مصالح امور مملكت با پسر و ديگر بزرگان مخالفت مىكرد و بر آنان سخت مىگرفت ، چنان كه وجودش را كس تحمل نمىتوانست كرد . از جمله آنكه چون معز الدوله از جهان رخت بر بست پسران\r\n\r\n","description":"","footnote":"","page_name":" 343 ","page_number":375},
  {"content":"\r\n\r\nناصر الدوله قصد آن كردند كه به عراق حمله كنند ولى ناصر الدوله آنان را منع كرد و گفت :\r\nدرنگ كنيد تا بختيار مالى را كه از پدر به ميراث برده است خرج كند ؛ آنگاه بر سر او لشكر بريد ، در غير اين صورت او به پايمردى آن اموال ، سپاه بسيج مىكند و بر شما غلبه مىيابد .\r\nدر اين هنگام ابو تغلب به يارى ديگر خواص پدر او را بگرفت و در قلعه محبوس داشت و جمعى را به خدمت او بر گماشت . چون چنين كرد ، ديگر برادران به خلاف او برخاستند و كارهايش پريشان شد و بناچار با بختيار پسر معز الدوله راه مدارا در پيش گرفت و رسولى فرستاد تا آن ضمانت تجديد كند و اين بدان منظور بود كه در برابر مخالفان پايدارى تواند كرد . ابو تغلب به عهده گرفت كه هر سال دو هزار هزار درهم بپردازد .\r\n\r\nفرمانروايى ابو المعالى پسر سيف الدوله در حلب و كشته شدن ابو فراس\r\nچون سيف الدوله - چنان كه گفتيم - از دنيا رفت ، پس از او پسرش ابو المعالى شريف به امارت رسيد . سيف الدوله ، ابو فراس بن ابى العلاء سعيد بن حمدان را پس از آزادى از اسارت روميان امارت حمص داده بود . ابو فراس در منبج اسير روميان شده بود و با پرداخت فديه در سال 355 ، آزادى خود را باز يافته بود . چون سيف الدوله از دنيا رفت ، ابو فراس از ابو المعالى شريف بيمناك شد و از حمص بيرون رفت و به قريه صدد پناه برد . صدد قريه‌اى است در باديه نزديك حمص . ابو المعالى جماعتى از اعراب بنى كلاب و ديگران را گرد آورد و همراه با قرغويه از پى او فرستاد . ياران ابو فراس ، امان خواستند . او نيز در زمرهء آنان بود . قرغويه فرمان قتلش را داد . او را كشتند و سرش را نزد ابو المعالى آوردند . ابو فراس دايى ابو المعالى بود .\r\n\r\nاخبار ابو تغلب [ 1 
  ] با برادرانش در موصل\r\nناصر الدولة بن حمدان را زنى بود به نام فاطمه ، دختر احمد كرد . اين زن مادر ابو تغلب بود . فاطمه با پسر خود ابو تغلب سر رشتهء همهء كارهاى ناصر الدوله را به دست داشتند . چون ناصر الدوله به زندان افتاد به پسر ديگر خود حمدان نامه نوشت و از او خواست براى رهاييش - بيايد . اين نامه به دست ابو تغلب افتاد ، و پدر را به قلعهء كواشى فرستاد . اين خبر به حمدان رسيد . حمدان پس از وفات عمش سيف الدوله از رحبه به رقه رفته بود و آنجا را در تصرف آورده بود . چون از سرنوشت نامه خبر يافت از رقه به نصيبين رفت و به جمع آورى سپاه پرداخت و به ديگر برادران نامه نوشت و آنان را به آزاد كردن پدر ترغيب نمود . ابو تغلب آمادهء پيكار او شد . حمدان پيش از شروع جنگ منهزم شد و به رقه گريخت . ابو تغلب چند\r\n\r\n\r\n","description":"","footnote":"\r\n[ ( 1 ) 
  ] در اينجا باز ياد آورى مىكنيم كه در سراسر متن كتاب همهء « تغلب » ها « ثعلب » شده‌اند .\r\n","page_name":" 344 ","page_number":376},
  {"content":"\r\n\r\nماه شهر را در محاصره گرفت . عاقبت ميان دو برادر صلح افتاد و هر يك به جايگاه خود رفت .\r\nدر سال 358 ناصر الدوله در زندان بمرد . او را در موصل به خاك سپردند . ابو تغلب برادر خود ابو البركات را به سوى حمدان به رحبه فرستاد . ياران حمدان از گرد او پراكنده شدند و او به ناچار به جانب عراق رفت تا از بختيار يارى جويد . در ماه رمضان همان سال به بغداد داخل شد و هدايايى كرامند تقديم بختيار نمود . بختيار ابو احمد پدر شريف رضى را نزد ابو تغلب فرستاد تا او را به آشتى با برادرش حمدان ترغيب نمايد . ابو تغلب بپذيرفت و حمدان در اواسط سال 359 به رحبه بازگرديد . در اين ايام ابو البركات از برادر خود حمدان جدا شد .\r\nابو تغلب حمدان را فرا خواند ولى او از آمدن سرباز زد . ابو تغلب بار ديگر ابو البركات را با لشكرى از پى او فرستاد . حمدان به باديه رفت و رحبه را ترك گفت . ابو البركات رحبه را بگرفت و عاملى بر آن نصب كرد و خود به رقه راند . سپس عازم عربان [ 1 
  ] گرديد . حمدان از آن سو به رحبه آمد و شهر را غارت كرد و ياران ابى تغلب را كه در آنجا بودند بكشت . ابو البركات به رحبه باز گشت ؛ ميان دو برادر جنگ در گرفت . حمدان ضربتى بر سر ابو البركات زد و او را بر زمين افكند و اسير نمود . ابو البركات در همان روز بمرد . پيكر او را به موصل بردند و كنار پدرش به خاك سپردند .\r\nابو تغلب سپاهى به سوى حمدان فرستاد و برادر خود ابو الفوارس [ 2 
  ] محمد را بر مقدمه به نصيبين روان گردانيد . سپس او را از فرماندهى سپاه عزل كرد ؛ زيرا با حمدان سروسرى يافته بود و او را عليه ابو تغلب بر مىانگيخت . ابو تغلب او را فرا خواند و بگرفتش و به دژ كواشى [ 3 
  ] در بلاد موصل به زندانش كرد . برادران ديگرش ابراهيم و حسين [ 4 
  ] از او بيمناك شدند و در ماه رمضان به برادر خود حمدان پيوستند و همه روانهء سنجار شدند . ابو تغلب از موصل در ماه رمضان سال 360 از پى ايشان براند . آنان بترسيدند ، برادرانش ابراهيم و حسن از روى مكر امان خواستند و او امانشان داد . و از خدعه خبر نداشت . بسيارى از ياران حمدان نيز از پى آن دو برفتند . حمدان از سنجار به عربان باز گرديد . ابو تغلب از خدعهء برادران آگاهى يافت ، برادران از او بگريختند . سپس حسن امان خواست و نزد او باز گرديد . حمدان را غلامى بود به نام نما [ 5 
  ] كه در رحبه نايب او بود . نما بر اموال مولاى خود دست يافت و آنها را برگرفت و نزد ياران ابو تغلب به حران گريخت . اينان در خدمت فرمانرواى حران ، سلامة البرقعيدى بودند . حمدان ناچار شد به رحبه باز گردد . ابو تغلب به قرقيسيا رفت و از آنجا لشكر به رحبه فرستاد . اين سپاه از فرات بگذشت و بر رحبه مستولى شد . حمدان جان از مهلكه برهانيد و به بختيار [ 6 
  ] پسر معز الدوله پناه برد . برادرش ابراهيم نيز با او بود . بختيار آن دو را گرامى داشت ،\r\n\r\n\r\n","description":"","footnote":"\r\n[ ( 1 ) 
  ] متن : عرابان\r\n[ ( 2 ) 
  ] متن : ابو فراس\r\n[ ( 3 ) 
  ] متن : ملاشى\r\n[ ( 4 ) 
  ] متن : حسن .\r\n[ ( 5 ) 
  ] متن : نجا\r\n[ ( 6 ) 
  ] متن : سنجار .\r\n","page_name":" 345 ","page_number":377},
  {"content":"\r\n\r\nآن دو نزد او ماندند . ابو تغلب نيز به موصل بازگرديد . اين وقايع در آخر سال 360 اتفاق افتاد .\r\n\r\nآمدن روميان به جزيره و شام\r\nدر سال 358 پادشاه روم ، به شام در آمد و در اطراف آن به جولان پرداخت و كسى را كه به مدافعه برخيزد نيافت و در حوالى طرابلس كشتار و تاراج كرد . مردم طرابلس عامل خود را به سبب رفتار ناپسندش از شهر رانده بودند و او به عرقه رفته بود . روميان اموال او را تاراج كردند ، سپس به عرقه رفتند و آنجا را در محاصره گرفتند و تصرف كردند و تاراج نمودند ؛ سپس عازم حمص شدند . مردم حمص پيشاپيش از شهر رفته بودند . روميان شهر را آتش زدند و به بلاد ساحلى بازگرديدند و از آنجا هجده بلد را گرفتند و همهء روستا را تاراج كردند و مردم را طعمهء تيغ دمار ساختند . آنگاه ديگر نواحى شام را زير پى سپردند و هيچكس به مدافعت برنخاست ، مگر گاهگاهى جماعاتى از اعراب بدوى دستبردى به اطراف سپاه روم مىزدند . آنگاه پادشاه با همهء سپاهيان خود به محاصرهء حلب و انطاكيه پرداخت و چون خبر يافت كه مردم اين دو شهر با ساز و برگ كافى آمادهء دفاع از سرزمين خود هستند ، به بلاد خود بازگشت ؛ در حالى كه صد هزار اسير را با خود مىبرد . قرغويه غلام سيف الدوله در حلب بود ، راه بر او بگرفت . پادشاه روم اسيران را به جزيره فرستاد . روميان چون به كفر ثوبا [ 1 
  ] رسيدند در آن نواحى دست به كشتار و تاراج زدند ، ولى از سوى ابو تغلب هيچگونه دفاعى صورت نگرفت .\r\n\r\nاستيلاى قرغويه بر حلب\r\nغرقويه غلام سيف الدوله ، همان كسى بود كه براى ابو المعالى پسر سيف الدوله پس از مرگ پدر بيعت گرفت . چون سال 358 فرا رسيد بر ابو المعالى عصيان كرد و او را از حلب براند و خود زمام ملك را به دست گرفت . ابو المعالى به حران رفت ولى مردم شهر راهش ندادند ، به ناچار نزد مادر خود به ميافارقين رفت . مادر او دختر سعيد بن حمدان خواهر ابو فراس بود .\r\nدر اين احوال بيشتر يارانش از گردش پراكنده شده و به ابو تغلب پيوسته بودند . چون ابو المعالى نزد مادر آمد ، آن زن خبر يافت كه فرزندش قصد آن دارد كه او را فرو گيرد و به زندان اندازد . از اين رو چند روزى او را نزد خود راه نداد تا جوانب كار خويش استوار كرد ، سپس او و چند تن ديگر را كه خود مىخواست اجازهء ورود داد و به آنان بخششهاى كرامند كرد ، و باقى را راه نداد . ابو المعالى براى پيكار با قرغويه روانهء حلب گرديد . قرغويه در حلب موضع گرفت ؛ سپس ابو المعالى به ناچار راهى حماة شد و در آنجا بماند . در حران بنام او خطبه\r\n\r\n\r\n","description":"","footnote":"\r\n[ ( 1 ) 
  ] متن : كفرتوثا .\r\n","page_name":" 346 ","page_number":378},
  {"content":"\r\n\r\nمىخواندند . در حالى كه از سوى او حاكمى در ميان آنان نبود ، پس مردم شهر يكى را از ميان خود به حكومت بر گزيدند .\r\n\r\nرفتن ابو تغلب از موصل به ميافارقين\r\nچون ابو تغلب خبر يافت كه ابو المعالى از ميافارقين به حلب رفته است تا با قرغويه پيكار كند ، به سوى ميافارقين در حركت آمد . زوجهء سيف الدوله در شهر حصار گرفت . عاقبت قرار بر اين شد كه دويست هزار درهم براى او بفرستد . ساعيان خبر آوردند كه ابو تغلب قصد آن دارد كه همهء آن بلاد را در حيطهء تصرف خويش آورد . زوجهء سيف الدوله نيز شب هنگام بر لشكرگاه او تاخت آورد و بر آنان دستبردى نيكو زد . ابو تغلب رسولى نزد او فرستاد و پيامهاى ملاطفت آميز داد . آن زن نيز پاره‌اى از اموالى را كه به غارت برده بودند ، بازپس فرستاد و افزون بر آن صد هزار دينار روان نمود و اسيران را آزاد كرد . ابو تغلب بدين گونه از ميافارقين باز گرديد .\r\n\r\nاستيلاى روميان بر انطاكيه سپس حلب و ملازگرد\r\nدر سال 359 روميان به انطاكيه سپاه آوردند و در نزديكى آن شهر ، نخست حصن لوقا [ 1 
  ] را در محاصره گرفتند . ساكنان اين دژ همه مسيحى بودند ، سپس با مردم حصن لوقا چنان نهادند كه به انطاكيه كوچ كنند . [ آنسان كه مردم انطاكيه پندارند كه اينان از بيم روميان بدان شهر آمده‌اند . 
  ] و چون روميان آنجا را محاصره كنند ، ايشان از درون شهر دست به شورش زنند .\r\nساكنان حصن لوقا پذيرفتند و به انطاكيه رفتند و بر كوهى كه در آنجا بود فرود آمدند . پس از دو ماه ، برادر نيكفوروس پادشاه روم با چهل هزار سپاهى رومى بيامد و بر گرداگرد شهر فرود آمد . مهاجران حصن لوقا با روى شهر را در آن ناحيه كه بودند خالى كردند و روميان آن ناحيه را گرفتند و بيست هزار تن را به اسارت بردند .\r\nسپس پادشاه روم ، سپاهى گران به حلب فرستاد . ابو المعالى پسر سيف الدوله در حلب بود . روميان شهر را محاصره كردند . ابو المعالى به قصد باديه از حلب خارج شد و حلب به دست روميان افتاد . قرغويه و مردم شهر به قلعه پناه بردند . روميان مدتى قلعه را محاصره كردند . عاقبت چنان قرار دادند كه قرغويه مالى به روميان بپردازد و اگر روميان از روستاهاى فرات آذوقه بخواهند كسى مانع آنان نشود . قرار داد صلح حمص و كفر طاب و معره و افاميه و شيزر و هر چه روستا و قلعه بود ، در بر گرفت . روميان به محاصرهء حلب پايان دادند . پادشاه روم سپاهى به ملازگرد از اعمال ارمينيه فرستاد ، روميان آنجا را محاصره نمودند و به جنگ\r\n\r\n\r\n","description":"","footnote":"\r\n[ ( 1 ) 
  ] متن : وفا .\r\n","page_name":" 347 ","page_number":379},
  {"content":"\r\n\r\nبگشودند . با اين فتوحات بيم روميان در دلهاى مردم ثغور افتاد .\r\n\r\nكشته شدن نيكفوروس [ 1 
  ] پادشاه روم\r\nنيكفوروس پادشاهى بود در قسطنطينيه و آن بلادى است كه امروز در دست آل عثمان است . كسى كه بر آن بلاد فرمان مىراند او را دمستيكوس [ 2 
  ] مىگفتند . اين نيكفوروس با مسلمين سخت دشمنى داشت و هم او بود كه در ايام سيف الدوله حلب را گرفت و طرسوس و مسينه و عين‌زربه را در تصرف آورد . نيكفوروس پادشاه پيش از خود را كشته بود و با بيوهء او ازدواج كرده بود . آن زن را از آن پادشاه دو فرزند بود كه هر دو تحت تكفل او بودند .\r\nنيكفوروس پى در پى به بلاد اسلام حمله‌ور مىشد و ثغور شام و جزيره را زير پى مىسپرد .\r\nآن سان كه مسلمانان از او بيمناك شدند و همواره بر بلاد خود مىترسيدند . نيكفوروس تصميم گرفت كه آن دو فرزندخواندهء خود را اخته كند تا نسلشان از جهان برافتد . مادرشان از ماجرى خبر يافت ، نزد دمستيكوس پسر زيميسكس كس فرستاد و او را در نهان به قتل نيكفوروس بر انگيخت . و اين دمستيكوس سخت از نيكفوروس مىترسيد . نيكفوروس پدرش مسلمان و از مردم طرسوس بود و به ابن الفقاس [ 3 
  ] معروف بود . او كيش مسيحيت اختيار كرد و به قسطنطينيه رفت و همواره در ترقى بود تا به آن درجه رسيد كه رسيد . و اين امرى نادرست است كه عاقلان بايد از آن بر حذر باشند و نگذارند كسانى كه از طبقهء عوام بوده‌اند و كلا اهل عصبيت نيستند و به نسب از اهل دولت دور هستند بدين منزلت ارتقاء يابند و ما در مقدمهء اين كتاب به تفصيل در آن باب سخن گفته‌ايم .\r\n\r\nاستيلاى ابو تغلب بن ناصر الدوله بر حران\r\nدر اواسط سال 359 ابو تغلب به حران سپاه برد و قريب به يك ماه آنجا را در محاصره گرفت . سپس گروهى از مردم به مصالحه راضى شدند و اين امر سبب پريشانى اوضاع شهر گرديد . عاقبت همه يك دل به مصالحه رضا دادند و سر به فرمان نهادند . ابو تغلب با برادران و اصحاب خود به شهر در آمد و نماز جمعه بگزارد و به لشكرگاه خويش باز گرديد .\r\nآنگاه سلامة البرقعيدى را بر شهر امارت داد و اين سلامة از اكابر اصحاب آل حمدان بود .\r\nدر اين احوال به ابو تغلب خبر رسيد كه بنى نمير در بلاد موصل سر به شورش برداشته‌اند و عامل او را در برقعيد كشته‌اند . ابو تغلب شتابان به موصل باز گرديد .\r\n\r\n\r\n","description":"","footnote":"\r\n[ ( 1 ) 
  ] متن : نقفور\r\n[ ( 2 ) 
  ] متن : دمستق\r\n[ ( 3 ) 
  ] متن : ابن العفاش .\r\n","page_name":" 348 ","page_number":380},
  {"content":"\r\n\r\n\r\nمصالحهء قرغويه و ابو المعالى بن سيف الدوله\r\nپيش از اين گفتيم كه قرغويه به سال 358 در حلب عصيان كرد و از فرمان ابو المعالى - بن سيف الدوله سر بر تافت و او را از حلب براند و او نزد مادرش به ميافارقين رفت و سپس براى محاصره قرغويه در حلب بدانجا باز گرديد و از آنجا به حمص رفت و در آنجا فرود آمد .\r\nعاقبت ميان او و قرغويه صلح افتاد ؛ بدين شرط كه قرغويه در حلب خطبه به نام او كند و هر دو به نام المعز لدين اللّه علوى صاحب مصر خطبه بخوانند .\r\n\r\nرفتن روميان به بلاد جزيره\r\nدر سال 361 دمستيكوس با جماعاتى از روميان روى به جزيره نهاد و رها و نواحى آن را مورد حمله و تاراج قرار داد . سپس در اطراف جزيره به جولان پرداخت تا به نصيبين رسيد .\r\nدر نصيبين نيز دست به كشتار و تاراج زد . سپس در ديار بكر نيز چنين كرد . در اين گير و دار از ابو تغلب پسر ناصر الدوله جز اينكه به روميان مالى بپردازد ، هيچ كارى ساخته نبود . جمعى از مردم اين بلاد به بغداد گريختند و در مساجد و ديگر مجامع براى مردم از اعمال روميان و آنچه بر سر مسلمانان آورده بودند ، سخن گفتند و آنان را از عاقبت كار بيم دادند . مردم به هم بر آمدند و روى به سراى خليفه الطائع للّه نهادند و قصد هجوم به كاخ او داشتند ، ولى نگهبانان درها را بند و مردم به آشكارا خليفه را دشنام دادند .\r\nجمعى ديگر از مردم بغداد ، نزد بختيار پسر معز الدوله روى نهادند . بختيار در نواحى كوفه بود و از او عليه روميان يارى طلبيدند . بختيار نيز آنان را وعدهء جهاد داد و نزد حاجب سبكتكين كس فرستاد و فرمان داد كه بسيج سپاه كند تا به غزا رود و نيز مردم را به جنگ فرا خواند . آنگاه به ابو تغلب بن ناصر الدولة بن حمدان نوشت كه آذوقه و علوفه گرد آورد و آماده باشد كه او خود عازم نبرد است . اين احوال سبب ايجاد فتنه‌هايى در بغداد شد و از سوى فتيان و عياران به قتل و غارت انجاميد .\r\n\r\nاسارت دمستيكوس و مرگ او\r\nچون دمستيكوس در ديار مضر و جزيره مرتكب آن اعمال شد ، هواى فتح آمد را در سر پخت و ابو تغلب به مقابله برخاست ، و بر مقدمه ، برادر خود ابو القاسم هبة اللّه را به نبرد او فرستاد . دو سپاه در ماه رمضان سال 362 مصاف دادند . آوردگاه تنگنايى بود كه جولان اسبان را مجال نبود . روميان نيز آمادهء پيكار نبودند و منهزم شدند و دمستيكوس به اسارت افتاد و همچنان در نزد ابو تغلب محبوس بود تا در سال 363 بيمار شد . ابو تغلب براى معالجهء او پزشكان را گرد آورد ولى دارو سودمند نيفتاد و در گذشت .\r\n\r\n","description":"","footnote":"","page_name":" 349 ","page_number":381},
  {"content":"\r\n\r\n\r\nاستيلاى بختيار بن معز الدوله بر موصل و آنچه ميان او و ابو تغلب گذشت\r\nگفتيم كه ميان ابو تغلب و برادرانش ابراهيم و حمدان پسران ناصر الدوله كشمكش‌هايى بود و آن دو نزد بختيار بن معز الدوله رفتند و از او دادخواهى نمودند ، بختيار هم به آنان وعده يارى داد . بختيار در اين اوقات به سبب اشتغالات ديگر از كار آنان غافل ماند تا آنجا كه ابراهيم بگريخت و نزد برادر خود ابو تغلب بازگشت . اين امر سبب تحريك عزم بختيار شد و آهنگ موصل نمود . وزيرش ابن بقيه نيز بدان سبب كه ابو تغلب در نامه‌اى كه به بختيار نوشته بود شرايط خطاب را به جاى نياورده بود ، او را بدين نبرد ترغيب مىكرد .\r\nبختيار عزم نبرد كرد و در ماه ربيع الاخر سال 363 به موصل رسيد . ابو تغلب موصل را از هر گونه آذوقه و علوفه تهى كرد و خود به سنجار رفت و دواوين دولتى را نيز با خود ببرد و از سنجار عازم بغداد گرديد ولى در راه و در حوالى بغداد مرتكب هيچ قتل و تاراجى نگرديد . با نزديك شدن او به بغداد ، در شهر فتنه افتاد و كار عامه مخصوصا در جانب غربى پريشان و درهم شد .\r\nچون بختيار از واقعه آگاه شد وزير خود ابن بقيه را با سبكتكين از پى او فرستاد . ابن بقيه به بغداد داخل شد و سبكتكين در خارج شهر درنگ كرد . ابو تغلب بدين خبر ، خود را از بغداد به كنارى كشيد و جز اندك زد و خوردى حادثه ديگرى رخ ننمود .\r\nابو تغلب به اغواى سبكتكين پرداخت كه با همدستى او [ خليفه و وزير و مادر و ديگر اهل بيعت بختيار را دستگير كنند و خود زمام امور بغداد را به دست گيرد و او نيز به موصل باز گردد . 
  ] ولى سبكتكين از عواقب اين كار بترسيد و در اقدام آن درنگ كرد . وزير ، ابن بقيه نزد سبكتكين آمد و هر دو متفق شدند كه با ابو تغلب مصالحه كنند بدين شروط كه او مالى بر عهده گيرد و اقطاعات برادر خود حمدان را جز ماردين به او بازپس گرداند . آنگاه موارد موافقت و تعهد را به بختيار نوشتند . ابو تغلب به موصل باز گرديد . ابن بقيه ، سبكتكين را گفت كه به بختيار پيوندد . سبكتكين نخست سر از فرمان وزير بر تافت ولى عاقبت روى به راه نهاد .\r\nبختيار نيز از موصل حركت كرد ولى در اين مدت مردم موصل از ستم و تجاوز او متحمل رنج فراوان شده بودند . ابو تغلب از بختيار خواست كه او را لقب سلطانى ارزانى دارد و مالى را كه تضمين كرده است بر او ببخشايد ، بختيار نيز بپذيرفت .\r\nبختيار در راه كه مىآمد شنيد كه ابو تغلب نقض پيمان كرده و بعضى از ياران بختيار را كه براى حمل اموال و اولاد خود به موصل رفته بودند به قتل آورده است . بختيار به هم بر آمد و ابن بقيه و سبكتكين را با سپاهيانشان فرا خواند و همه روى به موصل نهادند .\r\nابو تغلب از موصل برفت و چند تن از اصحاب خود را نزد بختيار فرستاد تا از او پوزش خواهند و سوگند خورد كه از كشته شدن آن جماعت هيچ آگاهى نداشته است . بختيار بپذيرفت و\r\n\r\n","description":"","footnote":"","page_name":" 350 ","page_number":382},
  {"content":"\r\n\r\nشريف ابو احمد الموسوى را به نزد او فرستاد تا شرايط سوگند به جاى آورد . بار ديگر ميانشان صلح افتاد و بختيار به بغداد باز گرديد . آنگاه دختر خود را كه پيش از اين به عقد ابو تغلب در آورده بود ، نزد او فرستاد .\r\n\r\nباز گشت ابو المعالى پسر سيف الدوله به حلب\r\nپيش از اين گفتيم كه قرغويه غلام سيف الدوله بر ابو المعالى چيره شد و او را در سال 357 از حلب اخراج كرد و ابو المعالى نزد مادر خود به ميافارقين رفت و سپس از آنجا به حماة آمد و در آنجا سكونت گزيد . روميان حمص را امان داده بودند ، از اين رو مردم به شهر بازگشته بودند و جمعيت شهر افزون شده بود . يارقتاش غلام پدرش كه در حصن برزويه بود نزد او آمد و شهر حمص را برايش آبادان ساخت . قرغويه غلام خود بكجور را به نيابت در حلب نهاده بود ولى بكجور نيرو گرفته و قرغويه را دستگير و در قلعه حلب حبس كرده بود و خود چند سالى زمام امور را به دست گرفته بود . اين امور سبب شد كه ياران قرغويه از ابو المعالى بخواهند كه به حلب رود . ابو المعالى نيز به حلب رفت و شهر را چهار ماه در محاصره گرفت و تصرف كرد و اوضاع را به سامان آورد و بر آبادانىاش در افزود و همچنان ببود تا به امارت دمشق رفت .\r\n\r\nاستيلاى عضد الدولة بن بويه بر موصل و ساير ملوك بنى حمدان\r\nچون عضد الدولة بن ركن الدولة بن بويه بغداد را گرفت ، بختيار پسر عمش معز الدوله بگريخت و با باقيماندهء سپاهش به شام رفت . حمدان بن ناصر الدوله ، برادر ابو تغلب نيز با او بود . حمدان ، بختيار را بر انگيخت كه به جاى شام آهنگ موصل كند و حال آنكه عضد الدوله با او عهد كرده بود كه متعرض ابو تغلب كه در موصل مىنشست ، نشود ؛ زيرا ميان آن دو پيمان دوستى بود ولى بختيار اين پيمان بشكست و آهنگ موصل نمود .\r\nچون بختيار به تكريت رسيد ، رسولان ابو تغلب نزد او آمدند و پيشنهاد مصالحه دادند .\r\nبدين قرار كه اگر برادرش حمدان را تسليم او كند ، خود و لشكريانش همراه او خواهند شد و در تصرف بغداد يارىاش خواهند كرد . بختيار حمدان را تسليم رسولان كرد و ابو تغلب او را به زندان نمود . بختيار پيش رفت تا در حديثه با ابو تغلب ديدار كرد و هر دو با بيست هزار سپاهى عازم عراق شدند . عضد الدوله به مقابله ، سپاه بيرون برد . دو سپاه در حوالى تكريت - در شوال سال 366 - مصاف دادند و عضد الدوله ، ابو تغلب و بختيار را درهم شكست ، و در اين نبرد بختيار كشته شد و ابو تغلب جان از معركه به در برد و به موصل گريخت .\r\nعضد الدوله از پى او لشكر راند و در ماه ذو القعده موصل را بگرفت . عضد الدوله با خود آذوقه و علوفات بسيار آورده بود زيرا قصد آن داشت كه در موصل درنگ كند .\r\n\r\n","description":"","footnote":"","page_name":" 351 ","page_number":383},
  {"content":"\r\n\r\nعضد الدوله از موصل گروههايى را به طلب ابو تغلب فرستاد . مرزبان پسر بختيار و دايىهاى او ، ابو اسحاق و ابو طاهر پسران معز الدوله و مادرشان نيز با ابو تغلب بودند .\r\nبراى دستگيرى ابو تغلب ، از يك سو ابو الوفاء طاهر [ 1 
  ] بن اسماعيل كه از اصحاب عضد - الدوله بود و از ديگر سو حاجب او ابو حرب [ 2 
  ] طغان به جزيرهء ابن عمر راندند . ابو تغلب به نصيبين رفت ، سپس روانه ميافارقين گرديد و در آنجا بماند . در اين احوال از آمدن ابو الوفا به ميافارقين خبر يافت ، از آنجا رخت به بدليس [ 3 
  ] كشيد . ابو الوفا به ميافارقين آمد . مردم شهر در برابر او حصار گرفتند . ابو الوفا ميافارقين را ترك گفت و از پى ابو تغلب راند . ابو تغلب از ارزن - الروم به جانب حسنيه [ 4 
  ] از اعمال جزيره در حركت آمد و قلعهء كواشى و ديگر قلعه‌هاى آن ديار را تصرف كرد و هر چه اموال و آذوقه بود همه را از آن خود ساخت . ابو الوفا به ميافارقين باز گشت و آنجا را در محاصره گرفت .\r\nچون عضد الدوله از رفتن ابو تغلب به آن قلعه‌ها آگاه شد ، بدان سو لشكر راند ولى بر او دست نيافت . بسيارى از ياران ابو تغلب از او امان خواستند . عضد الدوله به موصل آمد و سردار خود طغان را براى دستگيرى ابو تغلب به بدليس فرستاد . ابو تغلب از بدليس بيرون شد و آهنگ بلاد روم نمود تا خود را به ورد رومى پادشاه آن سامان برساند . اين ورد را با پادشاه بزرگ روم اختلاف بود . از اين رو دست اتحاد به ابو تغلب داد تا به يارى او بر پادشاه غلبه يابد ؛ نيز دختر خود را به ابو تغلب داد .\r\nچون ابو تغلب از بدليس بيرون آمد ، سپاه عضد الدوله به او رسيد . ابو تغلب حمله‌اى كرد و لشكرش درهم شكست . او باقيماندهء سپاهيان خود را به حصن زياد - كه امروز به خرت برت معروف است - كشانيد .\r\nابو تغلب نزد ورد كس فرستاد و از او يارى طلبيد . ورد به سبب گرفتاريهايى كه خود داشت ، پوزش خواست ولى وعده داد كه او را يارى خواهد كرد . اما هنگامى كه ورد از پادشاه روم شكست خورد ، ابو تغلب از يارى او مأيوس گرديد و به بلاد اسلام بازگشت و در آمد فرود آمد ، تا آنگاه كه از اوضاع ميافارقين خبر يافت .\r\nابو الوفا [ طاهر بن ابراهيم 
  ] چون از تعقيب ابو تغلب باز گرديد به محاصرهء ميافارقين رفت . والى شهر ، هزار مرد بود . او در برابر سپاه ابو الوفا سه ماه مقاومت كرد ولى مرگش در رسيد و ابو تغلب يكى از موالى حمدانى به نام مونس را جانشين او ساخت . ابو الوفاء با بعضى از اعيان شهر در نهان رابطه بر قرار كرد و كوشيد تا مردم به او گرايش يابند . چون مونس از اين واقعه خبر يافت و ياراى مخالفتش نبود به ناچار سر طاعت فرود آورد و از ابو الوفا امان خواست ، ابو الوفا شهر را بگرفت . در ايام محاصرهء ميافارقين ، ابو الوفا ديگر دژهاى آن\r\n\r\n\r\n","description":"","footnote":"\r\n[ ( 1 ) 
  ] متن : ظاهر\r\n[ ( 2 ) 
  ] متن : ابو ظاهر\r\n[ ( 3 ) 
  ] متن : تفليس\r\n[ ( 4 ) 
  ] متن : حسينيه .\r\n","page_name":" 352 ","page_number":384},
  {"content":"\r\n\r\nسامان را گرفته بود و بر نواحى ديگر مستولى شده بود . ياران ابو تغلب همه امان خواستند .\r\nابو الوفا با همه نيكى كرد و به موصل مراجعت نمود . چون ابو تغلب از اين رخدادها خبر يافت ، آهنگ رحبه نمود و نزد عضد الدوله رسولانى فرستاد تا او را با خود مهربان سازد .\r\nعضد الدوله گفت : بدان شرط كه خود نزد او رود ، ولى ابو تغلب از اين شرط سر بر تافت .\r\nآنگاه عضد الدوله بر ديار مضر دست يافت . پيش از اين سلامة البرقعيدى از اكابر اصحاب بنى حمدان ، از سوى ابو تغلب امارت آن ديار داشت . ابو المعالى پسر سيف الدوله از حلب سپاهى بر سر او فرستاد . سلامة در مقابل مهاجمان پايدارى كرد .\r\nابو المعالى نزد عضد الدوله كس فرستاد و خويشتن را تسليم او كرد . عضد الدوله نقيب ابو احمد الموسوى را با سپاهى بر سر سلامة البرقعيدى فرستاد و پس از نبردهاى سختى او را به فرمان آورد . عضد الدوله رقه را براى خود برگزيد و باقى آن سرزمينها را به سعد الدوله ابو المعالى سپرد . آنگاه عضد الدوله رحبه را تصرف كرد و يك يك قلعه‌ها و دژهايش را به دست آورد و بر همهء آن اعمال استيلا يافت .\r\nعضد الدوله ابو الوفا را امارت موصل داد و در ماه ذو القعدهء سال 368 به بغداد بازگشت .\r\nآنگاه عضد الدوله لشكرى بر سر كردان هكارى فرستاد . اينان در حوالى موصل بودند .\r\nعضد الدوله آنان را به محاصره انداخت تا عاقبت سر تسليم فرود آوردند و قلعه‌هاى خود را تسليم كردند و فرود آمدند كه به موصل آيند ؛ اما برف ميان آنان و بلادشان حائل شده بود .\r\nسردار سپاه عضد الدوله همه را بكشت و در دو جانب راه موصل بر دار كرد . اين واقعه در سال 369 اتفاق افتاد .\r\n\r\nكشته شدن ابو تغلب بن حمدان\r\nچون ابو تغلب بن حمدان از صلح با عضد الدوله و بازگشت به پادشاهىاش در موصل مأيوس شد ، به شام رفت . قسام كه خطبه به نام العزيز علوى مىخواند در دمشق بود . او پس از الپتكين بر دمشق غلبه يافته بود . قسام از ابو تغلب بيمناك شد و او را از دخول به شهر منع كرد . ابو تغلب در خارج شهر فرود آمد و به العزيز نامه نوشت و از او خواست تا قسام را بگويد كه شهر را بر روى او بگشايد . از العزيز پيامى رسيد كه او را نزد خود فرا مىخواند تا سپاهى همراه او كند ولى ابو تغلب نپذيرفت و پس از اندك زد و خوردى با قسام به جانب طبريه راند . فضل سردار العزيز براى گوشمال قسام به شام آمد و او را در دمشق محاصره نمود .\r\nفضل سردار العزيز در طبريه با ابو تغلب ديدار كرد و از سوى العزيز او را وعده‌هاى جميل داد .\r\nدر اين احوال دغفل [ بن المفرج الطائي 
  ] در رمله بود . دغفل بر آن نواحى مستولى شده بود و به العزيز اظهار طاعت مىنمود . دغفل جماعتى گرد آورد و بر قبايل بنى عقيل كه در حوالى شام اقامت داشتند ، حمله آورد تا آنان را از شام براند . بنى عقيل از ابو تغلب يارى\r\n\r\n","description":"","footnote":"","page_name":" 353 ","page_number":385},
  {"content":"\r\n\r\nخواستند . از آن سو دغفل نيز به او نامه نوشت كه به يارى بنى عقيل نرود . ولى ابو تغلب حركت كرد و در جوار بنى عقيل قرار گرفت . دغفل و فضل سردار العزيز بترسيدند و پنداشتند كه ابو تغلب قصد تصرف آن اعمال را در سر دارد . ابو تغلب در محرم سال 369 راهى رمله شد . دغفل و فضل را ديگر ترديدى باقى نماند كه ابو تغلب به جنگ آنها مىآيد ، زيرا هر دو در رمله بودند . پس دغفل و فضل سپاه گرد آوردند و به مقابله بيرون آمدند . چون بنى عقيل كثرت سپاه بديدند بترسيدند و پاى به گريز نهادند . ابو تغلب با هفتصد تن از غلامان خود و غلامان پدرش باقى ماند ، به ناچار رو به گريز نهاد . كسانى از پى او تاختن آوردند . ابو تغلب ايستاد تا كر و فرى كند . ضربتى بر سرش زدند و اسيرش كردند و او را نزد دغفل بردند . فضل مىخواست او را نزد العزيز ببرد ولى دغفل ترسيد كه مباد العزيز او را بر كشد و مقام و مرتبت پيشين به او دهد ، چنان كه با الپتكين كرده بود ، پس او را به قتل رسانيد و سرش را به مصر فرستاد .\r\nبنى عقيل خواهر او جميله - دختر ناصر الدوله - و زن او دختر سيف الدوله را نزد ابو - المعالى پسر سيف الدوله به حلب فرستادند . ابو المعالى پسر سيف الدوله خواهر خود را نگهداشت ولى جميله را به موصل نزد ابو الوفا طاهر بن عبد اللّه ، سردار عضد الدوله فرستاد . ابو الوفا نيز او را نزد عضد الدوله گسيل داشت . عضد الدوله در يكى از حجره‌هاى سراى خويش بر او بند برنهاد و محبوسش نمود .\r\n\r\nورود ورد رومى به ديار بكر به عنوان پناهندگى\r\nچون رومانوس [ 1 
  ] پادشاه روم بمرد ، دو پسر خردسال بر جاى نهاد ، يكى باسيل [ 2 
  ] و يكى قسطنطين . رومانوس يكى از پسران را به جانشينى خود برگزيد . در اين احوال نيكفوروس كه دمستيكوس بود پس از كشتارها و تاراجهايى از بلاد اسلام باز گشت ، چون خبر مرگ رومانوس را آوردند سپاهيان ، او را به جاى پسران رومانوس به پادشاهى برداشتند زيرا آن دو هنوز خردسال بودند . چندى بعد مادر آن دو پسر با پسر زيميسكس عليه دمستيكوس توطئه كرد و او لئون [ 3 
  ] برادر دمستيكوس و ورديس پسر لئون را دستگير كرد و در يكى از دژها به بند كشيد و خود به بلاد شام لشكر برد . و ستم و تجاوز را از حد بگذرانيد . نيز به طرابلس رفت و آنجا را محاصره نمود . مادر پادشاه را برادرى بود خواجه كه در اين روزها مقام وزارت داشت .\r\nاو كسى را برگماشت تا زهر در طعام زيميسكس كرد . چون احساس مرگ كرد ، شتابان به قسطنطينيه راند ولى در راه هلاك شد .\r\nورد پسر منير از بزرگان سرداران بود . او طمع در پادشاهى كرد و به ابو تغلب نامه نوشت و دختر خود به دو داد و سپاهى از مسلمانان ثغور فراهم آورد و آهنگ روم نمود . پسران رومانوس\r\n\r\n\r\n","description":"","footnote":"\r\n[ ( 1 ) 
  ] متن : ارمانوس\r\n[ ( 2 ) 
  ] متن : بسيل\r\n[ ( 3 ) 
  ] متن : لاون .\r\n","page_name":" 354 ","page_number":386},
  {"content":"\r\n\r\nچند بار سپاه فرستادند و هر بار از ورد شكست خوردند . چون ورد روى به قسطنطينيه نهاد ، پسران رومانوس ترسيدند و ورديس پسر لئون را از زندان آزاد كردند و با سپاهى به جنگ ورد فرستادند . در سال 369 ورد منهزم شد و به ديار بكر گريخت و در خارج شهر ميافارقين فرود آمد و برادر خود را نزد عضد الدوله فرستاد و از او يارى خواست .\r\nپسران رومانوس رسولانى از قسطنطينيه نزد عضد الدوله فرستادند و دلجويى نمودند ، عضد الدوله جانب آن دو را بر ورد ترجيح داد و به ابو على تميمى عامل ديار بكر فرمان داد كه بدر و يارانش و نيز پسر و برادرش را دستگير كرده به زندان كند ؛ او نيز چنان كرد و همه را به زندان ميافارقين فرستاد . سپس آنان را روانهء بغداد نمود و همچنان در زندان بماندند تا در سال 375 كه به دست بهاء الدوله [ 1 
  ] پسر عضد الدوله آزاد شدند .\r\nالبته بدان شرط كه شمارى از مسلمانان كه در بند ياران او بودند ، آزاد شوند و هفت حصن با همهء روستاها از بلاد روم تسليم او شود و تا زنده است نه او و نه هيچ يك از يارانش متعرض بلاد مسلمانان نگردند . آنگاه او را ساز و برگ سفر داد و روان نمود . ورد رومى در راه كه مىرفت ملطيه را تصرف كرد و با اموالى كه از آنجا حاصل كرده بود قويدست شد و آهنگ ورديس پسر لئون نمود . ورديس با او چنان مصالحه كرد كه قسطنطينيه و جانب شمالى خليج از آن او باشد و جانب ديگر خليج از آن ورد . ورديس پس از چندى ورد را گرفت و به زندان انداخت ، سپس آزادش نمود . ورديس از خليج بگذشت و قسطنطينيه را محاصره نمود . پسران رومانوس ، با سيل و قسطنطين در شهر بودند . اين دو از پادشاه روس مدد خواستند . پادشاه روس با ورديس نبرد كرد و او در جنگ كشته شد و پسران رومانوس بر تخت پادشاهى خويش ابقا شدند . آنگاه ورد را بر سرزمينهايى كه در دستش بود باقى گذاشتند ولى ورد پس از اندك مدتى بمرد . باسيل زمام امور ملك را به دست گرفت و مدت سى و پنج سال با بلغاريان نبرد كرد تا بر آنها پيروز شد و بسيارى از آنان را از بلادشان بركند و در روم مسكن داد .\r\n\r\nامارت بكجور در دمشق\r\nبكجور از سوى ابو المعالى پسر سيف الدوله ، فرمانرواى حمص بود . حمص را آبادان نمود و مردم دمشق كه از جور قسام به جان آمده بودند از آنجا به حمص آمدند ، در دمشق قحطى و بيمارى افتاد . بكجور تا به العزيز باللّه صاحب مصر تقرب جويد از حمص غلات به دمشق حمل مىكرد و با او باب مكاتبه بگشود و خواستار امارت دمشق گرديد .\r\nبكجور در سال 373 از ابو المعالى برميد و نزد العزيز باللّه رسولى فرستاد و از او خواست\r\n\r\n\r\n","description":"","footnote":"\r\n[ ( 1 ) 
  ] ابن اثير : صمصام الدوله .\r\n","page_name":" 355 ","page_number":387},
  {"content":"\r\n\r\nكه به وعدهء خويش وفا كند ، ولى وزير يعقوب بن كلس چون در كار او ترديد داشت مانع صدور فرمان العزيز باللّه مىشد .\r\nپس از قسام اينك امارت دمشق را يلتكين [ 1 
  ] بر عهده داشت و چون در عهد وزارت ابن كلس اوضاع دولت نابسامان شده بود كتاميان اجتماع كردند و بر او شوريدند .\r\nابن كلس مجبور شد يلتكين را از دمشق فرا خواند . العزيز فرمان عزل يلتكين و امارت بكجور را در ماه رجب سال 373 صادر نمود .\r\nبكجور به دمشق رفت و در آنجا دست ستم بر مردم بگشود و ياران وزير يعقوب بن - كلس را تار و مار نمود . بعضى را كشت و بعضى را بردار كرد و مدت شش سال در امارت بود .\r\nمردم دمشق از جور بكجور به جان آمدند . از اين رو سپاهى به سردارى منير خادم براى عزل او از مصر روانهء دمشق شد . همچنين به نزال والى طرابلس هم نوشته بودند كه به يارى منير خادم ، سپاه روان دارد . بكجور براى مقابله با منير سپاهى از عرب و غير عرب گرد آورد ولى در جنگ شكست خورد . به ناچار از او امان خواست ، بدين شرط كه از دمشق برود . منير خادم او را امان داد . بكجور به رقه رفت و بر آن مستولى شد و دمشق را به منير تسليم نمود . بكجور در رقه ماند و بر رحبه و سرزمينهايى كه مجاور رقه بود ، مستولى شد .\r\nبكجور نزد بهاء الدولة بن بويه رسول فرستاد تا به او پيوندد و نيز از امير ياد كرد كه بر ديار بكر و موصل غلبه يافته بود خواست كه نزد او رود . همچنين از سعد الدوله ابو المعالى صاحب حلب نيز طلب كرد كه حمص را به اقطاع او دهد تا به طاعت او در آيد . ولى هيچ يك به او پاسخى ندادند . بكجور در رقه ماند و با موالى ابو المعالى سعد الدوله به مكاتبه پرداخت و آنان را بر مىانگيخت تا عليه ابو المعالى دست به كارى زنند . آنان به او خبر دادند كه ابو المعالى سعيد الدوله غرق در لذات خويش است و از تدبير ملك غافل .\r\nآنگاه بكجور به العزيز باللّه نامه نوشت و او را به گرفتن حلب ترغيب كرد . العزيز نيز به نزال عامل طرابلس و ديگر واليان شام نوشت كه لشكر به يارى بكجور فرستند و در فرمان او باشند ، اما عيسى بن نسطور نصرانى وزير العزيز باللّه به نزال نوشت كه چون بكجور در واقعه نبرد با سعد الدوله غوطه‌ور شد ، او خود را به كنارى كشد ؛ و سبب اين توطئه آن بود كه عيسى بن نسطور بعد از مرگ ابن كلس به وزارت رسيده بود و با بكجور سخت دشمنى مىورزيد .\r\nنزال به بكجور پيام داد كه در فلان روز در فلان جاى با سپاه خود حاضر آيد .\r\nولى خود خلف وعده كرد و چون بكجور از رقه در حركت آمد ، ابو المعالى آگاه شد و از حلب بيرون آمد . لؤلؤ كبير غلام پدرش نيز در خدمت او بود .\r\n\r\n\r\n","description":"","footnote":"\r\n[ ( 1 ) 
  ] متن : بلكين .\r\n","page_name":" 356 ","page_number":388},
  {"content":"\r\n\r\nابو المعالى به بكجور نامه نوشت و از او دلجويى نمود و حقوق نعمت ديرين را فرايادش آورد و گفت كه از رقه تا حمص را به اقطاع او دهد ولى بكجور نپذيرفت .\r\nابو المعالى به صاحب انطاكيه نامه نوشت و از او يارى خواست . او نيز سپاهى از روميان را به يارىاش فرستاد . همچنين به اعرابى كه در خدمت بكجور بودند نامه فرستاد و آنان را به دادن اموال و اقطاعات عليه بكجور بر انگيخت . آنان نيز وعده دادند كه چون نبرد آغاز شود او را تنها خواهند گذاشت .\r\nچون دو سپاه روبرو شدند و جنگ آغاز شد ، اعراب بر لشكرگاه بكجور زدند و آن را تاراج كردند و به ابو المعالى پيوستند . بكجور دل بر مرگ نهاد و بدانجا كه ابو المعالى ايستاده بود حمله آورد ، ولى لؤلؤ او را از مكان مقرر دور كرده بود و خود به جاى او ايستاده بود تا او را آسيبى نرسد . چون بكجور نزديك شد لؤلؤ بر او تاخت و ضربتى سخت بر او نواخت . يارانش گردش را گرفتند و از معركه‌اش به در بردند .\r\nيكى از ياران او نزد ابو المعالى آمد و گفت اگر شروط مرا بپذيرى ، بكجور را تسليم تو كنم . ابو المعالى بپذيرفت ، او نيز بكجور را بياورد . ابو المعالى او را به قتل آورد و خود به رقه رفت . سلامة الرشيقى غلام بكجور در رقه مانده بود . همچنين فرزندان او و نيز ابو الحسن على بن الحسين المغربى وزير او . اينان همه از ابو المعالى سعد الدوله امان خواستند و او امانشان داد . آنها از رقه برفتند و اموال خود ببردند . اين اموال در نظر ابو المعالى بسيار آمد و گفت نمىپنداشتم كه بكجور صاحب اين همه اموال باشد . قاضى ابو الحصين كه حاضر بود گفت : همهء اينها از آن تو است ، زيرا بكجور برده‌اى بيش نبود و برده مالك چيزى نمىشود . پس بدين فتوى ابو المعالى همهء آن اموال بستد . العزيز باللّه به شفاعت كس فرستاد ولى ابو المعالى نپذيرفت و پاسخى ناخوش داد . وزير ابو الحسن على بن الحسين المغربى به مشهد على ( ع ) پناه برد .\r\n\r\nخبر امير باد كرد و كشته شدن او در موصل\r\nكردان حميدى در نواحى موصل جاى داشتند . يكى از رؤساى معروف آنان امير باد بود گويند كه باد لقب او بود و ابو عبد اللّه حسين بن دوستك [ 1 
  ] نام داشت . و گويند كه باد نام او بود و كنيه‌اش ابو شجاع بن دوستك بود ، و برادرش ابو عبد اللّه حسين نام داشت . اين امير باد را شدت و سطوتى عظيم بود و قوافل را به وحشت مىانداخت و هر چه از غارت قوافل به دست مىآورد در ميان افراد عشاير كرد بذل مىكرد ، از اين رو شمار يارانش افزون شد . نخست به ارمينيه لشكر برد و ارجيش را تصرف كرد . سپس به ديار بكر باز گشت . چون\r\n\r\n\r\n","description":"","footnote":"\r\n[ ( 1 ) 
  ] متن : ذوشتك .\r\n","page_name":" 357 ","page_number":389},
  {"content":"\r\n\r\nعضد الدوله موصل را گرفت ، امير باد نيز در ضمن جماعاتى كه به ديدارش مىآمدند ، به ديدارش آمد . ولى بعدها بر جان خويش بترسيد و از عضد الدوله دورى گزيد . عضد الدوله از پى او فرستاد ولى بر او دست نيافت . چون عضد الدوله ديده از جهان فروبست ، امير باد به ديار بكر آمد و آمد و ميافارقين را تصرف نمود . سپس نصيبين را گرفت . صمصام الدوله به سردارى حاجب ابو القاسم سعد [ 1 
  ] بن محمد ، لشكرى بر سر او فرستاد . دو سپاه در خابور حسينيه از بلاد كواشى روبرو شدند . حاجب و سپاهش منهزم گشتند و بسيارى از مردم ديلم كشته شدند .\r\nحاجب سعد بن محمد بن موصل رفت و امير باد در پى او بود . مردم موصل به خلاف حاجب برخاستند و او را به سبب سوء سيرتش از شهر راندند . باد در سال 373 وارد موصل شد . در آنجا قدرت و توان يافت و آمادهء رزم بغداد گرديد . صمصام الدوله كار او را خوار نشمرد و با ابن سعدان وزير خود چنان تصميم گرفتند كه سپاهى به سوى او روان دارند . پس زيار [ 2 
  ] بن شهراكويه [ 3 
  ] را كه يكى از سرداران بزرگ ديلم بود به جنگ او گسيل داشت و از ساز نبرد هر چه نياز داشت برايش آماده ساخت . در ماه صفر سال 374 مصاف حاصل آمد و امير باد درهم شكست و بسيارى از يارانش كشته شدند و باقى به اسارت افتادند و اسيران را در بغداد بگردانيدند و ديلم بر موصل مستولى شد .\r\nآنگاه زيار لشكرى در طلب او به نصيبين فرستاد . ميان سپاهيان و سرانشان اختلاف افتاد .\r\nابن سعدان وزير صمصام الدوله به ابو المعالى صاحب حلب نامه نوشت و ديار بكر را به او داد . ابو المعالى سپاهى به ديار بكر فرستاد ولى در برابر ياران باد ياراى مقاومتش نبود . چندى ميافارقين را محاصره كردند ، سپس به حلب باز گرديدند .\r\nسعد حاجب كسى را فرستاد تا به ناگاه باد را به غدر بكشد . آن مرد شبى به خيمهء باد در آمد و ضربتى بر ساق پاى او زد و پنداشت كه بر سر او زده است . باد از هلاكت برهيد .\r\nسپس نزد زيار سردار ديلم كس فرستاد و سعد حاجب در موصل بود و خواستار صلح شد . در پيمان صلح چنان نهادند كه ديار بكر از آن امير باد باشد ، افزون بر نمى از طور عبدين . از آن تاريخ ديار بكر امير باد را صافى شد . زيار نيز به بغداد باز گرديد .\r\nسعد حاجب در موصل ماند تا آنگاه كه در سال 377 بمرد . پس از مرگ او امير باد را هواى موصل در سر افتاد . شرف الدوله يكى از سرداران خود به نام ابو نصر خواشاده را به نبرد او فرستاد . باد نيز لشكر بيرون آورد . ولى براى ابو نصر از بغداد مدد نرسيد او نيز به ناچار از اعراب بنى عقيل يارى طلبيد و سرزمينهايى را به آنان اقطاع داد تا با او به دفع فتنهء باد همنبرد شوند . باد بر طور عبدين مسلط شد ولى نتوانست كه به صحرا فرود آيد . آنگاه برادر خود را به جنگ اعراب فرستاد . برادرش كشته شد و سپاهش منهزم گرديد . باد همچنان\r\n\r\n\r\n","description":"","footnote":"\r\n[ ( 1 ) 
  ] متن : سعيد بن محمد\r\n[ ( 2 ) 
  ] متن : زياد\r\n[ ( 3 ) 
  ] متن : شهر اكونه .\r\n","page_name":" 358 ","page_number":390},
  {"content":"\r\n\r\nدر برابر خواشاده پايدارى كرد تا خبر مرگ شرف الدولة بن بويه به او رسيد . بدين خبر خواشاده به موصل راند و اعراب در صحرا و امير باد در كوهستان ماندند .\r\n\r\nبازگشت بنى حمدان به موصل و كشته شدن امير باد\r\nابو طاهر ابراهيم و ابو عبد اللّه الحسين [ 1 
  ] پسران ناصر الدولة بن حمدان پس از هلاكت برادرشان ابو تغلب به عراق رفتند و در بغداد در خدمت شرف الدولة بن عضد الدوله ماندند .\r\nچون خواشاده امارت موصل يافت ، شرف الدوله آن دو را به موصل فرستاد . ولى اصحاب او بر او خرده گرفتند ، پس به خواشاده نوشت كه آن دو برادر را به شهر راه ندهد ، در ضمن در نامه‌اى از آنها خواست كه از راه باز گردند ولى آنان به سخن او گوش ندادند و شتابان به موصل راندند و در بيرون شهر فرود آمدند .\r\nاهالى موصل بر ديلميان و تركانى كه در نزد ايشان بودند بشوريدند و به بنى حمدان پيوستند . ديلميان سپاهى به نبرد آنان گسيل داشتند ولى منهزم شدند و خلق كثيرى از آنان كشته شد و باقى به دار الاماره پناه بردند . مردم موصل قصد قتل عام ديلميان را داشتند ولى بنى حمدان مانع شدند . و خواشاده و ياران او را امان دادند تا از شهر خارج شده به بغداد روند . آنگاه موصل را در تصرف آوردند . اعراب از هر ناحيه چون سيل به نزد آنان گرد آمدند .\r\nاين خبر به امير باد كه در ديار بكر بود رسيد . كردان بشنويه [ 2 
  ] كه در قلعهء فنك [ 3 
  ] بودند بر او گرد آمدند و او نيز سپاهى بزرگ تشكيل داد .\r\nامير باد به مردم موصل چند نامه نوشت و به دلجويى از ايشان پرداخت . بعضى نيز به دو پاسخ موافق دادند . پس به راه افتاد و در موصل فرود آمد . ابو طاهر و ابو عبد اللّه پسران حمدان نزد ابو الذواد [ 4 
  ] محمد بن المسيب كس فرستادند و از او يارى طلبيدند . محمد بن - المسيب امير بنى عقيل بود . محمد بن المسيب گفت بدين شرط به يارى آنها مىآيد كه جزيرهء ابن عمرو نصيبين را به دو واگذارند و آن دو قبول كردند . ابو عبد اللّه نزد ابو الذواد رفته بود و برادرش ابو طاهر در موصل مانده بود و امير باد موصل را در محاصره داشت . ابو الذواد [ 5 
  ] با قوم و قبيلهء خود با ابو عبد اللّه بن حمدان به سوى موصل در حركت آمدند و در بلد [ 6 
  ] از دجله گذشتند و از پشت سر امير باد آشكار شدند . ابو طاهر و حمدانيان نيز از روبرو حمله آوردند .\r\nناگهان اسب باد او را بر زمين زد و استخوان ترقوه‌اش بشكست و نتوانست از زمين برخيزد .\r\nچون دشمن حمله آورد ، اصحابش او را رها كرده بگريختند . باد به دست يكى از اعراب كشته شد . سرش را نزد پسران حمدان بردند و لشكر پيروزمند به موصل باز گرديد . اين واقعه\r\n\r\n\r\n","description":"","footnote":"\r\n[ ( 1 ) 
  ] متن : الحسن\r\n[ ( 2 ) 
  ] متن : بثنويه\r\n[ ( 3 ) 
  ] متن : فسك .\r\n[ ( 4 ) 
  ] متن : ابو عبد اللّه\r\n[ ( 5 ) 
  ] متن : ابو لرواد\r\n[ ( 6 ) 
  ] متن : بدر .\r\n","page_name":" 359 ","page_number":391},
  {"content":"\r\n\r\nدر سال 380 اتفاق افتاد .\r\n\r\nهلاكت ابو طاهر بن حمدان و استيلاى بنى عقيل بر موصل\r\nچون امير باد كشته شد ، ابو طاهر و ابو عبد اللّه پسران حمدان ، در صدد باز پس گرفتن ديار بكر بودند . ابو على بن مروان كرد ، پسر خواهر امير باد كه از معركه گريخته بود به حصن كيفا رفته بود .\r\nزن و فرزند و اموال امير باد در آنجا بودند . حصن كيفا يكى از دژهاى استوار بود .\r\nابو على بن مروان ، زوجهء دايى خود را به زنى گرفت و بر اموال او و نيز بر حصن كيفا استيلا يافت . همچنين در ديار بكر در حركت آمد و هر چه از آن دايى خود بود بار ديگر در قبضهء تصرف آورد . در آن احوال كه ميافارقين را محاصره كرده بود ، ابو طاهر و ابو عبد اللّه پسران حمدان به پيكار او رفتند و هر دو منهزم گرديدند و ابو عبد اللّه در هزيمت به اسارت افتاد .\r\nكردان او را از بند رهانيدند و او به برادرش ابو طاهر پيوست و ابو طاهر در آن هنگام شهر آمد را در محاصره داشت . دو برادر بار ديگر به قتال ابن مروان رفتند . اين بار نيز منهزم شدند و ابو عبد اللّه اسير گرديد ، و نيز خليفهء مصر شفاعت كرد و ابن مروان آزادش نمود . خليفه ابو - عبد اللّه را پس از رهايى از اسارت ، امارت حلب داد و او تا پايان عمر خود در آن مقام ببود .\r\nابو طاهر برادر ديگر ، با باقيماندهء يارانش به نصيبين رفت . ابو الذواد [ 1 
  ] محمد بن المسيب امير بنى عقيل نيز در آنجا بود [ او و پسرش على را بگرفت و در اسارت به قتل رسانيد 
  ] .\r\nآنگاه به موصل راند و موصل و اعمال آن را تصرف كرد . آنگاه نزد بهاء الدوله رسولى فرستاد كه از جانب خود عاملى نزد او فرستد . او نيز يكى از سرداران خود را بفرستاد ولى همهء تصرفات در امور با ابو الذواد بود و ديگر نيازى به آن عامل نبود . بدين گونه دولت بنى حمدان در موصل منقرض شد . و البقاء للّه .\r\n\r\nهلاكت سعد الدولة بن حمدان در حلب و امارت پسرش ابو الفضائل و قدرت يافتن لؤلؤ\r\nچون سعد الدولة بن سيف الدولة بن حمدان در نبردى غلام خود بكجور را شكست داد و به هنگامى كه او را از رقه به نزدش بردند ، به قتلش آورد و به حلب بازگشت و به فالج دچار شد و در سال 381 از دنيا رخت بربست . غلام او لؤلؤ يكى از اكابر دولت بود . لؤلؤ ابو الفضائل پسر سعد الدوله را به پادشاهى برگزيد و از لشكريان برايش بيعت گرفت و لشكريان از هر سو به نزد او باز گشتند . خبر به ابو الحسن المغربى كه در مشهد على ( ع ) بود رسيد .\r\n\r\n\r\n","description":"","footnote":"\r\n[ ( 1 ) 
  ] متن : ابو الدرداء .\r\n","page_name":" 360 ","page_number":392},
  {"content":"\r\n\r\nبه مصر نزد العزيز باللّه رفت و او را به تصرف حلب ترغيب نمود . العزيز باللّه سردار سپاه خود منجوتكين را به حلب فرستاد و او آنجا را در محاصره گرفت . سپس بلد را تصرف كرد .\r\nابو الفضائل و لؤلؤ به قلعه پناه بردند و نزد [ باسيل 
  ] پادشاه روم كس فرستادند و از او يارى خواستند . او كه خود سرگرم نبرد بلغار بود ، به نايب خود در انطاكيه فرمان داد به ياريشان رود . او نيز با پنجاه هزار سپاهى روان شد و بر جسر الجديد [ 1 
  ] بر نهر عاصى فرود آمد . منجو - تكين با لشكر اسلام بر آنان حمله آورد ، روميان منهزم شده به انطاكيه باز گشتند . منجوتكين از پى ايشان براند و شهرها و روستاهايشان را غارت كرد و آتش زد . ابو الفضائل و لؤلؤ نيز از قلعه به زير آمدند و حلب را غارت نمودند و هر چه غله در آنجا بود با خود بردند و باقى را آتش زدند . منجوتكين بار ديگر به محاصرهء حلب باز گرديد .\r\nلؤلؤ نزد ابو الحسن المغربى رسولى فرستاد تا پايمردى كرده ميانشان صلح بر قرار نمايد .\r\nمنجوتكين تن به صلح داد و به دمشق باز گشت زيرا خود به سبب تنگى آذوقه از جنگ ملول شده بود . ولى در اين تصميم از العزيز باللّه اجازت نخواسته بود . اين امر سبب خشم العزيز باللّه گرديد ، نامه‌اى سراسر توبيخ به او نوشت و فرمان داد كه بار ديگر محاصرهء حلب را از سر گيرد . منجوتكين باز گشت و سيزده ماه ديگر حلب را در محاصره گرفت . ابو الفضائل و لؤلؤ رسولى نزد پادشاه روم فرستادند و او را به تسخير انطاكيه ترغيب كردند . پادشاه روم تا وسط بلاد بلغار پيش رفته بود ، از همانجا باز گرديد و سپاه بسيج كرد و آهنگ حلب نمود . چون خبر به منجوتكين رسيد پس از آنكه اردوگاه خود را به آتش كشيد و هر چه ساخته بود ويران نمود از حلب برفت . پادشاه روم به حلب رسيد . ابو الفضائل و لؤلؤ از شهر بيرون آمدند و او را سپاس گفتند و به شهر باز گرديدند . پادشاه روم به شام راند و حمص و شيزر را غارت كرد و طرابلس را محاصره نمود . شهر در برابر او مقاومت كرد . پادشاه روم چهل روز در آنجا درنگ كرد سپس به ديار خود مراجعت نمود .\r\n\r\nانقراض بنى حمدان در حلب و استيلاى بنى كلاب بر آن\r\nابو نصر بن [ 2 
  ] لؤلؤ از موالى سعد الدولة بن سيف الدوله بود . او ابو الفضائل پسر سعد - الدوله را از امارت حلب عزل كرد و شهر را از او بستد و دعوت و شعار عباسيان را از آنجا بر افكند و به نام الحاكم بامر اللّه علوى صاحب مصر خطبه خواند . الحاكم بامر اللّه نيز او را مرتضى الدوله لقب داد ، ولى پس از چندى با او دل بد كرد و بنى كلاب بن ربيعه كه اميرشان صالح بن مرداس بود ، طمع در دولت او كردند .\r\nابن لؤلؤ جماعتى از ايشان را كه به حلب در آمده بودند بگرفت و به زندان كرد . صالح\r\n\r\n\r\n","description":"","footnote":"\r\n[ ( 1 ) 
  ] متن : جسر الحديد\r\n[ ( 2 ) 
  ] متن : ابو نصر لؤلؤ .\r\n","page_name":" 361 ","page_number":393},
  {"content":"\r\n\r\nبن مرداس نيز در زمرهء در بندكشيدگان بود كه مدتى در سختى بسر برد . عاقبت از زندان بگريخت و نزد اهل و قبيلهء خويش رفت . آنگاه لشكرى گرد آورد و به حلب راند . ابن لؤلؤ در حلب بود . ميان دو طرف جنگهايى درگرفت و صالح در اين جنگها پيروز شد و در سال 406 ابن لؤلؤ را اسير نمود . ابن لؤلؤ را برادرى بود ، چون خود را از بند برهانيد و به حلب بازگرديد آن شهر را در ضبط آورد . آنگاه براى صالح بن مرداس مالى به عنوان فديه فرستاد و با پذيرفتن چند شرط برادر را آزاد كرد .\r\nچون ابن لؤلؤ آزاد شد و به حلب آمد غلام خود فتح را كه نايب او بر قلعه بود متهم ساخت كه در هزيمت او دست داشته ، پس تصميم به نابودى او گرفت . چون فتح از ماجرى خبر يافت ، به الحاكم بامر اللّه علوى نامه نوشت و دعوت علويان آشكار كرد و عليه ابن لؤلؤ عصيان نمود . الحاكم بامر اللّه نيز صيدا و بيروت را به اقطاع او داد . ابن لؤلؤ به انطاكيه نزد روميان رفت و در همانجا بماند و فتح به صيدا شد . الحاكم بامر اللّه نيز يكى را از جانب خود امارت حلب داد و دولت بنى حمدان در همهء شام و جزيره منقرض شد و حلب در تصرف عبيديان در آمد . سپس صالح بن مرداس الكلابى بر حلب چيره شد ، و او را در آن ديار دولتى پديد آمد كه به ارث به فرزندانش رسيد و ما در اخبار آنان خواهيم آورد .\r\n\r\nخبر از دولت بنى عقيل در موصل و آغاز كار و چگونگى احوالشان\r\nبنى عقيل ، بنى كلاب ، بنى نمير و بنى خفاجه ، همه از تيرهء عامر بن صعصعه‌اند و بنى - طى از كهلان است . اينان در سرزمينهاى ميان جزيره و شام و سواحل فرات پراكنده بودند و در شمار رعاياى بنى حمدان به آنان خراج مىپرداختند و همراه با ايشان به جنگ مىرفتند .\r\nچون دولت بنى حمدان روى به ضعف نهاد ، اينان نيرومند شدند و به قصد تصرف بلاد بر پاى خاستند .\r\nدر سال 380 هنگامى كه ابو طاهر بن حمدان از ابو على بن مروان در ديار بكر - چنان كه گفتيم - شكست خورد و به نصيبين رفت ، ابو الذواد [ 1 
  ] محمد بن مسيب بن رافع بن المقلد بن - جعفر بن عمر بن مهند ، امير بنى عقيل بن كعب بن ربيعة بن عامر بر آن مستولى شد و ابو طاهر و يارانش را بكشت و به موصل رفت و آنجا را در تصرف آورد . آنگاه نزد بهاء الدولة بن بويه كه در بغداد بر خليفه فرمان مىراند رسولى فرستاد و از او خواست كه عاملى از سوى خود به موصل فرستد ، در صورتى كه زمام امور به دست ابن الذواد باشد . و در اين مقام دو سال ببود .\r\nبهاء الدوله به سال 382 به سردارى ابو جعفر حجاج بن هرمز سپاهى به موصل فرستاد و ابو الذواد را شكست داد و موصل را بگرفت . ابو الذواد با سپاهى از قوم خود و اعرابى كه\r\n\r\n\r\n","description":"","footnote":"\r\n[ ( 1 ) 
  ] متن : ابو الدرداء .\r\n","page_name":" 362 ","page_number":394},
  {"content":"\r\n\r\nگردش را گرفته بودند ، به جنگ او رفت . ميان دو طرف نبردهايى در گرفت كه پيروزى از آن ديلم بود .\r\n\r\nهلاكت ابو الذواد و حكومت برادرش مقلد\r\nدر سال 386 ابو الذواد بمرد و فرمانروايى بنى عقيل به برادرش على رسيد و پيش از او برادر ديگرشان مقلد بن المسيب براى جانشينى ابو الذواد دست به تلاش و كوشش زده بود ، ولى بنى عقيل او را نپذيرفته بودند زيرا على از او مسن‌تر بود .\r\nمقلد بن المسيب چون مأيوس شد روى سوى موصل كرد و دست ارادت به ديلميانى كه در موصل بودند داد . ابو جعفر حجاج بن هرمز از سوى بهاء الدوله در موصل بود . مقلد به بهاء الدوله نوشت كه موصل را به هر سال دو هزار هزار درهم به مقاطعهء او دهد ، بهاء الدوله نيز بپذيرفت . مقلد نزد برادر خود على رفت و به او و قوم خود چنان نمود كه بهاء الدوله امارت موصل را به او سپرده است و بدين سخن از آنان يارى خواست ، زيرا ابو جعفر او را به شهر راه نمىداد .\r\nبنى عقيل با او در حركت آمدند و در موصل فرود آمدند . جماعتى از سران به او گرويدند و ابو جعفر بن هرمز به ناچار از او امان خواست . چون امان يافت به كشتى نشست و راه بغداد در پيش گرفت . ياران مقلد از پى او رفتند ولى به او دست نيافتند و مقلد موصل را در تصرف آورد .\r\n\r\nفتنهء مقلد در عهد بهاء الدولة بن بويه\r\nمقلد بن المسيب ناحيهء غربى فرات را داشت . او را در بغداد نايبى بود . روزى ميان او و ياران بهاء الدوله مشاجره‌اى در گرفت و آن نايب پاى از حد خويش بيرون نهاد و درشتيها كرد . در آن ايام بهاء الدوله سرگرم فرونشاندن فتنهء برادر خود بود . نايب مقلد به او نامه نوشت و از ياران بهاء الدوله شكايت كرد . مقلد با جماعتى بيامد و آنان را گوشمال داد و دست به جمع آورى اموال گشود . آنگاه نامه‌اى معذرت آميز به بهاء الدوله نوشت و از او خواست تا يكى را جهت حفاظت قصر و ديگر جايها به بغداد فرستد . نايب بهاء الدوله ابو على بن اسماعيل ، به جنگ مقلد از بغداد بيرون آمد . چون بهاء الدوله خبر يافت كه ياران مقلد به بغداد در آمده‌اند ، ابو جعفر الحجاج را به بغداد فرستاد تا ابو على بن اسماعيل را دستگير كند و با مقلد به نوعى مصالحه نمايد . ابو جعفر با مقلد چنان مصالحه كرد كه مقلد در خطبه پس از نام بهاء الدوله نام ابو جعفر را بياورد و ده هزار دينار به بهاء الدوله بپردازد و جز از باب حمايت چيزى از آن بلاد نستاند . نيز به مقلد خلعت سلطانى عطا گردد و او را حسام الدوله لقب دهند و موصل و كوفه و قصر و جامعين را به اقطاع او دهند و القادر باللّه او را به حضور پذيرد .\r\nبدين گونه مقلد بن مسيب بر آن بلاد استيلا يافت . بزرگان و اعيان از هر سو روى به درگاه\r\n\r\n","description":"","footnote":"","page_name":" 363 ","page_number":395},
  {"content":"\r\n\r\nاو نهادند و منزلتى عظيم يافت .\r\nابو جعفر الحجاج ، ابو على بن اسماعيل را دستگير كرد ولى او بگريخت و به مهذب - الدوله پيوست .\r\n\r\nگرفتار آمدن على بن المسيب\r\nمشاجره‌اى ميان اصحاب مقلد بن المسيب و اصحاب برادرش على بن المسيب در موصل در گرفته بود و اين پيش از رفتن مقلد به عراق بود . چون به موصل باز گرديد عزم آن كرد كه از ياران برادرش انتقام بگيرد . سپس چنان ديد كه با وجود برادرش اين كار از او بر - نمىآيد ، از اين رو براى دستگيرى برادر چاره مىانديشيد . پس سپاهيان خود را از ديلم و كرد گرد آورد و آنان را گفت كه قصد دقوقا دارد و سوگندشان داد كه سر از فرمان او نپيچند .\r\nخانهء مقلد در همسايگى خانهء برادرش على بود . از خانهء خود به آنجا نقب زد و از آن نقب به خانهء على درآمد و در بندش كشيد ، و به حبسش فرستاد . آنگاه زن او و پسرانش قرواش و بدران را به تكريت فرستاد . سپس سران عرب را فرا خواند و به آنان خلعت بخشيد و باب عطا بگشود و قريب به دو هزار سوار بر او گرد آمدند . آن زن با پسران خود نزد برادر ديگر مقلد حسن بن المسيب رفت . خيمه‌هاى او نزديك به تكريت بود .\r\nحسن به هم بر آمد و عرب را عليه مقلد بسيج كرد و با ده هزار سپاهى آهنگ او نمود .\r\nمقلد از موصل بيرون رفت و از مردم در باب نبرد با برادرش نظر خواست . بعضى چون رافع بن محمد بن مقن [ 1 
  ] رأى به نبرد داد ، ولى بعض ديگر چون برادر رافع ، غريب بن محمد بن مقن رأى به مصالحه و آشتى و صلهء رحم داد . در اين احوال خواهرش رهيله [ 2 
  ] دخت مسيب بيامد و برادر را شفاعت نمود و مقلد آزادش كرد و اموال او را به او باز گردانيد . مقلد به موصل باز گرديد و آمادهء قتال با على بن مزيد الاسدى شد كه به واسط رود ، زيرا او طرفدار برادرش حسن بن مسيب بود . چون مقلد به حله رسيد على از آن سو به موصل در آمد و شهر را در تصرف گرفت . مقلد به موصل باز گشت . چون برادر ديگرش حسن از واقعه آگاه شد و آن همه سپاهيان او را ديد ، روى شفاعت بر زمين نهاد و او را با برادر بر سر مهر آورد . مقلد در حالى كه دو برادرش على و حسن در كنار او بودند به موصل داخل شد ، سپس على از مقلد بيمناك شده بگريخت . بار ديگر ميان برادران صلح افتاد بدين شرط كه همواره يكى از آنها در شهر باشد . بار ديگر على بگريخت اين بار بنى خفاجه نيز با او بودند . على به عراق گريخت ، مقلد از پى او برفت ولى بر او دست نيافت و باز گرديد . مقلد بار ديگر به ديار على بن مزيد لشكر برد . ابن مزيد به مهذب الدوله صاحب بطيحه پيوست و او ميان دو برادر\r\n\r\n\r\n","description":"","footnote":"\r\n[ ( 1 ) 
  ] متن : معز\r\n[ ( 2 ) 
  ] متن : رميله .\r\n","page_name":" 364 ","page_number":396},
  {"content":"\r\n\r\nمصالحه كرد .\r\n\r\nاستيلاى مقلد بر دقوقا\r\nچون مقلد از كار برادران خود و على بن مزيد بپرداخت ، به دقوقا لشكر برد و آنجا را در تصرف آورد . دو مرد مسيحى در دقوقا بودند كه مردم آن شهر را بندهء خود ساخته بودند .\r\nجبرئيل بن محمد از دليران بغداد ، دقوقا را از آن دو گرفته بود . مهذب الدوله صاحب بطيحه جبرئيل را در غزو يارى رسانيده بود . جبرئيل آن دو مرد مسيحى را بر انداخته و در شهر بساط عدل گسترده بود . اين بار مقلد ، دقوقا را از جبرئيل بستد و پس از او شهر به دست محمد بن - عناز [ 1 
  ] افتاد و پس از او در تصرف قرواش در آمد . سپس در حيطهء اقتدار فخر الدوله ابو غالب در آمد . آنگاه جبرئيل به دقوقا بازگرديد و از يكى از امراى كرد به نام موصك [ 2 
  ] بن جگويه [ 3 
  ] يارى خواست . آنگاه بدران بن مقلد بر موصك چيره شد و شهر را از او بستند .\r\n\r\nكشته شدن مقلد و امارت پسرش قرواش [ 4 
  ]\r\nمقلد را از تركان غلامانى بود كه از او گريخته بودند . مقلد از پى آنها راند و بر آنان دست يافت و جمعى را كشت و جمعى را دست و پاى بريد و در مثله كردن آنان راه افراط و خشونت پيمود . بعضى از اين غلامان كه بر جان خود بيمناك بودند بناگاه بر او حمله‌ور شدند و در سال 391 [ 5 
  ] در شهر انبار او را كشتند .\r\nمقلد مقامى ارجمند يافته بود و هواى تصرف بغداد در سر مىپخت . چون كشته شد پسر بزرگش قرواش غايب بود . اموال مقلد در انبار بود و نايبش در انبار عبد اللّه بن ابراهيم بن - شهرويه [ 6 
  ] از خشم سپاهيان بيمناك بود . پس رسولى نزد ابو منصور بن قراد كه در سنديه بود ، فرستاد و او را فرا خواند و گفت كه من تو را در ميراث مقلد شريك مىگردانم بدان شرط كه اگر عموى قرواش ، حسن بن المسيب قصد او كرد ، تو از او دفاع نمايى . عبد اللّه بن ابراهيم اين شروط اجابت كرد . عبد اللّه نزد قرواش كس فرستاد و او را به فرا آمدن بر انگيخت . او نيز بيامد و ابن قراد به همهء شروطى كه نايب قرواش با او نهاده بود وفا كرد و نزد او بماند .\r\nحسن بن المسيب نزد مشايخ بنى عقيل آمد و از آنچه قرواش و ابن قراد كرده بودند ، شكايت كرد . مشايخ بنى عقيل كوشيدند تا ميانشان صلح افتد . آنگاه حسن و قرواش آهنگ آن كردند كه به ابن قراد ، غدر كنند ، بدين شيوه كه يكى به نبرد ديگرى لشكر كشد و چون دو سپاه روبرو شدند ، ابن قراد را فروگيرند ، و چنين كردند . چون دو سپاه روبرو شدند ابن قراد\r\n\r\n\r\n","description":"","footnote":"\r\n[ ( 1 ) 
  ] متن : نحبان\r\n[ ( 2 ) 
  ] متن : موشك\r\n[ ( 3 ) 
  ] متن : حكويه .\r\n[ ( 4 ) 
  ] در سراسر متن : قراوش\r\n[ ( 5 ) 
  ] متن : 371\r\n[ ( 6 ) 
  ] متن : ابن شارويه .\r\n","page_name":" 365 ","page_number":397},
  {"content":"\r\n\r\nاز توطئه خبر يافت و بگريخت . قرواش و حسن از پى او تاختند ولى نيافتندش . قرواش خود را به خانه‌هاى او رسانيد و هر چه از اموال او در آنجا بود بر گرفت و همچنان ببود تا آنگاه كه ابو جعفر الحجاج آنان را احضار نمود .\r\n\r\nفتنهء قرواش با بهاء الدولة بن بويه\r\nدر سال 392 قرواش بن مقلد ، جمعى از بنى عقيل را به مداين فرستاد و آن را در محاصره گرفت . ابو جعفر حجاج [ 1 
  ] بن هرمز نايب بهاء الدوله در بغداد ، سپاهى به مداين فرستاد و بنى عقيل را از آنجا براند . بنى عقيل و بنى اسد كه اميرشان على بن مزيد بود گرد آمدند و با يك ديگر متحد شدند . ابو جعفر به قتال آنان بيرون آمد و از خفاجه نيز يارى طلبيد و آنان را از شام فرا خواند ولى در نبرد با بنى عقيل و بنى اسد ، شكست خورد و از ديلميان جمعى كشته و جمعى اسير گرديدند .\r\nابو جعفر بار ديگر به گرد آوردن سپاه پرداخت و در نواحى كوفه با ياران قرواش روبرو شد .\r\nاين بار بنى عقيل و بنى اسد شكست خوردند . ابو جعفر تا احياى بنى مزيد پيش رفت و اموالى بى حساب غارت كرد آنگاه در سال 397 به كوفه بر سر قرواش راند .\r\nآنگاه ميان قرواش بن المقلد و ابو على بن ثمال الخفاجى فتنه افتاد . بدين گونه كه در سال 397 قرواش بن المقلد با جماعتى كه گرد آورده بود ، به كوفه راند . ابو على بن ثمال الخفاجى در كوفه نبود . قرواش به شهر درآمد و اموال مردم را مصادره كرد . ابو على در سال 399 كشته شد . اين ابو على بن ثمال از سوى الحاكم بامر اللّه صاحب مصر ، امارت رحبه يافت ولى عيسى بن خلاط العقيلى راه بر او بگرفت و به قتلش آورد و بر رحبه استيلا يافت . سپس رحبه به دست ديگران افتاد تا آنگاه كه صالح بن مرداس الكلابى آنجا را در تصرف آورد .\r\n\r\nدربند كشيدن قرواش وزيرانش را\r\nمعتمد الدوله قرواش بن المقلد ، ابو القاسم حسين بن على بن الحسين المغربى را وزارت داد . ماجرى آن بود كه پدرش از اصحاب سيف الدولة بن حمدان بود ، از او جدا شد و به مصر رفت و در آنجا صاحب مشاغل گرديد . اين ابو القاسم در مصر زاده شد و در مصر پرورش يافت .\r\nچون الحاكم بامر اللّه وزير مغربى را بكشت ، ابو القاسم پسرش به شام رفت و به حسان بن - مفرج بن الجراح الطائي پيوست . حسان او را واداشت كه بر صاحب مصر عصيان ورزد و با ابو الفتوح حسن بن جعفر [ العلوى الحسنى 
  ] امير مكه بيعت كند ، او نيز چنين كرد . ولى كار ابو الفتوح به جايى نرسيد و ابو القاسم المغربى نيز به عراق رفت و در زمره ياران فخر الملك\r\n\r\n\r\n","description":"","footnote":"\r\n[ ( 1 ) 
  ] متن : ابو جعفر بن حجاج .\r\n","page_name":" 366 ","page_number":398},
  {"content":"\r\n\r\nدر آمد . اما القادر باللّه ، بدان سبب كه ابو الفتوح با علويان در رابطه بوده ، از او بيمناك بود ، بنابر اين فخر الملك او را براند ، او نيز قصد قرواش كرد و به موصل رفت . قرواش نيز وزارت خود به او داد .\r\nدر سال 411 قرواش ابو القاسم المغربى را دستگير نمود و چنان مىپنداشت كه او را در كوفه و بغداد اموالى است . چون از بند قرواش آزاد شد به بغداد باز گشت و پس از مؤيد - الملك الرخجى [ 1 
  ] امور وزارت مشرف الدولة [ 2 
  ] بن بويه را بر عهده گرفت . ولى عنبر الخادم ملقب به اثير كه در آن روزگار زمام امور ملك را به دست داشت تحت تأثير القاءات او در آمد .\r\nچندى بعد ميان اثير [ 3 
  ] خادم و ابن المغربى از يك سو و تركان از ديگر سو آتش اختلاف بالا گرفت . وزير ، اثير را اشارت كرد كه خود و او از بغداد بيرون روند . پس هر دو به سنديه رفتند و قرواش در سنديه بود . آن دو را با جمعى از سران ديلم در سنديه فرود آورد و پس از درنگى همه به اوانا رفتند . پس از چندى تركان نزد اثير عنبر خادم رسول فرستادند و از آنچه رفته بود عذر آوردند . اثير به بغداد بازگرديد ولى وزير ابو القاسم المغربى نزد قرواش گريخت .\r\nاين واقعه در سال 415 پس از گذشت ده ماه از وزارت او بود .\r\nپس در كوفه فتنه افتاد . سبب اين فتنه داماد ابو القاسم المغربى ، على ابن ابى طالب بن عمر بود . خليفه نزد قرواش پيام داد كه او را از خود دور سازد و او چنان كرد . على ابن ابى طالب بن عمر نزد مروان به ديار بكر رفت . باقى اخبار او را در آنجا مىآوريم .\r\n[ در سال 411 
  ] معتمد الدوله قرواش ، ابو القاسم [ 4 
  ] سليمان بن فهد [ 5 
  ] را در موصل دستگير كرد . سليمان در زمان مسيب پدر قرواش در خدمت او بود . از اخبار او آنكه به هنگام جوانى در زمرهء كاتبان زير دست ابو اسحاق صابى بود . سپس به مقلد بن المسيب پيوست و با او به موصل رفت و در آنجا صاحب ضياع و عقار گرديد . سپس قرواش او را مأمور جمع آورى خراج نمود . او دست ستم بگشود و اموال بسيارى را مصادره نمود . قرواش او را به زندان كرد و از او اموالى را كه گرد آورده بود طلب داشت . چون نتوانست از عهده بر آيد به قتلش آورد .\r\n\r\nجنگهاى قرواش با عرب و سپاهيان بغداد\r\nدر سال 411 اعراب براى فرونشاندن فتنهء قرواش گرد آمدند . دبيس بن على بن مزيد الاسدى و غريب بن مقن [ 6 
  ] به سوى او از بغداد لشكر راندند و در سر من رأى با او به مقابله پرداختند . رافع بن الحسين نيز با او بود . در اين نبرد قرواش شكست خورد و بنه و خزاينش به غارت رفت و خود به اسارت افتاد و تكريت كه از متصرفات او بود به دست آنها افتاد . پس\r\n\r\n\r\n","description":"","footnote":"\r\n[ ( 1 ) 
  ] متن : الرجيجى\r\n[ ( 2 ) 
  ] متن : شرف الدوله\r\n[ ( 3 ) 
  ] متن : ابهر .\r\n[ ( 4 ) 
  ] متن : على بن ابى القاسم\r\n[ ( 5 ) 
  ] متن : فهر\r\n[ ( 6 ) 
  ] متن : معن .\r\n","page_name":" 367 ","page_number":399},
  {"content":"\r\n\r\nاز اين فتوحات لشكر به بغداد باز گرديد .\r\nقرواش به غريب بن مقن پناه برد ، او نيز از اسارت آزادش كرد . چون آزادى خود باز يافت ، به سلطان حسين بن ثمال امير خفاجه پيوست . حسين جماعتى از تركان را در اختيار او گذاشت و بار ديگر عازم نبرد شد . اين بار در ساحل غربى فرات مصاف دادند . قرواش و سلطان حسين بن ثمال هر دو منهزم گشتند . لشكر بغداد در همهء قلمرو او دست به آشوب و قتل و تاراج زد .\r\nقرواش به بغداد رسول فرستاد و بار ديگر اظهار طاعت كرد . در بغداد عذرش پذيرفته آمد .\r\nدر سال 417 بار ديگر ميان او و بنى اسد [ 1 
  ] و خفاجه خلاف افتاد . خفاجه متعرض متصرفات او در ناحيهء سواد شده بودند . قرواش از موصل بر سرشان لشكر برد . امير خفاجه ابو الفتيان منيع بن حسان بود . از دبيس بن على بن مزيد يارى خواست ، او نيز با قوم خود بنى اسد و سپاه بغداد بيامد و در خارج كوفه روبرو شدند . كوفه در آن زمان در دست قرواش بود . قرواش از مصاف باز ايستاد و شبانه به انبار گريخت . آنان از پى او رفتند ، قرواش به ديار خود گريخت . خفاجه و لشكر بغداد بر انبار استيلا يافتند . سپس از شهر خارج شدند و پراكنده گرديدند و قرواش بار ديگر شهر را در تصرف گرفت .\r\nآنگاه ميان او و بنى عقيل - هم در اين سال - نبرد افتاد . سبب آن بود كه اثير عنبر خادم در دولت آل بويه نفوذى بسزا داشت . سپاه بر او عصيان كرد . اثير از جان خود بترسيد و به قرواش پيوست . قرواش بيامد و اقطاعاتى را كه در عراق [ 2 
  ] داشت براى او در ضبط آورد . نجدة - الدوله [ 3 
  ] بن قراد و رافع بن الحسين جماعتى از بنى عقيل گرد آوردند . بدران برادر قرواش نيز به آنان پيوست و به جنگ او رفتند . از آن سو نيز قرواش و غريب بن مقن و اثير عنبر گرد آمده بودند . ابن مروان نيز به ياريشان كس فرستاده بود و جمعا سيزده هزار تن گرد آمدند و در نزديكى بلد دو سپاه روبرو شدند . چون مصاف آغاز شد ، بدران بن مقلد نزد برادر آمد و در گرماگرم جنگ با او مصالحه كرد . ثروان [ 4 
  ] بن قراد نيز با غريب بن مقن [ 5 
  ] چنين كرد و بدين گونه صلح بر قرار شد و قرواش شهر موصل را به برادرش بدران باز گردانيد .\r\nآنگاه ميان قرواش و خفاجه بار ديگر نبرد در گرفت . سبب آن بود كه منيع بن حسان امير خفاجه و فرمانرواى كوفه به جامعين كه در تصرف دبيس بود لشكر برد و آنجا را غارت كرد . دبيس به طلب منيع به كوفه رفت و منيع راهى انبار شد و خود و قومش انبار را غارت كردند . قرواش به انبار رفت تا آنان را بيرون راند . غريب بن مقن و اثير عنبر نيز با او بودند . [ ولى چون بيمار بود در انبار نماند 
  ] و به قصر رفت و اين امر سبب شد كه خفاجه بار ديگر به طمع تاراج انبار بيفتند . چون او برفت ، بيامدند و شهر را تاراج كردند و آتش زدند .\r\n\r\n\r\n","description":"","footnote":"\r\n[ ( 1 ) 
  ] متن : ابى اسد\r\n[ ( 2 ) 
  ] متن : قيروان\r\n[ ( 3 ) 
  ] متن : مجد الدوله .\r\n[ ( 4 ) 
  ] متن : ثوران\r\n[ ( 5 ) 
  ] متن : معن .\r\n","page_name":" 368 ","page_number":400},
  {"content":"\r\n\r\nدبيس و قرواش با ده هزار مرد ديگر به انبار آمدند ولى از نبرد با خفاجه تن زدند و تنها كارى كه قرواش كرد ساختن با روى انبار بود .\r\nمنيع بن حسان امير خفاجه به ملك كاليجار پيوست و ملتزم طاعت او شد و به نام او در كوفه خطبه خواند و فرمانروايى بنى عقيل را از نواحى فرات بر انداخت . بدران بن مقلد با جماعاتى از عرب به نصيبين راند و آنجا را در محاصره گرفت .\r\nنصيبين از آن نصر الدولة [ 1 
  ] بن مروان بود . سپاهى به مقابله بسيج كرد . اينان با بدران به نبرد پرداختند . بدران نخست شكست خورد . سپس عنان باز گردانيد و تيغ در آنان نهاد . در اين حال خبر يافت كه برادرش به موصل رسيده است ، و از بيم او بازپس نشست .\r\n\r\nاستيلاى غز بر موصل\r\nتركان غز از تيره‌هاى تركانى بودند كه در بيابانهاى بخارا زندگى مىكردند . اينان در نواحى بخارا دست به قتل و تاراج و آشوب مىزدند و محمود بن سبكتكين لشكر بدان سو برد . صاحب بخارا گريخت و اميرشان ارسلان بن سلجوق نزد او آمد . محمود او را بگرفت و در هند به حبس افكند و چادرها و خرگاههايشان را غارت كرد و بسيارى از ايشان را بكشت ، باقى به خراسان گريختند و در آنجا فسادها بر انگيختند و غارتها كردند . محمود لشكر به خراسان برد و اموالشان را تاراج كرد و خلق كثيرى را به قتل آورد و ايشان را از خراسان براند . جماعتى از ايشان به اصفهان رفتند و با فرمانرواى اصفهان نبرد كردند . اين واقعه در سال 420 اتفاق افتاد . سپس تركان غز پراكنده شدند ؛ طايفه‌اى از ايشان به جبال بلجان [ 2 
  ] در خوارزم رفتند و گروهى ديگر به آذربايجان . امير آذربايجان در اين ايام و هسودان [ 3 
  ] بود . و هسودان آنان را اكرام كرد و عطا داد ، شايد از فساد و شرارت باز ايستند ولى هرگز باز نايستادند .\r\nسران اين غزان چهار تن بودند : بوقا [ 4 
  ] و كوكتاش [ 5 
  ] و منصور و دانا . اينان در سال 429 وارد مراغه شدند و آنجا را غارت كردند و جماعتى كثير از كردان هذبانى [ 6 
  ] را كشتند . جماعتى نيز به رى رفتند و رى را در محاصره گرفتند . امير رى علا الدولة [ 7 
  ] بن كاكويه بود . غزان شهر را گرفتند و در قتل و تاراج افراط كردند ، در كرج [ 8 
  ] و قزوين نيز چنين كردند .\r\nغزان سپس به ارميه [ 9 
  ] رفتند ، در نواحى آن شهر جمع كثيرى از مردم شهر و كردان آن حوالى را كشتار نمودند و در سال 430 در دينور دست به قتل و تاراج زدند .\r\nدر سال 432 و هسودان بن مملان صاحب تبريز سى تن از ايشان را كه همه از سران\r\n\r\n\r\n","description":"","footnote":"\r\n[ ( 1 ) 
  ] متن : نصير الدوله\r\n[ ( 2 ) 
  ] متن : بكجار\r\n[ ( 3 ) 
  ] متن : وهشوذان .\r\n[ ( 4 ) 
  ] متن : توقا\r\n[ ( 5 ) 
  ] متن : كوكناش\r\n[ ( 6 ) 
  ] متن : هدبانى .\r\n[ ( 7 ) 
  ] متن : علاء الدين\r\n[ ( 8 ) 
  ] متن : كرخ\r\n[ ( 9 ) 
  ] متن : ارمينيه .\r\n","page_name":" 369 ","page_number":401},
  {"content":"\r\n\r\nبودند ، به قتل رسانيد و باقى از مقاومت ناتوان شدند و بسيار كشته دادند .\r\nغزان كه در ارميه بودند به بلاد كردان هكارى در حوالى موصل رفتند و در آنجا تاراج و كشتار و آشوب به راه انداختند ؛ ولى كردان به يكباره بر سرشان حمله آوردند و آنان را در كوهستانها پراكنده ساختند و بر آنان دستبردى جانانه زدند .\r\nدر سال 433 غزان از آذربايجان دور شدند ، زيرا خبر يافتند كه ابراهيم ينال [ 1 
  ] برادر سلطان طغرلبك به رى مىآيد و اينان از برابر او مىگريختند . پس در سال 433 از رى آهنگ ديار بكر و موصل كردند و به جزيرهء ابن عمر فرود آمدند و باقردى و حسنيه [ 2 
  ] و باز بدى [ 3 
  ] را تاراج كردند .\r\nسليمان بن نصر الدولة [ 4 
  ] بن مروان ، يكى از امراى ايشان را به نام منصور بن غزغلى به حيله بگرفت و به حبس كرد . ياران او از هر سو بگريختند و نصر الدولة بن مروان سپاهى از پى ايشان فرستاد . قرواش صاحب موصل نيز سپاهى به يارى نصر الدوله فرستاد .\r\nكردان بشنويه [ 5 
  ] ، ياران فنك [ 6 
  ] به ايشان پيوستند و اينان غزان را در محاصره افكندند ، غزان دل بر مرگ نهادند . نخست نبردى سخت كردند ، و بسيارى از آنان را كشتند يا خستهء تيغ و تير كردند . اعراب به عراق شدند تا زمستان را در آنجا بگذرانند ، غزان نيز ديار بكر را ويران ساختند . قرواش به موصل آمد تا آنان را از آن بلاد دور كند كه خبر يافت جماعتى از ايشان آهنگ بلاد او كرده‌اند .\r\nچون غزان به برقعيد در آمدند ، قرواش عزم حمله به آنان را داشت ولى غزان روى به موصل نهادند . قرواش چاره در آن ديد كه با ارسال مالى آنان را خشنود سازد .\r\n[ غزان به پانزده هزار دينار رضا دادند ، او نيز به عهده گرفت . 
  ] در همان حال كه سرگرم جمع آورى آن مال از مردم بود ، بناگاه غزان به موصل رسيدند . قرواش با سپاه خود به دفاع بيرون آمد و همهء روز را پيكار كرد . روز ديگر باز غزان حمله آوردند ، اعراب و مردم شهر رو به فرار نهادند . قرواش خود به كشتى نشست و از راه فرات بگريخت و همهء اموال خود را بر جاى نهاد . غزان به شهر داخل شدند و آنقدر اموال و جواهر و زيورهاى زنان و اثاث بردند كه به حساب در نمىآمد . قرواش به سن [ 7 
  ] رسيد . در آنجا نزد ملك جلال الدوله كس فرستاد و از او يارى خواست و نيز دبيس بن على بن مزيد و امراى عرب و امراى كرد را به يارى طلبيد ، همه به يارى او لشكر فرستادند . غزان در موصل كشتار و تاراج را از حد گذرانيدند . بعضى از محله‌ها كه اموالى گزاف گرد آورده تقديم كردند ، از كشتار در امان ماندند .\r\nغزان بيست هزار دينار بر مردم شهر تحميل كردند و بستدند ، سپس چهار هزار دينار\r\n\r\n\r\n","description":"","footnote":"\r\n[ ( 1 ) 
  ] متن : نيال\r\n[ ( 2 ) 
  ] متن : حسينيه\r\n[ ( 3 ) 
  ] متن : بازندى\r\n[ ( 4 ) 
  ] متن : نصير الدوله .\r\n[ ( 5 ) 
  ] متن : ليثويه\r\n[ ( 6 ) 
  ] متن : فتك\r\n[ ( 7 ) 
  ] متن : سند .\r\n","page_name":" 370 ","page_number":402},
  {"content":"\r\n\r\nديگر مقرر داشتند و شروع به تحصيل آن نمودند . مردم موصل كه ديگر كاردشان به استخوان رسيده بود يكباره بر پاى خاستند و هر كس را از ايشان كه در شهر يافتند به قتل آوردند . چون غزان ديگر اين خبر بشنيدند در اواسط 435 به شهر در آمدند و شمشير در مردم نهادند و دوازده روز كشتار كردند . چنان كه از بسيارى اجساد ، راهها بسته شد و كشتگان را گروه گروه در گودالها دفن مىكردند . غزان طلب كردند كه در خطبه نخست نام خليفه را بياورند ؛ سپس طغرلبك را و درنگشان در شهر به درازا كشيد . ملك جلال الدولة بن بويه و نصر الدولة بن مروان به سلطان طغرلبك نامه نوشتند و از اعمال ايشان شكايت كردند . طغرل به جلال الدوله نامه نوشت و عذر آورد كه آنان بندگان و خادمان ما هستند . چون در رى فسادها برانگيخته بودند ، بر جان خويش ترسيده و به آن سو گريخته‌اند ؛ و وعده داد كه براى تنبيه آنان لشكر خواهد فرستاد . همچنين به نصر الدولة بن مروان نوشت : به ما خبر داده‌اند كه بندگانمان به بلاد تو آمده‌اند ، با پرداخت مالى ايشان را خشنود گردان . و تو كه در مرزها هستى شايسته است كه آنان را مالى دهى كه به پايمردى آن در قتال كفار قادر باشى ؛ و وعده داد كه كسانى را خواهد فرستاد تا غزان را از آن نواحى براند .\r\nدبيس بن مزيد به يارى قرواش رفت . بنى عقيل نيز گرد آمدند و از سن به موصل رفتند ، غزان به تلعفر [ 1 
  ] واپس نشستند و از ياران خود كه در ديار بكر بودند و رئيسشان ناصغلى [ 2 
  ] و بوقا بودند ، عليه اعراب يارى طلبيدند ، آنان نيز بيامدند . قرواش نيز در ماه رمضان سال 435 ساز نبرد كرد . اين نبرد از بامداد تا نيمروز به درازا كشيد . اعراب از جايگاه خويش وا پس آمدند ولى تن به شكست ندادند ، و دل بر مرگ نهادند و بر غزان شكستى فاحش وارد آوردند .\r\nاعراب در غزان تيغ نهادند و همهء اردوگاهشان را تاراج نمودند و سرهاى مقتولان را به بغداد فرستادند . قرواش از پى ايشان به نصيبين راند ولى از تعقيب باز ايستاد و باز گرديد . غزان كه فرصتى يافتند به ديار بكر و سپس ارزن الروم و همچنين آذربايجان رفتند و همه جا غارت كردند و كشتار نمودند . قرواش نيز به موصل باز گرديد .\r\n\r\nاستيلاى بدران بن مقلد بر نصيبين\r\nپيش از اين از محاصرهء بدران شهر نصيبين را ، و سپس ترك كردن شهر را با آمدن برادرش سخن گفتيم . اكنون مىگوييم كه آن دو از آن پس صلح كردند و متحد شدند و نصر الدولة بن مروان دختر قرواش را به زنى گرفت ولى ميان زنانش به عدالت رفتار نكرد . دختر قرواش شكايت نزد پدر برد . قرواش دختر را فرا خواند . سپس يكى از عمال نصر الدولة بن مروان نزد قرواش گريخت و او را به تصرف جزيره تحريض كرد . قرواش به سبب كابين دخترش كه\r\n\r\n\r\n","description":"","footnote":"\r\n[ ( 1 ) 
  ] متن : تل اعفر\r\n[ ( 2 ) 
  ] متن : ناصفلى .\r\n","page_name":" 371 ","page_number":403},
  {"content":"\r\n\r\nبيست هزار دينار بود ، در انجام اين كار درنگ كرد ؛ و از ابن مروان خواست كه جزيره و نصيبين را به برادرش بدران واگذارد ، ولى ابن مروان نپذيرفت . قرواش براى محاصرهء جزيره سپاه فرستاد و سپاهى ديگر به سردارى بدران براى محاصرهء نصيبين روانه كرد . سپس خود بيامد و در محاصرهء شهر به برادر يارى رسانيد . ولى نصيبين مقاومت مىكرد . اعراب و كردهايى كه با او بودند ، خود را نزد نصر الدوله به ميافارقين رسانيدند . قرواش خواستار نصيبين بود .\r\nنصير الدوله نصيبين را با پانزده هزار دينار از بابت كابين دخترش به او داد .\r\nدر اين سال - يعنى سال 421 - مالك [ 1 
  ] بن بدران [ 2 
  ] بن المقلد در دقوقا بود . ابو الشوك از امراى كرد لشكر بر سر او برد و شهر را در محاصره گرفت و چون دقوقا را تسخير كرد ، ياران مالك بن بدران را عفو نمود .\r\nبدران در سال 425 بمرد . پسرش عمر نزد قرواش آمد و قرواش او را امارت نصيبين داد . بنى نمير را هواى تصرف نصيبين در سر افتاد و آنجا را در محاصره گرفتند ولى عمر پاى اقدام در ميان نهاد و آنان را براند .\r\n\r\nفتنه ميان قرواش و غريب بن مقن [ 3 
  ]\r\nهم در اين سال ميان قرواش و غريب بن مقن اختلاف افتاد . تكريت از آن ابو المسيب رافع بن الحسين از بنى عقيل - بود . غريب جماعتى از اعراب و اكراد را گرد آورد ، جلال الدوله نيز او را به سپاهى يارى رسانيد و او به تكريت آمد و آنجا را محاصره نمود . رافع بن الحسين در موصل نزد قرواش بود ، قرواش نيز با او همراه شد . غريب در نواحى تكريت با اين سپاه رو برو گرديد و منهزم شد . قرواش و رافع از پى او رفتند ؛ ولى متعرض خانه‌ها و اموال او نشدند .\r\nپس از چندى رسولان از دو سو بيامدند و ميانشان صلح افتاد .\r\n\r\nخبر از فتنه ميان قرواش و جلال الدوله و صلح آنان\r\nقرواش در سال 431 براى محاصرهء خميس بن تغلب لشكر به تكريت فرستاد . [ اين خميس برادر زاده رافع بن الحسين بن مقن بود كه پس از مرگ او بر اموالش كه بيش از پانصد هزار دينار بود ، چنگ انداخته بود . 
  ] خميس به جلال الدوله پناه برد . جلال الدوله نزد قرواش كس فرستاد و او را از اين كار منع نمود ؛ ولى قرواش نپذيرفت و خود براى محاصرهء تكريت در حركت آمد . آنگاه براى تركانى كه در بغداد بودند نامه نوشت و آنان را عليه جلال الدوله بر انگيخت ، جلال الدوله به انبار لشكر كشيد . مردم انبار در شهر حصار گرفتند .\r\nقرواش براى رويارويى با جلال الدوله روانهء انبار شد . در اين احوال ارزاق و آذوقه در لشكر -\r\n\r\n\r\n","description":"","footnote":"\r\n[ ( 1 ) 
  ] متن : ملك\r\n[ ( 2 ) 
  ] متن : مروان\r\n[ ( 3 ) 
  ] متن : معن .\r\n","page_name":" 372 ","page_number":404},
  {"content":"\r\n\r\nگاه جلال الدوله به پايان آمد . بنى عقيل نيز با قرواش دم از مخالفت زدند . پس قرواش نزد جلال الدوله رسولى فرستاد و بار ديگر سر به اطاعت فرود آورد . آنگاه پيمانى نهادند و هر كس به ديار خود باز گرديد .\r\n\r\nاخبار ملوك قسطنطينيه در اين دوره‌ها\r\nپدر [ 1 
  ] باسيل [ 2 
  ] و قسطنطين با مادرشان [ 3 
  ] چنين ازدواج كرده بود ، كه در يكى از عيدها سوار شده به كليسا مىرفت ، آن زن را در جمع تماشاگران بديد و عاشقش شد . پس او را از پدرش كه يكى از بزرگان روم بود خواستگارى كرد و با او زناشويى نمود . آن زن دو پسر آورد و آن دو هنوز كودك بودند كه پدرشان بمرد . مادر پس از مرگ شوى چندى به عقد نيكفوروس درآمد . نيكفوروس زمام قدرت را به دست گرفت و قصد آن كرد كه پسران رومانوس را خواجه كند . آن زن دمستيكوس را به قتل او واداشت . اين دمستيكوس ، نيكفوروس را كشت و با زن او ازدواج كرد ؛ ولى پس از يك سال به سبب بيمى كه از او در دل داشت او و دو پسرش را به يكى از ديرهاى دور دست فرستاد . زن يك سال در آن دير درنگ كرد ، آنگاه با يكى از راهبان توطئهء قتل دمستيكوس را چيد . آن راهب يك سال در كليساى ملك اقامت كرد و همواره در صدد اجراى نقشهء خود بود . چون شاه به كليسا آمد ، راهب او را دعوت كرد كه از قربانى عيد بخورد ، ولى زهر در طعامش نمود و بكشتش . زن چند شب پيش از عيد به قسطنطينيه آمد و پسر خود باسيل را بر تخت شاهى نشاند و چون خردسال بود ، خود زمام اختيارات او را را به دست گرفت .\r\nچون باسيل بزرگ شد ، به جنگ بلغار رفت و به آن بلاد لشكر كشيد . در اين احوال خبر مرگ مادر را شنيد و يكى از خادمان را فرمان داد كه در غيبت او در قسطنطينيه به تدبير امور پردازد و او خود چهل سال ( ؟ ) را در نبرد بلغار سپرى ساخت . باسيل بالاخره شكست خورد و به قسطنطينيه باز گرديد و بار ديگر بسيج نبرد نمود و به بلغار لشكر كشيد . اين بار پيروز شد و پادشاهشان را كشت و كشورشان را در تصرف آورد و مردم آنجا را به بلاد روم منتقل كرد .\r\nابن اثير مىگويد : « اين بلغارها غير از بلغارهاى مسلمان هستند . اينان به فاصلهء دو ماه راه به بلاد روم نزديكتر از آنها هستند و هر دو را بلغار گويند » .\r\nباسيل پادشاهى عادل و نيك سيرت بود و بيش از 70 سال بر روم حكومت كرد . چون از دنيا رفت ، برادرش قسطنطين به پادشاهى رسيد . او نيز بمرد و سه دختر بر جاى نهاد . دختر\r\n\r\n\r\n","description":"","footnote":"\r\n[ ( 1 ) 
  ] مراد ارمانوس يا رومانوس دوم است\r\n[ ( 2 ) 
  ] يا بازيل .\r\n[ ( 3 ) 
  ] نام اين زن تئوفانو بود .\r\n","page_name":" 373 ","page_number":405},
  {"content":"\r\n\r\nبزرگ به پادشاهى نشست و با مردى به نام رومانوس كه از خاندان شاهى بود ازدواج كرد ؛ و همو بود كه رها را از مسلمانان بستد . اين رومانوس را خادمى بود كه پيش از آنكه به پادشاهى نشيند در خدمت او بود . از مردم عادى بود و فرزند مردى صيرفى ، به نام ميخائيل .\r\nرومانوس او را بر كشيد و زمام بسيارى از كارهاى دولت خود را به دست او سپرد . زن رومانوس به ميخائيل دلبستگى يافت و هر دو براى قتل رومانوس حيله‌اى انديشيدند و عاقبت او را خفه كردند ؛ و با آنكه روميان چنين ازدواجى را ناخوش مىداشتند . با ميخائيل ازدواج كرد .\r\nپس از چندى ميخائيل بيمار شد و چهره‌اش زشت گرديد ؛ برادرزادهء خود را كه او نيز ميخائيل نام داشت به جانشينى خود برگزيد . اين ميخائيل چون به پادشاهى رسيد خويشاوندان مادرى و برادران خود را در بند كشيد و در سال 433 به نام خود سكه زد .\r\nميخائيل زن خود را كه دختر پادشاه بود فرا خواند و او را به رهبانيت و استعفا از پادشاهى واداشت و او را بزد و به جزيره‌اى تبعيد نمود . سپس عزم آن كرد كه بطريرك را نيز به قتل رساند ، تا از تحكم او برهد . پس او را فرمان داد به دير رود و در آنجا وليمه‌اى ترتيب دهد و نزد او برد ؛ آنگاه جماعتى از روميان و بلغاريان را فرستاد تا او را بكشند .\r\nبطريرك آنان را مالى داد كه از كشتن او صرف نظر كنند ، و به كليساى خود باز گشت و روميان را به عزل ميخائيل بر انگيخت و نزد زنش كه در آن جزيره تبعيد بود كس فرستاد و او را فرا خواند ، ولى زن نپذيرفت و همچنان در رهبانيت بماند . بطريرك نيز او را از پادشاهى خلع كرد .\r\nآنگاه خواهر او تئودورا [ 1 
  ] را بر تخت پادشاهى نشاندند و يكى از خادمان پدرش را به تدبير امور كشورش بر گماشتند و ميخائيل را خلع كردند . طرفداران او با طرفداران تئودورا به پيكار پرداختند . طرفداران تئودورا بر ياران او غلبه يافتند و اموالشان را تاراج كردند .\r\nروميان پس از اين وقايع خواستار پادشاهى شدند كه خود زمام امور را در دست داشته باشد . ميان چند تن كه نامزد پادشاهى بودند قرعه زدند ، قرعه به نام قسطنطين در آمد . او را به پادشاهى برداشتند ؛ ملكهء بزرگتر با او ازدواج كرد و در سال 434 خواهر كوچك او ، از همهء حقوق خود بگذشت .\r\nدر اين روزها مردى از روميان به نام ارميناس [ 2 
  ] خروج كرد و بيست هزار سپاهى گرد آورد . قسطنطين لشكر فرستاد ، ارميناس را كشتند و سرش را نزد او آوردند و يارانش پراكنده شدند .\r\nدر سال 335 كشتيهاى از آن روسها [ 3 
  ] به قسطنطينيه نزديك شد و به شيوه‌اى كه معهود روميان نبود به پادشاه پيام فرستادند . روميان با آنان عزم نبرد كردند . جماعتى از ايشان از\r\n\r\n\r\n","description":"","footnote":"\r\n[ ( 1 ) 
  ] متن : بدرونه\r\n[ ( 2 ) 
  ] متن : ميناس\r\n[ ( 3 ) 
  ] متن : روميان .\r\n","page_name":" 374 ","page_number":406},
  {"content":"\r\n\r\nكشتيهاى خود خارج شده به خشكى آمده بودند . روميان آتش در كشتيها زدند و آنها را سوختند و باقى را كشتند .\r\n\r\nرميدگى ميان قرواش و كردان\r\nكردان را دژى چند بود در مجاورت موصل . يكى از اين دژها قلعهء عقر [ 1 
  ] و متعلقات آن بود و صاحب آن ابو الحسن بن عيسكان [ 2 
  ] حميدى و ديگرى قلعهء اربل بود از آن ابو الحسن بن موصك هدبانى . ابو الحسن بن موصك هدبانى را برادرى بود به نام ابو على بن موصك كه حميدى او را برانگيخت تا اربل را از برادر خود بازستاند و او چنان كرد و برادر خود ابو الحسن را اسير كرد .\r\nدر اين ايام قرواش و برادرش زعيم الدوله ابو كامل به امور عراق مشغول بودند . چون از ماجرى خبر يافتند به هم بر آمدند و هر دو به موصل باز گشتند ؛ ولى خشم خود آشكار نكردند .\r\nقرواش نزد حميدى و هدبانى كس فرستاد و خواست تا او را عليه نصر الدولة بن مروان يارى كنند . حميدى خود بيامد و هدبانى برادرش را فرستاد . چون ميان قرواش و نصر الدوله صلح افتاد ، قرواش ابو الحسن بن عيسكان حميدى را بگرفت ، سپس چنان قرار داد كه او را آزاد مىكند بدان شرط كه ابو الحسن هدبانى را آزاد كند ، و اربل را از برادرش گرفته به دو دهد و گفت اگر ابو على از آزاد كردن برادر امتناع نمود باك نداشته باشد ، از او حمايت خواهد كرد . ابو الحسن حميدى اجابت كرد و پسرش را به گروگان نهاد ، و حميدى را از اسارت آزاد نمود . سپس نزد ابو على بن موصك كس فرستاد كه اربل را به ابو الحسن برادر خود تسليم نمايد . او نيز به موصل آمد تا اربل را به برادرش ابو الحسن تسليم نمايد . قرواش نيز دژهايش را به او تسليم كرد . ابو الحسن بن عيسكان و ابو على بيرون آمدند تا به اربل روند و قلعه را تسليم ابو الحسن بن موصك نمايند ؛ ولى در راه آهنگ قتل او كردند و چون بر او دست نيافتند ، يارانش را گرفتند و او خود به موصل گريخت . اين امر سبب شد آتش اختلاف ميان ايشان و قرواش افروخته‌تر گردد .\r\n\r\nخلع قرواش و امارت برادرش ابو كامل و بازگشت قرواش\r\n[ در سال 441 
  ] ميان معتمد الدوله قرواش و برادرش زعيم الدوله ابو كامل خلاف افتاد .\r\nسبب آن بود كه قريش ، پسر برادرشان بدران به خلاف عم خود ابو كامل برخاست و جماعتى را عليه او گرد آورد . عموى ديگرش يعنى قرواش نيز او را مدد كرد و ميانشان نبرد در گرفت .\r\nقرواش از نصر الدولة بن مروان يارى طلبيد و او پسر خود سليمان را به يارىاش فرستاد .\r\n\r\n\r\n","description":"","footnote":"\r\n[ ( 1 ) 
  ] متن : عفر\r\n[ ( 2 ) 
  ] متن : عكشان .\r\n","page_name":" 375 ","page_number":407},
  {"content":"\r\n\r\nهمچنين ابو الحسن بن عيسكان [ 1 
  ] حميدى و ديگران به يارىاش شتافتند . اينان به معلثايا [ 2 
  ] حمله بردند و شهر را خراب و تاراج كردند .\r\nدر محرم سال 441 بار ديگر جنگ در پيوستند . كردان از ميدان جنگ به كنارى كشيدند و به معركه در نيامدند . پاره‌اى از جماعات عرب هم از قرواش جدا شدند و به برادرش پيوستند .\r\nهمچنين قرواش خبر يافت كه پيروان برادرش ابو كامل در انبار سر برداشته‌اند و شهر را در تصرف آورده‌اند . اين امر سبب شد كه در او فتورى پديد آيد .\r\nقرواش احساس كرد كه بايد به ديدار ابو كامل رود . ابو كامل نيز قصد او كرد . قرواش با او ديدار كرد . ابو كامل او را به اردوى خود آورد . سپس او را به موصل فرستاد و بر او موكلان گماشت و خود موصل را بگرفت . ابو كامل احساس كرد كه اعراب از حد خود تجاوز مىكنند . ترسيد كه مبادا بار ديگر به فرمان برادرش در آيند ؛ اين بود كه خود بر ايشان پيشدستى كرد و برادر را به فرمانروايى باز آورد و با او به فرمانبردارى بيعت كرد . قرواش به فرمانروايى خويش باز گشت .\r\nدر سال 441 ميان ابو كامل و بساسيرى از بزرگان و كافيان خلافت بغداد فتنه برخاست .\r\nزيرا بنى عقيل در ناحيه عراق عجم به اقطاعات او تعرض كرده بودند ، بساسيرى براى گوشمال آنان در حركت آمد . ابو كامل نيز بنى عقيل را گرد آورد و با او روبرو گرديد ، ميان دو طرف جنگى سخت در گرفت ؛ سپس دو لشكر از هم جدا شدند .\r\nدر همين سال چون قرواش به مقر فرمانروايى خويش باز گرديد ، جماعتى از مردم انبار نزد بساسيرى رفتند و او را سپاس گفتند و از سيرت ناپسند قرواش شكايت كردند و از او خواستند سپاه و عاملى با آنان به شهرشان فرستد . او نيز چنان كرد و انبار را از قرواش بستد و با مردم دادگرى نمود .\r\n\r\nخلع قرواش بار دوم و دربند كشيدن او\r\nچون ابو كامل برادر قرواش به فرمان او در آمد ، با او چون وزيرى بماند و در امور تصرف مىكرد ؛ ولى قرواش او را ناخوش مىداشت و حيله‌ها بر مىانگيخت شايد از دستش برهد . تا آنگاه كه قرواش از موصل بيرون آمد و راهى بغداد شد . اين امر بر ابو كامل گران آمد و چند تن از اعيان قوم را فرستاد تا او را چه بخواهد يا نخواهد باز گردانند . اينان نخست به او روى ملاطفت نمودند و چون قرواش احساس توطئه‌اى از جانب ايشان كرد ، دعوتشان را بپذيرفت و همراهشان روى به راه آورد ولى شرط كرد كه در دار الاماره سكونت كند . چون نزد ابو كامل آمد ، ابو كامل اكرامش كرد و در حق او نيكيها نمود ولى كسانى را بر او موكل كرد تا\r\n\r\n\r\n","description":"","footnote":"\r\n[ ( 1 ) 
  ] متن : عكشان\r\n[ ( 2 ) 
  ] متن : معلابا .\r\n","page_name":" 376 ","page_number":408},
  {"content":"\r\n\r\nنتواند در امور مداخله كند .\r\n\r\nمرگ ابو كامل و امارت قريش بن بدران\r\nچون قريش بن بدران به امارت رسيد ، عم خود قرواش را به قلعهء جراحيه [ از اعمال موصل 
  ] فرستاد و خود در سال 444 عازم عراق شد . برادرش مقلد بن بدران عليه او عصيان كرد و نزد نور الدوله [ 1 
  ] دبيس بن مزيد رفت و به دو پناه برد . قريش بن بدران خان و مان او را به غارت برد و به موصل باز گرديد . اعراب به خلاف قريش برخاستند و عمال حظيره الملك الرحيم هر چه او را در نواحى عراق بود ، تاراج كردند .\r\nقريش بن بدران ، آنگاه به دلجويى از اعراب پرداخت و روانهء عراق گرديد تا هر چه از او برده بودند بازستاند . چون به صالحيه رسيد ، جمعى از ياران خود را به ناحيهء حظيره فرستاد و آنجا را تاراج كردند . در اين حال كامل بن محمد بن المسيب [ 2 
  ] صاحب حظيره برسيد و آنان را تار و مار كرد . چون خبر به قريش رسيد خود بيامد با جماعتى از اعراب و كردان . كامل بن محمد شكست خورد و از معركه بگريخت ؛ قريش از پى او براند ولى به او نرسيد . پس به مكان بلال [ 3 
  ] بن غريب رسيد . قريش آنجا را غارت كرد و به عراق داخل گرديد ؛ و نزد نواب الملك الرحيم كس فرستاد و اظهار طاعت نمود و مالى را كه بر عهده گرفته بود بار ديگر ضمانت تجديد كرد ، آنان نيز بپذيرفتند ؛ زيرا الملك الرحيم در خوزستان گرفتار كارهاى خويش بود .\r\nاين امر سبب استقرار و قوت كار او گرديد .\r\nدر سال 444 معتمد الدوله ابو منيع قرواش بن مقلد در زندان خود در قلعهء جراحيه بمرد .\r\nپيكر او را به موصل آوردند و در ناحيهء شرقى نينوا به خاك سپردند . قرواش يكى از رجال عرب بود .\r\n\r\nاستيلاى قريش بن بدران بر انبار\r\nدر سال 446 ، قريش بن بدران از موصل سپاه بيرون برد و شهر انبار را فتح كرد و آن را از دست عمال بساسيرى بستد . بساسيرى به انبار لشكر كشيد و آنجا را بازپس ستد .\r\n\r\nجنگ قريش بن بدران و بساسيرى سپس اتحاد آن دو و خطبه خواندن قريش به نام صاحب مصر\r\nقريش بن بدران نزد طغرلبك آنگاه كه در رى بود ، رسولى فرستاد و اظهار فرمانبردارى نمود و به نام او در همهء بلاد خود خطبه خواند . چون طغرلبك به بغداد درآمد و الملك -\r\n\r\n\r\n","description":"","footnote":"\r\n[ ( 1 ) 
  ] متن : نور الدين\r\n[ ( 2 ) 
  ] متن : قريش بن المسيب\r\n[ ( 3 ) 
  ] متن : بلاد .\r\n","page_name":" 377 ","page_number":409},
  {"content":"\r\n\r\nالرحيم را بگرفت ، اموال و لشكرگاه قريش بن بدران نيز به تاراج رفت و قريش خود بگريخت و در جايى پنهان گرديد . چون اين خبر به گوش سلطان رسيد ، او را امان داد و صله فرستاد و اكرام كرد و به مستقر خويش باز گردانيد .\r\n[ در سال 448 قتلمش كه پسر عم سلطان طغرل بود به جنگ بساسيرى روان شد . قريش بن بدران با قتلمش بود و دبيس بن مزيد با بساسيرى . قتلمش و قريش بن بدران شكستى سخت خوردند و بساسيرى همه را اسير كرده به موصل برد . در آنجا به نام المستنصر علوى صاحب مصر خطبه خواندند . المستنصر براى همه خلعت فرستاد از جمله خلعت گيرندگان ، جابر بن ناشب و ابو الحسن بن عبد الرحيم و ابو الفتح ورام و نصير بن عمر و محمد بن حماد بودند . 
  ] [ 1 
  ]\r\n\r\nاستيلاى طغرلبك بر موصل و حكومت برادرش ينال بر آن و بازگشت قريش به فرمانبردارى\r\nدرنگ طغرل و سپاهيانش در بغداد به درازا كشيد و سپاهيان او عامه مردم را آزار بسيار رسانيدند . القائم بامر اللّه وزير خود رئيس الرؤسا را فرستاد تا عميد الملك الكندرى وزير طغرلبك را فرا خواند و او را در اين امر موعظه كند و نيز تهديد كند كه اگر اين تجاوز ادامت يابد خليفه بغداد را ترك خواهد گفت . طغرل در اين احوال از وقايع موصل خبر يافت ، پس به سوى موصل لشكر برد و نخست تكريت را محاصره نمود و بگشود . صاحب تكريت نصر بن على بن خميس [ 2 
  ] از بنى عقيل باژ و ساو پذيرفت [ و علم سياه كه شعار بنى عباس بود بر بارو بر افراشت 
  ] . چون طغرل از تكريت دور شد ، نصر بمرد . پس از او ابو الغنائم بن المحلبان [ 3 
  ] امارت يافت . ابو الغنائم كسانى نزد رئيس الرؤسا فرستاد و او را با خود بر سر لطف آورد .\r\nسلطان در بوازيج [ 4 
  ] منتظر برادرزادهء [ 5 
  ] خود ياقوتى بود ، چون او با سپاه خود بيامد روانهء موصل شد . نخست به نصيبين رفت و هزار اسب پسر بنگير [ 6 
  ] را براى قتال با اعراب به بيابان فرستاد .\r\nقريش بن بدران و دبيس و صاحبان حران و رقه از بنى نمير نيز در ميان ايشان بودند . سپاهيان هزار اسب تيغ در اعراب نهادند و جماعتى را نيز اسير كرده و به قتل رسانيدند و آنگاه نزد سلطان طغرل باز گرديدند .\r\nقريش و دبيس نزد هزار اسب شفيعان فرستادند و اظهار طاعت كردند و از او خواستند كارى كند كه سلطان بر ايشان ببخشايد . سلطان عذرشان بپذيرفت و گفت در باب بساسيرى ، اين خليفه است كه بايد تصميم بگيرد . بساسيرى در اين هنگام به رحبه رفت . جماعتى از\r\n\r\n\r\n","description":"","footnote":"\r\n[ ( 1 ) 
  ] ميان دو قلاب در متن مغشوش بود . از روى جلد دوم تصحيح شد . ص 713 .\r\n[ ( 2 ) 
  ] متن : نصر بن عيسى\r\n[ ( 3 ) 
  ] متن : البلحبان\r\n[ ( 4 ) 
  ] متن : بواريح .\r\n[ ( 5 ) 
  ] متن : برادر\r\n[ ( 6 ) 
  ] متن : تنكير .\r\n","page_name":" 378 ","page_number":410},
  {"content":"\r\n\r\nتركان بغداد و مقبل بن المقلد و جماعتى از بنى عقيل نيز از پى او رفتند .\r\nسلطان ، هزار اسب بن بنگير را نزد دبيس و قريش فرستاد و آنان را نزد خود خواند ، ولى آن دو بر جان خود بيمناك بودند . پس قريش ابو السداد [ 1 
  ] هبة اللّه بن جعفر را فرستاد و دبيس پسر خود بهاء الدوله منصور را . سلطان هر دو را گرامى داشت و آنها را بر اعمالشان امارت داد . اعمال قريش ؛ موصل ، نصيبين ، تكريت ، اوانا ، نهر بيطر ، هيت ، انبار ، بادرويا [ 2 
  ] و نهر الملك بود .\r\nآنگاه سلطان طغرل قصد ديار بكر نمود . برادرش ابراهيم ينال [ 3 
  ] نيز به دو پيوست ، هزار اسب نزد قريش و دبيس كس فرستاد و آنان را از ديدار با ابراهيم بر حذر داشت .\r\nآنگاه قتلمش پسر عم سلطان از آنچه سال گذشته از مردم سنجار در آن هنگام كه با قريش و دبيس در آويخته بودند - ديده بود به سلطان شكايت برد . سلطان لشكرى به سنجار فرستاد و امير آن شهر مجلى [ 4 
  ] بن مرجا را بكشت و از مردم بسيارى را كشتار كرد ، از زن و مرد . ابراهيم ينال براى رهايى ديگران از مرگ ، روى شفاعت بر زمين نهاد و سلطان از سر خونشان بگذشت و سنجار و موصل و همهء آن نواحى را به برادر خود ابراهيم ينال داد و به بغداد بازگشت در ماه ذو القعدهء سال 449 وارد بغداد گرديد .\r\n\r\nبيرون رفتن ابراهيم ينال از موصل و آنچه براى قريش بن بدران در آنجا اتفاق افتاد و در بغداد با بساسيرى و دربند كشيدن القائم بامر اللّه ايشان را\r\nدر سال 450 ، ابراهيم ينال از موصل به بلاد جبال [ 5 
  ] لشكر برد . طغرلبك ترسيد كه مبادا رفتن او از سر عصيان باشد . نامه‌اى خود به او نوشت و نامه‌اى نيز به خليفه . ابراهيم نزد سلطان بازگشت و وزير عميد الملك الكندرى به ديدار او بيرون شد .\r\nچون ينال از موصل دور گرديد ، بساسيرى و قريش بن بدران به موصل در آمدند و آنجا را در تصرف آوردند . سپس قلعهء شهر را محاصره كردند و چنان بر محاصره‌شدگان تنگ گرفتند كه به دست ابن موصك [ 6 
  ] صاحب اربل [ 7 
  ] امان خواستند و امانشان دادند ، و قلعه را ويران ساختند .\r\nسلطان طغرلبك در همان وقت به موصل رفت ولى قريش و بساسيرى موصل را ترك گفته بودند . طغرل از پى آنها به نصيبين راند . برادرش ابراهيم ينال از او جدا شد و در سال 450 راهى همدان گرديد . سلطان از پى او راند و در شهر همدان به محاصره‌اش افكند . بساسيرى در اين فرصت به بغداد آمد و هزار اسب در واسط بود . دبيس نيز در بغداد بود ، خليفه او\r\n\r\n\r\n","description":"","footnote":"\r\n[ ( 1 ) 
  ] متن : ابو السيد\r\n[ ( 2 ) 
  ] متن : بادرونا\r\n[ ( 3 ) 
  ] متن : نيال\r\n[ ( 4 ) 
  ] متن : على .\r\n[ ( 5 ) 
  ] متن : روم\r\n[ ( 6 ) 
  ] متن : ابن موشك\r\n[ ( 7 ) 
  ] متن : اربد .\r\n","page_name":" 379 ","page_number":411},
  {"content":"\r\n\r\nرا به بغداد خوانده بود تا از او دفاع كند ؛ ولى دبيس از ماندن در بغداد ملول شده به شهر خود باز گشت .\r\nبساسيرى و قريش و وزير آل بويه ، ابو الحسن بن عبد الرحيم در يك سمت بغداد فرود آمدند و عميد العراق با سپاه خود در برابر بساسيرى جاى گرفت و رئيس الرؤسا وزير خليفه در برابر ديگران .\r\nبساسيرى در مساجد جامع بغداد به نام المستنصر صاحب مصر خطبه خواند و فرمان داد در اذان « حى على خير العمل » بگويند .\r\nرئيس الرؤسا در نبرد شتاب ورزيد ، خصم نيز حمله آورد . سپاه خلافت منهزم شد و مهاجمان به حريم خلافت در آمدند و قصرها را و هر چه در آن بود ، به تصرف در آوردند . خليفه بر اسب نشست و عميد العراق را ديد كه از قريش بن بدران امان مىطلبد ، او نيز امان خواست . قريش هر دو را امان داد و باز گردانيد . بساسيرى قريش را كه اين كار به تنهايى و بى مشورت او كرده بود ملامت نمود ، زيرا پيمانى كه ميان خود بسته بودند جز اين بود . و از او خواست كه رئيس الرؤسا را به دو دهد . قريش رئيس الرؤسا را نزد او فرستاد و خليفه و عميد العراق نزد قريش ماندند . بساسيرى رئيس الرؤسا را بكشت و قريش خليفه را همراه با پسر عم خود ، مهارش بن مجلى [ 1 
  ] به حديثه فرستاد و به او كمكهاى شايان كرد . خليفه با اهل و حرمش و حواشى در آنجا فرود آمد .\r\nچون سلطان طغرلبك از كار برادر خود ينال بپرداخت و او را بكشت و راهى بغداد شد ، از بساسيرى و قريش خواست كه القائم بامر اللّه را به سراى خلافت بازپس فرستند . چون طلايه لشكر طغرل به عراق نزديك شد ، بساسيرى در ماه ذو القعدهء سال 451 پس از يك سال كه در بغداد مانده بود از آنجا برفت .\r\nاز سوى بنى شيبان و ديگر طوايف قتل و غارت در بغداد و حوالى آن اوج گرفت .\r\nسلطان طغرلبك امام ابو بكر محمد بن فورك را نزد قريش بن بدران فرستاد و از رفتارى كه با خليفه و برادرزاده‌اش ارسلان خاتون كه زوجهء خليفه بود ، كرده بود او را سپاس گفت .\r\nسلطان طغرل خواسته بود كه قريش بن بدران و بساسيرى نزد او روند . قريش به پسر عم خود مهارش نوشت كه خليفه را نزد او به باديه باز گرداند ولى مهارش سر بر تافت و خليفه را به عراق برد و در راه بر بدران بن مهلهل فرود آمدند . بدران بن مهلهل به خدمت خليفه قيام كرد .\r\nسلطان به ديدار خليفه شتافت و اموال و هداياى بسيار تقديم او نمود و ارباب وظايف را به او معرفى كرد . اين ديدار در نهروان بود . طغرل با خليفه به سراى خلافت آمد . و ما اخبار آن را پيش از اين آورده‌ايم .\r\n\r\n\r\n","description":"","footnote":"\r\n[ ( 1 ) 
  ] متن : نجلى .\r\n","page_name":" 380 ","page_number":412},
  {"content":"\r\n\r\nآنگاه طغرل خمار تكين [ 1 
  ] طغرايى را از پى بساسيرى و اعراب فرستاد . خمارتكين به كوفه آمد و سرايا بن منيع با بنى خفاجه نيز به او پيوست . سلطان نيز از پى ايشان روان شد .\r\nبساسيرى و دبيس بن مزيد هنوز به خود نيامده بودند كه سپاه سلطان آنان را دريافت . اينان خان و مان دبيس را تاراج كردند . دبيس بگريخت ولى بساسيرى به مقاومت پرداخت تا در جنگ كشته شد .\r\n\r\nمرگ قريش بن بدران و امارت پسرش مسلم\r\nدر سال 453 قريش بن بدران بمرد ، او را در نصيبين به خاك سپردند . فخر الدوله ابو - نصر محمد بن جهير از دارا بيامد و بنى عقيل را بر گرد پسرش ابو المكارم مسلم بن قريش گرد آورد و او را بر خود امير ساختند . چون كار مسلم استقامت يافت ، سلطان طغرلبك در سال 458 انبار و هيت و حربى [ 2 
  ] و سن و بوازيح را به اقطاع او داد ، و چون به بغداد رسيد وزير ، ابن جهير با موكب به ديدار او رفت .\r\nدر سال 460 مسلم بن قريش به رحبه رفت و با بنى كلاب كه در طاعت المستنصر علوى بودند قتال كرد و اموالشان را بستد و علمهايشان را كه بر آنها نقش خلافت علوى مصر بود ، بگرفت و سرنگون در بغداد بگردانيد .\r\n\r\nاستيلاى مسلم بن قريش بر حلب\r\nدر سال 472 ، شرف الدوله مسلم بن قريش صاحب موصل به حلب لشكر برد و آنجا را در محاصره گرفت ، سپس محاصره را ترك گفت و از آنجا برفت و تتش بن الب ارسلان به محاصرهء حلب پرداخت . تتش در سال 471 يعنى سال قبل ، حلب را محاصره و چند روز نيز در آنجا درنگ كرده بود . سپس بزاعه [ 3 
  ] و بيره را تصرف كرده بود . مردم حلب نزد مسلم بن قريش كس فرستادند و از او يارى خواستند . رئيس حلب در اين روزگار به ابن الحتيتى [ 4 
  ] العباسى معروف بود . چون مسلم بن قريش به حلب نزديك شد ، مردم از پذيرفتن او سرباز زدند . يكى از تركمانان كه صاحب دژى در نواحى حلب بود به كمين او نشست ، چند روز انتظار كشيد تا آنگاه كه پسر ابن حتيتى [ 5 
  ] براى شكار به مزرعه‌اى از آن خود بيرون آمد . اين تركمان او را بگرفت و نزد مسلم بن قريش فرستاد . مسلم بن قريش نيز او را بدان شرط كه پدرش شهر را تسليم كند آزاد نمود . ابن حتيتى نيز به عهد خويش وفا كرد . مسلم در سال 473 به حلب در آمد و قلعه را در محاصره گرفت و سابق [ 6 
  ] و وثاب پسران محمود [ 7 
  ] بن مرداس را فرود\r\n\r\n\r\n","description":"","footnote":"\r\n[ ( 1 ) 
  ] متن : خبار تكين\r\n[ ( 2 ) 
  ] متن : حريم\r\n[ ( 3 ) 
  ] متن : بزاغه\r\n[ ( 4 ) 
  ] متن : ابن الحسين .\r\n[ ( 5 ) 
  ] متن : حسينى\r\n[ ( 6 ) 
  ] متن : سابغ\r\n[ ( 7 ) 
  ] متن : محمد .\r\n","page_name":" 381 ","page_number":413},
  {"content":"\r\n\r\nآورد . چون قلعه را تصرف كرد پسر خود ابراهيم را كه پسر عمهء سلطان طغرل بود ، نزد سلطان فرستاد و او را از تصرف حلب آگاه نمود و از او خواست كه حلب را به ضمانت او دهد . سلطان نيز اجابت كرد و به پسرش محمود [ 1 
  ] نيز بالس را به اقطاع داد .\r\nمسلم سپس به حران لشكر برد و آن را از بنى وثاب كه از نميريان بودند بستد . فرمانرواى رها نيز به فرمان او در آمد و به نام او سكه زد .\r\n\r\nمحاصرهء مسلم بن قريش دمشق را و عصيان حرانيان عليه او\r\nدر سال 476 شرف الدوله مسلم لشكر به دمشق راند ، و آنجا را در محاصره گرفت .\r\nفرمانرواى دمشق تاج الدوله تتش بود ، با سپاه خود بيرون آمد و مسلم بن قريش را شكست داد . مسلم از دمشق باز پس نشست و به ديار خود رفت . از مصريان يارى خواسته بود ولى مصريان در يارى او غفلت ورزيدند . در اين احوال خبر يافت كه مردم حران سر از طاعت او بيرون كرده‌اند و ابن عطير [ 2 
  ] و قاضى شهر ابن حلبه [ 3 
  ] قصد آن دارند كه شهر را به تركان تسليم كنند . شرف الدوله مسلم به حران راند و در راه با اين ملاعب صاحب حمص مصالحه كرد و سليمه [ 4 
  ] و رفنيه [ 5 
  ] را به او داد ، سپس حران را محاصره نمود و باروهايش را ويران ساخت و به جنگ شهر را بگشود و قاضى و پسرانش را بكشت .\r\n\r\nنبرد ابن جهير با مسلم بن قريش و استيلاى او بر موصل سپس بازگشتنش از موصل\r\nفخر الدوله ابو نصر محمد بن احمد بن جهير از مردم موصل بود كه به خدمت قريش بن - بدران پيوسته بود . سپس از قريش بن بدران برميد و به يكى ديگر از رؤساى بنى عقيل پناهنده شد ، او نيز پناهش داد . ابن جهير به حلب رفت و معز الدوله ابو علوان [ 6 
  ] ثمال بن صالح او را به وزارت خود برگزيد . سپس از او جدا شد و نزد نصر الدولة [ 7 
  ] ابن مروان به ديار بكر رفت .\r\nنصر الدوله نيز او را وزارت داد . چون القائم بامر اللّه وزير خود ابو الفتح محمد بن منصور بن دارست [ 8 
  ] را از وزارت خلع كرد او را دعوت كرد تا وزارت خويش به دو دهد . ابن جهير براى رفتن به بغداد حيله‌اى برانگيخت ، ولى نصر الدوله از آن آگاه گرديد و از پى او روان شد ، اما به دو دست نيافت .\r\nچون وارد بغداد شد ، القائم بامر اللّه در سال 454 او را بر مسند وزارت خويش نشاند .\r\nدر اين ايام طغرلبك بر خلفا حكم مىراند . وزارت او همچنان ادامه داشت و گاهگاهى نيز\r\n\r\n\r\n","description":"","footnote":"\r\n[ ( 1 ) 
  ] متن : محمد\r\n[ ( 2 ) 
  ] متن : ابن عطيه\r\n[ ( 3 ) 
  ] متن : ابن حليه\r\n[ ( 4 ) 
  ] متن : سليمه .\r\n[ ( 5 ) 
  ] متن : رفسه\r\n[ ( 6 ) 
  ] متن : ابو ثمال\r\n[ ( 7 ) 
  ] متن : نصير الدوله .\r\n[ ( 8 ) 
  ] متن : دارس .\r\n","page_name":" 382 ","page_number":414},
  {"content":"\r\n\r\nمعزول مىگرديد و باز به مقام خود باز مىگشت تا القائم بامر اللّه درگذشت و المقتدى بامر اللّه جانشين او شد ، و سلطنت نيز به ملكشاه رسيد . المقتدى در سال 471 به سبب شكايت نظام - الملك از وى و به خواهش او ، از وزارت معزولش نمود . پسرش عميد الدوله نزد نظام - الملك به اصفهان رفت و ميان او و پدرش واسطهء اصلاح گرديد و نظام الملك نزد خليفه شفاعت كرد و عميد الدوله را باز گردانيد .\r\nدر سال 476 سلطان ملكشاه و نظام الملك نزد خليفه المقتدى بامر اللّه كس فرستادند و از او خواستند تا پسران جهير را نزد او به اصفهان فرستد . چون به اصفهان رسيدند ، از سلطان و وزير نيكيها و اكرامها ديدند .\r\nسلطان ملكشاه ديار بكر را به فخر الدولة بن جهير داد و سپاهى با او روان نمود ، و فرمان داد كه آن بلاد را از نصر الدولة بن مروان بستاند و به نام خود و سپس به نام سلطان خطبه خواند و نام خود بر سكه نقش كند ، او نيز به سوى ديار بكر رفت .\r\nدر سال 477 سلطان ملكشاه سپاهى به سردارى ارتق جد ملوك ماردين براى انفاذ آن فرمان روانهء ديار بكر نمود . چون نصر الدولة بن مروان از فرا رسيدن سپاه خبر يافت ، نزد شرف الدوله مسلم بن قريش رسول فرستاد و از او يارى خواست و گفت كه آمد را از قلمرو خويش ، به او خواهد داد .\r\nشرف الدوله مسلم بن قريش به آمد ، و فخر الدولة بن جهير در نواحى آمد بود . فخر الدوله پس از چندى ، از اجتماع اعراب بر گرد نصر الدوله بترسيد و از نبرد با او باز ايستاد . سپاهيان ترك كه همراه او بودند چون چنان ديدند بر خيمه‌هاى اعراب تاختن آوردند و آنان را منهزم ساختند و اموال و چهارپايانشان را به غارت بردند . شرف الدوله مسلم بن قريش جان خويش از مهلكه برهانيد و به شهر آمد ، رفت . فخر الدوله ابن جهير آمد را با سپاهى كه داشت در محاصره گرفت و چون شرف الدوله مسلم بن قريش خود را در محاصره ديد ، نزد ارتق كس فرستاد كه مالى بستاند و ديده بر هم نده تا او از آمد بيرون رود . او نيز چنان كرد و شرف الدوله به رقه رفت .\r\nابن جهير پس از اين حادثه به ميافارقين ، شهر نصر الدولة بن مروان ، لشكر برد و آنجا را در محاصره گرفت . امير بهاء الدوله منصور بن مزيد و پسرش سيف الدولة صدقه نيز با او بودند ، ولى آنان در راه از او جدا شده به عراق رفتند . ابن جهير نيز راهى خلاط شد .\r\nچون سلطان ملكشاه از هزيمت و در محاصره افتادن شرف الدوله مسلم بن قريش در شهر آمد خبر يافت ، عميد الدولة بن جهير و اقسنقر جد الملك العادل محمود را با لشكريان ترك بفرستاد . امير ارتق در راه به آنان رسيد ، او به عراق مىآمد ، و همراه ايشان شد ، پس همه برفتند و موصل را بگرفتند . سلطان با لشكر خود به قصد تسخير به بلاد مسلم بن قريش\r\n\r\n","description":"","footnote":"","page_name":" 383 ","page_number":415},
  {"content":"\r\n\r\nراند و به بوازيج [ 1 
  ] رسيد . مسلم بن قريش از محاصره آزاد شده به رحبه رفت و دريافت كه موصل را از قلمرو او بيرون كرده‌اند و همهء اموالش به تاراج رفته است . رسولى نزد مؤيد الملك پسر خواجه نظام الملك فرستاد و از او خواست اجازت دهد كه با سلطان ديدار كند . مؤيد - الملك پس از گرفتن عهود و مواثيق بدان نحو كه خود مىخواست ، بدون اجازه داد . مسلم بن قريش از رحبه بيامد و مؤيد الملك او را نزد سلطان برد . و او هدايايى فاخر از اسب و ديگر چيزها تقديم نمود . از جمله آن هدايا اسبى بود كه او را از معركه رهانيده بود و هيچ اسبى در تاخت بر او پيشى نمىگرفت . مسلم بن قريش نزد سلطان مقامى ارجمند يافت . سلطان بار ديگر او را بر بلادى كه در تصرف داشت مستقر گردانيد . سلطان نيز از پى كارى كه در پيش داشت روان گرديد .\r\n\r\nكشته شدن مسلم بن قريش و امارت پسرش ابراهيم\r\nپيش از اين از قطلمش خويشاوند سلطان طغرلبك سخن آورديم . او را به بلاد روم رفت و آنجا را تصرف نموده و بر قونيه و اقصرا مستولى شده بود . چون بمرد پسرش سليمان به جاى او نشست . سليمان در سال 477 لشكر به انطاكيه برد و آنجا را از دست روميان بگرفت - و ما در اخبار او خواهيم آورد .\r\nشرف الدوله مسلم بن قريش را بر مردم انطاكيه جزيه‌اى بود كه صاحب انطاكيه الكساندروس [ 2 
  ] كه از زعماى روم بود آن را ادا مىكرد . چون سليمان بن قطلمش انطاكيه را در تصرف آورد ، شرف الدوله نزد او كس فرستاد و خواستار آن جزيه گرديد و او را از اينكه سر از فرمان سلطان پيچيد بر حذر داشت . سليمان پاسخ داد كه من در طاعت سلطان هستم و اين امرى است كه بر كس پوشيده نيست . اما در باب جزيه ، مىگوييم كه جزيه مقرر است بر كفار كه سرانه آن را مىپردازند . اكنون كه خداوند آنان را به اسلام ره نموده است ، ديگر جزيه‌اى بر آنان مقرر نيست . شرف الدوله مسلم بن قريش برفت و اطراف انطاكيه را تاراج كرد . سليمان نيز برفت و اطراف حلب را تاراج كرد ، ولى چون مردم حلب به دو شكايت بردند ، فرمان داد تا اموال ايشان باز پس دهند .\r\nشرف الدوله جماعاتى از اعراب و تركمانان به سردارى اميرشان جبق [ 3 
  ] گرد آورد و راهى انطاكيه شد . در ماه صفر سال 478 در حوالى انطاكيه با سليمان روبرو گرديد .\r\nچون دو سپاه روبرو شدند ، امير جبق و تركمانان به سليمان مايل شدند و كار نبرد مسلم بن قريش مختل ماند . اعراب نيز به هزيمت رفتند . مسلم بن قريش در جنگ پاى فشرد تا با چهار صد تن از يارانش كشته شد . قلمرو حكومت او از نهر عيسى بود [ تا منبج 
  ] و همهء\r\n\r\n\r\n","description":"","footnote":"\r\n[ ( 1 ) 
  ] متن : بواريح\r\n[ ( 2 ) 
  ] متن : القردروس .\r\n[ ( 3 ) 
  ] متن : جق .\r\n","page_name":" 384 ","page_number":416},
  {"content":"\r\n\r\nآنچه از آن پدر و عمش قرواش بود . سرزمينهاى او همه در نهايت امن و آبادانى بودند . او خود مردى نيك سيرت و عادل بود .\r\nچون مسلم بن قريش كشته شد ، بنى عقيل گرد آمدند و برادرش ابراهيم را از زندانش بيرون آوردند . بدان سبب كه مدتى دراز در زندان مانده بود ، به سبب فشار قيدها راه رفتن نمىتوانست و مىلنگيد ، پس او را آزاد كردند و به جاى برادرش مسلم نشاندند .\r\nچون مسلم بن قريش كشته شد ، سليمان بن قطلمش به حلب [ 1 
  ] لشكر آورد و آنجا را در محاصره گرفت . محاصرهء شهر دو ماه به طول انجاميد ، چون گشودن نتوانست باز گرديد .\r\nدر سال 479 عميد العراق لشكرى به انبار فرستاد و آن را از بنى عقيل بستد . هم در اين سال سلطان ملكشاه ، حران و سروج ورقه و خابور را به محمد بن شرف الدوله مسلم بن قريش به اقطاع داد و خواهر خود زليخا [ 2 
  ] خاتون را به او داد . او نيز همهء اين بلاد را جز حران در تصرف آورد . محمد بن الشاطر [ 3 
  ] از تسليم حران سر باززد ولى سلطان او را مجبور كرد كه حران را تسليم او كند .\r\n\r\nبر افتادن ابراهيم و نزاع محمد و على پسران مسلم بعد از او بر سر موصل ، سپس استيلاى على بر موصل\r\nابراهيم بن قريش همچنان در موصل پادشاه بود و در ميان قومش بنى عقيل امير ، تا آنگاه كه در سال 482 سلطان ملكشاه او را فرا خواند . چون حاضر آمد فرمان داد در بندش كشند و فخر الدولة بن جهير را بر آن بلاد فرستاد . او نيز موصل و ديگر جايها را بگرفت .\r\nسلطان ملكشاه شهر بلد را به عمهء خود صفيه داد . صفيه زوجهء مسلم بن قريش بود و از او فرزندى داشت به نام على . صفيه بعد از كشته شدن مسلم به برادر او ابراهيم شوى كرده بود . چون ملكشاه درگذشت ، صفيه آهنگ موصل نمود و پسرش على بن مسلم نيز با او بود .\r\nبرادر على ، محمد بن مسلم به مقابله بيرون آمد و پس از نبردى كه بر سر تصرف موصل ميان دو برادر درگرفت ، محمد شكست خورد و على به موصل در آمد و آن را از فخر الدولة بن جهير بستد .\r\n\r\nبازگشتن ابراهيم به موصل و كشته شدن او\r\nچون ملكشاه درگذشت و تركان [ 4 
  ] خاتون پس از او زمام امور دولت را به دست گرفت ، ابراهيم را از زندان آزاد كرد و او روانهء موصل گرديد . چون به موصل نزديك شد شنيد كه برادرزاده‌اش مسلم ، موصل را در تصرف آورده و مادرش صفيه ، عمهء ملكشاه نيز با او است .\r\n\r\n\r\n","description":"","footnote":"\r\n[ ( 1 ) 
  ] متن : انطاكيه\r\n[ ( 2 ) 
  ] متن : زليخه\r\n[ ( 3 ) 
  ] متن : المشاطر\r\n[ ( 4 ) 
  ] متن : تركمان .\r\n","page_name":" 385 ","page_number":417},
  {"content":"\r\n\r\nابراهيم نزد صفيه رسول فرستاد و اظهار ملاطفت نمود صفيه نيز موصل را تسليم او كرد و ابراهيم وارد شهر شد .\r\nتتش برادر ملكشاه و فرمانرواى شام طمع در عراق بسته بود ، امراى شام گردش را گرفتند .\r\nاقسنقر صاحب حلب نيز بيامد . تتش به نصيبين راند و آنجا را در تصرف آورد . آنگاه نزد ابراهيم كس فرستاد كه به نام او خطبه بخواند و چون مىخواهد به عراق رود راهش را بگشايد و او را مدد رساند . ابراهيم از اين خواستها سر برتافت و تتش و اقسنقر و جماعت ترك بيامدند . ابراهيم با سى هزار سپاهى به مقابله ، لشكر بيرون آورد . دو سپاه در مضيع [ 1 
  ] بر هم زدند . ابراهيم منهزم شد و به قتل رسيد و تركان خان و مان او به تاراج بردند و تتش بر موصل استيلا يافت .\r\n\r\nحكومت على بن مسلم بر موصل ، سپس استيلاى كربوقا و انقراض دولت بنى المسيب در موصل\r\nچون ابراهيم كشته شد و تتش موصل را بگرفت ، على پسر شرف الدوله مسلم را با مادرش صفيه عمهء ملكشاه بر آن شهر امارت داد ، و خود به ديار بكر لشكر برد و آنجا را بگرفت ، سپس به آذربايجان رفت و بر آن ديار مستولى شد . بركيارق پسر برادرش ملكشاه لشكر به سوى او آورد ، چون مصاف دادند تتش منهزم شد . چون تتش كشته شد ، پسرش ملك رضوان به جاى او نشست و حلب را بگرفت . سلطان بركيارق او را فرمان داد كه كربوقا [ قوام الدوله ابو سعيد 
  ] را كه همچنان در حلب محبوس بود آزاد كند ، او نيز آزادش نمود . جمعى بر كربوقا گرد آمدند و او به حران لشكر برد و آنجا را بگرفت . محمد بن شرف الدوله مسلم بن قريش كه در نصيبين بود و ثروان [ 2 
  ] بن وهيب و ابو الهيجاء الكردى نيز با او بودند ، به او نامه نوشتند و از او براى گوشمال دادن به امير على بن شرف الدوله كه در موصل بود يارى خواستند .\r\nكربوقا برفت ولى چون با محمد بن شرف الدوله رو به رو شد او را بگرفت و به نصيبين برد و نصيبين را در تصرف آورد ، سپس به موصل راند . موصل در برابر او مقاومت كرد . كربوقا به بلد بازگشت و در آنجا محمد بن مسلم را در آب غرق كرد و به محاصرهء موصل رفت . على بن - مسلم از امير جكرمش صاحب جزيرهء ابن عمر يارى خواست . جكرمش به يارى او رفت . كربوقا نيز سپاهى به سردارى برادر خود التونتاش به جنگ او فرستاد . در اين نبرد جكرمش شكست خورد و به جزيره باز گرديد و به فرمان كربوقا در آمد و او را در محاصرهء موصل يارى داد .\r\nچون كار بر على بن مسلم سخت شد ، از موصل بيرون آمد و نزد صدقة بن مزيد به حله رفت .\r\nكربوقا موصل را پس از نه ماه محاصره گرفت و دولت بنى المسيب در موصل و اعمال\r\n\r\n\r\n","description":"","footnote":"\r\n[ ( 1 ) 
  ] متن : مغيم\r\n[ ( 2 ) 
  ] متن : توران .\r\n","page_name":" 386 ","page_number":418},
  {"content":"\r\n\r\nآن منقرض شد و ملوك غز از خاندان سلجوقى و امراى ايشان بر آن استيلا يافتند . و البقاء للّه وحده .\r\n\r\nخبر از دولت بنى صالح بن مرداس در حلب و آغاز كار و سرگذشت احوال ايشان\r\nآغاز كار صالح بن مرداس در امر حكومت ، تصرف رحبه بود . صالح بن مرداس از بنى كلاب بن ربيعة بن عامر بن صعصعه است و مساكنشان در حوالى حلب بود .\r\nابن حزم گويد : صالح بن مرداس از فرزندان عمرو بن كلاب بود . رحبه از آن ابو على بن ثمال الخفاجى بود . عيسى بن خلاط العقيلى او را به قتل آورد و رحبه را بگرفت . رحبه تا مدتى در دست او ماند . سپس بدران بن المقلد بر آن شهر مستولى شد . آنگاه لؤلؤ البشارى [ 1 
  ] به فرمان الحاكم بامر اللّه از دمشق بدان شهر لشكر برد . نخست رقه را در تصرف آورد ، سپس رحبه را از بدران بن المقلد بستد و به دمشق باز گرديد .\r\nدر رحبه مردى بود به نام ابن محكان [ 2 
  ] او شهر را در تصرف گرفت . آنگاه نزد صالح بن مرداس كس فرستاد تا او را به پشتيبانى خود وادارد . صالح بن مرداس به رحبه آمد و مدتى در آن شهر درنگ كرد ، سپس ميانشان خلاف افتاد و صالح به قتال با او پرداخت . پس كار به مصالحه كشيد و ابن محكان دختر خود را به او داد و صالح به شهر در آمد . آنگاه ابن محكان اهل و عيال و اموال خود را به عانه فرستاد و از ايشان گروگان گرفت و اين بعد از آن بود كه مردم عانه را به اطاعت خويش در آورده بود ، اما مردم عانه پس از چندى عصيان كردند و اموال او را تصاحب كردند . ابن محكان با صالح بن مرداس به عانه لشكر برد . صالح كسى را بر گماشت و او را بكشت . آنگاه خود به رحبه آمد و رحبه را بگرفت و بر اموال ابن محكان تسلط يافت و دعوت علويان مصر در آنجا آشكار نمود .\r\n\r\nآغاز كار صالح بن مرداس در تصرف حلب\r\nپيش از اين آورديم كه لؤلؤ غلام ابو المعالى بن سيف الدوله در حلب بر پسر او ابو الفضائل تحكم مىكرد و شهر را از او بستد و شعار عباسيان محو كرد و خطبه به نام الحاكم بامر اللّه علوى فرمانرواى مصر خواند . سپس ميان او و الحاكم بامر اللّه خلاف افتاد و صالح بن مرداس طمع در تصرف حلب كرد ، و در آنجا از جنگهايى كه ميان صالح و لؤلؤ در گرفت سخن گفتيم .\r\nلؤلؤ را غلامى بود به نام فتح كه او را به محافظت قلعهء حلب گماشته بود . فتح به\r\n\r\n\r\n","description":"","footnote":"\r\n[ ( 1 ) 
  ] متن : السارى\r\n[ ( 2 ) 
  ] متن : ابن مجلكان .\r\n","page_name":" 387 ","page_number":419},
  {"content":"\r\n\r\nصالح گرايش يافت و عصيان نمود و با الحاكم بامر اللّه بدان شرط بيعت كرد كه صيدا يا بيروت و همهء اموال حلب را به دو دهد . لؤلؤ از آن پس به انطاكيه رفت و نزد روميان ماند . فتح ، حرم لؤلؤ و مادر او را از شهر بيرون برد و در منبج جاى داد و حلب و قلعهء آن را به نواب الحاكم سپرد . و اين شهر همچنان دست بدست مىگشت ، تا آنگاه كه يكى از بنى حمدان معروف به عزيز الملك بر آن امارت يافت . اين عزيز الملك را الحاكم بامر اللّه بركشيد و امارت حلب داد ولى او بر الظاهر ، پسر الحاكم بشوريد . عمهء الظاهر ست الملك [ 1 
  ] كه زمام امور دولت او را در دست داشت ، كسى را مأمور قتل او نمود و به قتلش آورد . آنگاه عبد اللّه بن على بن جعفر الكتامى معروف به ابن ثعبان [ 2 
  ] الكتامى را امارت حلب و صفى الدوله موصوف به الخادم را نگهبانى قلعهء آن داد .\r\n\r\nاستيلاى صالح بن مرداس بر حلب\r\nچون دولت عبيديان بعد از قرن چهارم در مصر رو به ضعف نهاد و دولت بنى حمدان در شام و جزيره منقرض شد ، اعراب دست تطاول به تصرف بلاد بگشودند . پس بنى عقيل بر جزيره مستولى شدند و اعراب شام نيز گرد آمدند و بلاد را ميان خود تقسيم كردند . بدين نحو كه از رمله تا مصر از آن حسان بن مفرج بن دغفل و قوم او بنى طيئ باشد و از حلب تا عانه از آن صالح بن مرداس و قومش بنى كلاب باشد و دمشق و اعمال آن از آن سنان [ 3 
  ] بن عليان . انوشتكين البربرى از سوى خليفهء مصر عامل دمشق و رمله و عسقلان بود . پس حسان به رمله رفت و آنجا را محاصره نمود . انوشتكين در رمله بود ، از آنجا به عسقلان رفت و حسان بر رمله مستولى شد . صالح بن مرداس نيز به حلب لشكر برد و آنجا را از ابن ثعبان بستد .\r\nابن ثعبان به قلعه پناه برد . صالح او را در محاصره افكند تا به جان آمد و امان طلبيد ، و صالح قلعه را تصرف نمود . اين واقعه در سال 424 اتفاق افتاد . سپس قلمروش گسترش يافت و سرزمينهاى ميان بعلبك و عانه را نيز در تصرف آورد .\r\n\r\nكشته شدن صالح و امارت پسرش ابو كامل\r\nصالح بن مرداس همچنان فرمانرواى حلب بود ، تا سال 420 كه الظاهر لشكر مصر را براى قتال با صالح و حسان به شام فرستاد . سردار اين سپاه انوشتكين البريرى [ 4 
  ] بود . نبرد ميان دو طرف در اردن در كنار درياچهء طبريه رخ داد . صالح و حسان منهزم شدند و صالح و پسر كوچكش به قتل رسيدند و پسر بزرگش ابو كامل نصر بن صالح از مهلكه برهيد و به حلب رفت . او شبل الدوله لقب داشت . چون اين حادثه اتفاق افتاد ، روميانى كه در انطاكيه بودند\r\n\r\n\r\n","description":"","footnote":"\r\n[ ( 1 ) 
  ] متن : بنت الملك\r\n[ ( 2 ) 
  ] متن : ابن شعبان\r\n[ ( 3 ) 
  ] متن : حسان\r\n[ ( 4 ) 
  ] متن : دريدى .\r\n","page_name":" 388 ","page_number":420},
  {"content":"\r\n\r\nبه طمع تاراج حلب افتادند و جمع كثيرى از آنان به حلب روى نهادند .\r\n\r\nرفتن روميان به حلب و هزيمت ايشان\r\nسپس پادشاه روم با سيصد هزار جنگجو به حلب راند و در نزديكى آن فرود آمد .\r\nپسر دوقس ( دوك ) از اكابر روم نيز با او بود . چون او را با پادشاه روم مخالفت بود ، با ده هزار جنگجوى خود از او جدا شد . در اين احوال پادشاه را در نهان خبر دادند كه قصد هجوم به او را دارد و توطئه‌هايى چيده است . از اين رو پادشاه باز گرديد و او را دستگير كرد اين امر سبب به هم خوردن اوضاع سپاه روم گرديد . اعراب و مردم سواد ارمن نيز از پى ايشان در آمدند و بنهء پادشاه را تاراج كردند . آنچه به تاراج رفت ، چهار صد بار بود . بيشتر سپاهيان روم از تشنگى هلاك شدند . گروهى از لشكريان عرب در حوالى لشكرگاه پادشاه نمايان شدند . روميان همه رو به گريز نهادند و هر چه از بنه و اموال داشتند بر جاى نهادند و خداوند بدين پيروزى مسلمانان را گرامى داشت .\r\n\r\nكشته شدن نصر بن صالح و استيلاى دزبرى بر حلب\r\nدر سال 429 دزبرى [ 1 
  ] با سپاهى از مصر به حلب رفت . خليفهء مصر در اين ايام المستنصر باللّه بود . شبل الدوله نصر بن صالح به قتال بيرون آمد . دو سپاه در حماة مصاف دادند . نصر منهزم شده به قتل رسيد . دزبرى در ماه رمضان اين سال حلب را تصرف كرد .\r\n\r\nهلاكت دزبرى و امارت ثمال بن صالح\r\nچون دزبرى حلب را گرفت و بر شام استيلا يافت ، كارش بالا گرفت . دزبرى بسيارى از تركان را در شمار سپاهيان خود در آورد . بعضى نزد المستنصر باللّه و وزيرش جرجرايى [ 2 
  ] سعايت كردند كه دزبرى قصد خلافت دارد و بدين منظور جماعتى از سپاهيان به مصر رفتند و از او به جرجرايى شكايت بردند و سوء رأى و روش او را باز نمودند . جرجرايى آنان را به دمشق بازگردانيد كه بروند و لشكر را عليه او برانگيزند . چون اينان به دمشق آمدند و لشكريان را عليه او تحريك كردند ، دزبرى كه از مدافعه ناتوان بود اموال و بنهء خود برگرفت و به حلب رفت و از آنجا راهى حماة گرديد ولى مردم حلب او را به درون راه ندادند . دزبرى به فرمانرواى كفر طاب نامه نوشت او نيز به يارىاش رفت و با او به حلب در آمد . دزبرى در حلب ماند تا سال 433 كه بمرد . چون دزبرى بمرد اوضاع شام به فساد گراييد و كارها پريشان گرديد ، و اعراب به تصرف بلاد شام آزمندتر شدند .\r\n\r\n\r\n","description":"","footnote":"\r\n[ ( 1 ) 
  ] متن : وزيرى .\r\n[ ( 2 ) 
  ] متن : جرجاى .\r\n","page_name":" 389 ","page_number":421},
  {"content":"\r\n\r\nمعز الدوله ابو علوان ثمال بن صالح بن مرداس از زمان هلاكت پدر و برادرش در رحبه بود ، اينك به حلب آمد و آنجا را محاصره كرد و تصرف نمود . ياران دزبرى به قلعه پناه بردند و از مصريان يارى خواستند ولى مصريان كارى نكردند . حسين بن احمد [ 1 
  ] كه پس از دزبرى والى دمشق شده بود سرگرم نبرد با حسان بن مفرج صاحب فلسطين بود . چون مدافعان قلعه به جان آمدند ، قلعه را به معز الدوله ثمال بن صالح تسليم نمودند و معز الدوله ثمال بن صالح در ماه صفر سال 434 وارد قلعه شد . او همچنان در قلعه مستقر بود تا از سوى مصر سپاهى به سردارى ابو عبد اللّه [ 2 
  ] بن ناصر الدولة بن حمدان بر سر او آمد . شمار آنان به پنج هزار نفر رسيده بود . ثمال بن صالح بن نبرد بيرون آمد و دفاعى مردانه كرد . در اين حال سيلى بنيان كن بيامد ، چنان كه نزديك بود كه همه را با خود ببرد ، اين امر سبب شد كه از حلب روانهء مصر شوند .\r\nبار ديگر در سال 441 سپاهى به سردارى رفق الخادم بيامد . ثمال بن صالح با آنان نبرد كرد و منهزمشان گردانيد و رفق به اسارت در آمد و در اسارت بمرد .\r\n\r\nبازگشت ثمال بن صالح از حلب و امارت ابن ملهم بر آن\r\nهمواره لشكرها ميان مصر و حلب در آمد و شد بودند و هر بار شهر را در محاصره مىگرفتند تا صالح از امارت حلب ملول شد و از نگهدارى و ضبط آن عاجز آمد . پس نزد المستنصر باللّه صاحب مصر كس فرستاد و گفت كه حلب را به او وا مىگذارد . المستنصر باللّه نيز مكين الدوله ، ابو على حسن بن على بن ملهم را بفرستاد و ثمال در سال 449 ، حلب را تسليم او نمود . ثمال به مصر رفت و برادرش عطية بن صالح به رحبه رفت و ابن ملهم بر حلب استيلا يافت .\r\n\r\nعصيان مردم حلب عليه ابن ملهم و امارت محمود بن نصر بن صالح\r\nابن ملهم دو سال يا در حدود دو سال در حلب ماند . سپس خبر شنيد كه مردم حلب با محمود [ 3 
  ] بن نصر بن صالح مكاتبه كرده‌اند كه حلب را به او تسليم كنند .\r\nابن ملهم جماعتى از ايشان را بگرفت و اين سبب شورش مردم حلب گرديد . ابن ملهم را در قلعه حبس كردند و نزد محمود بن نصر كس فرستادند . او در نيمهء سال 452 لشكر به حلب آورد و در محاصرهء ابن ملهم شركت جست و جماعاتى از اعراب نيز با او همدست شدند .\r\nابن ملهم از المستنصر باللّه علوى يارى طلبيد . المستنصر به ناصر الدوله ابو محمد حسين بن - حسن [ 4 
  ] بن حمدان نوشت كه سپاه به حلب برد . او نيز به سوى حلب در حركت آمد و محمود\r\n\r\n\r\n","description":"","footnote":"\r\n[ ( 1 ) 
  ] متن : حسين بن حمدان .\r\n[ ( 2 ) 
  ] متن : ابو عبيد اللّه .\r\n[ ( 3 ) 
  ] متن : محمد\r\n[ ( 4 ) 
  ] متن : محمد الحسن بن الحسين .\r\n","page_name":" 390 ","page_number":422},
  {"content":"\r\n\r\nاز حلب برفت و ابن ملهم به شهر فرود آمد . سپاهيان ناصر الدوله و ابن ملهم شهر را تاراج كردند .\r\nآنگاه ميان محمود بن نصر بن صالح بن مرداس و ناصر الدوله ابو على در خارج شهر نبرد در گرفت و ناصر الدوله منهزم گرديد . محمود به شهر در آمد و آن را در تصرف آورد و در ماه شعبان سال 452 قلعه را تصرف نمود و ابن حمدان را از آنجا آزاد كرد ، ابن ملهم نيز به مصر رفت .\r\n\r\nبازگشت ثمال بن صالح به حلب و فرار محمود بن نصر از آنجا\r\nچون محمود بن نصر ، ناصر الدوله را منهزم ساخت و قلعه را از ابن ملهم گرفت ، معز الدوله ثمال بن صالح از آن وقت كه حلب را به مستنصر تسليم كرده بود ، يعنى در سال 449 در مصر مىزيست . اينك مستنصر او را به حلب فرستاده و اجازتش داده بود كه حلب را از برادر زاده خود محمود بستاند . او نيز بيامد و در ماه ذو الحجهء سال 452 حلب را محاصره نمود .\r\nمحمود از دايى خود منيع بن شبيب بن وثاب النميرى يارى خواست . او فرمانرواى حران بود .\r\nخود به تن خويش بيامد و ثمال بن صالح را از حلب دور كرد . ثمال در محرم سال 453 به جانب باديه راند . چون منيع به حران باز گرديد ، ثمال در ربيع الاول سال 453 به حلب باز گرديد و به غزاى روم رفت و پيروزيها و غنايم به دست آورد .\r\nثمال بن صالح در همان نزديكى كه بر حلب استيلا يافته بود - يعنى در ماه ذو القعدهء سال 454 از جهان برفت . او برادر خود عطية بن صالح را به جاى خويش برگزيده بود . در همان اوان كه ثمال به مصر رفته بود عطيه نيز به رحبه رفته بود ، در اين هنگام بيامد و بر حلب مستولى شد .\r\n\r\nبازگشت محمود به حلب و گرفتن او آن شهر را از عطيه\r\nچون عطيه حلب را تصرف كرد - و اين به هنگام استيلاى سلجوقيان بر ممالك عراق و شام و تقسيم شدن دولتشان بود - گروهى از آنان بر عطيه وارد شدند و او به خدمتشان گرفت و به نيروى آنان نيرومند شد . ولى پس از چندى يارانش او را از شر و فساد ايشان بترسانيدند و اشارت كردند كه همه را بكشد . مردم شهر بر تركمانان سلجوقى هجوم آوردند و جماعتى از ايشان را كشتند و باقى به محمود بن نصر كه در حران بود پناه بردند و او را به تسخير حلب برانگيختند . او نيز به حلب سپاه آورد و آنجا را در محاصره گرفت و تصرف نمود . اين واقعه در ماه رمضان سال 455 بود . كار محمود بن نصر در حلب قوام گرفت . عطيه عم او نيز به رقه رفت و آنجا را تصرف كرد و همچنان در رقه ببود تا آنگاه كه شرف الدوله مسلم بن قريش در سال 463 آن شهر را بگرفت و عطيه به روم رفت و در سال 465 در آنجا بمرد .\r\nكار محمود بن نصر در حلب بالا گرفت . محمود سپاهى از تركانى كه در سال 460 با سردار خود ابن الخان به خدمت او آمده بودند ، به يكى از دژهاى روم فرستاد . اينان آن دژ را\r\n\r\n","description":"","footnote":"","page_name":" 391 ","page_number":423},
  {"content":"\r\n\r\nمحاصره كردند و در تصرف آوردند . محمود به طرابلس راند و آنجا را محاصره كرد . مردم طرابلس راضى شدند كه مالى به او پردازند . او نيز آن مال بگرفت و از آنجا بازگشت . آنگاه سلطان الب ارسلان پس از فراغت از محاصرهء ديار بكر و آمد و رها به سوى او راند ، ولى به چيزى دست نيافت و ما در اخبار ايشان خواهيم آورد .\r\nالب ارسلان به حلب لشكر آورد ، محمود بن نصر در حلب بود . در اين احوال رسول خليفه القائم بامر اللّه به حلب رسيده بود و محمود را به دعوت عباسيان فرا خوانده بود .\r\nمحمود از رسول خليفه [ نقيب النقباء 
  ] ابو الفوارس [ 1 
  ] طراد بن محمد الزينبى [ 2 
  ] درخواست كرد كه نزد سلطان الب ارسلان رود ، تا او را از حضور در نزد خود معاف دارد . سلطان نپذيرفت و محاصره را سخت‌تر كرد و با منجنيق شهر را سنگباران نمود .\r\nمحمود شبانگاه از شهر بيرون آمد . مادرش منيعه دخت وثاب النميرى نيز با او بود . هر دو بر سلطان داخل شدند . سلطان او را خلعت پوشانيد و به شهر باز گردانيد .\r\n[ محمود بن نصر در سال 468 در ماه ذو الحجه بمرد . فرزند خود مسيب [ 3 
  ] بن محمود را به جانشينى خويش معين كرده بود ، ولى يارانش بدان سبب كه كودكى نارسيده بود سر به فرمانش نياوردند و شهر را به پسر بزرگترش يعنى نصر بن محمود سپردند . نصر مردى شرابخوار بود . روزى در حال مستى 
  ] [ 4 
  ] تركمانانى را كه پدرش بر آن بلاد سرورى داده بود دشنام داد ، زيرا شنيده بود كه قصد فساد و آشوب دارند . چون به جايگاه ايشان نزديك شد ، [ پيش آمدند و زمين ببوسيدند ولى نصر دشنامشان داد و آهنگ قتلشان كرد 
  ] [ 5 
  ] ، يكى از آنان تيرى به سوى او انداخت . نصر بن محمود بدان تير بمرد .\r\nچون نصر هلاك شد برادرش سابق بن محمود به امارت رسيد . و ابن اثير مىگويد پدرش به جانشينى او وصيت كرده بود ولى به سبب خردسالىاش وصيت پدر را اجرا نكردند ، او احمد شاه سركرده تركمانان را كه پدرش را كشته بود ، فراخواند و خلعت داد و به او نيكى كرد . [ تا سال 472 
  ] بر مسند فرمانروايى باقى بود .\r\n\r\nاستيلاى مسلم بن قريش بر حلب و انقراض دولت بنى مرداس\r\nدر سال 472 تتش پسر الب ارسلان پس از تسخير دمشق لشكر به حلب راند و چند روز آنجا را در محاصره داشت . مردم حلب كه از تسلط تركان بيمناك بودند ، نزد مسلم بن - قريش كس فرستادند تا شهر را به او تسليم كنند ولى چون مسلم بن قريش به شهر نزديك\r\n\r\n\r\n","description":"","footnote":"\r\n[ ( 1 ) 
  ] متن : ابو الفراس\r\n[ ( 2 ) 
  ] متن : الزينى .\r\n[ ( 3 ) 
  ] متن : شيب .\r\n[ ( 4 ، 5 ) 
  ] ميان دو قلاب را براى به هم پيوستن مطلب از ابن اثير افزوده‌ايم . حوادث سال 403 .\r\n","page_name":" 392 ","page_number":424},
  {"content":"\r\n\r\nشد از دعوت خود پشيمان شدند ، مسلم نيز از راه بازگشت . سركردهء شهر مردى بود به نام ابن الحتيتى [ 1 
  ] العباسى . روزى پسرش به شكار بيرون رفته بود يكى از تركمانانى كه در دژى در حوالى حلب مىزيست سوارانى فرستاد و او را از شكارگاه اسير كردند و نزد مسلم بن قريش فرستادند . مسلم بن قريش بدان شرط كه شهر را در اختيار او گذارد او را آزاد نمود . پسر نزد پدر باز گرديد و پدر به ناچار شهر را تسليم كرد . مسلم بن قريش در سال 473 به حلب در آمد . سابق بن محمود و برادرش وثاب به قلعه پناه بردند . مسلم بن قريش آن دو را امان داد و از قلعه فرود آورد و بر آن نواحى مستولى شد . آنگاه خبر پيروزى خود را نزد سلطان ملكشاه فرستاد و از او خواست آن بلاد را به ضمانت او دهد . سلطان ملكشاه نيز اجابت كرد و شهر در تصرف او در آمد تا آنگاه كه سلطان آن را باز پس گرفت .\r\n\r\nاستيلاى سلطان ملكشاه بر حلب و امارت اقسنقر\r\nپيش از اين گفتيم كه سليمان بن قطلمش ، مسلم بن قريش را به قتل آورد و چون مسلم بن قريش را كشت نزد ابن الحتيتى [ 2 
  ] العباسى سركرده مردم حلب كس فرستاد و خواست كه شهر را به دو تسليم كند . از ديگر سو ، پيش از اين تتش نيز شهر را محاصره كرده بود و بر آن تنگ گرفته بود و خواستار تصرف آن بود . ابن الحتيتى به تتش خبر داد ، تتش به حلب آمد و با سليمان بن قطلمش به نبرد پرداخت . در سال 479 سليمان كشته شد ، تتش سرش را نزد ابن الحتيتى فرستاد و خواست كه شهر را به او تسليم كند . ابن الحتيتى گفت در اين باب بايد با سلطان ملكشاه مشورت كند ، تتش به خشم آمد و شهر را در محاصره گفت . يكى از مردم شهر غدر كرد و شب هنگام تتش را به شهر در آورد . تتش شهر را بگرفت . امير ارتق بن اكسب [ 3 
  ] از امراى تتش ، ابن الحتيتى را شفاعت كرد و تتش از سر خون او درگذشت .\r\nقلعه حلب در دست سالم بن مالك بن بدران بن المقلد بود . تتش قلعه را محاصره كرد و همچنان محاصرهء قلعه را ادامه داد تا خبر رسيد كه سلطان ملكشاه به حلب مىآيد .\r\nابن الحتيتى براى سلطان ملكشاه نامه نوشته و او را به تصرف حلب فراخوانده بود و اين به هنگامى بود كه از برادرش تاج الدوله تتش بيمناك بود . سلطان در سال 447 از اصفهان عازم حلب گرديد . نخست به موصل آمد و حران را از ابن الشاطر بستد و آن را به محمد بن قريش اقطاع داد ، آنگاه به رها لشكر برد . رها را نيز از روميان بگرفت . روميان رها را از ابن عطير [ 4 
  ] خريده بودند . آنگاه به قلعهء جعبر [ 5 
  ] رفت و آنجا را نيز در تصرف آورد و هر كه را از بنى قشير كه در آنجا بود بكشت و جعبر را از صاحب آن كه پيرى نابينا بود و دو پسر داشت\r\n\r\n\r\n","description":"","footnote":"\r\n[ ( 1 ) 
  ] متن : ابن الحسين\r\n[ ( 2 ) 
  ] متن : ابن الحثيثى\r\n[ ( 3 ) 
  ] متن : اكسك .\r\n[ ( 4 ) 
  ] متن : ابن عطيه\r\n[ ( 5 ) 
  ] متن : جعفر .\r\n","page_name":" 393 ","page_number":425},
  {"content":"\r\n\r\nبستد . اينان راهزنى مىكردند . سلطان سپس به منبج شد ، منبج را نيز بگرفت و به سوى حلب راند و برادرش تتش هفده روز بود كه شهر را در محاصره داشت . تتش به دمشق باز گرديد و سلطان ملكشاه حلب را تصرف كرد و يك ساعت از روز برآمده به قلعه حمله آورد و آن را زير باران تير گرفت . سالم بن بدران سر تسليم بر زمين نهاد و از قلعه فرود آمد بدان شرط كه سلطان قلعهء جعبر را به او دهد .\r\nقلعهء جعبر همچنان در دست او و فرزندانش بماند تا آنگاه كه نور الدين محمود بن زنگى آنجا را در تصرف آورد .\r\nنصر بن على بن المنقذ الكنانى صاحب شيزر فرمانبردارى خويش اعلام نمود . سلطان ملكشاه قسيم الدوله اقسنقر جد الملك العادل نور الدين شهيد را امارت حلب داد و به عزم عراق در حركت آمد . مردم حلب از او خواستند كه شر ابن الحتيتى را از سرشان كوتاه كند .\r\nسلطان بپذيرفت و او را به همراه خود ببرد و به ديار بكر فرستاد . ابن الحتيتى در ديار بكر بماند ، تا آنگاه كه در نهايت فقر و بينوايى بمرد . و اللّه مالك الامور لا رب غيره .\r\n\r\nخبر از دولت بنى مزيد ملوك حله و آغاز كار و سرگذشت احوال ايشان\r\nبنى مزيد از بنى اسد بودند و جولانگاهشان از بغداد تا بصره و تا نجد بود و اين مشهور است . نعمانيه از آن ايشان بود . بنى دبيس از عشاير ايشان در نواحى خوزستان در چند جزيره كه به نام ايشان معروف بود مىزيستند . بزرگ خاندان بنى مزيد ابو الحسن على بن مزيد و برادرش ابو الغنائم محمد بن مزيد بودند .\r\nابو الغنائم محمد بن مزيد نزد بنى دبيس بود . يكى از وجوه آنان را كشت و از آنجا بگريخت تا به برادر خود پيوندد . بنى دبيس به تعقيبش پرداختند ولى به او دست نيافتند .\r\nابو الحسن على بن مزيد به جنگ بنى دبيس لشكر برد و از عميد الجيوش يارى طلبيد . عميد الجيوش نيز جماعتى از ديلم را از راه دريا به يارىاش فرستاد ولى ابو الحسن منهزم شد و ابو الغنائم كشته شد ، اين واقعه در سال 401 اتفاق افتاد .\r\nدر سال 405 ابو الحسن على بن مزيد ، سپاهى گرد آورد و براى گرفتن انتقام خون برادر به سوى بنى دبيس لشكر كشيد . پسران دبيس مضر و حسان و نبهان و طراد جماعاتى از اعراب را گرد آوردند و كردان شادنجان [ 1 
  ] و جوانيه [ 2 
  ] نيز به آنان پيوستند و حمله را آغاز كردند .\r\nدر اين نبرد بنى دبيس منهزم شدند و حسان و نبهان كشته شدند و ابو الحسن بن مزيد بر اموال و مساكنشان مستولى شد . گروه اندكى از ايشان خود را به حويزه [ 3 
  ] رسانيدند . فخر الدولة بن بويه امور جزيرهء دبيسيه را به او سپرد ولى طيب و قرقوب و چند جاى ديگر را از آن\r\n\r\n\r\n","description":"","footnote":"\r\n[ ( 1 ) 
  ] متن : شاهجان\r\n[ ( 2 ) 
  ] متن : حادانيه\r\n[ ( 3 ) 
  ] متن : جزيره .\r\n","page_name":" 394 ","page_number":426},
  {"content":"\r\n\r\nمستثنى نمود . ابو الحسن بن على بن مزيد در آنجا درنگ كرد . آنگاه مضر بن دبيس گروهى را گرد آورد و او را از آنجا براند . ابو الحسن بن على بن مزيد ، با اندكى از ياران خود ، از مهلكه جان به در برد و به نيل رفت و مضر بن دبيس بر اموال خود و سراسر جزيره استيلا يافت .\r\n\r\nدرگذشت على بن مزيد و امارت پسرش نور الدوله دبيس\r\nچون ابو الحسن بن على بن مزيد به سال 408 درگذشت ، پسرش نور الدوله ابو الاغر دبيس به جايش نشست . پدرش در ايام حيات خويش برادرش را به جانشينى خويش تعيين كرده بود ولى سلطان الدوله او را خلعت داد و اجازه داد كه به امارت نشيند . چون دبيس به حكومت رسيد برادرش مقلد بن على بن مزيد به بنى عقيل گرايش يافت و در ميان ايشان زيست . اين امر سبب شد كه ميان دبيس و قرواش كشمكشهايى پديد آيد و فتنه‌ها و جنگهايى برخيزد .\r\nدبيس جمعى از خفاجه را گرد خويش آورد و در سال 417 انبار را از قرواش بستد .\r\nآنگاه خفاجه بر او بشوريدند . اميرشان منيع بن حسان بود . او به جانب جامعين لشكر برد و آنجا را تاراج كرد و كوفه را بگرفت .\r\nعاقبت ميان دبيس و قرواش صلح افتاد و خفاجه بنى عقيل را از آب فرات منع نمود .\r\n\r\nاستيلاى منصور بن الحسين بر جزيرهء دبيسيه\r\nجزيرهء دبيسيه از آن طراد بن دبيس بود . منصور بن الحسين كه از افراد يكى از شعوب بنى اسد بود بر آن جزيره غلبه يافت و در سال 418 طراد بن دبيس را از آنجا براند .\r\nچون طراد از دنيا رفت ، پسرش ابو الحسن على بن طراد نزد جلال الدوله به بغداد رفت .\r\nمنصور بن الحسين خطبه به نام ابو كاليجار مىخواند و خطبه به نام جلال الدوله را قطع كرده بود . ابو الحسن على بن طراد از جلال الدوله خواست كه لشكرى با او همراه كند تا منصور - بن الحسين را از جزيره براند . جلال الدوله نيز جماعتى را در اختيار او گذاشت . ابو الحسن با آن گروه به واسط آمد و از آنجا به سوى منصور روان شد . منصور نيز سپاهى گرد آورده بود .\r\nيكى از امراى ترك به نام ابو صالح كور كير [ 1 
  ] نيز به يارى او برخاست . اين امير از جلال الدوله گريخته و نزد ابو كاليجار رفته بود . چون دو سپاه با يك ديگر مصاف دادند على بن طراد منهزم شد و به قتل رسيد . همچنين جماعتى از تركان كه جلال الدوله به يارى او فرستاده بود كشته شدند . و جزيرهء دبيسيه به منصور بن الحسين تعلق گرفت .\r\n\r\n\r\n","description":"","footnote":"\r\n[ ( 1 ) 
  ] متن : كركبر .\r\n","page_name":" 395 ","page_number":427},
  {"content":"\r\n\r\n\r\nفتنهء دبيس با جلال الدوله و جنگهاى او با قوم خود\r\nمقلد بن حسن بن مزيد به بنى عقيل پيوسته بود و ميان او و نور الدوله دبيس عداوت بود . مقلد نزد منيع بن حسان امير خفاجه رفت و هر دو بر قتال دبيس و خطبه خواندن به نام جلال الدوله همداستان شدند . چون كار بر نور الدوله دبيس مشكل شد ، به نام ابو كاليجار خطبه خواند و او را پيامها فرستاد و به تسخير آن بلاد تحريضش نمود .\r\nابو كاليجار به واسط آمد ، جلال الدوله در واسط بود . از آنجا بيرون شد و آهنگ نعمانيه نمود . نور الدوله دبيس آب در لشكر گاه او فكند و جماعتى از ياران و بسيارى از اموال و بنهء او غرق شد .\r\nابو كاليجار نزد قرواش صاحب موصل و اثير عنبر خادم كس فرستاد كه به عراق آيند تا جلال الدوله ميان آن دو گروه باقى ماند ، پس به كحيل رفتند . اثير عنبر در آنجا بمرد .\r\nجلال الدوله لشكر خود گرد آورد و از ابو الشوك صاحب بلاد كردان يارى خواست . او نيز به يارىاش آمد و به سوى واسط راند و در آنجا بماند ، زيرا پى در پى باران مىباريد و زمين با تلاقى و پر گل و لاى بود . جلال الدوله به اهواز كه از آن ابو كاليجار بود لشكر برد تا آنجا را غارت كند . ابو كاليجار او را پيام داد كه سپاه محمود بن سبكتكين قصد عراق دارد تا او را از اهواز براند . ولى جلال الدوله به اين سخن گوش نداد و برفت و اهواز را غارت كرد .\r\nخبر به ابو كاليجار رسيد . به مدافعت بيامد ولى دبيس بن مزيد خود را به عقب كشيد زيرا بيم آن داشت كه خفاجه بر مساكن او بتازد و اموال و بنهء او را به غارت برد .\r\nچون ابو كاليجار و جلال الدوله روبرو شدند ، ابو كاليجار منهزم شد و جمع كثيرى از ياران او كشته شدند . جلال الدوله بر واسط مستولى گرديد و پسر خود عبد العزيز را به روال سابق بدانجا فرستاد .\r\nچون دبيس بن مزيد از ابو كاليجار جدا گرديد ، ديد كه جماعتى از عشيره‌اش عليه او علم مخالفت برافراشته‌اند و در نواحى جامعين سر به شورش برداشته‌اند . دبيس برفت و با ايشان نبرد كرد و بر آنان پيروز شد و جماعتى از ايشان را اسير نمود . از آن جمله بودند : ابو - عبد اللّه حسن بن ابى الغنائم بن مزيد و شبيب و سرايا و وهب پسران حماد بن مزيد كه پسر عموهاى او بودند و همه را در جوسق حبس كرد . سپس مقلد بن ابى الاغر بن مزيد جماعاتى از عرب را گرد آورد و از جلال الدوله مدد خواست ، جلال الدوله نيز او را مدد فرستاد .\r\nاينان قصد دبيس كردند . دبيس منهزم شد و جماعتى از يارانش اسير گرديدند . آنان كه در جوسق دربند بودند فرود آمدند و اموال و بنهء دبيس را غارت كردند . دبيس همچنان در حال فرار به نجدة الدوله ابو منصور كامل بن قراد پيوست [ و از او خواست كه همراه او نزد\r\n\r\n","description":"","footnote":"","page_name":" 396 ","page_number":428},
  {"content":"\r\n\r\nابو سنان غريب بن مقن رود تا ميان او و جلال الدوله را آشتى دهد و به عهده گرفت كه اگر به امارت خود باز گردانيده شود ده هزار دينار و سابوريه را بپردازد 
  ] [ 1 
  ] اين پيشنهاد پذيرفته آمد و او را خلعت داد .\r\nچون مقلد از اين حال آگاه شد با جماعتى از خفاجه برفت و مطير آباد و نيل را به بدترين وجهى تاراج كرد و در آن منازل آشوب و قتل و غارت به راه انداختند . در آن روزگار هنوز حله بنا نشده بود . مقلد از دجله بگذشت و نزد ابو الشوك رفت و در آنجا بماند تا روزگارش به صلاح آمد .\r\n\r\nفتنه ميان دبيس و برادرش ثابت\r\nثابت بن على بن مزيد برادر دبيس از وابستگان بساسيرى بود . در سال 424 بساسيرى همراه او به قتال برادرش دبيس آمد و نيل و ديگر متصرفات دبيس را در تصرف آورد .\r\nدبيس جماعتى از ياران خود را به قتال ثابت فرستاد ولى اين لشكر منهزم شد و دبيس از آن بلاد برفت و همه را به ثابت وا گذاشت . دبيس پس از چندى با جماعتى از بنى اسد و خفاجه همراه با ابو كامل منصور بن قراد جريده بيامدند . او اموال و بنهء خود را ميان قلعه‌هاى خصا [ 2 
  ] و حربى [ 3 
  ] گذاشته بودند . ثابت در نزديكى جرجرايا با او روبرو شد و جنگى سخت در گرفت .\r\nسپس دو لشكر از يك ديگر جدا شدند و چنان مصالحه كردند كه دبيس بر سر متصرفات خود باز گردد . و قسمتهايى از آن را به برادرش ثابت به اقطاع دهد و بر اين امر سوگند خوردند و پيمان نهادند و از يك ديگر جدا شدند . بساسيرى كه به يارى ثابت آمده بود ، چون در نعمانيه از آن واقعه آگاه شد ، باز گرديد .\r\n\r\nفتنه ميان دبيس و سپاه واسط\r\nالملك الرحيم در سال 441 حمايت نهر الصله و نهر الفضل را به نور الدوله دبيس - بن مزيد داده بود . اين ناحيه جزء اقطاع مردم واسط بود . از اين رو واسطيان خشمگين شدند و جماعتى گرد آوردند و به تهديد دبيس پرداختند . دبيس گفت كه اين ناحيه را الملك الرحيم به اقطاع او داده و بايد گوش به فرمان او باشيم . مردم واسط از اين پاسخ به هم بر آمدند و به قصد قتال پاى پيش نهادند . دبيس گروهى را در كمين نشاند . چون واسطيان پيش تاختند آنان كه در كمين بودند بيرون آمدند و بسيارى از ايشان را كشتند و اموال و چارپايانشان را غارت كردند . منهزمين به واسط بازگشتند و از بغداد مدد خواستند . نيز به بساسيرى\r\n\r\n\r\n","description":"","footnote":"\r\n[ ( 1 ) 
  ] ميان دو قلاب از ابن اثير افزوده شد تا مطلب پيوسته گردد . حوادث سال 420 .\r\n[ ( 2 ) 
  ] متن : حفان\r\n[ ( 3 ) 
  ] متن : جرى .\r\n","page_name":" 397 ","page_number":429},
  {"content":"\r\n\r\nپيشنهاد كردند تا شر دبيس را از سر ايشان كم كند و در عوض نهر الصله و نهر الفضل از آن خود او باشد .\r\n\r\nسركوبى نور الدوله دبيس ، خفاجه را\r\nدر سال 446 بنى خفاجه قصد جامعين كردند كه از اعمال دبيس بن مزيد بود و در نواحى غربى فرات دست به آشوب و قتل و غارت زدند . دبيس در جانب شرقى فرات بود و از بساسيرى يارى خواست . بساسيرى خود بيامد و دبيس همراه او از فرات بگذشت و با خفاجه جنگيد و آنان را از جامعين براند . خفاجه روانهء باديه شدند ، دبيس نيز آنان را رها كرده باز گرديد . اما خفاجه بار ديگر فساد آغاز كردند و باز به باديه گريختند . اين بار دبيس تا خفان از پى ايشان براند و بسيارى از ايشان را بكشت . و خفان را محاصره كرد سپس بگرفت و خفاجه را از آنجا براند و به بغداد باز گرديد . اسيران خفاجه نيز با او بودند وى همه را بر دار كرد . سپس به حربى [ 1 
  ] رفت و آنجا را در محاصره گرفت و هفت هزار دينار بر آنان مقرر كرد و چون پذيرفتند امانشان داد .\r\n\r\nنبرد دبيس با غزو خطبهء او به نام علوى صاحب مصر و بازگشت او به فرمانبردارى\r\nچون دولت آل بويه منقرض شد و غزان بر آنان غلبه يافتند ، سلطان طغرلبك ، سلطان سلجوقى به حكومت رسيده به بغداد در آمد و بر امور خلافت مستولى شد و به نام او بر منابر اسلام خطبه خواندند . طغرل ، الملك الرحيم آخرين پادشاهان آل بويه را دستگير كرد و همه در اخبار ايشان آمده است .\r\nبساسيرى از الملك الرحيم ، پيش از رفتن الملك الرحيم از واسط به بغداد براى ديدار با طغرل ، جدا شده بود . در اين ايام ، تصميم گرفته بود كه با غزان دم مخالفت زند . قطلمش پسر عم طغرلبك جد پادشاهان روم فرزندان قلج ارسلان و سهم [ 2 
  ] الدوله ابو الفتح بن عمرو قريش بن بدران صاحب موصل عازم نبرد با بساسيرى و دبيس بن مزيد شدند . دبيس و بساسيرى با اينان در سنجار روبرو شدند . قطلمش و قريش بن بدران منهزم شدند . قريش را در حالى كه مجروح شده بود نزد دبيس بردند . دبيس او را خلعت داد و همه را با خود به موصل برد .\r\nدبيس و قريش و بساسيرى به سوى باديه روان شدند . جماعتى از بنى نمير صاحبان حران ورقه نيز با آنان بودند . سپاهيان سلطان طغرل به سردارى هزار اسب از امراى سلجوقى از پى ايشان\r\n\r\n\r\n","description":"","footnote":"\r\n[ ( 1 ) 
  ] متن : جرى .\r\n[ ( 2 ) 
  ] متن : متمم الدوله .\r\n","page_name":" 398 ","page_number":430},
  {"content":"\r\n\r\nبرفتند و بر آنان دستبردى سخت زدند و با غنايم و اسيران بازگشتند . دبيس و قريش نزد هزار اسب كس فرستادند كه كارى كند كه سلطان با ايشان بر سر لطف آيد ، هزار اسب نيز چنين كرد . دبيس پسر خود بهاء الدوله را با هيئتى از سوى قريش نزد سلطان فرستاد . سلطان ايشان را اكرام كرد و فرمان نوشت كه همچنان بر سر اعمال و متصرفات خود باشند .\r\nدر اين احوال ينال برادر سلطان طغرل ، در همدان عصيان كرده بود و سلطان براى سركوبى او مىرفت و بغداد را ترك مىگفت . چون سلطان از بغداد برفت بساسيرى به بغداد در آمد . خليفه القائم بامر اللّه از دبيس بن مزيد خواست كه نزد او در بغداد بماند ولى دبيس عذر آورد كه اعراب در يك جاى درنگ نمىكنند و از خليفه [ و رئيس الرؤسا 
  ] خواست كه با او از بغداد بيرون روند و با او به يارى هزار اسب از بغداد دفاع كنند .\r\n[ در هشتم ذو القعده سال 450 
  ] بساسيرى و قريش بن بدران وارد بغداد شدند . بساسيرى به نام المستنصر خليفهء علوى مصر خطبه خواند . خليفه از قريش بن بدران خواست كه او را پناه دهد ، قريش پناهش داد و او را نزد پسر عم خود مهارش [ 1 
  ] العقيلى به عانه فرستاد .\r\nبساسيرى و يارانش در بغداد دست به اعمالى زدند . دبيس بن على بن مزيد و صدقة بن - منصور بن الحسين صاحب جزيرهء دبيسيه به طاعت او در آمدند . او بعد از پدر بدين مقام رسيده بود و ما همهء اخبار او را آورديم .\r\nچون سلطان پس از قتل برادرش از همدان بازگشت و كارهايى را كه در پيش داشت به انجام رسانيد عزم فرو نشاندن فتنهء بساسيرى كرد . بساسيرى و يارانش از بغداد بيرون رفتند و به بلاد دبيس پيوستند . صدقة بن منصور از او جدا شده نزد هزار اسب به واسط رفت . طغرلبك خليفه را به سراى خلافت باز گردانيد و از پى بساسيرى روان گرديد . در مقدمه خمار تكين طغرايى را با دو هزار سپاهى روان نمود . سرايا بن منيع الخفاجى نيز با او بود .\r\nاين مقدمه بر بساسيرى و دبيس حمله آورد . دبيس بگريخت و بساسيرى بماند و كشته شد .\r\nاين واقعه در سال 451 اتفاق افتاد . سلطان به بغداد بازگشت و از آنجا به واسط راند . هزار اسب پسر بنكير [ 2 
  ] به خدمت سلطان آمد و مورد عنايت او واقع شد و از دبيس بن مزيد و صدقة - بن منصور بن الحسين نيز شفاعت كرد . هر دو در محضر سلطان حضور يافتند و در ركاب او به بغداد رفتند . سلطان طغرل آن دو را خلعت داد و بر سر اعمالشان بازگردانيد .\r\n\r\nمرگ دبيس و امارت پسرش منصور\r\nدبيس همچنان بر سر اعمال و قلمرو خويش بود تا سال 474 پس از پنجاه و هفت سال كه از امارتش مىگذشت بمرد . دبيس ممدوح شاعران بود . رثائهايى كه پس از مرگش براى\r\n\r\n\r\n","description":"","footnote":"\r\n[ ( 1 ) 
  ] متن : مهاوش .\r\n[ ( 2 ) 
  ] متن : تنكين .\r\n","page_name":" 399 ","page_number":431},
  {"content":"\r\n\r\nاو گفتند از مدايح او در ايام حياتش بيشتر بود . چون از دنيا رفت پسرش ابو كامل منصور كه بهاء الدوله لقب داشت بر بنى اسد و حوزهء فرمانروايى او امارت يافت . بهاء الدوله [ 1 
  ] نزد سلطان ملكشاه رفت او نيز امارتش را تأييد كرد . در سال 475 به مستقر خويش باز آمد و سيرتى نيكو و روشى پسنديده در پيش گرفت .\r\n\r\nمرگ منصور بن دبيس و امارت پسرش صدقه\r\nدر ماه ربيع الاول سال 479 بهاء الدوله ابو كامل منصور بن دبيس بن على بن مزيد صاحب حله و نيل و ديگر جايها ، درگذشت . خليفه نقيب علويان ابو الغنائم را نزد پسرش سيف الدوله صدقه فرستاد و او را تعزيت گفت ، صدقه نزد سلطان ملكشاه رفت و سلطان او را خلعت بخشيد و بر قلمرو پدر امارت داد .\r\n\r\nعصيان صدقة بن منصور بن دبيس بر سلطان بركيارق\r\nبرادر بركيارق ، محمد [ 2 
  ] بن ملكشاه بر او خروج كرده و در پادشاهى منازع او بود .\r\nميان دو برادر چند بار جنگ افتاد و در همهء اين احوال صدقة بن منصور همچنان سر به فرمان داشت و چند بار شخصا در جنگهاى او شركت جسته بود . يك بار در سال 494 به سردارى پسر خود سپاهى به يارى او فرستاد . وزير سلطان بركيارق الاغر ابو المحاسن دهستانى از او خواست كه هزار هزار دينار اموالى را كه در نزد او مانده است تأديه كند و تهديد آغاز كرد . صدقه عاصى شد و خطبه به نام بركيارق را قطع كرد و بنام محمد بن ملكشاه خطبه خواند .\r\nاز قضا در اين سال سلطان بركيارق از برادران خود محمد و سنجر منهزم شده به بغداد بازگشته بود . او امير اياز از بزرگان سلجوقى را نزد صدقه فرستاد تا او را به حضور آورد ولى صدقه نپذيرفت و نايب سلطان را نيز از كوفه براند و آن شهر را بر قلمرو خويش در افزود .\r\n\r\nاستيلاى صدقه بر واسط و هيت\r\nسلطان محمد بن ملكشاه در سال 496 بر بغداد مستولى شد و خطبه به نام او خوانده شد . شحنهء او در بغداد ايلغازى [ 3 
  ] بن ارتق بود . صدقة بن دبيس سر بر فرمان سلطان داشت و به يارى او قيام مىنمود . در اين سال بركيارق بر محمد غلبه يافت و او را در همدان به محاصره افكند . محمد مقاومت كرد تا از محاصره بيرون آمد و به همدان رفت . سلطان\r\n\r\n\r\n","description":"","footnote":"\r\n[ ( 1 ) 
  ] متن : بهاء الدين\r\n[ ( 2 ) 
  ] متن : محمود\r\n[ ( 3 ) 
  ] متن : ابو الغازى .\r\n","page_name":" 400 ","page_number":432},
  {"content":"\r\n\r\nبركيارق كمشتكين [ 1 
  ] القيصرى [ 2 
  ] را به شحنگى بغداد فرستاد . چون ايلغازى بشنيد برادر خود سقمان بن ارتق را از حصن كيفا فراخواند تا او را در دفاع از بغداد يارى رساند . كمشتكين به بغداد آمد و در آنجا به نام بركيارق خطبه خواند و ايلغازى و سقمان به دجيل رفتند و از آنجا به حربى [ 3 
  ] شدند . سيف الدوله صدقه به ايلغازى و سقمان خبر داد كه به يارى آن در مىآيد . آن دو نيز بازگشتند و نواحى دجيل را تاراج كردند و مرتكب اعمالى ناپسند شدند و از آنجا عازم بغداد گرديدند . صدقه پسر خود دبيس را همراه آنان كرد . اينان در رمله خيمه‌هاى خود را بر پاى نمودند . جماعاتى از عامه آمادهء نبرد شدند و هرج و مرج و آشوب بالا گرفت .\r\nاين وضع بر خليفه گران آمد ، كشمتكين را گفت كه از بغداد بيرون رود شايد كارها به صلاح آيد . او در ماه ربيع الاول سال 496 به نهروان رفت . صدقه به حله بازگشت و در بغداد خطبه به نام سلطان محمد بن ملكشاه شد . كمشتكين قيصرى به واسط رفت و در آنجا به نام بركيارق [ 4 
  ] خطبه خواند . صدقه برفت و او را از آنجا براند . ايلغازى نيز از پى قيصرى رفت .\r\nقيصرى از صدقه امام خواست ، امانش داد و اكرامش كرد . در واسط نيز به نام سلطان محمد خطبه خواندند و پس از نام او ، نام صدقه و ايلغازى را آوردند . هر يك از آن دو پسر خود را به نيابت در واسط نهادند و ايلغازى به بغداد رفت و صدقه به حله باز گرديد . صدقه پسر خود منصور را با ايلغازى همراه كرد تا نزد المستظهر [ 5 
  ] باللّه رود تا از او عذر تقصيرات خويش بخواهد ، المستظهر نيز از او خشنود گرديد .\r\nآنگاه صدقه بر هيت مستولى شد . هيت را بركيارق به بهاء الدوله ثروان [ 6 
  ] بن وهب بن - و هيبه [ 7 
  ] اقطاع داده بود . ثروان با جماعتى از بنى عقيل نزد صدقه ماند ولى ميانشان مشاجراتى پديد آمد و بنى عقيل به صدقه گرايش يافتند . ثروان اندكى بعد به حج رفت و بيمار از حج بازگشت . صدقه كسانى را بر او گماشت و از تصرف در امور منعش كرد . آنگاه پسر خود دبيس را فرستاد تا هيت را از او بستاند . نايب ثروان ، محمد بن رافع بن رفاع بن ضبيعة [ 8 
  ] بن مالك بن - المقلد او را منع كرد . چون صدقه واسط را گرفت به سوى هيت راند . منصور بن كثير برادر زاده ثروان به نيابت از او در هيت بود . ميان او و صدقه نبرد در گرفت . جماعتى از مردم شهر عصيان كردند و دروازه‌ها را به روى صدقه گشودند . صدقه به شهر در آمد و منصور و اصحاب او را خلعت داد و به حله باز گرديد . آنگاه پسر عم خود ثابت بن كامل را بر هيت امارت داد ، سپس ميان سلطان محمد و بركيارق صلح افتاد . صدقه در ماه شوال سال 498 به واسط رفت و آنجا را تصرف نمود . و تركهايى را كه در آنجا بودند بيرون راند و مهذب الدولة بن\r\n\r\n\r\n","description":"","footnote":"\r\n[ ( 1 ) 
  ] متن : كمستكين\r\n[ ( 2 ) 
  ] متن : القصيرى\r\n[ ( 3 ) 
  ] متن : جرى\r\n[ ( 4 ) 
  ] متن : محمد .\r\n[ ( 5 ) 
  ] متن : المستنصر\r\n[ ( 6 ) 
  ] متن : توران .\r\n[ ( 7 ) 
  ] متن : توران بن تهيه .\r\n[ ( 8 ) 
  ] متن : منيعه .\r\n","page_name":" 401 ","page_number":433},
  {"content":"\r\n\r\nابى الخير صاحب بطيحه را فراخواند و آن ديار را به مبلغ پنجاه هزار دينار به ضمانت او داد و به حله باز گرديد .\r\n\r\nاستيلاى صدقة بن منصور بر بصره\r\nبصره از ده سال پيش تحت امارت اسماعيل بن ارسلان جق از سلجوقيان بود . اسماعيل در آنجا به سبب اختلاف ميان بركيارق و محمد صاحب شوكت و اعتبارى شده بود ولى به صدقه اظهار طاعت و موافقت مىنمود . چون كار دولت محمد بن ملكشاه را صافى شد او همچنان در بصره بماند . سلطان محمد براى ضبط اموال بصره عاملى بدانجا فرستاد ولى اسماعيل او را به شهر راه نداد . سلطان محمد ، صدقه را فرمان داد كه برود و بصره را از او بستاند .\r\nدر اين احوال منكبرس خلاف آشكار نمود و بار ديگر نظر ارباب دولت از بصره به جاى ديگر معطوف گرديد . صدقه نزد اسماعيل كس فرستاد كه شرطه و اعمال آن را به مهذب الدولة بن ابى الخير بسپارد ولى اسماعيل سر بر تافت و صدقه خود به بصره لشكر برد . اسماعيل دژهايى را كه در اطراف بصره بنا كرده بود مستحكم ساخت و وجوه اهل بلد را از عباسيان و علويان و قاضى و مدرس و اعيان در بند كشيد . صدقه بصره را محاصره نمود . اسماعيل به قتال بيرون آمد . گروهى از ياران صدقه از سوى ديگر به شهر در آمدند ، اسماعيل به قلعهء جزيره پناه برد و شهر به غارت رفت .\r\nمهذب الدولة بن ابى الخير با كشتيها به سوى بصره سرازير شد و قلعه‌اى از آن اسماعيل را در مطارا بگرفت . سپس اسماعيل از صدقه امان خواست و او امانش داد .\r\nصدقه به شهر در آمد و مردم را نيز امان داد و شحنه‌اى در آنجا معين كرد و در اواسط سال 499 پس از ده روز درنگ در بصره ، به حله باز گرديد . اسماعيل به فارس رفت ، در راه بيمار شد و در رامهرمز بمرد .\r\nصدقه مملوك جد خود دبيس بن مزيد ، التونتاش [ 1 
  ] را امارت بصره داد و صد و بيست سوار همراه او نمود . قبايل ربيعه و منتفق و اعرابى كه به آنها پيوسته بودند ، آهنگ بصره نمودند . اينان بصره را به زور شمشير گرفتند و التونتاش را اسير كردند و يك ماه در شهر ماندند ، و همچنان غارت مىكردند و ويران مىنمودند . صدقه سپاهى به بصره فرستاد ولى اين سپاه وقتى به بصره رسيد كه آنان از شهر بيرون رفته بودند .\r\nسلطان بصره را از صدقه بستد و شحنه و عميدى را به آنجا فرستاد و كار بصره به استقامت گراييد .\r\n\r\n\r\n","description":"","footnote":"\r\n[ ( 1 ) 
  ] متن : اليونشاش .\r\n","page_name":" 402 ","page_number":434},
  {"content":"\r\n\r\n\r\nاستيلاى صدقه بر تكريت\r\nپيش از اين گفتيم كه تكريت از آن بنى مقن [ 1 
  ] از بنى عقيل بود و تا سال 427 در دست رافع بن الحسين بن مقن بود . چون او بمرد برادرش ابو منعه خميس [ 2 
  ] بن تغلب بن حماد به امارت تكريت رسيد و در آنجا پانصد هزار دينار به دست آورد . او در سال 435 بمرد و پسرش ابو غشام به جايش نشست . وى تا سال 444 در آن مقام ببود . برادرش عيسى او را فرو گرفت و به زندان كرد و قلعه و اموال او را برگرفت . چون در سال 448 طغرلبك از آنجا گذشت ، با پرداخت مالى او را خشنود ساخت و طغرل از آنجا برفت . عيسى نيز پس از اين واقعه درگذشت زن عيسى از آن مىترسيد كه ابو غشام بار ديگر قلعه را تصرف كند ، اين بود كه او را در زندان به قتل رسانيد . ابو الغنائم بن المحلبان زمام قدرت را به دست گرفت و آن زن را به ياران طغرلبك تسليم نمود . او را به موصل بردند و پسر ابو غشام او را به انتقام خون پدر بكشت و مسلم بن قريش اموال او را بستد . پس از اين حادثه طغرلبك ابو العباس الرازى را امارت قلعهء تكريت داد . او نيز پس از شش ماه بمرد و مهرباط بر آن قلعه امارت يافت - يعنى ابو جعفر محمد بن احمد بن خشنام [ 3 
  ] - او از بلاد ثغر آمده بود ، وى در آن مقام بيست و يك سال بماند . چون بمرد پسرش دو سال به جاى او فرمان راند . تركان [ 4 
  ] خاتون قلعه را از او بگرفت و به گوهر آيين شحنه داد .\r\nچون ملكشاه از دنيا رفت ، قسيم الدوله اقسنقر صاحب حلب قلعه را بگرفت و چون او بمرد امير كمشتكين [ 5 
  ] جاندار صاحب قلعه شد . وى مردى به نام ابو نصر المصارع را بر آن امارت گماشت . سپس آن قلعه جزء اقطاعات گوهر آيين شد .\r\nآنگاه مجد الملك [ 6 
  ] البلاسانى [ 7 
  ] آن را از او بستد و كيقباد [ 8 
  ] بن هزار اسب ديلمى را بر آن امارت داد . كيقباد دوازده سال در تكريت بماند و با مردم رفتارى ناپسند پيش گرفت . تا آنگاه كه در سال 496 سقمان براى تاراج آن لشكر كشيد . كيقباد شبها تاراج مىكرد و سقمان روزها . چون سلطان محمد بعد از برادر خود بركيارق استقرار يافت ، تكريت را به امير اقسنقر برسقى شحنهء بغداد به اقطاع داد . اقسنقر به تكريت رفت و بيش از هفت ماه شهر را در محاصره گرفت تا كار بر كيقباد تنگ شد و نزد صدقة بن مزيد كس فرستاد تا تكريت را به او تسليم كند . صدقه در ماه صفر همين سال - يعنى سال 500 - برفت و كيقباد قلعه را به او تسليم كرد .\r\n\r\n\r\n","description":"","footnote":"\r\n[ ( 1 ) 
  ] متن : معن\r\n[ ( 2 ) 
  ] متن : ابو منعة بن تغلب\r\n[ ( 3 ) 
  ] متن : غشام .\r\n[ ( 4 ) 
  ] متن : تركمان\r\n[ ( 5 ) 
  ] متن : كمستكين\r\n[ ( 6 ) 
  ] متن : محمد الملك\r\n[ ( 7 ) 
  ] متن : الباسلانى\r\n[ ( 8 ) 
  ] متن : لمقا .\r\n","page_name":" 403 ","page_number":435},
  {"content":"\r\n\r\nبرسقى بدون آنكه كارى از پيش برده باشد ، بازگرديد . كيقباد نيز هشت روز پس از فرود آمدنش از قلعه بمرد ، مدت عمرش شصت سال بود . صدقه ، ورام بن ابى فراس [ 1 
  ] بن ورام را از سوى خود به تكريت فرستاد . كيقباد به باطنيان انتساب داشت .\r\n\r\nخلاف ميان صدقه و صاحب بطيحه\r\nپيش از اين گفتيم كه سلطان محمد بن ملكشاه واسط را به اقطاع صدقة بن مزيد داد و صدقه آن را به ضمانت به مهذب الدولة بن ابى الخير داد . او نيز فرزندان خود را بر اعمال واسط امارت داد و آنان نيز در حيف و ميل اموال افراط كردند . چون سال به پايان آمد صدقه مطالبهء اموال كرد و چون در اداى آن تعلل كرد به زندانش نمود . بدران بن صدقه كه داماد مهذب الدوله بود به جد در ايستاد تا او را از زندان برهانيد و بار ديگر به بطيحه باز گردانيد .\r\nحماد بن ابى الخير خراج واسط را ضمانت كرد . ( [ مصطنع اسماعيل ، جد حماد 
  ] و مختص [ 2 
  ] محمد پدر مهذب الدوله برادر بودند و هر دو پسران ابو الخير بودند و بر قوم خود رياست داشتند . چون مصطنع هلاك شد پسرش ابو السيد المظفر جانشين او گرديد . اين ابو السيد پدر حماد بود . و چون مختص محمد هلاك شد ، مهذب الدوله به جاى او نشست .\r\nاين دو با ابن الهيثم [ 3 
  ] صاحب بطيحه به نزاع برخاستند تا آنگاه كه مهذب الدوله بر او پيروز شد و او را بگرفت و به گوهر آيين تسليم كرد . گوهر آيين او را به اصفهان فرستاد و او در راه بمرد . از آن پس گوهر آيين ، مهذب الدوله را امير بطيحه ساخت و پسر عم و جماعت او نيز در زير فرمان او فرار گرفتند .\r\nحماد جوان بود و مهذب الدوله با او مدارا مىنمود . ولى حماد همواره در صدد عصيان بود .\r\nچون گوهر آيين درگذشت ، حماد آنچه در دل داشت آشكار نمود و عصيان آغاز كرد .\r\nمهذب الدوله كوشيد تا با او مصالحه كند ولى نتوانست . نفيس [ 4 
  ] بن مهذب الدوله به گوشمال او رفت و حماد نزد سيف الدوله صدقه به حله گريخت . صدقه لشكرى همراه او كرد ، مهذب الدوله سپاه گرد كرد و از آب و خشكى به سوى حماد راند . حماد جمعى را به كمين نشاند و خود از برابر مهذب الدوله بگريخت . چون ياران مهذب الدوله از پى او رفتند آنان كه در كمين بودند بيرون آمدند ، مهذب الدوله منهزم شد . حماد از سيف الدوله صدقه باز هم يارى طلبيد ، او سردار سپاه خود را با چند كشتى به يارىاش فرستاد . مهذب الدوله مردى بخشنده بود ، براى اين سردار هدايا و صلات بسيار فرستاد و او را با خود يار نمود . او به مهذب الدوله اشارت كرد كه نفيس [ 5 
  ] را نزد صدقه فرستد . او نيز چنان كرد و صدقه از او خشنود گرديد و ميان او و حماد\r\n\r\n\r\n","description":"","footnote":"\r\n[ ( 1 ) 
  ] متن : ابى قريش\r\n[ ( 2 ) 
  ] متن : مختم\r\n[ ( 3 ) 
  ] متن : ابراهيم .\r\n[ ( 4 ) 
  ] متن : قيسر\r\n[ ( 5 ) 
  ] متن : ابن نفيس .\r\n","page_name":" 404 ","page_number":436},
  {"content":"\r\n\r\nپسر عمش صلح افتاد . اين واقعه در پايان قرن پنجم بود .\r\n\r\nكشته شدن صدقه و پسرش دبيس\r\nصدقة بن منصور بن مزيد فرمانبردار سلطان محمد بن ملكشاه بود و با برادرش بركيارق مخالفت مىورزيد . چون بركيارق هلاك شد و سلطان محمد زمام امور ملك را به دست گرفت ، جانب او را رعايت كرد و واسط را به او اقطاع داد و اجازه داد كه در بصره تصرف كند و اين مصافات و دوستى بالا گرفته بود تا آنگاه ، كسانى كه از سلطان مىگريختند به او پناه مىبردند . از جمله آنكه سلطان محمد بر ابو دلف سرخاب بن كيخسرو صاحب ساوه خشم گرفته بود و سرخاب به صدقه پناه برد . سلطان به طلب او فرستاد و صدقه از تحويل آن سر بر تافت . سعايتهاى عميد ابو جعفر سبب شده بود كه سلطان با صدقه دل بد كند . سلطان آهنگ عراق نمود . چون صدقه از حركت سلطان خبر يافت ، با ياران خود به مشورت نشست .\r\nپسرش دبيس معتقد بود كه بايد با سلطان راه ملاطفت پيش گيرد و با ارسال هدايا و تحف او را بر سر مهر آورد ، ولى سعيد بن حميد سردار سپاه او رأى نبرد داشت و صدقه جانب او را گرفت و به سلطان پاسخهاى ناخوش داد و سپاه را گرد آورد و اموال خود را بر آنان بذل نمود و چون سپاه خود عرض داد بيست هزار سوار و سى هزار پياده بودند .\r\nالمستظهر باللّه ، نقيب النقباء على بن طراد الزينبى را نزد او فرستاد و او را از اين اقدام بر حذر داشت و ترغيبش كرد كه نزد سلطان رود و از او پوزش طلبد .\r\nدر اين احوال ، سلطان قاضى القضاة ابو سعيد الهروى را نزد صدقه فرستاد تا او را خوشدل سازد و از او بخواهد كه همراه او به جهاد فرنگ رود ولى صدقه امتناع كرد . سلطان در ماه ربيع الآخر سال 501 به بغداد وارد شد . وزيرش احمد بن نظام الملك نيز با او بود .\r\nسلطان بر سقى شحنهء بغداد را بر مقدمه بفرستاد و او در صرصر فرود آمد . سلطان با سپاه اندكى يعنى دو هزار تن آمده بود تا از صدقه دلجويى كند ، چون ديد كه لجاج مىورزد نزد امرايى كه در اصفهان بودند كس فرستاد و خواست كه لشكرها را بسيج كرده بيايند . صدقه چون بر اين حال واقف شد ، به خليفه نامه نوشت كه حاضر است با سلطان راه وفاق پيش گيرد ولى از رأى خويش بازگشت و گفت اگر سلطان از بغداد بيرون رود او را به اموال و رجال براى جهاد با فرنگ يارى خواهد داد . اما در اين هنگام كه لشكريان او در اينجا هستند ميان ما راه وفاق بسته است .\r\nصدقه بر اين بسنده نكرد و نزد چاولى سكاوو [ يا سقاوو 
  ] صاحب موصل و ايلغازى بن ارتق صاحب ماردين رسول فرستاد و از آنان نيز خواست كه عليه سلطان محمد عصيان ورزند .\r\nچون كار بدينجا كشيد ، سلطان از اصلاح او مأيوس شد .\r\n\r\n","description":"","footnote":"","page_name":" 405 ","page_number":437},
  {"content":"\r\n\r\nقرواش بن شرف الدوله [ 1 
  ] و كرباوى [ 2 
  ] بن خراسان تركمانى و ابو عمران فضل بن ربيعة بن حازم [ 3 
  ] الجراح [ 4 
  ] الطائي نزد سلطان پيوستند . اجداد ابو عمران فضل از فرمانروايان بلقاء و بيت المقدس بودند و از ايشان بود حسان بن المفرج كه او را اتابك طغتكين [ 5 
  ] از دمشق طرد كرد ، زيرا حسان بن المفرج گاه با مصريان بود و گاه با فرنگان . او نخست به صدقه پيوست .\r\nصدقه نيز او را بپذيرفت و به انواع عطا يا بنواخت و هفت هزار دينار به او صله داد . چون اين حالت پيش آمد ، وى با طليعهء سپاه برفت ولى از صدقه روى گردان شد و نزد سلطان گريخت .\r\nسلطان نيز او و يارانش را خلعت داد و خانه صدقه را كه در بغداد بود به او داد . ابو عمران فضل بن ربيعه از سلطان خواست كه اجازت دهد به جانب باديه رود تا مانع گريختن صدقه شود . سلطان نيز اجازت فرمود و او به انبار رفت و اين آخرين ديدار او بود .\r\nسلطان در ماه جمادى الاولى ، امير محمد بن بوقا التركمانى را به واسط فرستاد . او واسط را بگرفت و ياران صدقه را از آنجا براند و نيز گروهى را به قوسان از اعمال صدقه فرستاد و آنجا را تاراج و چند روز در آنجا درنگ كرد تا آنگاه كه صدقه پسر عم خود ثابت بن سلطان را با لشكرى بفرستاد . امير محمد بن بوقا از قوسان خارج شد و ثابت بن سلطان به شهر وارد گرديد .\r\nامير محمد بن بوقا سپاه خود را بر بالايى بداشت . ثابت به قتال او از شهر بيرون آمد . امير محمد بن بوقا او را شكست داد و خود بار ديگر با سپاهيانش دست به تاراج زدند تا آنگاه كه خود آنان را منع كرد و مردم را امان داد . سلطان شهر واسط را به قسيم الدولة البرسقى به اقطاع داد .\r\nدر آخر ماه رجب سلطان از بغداد بيرون آمد . صدقه با او روبرو شد و آتش جنگ نيز افروخته گرديد . قبايل عباده و خفاجه از جنگ باز ايستادند . صدقه دلشكسته شد و با صداى بلند خاندانهاى عرب چون ناشره [ و آل عوف و آل خزيمه 
  ] را ندا مىداد و كردان را به وعده‌هاى نيكو دلخوش مىساخت . به ناگاه تركان او را فرو گرفتند و در حالى كه فرياد مىزد من پادشاه عربم ، من صدقه‌ام ، تيرى بر او رسيد و بيفكندش . غلامى ترك به نام بزغش [ 6 
  ] به او آويخت و از اسبش بر زمين كشيد . صدقه گفت : اى بزغش مدارا كن ولى او سرش ببريد و نزد به سلطان آورد . سلطان سر او را به بغداد فرستاد و تنش را به خاك سپرد . از ياران صدقه بيش از سه هزار تن كشته شدند و از بنى شيبان قريب به صد تن ، پسرش دبيس نيز اسير گرديد ولى پسر ديگرش بدران به حله گريخت و از آنجا به بطيحه نزد مهذب الدوله .\r\nاين بدران داماد مهذب الدوله بود . همچنين سرخاب [ 7 
  ] بن كيخسرو ديلمى و سعيد بن حميد العمرى [ 8 
  ]\r\n\r\n\r\n","description":"","footnote":"\r\n[ ( 1 ) 
  ] متن : قراوش شرف الدوله\r\n[ ( 2 ) 
  ] متن : كروباوى\r\n[ ( 3 ) 
  ] متن : خادم .\r\n[ ( 4 ) 
  ] متن : جرج\r\n[ ( 5 ) 
  ] متن : كفرتكين\r\n[ ( 6 ) 
  ] متن : برغش .\r\n[ ( 7 ) 
  ] متن : سرجان\r\n[ ( 8 ) 
  ] متن : العمدى .\r\n","page_name":" 406 ","page_number":438},
  {"content":"\r\n\r\nصاحب الجيش نيز به اسارت درآمدند .\r\nقتل صدقه بعد از بيست و يك سال فرمانروايى او بود . صدقه حله را در عراق بنا كرد .\r\nدر ميان ملوك صاحب مقامى رفيع بود ، نيز بخشنده و حليم و در كارهاى خود صادق و با رعيت دادگر بود . خواندن مىتوانست و نوشتن نمىدانست . او را كتابخانه‌اى بود ، هزار ها مجلد ، همه با خطى خوش و با قاعده . سلطان بى آنكه به حله رود به بغداد باز گرديد .\r\nزن صدقه را نيز امان داد و او به بغداد آمد . سلطان امرا را فرمان داد كه به ديدار او روند و پسرش دبيس را آزاد نمود و از كشتن صدقه از او پوزش خواست و دبيس پسر صدقه را سوگند داد كه در طاعت او باشد و كارى نكند كه سبب فساد گردد . دبيس بن صدقه در سايهء عنايت سلطان ببود و سلطان او را اقطاعات بسيار داد . دبيس در نزد سلطان محمد بماند تا سلطان وفات كرد . چون پسرش محمود در سال 511 به پادشاهى رسيد ، دبيس از او خواست كه اجازت دهد به ديار خود باز گردد . وى به حله بازگشت و آنجا را در تصرف گرفت و خلق كثيرى از اعراب و اكراد بر او گرد آمدند و كارش بالا گرفت .\r\n\r\nخبر دبيس بن صدقه با برسقى و ملك مسعود\r\nچون در سال 512 المستظهر باللّه بمرد و با پسرش المسترشد باللّه بيعت شد ، پسر ديگر المستظهر - امير ابو الحسن - از شر برادر بيمناك شد و از راه دريا به مداين رفت و از آنجا به حله نزد دبيس بن صدقه . [ دبيس او را اكرام كرد . على بن طراد الزينبى كه نقيب النقباء بود ، آهنگ امير ابو الحسن كرد و او را وعده‌هاى نيكو داد تا نزد خليفه المسترشد باللّه باز گردد . 
  ] دبيس بر عهده گرفت كه ابو الحسن را به بغداد نزد برادر برد . در اين احوال حادثهء برسقى با دبيس پيش آمد و دبيس در انجام آن امر تأخير كرد . برادر خليفه در ماه صفر سال 513 به واسط شد و آنجا را بگرفت [ و گروهى گردش را گرفتند و عصيان آغاز كرد . 
  ] خليفه نزد دبيس كس فرستاد و در باب امير ابو الحسن او را باز خواست نمود كه به چه سبب برادرش از جوار او بيرون رفته و دست به آشوب زده است . دبيس فرمان خليفه را اطاعت كرد و لشكرى به واسط فرستاد ، و امير ابو الحسن را بيافت و بگرفت و نزد برادرش المسترشد باللّه فرستاد .\r\nسلطان مسعود پسر سلطان محمد بن ملكشاه در موصل بود ، اتابك [ آى ابه 
  ] جيوش بك نيز با او بود . اين دو غيبت سلطان محمود را غنيمت شمرده عزم عراق كردند . وزير مسعود ، فخر الملك ابو على بن عمار صاحب طرابلس و قسيم الدوله زنگى بن اقسنقر ابو المعالى پدر الملك العادل و كرباوى [ 1 
  ] بن خراسان التركمانى صاحب بوازيج [ 2 
  ] و ابو الهيجاء\r\n\r\n\r\n","description":"","footnote":"\r\n[ ( 1 ) 
  ] متن : كردياوى\r\n[ ( 2 ) 
  ] متن : بواريح .\r\n","page_name":" 407 ","page_number":439},
  {"content":"\r\n\r\nصاحب اربل و صاحب سنجار نيز در خدمت او بودند . چون نزديك بغداد رسيدند ، برسقى بيمناك شد و براى ممانعت از حركت آنان دست به اقدام زد . ملك مسعود و جيوش بك نزد او كس فرستادند كه آنان براى يارى دبيس بن صدقه آمده‌اند . برسقى از جيوش بك مىترسيد .\r\nاز اين رو با آنان به مصالحه پرداخت و مسعود به بغداد وارد شد و به دار الملك در آمد .\r\nدر اين احوال از فرا رسيدن منكبرس با لشكر خود ، آگاه شدند . برسقى از بغداد به نبرد او و دفاع از بغداد بيرون رفت . چون منكبرس از حركت برسقى آگاه شد راه خود به نعمانيه كج كرد و از دجله گذشت و به دبيس بن صدقه پيوست . دبيس براى مسعود و جيوش بك هدايايى فرستاده بود تا آسيب آنان را از خود دور دارد . اينك كه منكبرس آمده بود به دو پشتگرم شده بود .\r\nچون مسعود از اين اتحاد خبر يافت همراه جيوش بك و برسقى براى رويارويى با آنان به مداين راند ولى چون از كثرت سپاهيان آن دو آگاه شد به جاى آنكه به مداين رود به صرصر راند و بسيارى بلاد آن نواحى را تاراج كرد .\r\nالمسترشد باللّه رسولانى نزد هر دو جانب فرستاد و بسى اندرزها داد و آنان را به مصالحه دعوت كرد . دو گروه به فرمان خليفه گردن نهادند و برسقى به بغداد باز گرديد . در اين احوال به او خبر رسيد كه دبيس و منكبرس به سردارى منصور به صدقه برادر دبيس و حسين بن ازبك پسر خوانده منكبرس سپاهى بسيج كرده‌اند كه در آن حال كه بغداد خالى است و مدافعى ندارد به شهر در آيند .\r\nبرسقى شتابان به بغداد راند و پسر خود عز الدين مسعود را بر سر لشكر در صرصر نهاد .\r\nعماد الدين زنگى بن اقسنقر نيز همراه او بود . برسقى به ديالى رسيد و مانع عبور لشكر منكبرس از آب شد . برسقى دو روز درنگ كرد ، از سوى پسرش عز الدين مسعود خبر رسيد كه به فرمان خليفه ميان دو گروه صلح افتاده است . برسقى با شنيدن اين خبر در كار خود سرد شد و به بغداد باز گرديد ، سپس به جانب غربى راند . منصور برادر دبيس و حسين پسرخواندهء منكبرس از پى او بيامدند و در جانب شرقى بغداد فرود آمدند . برسقى بر اموال و بنهء ملك مسعود حمله كرد و همه را به غارت برد و به بغداد بازگشت و در كنار پل عتيق خيمه‌هاى خويش بر پا نمود .\r\nمسعود و جيوش بك نيز در جانب ديگر بودند . دبيس و منكبرس هم در كنارى ديگر .\r\nعز الدين بن البرسقى هم كه از پدر جدا افتاده بود همراه منكبرس بود .\r\nسبب اين صلح آن بود كه جيوش بك نزد سلطان محمود رسول فرستاده بود و از او خواسته بود كه به اقطاعات او و ملك مسعود بيفزايد . پس نامه‌اى با رسول او در رسيد حاكى از اينكه سلطان آذربايجان را به اقطاع آنان داده بود ، چون شنيد كه به بغداد رفته‌اند در انجام اين بخشش تأمل نموده است و اكنون سلطان را عزم موصل است . اين نامه به دست جيوش بك رسيد و به عهده گرفت كه ميان او و ملك مسعود را با سلطان به اصلاح\r\n\r\n","description":"","footnote":"","page_name":" 408 ","page_number":440},
  {"content":"\r\n\r\nآورد . منكبرس از آن رو خواستار اين شده بود كه مادر ملك مسعود را به زنى داشت . پس صلح برقرار شد و اصحاب برسقى از گردش پراكنده شدند و آن خيالى كه در سر مىپخت كه روزى بر همهء عراق فرمان راند ، باطل شد . برسقى از عراق نزد ملك مسعود رفت و منكبرس به شحنگى بغداد رسيد و دبيس بن صدقه نيز به حله مراجعت نمود .\r\n\r\nفتنهء دبيس با سلطان محمود و راندن او از بغداد سپس بازگشتن وى به اطاعت او\r\nدبيس بن صدقه با جيوش [ 1 
  ] بك اتابك ملك مسعود بسيار مكاتبه مىكرد و همواره او را به طلب سلطنت براى مسعود تحريض مىنمود و به مساعدت وعده مىداد تا به نيروى او خود صاحب قدرتى بيشتر شود ، همچنانكه پدرش در عهد بركيارق و محمد بن ملكشاه چنان بود .\r\nقسيم الدوله بر سقى شحنهء بغداد از شحنگى آنجا افتاده و ملك مسعود مراغه و رحبه را به او اقطاع داده بود و ميان برسقى و دبيس سخت دشمنى بود . دبيس به جيوش بك نامه نوشت و او را به دستگيرى برسقى ترغيب كرد . برسقى نيز از آنجا برفت و به سلطان محمود پيوست ، محمود نيز مقدم او را گرامى داشت .\r\nدر اين احوال استاد ابو اسماعيل حسين بن على الاصفهانى الطغرايى نزد ملك مسعود آمد ، پسرش ابو المؤيد محمد بن ابى اسماعيل [ 2 
  ] براى ملك مسعود ، طغرايى نوشت . چون پدر فرا رسيد ، مسعود او را به وزارت برگزيد و ابو على بن عمار صاحب طرابلس را عزل كرد . وزير جديد نيز نظر دبيس را تحسين كرد . پس آهنگ اجراى آن نمودند .\r\nخبر به سلطان محمود رسيد ، به آنان نامه‌هايى تهديد آميز نوشت ولى اينان نيت خود آشكار كردند و به نام ملك مسعود خطبهء شاهى خواندند و به نام او پنج نوبت زدند .\r\nدر اين حال به ايشان خبر رسيد كه سپاهيان سلطان محمود پراكنده شده‌اند ، بنابر اين به شتاب خود در افزودند و به نبرد او آمدند . در گردنهء اسدآباد [ 3 
  ] در ماه ربيع الاول سال 514 نبرد در گرفت . برسقى كه در مقدمهء محمود بود نيك پاى فشرد . مسعود منهزم شد و جماعتى كثير از سپاهيان او اسير شدند . وزير ، ابو اسماعيل طغرايى را نيز آورد و پس از يك سال كه از وزارتش گذشته بود ، فرمان قتلش داد . ابو اسماعيل در نظم و نثر نيكو بود . او را در صنعت كيميا تصانيفى است .\r\nمسعود پس از آنكه از برسقى امان خواست عازم موصل شد . برسقى بشنيد و از پى او\r\n\r\n\r\n","description":"","footnote":"\r\n[ ( 1 ) 
  ] متن : حيوس\r\n[ ( 2 ) 
  ] متن : محمد بن اسماعيل\r\n[ ( 3 ) 
  ] متن : استراباد .\r\n","page_name":" 409 ","page_number":441},
  {"content":"\r\n\r\nبرفت ، در راه او را بگرفت و نزد برادرش آورد . سلطان محمود او را عفو كرد و مورد ملاطفت خويش قرار داد .\r\nجيوش بك [ به گردنهء اسدآباد رفت و در آنجا منتظر ملك مسعود شد 
  ] چون او را نديد به موصل شد و در آنجا از معاملهء محمود با برادر خود مسعود خبر يافت [ دانست كه جاى درنگ كردن نيست به قصد شكار بيرون آمد و خود را به زاب و از آنجا به همدان رسانيد .\r\nمحمود از آمدن او خوشدل شد 
  ] .\r\nاما دبيس [ چون سلطان محمود در ماه رجب به بغداد رسيد او با ارسال هدايايى خواستار امان شد ولى شرايطى را كه سلطان محمود گذاشته بود ، نپذيرفت . سلطان عازم حله شد 
  ] هزار كشتى همراه داشت تا از آب گذشته به حله در آيد . دبيس امان طلبيد ، ولى پيش از اين زنان و حرم خود را به بطيحه فرستاده بود و اموالش را از حله بيرون برده و امر به غارت آن داده بود و خود نزد ايلغازى پسر ارتق به ماردين رفت و به او پناه برد . چون سلطان به حله رسيد و آن را ويران و خالى يافت ، باز گرديد .\r\nدبيس برادر خود منصور بن صدقه را از قلعهء صفد با لشكرى به عراق روان كرد . منصور بر حله و كوفه گذشت و به بصره وارد شد . آنگاه نزد يرنقش الزكوى كس فرستاد و از او خواست تا ميان او و سلطان آشتى دهد . سلطان محمود ، منصور برادر دبيس و پسرش را بگرفت و در يكى از دژهاى نزديك كرخ زندانى كرد .\r\nدبيس جماعتى از ياران خود را گفت بر سر اقطاعات خويش به واسط روند ، ولى تركان ساكن واسط آنان را براندند . دبيس به سردارى مهلهل بن ابى العسكر لشكرى بر سر ايشان فرستاد ، و نيز به مظفر بن ابى الخير نوشت كه به يارىاش برخيزد . مردم واسط از برسقى مدد خواستند و او سپاهى به ياريشان گسيل داشت . مهلهل پيش از فرا رسيدن مظفر جنگ را آغاز كرد ولى منهزم شد و با جماعتى از يارانش به اسارت افتاد .\r\nمظفر بن ابى الخير همچنان از بطيحه تا نزديك واسط همه جا را تاراج و ويران كرد .\r\nچون خبر هزيمت ياران دبيس را شنيد به شتاب بازگشت . در اين احوال نامه‌اى به خط دبيس به دست افتاد كه در آن مهلهل را فرمان داده بود كه مظفر را بگيرد و آن اموال كه از بطيحه حاصل كرده است ، از او بستاند . پس اين نامه را نزد مظفر فرستادند . مظفر با ديدن آن نامه با مردم واسط همدست شد . چون دبيس از اعمال مردم واسط خبر يافت دامن به كمر زد كه هر چه مىتواند شر و فساد بيشتر كند . در اين روزها شنيد كه سلطان محمود برادرش منصور بن صدقه را كور كرده است . دبيس سياه پوشيد و به تاراج بلاد پرداخت . از جمله هر چه از آن خليفه المسترشد در نهر الملك بود همه را غارت كرد و مردم را به بغداد فرستاد . سپاهى كه از واسط در حركت آمده بود به نعمانيه رسيد و در آنجا بر جماعتى از سپاهيان دبيس تاخت آوردند و ايشان را از آنجا فرارى دادند . دبيس در نبرد با برسقى عفيف خادم را اسير\r\n\r\n","description":"","footnote":"","page_name":" 410 ","page_number":442},
  {"content":"\r\n\r\nكرده بود ، اينك او را آزاد نمود و با نامهء تهديد آميزى در باب كور شدن برادرش به دست سلطان محمود و ديگر امور نزد المسترشد باللّه فرستاد . خليفه از آن نامه به خشم آمد و برسقى را فرمان داد كه بر مقدمه به نبرد دبيس بيرون رود و خود نيز در ماه رمضان سال 517 عازم جنگ شد . سليمان بن مهارش صاحب حديثه با جماعتى از بنى عقيل و قريش بن مسلم صاحب موصل و همهء بنى عقيل نزد او آمدند .\r\nالمسترشد باللّه فرمان داد كه سپاه يكسره در جنبش آيد و ميان آنان اموال و اسلحه تقسيم كرد . دبيس به سرنوشتى دچار شد كه هرگز تصورش را هم نمىكرد ، اين بود كه بار ديگر به كوشش برخاست تا عطوفت خليفه را برانگيزد .\r\nخليفه در پايان ماه ذو الحجه سال 516 با آرايش و حشمتى تمام به جنگ بيرون آمد .\r\nوزير نظام الدين احمد بن نظام الملك و نقيب طالبيين و نقيب النقباء على بن طراد و شيخ الشيوخ صدر الدين اسماعيل و ديگر اعيان نيز با او بودند .\r\nبرسقى نيز چون خبر حركت المسترشد باللّه را شنيد به خدمت بازگشت و در حديثه با او فرود آمد . خليفه به موصل راند و برسقى در مقدمه حركت مىكرد . دبيس همهء يارانش را در يك صف تعبيه و پيادگان را جلو سواران جاى داد . او ياران خود را به تاراج بغداد و برده كردن زنان آنجا وعده داده بود . چون دو لشكر روبرو شدند شكست در لشكر دبيس افتاد .\r\nجماعتى از ياران او اسير شدند و همه در اسارت به قتل رسيدند . حرم دبيس نيز به اسارت افتاد . المسترشد باللّه در روز عاشوراى سال 517 به بغداد بازگشت .\r\nدبيس از معركه برهيد و از فرات گذشت . وى آهنگ غزيه [ 1 
  ] از اعراب نجد نمود و از آنان يارى خواست ولى از يارىاش سر بر تافتند . دبيس به ميان قبيلهء منتفق رفت و با آنان به گرفتن بصره پيمان بست و به بصره روان شد و شهر را بگرفت و مردمش را تاراج كرد و فرمانده سپاهش را بكشت . المسترشد باللّه به برسقى نامه نوشت و از اينكه در كار بصره اهمال كرده است او را سرزنش نمود . برسقى لشكر بسيج كرده عازم بصره شد . دبيس از بصره به قلعهء جعبر رفت و با فرنگان همدست شده آنان را به تسخير حلب بر انگيخت و خود در سال 518 با آنها در محاصرهء حلب همراه شد ولى شهر مقاومت كرد و فرنگان بازگشتند . دبيس از فرنگان نيز جدا شد و به ملك طغرلبك پسر سلطان محمد پيوست و با او بماند و او را به حركت به سوى عراق تحريض كرد . ما بدان اشاره خواهيم نمود .\r\n\r\nحركت دبيس به سوى ملك طغرل پسر سلطان محمد\r\nچون دبيس بن صدقه از شام نزد ملك طغرل به آذربايجان رفت ، ملك طغرل او را اكرام\r\n\r\n\r\n","description":"","footnote":"\r\n[ ( 1 ) 
  ] متن : غزنه .\r\n","page_name":" 411 ","page_number":443},
  {"content":"\r\n\r\nكرد و در زمرهء خواص و وزراى خويش آورد . دبيس او را تحريض كرد كه به عراق لشكر برد و تضمين كرد كه عراق را به تصرف او دهد و خود نيز در اين لشكر كشى با او همراه شد و با سپاهى گران به دقوقا رسيدند . مجاهد الدين بهروز از تكريت به خليفه نامه نوشت و او را از واقعه بياگاهانيد . خليفه سپاه بسيج كرد تا آنان را از پيشروى باز دارد . خليفه دوازده هزار سپاهى گرد آورد و در ماه صفر سال 519 از بغداد بيرون آمد و بر مقدمه ، ير نقش الزكوى را روان فرمود . خليفه در نهم ماه صفر در خالص فرود آمد .\r\nچون خبر بسيج خليفه و بيرون آمدنش از بغداد به طغرل رسيد از راه خراسان منحرف شد و در جلولا لشكرگاه زد و سپاهيان خود را براى غارت به اطراف فرستاد . وزير جلال الدين بن صدقه با لشكرى گران به مقابله رفت و در دسكره فرود آمد ، المسترشد نيز به او پيوست . طغرل و دبيس به هارونيه رفتند سپس به تا مرا راندند تا پل نهروان را قطع كنند و دبيس به نگهبانى وزير نظر گرفتن راهها پرداخت تا طغرل بن سلطان محمد به بغداد داخل شود و شهر را در تصرف گيرد و غارت كند .\r\nدبيس از تامرا حركت كرد ولى طغرل كه گرفتار تب شده بود حركت نتوانست ، در اين حال بارانهاى سخت باريدن گرفت و سيلها به راه افتاد و ميان آن دو فاصله افكند . در هنگامى كه ياران دبيس گرسنه و جامه‌هايشان از باران خيس شده بود به كاروانى كه براى سپاه خليفه طعام و لباس مىبرد دست يافتند و از آن طعامها سير شدند و جامه‌هاى خيس خود كندند و جامه‌هاى خشك و گرم پوشيدند و چون آفتاب بر آمد در آفتاب به خواب رفتند .\r\nچون خبر به غارت رفتن آن كاروان طعام و لباس به خليفه رسيد به بغداد بازگشت ، در راه به دبيس و يارانش رسيد كه همه در خواب بودند . چون دبيس بيدار شد و چشم گشود خليفه را بالاى سر خود ديد ، چنان كه عادت او بود پى در پى زمين را بوسه مىداد و بخشايش مىطلبيد . خليفه را دل به رحم آمد ، در اين ميان وزير جلال الدين بن صدقه برسيد و خليفه را از عفو او منع كرد . دبيس سوار شد و در برابر سپاه ير نقش الزكوى بايستاده و با آنان به گفتگو و مزاح مشغول شد . در پايان روز به فرمان وزير پل را كشيدند تا از آن بگذرند . دبيس خود را از آنجا بيرون كشيد و به ملك طغرل پيوست و همراه او نزد عمش سنجر رفت . در راه كه مىرفتند اطراف همدان را تاراج كردند و در آن نواحى آشوب و كشتار به راه انداختند .\r\nسپاهيان سلطان محمود از پى ايشان برفتند ولى بر آنان دست نيافتند .\r\n\r\nرفتن دبيس به نزد سلطان سنجر\r\nچون طغرل همراه دبيس براى تصرف عراق آمد و پيروزيى حاصل نكرد مأيوس شده بازگشت . طغرل و دبيس هر دو نزد سلطان سنجر رفتند و سنجر در آن ايام فرمانرواى خراسان بود و مقدم بر همهء پسران ملكشاه . طغرل و دبيس شكايت المسترشد باللّه و يرنقش شحنه را\r\n\r\n","description":"","footnote":"","page_name":" 412 ","page_number":444},
  {"content":"\r\n\r\nبه او بردند . سنجر نيز آنان را وعده داد كه در كارشان خواهد نگريست و داد ايشان خواهد ستد .\r\nسپس دبيس به توطئه پرداخت تا او را به طمع تصرف عراق افكند و چنان وانمود كه المستر - شد باللّه و سلطان محمود براى برانداختن او دست در دست هم نهاده‌اند و همواره اين دمدمه مىداد تا عاقبت او را برانگيخت . سنجر در سال 522 عازم عراق شد و چون به رى رسيد ، سلطان محمود را از همدان بخواند تا بيازمايد كه آيا دبيس راست مىگفته يا نه . محمود به شتاب بيامد و با اين عمل سخن دبيس را تكذيب كرد . سلطان فرمان داد سپاهيان به استقبال سلطان محمود روند و او را با خود بر تخت نشاند و تا آخر سال 522 در نزد او ماند . سپس به خراسان باز گرديد ، و برادر را وصيت كرد كه دبيس را به ديار خود بازگرداند .\r\nسلطان محمود به همدان بازگرديد و دبيس نيز با او بود . سپس در محرم سال 523 به بغداد رفت و دبيس را در سراى خود فرود آورد و كوشيد تا خليفه را از او خشنود سازد . خليفه نيز خشنود شد ولى از اينكه او را به جايى امارت دهد امتناع كرد . دبيس براى ارضاى خاطر خليفه صد هزار دينار تقديم كرد ولى خليفه نپذيرفت . در نيمهء همان سال سلطان محمود به همدان بازگرديد .\r\n\r\nفتنهء دبيس بن صدقه با سلطان محمود و اسارت او\r\nزن سلطان محمود دختر عم او ( سلطان سنجر ) بود و اين زن به كار دبيس توجه خاص داشت . چون سلطان به همدان آمد زن او بمرد و در كار دبيس و هنى و خللى پديد آمد . در اين اثنا سلطان محمود به سختى بيمار شد . دبيس فرزند خردسال او را برگرفت و قصد عراق نمود . المسترشد باللّه براى ممانعت از ورود او سپاه بسيج كرد . بهروز شحنهء بغداد در حله بود ، با شنيدن اين خبر از حله بگريخت و دبيس در ماه رمضان سال 523 حله را تصرف كرد .\r\nخبر به خليفه المسترشد باللّه رسيد دو تن از اميران خود قزل و احمد يلى را فرا خواند ، اينان از دبيس ضمانت كرده بودند . اكنون سلطان آن دو را باز خواست مىكرد - احمد يلى از پى دبيس رفت . سلطان محمود به سوى عراق راند . چون دبيس شنيد براى او هدايايى گرانبها فرستاد كه از آن جمله بود دويست هزار دينار و سيصد اسب همه با زينهاى زرنگار . سپس به بصره آمد و آنجا را غارت كرد و هر چه در بيت المالها بود برگرفت .\r\nسلطان از پى او لشكر فرستاد . دبيس به باديه رفت . چون از بصره بيرون آمد قاصدى از صرخد [ 1 
  ] رسيد كه او را بدانجا دعوت مىنمود . صاحب صرخد خواجه‌اى بود كه در اين سال مرده بود . او را كنيزى بود كه بر قلعه مستولى شده بود . اينك مىخواست كه مردى صاحب قدرت و شجاعت اين ملك را براى او نگهدارد ، او را از وضع و حال دبيس در عراق و كثرت\r\n\r\n\r\n","description":"","footnote":"\r\n[ ( 1 ) 
  ] متن : صرصر .\r\n","page_name":" 413 ","page_number":445},
  {"content":"\r\n\r\nعشيرهء او خبر داده بودند . آن زن براى دبيس نامه نوشت و او را دعوت كرد كه با او زناشويى كند و قلعه را با هر چه در آن است به او تسليم نمايد . وقتى دبيس از بصره بيرون آمده بود اين نامه را به او داده بودند . دبيس از عراق به شام رفت . راهنمايانى نيز همراه او بودند .\r\nچون از دمشق بگذشت والى دمشق تاج الملوك او را نزد خود محبوس كرد و در آن باب به عماد الدين زنگى كه با او دشمنى ديرينه داشت خبر داد . پسر عماد الدين زنگى صاحب دمشق در حادثه‌اى اسير دبيس شده بود و اينك در نزد او بود . پس تاج الملوك خواست كه دبيس را نزد او فرستد تا او را در بند نگه دارد تا پسرش و ديگر امرايى كه در نزد او اسيرند آزاد كند . چون دبيس در برابر عماد الدين زنگى قرار گرفت يقين داشت كه او را خواهد كشت ، ولى عماد الدين او را آزاد كرد و بسيارى اموال و چارپايان و سلاح و خزائن امتعه ، چنان كه با بزرگان كنند ، نزد او فرستاد . چون اين خبر به المسترشد باللّه رسيد ، سديد الدولة بن [ 1 
  ] الانبارى را به طلب او نزد تاج الملوك فرستاد . سديد الدوله از جزيرهء ابن عمر نزد تاج الملوك به دمشق حركت كرد ، در راه شنيد كه او را نزد عماد الدين زنگى فرستاده است و به دو دست نخواهد يافت . دبيس همچنان در خدمت عماد الدين زنگى بود تا آنگاه كه همراه او به عراق آمد .\r\n\r\nرفتن دبيس به بغداد با زنگى و انهزام آن دو\r\nچون سلطان محمود در سال 525 از دنيا رفت پسرش داود به جاى او نشست . عموهايش مسعود بن محمد و سلجوق بن محمد با او به منازعه برخاستند . سپس سلطنت بر مسعود قرار گرفت . برادرشان طغرل بن محمد نزد عمش سنجر در خراسان بود . سنجر بزرگ خاندان سلجوقى و بر ديگر ملوك اين خاندان فرمان او نافذ بود . سنجر را از عمل مسعود در نبردش با سلجوق و طغرل خوش نيامد ، اين بود كه با طغرل روانه عراق شد و به همدان رسيد . در آنجا نزد عماد الدين زنگى كس فرستاد و شحنگى بغداد به او داد . همچنين دبيس بن صدقه را كه در نزد زنگى بود بنواخت و حله را به اقطاع او داد .\r\nسلطان مسعود [ 2 
  ] بسيج سپاه كرد كه به جنگ سنجر و طغرل رود . مسعود از خليفه المستر - شد باللّه خواست كه به بغداد بازگردد و همراه او به نبرد بيرون آيد ولى درنگ نكرد تا خليفه بيامد . المسترشد كه از نزديك شدن عماد الدين زنگى و دبيس خبر يافته بود خود را به بغداد رسانيد ، در عباسيه به آنان برخورد و پس از جنگى منهزمشان نمود و داخل بغداد گرديد .\r\nدبيس به بلاد حله رفت . حله در دست اقبال [ 3 
  ] المسترشدى [ 4 
  ] بود . خليفه برايش مدد فرستاد و او دبيس را منهزم نمود . دبيس از معركه جان به در برد و بار ديگر جماعتى گرد\r\n\r\n\r\n","description":"","footnote":"\r\n[ ( 1 ) 
  ] متن : سديد الدوله\r\n[ ( 2 ) 
  ] متن : محمود\r\n[ ( 3 ) 
  ] متن : اقبال\r\n[ ( 4 ) 
  ] متن : المسترشد .\r\n","page_name":" 414 ","page_number":446},
  {"content":"\r\n\r\nآورد و قصد واسط نمود . لشكر واسط و ابن ابى الخير صاحب بطيحه نيز به دو پيوستند . دبيس واسط را تا سال 527 در تصرف گرفت . اقبال خادم و يرنقش شحنه لشكرى بر سر او فرستادند .\r\nدر اين جنگ دبيس و لشكر واسط شكست خوردند . و او نزد سلطان مسعود رفت و در نزد او بماند .\r\n\r\nكشته شدن دبيس و امارت پسرش صدقه\r\nدبيس همچنان در نزد سلطان مسعود ببود تا آنگاه كه ميان او و المسترشد باللّه فتنه افتاد و برادرش طغرل نيز چنان كه در اخبارشان آمده است بمرد .\r\nسلطان مسعود پس از مرگ برادر به همدان راند و آنجا را در تصرف آورد . در اين حال جماعتى از اعيان امراى او از جمله دبيس بن صدقه كه از او بيمناك بودند ، از او جدا شدند و از خليفه امان خواستند ولى خليفه كه از دبيس بر حذر بود آنان را نپذيرفت ، پس به ناچار به خوزستان رفتند و با برسق بن برسق دست اتفاق دادند . خليفه در رأى خود تجديد نظر كرد و به امرايى كه با دبيس بودند امان داد . اين امرا چون به سبب وجود دبيس خليفه آنان را رانده بود عزم آن كردند كه دبيس را دستگير كنند و نزد خليفه برند . دبيس از ماجرا آگاه شد و نزد سلطان مسعود گريخت .\r\nخليفه در ماه رجب سال 527 به قتال سلطان مسعود بيرون آمد . بيشتر اهل بلاد فرمانبردارى خود را به اطلاع او رسانيده بودند .\r\nداود پسر سلطان محمود از آذربايجان پيام فرستاد كه المسترشد به دينور آيد تا به او پيوندد و در جنگ حاضر باشد . اما خليفه نپذيرفت و لشكر خود را تعبيه داد تا به دايمرج [ 1 
  ] رسيد . در آنجا دو لشكر مسعود و المسترشد باللّه به يك ديگر رسيدند . لشكر خليفه درهم شكست و خليفه اسير شد . وزيرش شرف الدين على بن طراد و قاضى القضاة و ابن الانبارى و جماعتى از اعيان دولت نيز به اسارت افتادند ، و هر چه در لشكرگاهش بود به غارت رفت .\r\nسلطان به همدان [ 2 
  ] باز گرديد و امير بك‌آبه [ 3 
  ] را به شحنگى بغداد فرستاد . مردم بغداد چون از اسارت خليفه آگاه شدند صدا به شيون برداشتند . سلطان مسعود فرمود تا خليفه را در خيمه‌اى نگه داشتند و بر او موكلان گماشتند . سلطان مسعود او را پيام داد كه حاضر است با او مصالحه كند بدين قرار كه مالى بپردازد و حق گردآورى لشكر نداشته باشد و تا زنده است از سراى خلافت بيرون نيايد . خليفه به اين شرطها رضا داد . در همين احوال رسول سلطان سنجر برسيد ، سلطان مسعود سوار شد و به استقبال او رفت و موكلان از گرد خيمهء او پراكنده شدند ، ناگاه جماعتى از باطنيه به پرده‌سراى او در آمدند و او را با جماعتى\r\n\r\n\r\n","description":"","footnote":"\r\n[ ( 1 ) 
  ] متن : و اعرج\r\n[ ( 2 ) 
  ] متن : بغداد\r\n[ ( 3 ) 
  ] متن : بكايه .\r\n","page_name":" 415 ","page_number":447},
  {"content":"\r\n\r\nاز اصحابش كشتند . اين واقعه در آخر ذو الحجهء سال 529 اتفاق افتاد .\r\nچون خليفه المسترشد باللّه كشته شد ، سلطان مسعود دبيس بن صدقه را به قتل او متهم نمود ، از اين رو فرمان قتلش را داد . غلامى آهنگ كشتن او نمود . دبيس بر در خيمه خود نشسته بود و با انگشت خود زمين را مىخراشيد غلام بالاى سر او آمد و بى آنكه خبردار شود شمشير بزد و سرش را بيفكند . اين خبر به پسرش صدقه رسيد ، او در حله بود . سپاهيان و مملوكان پدرش گرد او را گرفتند . امير قتلغ تكين از او امان خواست . سلطان مسعود شحنهء بغداد امير بك‌آبه را فرمان داد كه كار او را فيصله دهد و حله را از او بستاند . صدقة بن - دبيس بدان حال ببود تا سال 531 كه سلطان به بغداد آمد . صدقه به ديدار او شتافت و ميانشان به صلاح آمد و صدقه ملازم درگاه سلطان شد .\r\n\r\nكشته شدن صدقه و امارت پسرش محمد\r\nچون المسترشد باللّه كشته شد پسرش الراشد باللّه به اشارت سلطان مسعود به خلافت نشست . ولى ميان او و سلطان خلاف افتاد . سبب اين خلاف عماد الدين زنگى صاحب موصل بود و الراشد با او بود . در سال 530 سلطان مسعود براى المقتضى لامر اللّه بيعت گرفت و الراشد - باللّه را خلع كرد ، الراشد به موصل رفت . امرايى كه به داود پيوسته بودند نزد سلطان مسعود آمدند . سلطان از آنان خشنود شد و به همدان بازگشت و سپاهيانى را كه در خدمتش بودند اجازت داد كه به بلاد خود روند . وى براى دلجويى بيشتر دختر خود را به صدقه بن دبيس داد .\r\nالراشد باللّه از موصل به آذربايجان رفت تا شايد بتواند خلافت از دست رفته را به دست آورد . در آنجا امير منكبرس فرمانرواى فارس و [ بوزابه نايب او در 
  ] خوزستان و جماعتى از اسرا به او پيوستند . سلطان مسعود بر سرشان لشكر راند و آنان را منهزم گردانيد و امير منكبرس را اسير كرد و در اسارت بكشت .\r\nبوزابه صاحب خوزستان و عبد الرحمان طغايرك صاحب خلخال كه مترصد بودند ، چون ديدند كه سپاهيان از گرد سلطان پراكنده شده‌اند يكباره بر او حمله آوردند ، سلطان منهزم شد .\r\nبوزابه جماعتى از امراى او را بگرفت ، از جمله اسيران بودند : صدقة بن دبيس و عنتر بن ابى - العسكر [ چون خبر كشته شدن منكبرس به او رسيد همه را بكشت 
  ] .\r\nداود به همدان رفت و آنجا را در تصرف آورد .\r\nچون صدقة بن دبيس كشته شد سلطان مسعود امارت حله را به برادرش محمد بن دبيس داد و مهلهل بن ابى العسكر برادر عنتر [ 1 
  ] را نيز با او فرستاد تا تدبير امور او كند . كار محمد بن دبيس در حله رونق و رواج يافت . اما آنچه بر سر الراشد و شاهان سلجوقى آمد ، در اخبارشان\r\n\r\n\r\n","description":"","footnote":"\r\n[ ( 1 ) 
  ] متن : بربر .\r\n","page_name":" 416 ","page_number":448},
  {"content":"\r\n\r\nبه آن خواهيم پرداخت .\r\n\r\nغلبهء على بن دبيس بر حله و گرفتن او حله را از برادرش محمد\r\nدر سال 540 بوزابه فرمانرواى فارس و خوزستان با سلطان محمد بن سلطان محمود بيعت كرد . امير عباس صاحب رى نيز با ايشان بود و بسيارى از بلاد را در تصرف آوردند .\r\nسلطان مسعود از بغداد به مقابله ايشان در حركت آمد و امير مهلهل بن ابى العسكر و نظر خادم را به جاى خود در بغداد نهاد .\r\nهنگامى كه سلطان مسعود مىخواست از بغداد بيرون رود مهلهل اشارت كرد كه على بن دبيس را به قلعهء تكريت حبس كند . اين خبر به او رسيد و با چند تن از اصحاب خود بگريخت و نزد بنى اسد رفت و همه را گرد آورد و به حله راند . محمد برادر سلطان مسعود به مقابلهء او بيرون آمد ولى از او شكست خورد و على بن دبيس حله را بگرفت . سلطان در آغاز ، كار او را خرد شمرد ولى وى نيرومند شد و جمعى از خويشاوندان و غلامان و سپاهيان او و پدرش به دو پيوستند و آلت و عدت در افزود . مهلهل همراه جمعى از سپاهيان كه در بغداد با او بودند به سوى او راند ولى چون جنگ آغاز كردند منهزم شده به بغداد بازگشتند .\r\nمردم بغداد به على بن دبيس تعصب مىورزيدند و چون مهلهل يا يكى از يارانش سوار مىشدند ، بانگ بر مىآوردند : « على بخورش » و اين كار فراوان از ايشان سر مىزد . به گونه‌اى كه مهلهل سوار شدن نمىتوانست . اين امر سبب شد كه به ديگر نواحى حله نيز دست اندازى كند و در آنها تصرف نمايد . كار على بن دبيس آن سان بالا گرفت كه شحنه و مردم بغداد را بيمناك نمود و خليفه نگهبانانى بر باروها نهاد و نزد على كس فرستاد و او را به فرمانبردارى تحريض كرد . على نيز پاسخ داد كه در فرمان خليفه است و مردم بدين آرام يافتند .\r\n\r\nگرفتن سلطان حله را از على و بازگشت او به حله\r\nعلى بن دبيس مردى ستمگر بود و بر رعيت جور فراوان مىكرد تا آنجا كه مردم در سال 542 شكايت او به سلطان مسعود بردند . سلطان مسعود حله را به سلار كرد اقطاع داد .\r\nسلار از همدان به حله راند ، لشكرى نيز از بغداد به او پيوست و همه روانهء حله شدند . در اين نبرد على بن دبيس منهزم شد و سلار كرد حله را گرفت . سلار خاندان و حرم على را از آسيب دور داشت ، سپس لشكريان بازگشتند و او با مماليك و اصحابش در حله بماند .\r\nعلى بن دبيس به بقش كون خر [ 1 
  ] كه در آن ايام در لحف ، از اقطاعاتش ، اقامت داشت\r\n\r\n\r\n","description":"","footnote":"\r\n[ ( 1 ) 
  ] متن : التقشكنجر .\r\n","page_name":" 417 ","page_number":449},
  {"content":"\r\n\r\nپناه برد . بقش به سبب خطايى كه به آن متهم شده بود مورد خشم سلطان مسعود بود . على از او يارى خواست ، او نيز به يارىاش آمد و همراه او به واسط رفت . طرنطاى فرمانرواى واسط نيز آنان را يارى نمود . اينان حله را از سلار كرد گرفتند . سلار از حله بيرون آمد و در سال 542 به بغداد بازگشت و على بر حله مستولى شد .\r\n\r\nبر افتادن على بن دبيس\r\nدر سال 544 جماعتى از امرا بر سلطان مسعود عصيان كردند . از آن جمله بودند بقش كون خر و طرنطاى و على بن دبيس . اينان با ملكشاه پسر سلطان محمود بيعت كردند و به عراق آمدند و به المقتفى بامر اللّه پيام دادند كه خطبه به نام او خواند . المقتفى امتناع كرد و سپاه گرد آورد و بغداد را جهت دفاع آماده نمود . آنگاه ماجرا به سلطان مسعود نوشت ولى سلطان به علت گرفتارى در نبرد با عم خود سنجر كه به رى آمده بود ، توجهى به سخن خليفه ننمود . چون بقش كون خر از اين امر آگاهى يافت نهروان را غارت كرد و على بن دبيس را دستگير نمود ، طرنطاى نيز به نعمانيه گريخت . سپس سلطان مسعود به بغداد رسيد و بقش كون خر از نهروان برفت و على بن دبيس از بند رها گشت و به نزد سلطان مسعود شد . سلطان در بغداد با او ديدار كرد . على از سلطان پوزش خواست و سلطان از او خشنود گرديد .\r\n\r\nوفات على بن دبيس و انقراض بنى مزيد\r\nعلى بن دبيس صاحب حله بيمار شد و در [ سال 445 
  ] در اسد آباد بمرد . طبيب او محمد بن صالح متهم شد كه در كشتن او دست داشته است . طبيب نيز در همان نزديكى بمرد .\r\nآنگاه سلطان مسعود واپسين پادشاهان بزرگ سلجوقى در سال 547 درگذشت . پس از او با برادرزاده‌اش ملكشاه ، پسر محمود بيعت شد ، از آن پس المقتفى لامر اللّه بر شاهان سلجوقى تسلط يافت .\r\nسلطان ملكشاه بن محمود چون به پادشاهى نشست سلار كرد را به حله فرستاد و او حله را تصرف كرد . مسعود بلال [ 1 
  ] شحنهء بغداد نيز به دو پيوست . مسعود بلال به هنگام مرگ سلطان مسعود از بغداد گريخته بود و با سلار كرد همدستى و همدلى مىنمود . چون مسعود بلال به حله رسيد سلار كرد را بگرفت و در آب غرق كرد و خود زمام امور حله را به دست گرفت . المقتفى به سردارى عون الدين بن هبيره لشكرى بر سر او فرستاد . مسعود بلال به مقابله بيرون آمد . مسعود منهزم شده به حله باز گرديد ولى مردم حله او را به شهر خود راه ندادند . مسعود بلال به تكريت رفت و ابن هبيره حله را در تصرف آورد و لشكر به كوفه و\r\n\r\n\r\n","description":"","footnote":"\r\n[ ( 1 ) 
  ] متن : مسعود بلاك .\r\n","page_name":" 418 ","page_number":450},
  {"content":"\r\n\r\nواسط فرستاد و واسط را بگرفت . و چون سپاه سلطان ملكشاه به واسط آمد ، سپاه المقتفى از آنجا بيرون رفت . [ چون خليفه اين خبر بشنيد خود به تن خويش عازم واسط شد . سپاه خليفه واسط را بگرفت 
  ] و از آنجا به حله راند و حله را نيز در تصرف آورد .\r\nخليفه در آخر ماه ذو القعدهء سال 547 به بغداد باز گرديد .\r\nسپس در سال 548 امرا ملكشاه بن محمود را در بند كردند و با برادرش محمد بن محمود بيعت نمودند و از المقتفى لامر اللّه خواستند كه به نام او خطبه بخواند . خليفه از اين امر سر برتافت . سلطان محمد بن محمود در سال 551 به عراق راند . مردم بغداد به هم بر آمدند و پريشان شدند . المقتفى به جمع‌آورى لشكر پرداخت . سپاهيان واسط نزد او گرد آمدند .\r\nسلطان محمد ، مهلهل بن ابى العسكر را به حله فرستاد و او حله را بگرفت . سلطان محمد در سال 552 بغداد را محاصره كرد ، شهر در برابر او نيك مقاومت نمود او نيز مراجعت كرد .\r\nدر سال 555 المقتفى لامر اللّه بمرد و المستنجد باللّه به جاى او قرار گرفت . او نيز چون پدر مردى خود كامه بود و نيرومند . اجازت نداد كه در بغداد به نام سلجوقيان خطبه خوانند .\r\nخليفه با بنى اسد كه در حله بودند دل بد داشت . زيرا بدان هنگام كه سلطان محمد بن محمود بغداد را محاصره كرده بود آنان به يارىاش آمده بودند . پس يزدن [ 1 
  ] بن قماج را به قتال و بركندن ايشان فرمان داد . آنان در بطايح پراكنده بودند ، و يزدن از عهده بر نيامد .\r\nخليفه بار ديگر بسيج سپاه كرد و ابن معروف سركردهء منتفق را از بصره به نبرد بنى اسد فرستاد . او نيز سپاهى بزرگ گرد آورد و آنان را در محاصره گرفت و آب بر رويشان ببست ، ولى در سر كوبى ايشان درنگ مىكرد . خليفه نزد يزدن كس فرستاد و او را سرزنش كرد و گفت چون او به تشيع گرايش دارد در اين كار سعى خويش مبذول نمىدارد . يزدن و ابن معروف جنگ را به جد در ايستادند و از همه جا راههاى آب را مسدود كردند . بنى اسد تسليم شدند و چهار هزار تن از ايشان كشته شد . پس مناديان ندا در دادند كه بايد از حله بيرون روند . آنان نيز در بلاد پراكنده شدند و ديگر كسى از ايشان كه صاحب نامى باشد در عراق باقى نماند . بطايح و بلاد ايشان را ابن معروف تصرف كرد و دولت بنى مزيد به كلى منقرض گرديد . و البقاء للّه .\r\n\r\nخبر از ملوك عجم كه در ممالك اسلام دعوت عباسى را بر پاى مىداشتند و بر خلفا فرمان مىراندند و از آن ميان از دولت بنى طولون آغاز مىكنيم كه در نخست چگونه بودند و كارشان به كجا كشيد\r\nپيش از اين در شرح فتوحات مسلمانان گفتيم كه مصر در سال 20 هجرى در خلافت عمر بن الخطاب و به فرمان او ، به دست عمرو بن العاص فتح شد و عمر او را امارت مصر\r\n\r\n\r\n","description":"","footnote":"\r\n[ ( 1 ) 
  ] متن : بردن .\r\n","page_name":" 419 ","page_number":451},
  {"content":"\r\n\r\nداد . آنگاه بلاد آن سوى مصر در مغرب تا طرابلس و ودان و غذامس چنانچه مذكور افتاد يك يك فتح گرديد .\r\nعمرو بن العاص در تمام دوران عمر والى آن ناحيه بود . عثمان ، عبد اللّه بن سعد بن ابى سرح را امارت صعيد داد و امارت آن ناحيه را از ديگر جايها جدا نمود . عبد اللّه در برابر عمرو پاى از حد خود بيرون مىنهاد . عمرو نزد عثمان آمد و خواست تا عبد اللّه را عزل كند و عثمان نپذيرفت ، عمرو خشمگين شد و از بازگشت به مصر امتناع نمود . پس عثمان قلمرو فرمانروايى عمرو را نيز به عبد اللّه داد و او فرمانرواى سراسر مصر گرديد . در ايام او بود كه غزوه ذات الصوارى رخ داد . هزار كشتى از قسطنطينيه بيامد و در سواحل اسكندريه لنگر انداخت . مردم روستاها شورش كردند و مردم اسكندريه از عثمان طلب كردند كه عمرو بن العاص را به يارى ايشان فرستد . عثمان نيز او را بفرستاد . عمرو با سپاهى از اعراب به اسكندريه رفت ، مقوقس پادشاه قبط نيز با او بود . روميان به يارى آن جماعت از روستاييان كه عصيان كرده بودند ، از دريا پاى به خشكى نهادند و با سپاه عمرو مصاف دادند . خداوند پيروزى را نصيب مسلمانان نمود و روميان از اسكندريه گريختند . عمرو جمعى از ايشان را بكشت و آنچه از اموال روستاييان به غنيمت برده بودند از ايشان بستد و به مدينه بازگرديد .\r\nعبد اللّه بن سعد بن ابى سرح همچنان در مقام خود بماند . او به غزاى افريقيه رفت و آن نواحى را بگشود . سپس به غزاى نوبه رفت و بر مردم آن ديار جزيه نهاد و آن جزيه مدتها بر ذمه آنان بود ، اين واقعه در سال 31 اتفاق افتاد . آنگاه معاوية بن حديج [ 1 
  ] را فرستاد ، او نيز برفت و چند شهر را بگشود و كشتار بسيار كرد تا فتح سراسر افريقيه ميسر گرديد .\r\nدر اواخر روزگار عثمان جماعتى از مصر نزد او آمدند و از ابن ابى سرح شكايت كردند .\r\nگروهى نيز از سپاهيان آمدند و از عمالشان بناليدند . عثمان عبد اللّه را عزل كرد تا آن مردم را خشنود كرده باشد و آن نامهء منسوب به مروان و محاصره عثمان در خانهء خود توسط ايشان در جاى خود آمده است .\r\nعبد اللّه بن سعد بن ابى سرح براى يارى عثمان از مصر عزم مدينه نمود . از آن سو محمد بن ابى حذيفة بن عتبته بن ربيعه به مصر داخل شد .\r\nچون عبد اللّه بشنيد از راه باز گرديد و او را از دخول به مصر منع نمود و خود به عسقلان رفت و در آنجا بماند تا عثمان كشته شد . آنگاه از عسقلان به رمله آمد و قصدش آن بود كه از آن حوادث كه در مدينه مىگذرد به دور باشد . عبد اللّه نه با على بيعت كرد نه با معاويه و از اين جهان برفت . سپس عمرو بن العاص ، محمد بن ابى حذيفه را بكشت ، در چگونگى قتل او اختلاف بسيار است .\r\n\r\n\r\n","description":"","footnote":"\r\n[ ( 1 ) 
  ] متن : خديج .\r\n","page_name":" 420 ","page_number":452},
  {"content":"\r\n\r\nعلى بن ابى طالب ، قيس بن سعد بن عباده را امارت مصر داد . او مردى مخلص بود و با دشمنان به هيچ روى سازش نمىكرد . معاويه كوشيد تا او را به خود جلب كند ولى قيس او را جوابهاى درشت داد . معاويه چنان شايع كرد كه قيس به او گرايش يافته و على بدين شايعه او را عزل كرد و اشتر نخعى را به مصر فرستاد . نام او مالك بن الحارث بن يغوث بن - مسلمة بن ربيعة بن الحارث بن خزيمة بن سعد بن مالك بود از قبيلهء نخع . مالك روانهء مصر شد ولى در قلزم ، به سال 37 از دنيا رحلت كرد . على ، محمد بن ابى بكر را به مصر فرستاد [ 1 
  ] .\r\nمعاويه نزد عمرو بن العاص كه پس از كشته شدن عثمان اعتزال جسته و به فلسطين رفته بود ، رسول فرستاد و او را دلجويى نمود و خواست كه با او در نبرد با على بن ابى طالب شركت جويد و او را امارت مصر داد . عمرو پس از پايان يافتن جنگ صفين به مصر رفت .\r\nدر مصر اوضاع محمد بن ابى بكر آشفته شده بود ، معاوية بن حديج السكونى با جماعتى از طرفداران عثمان در نواحى مصر سر به شورش برداشته بودند .\r\nعمرو با طرفداران عثمان به مكاتبه پرداخت و نيز لشكرهايى روانهء مصر نمود . معاوية بن حديج بر مقدمه برفت . سپاه محمد بن ابى بكر منهزم شد و يارانش از گردش پراكنده شدند و او خود نيز - چنان كه در اخبار او آمده است - كشته شد .\r\nعمرو بن العاص به فسطاط وارد شد و تا سال 43 كه بمرد در آنجا بود . پس از او پسرش عبد اللّه جاى او را گرفت . سپس معاويه او را عزل كرد و برادر خود عتبة بن ابى سفيان را به جاى او فرستاد . عتبه در سال 44 بمرد و معاويه عقبة بن عامر الجهنى را امارت مصر داد .\r\nسپس او را در سال 47 عزل كرد و معاوية بن حديج را به جاى او فرستاد .\r\nدر سال 50 افريقيه از او جدا شد و امارت آن به عقبة بن نافع داده شد . آنگاه امارت همهء مصر و افريقيه را مسلمة بن مخلد الانصارى به عهده گرفت . مسلمه غلام خود ابو المهاجر را به افريقيه فرستاد و او به نحو ناشايستى - چنان كه معروف است - عقبه را عزل نمود .\r\nچون معاويه بمرد و پسرش يزيد به حكومت رسيد ، اوضاع درهم ريخت . گروهى در مكه با عبد اللّه بن زبير بيعت كردند و دعوت او در ممالك اسلامى پراكنده گرديد .\r\nاو عبد الرحمان بن جحدم القرشى - يعنى عبد الرحمان بن عقبة بن اياس بن الحارث بن عبد بن اسد بن جحدم الفهرى - را امارت مصر داد . آنگاه با مروان بيعت شد و عبد اللّه بن زبير سر به عصيان برداشت . مروان به مصر لشكر كشيد و عبد الرحمان بن جحدم را از آنجا براند و عمرو بن سعيد بن العاص الاشدق را به جاى او منصوب كرد . سپس عمرو بن سعيد را براى مقابله با سپاه مصعب بن الزبير به شام فرا خواند و پسر خود عبد العزيز بن مروان را به حكومت مصر فرستاد .\r\n\r\n\r\n","description":"","footnote":"\r\n[ ( 1 ) 
  ] مالك اشتر بعد از محمد بن ابى بكر امارت مصر يافت . ر . ك : ج اول ، ص 632 .\r\n","page_name":" 421 ","page_number":453},
  {"content":"\r\n\r\nمروان در سال 55 هلاك شد و پسرش عبد الملك بن مروان به جاى او نشست . عبد - الملك پسر خود عبد اللّه بن عبد الملك را امارت مصر داد . وليد بن عبد الملك او را در سال 89 عزل كرد و قرة [ 1 
  ] بن شريك بن مرثد بن الحارث العبسى را به امارت مصر فرستاد .\r\nقره در سال 95 بمرد و وليد ، عبد الملك بن رفاعة بن خالد بن ثابت را در سال 96 [ 2 
  ] امارت مصر داد . عمر بن عبد العزيز ، عبد الملك بن رفاعه را در سال 99 عزل كرد و ايوب بن شرحبيل بن اكسوم [ 3 
  ] بن ابرهة بن الصباح الاصبحى را به جاى او فرستاد . چون يزيد بن عبد الملك به حكومت رسيد شرحبيل را از امارت مصر معزول نمود و جاى او را به بشر بن صفوان داد . هشام بن عبد الملك او را عزل كرد و عبد الملك بن رفاعه را امارت مصر داد .\r\nعبد الملك پس از پانزده روز بمرد . وى برادر خود وليد را به جاى خود نهاده بود . هشام نيز امارت او را تصويب كرد و او هفت ماه در آن مقام ببود . سپس هشام او را عزل كرد و در ماه محرم سال 124 حنظلة بن صفوان را به جاى او منصوب نمود . چون مروان بن محمد به حكومت رسيد حنظله از او استعفا خواست او نيز بپذيرفت و حسان بن عتاهية [ 4 
  ] بن عبد الرحمان التجيبى [ 5 
  ] را به جاى او فرستاد . حسان در شام بود ، حمير بن نعيم الحصرى را به جاى خود مأمور كرد تا خود از شام به مصر رسد . پس از شش ماه از امارت او حفص بن وليد امارت مصر يافت .\r\nحفص نيز دو ماه در آن مقام ببود . آنگاه مروان حوثرة بن سهل بن العجلان الباهلى را در محرم سال 128 فرمان حكومت مصر داد . در ماه رجب سال 131 او را بر كنار كرد و مغيرة بن عبيد اللّه الفزارى را جانشين او نمود . مغيره در ماه جمادى سال 132 بمرد و پسر خود وليد را جانشين خود نمود . آنگاه عبد الملك مروان بن موسى بن نصير اللخمى امارت مصر يافت .\r\nاو مأمور شد كه در مساجد منبر بگذارد و حال آنكه تا آن زمان حكام مصر به هنگام خواندن خطبه بر عصا تكيه مىكردند .\r\nسپس مروان بن محمد بن مصر آمد و چنان كه معروف است در آن سرزمين به هلاكت رسيد .\r\nپس از هلاكت مروان دولت عباسيان روى كار آمد و سفاح عم خود صالح بن على بن عبد اللّه بن عباس را در سال 134 به حكومت مصر فرستاد . او كسانى را به جاى خود در مصر مىنهاد . از آن جمله بودند : نخست محصن بن فانى الكندى كه هشت ماه در اين مقام بود . سپس ابو عون عبد الملك بن يزيد نيز به مدت هشت ماه . [ آنگاه در ربيع الثانى سال 141 موسى بن كعب بن عتيبة بن عائشة بن عمرو التميمى ، و در ذو الحجه سال 141 نوفل بن محمد بن الفرات ، و در رمضان سال 143 حميد بن قحطبة بن شبيب ، و در ذو القعدهء سال 144\r\n\r\n\r\n","description":"","footnote":"\r\n[ ( 1 ) 
  ] متن : مره\r\n[ ( 2 ) 
  ] متن : 99\r\n[ ( 3 ) 
  ] متن : اكرام .\r\n[ ( 4 ) 
  ] متن : عتامه\r\n[ ( 5 ) 
  ] متن : السجيى .\r\n","page_name":" 422 ","page_number":454},
  {"content":"\r\n\r\nابو خالد يزيد بن حاتم بن قبيصه المهلبى و در ربيع الثانى سال 152 عبد اللّه بن عبد الرحمان بن معاوية بن حديج و در صفر سال 155 محمد بن عبد الرحمان و در شوال سال 155 عبد الصمد بن على بن عبد اللّه بن عباس و در شوال سال 155 موسى بن على بن رباح اللخمى ، از جانب ابو جعفر المنصور به امارت مصر رسيدند . همچنين در ذو الحجهء سال 161 عيسى بن لقمان بن محمد الجمحى و در جمادى الآخرة سال 162 واضح غلام مهدى و در رمضان سال 162 منصور بن يزيد بن منصور الرعينى و در ذو الحجهء سال 162 ابو صالح يحيى بن داود و در محرم سال 164 سالم بن سوادة التميمى و در محرم سال 165 ابراهيم بن صالح بن على بن عبد اللّه بن عباس و در ذو الحجهء سال 167 موسى بن مصعب بن الربيع الخثعمى و در ذو الحجهء سال 168 عسامة بن عمرو بن علقمة المعافرى و در محرم سال 169 فضل بن صالح بن على بن عبد اللّه بن عباس از سوى المهدى امارت مصر يافتند .\r\nدر شوال سال 169 على بن سليمان بن على بن عبد اللّه بن عباس از جانب الهادى به حكومت مصر رسيد .\r\nدر ربيع الاول سال 171 موسى بن عيسى بن موسى بن محمد بن على و در رمضان سال 172 مسلمة بن يحيى بن قرة البجلى و در شعبان سال 173 محمد بن زهير بن المسيب الضبى 
  ] [ 1 
  ] و در محرم سال 174 داود بن يزيد بن حاتم المهلبى [ از سوى رشيد 
  ] به امارت مصر رسيد .\r\nآنگاه او را معزول نمود و موسى بن عيسى را [ در هفتم صفر سال 175 
  ] به حكومت مصر باز گردانيد . سپس او را نيز در ماه ربيع اول سال 176 عزل كرد و امارت مصر را به پسر عم خود ابراهيم بن صالح داد . او سه ماه پس از آغاز حكومتش بمرد و پسرش صالح جانشين او شد . آنگاه رشيد عبد اللّه بن مسيب بن زهير الضبى را در ماه رمضان سال 176 به مصر فرستاد . سپس او را پس از يك سال عزل كرد و امارت مصر را به هرثمة بن اعين داد . رشيد هرثمه را فرمان داد كه به افريقيه رود و هنوز سه ماه از حكومت او در سلخ سال 178 گذشته بود .\r\n[ پس از او عبد الملك بن صالح بن على بن عبد اللّه بن عباس را به امارت مصر فرستاد 
  ] و پس از او برادر خود [ عبيد اللّه بن مهدى 
  ] را آنگاه در رمضان سال 179 موسى بن عيسى را فرستاد و او پسر خود يحيى بن موسى را به جاى خود به مصر فرستاد . در اواسط سال 179 موسى بن عيسى را معزول نمود و بار ديگر عبيد اللّه بن مهدى را امارت مصر داد . در ماه رمضان سال 181 او را نيز عزل كرد و اسماعيل بن صالح بن على را امارت داد . اسماعيل ديگرى را به جاى خود فرستاد . در اواسط سال 182 فرا خوانده شد . آنگاه ليث بن الفضل از مردم ابيورد [ 2 
  ] امارت مصر يافت ، مدت امارت او چهار سال و نيم بود ، رشيد او را عزل كرد . آنگاه يكى از خويشاوندان خود ، موسوم به احمد بن اسماعيل بن على را در اواسط سال 187 به مصر\r\n\r\n\r\n","description":"","footnote":"\r\n[ ( 1 ) 
  ] بريدگى مطلب از ابن اثير تكميل شد .\r\n[ ( 2 ) 
  ] متن : اسبورد .\r\n","page_name":" 423 ","page_number":455},
  {"content":"\r\n\r\nفرستاد . او دو سال و دو ماه حكومت كرد و به جاى او عبد اللّه بن محمد بن ابراهيم معروف به ابن زينب امارت مصر يافت . در آخر ماه شعبان سال 190 او را پس از يك سال و دو ماه از حكومتش معزول نمود . آنگاه حاتم بن هرثمة بن اعين امارت يافت . او در شوال سال 194 به مصر آمد سپس در اواسط سال 195 امين [ 1 
  ] او را عزل كرد . مدت امارتش يك سال و سه ماه بود . پس از او جابر بن الاشعث بن يحيى بن النعمان الطائي در اواسط سال 195 حكومت مصر يافت .\r\nدر سال 196 پس از يك سال سپاهيان ، او را از مصر اخراج كردند . آنگاه به فرمان مأمون ابو نصر عباد بن محمد بن حيان البلخى از موالى كنده به امارت مصر رفت . سپس او را بعد از يك سال و نيم از حكومتش در ماه صفر سال 198 عزل كرد و مطلب بن عبد اللّه بن مالك بن الهيثم الخزاعى را امارت مصر داد . او در نيمهء ماه ربيع الاول از مكه به مصر آمد . مأمون در ماه شوال پس از هشت ماه كه از حكومتش مىگذشت احضارش نمود و يكى از بنى اعمام خود ، عباس بن موسى بن عيسى را به جاى او فرستاد . او نيز پسر خود عبد اللّه را به جاى خود فرستاد . امام محمد بن ادريس الشافعى رضى اللّه عنه نيز با او بود . او دو ماه و نيم در آن مقام ببود تا در روز عيد قربان سال 198 لشكريان بر او بشوريدند و به قتلش آوردند . آنان مطلب بن عبد اللّه را بر خود امير كردند . تا آنگاه كه ميان او و سرى بن الحكم [ 2 
  ] بن يوسف از موالى بنى ضبه از مردم بلخ - از قومى كه آنان را زط گويند - ماجراهايى رخ داد و مطلب بن عبد اللّه به مكه گريخت و اين فرار پس از يك سال و هشت ماه از آغاز حكومت او بود .\r\nپس از او سرى بن الحكم به اجماع لشكريان در ماه رمضان سال 200 به امارت مصر رسيد ولى پس از شش ماه لشكريان بر او بشوريدند و سليمان بن غالب بن جبريل بن يحيى بن قرة العجلى را در ماه ربيع الاول سال 211 به امارت مصر برگزيدند .\r\nآنگاه كه عبد اللّه بن طاهر بن الحسين از موالى خزاعه امارت مصر يافت ، او ده سال در آن مقام ببود . سپس مأمون برادر خود ابو اسحاق را كه در ايام خلافتش به المعتصم ملقب بود به امارت مصر معين كرد . سپس عيسى بن يزيد الجلودى و پس از او عمير بن الوليد - التميمى در ماه صفر سال 214 به امارت مصر برگزيده شد . عمير پس از دو ماه به قتل رسيد و پسرش محمد بن عمير يك ماه به جايش نشست . سپس عيسى بن يزيد الجلودى بار ديگر به امارت باز گرديد . آنگاه ابو اسحاق المعتصم باللّه به فسطاط آمد و به شام باز گرديد . او عبدويه بن الجبله را در آغاز ماه محرم سال 215 به جاى خود نهاد . عبدويه يك سال در آن امارت ببود . آنگاه عيسى بن المنصور بن موسى الرافعى از موالى بنى نصر بن معاويه امارت مصر يافت .\r\nيك سال پس از حكومت او مأمون به مصر آمد و بر عيسى بن منصور خشم گرفت . عيسى\r\n\r\n\r\n","description":"","footnote":"\r\n[ ( 1 ) 
  ] متن : امير .\r\n[ ( 2 ) 
  ] متن : السدى و بين الحكم .\r\n","page_name":" 424 ","page_number":456},
  {"content":"\r\n\r\nبن منصور مقياس نيل را اصلاح كرد و در فسطاط پل ديگرى بنا نمود . آنگاه ابو مالك نصر بن عبد اللّه الصفدى معروف به كيدر [ 1 
  ] را در ماه ربيع الاول سال 219 بر مصر حكومت داد ، و به عراق باز گرديد . كيدر پسر خود مظفر بن نصر بن عبد اللّه بن كيدر را به جاى خود نهاد .\r\nچون خلافت به معتصم رسيد غلام خود ابو جعفر اشناس را در ماه رجب سال 218 امارت مصر داد . او موسى بن ابى العباس ثابت الحنفى را كه از مردم چاچ بود در ماه رمضان سال 219 به جاى خود به مصر فرستاد . موسى به مدت چهار سال و نيم از جانب اشناس در مصر حكومت كرد . پس از عزل او بار ديگر ابو مالك نصر بن عبد اللّه الصفدى به امارت مصر رسيد . او در ماه ربيع الاول سال 224 به مصر رفت . آنگاه او را پس از دو سال عزل نمود و على بن يحيى الارمنى در ربيع الاول 226 به امارت مصر آمد . معتصم او را نيز پس از دو سال و هشت ماه معزول نمود و نوبت امارت به عيسى بن منصور كه از سوى معتصم در عهد مأمون امارت داشت ، رسيد و اين همان بود كه چون مأمون به مصر رفت بر او خشم گرفت .\r\nبارى عيسى بن منصور در محرم سال 229 به حكومت مصر منصوب گرديد . آنگاه اشناس پس از سى سال بمرد . او ايتاخ [ 2 
  ] غلام معتصم را به جاى خود در مصر قرار داد . ايتاخ در مصر بماند . چون نوبت خلافت به واثق رسيد ايتاخ را در امارت مصر باقى گذاشت . ايتاخ عيسى بن منصور را در ماه ربيع الثانى سال 236 به جاى خود در مصر نهاد . او چهار ماه در امارت مصر بماند . آنگاه ايتاخ جاى او را به هرثمة بن النصر الجبلى داد . او در اواسط سال 233 به مصر آمد و يك سال در آنجا درنگ كرد . و در سال 234 بمرد .\r\nپسرش حاتم بن هرثمه جانشين او شد ، ولى ايتاخ على بن يحيى الارمنى را در ماه رمضان سال 234 امارت مصر داد ، سپس در محرم سال 235 پس از وفات معتصم او را عزل كرد .\r\nالمتوكل على اللّه پسر خود المنتصر [ 3 
  ] را به حكومت مصر فرستاد . او اسحق بن يحيى بن معاذ الختلى را به جاى خود در مصر نهاد و در ماه ذو القعدهء همان سال اسحاق به مصر آمد .\r\nدر ايام او بود كه فرزندان على از مصر به عراق رانده شدند . در ماه ذو القعدهء سال 236 منتصر او را از مصر معزول كرد و به جايش عبد الواحد [ 4 
  ] بن يحيى بن منصور بن طلحة بن زريق [ 5 
  ] را امارت داد . عبد الواحد از بنى اعمام طاهر بن الحسين بود و در ماه ذو القعدهء سال 236 به مصر آمد . سپس او را عزل كرد و عنبسة [ 6 
  ] بن اسحاق بن شمر بن عيسى بن عنبسه [ 7 
  ] را به مصر امارت داد . عنبسه از مردم هرات بود و ابو حاتم كنيه داشت ، امارت او در ماه صفر سال 238 بود . آنگاه منتصر يزيد بن عبد اللّه بن دينار را كه از موالى آن خاندان بود به\r\n\r\n\r\n","description":"","footnote":"\r\n[ ( 1 ) 
  ] متن : كندر بن عبد اللّه بن نصر الصفدى مكى معروف به ابو مالك .\r\n[ ( 2 ) 
  ] متن : اتياخ .\r\n[ ( 3 ) 
  ] متن : المستنصر\r\n[ ( 4 ) 
  ] متن : عبد الرحمان\r\n[ ( 5 ) 
  ] متن : وريق .\r\n[ ( 6 ) 
  ] متن : عبس\r\n[ ( 7 ) 
  ] متن : عبسه .\r\n","page_name":" 425 ","page_number":457},
  {"content":"\r\n\r\nمصر فرستاد . او ابو خالد كنيه داشت . در ايام او علويان را در مصر از سوار شدن بر اسب و گرفتن بردگان منع كردند . منتصر در شوال سال 247 يزيد بن عبد اللّه را در امارت مصر برقرار داشت . سپس در ماه ربيع الاول سال 253 پس از ده سال كه از امارتش رفته بود عزلش كرد و المعتز باللّه به جاى او احمد بن مزاحم بن خاقان بن عرطوج [ 1 
  ] التركى را فرستاد . امارت او در ماه ربيع الاول سال 254 بود . او ارخوز [ 2 
  ] بن اوبوغ طرخان را در مصر به جاى خود نهاد .\r\nارخوز مدت پنج ماه در آن مقام ببود . وى در رمضان سال 254 به قصد حج از مصر بيرون آمد ، و احمد بن طولون را به جاى خود نهاد . كار احمد بن طولون در مصر بالا گرفت و او خود و فرزندانش در آن سرزمين تشكيل دولتى دادند . و ما در اخبار ايشان خواهيم آورد .\r\n\r\nخبر از دولت احمد بن طولون در مصر و فرزندان و موالى او بنى طغج و آغاز كارشان و سرانجام احوالشان\r\nابن سعيد گويد : و او از كتاب ابن الدايه در اخبار بنى طولون آورده است كه : طولون پدر احمد از قبيلهء طغزغز بود و ايشان از تاتاراند . نوح بن اسد سامانى امير بخارا بابت وظيفه‌اى كه به عهده گرفته بود او را با اموال و بردگان و اسبان نزد مأمون فرستاد .\r\nدر سال 220 طولون از كنيزى به نام ناسم صاحب فرزندى شد و او را احمد ناميد .\r\nطولون در سال 240 بمرد و پرورش احمد را رفقاى طولون در دار الملك به عهده گرفتند تا صاحب مرتبتى شد و به خدمت سلطان پرداخت و نامش بر زبانها افتاد و نزد اولياى دولت شناخته آمد و سرآمد اقران و همگان خود گرديد و در صيانت نفس و ديندارى و امانتدارى در اسرار و اموال و نواميس بلند آوازه گرديد . طولون همواره تركان را از حيث خرد تحقير مىكرد و مىگفت اينان در خور مقامات و مراتب بلند نيستند . طولون خود جهاد را دوست مىداشت و از احمد بن محمد بن خاقان [ 3 
  ] خواست كه از وزير عبد اللّه [ بن يحيى بن خاقان 
  ] بخواهد تا ارزاق آنان را به ثغور حوالت كند تا به مرز روند و در آنجا به عنوان مجاهد بمانند .\r\nپس طولون به طرسوس رفت ، در آنجا از روشى كه مردم را در نفى منكر و اقامه حق بود ، وى را خوش آمد و دل بر طلب آموختن حديث نهاد . سپس به بغداد باز گرديد ، در حالى كه از علم و دين و سياست توشه‌اى بزرگ اندوخته بود . چون تركان بر المستعين بشوريدند و با المعتز بيعت كردند و المستعين خلع و به واسط تبعيد گرديد ، احمد بن طولون بر او موكل بود . احمد با خليفهء مخلوع به نيكى رفتار كرد و بر او تنگ نگرفت و احمد بن محمد الواسطى را كه مردى خوش صحبت و شوخ طبع بود روزها ملازم او قرار\r\n\r\n\r\n","description":"","footnote":"\r\n[ ( 1 ) 
  ] متن : غرطوج\r\n[ ( 2 ) 
  ] متن : ازجور\r\n[ ( 3 ) 
  ] متن : محمد بن احمد خاقان .\r\n","page_name":" 426 ","page_number":458},
  {"content":"\r\n\r\nداد . چون آهنگ قتلش كردند نزد احمد بن طولون كس فرستادند كه خود او را به قتل رساند ولى احمد بن طولون بدين كار تن در نداد . آنگاه سعيد بن صالح حاجب را فرستادند .\r\nاو خليفهء مخلوع را نخست كور كرد و سپس به قتل آورد . ابن طولون پيكر او را به خاك سپرد . اين عمل سبب شد كه در نزد اهل دولت ارج و مقامى رفيع يابد . پايان سخن ابن سعيد .\r\nصدر الدين بن عبد الظاهر گويد : به كتابى كهن در سيرت اخشيد دست يافتم كه به خط فرغانى بود . در آن كتاب آمده بود كه احمد پسر يلبخ [ 1 
  ] و يلبخ از تركان و طولون دوست يلبخ بود . چون يلبخ بمرد طولون پسر او احمد را پرورش داد . چون احمد به سن جوانى رسيد به غزاى حشويه رفت و پس از طى نشيب و فرازهايى در زمرهء ثقات در آمد و امارت مصر يافت و در آنجا استقرار يافت . صدر الدين بن عبد الظاهر گويد : من چنين سخنى در كتب ديگر مورخين جز او نديده‌ام . پايان .\r\nچون تركان در بغداد آشوب برپا كردند و مستعين كشته شد و معتز به خلافت نشست و تركان بر او استيلا يافتند ، زعيمشان در آن ايام مردى به نام باكباك بود ، او را معتز امارت مصر داد . باكباك در ميان ياران خود نظر كرد تا يكى را به جاى خود به مصر فرستد ، احمد بن طولون را از آن ميان برگزيد . او نيز احمد بن محمد الواسطى و يعقوب بن اسحاق را با خود همراه كرد و در ماه رمضان سال 254 وارد مصر شد . امور خراج [ 2 
  ] مصر به دست احمد ابن المدبر بود و رئيس بريد سفير از موالى قبيحه . احمد بن المدبر نخست با او از در دوستى در آمد ولى پس از اندكى از او بيمناك شد و به معتز نوشت كه ابن طولون را هواى عصيان در سر افتاده است . صاحب بريد نيز چنين نامه‌اى نوشت ولى او روز ديگر بمرد .\r\nچون معتز كشته شد و مهتدى به خلافت نشست باكباك را بكشت و يارجوج را امارت مصر داد . ميان او و احمد بن طولون دوستى بود . يارجوج او را به جاى خود در مصر ( فسطاط ) نهاد و دست او را بر اسكندريه و صعيد نيز گشاده گردانيد و حال آنكه پيش از اين تنها مصر ( فسطاط ) در فرمان او بود . نيز امور خراج را به او واگذاشت و احمد بن المدبر را رتبه فرو كاست . اما بار ديگر المعتمد او را به مقام خود باز آورد . احمد بن المدبر نيز از آن پس با ابن طولون دم مخالفت و رقابت نزد .\r\nالمعتمد على اللّه به ابن طولون نوشت كه به جنگ عيسى بن الشيخ رود و كار او يكسره كند . ابن الشيخ امور فلسطين و اردن را به عهده داشت و بر دمشق نيز مستولى شده بود و اينك خيال تصرف مصر را در سر مىپرورانيد . اين بود كه راه بر اموالى كه از مصر و شام به بغداد مىرفت ببست . از جمله راه بر اموالى كه ابن المدبر حمل مىكرد و آن هفتاد و پنج بار طلا بود بگرفت و آن را بستد . معتمد فرمان امارت سرزمينهايى را كه در دست داشت\r\n\r\n\r\n","description":"","footnote":"\r\n[ ( 1 ) 
  ] متن : النج .\r\n[ ( 2 ) 
  ] متن : خوارج .\r\n","page_name":" 427 ","page_number":459},
  {"content":"\r\n\r\nبراى او فرستاد . عيسى نيز جامه سياه كرد [ بدان اميد كه شام در دست او خواهد بود 
  ] و بردن آن مال را نيز انكار نمود . آنگاه معتمد اناجور را در سال 275 با سپاهى از بغداد به سوى او فرستاد [ در اين نبرد سپاه عيسى شكست خورد و او خود به ارمينيه گريخت و اناجور بر دمشق مستولى گرديد 
  ] .\r\nاحمد بن طولون به اسكندريه رفت . برادرش موسى نيز در خدمت او بود . اين موسى همواره سر نافرمانى داشت و مىپنداشت كه برادرش حق او را ادا نمىكند ، تا روزى سخنان درشت بر زبان آورد . ابن طولون نيز او را بگرفت و تبعيد نمود و كاتب خود اسحاق بن يعقوب را به زندان كرد و او را متهم ساخت كه راز او را با برادرش در ميان نهاده است . موسى به عزم حج بيرون آمد و از مكه به عراق رفت و از برادر خود به نيكى ياد كرد .\r\nموفق نيز او را بنواخت و عطا داد .\r\nالموفق روانهء نبرد صاحب الزنج گرديد . ناحيهء شرقى بلاد خليفه پر آشوب شد و واليان در فرستادن اموال تعلل ورزيدند . الموفق از تنگدستى شكايت به خليفه المعتمد برد . در اين احوال ابن طولون براى او اموالى مىفرستاد تا او را از خود خشنود سازد . الموفق نحرير خادم المتوكل على اللّه را نزد ابن طولون فرستاد تا او را وادارد كه اموال و امتعه و بردگان و اسبان را براى او فرستد . همچنين توطئه‌اى كرده بود تا ابن طولون را دستگير كرده به زندان اندازد . اما او از توطئه آگاه گرديد و بعضى از سران سپاه خود را كه در اين امر دست داشتند بكشت و باقى را عقوبت كرد و نحرير را با دو هزار هزار و دويست هزار دينار همراه مردى در خور اعتماد نزد اناجور صاحب شام فرستاد .\r\nچون ابن طولون با نحرير چنان كرد الموفق به موسى بن بغا نامه نوشت كه ابن طولون را از مصر به كنارى زند و مصر را به اناجور دهد . موسى بن بغا به اناجور نوشت كه مصر را از احمد بن طولون بستاند ولى اناجور عذر آورد كه او را با احمد ياراى مقاومت نيست .\r\nموسى بن بغا با سپاه در حركت آمد كه مصر را به اناجور تسليم كند . چون به رقه رسيد و احمد خبر يافت بسيج نبرد با او كرد ، موسى رقه را پايگاه ساخت و سلاح و ذخاير در آن گرد آورد و ده ماه در آنجا درنگ كرد . ولى سپاهيان بر او بشوريدند و خواستار ارزاق و مواجب خود شدند . كاتبش موسى بن عبيد اللّه بن وهب از بيم آشوبگران پنهان شد . پس از چندى باز گرديد و در سال 264 درگذشت .\r\nالموفق نامه‌اى به ابن طولون نوشت و او را از اينكه در ارسال اموال تعلل مىكند و هر بار هم كه مىفرستد چيزى نيست كه به كار آيد ، سخت ملامت كرد و تهديد نمود . ابن طولون نيز پاسخى ناهموار و درشت داد و گفت كه اين ناحيه از آن جعفر بن المعتمد است نه از آن تو . الموفق اين سخن نگاه داشت و از المعتمد على اللّه خواست كه نواحى ثغور را به كسى دهد كه از عهدهء ضبط آن برآيد و او را به ابن طولون اعتمادى نيست زيرا چنان كه\r\n\r\n","description":"","footnote":"","page_name":" 428 ","page_number":460},
  {"content":"\r\n\r\nمشهود است بدان اهتمام نمىورزد . آنگاه محمد بن هارون التغلبى را كه عامل موصل بود فرستاد تا امور آن نواحى را در دست گيرد . او به كشتى سوار شد ولى باد مخالف به ساحل دجله‌اش افكند و جمعى از خوارج كه ياران مساور خارجى بودند ، او را كشتند .\r\n\r\nحكومت احمد بن طولون بر ثغور\r\nامهات ثغور در آن روزگار ، انطاكيه و طرسوس و مصيصه و ملطيه بود . حكومت انطاكيه را محمد بن على بن يحيى الارمنى بر عهده داشت و حكومت طرسوس را سيما الطويل ، و او بر همهء ثغور نظارت داشت . روزى سيما به انطاكيه آمد ولى محمد بن على الارمنى او را به شهر راه نداد ، سيما مردم شهر را به قتل او تحريض كرد ، مردم نيز او را كشتند . الموفق ارخوز [ 1 
  ] بن اولوغ [ 2 
  ] طرخان ترك را به امارت ثغور برگماشت . او نيز فرمان داد سيما را دستگير كردند و خود بر همهء ثغور استيلا يافت . ارخوز بر مردم شهر ستم آغاز كرد و ارزاق از آنان بازداشت .\r\nقلعهء لؤلؤئه از قلعه‌هاى طرسوس چون خارى در چشم روميان بود و طرسوسيان بدان قلعه اهميت بسيار مىدادند . [ چون خبر يافتند كه مردم قلعه تهديد كرده‌اند كه اگر ارزاقشان نرسد ، قلعه را به روميان تسليم خواهند كرد 
  ] پنج هزار دينار از سوى خود براى نگهبانان آن فرستادند ولى ارخوز آن آمال را خود تصرف كرد . در اثر اين اعمال نگهبانان قلعه پراكنده شدند و كار نگهبانى قلعه تباه شد . الموفق به احمد بن طولون نامه نوشت كه خود امور ثغور را به دست گيرد و كسى را از سوى خود به آن نواحى فرستد . احمد بن طولون نيز لطخشى [ 3 
  ] پسر بلبرد [ 4 
  ] را بفرستاد . با آمدن او كار مردم ثغور روى به بهبود نهاد و روميان از او خواستند كه با ايشان پيمان صلح بندد . او از احمد بن طولون اجازت طلبيد . ابن طولون او را از آن كار باز داشت و گفت آنچه روميان را به اين پيشنهاد واداشته اين است كه شما باروهاى دژهايشان را ويران كرده‌ايد و اين پيمان صلح سبب آرامش آنان خواهد بود زنهار چنين مكنيد . آنگاه فرمان داد تا دژهاى ثغور را مرمت كنند و جنگجويانى را كه در مرزها گرد آمدند ارزاق و مواجب مجرى دارند .\r\n\r\nاستيلاى احمد بن طولون بر شام\r\nپيش از اين از فرمانروايى اناجور بر دمشق در سال 257 سخن گفتيم و از آنچه ميان او و احمد بن طولون اتفاق افتاد حكايت كرديم . اناجور ماه شعبان سال 264 از دنيا رفت و پسرش على به جاى او نشست و امور او را احمد بن بغا به دست گرفت و عبيد اللّه بن يحيى بن وهب نيز با او شركت داشت . ابن طولون به قصد ثغور از مصر عازم شام شد و پسر خود\r\n\r\n\r\n","description":"","footnote":"\r\n[ ( 1 ) 
  ] متن : ارجون\r\n[ ( 2 ) 
  ] متن : اونع\r\n[ ( 3 ) 
  ] متن : طحشى .\r\n[ ( 4 ) 
  ] متن : بكروان .\r\n","page_name":" 429 ","page_number":461},
  {"content":"\r\n\r\nعباس را به جاى خود در مصر نهاد و احمد بن محمد الواسطى را نيز در خدمت او نهاد و خود بيامد و در منية الاصبع لشكرگاه زد و به على بن اناجور نوشت كه براى سپاهيان او آذوقه و علوفه فراهم كند او نيز بپذيرفت . ابن طولون به رمله در آمد . محمد بن ابى رافع از سوى اناجور در رمله بود و كارگزار او نيز از آن هنگام كه المهتدى او را نفى بلد كرده بود ، در آنجا بود . او نيز به اكرامش كوشيد . سپس از دمشق بيرون آمد و احمد بن دوغياش ( ؟ ) را در آنجا نهاد و به حمص رفت . در حمص يكى از بزرگترين سرداران اناجور امارت مىكرد ، مردم از ظلم او بناليدند . احمد بن طولون نيز او را عزل كرد و ديگرى را به امارت حمص گماشت و از حمص به انطاكيه رفت . سيما الطويل در انطاكيه بود و با آنكه اظهار طاعت كرده بود چون ابن طولون برسيد از طاعتش سر بر تافت . ابن طولون نيز شهر را سخت در محاصره گرفت . آن سان كه مردم از سيما ملول شدند و يكى از مردم شهر با ابن طولون در نهان رابطه‌اى برقرار كرد و او را به راههاى نهانى شهر راه نمود . ابن طولون در سال 265 به شهر در آمد و سيما الطويل را بكشت و اميران و كاتب او را در بند نمود . سپس به سوى طرسوس راند . طرسوس را تصرف كرد و با خلق كثيرى به شهر در آمد و از آنجا دخول در سرزمين روم را آغاز كرد . در اين احوال خبر يافت كه پسرش عباس كه او را در مصر به جاى خود نهاده بود شورش كرده است پس به ناچار به مصر باز گرديد و سپاهى به رقه فرستاد و در حران لشكرگاه زد . حران در آن زمان در دست محمد بن اتامش [ 1 
  ] بود . مردم او را اخراج كردند و منهزم ساختند . خبر به برادرش موسى رسيد . او مردى شجاع بود . سردار سپاه در حران پسر جيغويه [ 2 
  ] بود . چون خبر آمدن موسى بن اتامش به جيغويه رسيد بدان دل مشغول گرديد . يكى از اعراب كه در خدمت او بود و ابو الاغر نام داشت او را گفت : من موسى را تسليم تو خواهم كرد . آنگاه بيست سوار دلير برگزيد و به لشكرگاه موسى رفت و بانگ بر آورد .\r\nلشكرگاه به هم بر آمد و ابو الاغر بگريخت . موسى و يارانش از پى او برفتند . آنان كه در كمين بودند برجستند و موسى را اسير كردند . ابو الاغر موسى را نزد جيغويه سردار ابن طولون آورد .\r\nجيغويه او را در بند كرد و به مصر بازگشت . اين واقعه در سال 265 اتفاق افتاد .\r\n\r\nخبر از عصيان عباس بن احمد بن طولون عليه پدرش\r\nچون احمد بن طولون به شام رفت ، پسر خود عباس را در مصر نهاد . و احمد بن محمد الواسطى زمام امور دولت را به دست داشت . احمد را خاصانى بود كه با آنان علوم ادبى و نحو مباحثه مىكرد . عباس آهنگ آن كرد كه براى يكى از آنان وظايفى معين كند در حالى كه شايستگى آن مقام را نداشت ، از بيم آنكه خللى در كارهاى ملك رخ دهد ، واسطى او را\r\n\r\n\r\n","description":"","footnote":"\r\n[ ( 1 ) 
  ] متن : اناشر\r\n[ ( 2 ) 
  ] متن : جيعونه .\r\n","page_name":" 430 ","page_number":462},
  {"content":"\r\n\r\nاز آن كار باز داشت . اينان در حضور عباس به واسطى حمله كردند و از عباس خواستند كه او را از درگاه خود براند . واسطى نيز به احمد نامه نوشت و از ايشان شكايت كرد . احمد در پاسخ نوشت كه با ايشان به مدارا رفتار كند تا او باز گردد . محمد بن رجا كاتب احمد بن طولون را با عباس بن احمد سر و سرى بود و هر گاه نامه‌اى از احمد مىآمد او عباس را از آن آگاه مىساخت . اين بار نيز او را خبر داد كه پدرش واسطى را به مدارا فرمان داده تا به مصر باز گردد . عباس از اين خبر به وحشت افتاد و هر چه سلاح بود با دو هزار هزار دينار در ضبط آورد و دويست هزار دينار ديگر نيز از بازرگانان به سلف بستد و احمد بن محمد الواسطى و ايمن الاسود را در بند كرد و به سوى برقه در حركت آمد .\r\nاحمد بن طولون به مصر باز گرديد و جماعتى را از جمله قاضى ابو بكره به كار بن قتيبه و قاضى الصابونى و زياد المرى از موالى اشهب ( ؟ ) را نزد او فرستاد ، آنان از سر ملاطفت زبان به موعظه گشودند تا عباس نرم شد ولى يارانش او را از رفتن نزد پدر منع كردند و بيم دادند .\r\nعباس از به كار پرسيد : تو را به خدا سوگند مىدهم ، آيا يقين دارى كه من از آسيب او در امان خواهم بود ؟ به كار گفت : پدرت سوگند خورده و من ديگر نمىدانم چه خواهد كرد . اين سخن سبب آن شد كه آن جماعت نزد احمد بن طولون باز گردند و عباس همچنان از پدر بيمناك بماند . وى سپس به قصد تصرف افريقيه عازم آن ديار شد . يارانش ابراهيم بن احمد بن الاغلب فرمانرواى افريقيه را در نظرش حقير نمودند و گفتند دست يافتن بر كشور او را هيچ دشوارى نيست . عباس به ابراهيم بن احمد بن الاغلب نوشت كه المعتمد على اللّه او را امارت افريقيه داده و تا شهر لبله پيش راند . عامل ابن الاغلب بر آن شهر ، به مقابله بيرون آمد . عباس او را دستگير كرد و شهر را تاراج كرد و زنانشان را رسوا ساخت . مردم شهر از الياس بن منصور رئيس قبيلهء نفوسه كه پيشواى خوارج اباضى بود ، داد خواهى كردند و پيش از اين عباس با او گفتگو كرده و او را به فرمان خود خوانده بود .\r\nچون خبر به ابن الاغلب رسيد سپاهى به سردارى خادم خود بلاغ به مقابلهء او فرستاد و به محمد بن قرهب [ 1 
  ] كه عامل او در طرابلس بود فرمان داد كه در اين قتال او را يارى دهد . ولى ابن قرهب در نبرد تعجيلى نكرد . آنگاه الياس با دوازده هزار تن از قوم خود بيامد و بلاغ الخادم نيز با سپاهش برسيد . عباس در اين نبرد شكست خورد و اموال و ذخايرش هر چه بود به تاراج رفت و بسيارى از يارانش نيز طعمهء تيغ هلاك گرديدند و او با چند تن از خواص و حواشى خود بگريخت . ايمن الاسود نيز از بند برهيد و به مصر باز گرديد و عباس گريزان به برقه رفت . عباس احمد بن محمد بن الواسطى را آزاد كرده بود . چون بازگشت بار ديگر او را به زندان فرستاد . واسطى از زندان بگريخت و به فسطاط رفت . در آنجا احمد بن\r\n\r\n\r\n","description":"","footnote":"\r\n[ ( 1 ) 
  ] متن : قهرب\r\n","page_name":" 431 ","page_number":463},
  {"content":"\r\n\r\nطولون را يافت كه به اسكندريه مىرفت تا از آنجا به برقه رود ولى واسطى او را از اينكه به رقه رود منع كرد و گفت دستگيرى او كارى آسان است . پس طبارجى و واسطى برفتند و عباس را دست بسته بر استرى نشانده بياوردند . اين واقعه در سال 267 اتفاق افتاد . همچنين محمد بن رجاء كاتب را كه عباس را از مضمون نامه‌هاى او آگاه مىكرد بگرفت و به زندان كرد .\r\nآنگاه در حالى كه از رقت مىگريست پسر را تازيانه زد و به حبس افكند .\r\n\r\nخروج ابن صوفى علوى و عمرى در مصر\r\nابو عبد الرحمان العمرى در مصر بود . نامش عبد الحميد بن عبد العزيز بن عبد اللّه بن عمر بن الخطاب بود . در اقصاى صعيد مىزيست و بجاة در اين نواحى دست به آشوب و غارت مىزدند . تا آنكه روز عيد بيامدند ، جمعى از مردم را كشتند و اين ابو عبد الرحمان العمرى كه براى خدا به خشم آمده بود ، به مدافعه خروج كرد و بر سر راهشان كمين گرفت و جمعى از ايشان را بكشت و همچنان در بلادشان پيش راند تا جزيه دادند . اين پيروزى سبب نام و آوازه و قدرت و شوكت او گرديد . علوى براى نبرد با او لشكر برد ولى عمرى سپاهش را در هم شكست و او را منهزم ساخت . اين واقعه در سال 260 اتفاق افتاد .\r\nاز اخبار اين علوى آنكه او در سال 257 در صعيد خروج كرد و نام او ابراهيم بن محمد بن يحيى بن عبد اللّه بن محمد بن على بن ابى طالب بود ، و به ابن الصوفى شهرت داشت . شهر اسنا را بگرفت و غارت كرد و در آن نواحى دست به كشتار و تاراج زد . آنگاه ابن طولون سپاهى به جنگ او فرستاد ولى علوى آن سپاه را منهزم نمود و سردار آن سپاه را اسير كرد و دستهايش را ببريد . ابن طولون لشكر ديگرى به جنگ او فرستاد ، اين بار علوى شكست خورد و به سوى واحه‌ها گريخت .\r\nسپس در سال 259 به نواحى صعيد باز گرديد و به اشمونين رفت و از آنجا براى مقابله با عمرى به سوى او لشكر برد و از او منهزم شده به اسوان گريخت و در آن حدود دست به قتل و غارت زد . ابن طولون به سركوبى او لشكر فرستاد . علوى به عيذاب گريخت و از دريا بگذشت و به مكه داخل شد . والى مكه او را دستگير كرد و نزد ابن طولون فرستاد . ابن طولون مدتى او را به زندان كرد ، سپس آزادش نمود ، وى در مدينه بمرد .\r\nپس از آن ابن طولون لشكر به جنگ عمرى فرستاد . عمرى با سردار سپاه ديدار كرد و گفت من براى فساد كردن و آزار مسلمانان و آنان كه در ذمهء اسلامند قيام نكرده‌ام ، بلكه به جهاد بيرون آمده‌ام و تو در اين باب با امير خود گفتگو كن . آن سردار سخن او نپذيرفت و او را به جنگ فرا خواند . سپاه ابن طولون شكست خورد و نزد او باز گرديد . چون او را از ماجرا خبر دادند بر آشفت و گفت چرا مرا از كيفيت حال او آگاه نكرديد و با من در باب او مشورت ننموديد ؟ خداوند او را بر شما پيروز گردانيد زيرا شما مردمى متجاوز بوده‌ايد . چندى\r\n\r\n","description":"","footnote":"","page_name":" 432 ","page_number":464},
  {"content":"\r\n\r\nبعد دو تن از غلامان عمرى برجستند و او را كشتند و سرش را نزد احمد بن طولون آوردند .\r\nاحمد در خشم شد و آن دو غلام را بكشت .\r\n\r\nعصيان مردم برقه\r\nدر سال 261 مردم برقه بر عامل خود محمد بن الفرج الفرغانى بشوريدند . و او را از شهر بيرون راندند و سر از فرمان ابن طولون بيرون كردند . ابن طولون به سردارى غلام خود لؤلؤ بر سر او لشكر فرستاد ولى از او خواست كه با مردم مدارا كند . لؤلؤ شهر را چندى محاصره كرد و همواره با مردم به مدارا رفتار مىنمود تا آنجا كه مردم دلير شدند و بر لشكر او دستبردى نيكو زدند . لؤلؤ ماجرا به ابن طولون خبر داد ، ابن طولون فرمان داد كه بر آنان سخت گيرد .\r\nلؤلؤ در محاصره شدت به خرج داد و منجنيقها نصب نمود ، مردم امان خواستند . لؤلؤ به شهر در آمد و جماعتى از اعيانشان را بگرفت . بعضى را تازيانه زد و دستهاى بعضى را ببريد و به مصر باز گرديد و يكى از موالى خود را بر آنان امارت داد و اين واقعه پيش از عصيان پسرش عباس عليه او بوده است .\r\n\r\nعصيان لؤلؤ بر ابن طولون\r\nابن طولون غلام خود لؤلؤ را امارت حلب و حمص و قنسرين و ديار مضر از ناحيهء جزيره داد و او را در رقه فرود آورد . چون در آمد كاهش يافت و ارسال مال براى احمد بن طولون قطع شد ، ابن سليمان كاتب لؤلؤ بيمناك شد و لؤلؤ را به عصيان وا داشت . لؤلؤ به الموفق نامه فرستاد كه نزد او رود و شرطهايى چند بنهاد . الموفق آن شرطها را بپذيرفت .\r\nلؤلؤ از رقه سوى الموفق راند و در قرقيسيا فرود آمد . ابن صفوان العقيلى در قرقيسيا بود . لؤلؤ را با او نبرد افتاد و قرقيسيا را از او بستد و به احمد بن مالك بن طوق تسليم كرد و از آنجا راهى خدمت الموفق شد . الموفق در آن ايام صاحب الزنج را در محاصره گرفته بود . از لؤلؤ خواست كه او را در اين نبردها يارى دهد و او را امارت موصل داد . در سال 273 بر او خشم گرفت و دستگيرش نمود و چهارصد هزار دينار اموال او را مصادره نمود . لؤلؤ فقير شد و به مصر بازگرديد . آمدن او به مصر در روزهاى آخر حكومت خمارويه بود . لؤلؤ همچنان فقير و تنها مىزيست .\r\n\r\nرفتن المعتمد على اللّه به سوى ابن طولون و بازگشتن او از شام\r\nابن طولون را با المعتمد على اللّه سر و سرى بود و با او مكاتبه مىكرد . روزى المعتمد على اللّه به او نامه نوشت و از سختگيريهاى الموفق نسبت به خود بر او شكايت كرد . رابطهء دوستانهء المعتمد على اللّه و ابن طولون بر الموفق گران مىآمد و همواره سعى در آن داشت كه\r\n\r\n","description":"","footnote":"","page_name":" 433 ","page_number":465},
  {"content":"\r\n\r\nابن طولون را از مصر دور سازد . چون ميان لؤلؤ و ابن طولون خلاف افتاد ، ابن طولون به المعتمد على اللّه نامه نوشت و او را از الموفق بترسانيد و به مصر فراخواند ، وى در آن حال سپاه گرد كرده بود كه به جنگ فرنگان برود . المعتمد على اللّه اين دعوت بپذيرفت . ابن طولون قصد آن داشت كه با همه لشكريان خود به استقبال المعتمد على اللّه رود ولى اهل رأى از اصحابش او را منع كردند و در اين حال خبر رسيد كه الموفق به زودى بر صاحب الزنج پيروز مىشود . از اين رو احمد بن طولون اندكى از سپاهيانش را به رقه فرستاد ، تا در آنجا منتظر آمدن المعتمد باشند . خليفه در ماه جمادى الاولاى سال 268 غيبت الموفق را مغتنم شمرد و عازم مصر گرديد [ چون به موصل رسيد 
  ] از سوى الموفق او و يارانش را دستگير نمودند . واقعه از اين قرار بود كه صاعد بن مخلد وزير الموفق ، از زبان وى به اسحاق بن كنداج كه موصل و همهء جزيره را در فرمان داشت ، نوشت كه خليفه را از راه باز گرداند و همهء سردارانى را كه با او هستند دستگير نمايد .\r\nچون المعتمد على اللّه به قلمرو اسحاق رسيد ، اسحاق اظهار طاعت كرد و همراه او تا نزديكى قلمرو احمد بن طولون پيش راند . در آنجا غلامان و اتباع المعتمد حركت كردند ولى اسحاق بن كنداج از حركت سرداران ممانعت كرد و آنان را نزد او آورد و از اينكه مىخواسته‌اند نزد ابن طولون روند ملامتشان نمود ، سپس اسحاق گفت به خيمهء ديگر رويم و در آنجا مناظره كنيم كه در حضور امير المؤمنين نباشد . چون به خيمهء ديگر رفتند فرمان داد همه را در بند كردند . آنگاه خود نزد المعتمد على اللّه آمد و او را به سبب خارج شدنش از دار الخلافه و جدا شدن از برادرش در حالى كه او گرفتار نبرد با دشمن است ، سرزنش نمود . سپس او را با يارانش به سر من رأى آورد . چون خبر به ابن طولون رسيد ، خطبه به نام الموفق را قطع كرد و نام او را از طراز بزدود . الموفق نيز فرمان داد تا ابن طولون را بر منبرها لعن كنند و او را از مصر عزل نمود ، و قلمرو او را از باب الشاتيه تا افريقيه به اسحاق بن كنداج داد . نيز كسانى را به مكه فرستاد تا به هنگام حج او را لعنت كنند . اين امر سبب شد كه ميان ياران ابن طولون و عامل مكه جنگى درگيرد . در اين احوال سپاهى از سوى الموفق به سردارى جعفر الناعمودى [ 1 
  ] برسيد . اصحاب ابن طولون شكست خوردند و اموالشان به تاراج رفت ، جعفر ديگر مصريان را امان داد . آنگاه در مسجد الحرام نامهء موفق را كه به لعن ابن طولون فرمان مىداد ، براى حاجيان خواندند .\r\n\r\nپريشانى ثغور و آمدن احمد بن طولون به آنجا و وفات وى\r\nعامل احمد بن طولون در ثغور ، لطخشى [ 2 
  ] پسر بلبرد [ 3 
  ] بود و خلف نام داشت . خلف در\r\n\r\n\r\n","description":"","footnote":"\r\n[ ( 1 ) 
  ] متن : الباعردى\r\n[ ( 2 ) 
  ] متن : طلخشى .\r\n[ ( 3 ) 
  ] متن : بلذدان .\r\n","page_name":" 434 ","page_number":466},
  {"content":"\r\n\r\nطرسوس مىنشست . بازمان خادم از موالى مفلح [ 1 
  ] بن خاقان نيز با او در طرسوس بود . خلف از بازمان بيمناك شد و او را بگرفت و به زندان كرد .\r\nمردم در خروش آمدند و بازمان را از دست او برهانيدند و بر خود امارت دادند . خلف بگريخت و در طرسوس نام او از خطبه بينداختند . ابن طولون از مصر بيامد تا به اذنه رسيد ، از آنجا به بازمان نامه نوشت و به دلجويىاش كوشيد ولى بازمان سر فرود نياورد و در طرسوس حصار گرفت . ابن طولون از طرسوس به حمص راند ، سپس به دمشق رفت و در آنجا درنگ كرد . بار ديگر در فصل زمستان به طرسوس لشكر آورد و نزد بازمان كس فرستاد و او را به اطاعت خواند . بازمان آب نهر را به لشكرگاه احمد انداخت و بيم آن بود كه همه هلاك شوند .\r\nابن طولون در اذنه مدتى دراز به سبب سرماى هوا درنگ كرد . سپس به مصيصه رفت و در آنجا بماند و بيمار شد . سپس از مصيصه به انطاكيه رفت و دردش سخت شد . طبيب او را از افراط در غذا منع نموده بود و او در نهان مىخورد . آنگاه در اثر خوردن شير گاوميش و افراط در آن به اسهال مبتلى شد . چنان كه از ضعف بر اسب نشستن نمىتوانست . او را در گردونه‌اى نشانده تا فرما بردند و از ساحل فسطاط تا خانه‌اش بر اسب سوار شد . طبيب بيامد و بيمارىاش را ناچيز شمرد و او را به پرهيز از غذا دستور داد . ولى او همواره پرهيز مىشكست و اسهال هر روز افزون مىشد . اختلال در فكر نيز مزيد بر علت شد و افعالش ناپسند و ناهنجار گرديد . چنان كه به كار بن قتيبة القاضى را در برابر مردم در ميدان تازيانه زد و جامهء سياه او بردريد . همچنين ابن هرثمه را نيز مورد آزار قرار داد و اموالش را بستد و خودش را به زندان انداخت و سعيد بن نوفل را زير تازيانه بكشت .\r\nچون كارش بدينجا كشيد ، اولياى دولت و غلامان خود را گرد آورد و پسرش ابو الجيش خمارويه را به جاى خود به وليعهدى برگزيد . و سران را وصيت كرد كه او را در كارها يارى دهند . اين امر سبب شد كه بيمى كه از پسرش عباس - كه در بند بود - در دل داشتند از ميان برود .\r\nاحمد بن طولون در سال 276 درگذشت . مدت امارتش بيست و شش سال بود .\r\nاحمد بن طولون مردى دورانديش و با سياست بود . مسجد جامعى در مصر بنا كرد و صد و بيست هزار دينار در آن هزينه كرد . قلعهء يافا نيز از بناهاى اوست . به مذهب شافعى گرايش داشت . چون بمرد ده هزار هزار دينار زر و هفت هزار مملوك و بيست و چهار هزار غلام [ و هفت هزار رأس اسب ميدانى 
  ] و صد اسب نوبتى بر درگاه بسته و دويست و سى رأس اسب خاص سوار شدن خود . خراج مصر در ايام او به اضافهء آنچه از املاك امرا به حضرت سلطان مىرسيد چهار هزار هزار و سيصد هزار دينار بود . شصت هزار دينار در آمد اوقاف او بود كه هزينهء بيمارستان مىشد و نيز هشتاد هزار دينار هزينهء قلعة الروضه بود ، اين دژ پس از مرگ او ويران شد و الملك الصالح نجم الدين بن ايوب بار ديگر آن را بنا كرد .\r\n\r\n\r\n","description":"","footnote":"\r\n[ ( 1 ) 
  ] فتح بن خاقان .\r\n","page_name":" 435 ","page_number":467},
  {"content":"\r\n\r\nاحمد بن طولون هر ماه هزار دينار صدقه مىداد و در هر ماه پانصد دينار ميان زندانيان پخش مىكرد . هزينهء آشپزخانه و علوفه او در هر روز هزار دينار بود .\r\n\r\nامارت خمارويه پسر احمد بن طولون\r\nچون احمد بن طولون درگذشت بزرگان دولت و خواص اوليا ملك گرد آمدند . بزرگترشان احمد بن محمد الواسطى بود و زمام دولت را حسن بن مهاجر به دست داشت .\r\nاينان متفق شدند كه با پسر او ابو الجيش خمارويه بيعت كنند ، آنگاه پسرش عباس را كه در زندان بود حاضر كردند . واسطى او را تعزيت گفت و همه مىگريستند . سپس گفت : با برادرت بيعت كن ، عباس از بيعت سر بر تافت . طبارجى و سعد الايسر [ 1 
  ] از موالى برخاستند و او را كشان كشان به يكى از حجره‌هاى قصر بردند و بند بر نهادند . روز ديگر او را مرده يافتند . پيكر احمد بن طولون را به مدفنش بردند . پسرش ابو الجيش بر او نماز خواند و به خاكش سپردند . خمارويه پس از به خاك سپردن او به قصر بازگرديد و به فرمانروايى نشست .\r\n\r\nرفتن خمارويه به شام و نبرد او با پسر موفق\r\nچون احمد بن طولون درگذشت اسحاق بن كنداج عامل جزيره و موصل بود و ابن ابى الساج در كوفه بود . او رحبه را از احمد بن مالك بن طوق گرفته بود ، اكنون هر دو را طمع تصرف شام در سر افتاده بود . از الموفق اجازت خواستند و او نيز اجازت داد و هر دو را وعدهء يارى داد . اسحاق به رقه و ثغور و عواصم لشكر برد و آن نواحى را از دست ابن دعباش [ 2 
  ] عامل ابن طولون بستد . اسحاق بر حمص و حلب و انطاكيه ، سپس دمشق مستولى شد . خمارويه لشكر به شام فرستاد . اينان دمشق را تصرف كردند و عامل دمشق كه عصيان كرده بود بگريخت .\r\nآنگاه لشكر به شيزر برد و در آنجا در برابر اسحاق بن كنداج و ابن ابى الساج بايستاد . آن دو چشم به راه رسيدن مدد از عراق بودند . در اين احوال زمستان هجوم آورد و سپاهيان خمارويه در خانه‌هاى مردم پراكنده شدند . به ناگاه لشكر عراق به سردارى ابو العباس احمد بن الموفق كه به خلافت رسيده و المعتضد باللّه لقب يافته بود برسيد . سپاهيان خمارويه را در خانه‌هاى مردم شيزر فرو گرفتند و قتل عام كردند . گروهى اندك جان برهانيدند و راهى دمشق شدند و المعتضد همچنان در پى ايشان مىراند تا از دمشق نيز بيرون رفتند و المعتضد در ماه شعبان سال 271 دمشق را بگرفت .\r\nسپاه خمارويه به رمله آمد و در آنجا موضع گرفتند و ماجرا به خمارويه نوشتند . المعتضد نيز از دمشق به رمله راند . در اين احوال خبر يافت كه خمارويه با لشكرى گران مىآيد . خليفه آهنگ بازگشت نمود ولى بعضى از اصحاب خمارويه كه به خلاف او برخاسته بودند و اينك\r\n\r\n\r\n","description":"","footnote":"\r\n[ ( 1 ) 
  ] متن : سعد الايس\r\n[ ( 2 ) 
  ] متن : دعاس .\r\n","page_name":" 436 ","page_number":468},
  {"content":"\r\n\r\nدر سپاه خليفه بودند او را از بازگشت منع نمودند . ولى اسحاق بن كنداج و ابن ابى الساج از آن رو كه المعتضد آن دو را به جبن منسوب كرده بود ، از او ناخشنود بودند . دو سپاه در رمله در مكانى به نام الطواحين مصاف دادند . خمارويه كه جنگ ناديده بود با جماعتى از اطرافيانش كه جنگ ناآزموده بودند بگريخت و به مصر بازگرديد . خمارويه گروهى از لشكر خود را به سردارى سعد الايسر در كمين لشكر دشمن نهاده بود . المعتضد باللّه پيش تاخت و به تاراج خيمه‌ها و لشكرگاه خمارويه پرداخت و در همان حال كه خود را پيروز مىپنداشت سعد از كمين بيرون جست و آهنگ لشكرگاه خمارويه نمود .\r\nالمعتضد پنداشت كه خمارويه باز مىگردد ، اين بود كه بر نشست و بى آنكه به كسى پردازد بگريخت و خود را به دمشق رسانيد . ولى مردم دمشق او را به شهر راه ندادند .\r\nخليفه به طرسوس آمد . در اين احوال سعد الايسر هر چه تفحص كرد خمارويه را نيافت ، به ناچار برادرش ابو العشائر را به سردارى سپاه برگزيد و بر لشكريان باب عطا بگشود و بشارت پيروزى به مصر فرستاد . خمارويه شادمان شد و از هزيمت خويش شرمنده گشت و صدقات روان نمود و اسيران را آزاد كرد . سپاه او به شام رفت و همه آن ديار را بار ديگر در حيطهء تصرف آورد و مهاجمان به عراق بازگشتند .\r\nدر تابستان اين سال بازمان فرمانرواى ثغور به غزا رفت و با غنايم بسيار بازگشت . سپس در سال 273 بار ديگر آهنگ غزا نمود .\r\n\r\nفتنهء ابن كنداج و ابن ابى الساج و خطبه به نام ابن طولون در جزيره\r\nابن ابى الساج عامل قنسرين بود و اسحاق بن كنداج عامل موصل و جزيره . اين دو همواره در رقابت بودند . ابن ابى الساج به خمارويه استظهار يافت و به نام او در قلمرو خويش خطبه خواند و پسر خود را به گروگان نزد او فرستاد . خمارويه پس از آنكه اموالى نزد او فرستاد ، با سپاه خود به سوى او راند و تا سن پيش رفت . ابن ابى الساج از فرات گذشت و در رقه با اسحاق بن كنداج روبرو شد و او را منهزم گردانيد . خمارويه نيز از فرات گذشت و در رافقه [ 1 
  ] فرود آمد . اسحاق به ماردين گريخت و ابن ابى الساج او را محاصره نمود . آنگاه از ماردين راهى موصل شد ولى ابن الساج راه بر او بگرفت و او را به ماردين باز گردانيد . ابن ابى الساج بر جزيره و موصل مستولى شد و در قلمرو خويش نخست به نام خمارويه ، سپس به نام خود خطبه خواند و براى جمع آورى خراج از نواحى موصل غلام خود را با سپاهى بفرستاد . در اين سفر با شراة يعقوبى نخست از در مسالمت در آمد ولى به ناگهان بر سرشان تاخت آورد و جمعى از ايشان را بكشت . چون ديگر يارانشان از ماجرا خبر يافتند بيامدند و بر سپاه ابن ابى -\r\n\r\n\r\n","description":"","footnote":"\r\n[ ( 1 ) 
  ] متن : رافقيه .\r\n","page_name":" 437 ","page_number":469},
  {"content":"\r\n\r\nالساج زدند و كشتار بسيار كردند . ابن ابى الساج با اندكى از يارانش از مهلكه جان به در برد .\r\nدر سال 275 ابن ابى الساج بر خمارويه عصيان ورزيد . سبب آن بود كه اسحق بن كنداج نزد خمارويه به مصر رفته بود و خود را در زمرهء اطرافيان او در آورده بود . اين امر سبب عصيان ابن ابى الساج گرديد . خمارويه با سپاهى به قصد گوشمال او روان شد .\r\nدر ماه محرم در دمشق با او روبرو گرديد . ابن ابى الساج شكست خورد و لشكرگاهش به غارت رفت . ابن ابى الساج خزاين خود را در حمص نهاده بود . خمارويه به حمص سپاه فرستاد تا آن خزاين به دست آرد . ابن ابى الساج خود را به حمص رسانيد ولى مردم او را به شهر راه ندادند . آنگاه ياران خمارويه بر آن خزاين دست يافتند . ابن ابى الساج به حلب راند و از آنجا به رقه ، و خمارويه همچنان در پى او مىرفت . سپس از رقه به موصل رفت . خمارويه از فرات بگذشت و شهر بلد را در تصرف آورد و در آنجا اقامت كرد . ابن ابى الساج به حديثه رفت . خمارويه سپاه و سرداران خود را با اسحاق بن كنداج به طلب ابن ابى الساج فرستاد . اسحاق از دجله گذشت و در تكريت اقامت گزيد . ابن ابى الساج را دو هزار سپاهى بود . آن دو در دو سوى دجله لشكر بداشتند و همچنان به تير اندازى به سوى يك ديگر پرداختند . ابن كنداج كشتيهايى گرد آورد تا بر دجله پل زند و از آن بگذرد . ابن ابى الساج به موصل راند و در بيرون شهر فرود آمد . سپاه خمارويه از پى او برفت . چون نبرد در گرفت اسحاق منهزم شده به رقه گريخت و ابن ابى الساج به تعقيب او پرداخت و به موفق نامه نوشت و از او اجازت خواست كه از فرات بگذرد و به شام رود و به قلمرو خمارويه در آيد .\r\nموفق بپذيرفت ولى گفت كه درنگ كند تا لشكرى به مدد او فرستد .\r\nچون اسحاق منهزم شد به خمارويه پيوست . خمارويه لشكرى همراه او كرد . اسحاق باز گرديد و بر ساحل فرات در سرزمين شام فرود آمد و ابن ابى الساج در مقابل او بود در حدود رقه . جماعتى از سپاه ابن كنداج از فرات گذشتند و بى آنكه ابن ابى الساج خبر دار شود بر سپاه او زدند و جمعى را كشتند . چون ديد كه نمىتواند مانع عبور ايشان از فرات شود به رقه رفت و از آنجا به بغداد شد و در سال 276 نزد موفق آمد و در خدمت او ماند . موفق او را در همان سال امارت آذربايجان داد . ابن كنداج بر ديار ربيعه و ديار مضر مستولى گرديد و به نام خمارويه خطبه خواند .\r\n\r\nبازگشت طرسوس به قلمرو خمارويه\r\nگفتيم كه با زمان خادم در طرسوس به سال 270 عصيان كرد . احمد بن طولون او را محاصره نمود ولى بازمان در برابر او پايدارى كرد . چون خمارويه به امارت رسيد و از ديگر امور فراغت يافت در سال 277 براى بازمان سى هزار دينار و پانصد جامه و پانصد مطرف\r\n\r\n","description":"","footnote":"","page_name":" 438 ","page_number":470},
  {"content":"\r\n\r\nبفرستاد و دلجوييها كرد . بازمان به فرمان باز آمد و به نام او در ثغور خطبه خواند . سپس در سال 278 در سپاه صوائف به روم داخل شد و شكند [ 1 
  ] را محاصره كرد . در آنجا سنگى از منجنيق بر سرش آمد و بشكست ، و چون به طرسوس بازگرديد بمرد .\r\nپس از مرگ او احمد العجيفى زمام امور طرسوس را به دست گرفت و به خمارويه نامه نوشت . خمارويه او را به امارت طرسوس منصوب داشت . سپس او را عزل كرد و پسر عم خود محمد بن موسى بن طولون را به جاى او فرستاد .\r\nاز اخبار محمد بن موسى بن طولون آنكه چون احمد بن طولون مصر را تصرف كرد برادر خود موسى را به سبب خويشاوندى مورد ملاطفت قرار داد ولى موسى نتوانست سر به فرمان برادر نهد . احمد بن طولون نيز از مقام او فرو كاست و موسى بدين سبب از احمد رخ برتافت و خصم دولت او شد . تا روزى در مجلس سخنى گفت كه بر احمد گران آمد و فرمان داد تا او را زدند و از مصر به طرسوس تبعيد كرد . احمد براى او مالى فرستاد تا با آن معيشت خود بگذراند ولى موسى از قبول آن امتناع كرد و به عراق رفت . پس از چندى بار ديگر به طرسوس آمد و در آنجا ببود تا بمرد و پسر خود محمد را در طرسوس تنها گذاشت .\r\nخمارويه او را امارت طرسوس داد . محمد ، راغب را كه امير شهر بود نزد خمارويه فرستاد .\r\nخمارويه او را گرامى داشت و به او انس گرفت . مدت اقامت راغب نزد خمارويه به درازا كشيد . در طرسوس شايع شد كه خمارويه او را حبس كرده است . اين خبر بر مردم گران آمد و بر محمد بن موسى بشوريدند و او را در عوض راغب به زندان كردند .\r\nچون خبر به خمارويه رسيد راغب را به طرسوس فرستاد . وقتى راغب به طرسوس رسيد آنان نيز محمد بن موسى را آزاد كردند . محمد بن موسى به سبب اين اعمال بر مردم طرسوس خشم گرفت و به بيت المقدس رفت و احمد العجيفى بار ديگر به مقام خويش - به دعوت خمارويه باز گرديد و در سال 280 به غزاى روم ( صائفه ) رفت . در اين نبرد بدر الحمامى نيز با او بود . اينان پيروزمند و با غنايم باز گرديدند . در سال 281 طغج بن جف ، از طرسوس ، از سوى خمارويه به غزاى روم رفت و به طرابزون رسيد و بلوديه [ 2 
  ] را فتح كرد .\r\n\r\nزناشويى المعتضد باللّه با دختر خمارويه\r\nچون المعتضد باللّه به خلافت رسيد نزد خمارويه كس فرستاد و دخترش قطر الندى را خواستگارى كرد . قطر الندى از حيث زيبايى و علم و ادب در ميان زنان همعصر خويش بىهمتا بود . اين خواستگارى كننده ابن الجصاص بود . خمارويه دختر را با ابن الجصاص نزد خليفه فرستاد و هدايايى وصف ناشدنى با او همراه نمود . در سال 279 قطر الندى وارد بغداد\r\n\r\n\r\n","description":"","footnote":"\r\n[ ( 1 ) 
  ] متن : سكند\r\n[ ( 2 ) 
  ] متن : مكوديه .\r\n","page_name":" 439 ","page_number":471},
  {"content":"\r\n\r\nشد و خليفه از جمال و كمال او متمتع گرديد . خمارويه را در مصر و شام و جزيره پايه‌هاى ملك استوار شد و همچنان ببود تا آنگاه كه هلاك شد .\r\n\r\nكشته شدن خمارويه و امارت پسرش جيش\r\nخمارويه در سال 282 به دمشق رفت و چند روز در آنجا بماند . بعضى به او خبر دادند كه غلامان سرايى او با كنيزانش همبستر مىشوند . خواست تا از صحت و سقم خبر آگاه شود .\r\nبه نايب خود كه در مصر بود نوشت كه از بعضى از كنيزان سخن پرسد و آنان را به اقرار آورد . چون نامه به او رسيد يكى از كنيزان را بزد تا اقرار كرد ، غلامان بترسيدند . چون خمارويه از شام بازگرديد و شب در خوابگاه خويش به خواب رفت برفتند سرش را در بستر بريدند .\r\nاين واقعه در ماه ذو الحجهء سال 282 اتفاق افتاد . كسانى كه مرتكب قتل او شده بودند بگريختند . بامداد روز ديگر سرداران گرد آمدند و پسرش جيش بن خمارويه را بر تخت فرمانروايى نشاندند ، او نيز باب عطا بگشود . آنگاه غلامانى را كه پدرش را كشته بودند بياوردند و او بيش از بيست تن از آنان را به قتل رسانيد .\r\n\r\nكشته شدن جيش بن خمارويه و امارت برادرش هارون\r\nچون جيش به امارت رسيد كودكى نارسيده بود و بى خرد . سرگرم لذات خود شد و مردمان بىسر و پا و فرومايه را گرد خود جمع كرد و بزرگان دولت را از نظر بيفكند . آنگاه گوش به سخن ساعيان نهاد و آنان را به انواع عذاب تهديد كرد . از اين رو همگان به خلع او همت گماشتند . طغج بن جف غلام پدرش از بزرگان دولت بود و عامل او در دمشق . طغج در دمشق عصيان كرد و از طاعت جيش بن خمارويه بيرون آمد . ديگر سرداران نيز به بغداد رفتند ، از آن جمله بودند : اسحاق بن كنداج و خاقان المفلحى [ 1 
  ] و بدر بن جف برادر [ 2 
  ] طغج . اينان نزد المعتضد آمدند و المعتضد همگان را خلعت داد . ديگر سرداران در مصر ماندند و همچنان بر عصيان خود باقى ماندند تا يكى از ايشان را جيش به قتل رسانيد ديگران با او درآويختند و او را كشتند و خانه‌اش را تاراج كردند . نيز شهر را تاراج كردند و سپس به آتش كشيدند . سپس با برادر او هارون بن خمارويه بيعت كردند . كشته شدن جيش پس از نه ماه از حكومت او بود .\r\n\r\nفتنهء طرسوس و عصيان آن\r\nپيش از اين گفتيم كه راغب از موالى موفق به قصد جهاد به طرسوس آمد و در آنجا\r\n\r\n\r\n","description":"","footnote":"\r\n[ ( 1 ) 
  ] متن : العلجى .\r\n[ ( 2 ) 
  ] متن : پدر .\r\n","page_name":" 440 ","page_number":472},
  {"content":"\r\n\r\nبماند . سپس ابن عجيف بر او غلبه يافت . چون هارون بن خمارويه به امارت رسيد ، ابن عجيف در سال 283 نام او از خطبه بيفكند و نام بدر غلام المعتضد باللّه را در خطبه آورد و طرسوس و ثغور از قلمرو بنى طولون بيرون رفت . آنگاه هارون بن خمارويه نزد المعتضد باللّه كس فرستاد كه متصرفات خود را در مصر و شام به مبلغ چهارصد و پنجاه هزار دينار به او مقاطعه دهد و در عوض قنسرين و عواصم را بستاند . المعتضد باللّه نيز بپذيرفت و از آمد بيامد . المعتضد آمد را از محمد بن احمد بن الشيخ گرفته بود . پسر خود المكتفى را به فرمانروايى آن سرزمينها بگذاشت و در سال 286 به رقه آمد و قنسرين و ديگر نواحى ثغور را از دست اصحاب هارون منتزع ساخت و در ضبط آورد و با ناحيهء جزيره به فرزند خود المكتفى داد .\r\n\r\nامارت طغج بن جف بر دمشق\r\nچون هارون بن خمارويه پس از برادر خود جيش به امارت نشست ، ميان او و سران دولت و سرداران سپاه اختلاف افتاد . دولتمردان از اين بيم داشتند كه اين اختلافها سبب تفرق كلمه شود . اين بود كه زمام كار ملك را به ابو جعفر بن ابا [ 1 
  ] سپردند و او در عهد احمد بن طولون و پسرش خمارويه از سران و دولتمردان بود . او نيز تا آنجا كه توانست به اصلاح امور و بستن رخنه‌ها پرداخت . سپس در كار دمشق نظر كرد كه جماعتى از سپاهيان در آنجا همراه با طغج بن جف سر به مخالفت و عصيان برداشته بودند . ابو جعفر بن ابا بدر الحمامى و حسين بن احمد المادرانى [ 2 
  ] را به شام فرستاد ، اين دو برفتند و امور شام را به نظام آوردند و امارت دمشق را به طغج بن جف دادند و به مصر باز گرديدند ، ولى اوضاع ملك همچنان پريشان بود . هر يك از سران سپاه براى خود دعوى فرمانروايى مىكرد و هيچيك از ديگرى فرمان نمىبرد ، تا آن وقايع كه از آن ياد خواهيم كرد ، اتفاق افتاد .\r\n\r\nآمدن قرمطيان به دمشق\r\nپيش از اين از قرمطيان و آغاز كارشان سخن گفتيم و ديديم كه ايشان در عراق و شام چه كردند و گفتيم كه زكرويه [ 3 
  ] پسر مهرويه [ 4 
  ] از داعيان قرمطى ، چون در سواد كوفه منهزم شد و اصحابش طعمهء تيغ هلاك گرديدند ، خود به ميان بنى العليص [ 5 
  ] از قبيلهء كلب بن وبره رفت . [ قرمطيان در سال 289 با پسر زكرويه ابو القاسم يحيى در ناحيهء سماوه بيعت كردند و او را الشيخ لقب دادند . يحيى مىپنداشت كه او محمد بن عبد اللّه بن محمد بن اسماعيل بن جعفر بن محمد بن على بن الحسين بن على بن ابى طالب است . چون يحيى كشته شد ، يارانش\r\n\r\n\r\n","description":"","footnote":"\r\n[ ( 1 ) 
  ] متن : ايام\r\n[ ( 2 ) 
  ] متن : الماردانى\r\n[ ( 3 ) 
  ] متن : ذكرويه\r\n[ ( 4 ) 
  ] متن : مهداويه\r\n[ ( 5 ) 
  ] متن : بنى القليس .\r\n","page_name":" 441 ","page_number":473},
  {"content":"\r\n\r\nبا برادر او حسين بيعت كردند و او خود را احمد ناميد . احمد پسر عم خود را المدثر لقب داد و مىگفت اين همان مدثرى است كه در قرآن در آيه « يا ايها المدثر » به او خطاب شده و پسرى از خاندان خود را المطوق لقب داد . 
  ] [ 1 
  ] آنگاه از حمص به حماة و معرة النعمان رفت و از آنجا به بعلبك و سپس سليمه . احمد همهء مردم آنجا را حتى زنان و كودكان و چارپايان را به قتل رسانيد و روستاهاى آن نواحى را تاراج كرد . طغج بن جف و نيز هارون بن خمارويه از راندن ايشان عاجز آمدند . مردم شام و مصر از خليفه المكتفى يارى خواستند ، او در سال 290 به شام رفت و بر موصل گذشت . ابو الاغر از بنى حمدان با ده هزار سپاهى پيشاپيش او در حركت بود . ابو الاغر در نزديكى حلب فرود آمد . قرمطى ، صاحب الشامه [ احمد بن زكرويه 
  ] آنجا را تاراج كرد و جماعتى را به قتل رسانيد . ابو الاغر با اندكى از يارانش خود را به حلب رسانيد . قرمطى بيامد و او را در محاصره گرفت سپس آزادش نمود . مكتفى به رقه رفت و محمد بن سليمان الكاتب را با سپاهى به جنگ او فرستاد ، سپاهى از بنى حمدان و بنى شيبان نيز با او بود . در ماه محرم سال 291 در حماة ميان دو گروه مصاف افتاد و قرمطيان منهزم شدند و صاحب الشامه اسير شده او را به رقه بردند ، در حالى كه المدثر و المطوق پيشاپيش او مىرفتند . المكتفى باللّه به بغداد آمد . محمد بن سليمان نيز به دو پيوست و قرمطى را نزد او برد . خليفه فرمان داد تا آنان را زدند و دست و پاى بريدند و گردن زدند و آن فتنه فرو نشاند تا پس از چندى بار ديگر در بحرين آشكار گرديدند .\r\n\r\nاستيلاى المكتفى باللّه بر شام و مصر و قتل هارون و شيبان پسران خمارويه و انقراض دولت بنى طولون\r\nنخست از محمد بن سليمان سخن مىگوييم كه دولت بنى طولون را بر انداخت . اصل او از مضر بود و از مردم رقه . احمد بن طولون او را بركشيد و به مصر برد و به خدمت گماشت ولى پس از چندى ميان او و احمد اختلاف افتاد . محمد بن سليمان بر جان خود بيمناك شد و به بغداد گريخت . در بغداد مورد اكرام واقع شد و در دستگاه خلافت به كار پرداخت . او را مقام كاتب الجيش دادند . محمد بن سليمان همواره دولت بغداد را به برانداختن حكومت مصر ترغيب مىكرد . تا آنگاه كه هارون بن خمارويه به امارت رسيد و قدرت دولت بنى طولون در شام روى به ضعف نهاد و قرامطه در نواحى شام دست به آشوب و شورش زدند و هارون از دفع آنان عاجز آمد و مردم آن طرف از خليفه المكتفى يارى طلبيدند تا كسى را بفرستد كه زيان اين قوم را از مسلمانان دور دارد . مكتفى محمد بن سليمان را كه در آن ايام از بزرگترين سرداران بود با لشكرى بر مقدمه\r\n\r\n\r\n","description":"","footnote":"\r\n[ ( 1 ) 
  ] آنچه ميان دو قلاب آمده از الكامل ابن اثير ، وقايع سال 289 و 290 اصلاح شده .\r\n","page_name":" 442 ","page_number":474},
  {"content":"\r\n\r\nبفرستاد و فرمان داد كه قرامطه را از آن سرزمين برافكند . محمد بن سليمان رقه را پايگاه خود ساخت و از آنجا در حركت آمد تا با ايشان روبرو گرديد و جنگ در پيوست و كشتار بسيار كرد . قرمطيان منهزم شدند و از شام پراكنده گشتند . قرمطى ، صاحب الشامه و ياران او را اسير كرد و نزد المكتفى باللّه به رقه آورد . المكتفى با اسيران به بغداد بازگشت و در آنجا همهء اسيران را بكشت . و اين پيروزى سبب خوشدلى او و مسلمانان گرديد .\r\nچون المكتفى باللّه از رقه به بغداد آمد و محمد بن سليمان در رقه ماند ، المكتفى او را فرمان داد كه به طلب بقاياى قرمطيان باز گردد [ چون كار آن قوم به پايان آمد به فرمان المكتفى عازم بلاد بنى طولون شد 
  ] . خليفه جماعتى از سرداران سپاه را با اموال و آذوقه به يارى او فرستاد . از آن جمله دميانه غلام با زمان [ 1 
  ] بود كه او را از راه دريا به مصر فرستاد و گفت كه به رود نيل داخل شود و راه آذوقه بر مصريان ببندد ، او نيز چنان كرد و مردم در تنگنا افتادند . محمد بن سليمان نيز برفت و با سپاه خود بر شام و آن سوى آن تا نزديكيهاى مصر غلبه يافت . چون به مصر نزديك شد به سرداران سپاه هارون بن خمارويه نامه نوشت و از آنان دلجويى كرد . بدر الحمامى كه از رؤساى آن دولت بود به دو پيوست و اين امر سبب درهم شكستن قدرت ايشان گرديد . پس از او ديگر سران نيز بيامدند و امان خواستند . هارون بن خمارويه با سپاهى كه در خدمت او بود به نبرد بيرون آمد و در برابر محمد بن سليمان بايستاد . روزى در سپاه او فتنه‌اى افتاد ، سپاهيان به هم بر آمدند و تيغ در يك ديگر نهادند .\r\nهارون سوار شد تا آن فتنه فرو نشاند . قضا را يكى از مغاربه ( سپاهيان مغربى ) زوبينى بر او زد كه سبب هلاكتش گرديد .\r\nچون هارون كشته شد عم او شيبان بن احمد بن طولون زمام كارها به دست گرفت و اموالى بى حساب ميان سپاهيان تقسيم كرد . سپس اجازت داد تا هر چه باقيمانده تاراج كنند ، مىخواست در حق آنان نيكى كند ، در يك ساعت هر چه بود به باد غارت رفت .\r\nلشكريان او به محمد بن سليمان گرايش يافته بودند و او كه ديگر اموالى به دست نداشت كارش به پريشانى گراييد ، با سران و اعيان دولتش به مشاوره نشستند . عاقبت چارهء كار در آن يافتند كه از محمد بن سليمان امان خواهند . نخست شيبان خود امان خواست و برفت و از پى او سرداران و اصحابش نيز امان خواستند و برفتند . محمد بن سليمان سوار شده به مصر داخل شد و بر آن مستولى گرديد ، و فرزندان طولون را كه هفده تن بودند بگرفت و به زندان فرستاد و فتحنامه به المكتفى باللّه نوشت . المكتفى فرمان داد همه فرزندان طولون را از مصر و شام به بغداد فرستد ، او نيز بفرستاد ، سپس فرمان داد تا قطايعى [ 2 
  ] را كه احمد بن طولون در ناحيهء\r\n\r\n\r\n","description":"","footnote":"\r\n[ ( 1 ) 
  ] متن : مازيار .\r\n[ ( 2 ) 
  ] قطايع جمع قطيعه به معنى محله است . و آن مجموعه‌اى از بناها بود كه هر بخشى از آن ويژه جماعتى خاص بود .\r\n","page_name":" 443 ","page_number":475},
  {"content":"\r\n\r\nشرقى مصر ساخته بود به آتش كشند و آن يك ميل در يك ميل بود . همه را سوختند و فسطاط را تاراج كردند .\r\n\r\nامارت عيسى النوشرى بر مصر و شورش خلنجى\r\n[ 1 
  ] المكتفى باللّه محمد بن سليمان را امارت مصر داده بود ، چون از امارت استعفا خواست و به بغداد باز گرديد ، خليفه امارت مصر را به عيسى بن محمد النوشرى داد . عيسى در نيمهء سال 292 به مصر آمد . ابراهيم الخلنجى كه يكى از سران بنى طولون بود شورش كرد و با نوشرى به مخالفت پرداخت . نوشرى ماجرا به المكتفى نوشت . خلنجى با جماعتى كه گرد آورده بود آهنگ قيام كرد . نوشرى را كه ياراى مقاومت نبود به اسكندريه گريخت و خلنجى مصر را تصرف كرد . المكتفى باللّه به سردارى فاتك از موالى پدرش المعتضد و بدر الحمامى سپاهى روانهء مصر كرد . بر مقدمه احمد بن كيغلغ با جماعتى از سرداران بيامد . خلنجى در ماه صفر سال 293 در العريش با او مصاف داد . خلنجى لشكر خليفه را منهزم ساخت ، اما فراريان بار ديگر بازگشتند و جنگ در پيوستند . بسيارى از ياران خلنجى نابود شدند و باقى نيز رو به گريز نهادند . سپاه بغداد پيروز شد . خلنجى به فسطاط رفت و در آنجا پنهان گرديد . سرداران سپاه خليفه به فسطاط در آمدند و خلنجى را گرفته به زندان كردند .\r\nچون المكتفى از هزيمت ابن كيغلغ خبر يافت خود آهنگ مصر داشت كه از سوى فاتك نامه رسيد كه خلنجى در زندان است . المكتفى نوشت كه او و همه يارانش را به بغداد فرستد .\r\nدر اواسط سال 293 عيسى النوشرى به مصر باز گرديد و همچنان در آنجا بود تا شعبان سال 297 پس از پنج سال و دو ماه از حكومتش بمرد . پسرش محمد بن عيسى زمام امور را به دست گرفت تا آنگاه كه المكتفى ، ابو منصور تكين الخزرى را به امارت مصر فرستاد . او در ماه شوال 297 به مصر داخل شد و بر مسند امارت نشست .\r\nدر اين احوال دولت علويان در مغرب نيرو مىگرفت . عبيد اللّه المهدى به سردارى پسر خود ابو القاسم در سال 301 لشكر به مصر فرستاد و در آخر ماه ذو الحجه برقه را بگرفت .\r\nسپس پيش راند و اسكندريه و فيوم را در تصرف آورد . چون المقتدر باللّه خبر يافت ، پسر خود ابو العباس را امارت مصر و مغرب داد . ابو العباس در اين ايام چهار ساله بود . او همان كسى است كه بعدا به خلافت رسيد و الراضى باللّه لقب يافت . چون پدر امارت مصر را به او داد مونس خادم را با سپاهى به نيابت او به مصر فرستاد . مونس با سپاه علويان مغرب مصاف داد و آنان را به جاى خويش باز گردانيد . عبيد اللّه المهدى در سال 302 به سردارى حباسة [ 2 
  ] الكتامى لشكر به مصر آورد و از راه دريا پيش تاخت و اسكندريه را بگرفت و از آنجا به مصر\r\n\r\n\r\n","description":"","footnote":"\r\n[ ( 1 ) 
  ] متن : خليجى\r\n[ ( 2 ) 
  ] متن : حامسه .\r\n","page_name":" 444 ","page_number":476},
  {"content":"\r\n\r\nراند . مونس نيز با سپاه خود به مقابله برخاست و او را منهزم نمود . نبردها پياپى شد . عاقبت در اواسط سال 302 لشكر مهدى درهم شكسته شد و قريب به هفت هزار تن از ايشان طعمه تيغ هلاك گرديد و همچنان گريزان به مغرب بازگشتند . مهدى حباسه را بكشت و مونس به بغداد بازگرديد .\r\n\r\nامارت ذكاء الاعور\r\nتكين الخزرى همچنان به نيابت از ابو العباس در مصر حكومت مىكرد تا آخر سال 302 كه معزول شد و المقتدر به جاى او ابو الحسن ذكاء الاعور را به مصر فرستاد . او در نيمهء ماه صفر سال 303 به مصر آمد و همچنان در آنجا حكومت مىكرد تا سال 307 پس از چهار سال كه از حكومتش گذشته بود درگذشت .\r\n\r\nامارت تكين الخزرى بار دوم\r\nچون المقتدر ذكاء الاعور را از مصر عزل كرد ، ابو منصور تكين الخزرى را بار ديگر امارت آن ديار داد . او در ماه شعبان سال 307 به مصر آمد . عبيد اللّه المهدى به سردارى پسرش ابو القاسم سپاهى به مصر فرستاد . اين سپاه در ماه ربيع سال 307 به اسكندريه رسيد و آنجا را در تصرف آورد . سپس به مصر راند و جزيرهء اشمونين را از ناحيه صعيد تصرف نمود و از آنجا به مردم مكه نامه نوشت كه سر به فرمان او فرود آرند . المقتدر باللّه مونس خادم را از بغداد به جنگ او فرستاد . ميان لشكر خليفه و ابو القاسم چند بار مصاف افتاد . تا آنگاه كه از افريقيه هشتاد كشتى جنگى به يارى ابو القاسم به اسكندريه آمد . فرمانده اين كشتيها سليمان الخادم و يعقوب الكتامى بودند . از سوى طرسوس نيز بيست كشتى جنگى به مقابله در حركت آمد . در اين كشتيها نفط و ديگر ساز و برگها بود و فرمانده آنها ابو اليمن بود . دو لشكر در ساحل رشيد بر يك ديگر زدند . كشتيهاى طرسوس بر كشتيهاى افريقيه پيروز گرديد و بسيارى از سپاهيان اسير و جمعى نيز كشته شدند ، بعضى نيز ديگر بگريختند . سليمان الخادم نيز اسير شد و در زندان مصر بمرد . يعقوب الكتامى نيز به اسارت در آمد او را به بغداد بردند ولى او از بغداد به افريقيه گريخت .\r\nآنگاه ميان ابو القاسم و مونس نبرد درگرفت . در اين نبرد پيروزى از آن مونس شد و در لشكر ابو القاسم قحطى و بيمارى افتاد و بسيارى از ايشان بمردند . آنگاه مرگ و مير در اسبان افتاد .\r\nسپاه مهدى عبيد اللّه به ناجار به مغرب بازگرديد و لشكر مصر از پى آنها روان شد و چون از آنجا دور شدند ، باز گرديد . ابو القاسم در اواسط سال به قيروان رسيد . مونس نيز به بغداد مراجعت كرد و تكين به مصر رفت . تكين همچنان در مصر حكومت مىكرد تا ماه ربيع سال 309 كه او را عزل كردند .\r\n\r\n","description":"","footnote":"","page_name":" 445 ","page_number":477},
  {"content":"\r\n\r\n\r\nحكومت احمد بن كيغلغ\r\nاو پس از هلال بن بدر به امارت مصر برگزيده شد و در ماه جمادى [ سال 311 
  ] به مصر آمد ، ولى پس از پنج ماه معزول شد و تكين الخزرى بار سوم به حكومت مصر باز گرديد .\r\nبازگشت او در دهم محرم سال 313 بود . تكين نه سال در آن مقام ببود تا در نيمهء ربيع - الاول سال 321 از جهان برفت . در ايام او المقتدر باللّه فرمان امارت پسر خود را بر بلاد مغرب و مصر و شام تجديد كرد و مونس را نايب او قرار داد . اين واقعه در سال 318 اتفاق افتاد .\r\nابن اثير مىگويد : در سال 321 تكين الخزرى در مصر بمرد . پسرش محمد بن تكين به جاى او نشست . القاهر باللّه براى او خلعت فرستاد ولى سپاهيان عليه او بشوريدند و او بر ايشان پيروزى يافت .\r\n\r\nخبر از اخشيديان\r\nدر ماه شوال سال 321 القاهر ، احمد بن كيغلغ را بار ديگر امارت مصر داد . قبل از او محمد بن طغج را امارت آن ديار داده بود ولى پس از يك ماه پيش از آنكه به كار پردازد عزلش كرد و حكومت به احمد بن كيغلغ داد . او در ماه رجب سال 322 به مصر وارد شد و در آخر رمضان سال 323 معزول گرديد و [ محمد بن طغج بن جف الفرغانى 
  ] از سوى خليفه الراضى به جاى او برگزيده شد . او فرمان داد تا در منابر نامش را در خطبه بياورند و نيز عنوان اخشيد را بر القاب او بيفزايند . اخشيد امور مصر را به نيكوترين وجهى اداره نمود . سپس شام را چنان كه خواهيم آورد از او بستدند .\r\n\r\nاستيلاى ابن رائق بر شام در عهد اخشيد\r\nمحمد بن رائق امير الامراى بغداد بود - از او سخن گفتيم - سپس ميان او و بجكم [ 1 
  ] دشمنى پديد آمد و بجكم در سال 326 جاى او را بگرفت و ابن رائق بگريخت و در بغداد پنهان شد [ چون الراضى و بجكم به جنگ ناصر الدولة بن حمدان از بغداد بيرون رفتند ، محمد بن رائق آشكار شد 
  ] و بر بغداد مستولى گرديد [ ولى متعرض سراى خلافت نشد 
  ] .\r\nخليفه با شنيدن اين خبر از تكريت بازگشت و به بجكم نيز نوشت كه بازگردد . بجكم پيش از اينكه از عصيان محمد بن رائق آگاه شود با ناصر الدولة بن حمدان پيمان صلح بسته بود .\r\nچون خليفه و بجكم به بغداد آمدند ، ابن رائق به وسيلهء ابو جعفر محمد بن يحيى بن شيرزاد براى\r\n\r\n\r\n","description":"","footnote":"\r\n[ ( 1 ) 
  ] متن : يحكم .\r\n","page_name":" 446 ","page_number":478},
  {"content":"\r\n\r\nخليفه پيام فرستاد و خواستار صلح گرديد . خليفه نيز بپذيرفت و راه فرات و ديار مضر يعنى حران و رها و سرزمينهاى مجاور آنها و جند قنسرين و عواصم را به قلمرو او داد . محمد بن رائق برفت و در مقر فرمانروايى خويش مستقر گرديد .\r\nدر سال 328 ابن رائق را هواى تسخير شام در سر افتاد و به حمص لشكر كشيد و آنجا را تصرف نمود . بدر بن عبد اللّه الاخشيدى از موالى اخشيد كه بدير [ 1 
  ] لقب داشت در دمشق مىنشست . ابن رائق دمشق را از او بستد و از آنجا آهنگ رمله نمود تا به مصر رود . اخشيد به مقابله از مصر بيرون آمد و دو سپاه در العريش مصاف دادند . اخشيد نخست در كمين نشست و چون نبرد درگرفت ابتدا اخشيد منهزم گرديد و ياران ابن رائق لشكرگاه او را گرفتند . و در خيمه‌هاى او فرود آمدند ولى آن گروه كه در كمين نشسته بودند بيرون جستند .\r\nسپاه ابن رائق درهم شكست ولى او خود از مهلكه بگريخت و باقيمانده لشكرش به دمشق رسيد . اخشيد برادر خود ابو نصر بن طغج را با سپاهى به دمشق فرستاد . ابن رائق لشكر بيرون آورد و لشكر ابو نصر را منهزم نمود و ابو نصر خود در معركه كشته شد . ابن رائق جسد او را همراه با پسر خود مزاحم بن محمد بن رائق به مصر فرستاد . و نامه‌اى در تسليت و اعتذار براى اخشيد بفرستاد و گفت كه اينك مزاحم پسر خود را به دست او مىسپارد تا هر چه خواهد با او بكند . اخشيد او را خلعت داد و نزد پدر بازگردانيد و ميانشان چنان مصالحه افتاد كه شام از آن ابن رائق باشد و مصر از آن اخشيد و رمله مرز ميان آن دو و اخشيد هر سال صد و چهل هزار دينار از رمله به نزد ابن رائق فرستد . بدين گونه شام از فرمان اخشيد بيرون آمد و در قبضهء ابن رائق قرار گرفت تا آنگاه كه بجكم و بريدى از ميان رفتند .\r\nاز آن پس ابن رائق از شام به بغداد بازگشت ، المتقى او را فراخوانده بود تا منصب امير الامرايى دهد .\r\nابن رائق در سال 329 به بغداد آمد و ابو الحسن على بن احمد بن مقاتل را به جاى خود در شام نهاد . چون به بغداد رسيد ، گورتكين الديلمى كه امور دولت بغداد را به دست داشت با او به مخالفت برخاست و نبرد آغاز كرد . ابن رائق بر او پيروز شد و او را بگرفت و به زندان انداخت . ياران گورتكين كه از ديلميان بودند به دفاع از او برخاستند . بريدى نيز در سال 330 از واسط بيامد . المتقى باللّه و ابن رائق منهزم شدند و به موصل رفتند . خليفه از ناصر الدولة بن حمدان يارى خواسته بود . ناصر الدوله برادر خود سيف الدوله را به يارى او فرستاد . سيف الدوله در تكريت به خليفه رسيد و خليفه و ابن رائق با او به موصل بازگشتند .\r\nناصر الدوله در ديدارى ابن رائق را فرو گرفت و بكشت و خود مقام امير الامرايى در خلافت متقى را به عهده گرفت .\r\n\r\n\r\n","description":"","footnote":"\r\n[ ( 1 ) 
  ] متن : بتدبير .\r\n","page_name":" 447 ","page_number":479},
  {"content":"\r\n\r\nچون اخشيد از كشته شدن ابن رائق خبر يافت به دمشق لشكر آورد و تا سال 332 بر سراسر آن ناحيه مستولى شد .\r\nناصر الدولة بن حمدان در ماه ربيع الاول سال 332 ابو بكر محمد بن على بن مقاتل را بر سراسر قلمرو ابن رائق ، يعنى راه فرات و ديار مضر و جند قنسرين و عواصم و حمص امارت داد و او را با جماعتى از سرداران از موصل بفرستاد . سپس در ماه رجب ، پسر عم خود ابو عبد اللّه حسين بن سعيد بن حمدان را به آن اعمال فرستاد . مردم از پذيرفتن او سر برتافتند ولى ابو عبد اللّه بر مردم غلبه يافت و به شهر در آمد . آنگاه به حلب رفت . المتقى باللّه در سال 331 از امير الامراى توزون خشم گرفته بود و از بغداد بيرون آمده در موصل نزد بنى حمدان مىزيست . سپس از موصل به رقه رفت و در آنجا اقامت گزيد و نامه‌اى شكايت آميز نزد اخشيد فرستاد و از او خواست كه به يارى او آيد . اخشيد بيامد و چون به حلب رسيد حسين بن سعيد بن حمدان از حلب بيرون آمد ولى ابو بكر بن مقاتل براى ديدار با اخشيد در حلب ماند . اخشيد او را گرامى داشت و خراج مصر را به دو سپرد و يانس المؤنسى را امارت حلب داد . اخشيد در ماه محرم سال 333 براى ديدار المتقى از حلب به رقه رفت و به او وزيرش ابو الحسين [ 1 
  ] بن مقله و حواشى او هدايا داد و از او خواست كه با وى به مصر و شام رود تا به خدمت او قيام كند . المتقى باللّه نپذيرفت ، اخشيد او را از توزون بيم داد و گفت كه همچنان در رقه بماند . المتقى رسولان خود را نزد توزون فرستاده بود تا ميانشان طرح آشتى افكنند . توزون نيز پيشنهاد او را پذيرفته بود و سوگند خورده بود كه از آنچه در آن ميثاق آمده عدول نكند . پس خليفه به بغداد رفت و اخشيد نيز به مصر باز گرديد . سيف الدوله نيز با آنان بود . او به حلب رفت و آنجا را در تصرف آورد و از حلب به حمص لشكر برد . اخشيد سپاهى به نبرد او فرستاد . سردار اين سپاه غلام او كافور بود . كافور در قنسرين با سيف الدوله مصاف داد و بى آنكه يكى بر ديگرى پيروز شود از يك ديگر جدا شدند . اخشيد به دمشق رفت و سيف الدوله به حلب . اين واقعه در سال 333 اتفاق افتاد . در اين احوال روميان به حلب لشكر آوردند و سيف الدوله با آنان نبرد كرد و پيروز گرديد .\r\n\r\nوفات اخشيد و امارت پسرش انوجور\r\nاخشيد ، ابو بكر محمد بن طغج بن جف به سال 334 و به قولى 335 در دمشق درگذشت . پسرش ابو القاسم انوجور به جايش نشست و او هنوز خردسال بود . پس كافور زمام همهء كارهايش را به دست گرفت و از دمشق به مصر رفت . چون كافور از دمشق برفت ، سيف الدوله وارد دمشق [ 2 
  ] شد . انوجور با سپاهى به حلب آمد ، سيف الدوله به سوى جزيره رفت\r\n\r\n\r\n","description":"","footnote":"\r\n[ ( 1 ) 
  ] متن : حسين\r\n[ ( 2 ) 
  ] متن : حلب .\r\n","page_name":" 448 ","page_number":480},
  {"content":"\r\n\r\nو انوجور حلب را در محاصره گرفت . پس از چند روز ميانشان صلح افتاد . سيف الدوله به حلب آمد و انوجور راهى مصر گرديد و كافور نيز به دمشق رفت . كافور بدر الاخشيدى معروف به بدير [ 1 
  ] را امارت دمشق داد و خود به مصر بازگشت . بدر يك سال در دمشق فرمان راند .\r\nسپس كافور او را عزل كرد و در بند نمود و ابو المظفر [ حسن بن 
  ] طغج را امارت دمشق داد . چون ابو القاسم انوجور به حد رشد رسيد و آهنگ آن كرد كه خود زمام كارهايش را به دست گيرد ، كافور - به قولى - او را در سال 349 مسموم نموده بكشت و برادر او على ابو الحسين بن الاخشيد را تحت فرمان و كفالت خود به جاى او نشاند .\r\n\r\nدرگذشت على بن الاخشيد و امارت كافور\r\nعلى بن الاخشيد در سال 355 بمرد و كافور خود را فرمانرواى دولت اخشيدى خواند و فرمود تا چتر پادشاهى بر سر او گيرند . المطيع خليفهء عباسى نيز فرمان حكومت مصر و شام و حرمين مكه و مدينه را به نام او صادر كرد و او را العالى باللّه لقب داد ، كه كافور را خوش نيامد و لقبى براى خويش برنگزيد . پس ابو الفضل جعفر بن الفرات را وزارت داد . كافور پادشاهى بخشنده بود و با سياست و ممدوح شاعران و خداى ترس . با المعز لدين اللّه صاحب مغرب مدارا مىكرد و برايش هدايا مىفرستاد . همچنين با خليفهء بغداد و فرمانرواى يمن .\r\nاو هر روز شنبه - تا پايان عمر خويش - به مظالم مىنشست .\r\n\r\nوفات كافور و امارت احمد بن على بن الاخشيد\r\nدر اواسط سال 357 كافور بمرد . مدت زمامدارى او در مصر ده سال و سه ماه بود كه دو سال و چهار ماه به استقلال حكومت كرد و فرمان از سوى خليفه المطيع داشت . كافور سياه پوست بود ، بسيار سياه . اخشيد او را به هجده دينار خريده بود . چون كافور بمرد دولتمردان گرد آمدند و ابو الفوارس احمد بن على بن الاخشيد را به جاى او به امارت برداشتند . حسن ، پسر عم پدرش [ 2 
  ] عبيد اللّه [ 3 
  ] بن طغج زمام امور را به دست داشت و عهده دار امور لشكر او سمول [ 4 
  ] يكى از موالى جدش بود . و بر اموال ، جعفر بن الفضل نظارت داشت . اخشيد وزارت خود را به كاتبش حسن بن [ 5 
  ] جابر الرياحى داد . سپس به شفاعت الشريف ، ابو جعفر مسلم الحسينى [ 6 
  ] ، ابن الفرات را آزاد كرد . ولى ادارهء امور مصر همچنان در دست حسن بن الجابر الرياحى بود .\r\n\r\nآمدن جوهر به مصر و انقراض دولت بنى طغج\r\nچون المعز لدين اللّه از امور مغرب بپرداخت ، سردار خود جوهر الصقلى را كه كاتب او\r\n\r\n\r\n","description":"","footnote":"\r\n[ ( 1 ) 
  ] متن : تدبير\r\n[ ( 2 ) 
  ] متن : پسر عمش\r\n[ ( 3 ) 
  ] متن : عبد اللّه\r\n[ ( 4 ) 
  ] متن : شمول\r\n[ ( 5 ) 
  ] متن : جابر الرياحى\r\n[ ( 6 ) 
  ] متن : ابن مسلم الشريف .\r\n","page_name":" 449 ","page_number":481},
  {"content":"\r\n\r\nنيز بود با لشكرى گران به مصر فرستاد . جوهر از قيروان به مصر روان گرديد . نخست به برقه وارد شد . افلج غلام المعز لدين اللّه در برقه بود ، چون با جوهر ديدار كرد به احترام او از اسب پياده شد . جوهر نخست اسكندريه را گرفت ، سپس به جيزه لشكر راند آنگاه به سوى فسطاط در حركت آمد و آنجا را محاصره كرد . احمد بن على بن الاخشيد و خاندان او و اهل دولتش در آنجا بودند . جوهر در سال 358 شهر را بگشود و ابو الفوارس را به قتل رسانيد و اموال و امتعهء آنان را همراه جماعتى از مشايخ مصر و قضاة و علماى آنجا به قيروان فرستاد .\r\nدولت بنى طغج منقرض شد . در سال 359 در مسجد جامع ابن طولون بانك به « حى على خير العمل » برداشتند ، و دعوت عباسى به دعوت علوى بدل شد . جوهر در محل لشكرگاه شهر قاهره را پى افكند و جعفر بن فلاح الكتامى را به شام فرستاد . و او - چنان كه آورديم - در شام مغلوب قرمطيان شد .\r\n\r\nخبر از دولت بنى مروان در ديار بكر بعد از بنى حمدان و آغاز كار و سرانجام احوالشان\r\nلازم بود كه ذكر اين دولت را پس از بنى حمدان مىآورديم ، همچنانكه در باب دولت بنى المقلد در موصل و بنى صالح بن مرداس در حلب ، چنين كرديم . زيرا اين سه دولت از دولت ايشان پديد آمده است . جز اينكه بنى مروان عرب نبوده‌اند ، بلكه از كردان بوده‌اند .\r\nاز اين رو آنان را در شمار دولتهاى عجم آورديم . همچنين آن را پس از دولت بنى طولون قرار داديم ، زيرا بنى طولون از جهت زمان مدتى دراز بر آنان مقدم بوده‌اند .\r\nاينك سخن از دولت بنى مروان آغاز مىكنيم .\r\nپيش از اين از امير باد كرد سخن گفتيم . نام او حسين بن دوستك [ 1 
  ] و كنيهء او ابو عبد اللّه و به قولى ابو شجاع بود . امير باد دايى على بن مروان الكردى بود . او بر موصل و ديار بكر غلبه يافت و با ديلميان همواره در كشمكش بود . سپس ديلميان بر او غلبه يافتند و او در كوههاى كردستان اقامت گزيد . آنگاه عضد الدوله و شرف الدوله از دنيا رفتند و ابو طاهر ابراهيم و ابو عبد اللّه حسين پسران ناصر الدولة بن حمدان به موصل آمدند و آنجا را در تصرف آوردند .\r\nآنگاه ميان آن دو و ميان ديلميان فتنه افتاد و امير باد را طمع تصرف موصل در سر افتاد .\r\nامير باد از ديار بكر به موصل لشكر آورد و پسران ناصر الدوله بر او غلبه يافتند و او خود در معركه كشته شد . و ما از اين همه خبر داديم .\r\nچون امير باد كشته شد پسر خواهرش ابو على [ حسن 
  ] بن مروان از معركه برهيد و\r\n\r\n\r\n","description":"","footnote":"\r\n[ ( 1 ) 
  ] متن : دوشك .\r\n","page_name":" 450 ","page_number":482},
  {"content":"\r\n\r\nبه حصن كيفا گريخت . خاندان امير باد و ذخايرش در آنجا بود . حصن كيفا دژى تسخير ناشدنى بود . او بدين حيله كه از سوى اميرباد براى كارى آمده است به دژ درآمد و بر آن مستولى شد . سپس با زن دايى خود ازدواج كرد و از آنجا به ديار بكر رفت و هر چه را كه از آن امير باد بود ، در تصرف آورد . پسران حمدان - در حالى كه ميافارقين را در محاصره داشتند - به جنگش آمدند ولى هر دو به هزيمت شدند . بار ديگر در ايامى كه آمد را در محاصره داشت به نبرد او آمدند ، اين بار نيز منهزم شدند و از آن پس به فرمانروايى ايشان در موصل پايان داده شد .\r\nابو على حسن بن مروان ديار بكر را گرفت و در ضبط آورد . مردم ميافارقين دست تطاول به قلمرو او دراز كردند . شيخ بلد مردى بود به نام ابو الصقر [ 1 
  ] . ابو على صبر كرد تا مردم در روز عيد براى نماز به صحرا رفتند ، آنگاه بر آنان حمله آورد ، ابو الصقر را بگرفت و از بارو به زير انداخت و كردان همه جا را تاراج كردند . ابو على دروازه‌هاى شهر را بر روى مردم ببست و آنان را از دخول به خانه‌هايشان منع كرد . آنان نيز هر يك به سويى رفتند . اين واقعه در سال 380 اتفاق افتاد .\r\n\r\nكشته شدن ابو على بن مروان و امارت برادرش ابو منصور\r\nابو على بن مروان با دختر سعد الدولة بن سيف الدوله ازدواج كرده بود . عروس را از حلب نزد او آوردند و او مىخواست در شهر آمد با او عروسى كند . شيخ شهر آمد ترسيد كه مبادا با او و با مردم شهر چنان كند كه در ميافارقين كرده بود . پس مردم را از او بر حذر داشت و گفت چون به شهر در آمد درهم و دينار نثارش كنند و كم كم به او نزديك شوند و بر او ضربتى نواخته بكشندش . مردم چنين كردند و چون سرگرم سكه‌ها شد ، با ضربتى سر از تنش دور كردند . يارانش به هم برآمدند ولى چون سر سردارشان را به سوى آنان انداختند از آمد گريختند و به ميافارقين رفتند . نگهبان شهر بيمناك شد كه مبادا آنان باز گردند و شهر را در تصرف گيرند . از اين رو آنان را از دخول به شهر منع نمود . در اين احوال ممهد [ 2 
  ] الدوله ابو منصور بن مروان برادر ابو على برسيد و نگهبان شهر او را به شهر راه داد او نيز شهر را تصرف كرد ولى در آن ديار جز سكه و خطبه چيز ديگر نداشت . برادرش ابو نصر بر سر حكومت با او به منازعه برخاست . ممهد الدوله او را دستگير كرد و به دژ اسعرد فرستاد و او همچنان در آن دژ دربند بماند .\r\nاما شهر آمد ، عبد البر [ 3 
  ] كه شيخ آمد بود چندى بر شهر مستولى گرديد و دختر خود را به ابن دمنه داد و اين ابن دمنه همان بود كه ابو على بن مروان را كشته بود . ابن دمنه آن شيخ را بكشت و شهر را خود در تصرف آورد و چسبيده به بارو براى خود قصرى بنا كرد\r\n\r\n\r\n","description":"","footnote":"\r\n[ ( 1 ) 
  ] متن : ابو الاصغر .\r\n[ ( 2 ) 
  ] متن : مهد الدوله .\r\n[ ( 3 ) 
  ] متن : عبد اللّه .\r\n","page_name":" 451 ","page_number":483},
  {"content":"\r\n\r\nو ميان او و ممهد الدوله نيز صلح افتاد و به فرمان او گردن نهاد . نيز با روميان روابطى نيكو بر قرار كرد و صاحب مصر را از خود خشنود ساخت و با همهء پادشاهان عقد مودت بست ، اين امور سبب شد صيت شهرتش در همه جا پراكنده شود .\r\n\r\nكشته شدن ممهد الدولة بن مروان و امارت برادرش ابو نصر\r\nممهد الدوله در ميافارقين بود . سردار او شروه زمام اختيار او را به دست داشت . اين - شروه را غلامى بود كه رياست شرطه را به او داده بود و ممهد الدوله را از او خودش نمىآمد و قصد قتلش را داشت ولى به سبب تعلق او به شروه در كشتن او تعلل مىكرد .\r\nچون غلام خبر يافت كوشيد تا ميان ممهد الدوله و شروه دشمنى افكند . آن سان كه چون ممهد الدوله داخل شد ، شروه بر جست و او را به قتل رسانيد . اين واقعه در سال 402 اتفاق افتاد .\r\nپس از كشته شدن ممهد الدوله ياران و نزديكان او را يك يك دستگير كرد و چنان نمود كه اين كارها را به فرمان ممهد الدوله مىكند . سپس به ميافارقين رفت . مردم شهر پنداشتند كه ممهد الدوله است ، دروازه را گشودند و او شهر را در تصرف آورد . آنگاه به صاحبان قلعه‌ها از زبان ممهد الدوله نامه نوشت و همه را فرا خواند . در ميان صاحبان قلاع يكى بود به نام خواجه ابو القاسم صاحب ارزن الروم . او به ميافارقين رفت ولى قلعه را به كسى تسليم ننمود . در راه از قتل ممهد الدوله خبر يافت . از راه به ارزن الروم باز گرديد و ابو نصر بن مروان را از دژ اسعرد آزاد كرد و او را نزد پدرش مروان بياورد . مروان نابينا شده بود و خود با زنش بر سر گور پسرشان ابو على مقيم شده بودند . خواجه او را نزد پدر آورد و نزد پدر و گور برادر سوگندش داد كه عدل پيشه كند . او ارزن را بگرفت .\r\nشروه از ميافارقين به اسعرد كس فرستاد و ابو نصر را طلب داشت . دانست كه به ارزن رفته . شروه دريافت كه در كار خود شكست خورده است .\r\nابو نصر ديگر بلاد ديار بكر را بگرفت . او را نصر الدوله [ 1 
  ] لقب دادند . مدت حكومتش به درازا كشيد ، مردى نيك سيرت بود ، دانشمندان از اقطار آفاق به ديدارش مىآمدند . از كسانى كه نزد او آمدند يكى ابو عبد اللّه الكازرونى بود كه وجود او سبب انتشار مذهب شافعى در ديار بكر گرديد . شاعران نيز آهنگ او كردند و در مدح او قصايد پرداختند و صلات و جوايز كرامند گرفتند . در عهد او مرزها امن و رعايا در نيكوترين حال بودند . و اين وضع ببود تا مرگش فرا رسيد .\r\n\r\n\r\n","description":"","footnote":"\r\n[ ( 1 ) 
  ] متن : نصير الدوله .\r\n","page_name":" 452 ","page_number":484},
  {"content":"\r\n\r\n\r\nاستيلاى نصر الدولة بن مروان بر رها\r\nشهر رها در دست عطير بود . مردم شهر به ابو نصر بن مروان نامه نوشتند كه بيايد و شهر را در تصرف آورد . او نايب خود زنگ را به آمد فرستاد و آن شهر را در تصرف آورد .\r\nعطير ، صالح بن مرداس صاحب حلب را شفيع قرار داد تا ابو نصر الدوله نيمى از شهر آمد را به او داد . عطير نزد ابو نصر نصر الدوله به ميافارقين آمد . نصر الدوله او را اكرام كرد آنگاه به آمد رفت و به اشتراك زنگ شهر را در تصرف گرفت .\r\nروزى او و زنگ در يك مجلس مهمانى حاضر بودند ، پسر نايبى هم كه عطير او را كشته بود در آن مجلس حاضر بود . زنگ او را تحريض كرد كه انتقام خون پدر از او بستاند . چون عطير از مجلس برخاست آن مرد از پى او رفت و به انتقام خون پدر خود ندا در داد . مردم گرد آمدند و او را با سه تن ديگر از يارانش به قتل رسانيدند .\r\nچون عطير كشته شد ، قبيلهء او بنى نمير در خارج شهر به كمين زنگ نشستند و كسانى را فرستادند تا به شهر دستبرد زنند . زنگ با جماعتى از سپاهيان خود بيرون آمد . چون از كمين بگذشت ، مردان از پشت سر حمله كردند و با او جنگ در پيوستند . در اين گير و دار سنگى بر او فرود آمد و به قتلش آورد . اين واقعه در آغاز سال 418 بود . از آن پس رها همه از آن نصر الدوله شد . آنگاه صالح بن مرداس ، از ابن عطير و ابن شبل شفاعت كرد . نصر الدوله آن دو را به شهر بازگردانيد . ابن عطير همچنان در آمد ببود تا آنگاه كه آن را - چنان كه خواهيم آورد - به روميان فروخت .\r\n\r\nمحاصرهء بدران بن مقلد نصيبين را\r\nنصيبين از آن نصر الدوله نصر بن مروان بود . بدران بن مقلد با جماعتى از بنى عقيل به نصيبين لشكر كشيد و شهر را در محاصره گرفت و بر سپاهيانى كه در آنجا بودند غلبه يافت .\r\nنصر الدوله براى شهر مدد فرستاد . بدران با سپاه خود راه بر آنان بگرفت و منهزمشان ساخت .\r\nنصر الدولة بن مروان به گرد آورى لشكر پرداخت و بار ديگر لشكر به نصيبين برد . نخست شكست خورد و عقب نشست . ولى بار ديگر بر دشمن حمله آورد . بدران همچنان پايدارى مىكرد ، تا آنگاه كه شنيد برادرش قرواش به موصل رسيده است از او بترسيد و از نصيبين بيرون رفت .\r\n\r\nآمدن غزان به ديار بكر\r\nاين غزان از طوايف ترك بودند و از اين ملت‌اند سلجوقيان . و ما پيش از اين گفتيم\r\n\r\n","description":"","footnote":"","page_name":" 453 ","page_number":485},
  {"content":"\r\n\r\nكه چون محمود [ 1 
  ] بن سبكتكين ، ارسلان بن سلجوق را گرفت و به زندان كرد ، اينان چگونه به خراسان آمدند و در خراسان چه فسادها كردند . سپس آورديم كه سلطان مسعود پس از پدر چگونه ايشان را گوشمال داد و آنان مجبور شدند به بيابان گريزند ، يا به آذربايجان روند و به آن گروههايى كه پيش از اين به آن ديار رفته بودند ملحق شوند . اين گروه را غزان عراقى مىناميدند . اينان در همدان و قزوين و اورميه دست به تاراج و كشتار زده بودند ، و آن گروه ديگر در آذربايجان قتل و كشتار راه انداخته بودند . و وهسودان [ 2 
  ] فرمانرواى تبريز جماعتى از ايشان را كشته بود . سپس غزان بر سر كردان تاختند و از ايشان كشتار بسيار كردند و اموالشان را به تاراج بردند . در اين احوال خبر يافتند كه ينال [ 3 
  ] ابراهيم برادر سلطان طغرلبك به رى خواهد آمد پس در سال 330 از رى آهنگ آذربايجان نمودند و خود را به آن ديار رسانيدند . در آنجا آگاه شدند كه ينال در پى آنان است ، پس بار ديگر از بيم او از آذربايجان برفتند . زيرا اينان از رعاياى برادرش بودند .\r\nچون از آذربايجان بيرون آمدند ، راهنمايشان ايشان را به جبال زوزان [ 4 
  ] برد و از آنجا به جزيرهء ابن عمر در آمدند . گروهى از ايشان نيز به ديار بكر رفتند و قردى [ 5 
  ] و بازبدى [ 6 
  ] و حسنيه را تاراج كردند . و گروه ديگر در جانب شرقى جزيره باقى ماندند و گروهى نيز به موصل در آمدند .\r\nسليمان بن نصر الدولهء نصر بن مروان در جزيرهء ابن عمر مىنشست . به آنان پيام داد كه با او مصالحه كنند و با او به شام روند ، غزان بپذيرفتند . پس سليمان مجلس سورى تشكيل داد و منصور بن غزغلى را به آن سور دعوت كرد . در حال او را بگرفت و به زندان فرستاد . ياران او از هر سو پراكنده شدند . سپاهيان نصر الدوله از پى آنان روان شدند . قرواش و كردان بشنويه [ 7 
  ] نيز به يارى او برخاستند و از پى غزان رفتند و هر چه به غارت برده بودند از ايشان بازستدند .\r\nدر اين گير و دارها عربهاى عراق عزم گرمسير كردند . چون آنان دور شدند غزان بيامدند و جزيرهء ابن عمر را محاصره كردند و ديار بكر را ويران نمودند و هر چه بود به غارت بردند و جمع كثيرى را كشتند . نصر الدوله براى خشنودى ايشان منصور بن غزغلى را كه سليمان پسرش حبس كرده بود آزاد نمود . ولى اين امر اثرى نكرد و آنان همچنان سرگرم فساد خود بودند . غزان به نصيبين و سنجار و خابور نيز داخل شدند . قرواش نيز به موصل در آمد ، طايفه‌اى از غزان به مصاف او به موصل شدند ، و ما در اخبار او پيش از اين از آن سخن گفته‌ايم .\r\n\r\n\r\n","description":"","footnote":"\r\n[ ( 1 ) 
  ] متن : محمد\r\n[ ( 2 ) 
  ] متن : وهشودان\r\n[ ( 3 ) 
  ] متن : نيال\r\n[ ( 4 ) 
  ] متن : زوزن .\r\n[ ( 5 ) 
  ] متن : قزوين\r\n[ ( 6 ) 
  ] متن : يازيدى\r\n[ ( 7 ) 
  ] متن : البثنويه .\r\n","page_name":" 454 ","page_number":486},
  {"content":"\r\n\r\n\r\nذكر خطبه به نام عباسيان در حران ورقه\r\nدعوت علويان در شام و جزيره منتشر شد و سبب اين انتشار آن بود كه وثاب النميرى صاحب حران و رقه به نام ايشان خطبه خوانده بود .\r\nچون دزبرى [ 1 
  ] از سوى علويان امارت شام يافت نزد ابو نصر بن مروان نامه‌اى تهديد آميز نوشت و خبر داد كه به سوى بلاد او در حركت خواهد آمد . ابن مروان از قرواش صاحب موصل و شبيب بن وثاب صاحب رقه يارى طلبيد و آنان را فراخواند كه به او دست موافقت دهند و دعوت علويان را از آن نواحى براندازند . آنان نيز اجابت كردند و به نام القائم بامر اللّه عباسى خطبه خواندند و خطبه به نام المستنصر باللّه علوى را قطع نمودند . اين واقعه در سال 430 اتفاق افتاد . در اين حال دزبرى با سواران خود عزم نبرد ايشان كرد . از اين رو ابن وثاب در ماه ذو الحجهء همان سال بار ديگر در حران خطبه به نام علويان مصر خواند .\r\n\r\nكشته شدن سليمان بن نصر الدوله\r\nنصر الدوله دست پسر خود ابو حرب سليمان را بر كارهاى خود گشاده كرده بود . در جزيره در مجاورت او ، امير موسك [ 2 
  ] بن المجلى [ 3 
  ] زعيم كردان در دژهايى استوار مىزيست و ميان آن دو مخالفت و منافرت بود . سليمان به دلجويى او پرداخت و اين دلجويى از روى مكر بود .\r\nاز ديگر سو امير ابو طاهر البشنوى [ 4 
  ] صاحب قلعهء فنك و ديگر قلاع را كه خواهر زاده نصر - الدوله بود و با او نيز دوستى داشت وادار نمود كه دختر خود را به موسك بدهد . موسك بدين ازدواج به صداقت سليمان بيشتر اطمينان يافت و به جنگ روميان به ارمينيه رفت .\r\nنصر الدوله نيز او را با سپاه و هدايا يارى نمود . در ديدارى كه ميان موسك و سليمان دست داد ، سليمان او را دستگير كرد و به قتل رسانيد . سليمان چون موسك را به قتل رسانيد به سلطان طغرلبك چنان وا نمود كه او خود مرده است . امير ابو طاهر البشنوى بدان سبب كه موسك داماد او بود و نيز بدان سبب كه سليمان او را وسيلهء كشتن او كرده بود به خشم آمد ، شكايت به پدرش نصر الدوله برد . سليمان از ابو طاهر بترسيد و خواستار ديدار او شد تا خود را از آنچه اتفاق افتاده بود تبرئه كند ، ابو طاهر بپذيرفت و با چند تن از ياران خود به دژ فنك رفت . در اين سفر عبيد اللّه او را به انتقام خون پدرش به قتل رسانيد .\r\nچون خبر به نصر الدوله رسيد پسر خود نصر را با سپاهى به حمايت از جزيرهء ابن عمر فرستاد . قريش بن بدران صاحب موصل ، چون از اين وقايع آگاه شد ، طمع در تصرف جزيرهء ابن عمر بست و لشكر بدان سو برد . نيز از كردان بختيه [ 5 
  ] و بشنويه [ 6 
  ] يارى طلبيد . همه به قتال\r\n\r\n\r\n","description":"","footnote":"\r\n[ ( 1 ) 
  ] متن : وزيرى\r\n[ ( 2 ) 
  ] متن : موشك\r\n[ ( 3 ) 
  ] متن : المحلى .\r\n[ ( 4 ) 
  ] متن : البثنوى\r\n[ ( 5 ) 
  ] متن : حسنيه .\r\n[ ( 6 ) 
  ] متن : بثنويه .\r\n","page_name":" 455 ","page_number":487},
  {"content":"\r\n\r\nنصر همدست شدند . اما نصر به خوبى از قلمرو خويش دفاع كرد و قريش بن بدران زخمهاى مهيب برداشت و به موصل بازگرديد . نصر در جزيرهء ابن عمر باقى ماند و كردان همچنان با او مخالفت مىورزيدند .\r\n\r\nرفتن طغرلبك به ديار بكر\r\nچون طغرلبك موصل را تصرف كرد باز گرديد و قريش بن بدران از آنجا بگريخت ، بار ديگر در سال 348 سر به فرمان طغرل آورد . طغرل از آن پس عازم ديار بكر شد و جزيرهء ابن عمر را محاصره نمود .\r\nابو نصر بن مروان در اين سفر كه سلطان به موصل رفت و بازگرديد در خدمت او بود و هداياى كرامند تقديم مىداشت . از جمله مالى گزاف نزد او فرستاد تا سلطان از جزيرهء ابن عمر چشم بپوشد ، و او را گفت كه قصد جهاد با كفار و حمايت از ثغر دارد . سلطان نيز از تصرف قلمرو او چشم پوشيد و راهى سنجار شد . و ما در اخبار قريش بن بدران از آن سخن آورديم .\r\n\r\nوفات نصر الدولة بن مروان و امارت پسرش نصر\r\nدر سال 453 نصر الدوله احمد بن مروان الكردى صاحب ديار بكر بمرد . لقب او القادر باللّه و مدت امارتش 52 سال بود . نصر الدوله مردى مقتدر بود و اموال فراوان به دست آورد و نواحى ثغور را آبادان ساخت و همه را در ضبط آورد . همواره براى سلطان طغرلبك هداياى كرامند مىفرستاد ، از آن جمله بود كوه ياقوت كه پيش از اين از آن خاندان بويه بود و نصر الدوله آن را از ابو منصور جلال الدوله خريد و آن را با صد هزار دينار براى طغرلبك فرستاد . اين امور سبب شد كه همواره طغرل با او بر سر لطف باشد .\r\nنصر الدوله از حيث تجمل با پادشاهان بزرگ كوس برابرى مىزد . چنان كه كنيزى را به پانصد دينار مىخريد و از اين كنيزان بسيار داشت . شمار كنيزان او چه براى همخوابگى و چه براى خدمت از هزار درگذشت . همچنين بهاى ظروف و آلات خوان كه در مجلس او بود از دويست هزار دينار افزون بود . نصر الدوله در حرمسراى خود جمعى از دختران ملوك را گرد آورده بود . و آشپزان را به مصر فرستاد و اموالى بذل كرد تا آنان شيوهء آشپزى مصريان را بياموزند .\r\nابو القاسم بن المغربى از دولتمردان علوى مصر و فخر الدولة بن جهير از رجال دولت عباسى نزد او آمدند . او نيز آن دو را نيك پذيرا آمد و وزارت خويش به آنان داد . شاعران نيز آهنگ دربار او كردند و از او جوايز و صلات گرفتند . همچنين مجلس او مجمع علما و زهاد بود . چون در سال [ 453 
  ] در گذشت ميان پسرانش نصر و سعيد اختلاف افتاد و جنگهايى\r\n\r\n","description":"","footnote":"","page_name":" 456 ","page_number":488},
  {"content":"\r\n\r\nدرگرفت كه پيروزى از آن نصر شد . نصر در ميافارقين به امارت نشست و برادرش سعيد به آمد رفت و آنجا را در تصرف آورد . از آن پس ميانشان دوستى افتاد .\r\n\r\nوفات نصر و امارت پسرش منصور\r\nنظام الدين نصر بن نصر الدوله ابو نصر احمد بن مروان در ماه ذو الحجهء سال 472 از دنيا برفت و پسرش منصور بن نصر به جاى او نشست . امور دولت او در دست ابن الانبارى بود . نظام الدين همچنان بر سرير فرمانروايى بود تا آنگاه كه ابن جهير بيامد و آن بلاد را از دست او بستد .\r\n\r\nآمدن ابن جهير به ديار بكر\r\nفخر الدوله ابو نصر محمد بن محمد بن جهير از مردم موصل بود . نخست در خدمت كنيز قرواش در آمد ، سپس در زمرهء خادمان برادر قرواش ، بركة بن المقلد وارد شد و از سوى او اموال نزد پادشاه روم برد . آنگاه به خدمت قريش بن بدران درآمد . قريش بن - بدران خواست او را به زندان كند . فخر الدوله ابو نصر به يكى از بنى عقيل پناه برد و به حلب رفت و وزارت معز الدوله ابو ثمال بن صالح را به عهده گرفت . سپس به ملطيه [ 1 
  ] شد و از ملطيه به ابو نصر نصر الدولة بن مروان پيوست و در دولت او مقام وزارت يافت و كارهايش را به سامان آورد . چون در سال 453 نصر الدوله بمرد ، ابن جهير وزارت پسرش نصر را عهده دار شد و به تدبير امور كشور پرداخت . در سال 454 به بغداد گريخت و خليفه وزارت خويش به او داد و او بعد از محمد بن منصور بن احمد بن دارست [ 2 
  ] به وزارت نشست . از آن پس بارها به وزارت رسيد و از وزارت عزل شد و در اين احوال پسرش عميد الدوله [ 3 
  ] نيز با او بود .\r\nابن جهير روزگارى نيز در خدمت نظام الملك و سلطان طغرلبك بود . و چون [ در ماه صفر سال 476 
  ] پسرش عميد الدوله از وزارت خليفه عزل شد . سلطان ملكشاه و نظام الملك نزد خليفه شفاعت كردند و از او خواستند كه خاندان جهير را نزد ايشان به اصفهان فرستد .\r\nايشان نيز با تمام ابنا و اقارب به اصفهان وارد شدند و از نواخت و اكرام سلطان نيك بهره - مند گرديد . آنگاه سلطان او را به فتح ديار بكر و تصرف آن ديار از دست بنى مروان روان ساخت و هر گونه ساز و برگ عطا كرد و نيز اجازت فرمود كه نام خود را پس از نام سلطان در خطبه بياورد و به نام خود سكه زند . او نيز بدين آهنگ در سال 476 راهى ديار بكر گرديد .\r\n\r\n\r\n","description":"","footnote":"\r\n[ ( 1 ) 
  ] متن : عطيه\r\n[ ( 2 ) 
  ] متن : دؤاد\r\n[ ( 3 ) 
  ] متن : عميد الملك .\r\n","page_name":" 457 ","page_number":489},
  {"content":"\r\n\r\n\r\nاستيلاى ابن جهير بر آمد\r\nگفتيم كه فخر الدولة بن جهير با سپاهى راهى ديار بكر گرديد . سلطان در سال 477 ارتق بن اكسب [ 1 
  ] را به يارى او فرستاد . ابن مروان از شرف الدوله مسلم بن قريش خواست كه او را يارى دهد تا آمد را به او تسليم كند . شرف الدوله به يارى ابن مروان رفت . پس هر دو به جنگ با فخر الدوله همپيمان شدند و به سوى آمد رفتند . فخر الدوله در حوالى آمد فرود آمده بود . چون فخر الدوله آن حال بديد از جنگ باز ايستاد و گفت نمىخواهد كه از سوى او عرب را آسيبى رسد . ارتق كه ترك بود اين رأى را نپسنديد و با جماعت تركان بيامدند و بر اعراب زدند . اعراب منهزم گشتند . مسلم به آمد رفت ولى فخر الدولة بن جهير او را در آنجا به محاصره افكند . شرف الدوله مسلم چون جان خويش در خطر ديد مالى به ارتق بخشيد تا او را اجازت داد كه از آمد برود . شرف الدوله به رقه رفت و ابن جهير به ميافارقين . منصور بن مزيد و پسرش صدقه نيز با اعرابى كه همراه داشتند از نزد او بازگشتند .\r\n[ در محرم سال 478 ابن جهير آمد را تصرف كرد . سبب آن بود كه فخر الدولة بن جهير ، پسر خود ابو القاسم زعيم الرؤسا را به آمد فرستاد و جناح الدوله معروف به مقدم السالار نيز با او بود 
  ] [ 2 
  ] او در كنار بارو فرود آمد و شهر را در محاصره گرفت . قضا را روزى نگهبانان بارو براى حاجتى فرود آمده و سلاحهاى خود را بر جاى نهاده بودند . تنى چند از عوام بر بارو شدند و نام سلطان را فرياد زدند ، ديگر نگهبانان نيز چنان كردند . در اين حال نزد زعيم الرؤسا كس فرستادند او بيامد و شهر را بگرفت . آنگاه خانه‌هاى مسيحيان را تاراج كردند . زيرا اينان در جمع‌آورى خراج بنى مروان را يارى مىرسانيدند . بدين گونه از ايشان انتقام گرفتند .\r\nو اللّه اعلم .\r\n\r\nاستيلاى ابن جهير بر ميافارقين و جزيرهء ابن عمر و انقراض دولت بنى مروان\r\nچون فخر الدولة بن جهير پسر خود را به آمد فرستاد خود به ميافارقين رفت و از سال 478 [ 3 
  ] محاصرهء آن را آغاز كرد . سعد الدوله گوهر آيين [ 4 
  ] با سپاه خود به يارى او آمد . روزى در گير و دار جنگ قسمتى از بارو فرو ريخت . مردم چون چنان ديدند نام ملكشاه را فرياد زدند .\r\nفخر الدوله به شهر در آمد و آنجا را در تصرف آورد و بر اموال و ذخاير بنى مروان دست يافت و همه را با پسر عم خود زعيم الرؤسا به اصفهان فرستاد . او در شوال سال 478 به اصفهان\r\n\r\n\r\n","description":"","footnote":"\r\n[ ( 1 ) 
  ] متن : اكسك\r\n[ ( 2 ) 
  ] ميان دو قلاب را براى جبران نقص مطلب از ابن اثير افزوديم . حوادث سال 478 .\r\n[ ( 3 ) 
  ] متن : 477 .\r\n[ ( 4 ) 
  ] متن : سعد الدوله و گوهر آيين .\r\n","page_name":" 458 ","page_number":490},
  {"content":"\r\n\r\nرسيد . سعد الدوله گوهر آيين به بغداد باز گرديد .\r\nدر اين سال فخر الدوله جهير سپاهى به محاصرهء جزيره ابن عمر فرستاد . خاندانى از مردم شهر به نام بنى وهبان [ 1 
  ] كه از اعيان شهر بودند بشوريدند و يكى از دروازه‌هاى كوچك شهر را كه پيادگان از آن آمد و شد مىكردند بگشودند . سپاه فخر الدوله جهير به شهر در آمدند و به نام سلطان ملكشاه آنجا را در تصرف آوردند .\r\nدولت بنى مروان منقرض شد . منصور بن نظام الدين بن نصر بن نصر الدولة ابى نصر احمد بن مروان به جزيره پناه برد و در تحت حمايت غزان قرار گرفت . آنگاه جكرمش او را بگرفت و در خانهء مردى يهودى حبس كرد . منصور بن نظام الدين در سال 489 در آنجا بمرد . و البقاء للّه وحده .\r\n\r\nخبر از دولت صفاريان ملوك سيستان كه بر خراسان نيز غلبه يافتند و آغاز كار و سرگذشت احوالشان\r\nمردان اين دولت در نواحى سيستان جايگاه داشتند و چون امور دولت بغداد در اثر قتل المتوكل على اللّه پريشان شد ، ايشان به قتال با خوارج پرداختند و خود را متطوعه ناميدند .\r\nاينان بر گرد مردى به نام صالح بن النضر [ 2 
  ] الكنانى كه او را صالح المتطوعى مىناميدند ، اجتماع كردند . از آن جمله بودند درهم بن الحسين [ 3 
  ] و يعقوب بن ليث الصفار . اينان بر سيستان غلبه يافتند و آنجا را در تصرف آوردند . محمد بن طاهر بن عبد اللّه بن طاهر بن الحسين امير خراسان بيامد و بر سيستان غلبه يافت و آنان را از آن ديار براند . صالح پس از اين واقعه بمرد و از ميان متطوعه درهم بن الحسين به جاى او قرار گرفت و بر شمار اتباعش افزوده شد . يعقوب بن الليث سردار اين درهم بود . درهم مردى ناتوان بود . صاحب خراسان حيله‌اى كرد و بر درهم ظفر يافت و او را بگرفت و به بغداد فرستاد . در بغداد او را به زندان كردند .\r\nمتطوعه گرد يعقوب را گرفتند و او را به سردارى برگزيدند .\r\nيعقوب [ 4 
  ] با المعتز باللّه مكاتبه كرده بود و از او خواسته بود كه او را به سيستان امارت دهد و جنگ با خوارج شراة را به او واگذارد . خليفه نيز او را منشور امارت داد . او نيز در اين نبردها پيروزيهايى عظيم به دست آورد . آنگاه تا امور ديگر چون امر به معروف و نهى از منكر فرا رفت . همچنين در سال 253 از سيستان به خراسان لشكر كشيد [ امير خراسان محمد بن طاهر بن عبد اللّه بن طاهر بود و عامل او در هرات محمد بن الاوس الانبارى 
  ] .\r\nيعقوب با تعبيه‌اى تمام بر سر انبارى لشكر برد و ميانشان نبرد درگرفت . محمد بن اوس\r\n\r\n\r\n","description":"","footnote":"\r\n[ ( 1 ) 
  ] متن : بنى رهان\r\n[ ( 2 ) 
  ] متن : صالح بن نصر .\r\n[ ( 3 ) 
  ] الحسن . متن : درهم بن الحسن .\r\n[ ( 4 ) 
  ] متن : درهم .\r\n","page_name":" 459 ","page_number":491},
  {"content":"\r\n\r\nمنهزم گرديد و يعقوب هرات و پوشنج را در تصرف آورد و كارش بالا گرفت و صاحب خراسان و ديگر امراى اطراف از او بيمناك گرديدند .\r\n\r\nاستيلاى يعقوب الصفار بر كرمان ، سپس فارس\r\nفرمانرواى فارس على بن الحسين [ 1 
  ] بن شبل بود . او به المعتز باللّه نامه نوشت و خواستار امارت كرمان نيز شد . زيرا محمد بن طاهر از ضبط آن عاجز بود و در نبرد با خوارج درنگ مىكرد . المعتز امارت كرمان را نيز به او داد ، همچنين به يعقوب بن الليث نيز فرمان امارت كرمان داد تا ميان آن دو اختلاف افكند و بدين سبب هر دو يا يكى از ايشان را به فرمانبردارى خود كشد . على بن الحسين بن شبل ، طوق بن المغلس [ 2 
  ] از اصحاب خود را به كرمان گسيل داشت و طوق بر يعقوب پيشدستى كرد و كرمان را بگرفت .\r\nيعقوب بيامد و قريب دو ماه در نزديكى كرمان درنگ كرد ، تا طوق به جنگ او بيرون آيد و چون جنگى در نگرفت به سيستان باز گرديد . طوق نيز با دلى آسوده به لهو نشست . در راه اين خبر به يعقوب رسيد ، به شتاب باز گرديد و به كرمان داخل شد و طوق را بگرفت و به زندان كرد . خبر به على بن الحسين بن شبل كه در شيراز بود رسيد . او سپاه خود گرد آورد و به سوى تنگ شيراز راند . يعقوب بيامد و در برابر او فرود آمد . اين تنگ را از سويى كوه بود و از سويى رود و گذرگاهى بود سخت . يعقوب خطر كرده از آب نهر بگذشت و بر سپاه على بن الحسين زد و لشكرش را منهزم ساخت و او را اسير نمود و بر لشكرگاه و خيمه‌هايش مستولى شد . سپس به شيراز در آمد و آنجا را تصرف كرد و خراج بستد . اين واقعه در سال 255 اتفاق افتاد . بعضى گويند كه چون يعقوب از آب بگذشت ميانشان جنگهايى سخت واقع شد كه عاقبت هزيمت در لشكر على بن الحسين افتاد . شمار سپاهيان او از موالى و كردان به پانزده هزار تن مىرسيد كه در پايان يك روز جنگ به شيراز بازگشتند و بر دروازه ازدحام نمودند . شمار كشتگان به پنج هزار تن رسيد . سپس در نواحى فارس متفرق شدند و به غارت اموال مردم پرداختند . يعقوب به شيراز در آمد و همهء فارس را بگرفت و على بن الحسين را زير شكنجه كشيد و از او هزار بدرهء زر بستد و از گستردنى و اسلحه مبلغى كه در حساب نگنجد .\r\nآنگاه خبر پيروزى خويش به خليفه بنوشت و او را هديه‌اى كرامند داد . از جمله ده باز سپيد و يك باز ابلق چينى و صد نافه مشك و جز اينها از ظرايف هر چه بود . يعقوب پس از اين فتح به سيستان بازگشت . على بن الحسين و طوق بن المغلس همچنان در بند او بودند . چون يعقوب از فارس دور شد خليفه المعتز باللّه عمال خود را به آنجا فرستاد .\r\n\r\n\r\n","description":"","footnote":"\r\n[ ( 1 ) 
  ] متن : الحسن\r\n[ ( 2 ) 
  ] متن : المفلس .\r\n","page_name":" 460 ","page_number":492},
  {"content":"\r\n\r\n\r\nامارت يعقوب بن الليث بر بلخ و هرات\r\nچون يعقوب از فارس باز گرديد المعتز از سوى خود عاملى به فارس فرستاد و خلفاى بعد از او نيز عاملان خويش را به فارس فرستادند . يكى از اين عاملان حارث بن سيما بود كه محمد بن و اصل بن ابراهيم التميمى از رجال عرب و احمد بن الليث از اكراد بر او حمله آوردند و بكشتندش و محمد بن و اصل بر فارس مستولى شد و دعوت المعتمد على اللّه آشكار نمود . المعتمد نيز حسين بن الفياض ( ؟ ) را به فارس فرستاد . يعقوب در سال 257 لشكر به فارس برد . المعتمد على اللّه به او نامه نوشت و لشكر كشى او را به فارس نكوهش كرد ، ولى الموفق منشور امارت بلخ و طخارستان را براى او فرستاد . يعقوب برفت و بلخ را بگرفت و بناهايى را كه داود بن عباس در خارج بلخ ساخته بود همه را ويران كرد . اين بناها را نوشاد [ 1 
  ] مىناميدند . يعقوب سپس به كابل رفت و بر آن مستولى شد و رتپيل را بگرفت . وى بتانى را كه از كابل گرفته بود نزد خليفه فرستاد و همهء آن بلاد را به نام خليفه المعتمد على اللّه تسخير كرد و هديه‌اى گرانقدر براى او بفرستاد و به بست باز گرديد ، بدان قصد كه به هرات [ 2 
  ] باز گردد ولى يكى از سرداران خود را ديد كه پيش از او بار و بنهء خويش جمع كرده آهنگ رحيل كرده . يعقوب بر او خشم گرفت و يك سال ديگر در سيستان بماند . آنگاه آهنگ خراسان كرد و هرات را بگرفت و لشكر به پوشنج برد و آنجا را در تصرف آورد و حسين بن طاهر بن الحسين بزرگ را بگرفت . حسين شيخ اين خاندان بود . محمد بن طاهر امير خراسان شفاعت كرد كه او را آزاد نمايد ولى يعقوب از قبول خواهش او سر برتافت و حسين همچنان در اسارت او باقى ماند . يعقوب بر هرات و پوشنج و بادغيس عمالى گماشت و خود به سيستان باز گرديد .\r\n\r\nاستيلاى يعقوب بر خراسان و انقراض دولت طاهريان\r\nعبد اللّه السجزى [ 3 
  ] در سيستان با يعقوب سر معارضه داشت . چون يعقوب نيرومند شد ، عبد اللّه به خراسان رفت و طمع در تصرف آن بست و محمد بن طاهر را در مركز مملكتش يعنى نيشابور در محاصره گرفت . فقها ميانشان آمد و شد گرفتند ، تا كار به صلح انجاميد و محمد او را امارت طبسين و قهستان داد . يعقوب نزد محمد بن طاهر كس فرستاد و از او خواست كه عبد اللّه را تسليم كند ولى محمد بن طاهر ، عبد اللّه را در پناه خود گرفت . يعقوب به خشم آمد و لشكر به نيشابور برد . محمد بن طاهر از نبرد با او باز ايستاد و يعقوب در خارج شهر نيشابور فرود آمد . خويشاوندان و اعمام و اهل بيت محمد از شهر بيرون آمدند و نزد وى شدند و يعقوب به\r\n\r\n\r\n","description":"","footnote":"\r\n[ ( 1 ) 
  ] متن : باساديانج ؟\r\n[ ( 2 ) 
  ] متن : سيستان\r\n[ ( 3 ) 
  ] متن : السنجرى .\r\n","page_name":" 461 ","page_number":493},
  {"content":"\r\n\r\nنيشابور در آمد و در سال 559 آن را به ضبط در آورد . آنگاه به خليفه المعتمد على اللّه نامه نوشت كه ناتوانى محمد بن طاهر و اهمال او در انجام امور ، مردم خراسان را واداشت تا او را به سرزمين خود فرا خوانند . همچنين از غلبهء علويان بر طبرستان ياد كرد . خليفه نامه نوشت و اين اعمال او را نكوهش كرد و گفت به آنچه در دست دارد قناعت ورزد و گر نه قدم در طريق مخالفت نهاده است .\r\nدر باب تصرف يعقوب نيشابور را گفته‌اند كه چون دولت محمد بن طاهر روى در عجز و ادبار نهاد يكى از خويشاوندان او به يعقوب بن ليث نوشت و او را به خراسان دعوت كرد . يعقوب به محمد بن طاهر نوشت كه قصد حسن بن زيد به طبرستان دارد و در راه سرى نيز به او خواهد زد و اين فرمان المعتمد على اللّه است و او را هيچ چشمداشتى به خراسان نيست .\r\nمحمد بن طاهر يكى از سرداران خود را نزد يعقوب فرستاد تا مواظب اعمال او باشد . [ يعقوب چون به نيشابور رسيد برادر خود عمرو را نزد محمد بن طاهر فرستاد و او را نزد خود فراخواند . چون بيامد در بندش كشيد 
  ] و او را به سبب سهل‌انگارى و عجز و اهمالش سرزنش كرد . نيز قريب به صد و شصت تن از مردان آن خاندان را دستگير كرده به سيستان فرستاد . در اين هنگام يازده سال از امارت محمد بن طاهر گذشته بود . يعقوب بر خراسان مستولى شد . عبد اللّه السجزى نزد حسن بن [ 1 
  ] زيد [ 2 
  ] صاحب طبرستان گريخت . حسن بن زيد از سال 251 بر طبرستان استيلا يافته بود . حسن نيز او را در پناه خود گرفت . يعقوب در سال 260 به طبرستان لشكر برد و با حسن به نبرد پرداخت . حسن به سرزمين ديلم گريخت ، و به كوهستانهاى طبرستان موضع گرفت . يعقوب سارى و آمل [ 3 
  ] را گرفت . آنگاه به طلب عبد اللّه السجزى به رى بازگشت ، و عامل رى را تهديد كرد كه بايد عبد اللّه السجزى را به دست او دهد . او نيز سجزى را بفرستاد و يعقوب به قتلش آورد .\r\n\r\nاستيلاى يعقوب بر فارس\r\nپيش از اين از غلبهء محمد بن و اصل بر فارس ، در سال 256 و لشكر كشى يعقوب در سال 257 به فارس و بازگشتن او از آن ديار سخن گفتيم . و گفتيم كه يعقوب به جاى فارس بلخ و طخارستان را تصرف كرد . خليفه المعتمد على اللّه فارس را افزون بر اهواز و بصره و بحرين و يمامه به موسى بن بغا داد . موسى ، عبد الرحمان بن مفلح را به اهواز فرستاد و بر اهواز و فارس امارت داد . طاشتمر را نيز با او همراه نمود . چون محمد بن و اصل آگاه شد كه عبد الرحمان از اهواز به سوى او در حركت آمده است از فارس لشكر بيرون آورد و در رامهرمز دو لشكر مصاف دادند . عبد الرحمان بن مفلح در اين نبرد شكست خورد و به اسارت افتاد\r\n\r\n\r\n","description":"","footnote":"\r\n[ ( 1 ) 
  ] متن : حسين\r\n[ ( 2 ) 
  ] متن : يزيد\r\n[ ( 3 ) 
  ] متن : آمد .\r\n","page_name":" 462 ","page_number":494},
  {"content":"\r\n\r\nو طاشتمر به قتل رسيد و لشكرگاهشان به غارت رفت . خليفه براى آزادى عبد الرحمان بن - مفلح ، نزد محمد بن و اصل كس فرستاد ولى او عبد الرحمان را بكشت و چنان نمود كه در زندان مرده است . محمد بن و اصل پس از اين نبرد بدين عنوان كه به جنگ موسى بن بغا به واسط مىرود به اهواز رفت . ابراهيم بن سيما در اهواز بود . چون موسى بن بغا ديد كه از ضبط آن ناحيه عاجز است از خليفه استعفا خواست . خليفه نيز استعفاى او بپذيرفت .\r\nدر آن هنگام كه محمد بن و اصل سرگرم نبرد با ابراهيم بن سيما بود . يعقوب فرصت غنيمت شمرد و به فارس لشكر آورد . محمد بن و اصل نبرد با ابراهيم را رها كرده و شتابان به فارس بازگشت . يعقوب آگاه شد و راه بر او بگرفت . سپاه محمد بن و اصل خسته و تشنه بود . چون دو سپاه مصاف آغاز كردند ياران محمد بن و اصل بىآنكه دست به پيكار گشايند بگريختند و يعقوب لشكرگاه او را غارت كرد و هر چه از عبد الرحمان بن مفلح به غنيمت برده بودند همه را بستد و بر بلاد فارس مستولى شد و در شهرها عمال خود را نهاد . و مردم زم را بدان سبب كه به يارى ابن و اصل برخاسته بودند گوشمال داد . يعقوب پس از تصرف فارس طمع در تسخير اهواز و ديگر بلاد بست .\r\n\r\nنبرد يعقوب بن الليث با الموفق\r\nچون يعقوب خراسان را از محمد بن طاهر بستد و او را در بند نمود ، همچنين فارس را بگرفت و محمد بن و اصل را برانداخت ، خبر به المعتمد على اللّه رسيد . المعتمد او را از اين اعمال منع نمود ولى يعقوب گوش به سخن خليفه نمىداد . خليفه حجاج خراسان و طبرستان و رى را احضار كرد و گفت كه او هرگز يعقوب را امارت نداده و يعقوب اين كارها به اذن او نكرده است .\r\n[ در سال 262 يعقوب از فارس به سوى اهواز در حركت آمد . چون خبر به المعتمد على اللّه رسيد ، اسماعيل بن اسحاق و بفراج را نزد او فرستاد و برخى از ياران او را كه در واقعه خراسان اسير شده بودند آزاد نمود . چون اسماعيل بن اسحاق از نزد يعقوب باز گرديد ، ابو احمد الموفق بازرگانان را گرد آورد 
  ] [ 1 
  ] و آنان را خبر داد كه امارت خراسان و جرجان و طبرستان و رى و فارس و رياست شرطهء بغداد از سوى خليفه به يعقوب داده شده است و اين همه افزون بر سيستان و كرمان است . آنگاه با اين فرمان حاجب او درهم را همراه با عمر بن سيما به نزد او بازگردانيد . يعقوب در پاسخ نوشت كه جز حضور در نزد خليفه هيچ نمىخواهد و از عسكر مكرم حركت كرد . ابو الساج از اهواز به قصد ديدار او در حركت آمد زيرا اهواز در قلمرو او بود . يعقوب او را صله و انعام داد و راه بغداد پيش گرفت . خليفه المعتمد از بغداد بيرون آمد و در زعفرانيه لشكرگاه زد . مسرور البلخى نيز كه در جنگ با صاحب الزنج\r\n\r\n\r\n","description":"","footnote":"\r\n[ ( 1 ) 
  ] ميان دو قلاب را جهت پيوستن مطلب از ابن اثير افزوديم . وقايع سال 262 .\r\n","page_name":" 463 ","page_number":495},
  {"content":"\r\n\r\nبود به دو پيوست . يعقوب به واسط شد و آنجا را بگرفت و از واسط به سوى دير العاقول به راه افتاد .\r\nخليفه المعتمد برادر خود الموفق را به جنگ او فرستاد . بر ميمنهء سپاه او موسى بن بغا بود و بر ميسره مسرور [ 1 
  ] البلخى . در نيمهء رجب جنگ ميان دو سپاه درگرفت . ميسرهء سپاه الموفق منهزم شد و ابراهيم بن سيما و ديگر سرداران كشته شدند . سپس بار ديگر حمله آوردند و جنگ شدت گرفت . محمد بن الاوس و ديرانى [ 2 
  ] از سوى خليفه به يارى الموفق آمدند و اين امر سبب شكست در سپاه يعقوب شد زيرا ياران او چون مدد خليفه را ديدند روى به هزيمت نهادند . يعقوب نيز ميدان نبرد را ترك گفت و سپاه خليفه از پى او براند . قريب به ده هزار اسب از او به غنيمت گرفتند و از اموال و كيسه‌هاى مشك آن قدر كه از حمل آن عاجز آمدند .\r\nمحمد بن طاهر در لشكرگاه او ، از آن هنگام كه در خراسان دستگير شده بود ، در بند بود .\r\nآن روز او را نيز از بند برهانيدند . محمد بن طاهر نزد الموفق آمد و خلعت گرفت . الموفق شرطگى بغداد را به او داد .\r\nيعقوب به خوزستان رفت و در جنديشابور فرود آمد . صاحب الزنج او را پيام داد كه به جنگ با خليفه باز گردد و وعده داد كه او را يارى خواهد كرد . يعقوب در پاسخ او اين آيات نوشت :    « قُلْ يا أَيُّهَا الْكافِرُونَ لا أَعْبُدُ ما تَعْبُدُونَ    . بگو ، اى كافران ، آنچه شما مىپرستيد من نمىپرستم » .\r\nچون يعقوب سرگرم نبرد با خليفه بود محمد بن و اصل وارد فارس شد و آنجا را در تصرف آورد . معتمد نيز فرمان امارت فارس به نام او صادر كرد . يعقوب به سردارى عزيز بن السرى از سرداران خود لشكرى به فارس فرستاد . او برفت و محمد بن صالح را از آنجا براند .\r\nآنگاه محمد بن عبد اللّه بن آزاد مرد كرد را امارت اهواز داد . المعتمد على اللّه به سامرا باز - گرديد و الموفق به واسط .\r\nالموفق قصد آن داشت كه از پى يعقوب رود ولى بيمارى او را از اين كار بازداشت و به بغداد باز گرديد . مسرور البلخى نيز با او بود . خانه‌ها و اموال و ضياعى را كه از ابو الساج مانده بود به او اقطاع داد . محمد بن طاهر نيز همراه او به بغداد آمد و رياست شرطهء شهر را بر عهده گرفت .\r\n\r\nشورش خجستانى در خراسان بر ضد يعقوب بن الليث و قيام او به دعوت خاندان طاهر\r\nيكى از ياران و مردان محمد بن طاهر احمد بن عبد اللّه الخجستانى [ 3 
  ] بود . او متولى امور\r\n\r\n\r\n","description":"","footnote":"\r\n[ ( 1 ) 
  ] متن : موسى\r\n[ ( 2 ) 
  ] متن : درانى\r\n[ ( 3 ) 
  ] متن : عبد اللّه بن خجستان .\r\n","page_name":" 464 ","page_number":496},
  {"content":"\r\n\r\nناحيهء جبال هرات [ 1 
  ] و بادغيس بود . چون يعقوب بر نيشابور و خراسان مستولى شد ، احمد بن - عبد اللّه به برادر او على بن الليث پيوست . در اين سال يعنى سال 259 بنى شركب الحمال بر مرو مستولى شده بودند . در سال 263 بر نيشابور نيز غلبه يافتند و حسين بن طاهر بن - الحسين را از آنجا براندند . شركب را سه پسر بود : ابراهيم كه بزرگترينشان بود و ابو حفص يعمر و ابو طلحه منصور . ابراهيم در نبرد با حسن بن زيد العلوى در جرجان همراه يعقوب بود . يعقوب ابراهيم را بر ديگر ياران برترى مىداد و اين امر سبب رشك احمد بن عبد اللّه الخجستانى شد و او را عليه يعقوب برانگيخت و از يعقوب بيمناك نمود و در چشم او بياراست كه از يعقوب بگريزد . برادرش يعمر برخى از بلاد بلخ را در محاصره داشت ، عبد اللّه و ابراهيم بر آن نهادند كه نزد يعمر روند . ابراهيم به حسب قرار به وعده‌گاه آمد ولى او را نيافت ، به ناچار راهى سرخس شد .\r\nدر سال 261 كه يعقوب به سيستان باز مىگرديد برادر خود عمرو بن الليث را امارت هرات داد . عمرو ، طاهر بن حفص البادغيسى را به جاى خود به هرات فرستاد . خجستانى نزد على بن الليث برادر يعقوب و عمرو رفت و از او خواست كه او را در خراسان به نيابت خود برگمارد تا اقطاعش را در ضبط آرد . على بن الليث از برادر خود يعقوب خواست كه - چنين كند او نيز اجازت داد . چون يعقوب از خراسان بيرون آمد ، احمد بن عبد اللّه الخجستانى جماعتى را گرد آورد و در سال 261 على بن الليث را از شهر خود براند و قومس را [ 2 
  ] بگرفت و دعوت آل طاهر آشكار ساخت . و در سال 262 نيشابور را نيز تصرف كرد . آنگاه رافع بن - هرثمه يكى از رجال آل طاهر را فراخواند و او را سردار سپاه خود قرار داد و به هرات رفت و آنجا را از طاهر بن حفص بستد و او را به قتل آورد و يعمر بن شركب را نيز بكشت و بر بلاد خراسان مستولى شد و نشان دعوت يعقوب بن الليث را از آن سرزمين برانداخت . سپس حسين بن طاهر ، برادر محمد بن طاهر از اصفهان به نيشابور آمد ، بدين اميد كه احمد بن - عبد اللّه به نام او خطبه بخواند ولى عبد اللّه ابا كرد و ابو طلحة بن شركب در نيشابور به نام او خطبه خواند . خجستانى سر به شورش برداشت و اوضاع خراسان پريشان شد . در اين گير و دار حسن بن زيد به خراسان تاخت ولى خجستانى او را منهزم ساخت و نيشابور را از عمرو بن الليث بستد و نام محمد بن طاهر را از خطبه بينداخت و به نام المعتمد و سپس به نام خود خطبه خواند . اين وقايع در اخبار خجستانى به شرح آمده است .\r\n\r\nاستيلاى يعقوب بن الليث بر اهواز\r\nگفتيم كه يعقوب پس از خراسان بر اهواز استيلا يافت و از فارس به اهواز لشكر راند .\r\n\r\n\r\n","description":"","footnote":"\r\n[ ( 1 ) 
  ] متن : سراة\r\n[ ( 2 ) 
  ] متن : تونس .\r\n","page_name":" 465 ","page_number":497},
  {"content":"\r\n\r\nاحمد بن ليثويه [ 1 
  ] ، سردار مسرور البلخى در اهواز بود . چون يعقوب به تستر ( شوشتر ) داخل شد احمد بن ليثوبه از آنجا برفت و چون يعقوب وارد جنديشاپور گرديد سپاهيان خلافت از آن نواحى بگريختند . يعقوب خضر بن العنبر [ 2 
  ] را به اهواز فرستاد . در اين اوان على بن ابان سردار صاحب الزنج و زنگيان آنجا را در محاصره گرفته بودند . چون خضر بيامد آنان در نهر السدره فرود آمدند . خضر به اهواز داخل شد و آنجا را به نام يعقوب بن الليث بگرفت ، در اين احوال سپاه يعقوب و سپاه صاحب الزنج بر يك ديگر مىتاختند . در يكى از اين تاختها سپاه صاحب الزنج بر سپاه يعقوب حمله‌اى جانانه كرد . چنان كه لشكر يعقوب تا عسكر مكرم باز پس نشست . هر چه در اهواز بود همه را اين ابان به غارت برد و به نهر السدره باز گرديد . يعقوب براى خضر مدد فرستاد و او را فرمان داد كه از نبرد با زنگيان بازايستد و فقط به ماندن در اهواز بسنده كند ولى على بن ابان در صورتى دست از جنگ بداشت كه همهء خوردنيها را از اهواز بيرون كشند ، و چنين كرد .\r\n\r\nوفات يعقوب بن الليث الصفار و امارت برادرش عمرو\r\nدر نهم ماه شوال سال 265 يعقوب پس از فتح زخج [ 3 
  ] و كشتن پادشاه آن و اسلام آوردن مردمش بر دست او ، از جهان برفت . به هنگام مرگ صاحب مملكتى گسترده بود .\r\nيعقوب زابلستان يعنى غزنه و اعمال آن را فتح كرد . المعتمد على اللّه از او دلجويى كرده بود و او را بر سراسر سيستان و سند امارت داده بود و او كرمان و خراسان و فارس را نيز بگرفت و المعتمد على اللّه او را بر همهء آن نواحى فرمانروايى داد . چون ديده از جهان بربست برادرش عمرو به جايش نشست . عمرو به خليفه المعتمد على اللّه نامه نوشت و اظهار فرمانبردارى نمود . از دربار خلافت منشور امارت همهء قلمرو برادرش چون خراسان و اصفهان و سيستان و سند و كرمان و نيز شرطگى بغداد به نام او صادر گرديد . نيز براى او خلعت فرستاده شد . عمرو ، عبيد اللّه بن عبد اللّه بن طاهر را به رياست شرطهء بغداد و سر من رأى - از سوى خود - مأمور نمود .\r\nهمچنين امارت اصفهان را به احمد بن عبد العزيز بن ابى دلف داد ، و محمد بن ابى الساج را نيز امارت راه مكه و حرمين داد .\r\n\r\nرفتن عمرو بن الليث به خراسان براى قتال با خجستانى\r\nپيش از اين از خجستانى و غلبهء او بر نيشابور و هرات و آشكار كردن دعوت آل طاهر در سال 262 سخن آورديم . چون يعقوب وفات كرد ، عمرو در سال 265 به خراسان لشكر برد\r\n\r\n\r\n","description":"","footnote":"\r\n[ ( 1 ) 
  ] متن : لسوقه\r\n[ ( 2 ) 
  ] متن : خضر بن العين\r\n[ ( 3 ) 
  ] متن : الزنج .\r\n","page_name":" 466 ","page_number":498},
  {"content":"\r\n\r\nو بر هرات غلبه يافت . خجستانى به نيشابور آمد . عمرو به قتال او رفت و شكست خورده به هرات باز گرديد . فقهاى نيشابور دل با عمرو داشتند زيرا او بود كه از سوى خليفه منشور امارت داشت . اما خجستانى كوشيد تا با تمايل به يك دسته و مخالفت با دستهء ديگر در ميانشان اختلاف افكند و اين اختلاف سبب شد كه آنان سرگرم كشمكش با خود گردند و از او غافل مانند . آنگاه در سال 267 به هرات لشكر كشيد و عمرو بن الليث را در محاصره انداخت ولى بر او ظفر نيافت . پس او را واگذاشت و شتابان راهى سيستان شد . مردم نيشابور بر نايب او بشوريدند . عمرو نيز آنان را يارى داد تا نايب خجستانى را گرفتند و در بند كشيدند . و ياران عمرو در نيشابور ماندند . خجستانى از سيستان بازگشت و آنان را بيرون راند و نيشابور را در تصرف آورد .\r\nابو طلحة منصور بن شركب ، بلخ را محاصره كرده بود . عمرو او را فراخواند ، او بيامد .\r\nعمرو مالى گزاف به او داد و امارت خراسان به او سپرد و خود به سيستان باز گرديد . ابو طلحه در خراسان بود و خجستانى همچنان با او در نبرد بود ، تا آنگاه كه در سال 268 خجستانى كشته شد . چنان كه در اخبار او آورديم - يكى از غلامان او ، او را به قتل رسانيد .\r\nرافع بن هرثمه يكى از سرداران آل طاهر بود در خراسان . چون يعقوب خراسان را بگرفت ، رافع نزد او رفت سپس به خانهء خود در تامين از قراء بادغيس باز گرديد . چون خجستانى كشته شد سپاهيان او گرد رافع بن هرثمه را بگرفتند . او در آن هنگام در هرات بود و مردم او را به امارت برداشتند . ابو طلحة بن شركب از جرجان به نيشابور رفته بود . رافع برفت و او را در محاصره گرفت . ابو طلحة بن شركب از نيشابور به مرو راند و در آنجا و در هرات به نام محمد بن طاهر خطبه خواند . عمرو بن الليث بر سر او لشكر كشيد و مرو را از او بستد و محمد بن سهل بن هاشم را بر آن شهر امارت داد و باز گرديد و ابو طلحه را نزد اسماعيل بن احمد سامانى فرستاد و از او يارى خواست . اسماعيل نيز لشكرى به يارى او فرستاد . او نيز با آن لشكر به مرو رفت و محمد بن سهل بن هاشم را از آنجا براند و به نام عمرو بن الليث خطبه خواند . اين واقعه در ماه شعبان سال 271 بود .\r\nدر اين احوال المعتمد على اللّه عمرو بن الليث را از همهء اعمال خراسان عزل كرد و آن اعمال از سوى موفق به محمد بن طاهر داده شد . محمد بن طاهر در اين هنگام در بغداد بود . محمد ، رافع بن هرثمه را از جانب خود فرمانروايى خراسان داد ، جز ما وراء النهر كه همچنان در قلمرو نصر بن احمد سامانى باقى ماند . رافع نزد اسماعيل كس فرستاد و از او براى دفع ابو طلحه يارى طلبيد . اسماعيل با چهار هزار سپاهى به يارى او آمد . همچنين رافع على بن الحسين المرورودى را به يارى خود خواند و همه به نبرد ابو طلحه رفتند . ابو طلحه در مرو بود . اين واقعه در سال 272 اتفاق افتاد . ابو طلحه را در مرو مغلوب كردند . وى به عمرو\r\n\r\n","description":"","footnote":"","page_name":" 467 ","page_number":499},
  {"content":"\r\n\r\nپيوست و رافع [ 1 
  ] به خوارزم شد و خراج آنجا را بستد و به نيشابور باز گرديد .\r\n\r\nجنگهاى عمرو با سپاه المعتمد على اللّه و الموفق\r\nچون المعتمد على اللّه ، عمرو بن الليث را از خراسان عزل كرد و فرمان داد او را بر منابر لعنت كنند و اين امر را به آگاهى حجاج خراسان رسانيد ، محمد بن طاهر را بر سراسر قلمرو او امارت داد . محمد بن طاهر نيز رافع بن هرثمه [ 2 
  ] را به جاى خود در خراسان نهاد .\r\n[ همچنين المعتمد على اللّه بن احمد بن عبد العزيز بن ابى دلف حاكم رى و اصفهان نامه نوشت و او را از عزل عمرو خبر داد . آنگاه در سال 271 سپاهى به جنگ عمرو فرستاد .\r\nاحمد بن عبد العزيز نيز در اين لشكر بود . در اين نبرد سپاه عمرو در هم شكست . اين سپاه پانزده هزار سواره و پياده بود . و لشكرگاه عمرو به غارت رفت 
  ] [ 3 
  ] .\r\nدر سال 274 الموفق براى نبرد با عمرو ، لشكر به فارس آورد . عمرو براى مقابله سردار خود عباس بن اسحاق را با جمع كثيرى به سيراف [ 4 
  ] فرستاد و پسر خود محمد بن عمرو را به ارجان ، و بر مقدمه سردار ديگر خود ابو طلحه شركب را روان داشت . اما ابو طلحه از الموفق امان خواست و اين امر در لشكر عمرو وهنى پديد آورد . اما الموفق در باب ابو طلحه به شك افتاد و او را در بند كشيد . الموفق فارس را بگرفت و عمرو به كرمان و از آنجا از راه بيابان به سيستان رفت . پسرش محمد در بيابان بمرد . موفق همچنان از پى عمرو مىرفت ولى نتوانست به كرمان و سيستان درآيد و چون بر عمرو دست نيافت به بغداد باز گرديد .\r\nعمرو بن الليث از برادر خود على بن الليث بيمناك شد و او را در كرمان به حبس انداخت و پسرش معدل را نيز با او زندانى كرد . آنان از زندان بگريختند و به رافع بن الليث [ 5 
  ] ، به هنگامى كه طبرستان و جرجان را از محمد بن زيد العلوى گرفته بود ، يعنى سال 275 [ 6 
  ] ، پيوستند و نزد او ماندند . على بن الليث هلاك شد و پسرش نزد رافع ماند .\r\nسپس المعتمد على اللّه از عمرو خشنود شد و او را شرطگى بغداد داد و نام او را بر علمها و سپرها نوشت . اين وقايع در سال 276 اتفاق افتاد . اما يك سال ديگر بر او خشم گرفت و نام او را از علمها محو كرد .\r\n\r\nامارت عمرو بن الليث بر خراسان بار دوم و كشته شدن رافع بن هرثمه [ 7 
  ]\r\nچون رافع بن هرثمه از تخليهء قواى سلطانى در رى امتناع كرد المعتمد على اللّه بر او\r\n\r\n\r\n","description":"","footnote":"\r\n[ ( 1 ) 
  ] متن : اسماعيل\r\n[ ( 2 ) 
  ] متن : رافع بن الليث\r\n[ ( 3 ) 
  ] عبارت ميان دو قلاب در متن مغشوش بود بدين صورت از الكامل ابن اثير ، وقايع سال 271 تصحيح شد .\r\n[ ( 4 ) 
  ] متن : شيراز\r\n[ ( 5 ) 
  ] متن : على بن الليث\r\n[ ( 6 ) 
  ] متن : 277\r\n[ ( 7 ) 
  ] متن : رافع بن الليث .\r\n","page_name":" 468 ","page_number":500},
  {"content":"\r\n\r\nخشم گرفت و به احمد بن عبد العزيز بن ابى دلف نوشت كه به جنگ رافع رود و او را از رى براند . همچنين منشور امارت خراسان را به نام عمرو بن الليث صادر كرد . احمد بن عبد العزيز در سال 279 [ 1 
  ] به جنگ رافع رفت [ و بر او پيروز آمد و رافع به جرجان گريخت . سال 280 احمد بن عبد العزيز بمرد و رافع به رى بازگشت 
  ] . برادران احمد يعنى عمرو بن عبد العزيز و بكر بن عبد العزيز با رافع به نبرد برخاستند . رافع هر دو را شكست داد و تا پايان سال در رى بماند . سپس به اصفهان لشكر برد و آنجا را در سال 281 تصرف كرد و به جرجان بازگرديد .\r\nدر خراسان با عمرو بن الليث برخورد كرد كه با تمام جماعت خود به عنوان والى در آن ديار استقرار يافته بود .\r\nرافع خود را در خطر يافت ، پس با محمد بن زيد مصالحه كرد و به نام او در سال 282 در طبرستان خطبه خوانده شد ، بدين شرط كه چهار هزار سپاهى از ديلم به يارى او فرستد .\r\nدر سال 283 رافع از طبرستان به نيشابور راند . عمرو بن الليث با او جنگ در پيوست و رافع منهزم شده به ابيورد رفت . عمرو معدل و ليث پسران برادر خود على بن الليث را از اسارت او برهانيد . رافع آهنگ هرات نمود . عمرو در سرخس راه بر او بگرفت . چون رافع خبر يافت لشكر خود به تنگناهاى كوهستان برد و از آن تنگناها خود را به نيشابور رسانيد و به شهر داخل شد . عمرو بن الليث بيامد و او را در نيشابور به محاصره افكند . رافع براى نبرد با عمرو از شهر خارج شد . بعضى از سردارانش از عمرو امان طلبيدند و رافع و يارانش منهزم شدند . رافع از محمد بن زيد [ 2 
  ] مدد خواست ، او نيز چنان كه شرط كرده بود به يارىاش برخاست ولى عمرو بن الليث محمد بن زيد را از اين كار بر حذر داشت . او نيز در كار درنگ كرد تا اصحاب و غلامان رافع از گردش پراكنده شدند . شمار غلامان او چهار هزار تن بودند . همچنين از ياران او محمد بن هارون به بخارا رفت و به احمد بن اسماعيل سامانى [ 3 
  ] پيوست .\r\nرافع گريزان به خوارزم رفت . اندكى از سپاهيان او نيز همراهش بود ، بقاياى اموال و آلات خود را نيز به همراه داشت . اين واقعه در سال 283 بود .\r\nچون ابو سعيد الدرغانى [ 4 
  ] صاحب خوارزم رافع بن الليث را با اندك سپاهيانش ناتوان يافت بر او غدر كرد و در اول شوال سال 283 او را بكشت و سرش را نزد عمرو به نيشابور [ 5 
  ] فرستاد . عمرو نيز آن را به بغداد نزد خليفه المعتضد گسيل داشت . خليفه امارت رى را افزون بر خراسان به عمرو بن الليث داد . و در سال 284 براى او خلعت‌ها و علمها فرستاد .\r\n\r\n\r\n","description":"","footnote":"\r\n[ ( 1 ) 
  ] متن : 280\r\n[ ( 2 ) 
  ] متن : محمد بن وهب\r\n[ ( 3 ) 
  ] متن : سمان\r\n[ ( 4 ) 
  ] متن : الفرغانى .\r\n[ ( 5 ) 
  ] متن : بغداد .\r\n","page_name":" 469 ","page_number":501},
  {"content":"\r\n\r\n\r\nاستيلاى آل سامان بر خراسان و هزيمت عمرو بن الليث و در بند كشيدن و كشتن او\r\nچون عمرو بن الليث سر رافع بن هرثمه را نزد المعتضد باللّه فرستاد و امارت ما وراء النهر را از او طلب نمود و خليفه نيز منشور امارت آن ديار را با خلعتها و علم نزد او فرستاد ، عمرو لشكر خود را به سردارى يكى از سپهسالارانش محمد بن بشير و ديگر سرداران به جنگ اسماعيل بن احمد سامانى روان ساخت . چون سپاه عمرو به آمل [ 1 
  ] رسيد ، اسماعيل از جيحون بگذشت و سپاه عمرو را درهم شكست و محمد بن بشير و ديگر سرداران او را بكشت و باقيماندهء لشكر او به نيشابور بازگشتند .\r\nاسماعيل به بخارا باز گرديد و عمرو بار ديگر لشكر بسيج كرد و به بلخ راند . اسماعيل نزد او كس فرستاد و گفت كه تو را كشورى گسترده است ، مرا در اين ثغر رها كن ولى عمرو نپذيرفت و جنگ را به جد در ايستاد . اسماعيل از جيحون بگذشت و از هر سو راه بر او بگرفت .\r\nچون عمرو خود را در محاصره ديد از كردهء خويش پشيمان شد و خواستار جدا شدن لشكرها از يك ديگر گرديد . اين بار اسماعيل امتناع كرد و به جنگ در ايستاد . عمرو شكست خورد و راه گريز در پيش گرفت و تنها در راهى دور از راه لشكر اسماعيل اسب مىراند و خود را در نيزارى پنهان ساخت . در اين حال اسبش به گل فرو رفت و اصحابش از او بى خبر بودند . عمرو به اسارت افتاد . اسماعيل او را مخير كرد كه نزد او بماند يا به نزد خليفه‌اش فرستد - عمرو راه دوم را اختيار كرد . اسماعيل او را نزد المعتضد باللّه خليفه فرستاد . در سال 288 عمرو به بغداد رسيد . او را در حالى كه بر شترى سوار بود به شهر در آوردند و به زندان بردند .\r\nالمعتضد فرمانروايى خراسان را به اسماعيل بن احمد سامانى داد . عمرو همچنان ببود تا المعتضد از جهان برفت . چون المكتفى باللّه به جاى او نشست و به بغداد آمد ، قصد آن داشت كه با عمرو نيكى كند ولى وزيرش قاسم بن عبيد اللّه كه عمرو را خوش نمىداشت كسانى را مأمور كرد تا در سال 289 او را كشتند .\r\n\r\nحكومت طاهر بن محمد بن عمرو بر سيستان و كرمان و سپس فارس\r\nچون عمرو اسير و به زندان شد ، نواده‌اش طاهر بن محمد بن عمرو در سيستان و كرمان به جاى او نشست . اين طاهر پسر همان محمد بود كه به هنگامى كه عمرو از برابر موفق از فارس مىگريخت در بيابان سيستان هلاك شد . در سال 288 طاهر بن محمد لشكر بسيج كرد و به سوى فارس در حركت آمد . بدر [ غلام المعتضد باللّه 
  ] راه بر او بگرفت . طاهر -\r\n\r\n\r\n","description":"","footnote":"\r\n[ ( 1 ) 
  ] متن : آمد .\r\n","page_name":" 470 ","page_number":502},
  {"content":"\r\n\r\nبن محمد بن سيستان رفت . بدر فارس را تصرف كرد و خراج آن ديار جمع آورى نمود . در سال 289 طاهر بن محمد با پرداخت اموالى خواستار مقاطعهء فارس گرديد . در اين هنگام خليفه المعتضد مرده بود و المكتفى باللّه اين پيمان را با او به اجرا در آورد . طاهر به صيد و لهو مشغول شد و به سيستان رفت و ليث پسر عمويش على بن الليث و سبكرى [ 1 
  ] غلام جدش عمرو بر فارس مستولى شدند . ابو قابوس سردار سپاه طاهر بن محمد نيز با آنان همدست بود ، [ ولى ابو قابوس از آن دو ببريد 
  ] و به خليفه المكتفى باللّه پيوست . طاهر به خليفه نامه نوشت و گفت كه او خراجى را كه گرفته خود برداشته ، و خواست كه او را بازپس‌فرستد تا به حسابش رسيدگى كند ولى خليفه اين درخواست را اجابت ننمود .\r\n\r\nاستيلاى ليث بن على الليث بر فارس و كشته شدن او\r\nچون سبكرى بر فارس غلبه يافت ، ليث بن على بن الليث به طاهر بن محمد بن عمرو ، پسر عم خود پيوست . طاهر براى گوشمال سبكرى لشكر به فارس برد . سبكرى او را شكست داد و اسير كرد و او و برادرش يعقوب را به سال 292 [ 2 
  ] نزد خليفه المقتدر فرستاد . آنگاه فارس را با پرداخت مالى كه به گردن گرفت از خليفه مقاطعه كرد . ليث بن على بن الليث چون خبر بشنيد لشكر برد و فارس را از سبكرى بستد [ و سبكرى به ارجان گريخت . المقتدر مونس خادم را با لشكرى به يارى سبكرى به فارس فرستاد . سبكرى و مونس در ارجان گرد آمدند .\r\nاين خبر به ليث بن على بن الليث رسيد و لشكر به سوى ارجان برد 
  ] در اين احوال خبر يافت كه حسين بن حمدان از قم به يارى مونس مىآيد . على بن الليث لشكر بسيج كرد تا راه را بر او بربندد . راهنما راه گم كرد و آنان را در جايى كه لشكرگاه مونس بود فرود آورد . ميان دو سپاه نبرد درگرفت ، سپاه ليث بن على منهزم شد و او خود نيز اسير گرديد . ياران مونس اشارت كردند كه سبكرى را دستگير كند و فارس را به تصرف خود در آورد ، و چون چنين كند خليفه نيز فرمانروايى فارس را به او خواهد داد . مونس آنان را وعده داد كه چنان خواهد كرد ولى در نهان سبكرى را از اين راز آگاه ساخت او نيز به شيراز گريخت . مونس روز ديگر اصحاب خود را ملامت كرد كه شما او را خبر داديد و گرنه او چگونه مىدانست ، و خود با ليث بن على بن الليث به بغداد باز گرديد .\r\nپس از اين وقايع سبكرى بر فارس مستولى شد و كاتب او عبد الرحمان بن جعفر زمام كارهايش را به دست گرفت . بعضى از ياران او نزد سبكرى سعايتش كردند تا او را در بند كشيد . نيز او را متهم كردند كه عصيان كرده و از حمل اموال به سوى خليفه ممانعت كرده است . عبد الرحمان بن جعفر از زندان به وزير ، ابن الفرات نامه نوشت و حقيقت حالشان را با\r\n\r\n\r\n","description":"","footnote":"\r\n[ ( 1 ) 
  ] متن : سيكرى .\r\n[ ( 2 ) 
  ] متن : 297 .\r\n","page_name":" 471 ","page_number":503},
  {"content":"\r\n\r\nاو در ميان نهاد . ابن الفرات به مونس كه در واسط بود نامه نوشت و فرمان داد كه به فارس باز گردد و از اينكه سبكرى را در بند نكشيده است ملامتش نمود . مونس به اهواز رفت . سبكرى رسولى با هدايايى گران نزد او فرستاد . چون ابن الفرات از گرايش مونس به سبكرى آگاه شد ، و صيف كاتب خود را به فارس فرستاد . محمد بن جعفر نيز با او بود و توصيه كرد در فتح فارس به او متكى باشند . نيز به مونس پيام داد كه همراه ليث به بغداد آيد ، او نيز چنين كرد .\r\nمحمد بن جعفر به فارس آمد . سبكرى بر دروازهء شيراز نبرد كرد و به درون شهر گريخت .\r\nمحمد بن جعفر شهر را محاصره كرد . سبكرى از شهر بگريخت و محمد بن جعفر اموال او را تاراج نمود . سبكرى به بيابان خراسان گريخت . سپاهيان خراسان او را يافتند و اسير كردند و به بغداد فرستادند . محمد بن جعفر بر فارس مستولى شد و فتح ، خادم افشين را بر آن ناحيه امارت داد .\r\n\r\nانقراض دولت خاندان ليث از سيستان و كرمان\r\nدر سال 298 فتح فرمانرواى فارس بمرد . المقتدر ، عبد اللّه بن ابراهيم المسمعى را به جاى او گماشت و كرمان را نيز كه از متصرفات خاندان ليث بود به او واگذاشت . احمد بن اسماعيل سامانى به رى لشكر آورد و از آنجا در سال 298 به سردارى چند تن از سردارانش از جمله حسين [ 1 
  ] بن على المرورودى لشكر به سيستان فرستاد .\r\nچون در سال 297 طاهر [ بن محمد بن عمرو 
  ] اسير شد ، ليث بن على بن الليث امارت يافت و چون ليث اسير شد - چنان كه گفتيم - برادرش معدل بن على بن الليث به امارت رسيد .\r\nمعدل چون از حركت اين سپاه كه از سوى احمد بن اسماعيل مىآمد ، آگاه شد ، برادر خود ابو على محمد بن على بن الليث را به بست و رخج فرستاد ، تا اموال آن نواحى را گرد آورد ، و از آن دو شهر آذوقه و علوفه به سيستان فرستد . امير احمد بن اسماعيل به بست راند و ابو على را اسير كرده به هرات فرستاد . [ اما لشكرى كه در سيستان بود معدل را محاصره نمود ، چون معدل شنيد كه برادرش ابو على اسير شده با حسين بن على المرورودى مصالحه كرد و از او امان خواست . حسين بر سيستان مستولى شد و امير احمد بن اسماعيل 
  ] ابو صالح منصور بن اسحاق را كه پسر عمش بود بر سيستان امارت داد . [ حسين بن على در حالى كه معدل همراه او بود به بخارا باز گرديد . چون سامانيان بر سيستان غلبه يافتند ، خبر يافتند كه 
  ] سبكرى از راه بيابان از فارس به سيستان مىآيد . سپاهى بر سر راهش فرستادند و او را بگرفتند . امير احمد بن اسماعيل اين خبر به خليفه المقتدر باللّه بنوشت و از پيروزى خود او\r\n\r\n\r\n","description":"","footnote":"\r\n[ ( 1 ) 
  ] متن : حسن .\r\n","page_name":" 472 ","page_number":504},
  {"content":"\r\n\r\nرا آگاه ساخت . خليفه فرمان داد سبكرى و ليث بن على بن ليث را به بغداد فرستد . او نيز بفرستاد و هر دو را در بغداد به زندان بردند .\r\n\r\nشورش مردم سيستان عليه سامانيان\r\nمحمد بن هرمز ، معروف به المولى الصندلى ، از خوارج بود و از مردم سيستان . در ايام آل سامان خروج كرد و در بخارا اقامت گزيد . يكى از اعيان دولت بر او خشم گرفت و او به سيستان رفت و خوارج آن ديار را به سوى خود جلب كرد . رئيس خوارج سيستان ابن الحفار نام داشت . پس قيام كردند و منصور بن اسحاق والى سيستان از سوى آل سامان را گرفتند و در بند كشيدند ، و عمرو بن يعقوب بن محمد بن عمرو بن الليث را بر خود امير ساختند و به نام او خطبه خواندند . احمد بن اسماعيل سامانى در سال 300 بار ديگر به سردارى حسين بن على لشكر به سيستان فرستاد و شش ماه آنجا را محاصره نمود و عمرو بن يعقوب امان طلبيد و منصور بن اسحاق از زندان بيرون آمد . احمد بن اسماعيل سامانى سيمجور دواتى [ 1 
  ] را امارت سيستان داد . حسين بن على با سپاه خود نزد امير احمد بن اسماعيل باز گرديد . عمرو بن يعقوب [ 2 
  ] و ابن الحفار نيز با او بودند . اين واقعه در ماه ذو الحجهء سال 300 بود .\r\n\r\nاستيلاى خلف بن احمد بن محمد [ 3 
  ] بر سيستان سپس شورش مردم عليه او\r\nخلف بن احمد از نوادگان عمرو بن الليث بود . پسر بانو [ دختر عمرو بن الليث 
  ] . چون كار آل سامان به سستى گراييد او بر سيستان غلبه يافت . امير خلف بن احمد خود از اهل علم بود و با اهل علم مىنشست . در سال 353 به حج رفت و يكى از خويشاوندان خود به نام طاهر بن الحسين را بر كشورش به جاى خود گماشت . چون از حج باز گرديد طاهر بن الحسين بر او بشوريد . خلف به بخارا رفت و از امير منصور بن نوح سامانى يارى طلبيد .\r\nامير سامانى سپاهى با او همراه كرد . خلف بيامد و سيستان را بگرفت [ چون لشكرى كه به يارى خلف آمده بود باز گرديد ، بار ديگر طاهر عصيان كرد . در اين احوال طاهر بمرد و پسرش حسين به جاى او نشست . خلف بن احمد ، حسين بن طاهر را محاصره كرد . حسين از قلعه فرود آمد و به بخارا نزد منصور بن نوح رفت . 
  ] كم كم اموال و لشكريان خلف افزون گرديد و مالى را كه هر ساله به بخارا مىفرستاد قطع كرد . از سوى بخار الشكرى به سردارى [ حسين بن طاهر بن الحسين مذكور 
  ] به جنگ او آمد . اينان خلف بن احمد را در دژ ارك [ 4 
  ] در محاصره گرفتند . اين دژ يكى از استوارترين و بلندترين دژها بود . محاصره سخت شد و اموال و آلات بسيار به كار رفت . خلف\r\n\r\n\r\n","description":"","footnote":"\r\n[ ( 1 ) 
  ] متن : دوانى\r\n[ ( 2 ) 
  ] متن : يعقوب بن عمرو .\r\n[ ( 3 ) 
  ] متن : احمد بن على\r\n[ ( 4 ) 
  ] متن : اوال .\r\n","page_name":" 473 ","page_number":505},
  {"content":"\r\n\r\nبن احمد نزد امير نوح بن منصور امير خراسان نامه نوشت و از او امان طلبيد و قول داد كه آن مال هر ساله ادا كند . نوح بن منصور به ابو الحسن بن سيمجور عامل خود در خراسان - كه اينك معزول شده بود - نوشت كه او نيز به محاصرهء خلف بن احمد رود . او نيز از قهستان به سيستان رفت و خلف را در محاصره گرفت . ميان ابو الحسن بن سيمجور و خلف بن احمد دوستى بود ، از اين رو اشارت كرد كه از دژ ارك فرود آيد و آن را تسليم حسين [ 1 
  ] بن طاهر كند تا سبب شود كه سپاهيان او پراكنده شوند و او به بخارا باز گردد ، و چون سپاهيان حسين پراكنده شدند ، او بار ديگر نبرد آغاز كند . خلف اين رأى را بپسنديد ، ابو الحسن بن سيمجور به دژ در آمد و به نام امير نوح بن منصور خطبه خواند . سپس آن را به حسين بن طاهر تسليم كرد و خود به بخارا باز گرديد .\r\nاين نخستين وهنى بود كه در دولت آل سامان پديد آمد و دولتمردانشان اينچنين نافرمانى و ريا كارى مىكردند .\r\n\r\nاستيلاى خلف بن احمد بر كرمان\r\nچون خلف بن احمد در سيستان نيرومند شد او را در دل هواى تسخير كرمان پديد آمد .\r\nاين شهر در دست آل بويه بود . پادشاهشان در اين روزگار عضد الدوله بود . چون اركان دولت اين خاندان سستى گرفت و ميان صمصام الدوله و بهاء الدوله پسران عضد الدوله خلاف افتاد ، او فرصت مغتنم شمرد و سپاه به كرمان كشيد . سردار اين سپاه عمرو پسر خلف بن احمد و سردار ديلميان تمرتاش بود . چون عمرو به نزديكى كرمان رسيد ، تمرتاش به بردسير [ 2 
  ] گريخت و هر چه توانست از اموال و نفايس با خود ببرد . عمرو نيز باقيمانده را به غنيمت گرفت و كرمان را در تصرف آورد و خراج بستد . صمصام الدوله فرمانرواى فارس بود . لشكرى به سردارى مردى به نام ابو جعفر بر سر تمرتاش فرستاد و فرمان داد او را به سبب گرايشش به برادرش بهاء الدوله دستگير كند .\r\nابو جعفر برفت و او را دستگير كرد و به شيراز آورد . آنگاه لشكر به جنگ عمرو بن خلف كشيد . در دارزين ميان دو سپاه مصاف افتاد ، ابو جعفر بگريخت و همه از راه جيرفت بازگشتند .\r\nصمصام الدوله به سردارى عباس بن احمد يكى از اصحاب خود لشكر به جنگ عمرو بن خلف فرستاد . اين دو سپاه در محرم سال 382 در سيرجان مصاف دادند . اين بار عمرو بن خلف شكست خورده نزد پدر به سيستان باز گرديد . خلف بن احمد پسر را سخت سرزنش كرد ، سپس او را بكشت .\r\nصمصام الدوله عباس بن احمد را از كرمان عزل كرد [ و استاد هرمز را به جاى او\r\n\r\n\r\n","description":"","footnote":"\r\n[ ( 1 ) 
  ] متن : حسن بن طاهر\r\n[ ( 2 ) 
  ] متن : بردشير .\r\n","page_name":" 474 ","page_number":506},
  {"content":"\r\n\r\nمنصوب نمود . چون استاد هرمز به كرمان رسيد خلف از او بترسيد و پيام داد كه با او آشتى و مصالحه خواهد كرد . و صلح برقرار شد . در سيستان قاضيى بود به نام ابو يوسف كه همگان به دو ارادت مىورزيدند . خلف او را به كرمان فرستاد و كسى را برگماشت كه چون قاضى به مهمانى استاد هرمز رفت او را زهر دهد و چنان شايع كند كه استاد هرمز او را زهر داده است .\r\nآن مرد نيز چنان كرد 
  ] [ 1 
  ] . قتل ابو يوسف مردم سيستان را به جنگ با كرمان بر انگيخت . خلف از آنان سپاهى ترتيب داد و به سردارى پسر خود طاهر به كرمان فرستاد ، اينان تا نرماشير [ 2 
  ] برفتند و آنجا را از ديلميان بستدند . سپاهيان ديلم به جيرفت رفتند و در آنجا گرد آمدند ، و كسانى را براى حمايت بردسير به آنجا فرستادند ، زيرا بردسير اصل بلاد كرمان و شهر بزرگ آن بود .\r\nطاهر سه ماه آن را محاصره كرد و بر مردم آنجا سخت گرفت . مردم شهر به استاد هرمز نامه نوشتند و شرح حال خود بدادند كه اگر او دير به ياريشان آيد شهر را تسليم خواهند كرد . استاد هرمز نيز خود را به خطر افكند و از دره‌ها و تنگناها خود را به بردسير رسانيد . چون بيامد طاهر به سيستان باز گرديد و ديلم بر كرمان قرار گرفت . اين واقعه در سال 384 اتفاق افتاد .\r\n\r\nاستيلاى طاهر بن خلف بر كرمان و بازگشتن او از كرمان و كشته شدنش\r\nطاهر بن خلف از طاعت پدر بيرون شد و بر او بشوريد و ميانشان جنگها در گرفت كه پيروزى از آن خلف بن احمد بود . پس طاهر از سيستان بيرون آمده به كرمان رفت . سپاه بهاء الدوله در كرمان بود . طاهر با جماعت خود به كوهستانهاى كرمان رفت و در آنجا با مردمى كه عليه سلطان ياغى شده بودند همدست شده به جيرفت فرود آمد و آنجا را در تصرف آورد و چون با سپاه ديلم روبرو شد منهزمشان ساخت و بر بسيارى از متصرفاتشان دست يافت . بهاء الدوله سپاهى به سردارى ابو جعفر بن استاد هرمز به جنگ او فرستاد . او طاهر را در كرمان مغلوب كرد و طاهر به سيستان باز گرديد و با پدر به جنگ پرداخت و او را شكست داد و آن بلاد را در تصرف آورد . پدرش خلف بن احمد به يكى از دژهاى خود موضع گرفته بود . مردم سيستان خلف بن احمد را به سبب سيرت ناپسندش دوست نمىداشتند بلكه به طاهر گرايش داشتند . خلف بن احمد دست به حيله‌گرى زد و به پسر پيام داد كه در پايين قلعه با او ديدار كند و گروهى را نيز در جايى به كمين نشاند ، چون پسر بيامد آنان كه در كمين نشسته بودند برجستند و در بندش افكندند . پدر نيز او را بكشت .\r\n\r\n\r\n","description":"","footnote":"\r\n[ ( 1 ) 
  ] ميان دو قلاب از متن كتاب افتاده بود از ابن اثير افزوديم . وقايع سال 381 .\r\n[ ( 2 ) 
  ] متن : برماشير .\r\n","page_name":" 475 ","page_number":507},
  {"content":"\r\n\r\n\r\nاستيلاى محمود بن سبكتكين بر سيستان و محو آثار خاندان صفارى از آنجا\r\nخلف بن احمد پسر خود طاهر را به قهستان فرستاده بود و او قهستان را تسخير كرده بود . سپس او را به پوشنج فرستاده و پوشنج را نيز به تصرف در آورده بود . قهستان و پوشنج از آن بغراجق عم سلطان محمود بود . در اين روزها محمود سرگرم فتنهء سامانيان بود . چون از آن كار بپرداخت عمش بغراجق از او اجازت خواست كه برود و طاهر بن خلف را از ملك خود براند . محمود نيز به او اجازت داد و بغراجق در سال 390 عازم نبرد طاهر بن خلف شد .\r\nدر نواحى پوشنج نبرد درگرفت و طاهر شكست خورد . بغراجق در طلب او به جد در ايستاد بناگاه طاهر باز گرديد و او را بكشت . اين واقعه بر محمود گران آمد . سپاه گرد كرد و بر سر خلف بن احمد آمد . در دژ اسپهبد [ 1 
  ] او را محاصره كرد تا خلف سخت درمانده شد و مالى گران تقديم او كرد و چند گروگان داد تا باز گرديد .\r\nخلف بن احمد از بيم سلطان محمود ، پسر خود را به ولايت عهدى برگزيد و خود به عبادت و مذاكرهء علم مشغول شد . چون طاهر بر سرير ملك استقرار يافت سر به فرمان پدر نياورد و عاقبت كارش چنان شد كه آورديم .\r\nچون طاهر كشته شد ، سپاهيان با پدرش دل بد كردند و همواره از او در بيم بودند . از اين رو محمود بن سبكتكين را دعوت كردند و او شهرشان را تسخير كرد و خلف در دژ خود به نام دژ طاق نشستن گرفت . اين دژ را هفت باروى استوار بود و خندقى ژرف كه بر آن پلى بود كه به هنگام نياز فرود مىآمد و بر سر خندق قرار مىگرفت . محمود در سال 392 [ 2 
  ] آن دژ را محاصره كرد و خندق را در يك روز با چوب و خاك بينباشت و فيلها به قتال او روان كرد . ژنده پيلى كه پيشاپيش همه بود برفت و در آن دژ را به ضرب دندان بركند و محمود با روى نخستين را تصرف كرد . ياران خلف به باروى دوم رفتند و سپس به باروى سوم . تا آنگاه كه او خود بيرون آمد و امان خواست . محمود نزد او رفت و او را مخير كرد كه در هر جا كه خواهد مقام كند . او جوزجان را برگزيد و چهار سال در آنجا درنگ كرد . سپس خبر آوردند كه قصد فتنه انگيزى دارد و به ايلك خان پيام داده و او را عليه محمود تحريض كرده است . سلطان محمود او را به دژ جردين آورد و در آنجا حبس كرد تا در حبس بمرد .\r\nپس از مرگ خلف بن احمد پسرش ابو حفص وارث او بود .\r\nچون سلطان محمود خلف بن احمد را از دژ طاق فرود آورد ، يكى از امراى بزرگ خود موسوم به احمد قنجى [ 3 
  ] را بر آن ديار امارت داد . مردم سيستان بر او بشوريدند . محمود در\r\n\r\n\r\n","description":"","footnote":"\r\n[ ( 1 ) 
  ] متن : اصبهل\r\n[ ( 2 ) 
  ] متن : 393\r\n[ ( 3 ) 
  ] متن : فتحى .\r\n","page_name":" 476 ","page_number":508},
  {"content":"\r\n\r\nسال 393 ، در ماه ذو الحجه لشكر به سيستان برد و آنان را در دژ ارك [ 1 
  ] محاصره نمود . سپس دژ را به جنگ بگشود و بيشترين را بكشت و باقى را اسير كرد ، چنان كه سيستان از آنان تهى گرديد و آن ناحيه او را صافى شد . آنگاه سيستان را به برادر خود نصر - افزون بر نيشابور - به اقطاع داد . بدين گونه دولت صفاريان و متعلقان ايشان در سيستان منقرض گرديد . و البقاء للّه وحده .\r\n\r\nخبر از آل سامان پادشاهان ما وراء النهر\r\nاصل آل سامان از ايران بود . جدشان اسد بن سامان از مردم و خاندانهاى خراسان بود .\r\nدر ميان ايرانيان نسب به بهرام چوبين پسر بهرام جشنس [ 2 
  ] مىرسانند كه بهرام جشنس را انو شيروان مرزبان آذربايجان نمود و بهرام چوبين از مردم رى بود . نسب اسد چنين است :\r\nاسد بن سامان‌خداة بن جثمان بن طغماث [ 3 
  ] بن نوشرد بن بن بهرام چوبين بن [ 4 
  ] بهرام جشنس ، و ما را به ضبط اين نامها اعتمادى نيست .\r\nاسد را چهار پسر بود : نوح ، احمد ، يحيى و الياس . اصل دولت اينان در ما وراء النهر بود . چون مأمون به امارت خراسان رسيد ، اين پسران را بر كشيد و چون از خاندانى بزرگ بودند و صاحب نسبى شريف ، مأمون اين حق به جاى آورد و آنان را بر ولايات امارت داد .\r\nبدان هنگام كه مأمون از خراسان به بغداد باز گرديد غسان بن عباد امارت خراسان يافت ، او از خويشاوندان حسن بن سهل بود [ 5 
  ] . غسان در سال 204 نوح بن اسد را حكومت سمرقند داد و احمد بن اسد را حكومت فرغانه و يحيى بن اسد را حكومت چاج و اشر و سنه و الياس بن اسد را حكومت هرات 
  ] [ 6 
  ] .\r\nهنگامى كه طاهر بن الحسين فرمانروايى خراسان يافت آنان را در مقامهايى كه داشتند ابقا كرد . آنگاه نوح بن اسد بمرد و طاهر بن عبد اللّه بن طاهر قلمرو او را به دو برادرش يحيى و احمد داد . و چون الياس از دنيا رفت ، عبد اللّه بن طاهر پسرش ابو اسحاق محمد بن الياس را بر قلمرو او امارت داد . و احمد را هفت پسر بود : نصر و ابو يوسف يعقوب و ابو زكريا يحيى و ابو الاشعث اسد و اسماعيل و اسحاق و ابو غانم حميد . چون احمد بن اسد بمرد سمرقند از اعمال او بود كه آن را در سال 261 به پسر خود نصر واگذاشت . نصر در ايام حكومت آل طاهر و بعد از آن در آن ديار بود و او همچنان تا پايان دولت خاندان طاهرى و استيلاى صفار بر خراسان در آن كار ببود .\r\n\r\n\r\n","description":"","footnote":"\r\n[ ( 1 ) 
  ] متن : اول\r\n[ ( 2 ) 
  ] متن : حشيش\r\n[ ( 3 ) 
  ] متن : طغان\r\n[ ( 4 ) 
  ] متن : نجرين .\r\n[ ( 5 ) 
  ] متن : فضل بن طاهر\r\n[ ( 6 ) 
  ] ميان دو قلاب از ابن اثير است . وقايع سال 204 .\r\n","page_name":" 477 ","page_number":509},
  {"content":"\r\n\r\n\r\nامارت نصر بن احمد بر ما وراء النهر\r\nچون صفار بر خراسان دست يافت و حكومت آل طاهر منقرض گرديد ، المعتمد على اللّه خليفهء عباسى منشور امارت ما وراء النهر را به نام نصر بن احمد صادر نمود . نصر بن احمد چون منشور خليفه يافت سپاه خود را به كنار جيحون برد تا از عبور يعقوب بن الليث ممانعت كند .\r\nلشكريان او سردار سپاه يعقوب را كشتند و به بخارا باز گرديدند . والى بخارا بر جان خود بترسيد و شهر را رها كرده برفت . مردم بخارا چند تن را يكى پس از ديگرى بر خود امير كردند و عزل نمودند تا آنگاه كه نصر بن احمد برادر خود اسماعيل بن احمد را به ساحل شط جيحون فرستاد . اسماعيل برادر خود نصر را گرامى مىداشت و در خدمت او به سر مىبرد . آنگاه ابو - اسحاق بن الپتكين [ 1 
  ] امارت خراسان يافت . رافع بن هرثمه از سوى آل طاهر بر خراسان دست يافت و صفار را از آنجا براند . پس اسماعيل با رافع بن هرثمه باب مكاتبت بگشود و از او خواست كه اعمال خوارزم را به دو دهد . رافع نيز چنين كرد ، و اين امر سبب شد كه ميان اسماعيل و برادرش نصر اختلاف پديد آيد . نصر بن احمد در سال 272 لشكر به جنگ او آورد . اسماعيل سردار خود حمويه بن على را نزد رافع بن هرثمه فرستاد و از او يارى طلبيد .\r\nولى حمويه خود برفت و ميان آن دو برادر آشتى افكند و به خراسان بازگشت . پس از چندى باز آتش فتنه ميان آن دو افروخته گرديد و در سال 275 بار ديگر مصاف دادند . در اين مصاف اسماعيل بر نصر پيروز شد . چون نصر را آوردند ، اسماعيل از اسب فرود آمد و بر دستش بوسه داد و او را به مستقر دولت خود ، سمرقند باز گردانيد و خود به نيابت او در بخارا بماند . اسماعيل مردى نيكوكار بود و اهل علم و دين را گرامى مىداشت .\r\n\r\nوفات نصر بن احمد و حكومت برادرش اسماعيل بر ما وراء النهر\r\nدر سال 279 نصر بن احمد وفات كرد و برادرش اسماعيل بر ما وراء النهر دست يافت و به جاى او نشست . المعتضد باللّه خليفه نيز منشور امارتش داد . سپس او را به سال 287 حكومت خراسان ارزانى داشت . سبب آن بود كه عمرو بن الليث را المعتضد امارت خراسان داده بود و او را به جنگ رافع بن هرثمه برانگيخته بود . عمرو برفت و رافع بن هرثمه را بكشت و سرش را نزد المعتضد فرستاد و در عوض امارت ما وراء النهر را از او خواست .\r\nالمعتضد باللّه نيز درخواست او بپذيرفت . عمرو سپاهى به سردارى محمد بن بشير كه از خواص او بود به جنگ اسماعيل بن احمد فرستاد . سپاه تا كرانهء جيحون پيش رفت . اسماعيل لشكر از جيحون بگذرانيد و دشمن را درهم شكست و محمد بن بشير را نيز به قتل آورد و به بخارا\r\n\r\n\r\n","description":"","footnote":"\r\n[ ( 1 ) 
  ] متن : التكين .\r\n","page_name":" 478 ","page_number":510},
  {"content":"\r\n\r\nباز گرديد . عمرو بن الليث از نيشابور به بلخ راند بدان قصد كه از جيحون بگذرد و به ما وراء النهر رود . اسماعيل نزد او كس فرستاد كه اين جهان پهناور است و قلمرو تو بسيار .\r\nاين ثغر را به من واگذار . ولى عمرو نپذيرفت و به جد در ايستاد . اسماعيل از آب بگذشت و او را در محاصره گرفت . عمرو در بلندى بود ، چون ديده گشود خود را در محاصرهء اسماعيل يافت .\r\nعمرو خواست كه دو لشكر بى هيچ جنگى از يك ديگر جدا شوند ولى اسماعيل نپذيرفت .\r\nپس جنگ در پيوست و عمرو را شكست داد ، و بعضى از سپاهيان او را اسير كرد و به سمرقند فرستاد . عمرو در سال 288 به بغداد رسيد در حالى كه بر اشترى سوارش كرده بودند . خليفه فرمان داد به زندانش برند . خليفه المعتضد باللّه فرمان حكومت خراسان را براى اسماعيل سامانى فرستاد و او بر سراسر خراسان مستولى شد و همهء آن بلاد در قبضهء قدرت او قرار گرفت .\r\nچون عمرو كشته شد ، محمد بن زيد العلوى صاحب طبرستان و ديلم طمع در ملك خراسان بست و لشكر به آن ديار آورد . محمد بن زيد مىپنداشت كه اسماعيل بن احمد قصد او نمىكند و از سرزمين خود پاى بيرون نمىنهد . محمد بن زيد كه به جرجان رسيد نامهء المعتضد باللّه به اسماعيل آمد و او را امارت خراسان داد . اسماعيل نيز به محمد بن زيد نامه نوشت و او را از تجاوز به خراسان منع فرمود ولى علوى نپذيرفت و لشكر پيش آورد . اسماعيل محمد بن هارون را كه از سرداران رافع بن هرثمه بود و پس از شكست و كشته شدن رافع به دو پيوسته بود به جنگ علوى فرستاد . محمد بن هارون با لشكرى برفت و با محمد بن زيد در جرجان روبرو شد . در اين نبرد محمد بن زيد شكست خورد و محمد بن هارون لشكرگاه او را به غنيمت گرفت . محمد بن زيد جراحات سخت برداشت و پس از چند روز هلاك گرديد .\r\nپسرش زيد بن محمد بن زيد نيز اسير شد . اسماعيل او را در بخارا نگهداشت و برايش اجرى و راتبه تعيين كرد . محمد بن هارون به طبرستان رفت و آنجا را در تصرف آورد و به نام اسماعيل بن احمد خطبه خواند و از سوى اسماعيل به امارت آن ديار منصوب گرديد .\r\n\r\nاستيلاى اسماعيل بن احمد بر رى\r\nمحمد بن هارون در طبرستان عصيان كرد و سر از طاعت اسماعيل برتافت . والى رى از جانب المكتفى باللّه ، اغرتمش ترك بود ، كه مردى بد سيرت بود . مردم رى محمد بن - هارون را از طبرستان دعوت كردند . محمد بن هارون برفت و با اغرتمش جنگيد و او و دو پسرش را بكشت . همچنين كيغلغ [ 1 
  ] كه از سرداران المكتفى باللّه بود بر رى مستولى شد . خليفه منشور حكومت رى به نام اسماعيل بن احمد روان داشت . اسماعيل لشكر به رى آورد .\r\n\r\n\r\n","description":"","footnote":"\r\n[ ( 1 ) 
  ] متن : برادرش كيغلغ را .\r\n","page_name":" 479 ","page_number":511},
  {"content":"\r\n\r\nمحمد بن هارون از رى راهى قزوين و زنجان گرديد ، سپس به طبرستان باز گرديد . اسماعيل ، بارس [ 1 
  ] الكبير را بر حكومت جرجان گماشت . و او را به احضار محمد بن هارون فرمان داد .\r\nبارس به او نامه نوشت و ضمانت كرد كه ميان او و اسماعيل را اصلاح كند . محمد بن هارون بپذيرفت و از جستان [ 2 
  ] ديلمى منصرف گرديد و در ماه شعبان سال 290 به بخارا رفت .\r\nدر راه كه مىرفت او را بگرفتند و در بند كشيدند و او را بدين حالت به بخارا بردند و به زندان كردند . وى پس از دو ماه بمرد .\r\n\r\nوفات اسماعيل بن احمد و امارت پسرش احمد بن اسماعيل\r\nاسماعيل بن احمد صاحب خراسان و ما وراء النهر در نيمهء سال 295 از دنيا برفت . پس از مرگش او را امير ماضى مىخواندند . پس از او پسرش ابو نصر احمد بن اسماعيل به جايش نشست . المكتفى باللّه نيز فرمان حكومت به نام او فرستاد و به دست خود لوا بست .\r\nاسماعيل اميرى عادل و نيكسيرت و بردبار بود . در ايام او به سال 291 جماعت بى - شمارى از تركان وارد ما وراء النهر شدند . گويند كه هفتصد چادر از آن رؤسايشان بود . اسماعيل مردم را براى راندنشان بسيج كرد و از سپاهيان و متطوعه خلق كثيرى بيرون آمدند . اينان به يكباره بر تركان زدند و بسيارى را كشتند و باقى راه گريز پيش گرفتند . لشكرگاهشان نيز به غارت رفت .\r\nچون اسماعيل بمرد ، پسرش ابو نصر احمد به جاى او نشست . چون كارش در بخارا استوار شد ، فرستاد تا عم خود اسحاق بن احمد را كه در سمرقند بود گرفتند و به زندان كرد .\r\nسپس از جيحون بگذشت و به خراسان آمد و در نيشابور فرود آمد . بارس الكبير غلام پدرش عامل جرجان بود . پدرش بارس را پس از عزل او از جرجان به آنجا فرستاده بود و اين بارس از اموال رى و طبرستان هشتاد بار براى اسماعيل بن احمد روانه داشته بود . چون خبر وفات او را شنيده آن اموال از راه باز گردانيده بود . ابو نصر احمد بن اسماعيل را اينك هواى آن اموال در سر بود . چون ابو نصر احمد بن اسماعيل به نيشابور فرود آمد بارس بترسيد و به المكتفى نامه نوشت و اجازت خواست كه به نزد او رود . المكتفى اجازت داد و بارس با چهار هزار سپاهى بيرون آمد و روانهء بغداد شد . احمد بن اسماعيل از پى او براند ولى بر او دست نيافت . بارس با آن اموال به بغداد رسيد . اكنون المكتفى مرده بود و المقتدر باللّه به جاى او نشسته بود . در اين احوال واقعهء ابن المعتز [ 3 
  ] پيش آمد . المقتدر او را با لشكرى به طلب بنى حمدان فرستاد و امارت ديار ربيعه به دو داد . اصحاب المقتدر بترسيدند كه مبادا بارس بر آنان پيشى گيرد . يكى از غلامانش را بر گماشتند تا به هنگامى كه در موصل بود زهر در طعامش\r\n\r\n\r\n","description":"","footnote":"\r\n[ ( 1 ) 
  ] متن : فارس\r\n[ ( 2 ) 
  ] متن : حسان\r\n[ ( 3 ) 
  ] متن : ابن المعين .\r\n","page_name":" 480 ","page_number":512},
  {"content":"\r\n\r\nكرد و او را بكشت و آن غلام زوجه‌اش را به زنى گرفت .\r\n\r\nاستيلاى احمد بن اسماعيل بر سيستان\r\nسيستان در تصرف ليث بن على بن الليث بود . ليث به هواى تصرف فارس لشكر كشيد ، مونس خادم او را اسير كرد و در بغداد حبس نمود و برادرش معدل را به امارت سيستان نشاند . سپس در سال 297 احمد بن اسماعيل از بخارا به رى آمد . سپس به هرات رفت و طمع تصرف سيستان در او پديد آمد . در محرم سال 298 لشكرى به سردارى چند تن از سردارانش چون احمد بن سهل و محمد بن المظفر و سيمجور دواتى و حسين بن على المرورودى به سيستان فرستاد . چون معدل خبر يافت برادر خود ، ابو على محمد بن على بن الليث را به بست و رخج [ 1 
  ] فرستاد تا اموالى را كه در آنجا داشت حفاظت كند . احمد بن اسماعيل لشكر به بست برد و آنجا را بگرفت و محمد بن على را نيز اسير كرد . چون خبر به معدل رسيد از حسين بن على امان خواست و او سيستان را بگرفت و معدل را با خود به بخارا برد . احمد بن اسماعيل ، ابو صالح منصور بن اسحاق را كه پسر عمش بود ، امارت سيستان داد . و اين اسحاق همان كسى است كه در آغاز حكومتش او را در بند كرده بود ، سپس او را آزاد كرده و به سمرقند و فرغانه باز گردانده بود .\r\nچون سامانيان بر سيستان مستولى شدند خبر يافتند كه سبكرى پس از درهم شكستن لشكرش از لشكر خليفه المقتدى در فارس ، اينك راهى بيابان شده است . حسين بن على ، لشكرى بر سر راهش فرستاد . او را اسير كردند و با محمد بن على بن الليث به بغداد فرستادند .\r\nالمقتدر براى احمد بن اسماعيل خلعتها و هدايا فرستاد . [ چون خبر فتح سيستان به امير احمد - بن اسماعيل رسيد سيمجور دواتى را بر آن امارت داد و فرمان داد حسين بن على به بخارا باز گردد 
  ] . همچنين منصور بن اسحاق پسر عم خود را حكومت نيشابور ارزانى داشت . پس از چندى مردم سيستان بر سيمجور بشوريدند .\r\n\r\nكشته شدن ابو نصر اجمد بن اسماعيل و امارت پسرش نصر بن احمد\r\nابو نصر احمد بن اسماعيل صاحب خراسان و ما وراء النهر در ماه جمادى الاخر سال 301 كشته شد . او را به شكار شوق فراوان بود ، روزى در فربر [ 2 
  ] به شكار بيرون رفت ، شيرى داشت كه هر شب آن را بر در خيمه‌اش مىبستند . شبى از آوردن آن شير غفلت كردند ، جماعتى از غلامان به خيمه او رفتند و بر تخت كشتندش . پيكر او را به بخارا بردند و او را امير شهيد لقب دادند . روز بعد هر كس از آن غلامان را يافتند بكشتند .\r\n\r\n\r\n","description":"","footnote":"\r\n[ ( 1 ) 
  ] متن : زنج\r\n[ ( 2 ) 
  ] متن : برير .\r\n","page_name":" 481 ","page_number":513},
  {"content":"\r\n\r\nپس از او پسرش ابو الحسن نصر بن احمد به امارت خراسان رسيد و در آن هنگام هشت ساله بود . نصر بن احمد را امير سعيد لقب نهادند . امور مملكت را اصحاب پدرش كه در بخارا بودند به عهده گرفتند . به هنگام بيعت احمد بن محمد بن الليث كه مستولى بر امور شده بود او را بر دوش گرفته بود .\r\nاز كسانى كه بر او بشوريدند ، يكى عموى پدر او اسحاق بن احمد بن اسد در سمرقند بود و پسرانش منصور و الياس و همچنين محمد بن الحسين و نصر بن محمد و ابو الحسين بن يوسف و حسين [ 1 
  ] بن على المرورودى و احمد بن سهل و ليلى بن نعمان از ياران علويان در طبرستان و سيمجور دواتى و ابو الحسين بن الناصر الاطروش و قراتكين با او به نبرد برخاستند . همچنين برادرانش يحيى و منصور و ابراهيم پسران احمد بن اسماعيل و نيز جعفر بن ابى جعفر [ 2 
  ] و ابن داود و محمد بن الياس و مرداويج و شمگير پسران زيار از امراى ديلم . ولى امير سعيد نصر بن احمد بر همه پيروز شد .\r\n\r\nشورش سيستان\r\nچون احمد بن اسماعيل كشته شد مردم سيستان عصيان كردند . آنان سيمجور را از آنجا راندند . المقتدر ، غلام خود بدر الكبير را به امارت آنجا منصوب داشت . بدر نيز فضل بن حميد و ابو يزيد [ خالد بن محمد المروزى 
  ] را از جانب خود به سيستان فرستاد . [ عبيد اللّه بن - احمد الجيهانى در بست و رخج بود و سعد الطالقانى از سوى امير سعيد نصر بن احمد در غزنه 
  ] . فضل و خالد آهنگ آن دو كردند و بر غزنه و بست دست يافتند و سعد الطالقانى را گرفتند و به بغداد فرستادند . عبيد اللّه بن احمد الجيهانى [ 3 
  ] از ايشان بگريخت . پس از چندى فضل بن حميد بيمار شد و خالد يكه تاز ميدان گرديد و بر خليفه عاصى شد . آنگاه لشكر به كرمان برد . بدر سپاهى به گوشمال او فرستاد . خالد در اين نبرد اسير شد و در اسارت بمرد .\r\nسرش را به بغداد فرستادند .\r\n\r\nعصيان اسحاق بن احمد و پسرش الياس\r\nاسحاق بن احمد [ بن اسد 
  ] عم امير احمد بن اسماعيل والى سمرقند بود . چون خبر كشته شدن امير احمد و امارت پسرش امير سعيد نصر بن احمد به او رسيد در سمرقند سر به شورش برداشت و مردم را به بيعت با خود فراخواند . پسرش الياس نيز با پدر هم آواز شد . اينان به سوى بخارا در حركت آمدند . حمويه بن على با سپاهى به مقابله بيرون آمد و ايشان را در سمرقند منهزم ساخت . بار ديگر لشكر بسيج كرده بيامدند ، اين بار نيز آنان را در هم شكست\r\n\r\n\r\n","description":"","footnote":"\r\n[ ( 1 ) 
  ] متن : حسن\r\n[ ( 2 ) 
  ] متن : جعفر بن داود .\r\n[ ( 3 ) 
  ] متن : الجهستانى .\r\n","page_name":" 482 ","page_number":514},
  {"content":"\r\n\r\nو سمرقند را به جنگ از ايشان بستد . اسحاق بگريخت و پنهان شد ، حمويه در طلب او كوشش بسيار كرد تا او را در نهانگاهش به دام افكند . اسحاق امان خواست . او را به بخارا بردند و او در آنجا بود تا هلاك شد . الياس پسر او به فرغانه رفت و در آنجا بود تا بار ديگر - چنان كه خواهيم آورد - خروج نمود .\r\n\r\nظهور اطروش و استيلاى او بر طبرستان\r\nپيش از اين از علويان و دولت اطروش و پسرانش در طبرستان ، سخن گفته‌ايم .\r\nاو حسن بن على بن حسن بن عمر بن على بن الحسن السبط بود . [ چون محمد بن هارون بر امير احمد بن اسماعيل بشوريد و از او بگريخت 
  ] ، امير احمد بن اسماعيل ، ابو العباس عبد اللّه [ 1 
  ] بن محمد بن نوح را به جاى او امارت طبرستان داد . ابو العباس مردى نيك سيرت بود و با رعيت و رؤساى ديلم به عدالت رفتار مىكرد و بر ايشان هدايا مىفرستاد . و با علويان به غايت كرم و احسان مىنمود . پس از قتل محمد بن زيد ، حسن بن على الاطروش به ديلم رفته بود و مدت سيزده سال در ميان آنان زيسته بود و به اسلام دعوتشان كرده بود و تنها از ايشان عشريه مىگرفت . جماعت كثيرى از ايشان به اسلام گرويدند و گرد او را گرفتند . او نيز در آن بلاد چند مسجد بنا كرد و از آن جماعت خواست كه با او به طبرستان حمله كنند ولى اجابتش نكردند .\r\nچون ابو العباس از طبرستان معزول شد و سلام به جاى او امارت يافت با ديلم روشى ناستوده پيش گرفت . از اين رو ديلميان عليه او بشوريدند و به جنگش برخاستند . سلام از امير احمد بن اسماعيل يارى طلبيد .\r\nاو بار ديگر ابو العباس بن نوح را به طبرستان فرستاد . چون او در طبرستان بمرد ، ابو - العباس محمد بن ابراهيم بن صعلوك را امارت طبرستان داد . او نيز مردى بدسيرت و بى سياست بود . ميان او و ديلم بار ديگر آتش اختلاف بالا گرفت . اطروش از آنان خواست كه با او خروج كنند . ابن صعلوك در يك منزلى چالوس با او روبرو شد . چالوس ثغر طبرستان بود . ابن صعلوك منهزم شد و چهار هزار تن از يارانش به دست اطروش كشته شدند و اطروش باقى را در محاصره گرفت . سپس آنان را امان داد و به آمل [ 2 
  ] باز گرديد . حسن بن القاسم داعى علوى كه داماد اطروش بود به ميان اسيران رفت و همه را تا آخرين نفر بكشت . بهانه‌اش هم اين بود كه به هنگام پيمان امان در آنجا حاضر نبوده است . اطروش در سال 301 در ايام امير سعيد نصر بن احمد بر طبرستان مستولى شد . صعلوك از آنجا به رى و از رى به بغداد رفت .\r\n\r\n\r\n","description":"","footnote":"\r\n[ ( 1 ) 
  ] متن : ابو العباس احمد عبد اللّه\r\n[ ( 2 ) 
  ] متن : آمد .\r\n","page_name":" 483 ","page_number":515},
  {"content":"\r\n\r\nمردم ديلم از آن سوى سفيد رود [ 1 
  ] تا آمل بر دست اطروش اسلام آوردند . اينان شيعيان زيدى مذهب شدند ، زيرا اطروش نيز زيدى بود . از اين تاريخ طبرستان از تصرف آل سامان بيرون آمد .\r\n\r\nعصيان منصور بن اسحاق و حسين المرورودى\r\nامير احمد بن اسماعيل چون سيستان را فتح كرد ، پسر عم خود منصور بن اسحاق را بر آن امارت داد . حسين بن على المرورودى كسى است كه سيستان را فتح كرد و اينك طمع در آن بسته بود كه فرمانروايى آن ناحيه به دو سپرده شود . چون مردم بشوريدند امير احمد بن اسماعيل بار ديگر آنجا را بگشود و اين بار سيمجور [ 2 
  ] دواتى [ 3 
  ] را به امارت معين كرد .\r\nحسين المرورودى از اين عمل برميد و منصور بن اسحاق را تحريض به شورش كرد كه امارت خراسان را از آن خود كند و او را بر اعمال خراسان نايب خود سازد .\r\nچون امير احمد كشته شد ، حسين در هرات بود ، عصيان كرد و خود را در نيشابور به منصور رسانيد ، او نيز سر به شورش برداشت و در سال 302 به نام خود خطبه خواند . سردار سپاه حمويه بن على با سپاهى از بخارا به جنگ آن دو آمد ولى پيش از رسيدن حمويه ، منصور بن اسحاق بمرد و چون به نزديكى نيشابور رسيد ، حسين به هرات رفت و در آنجا اقامت گزيد .\r\nمحمد بن حيد [ 4 
  ] رئيس شرطه بود در بخارا و مدتى دراز در آن شغل بود . او را از بخارا جهت انجام كارى به نيشابور فرستاده بودند ولى او بىآنكه كارى انجام دهد به بخارا بازگشت . چون مورد سرزنش واقع شد بر جان خود بترسيد و راه كج كرد و به هرات نزد حسين بن على رفت . حسين از هرات به نيشابور راند و برادر خود منصور بن على را به جاى خود در هرات نهاد . پس بيامد و نيشابور را بگرفت .\r\nاحمد بن سهل از بخارا به جنگ او آمد . هرات را محاصره كرد و بگرفت . منصور بن على از او امان خواسته بود . احمد بن سهل از هرات به نيشابور آمد و در سال 306 [ 5 
  ] حسين را اسير كرد . احمد بن سهل در نيشابور بماند . در اين احوال محمد بن حيد كه در مرو [ 6 
  ] بود نزد احمد بن سهل به نيشابور آمد . احمد او را بگرفت و با حسين بن على به بخارا فرستاد .\r\nمحمد بن حيد را به خوارزم فرستادند و در آنجا بمرد . اما حسين را در بخارا حبس كردند . ابو - عبد اللّه الجيهانى او را از زندان آزاد كرد و او به خدمت امير سعيد نصر بن احمد سامانى در آمد .\r\n\r\n\r\n","description":"","footnote":"\r\n[ ( 1 ) 
  ] متن : اسفيجاب\r\n[ ( 2 ) 
  ] متن : سيجور\r\n[ ( 3 ) 
  ] متن : دوانى .\r\n[ ( 4 ) 
  ] متن : جند\r\n[ ( 5 ) 
  ] متن : 232\r\n[ ( 6 ) 
  ] متن : مزمر .\r\n","page_name":" 484 ","page_number":516},
  {"content":"\r\n\r\n\r\nعصيان احمد بن سهل در نيشابور و فتح آن\r\nاحمد بن سهل از سرداران سپاه امير اسماعيل بن احمد و سپس پسرش احمد بن اسماعيل و سپس پسر او نصر بن احمد بود .\r\nابن اثير گويد : او احمد بن سهل بن هاشم بن الوليد بن جبلة بن كامكار [ 1 
  ] بن يزدجرد بن شهريار [ 2 
  ] بود . و گويد كه كامكار دهقانى در نواحى مرو بود . احمد بن سهل را سه برادر بود :\r\nمحمد و فضل و حسين كه در تعصبات عرب و عجم در مرو كشته شدند . كامكار خليفهء عمرو بن الليث در مرو بود . عمرو بر او خشم گرفت و او را در سيستان حبس كرد . سپس از زندان بگريخت و به مرو رفت و مرو را در تصرف آورد ، و از امير احمد بن اسماعيل امان خواست و به نام او به دعوت پرداخت . امير اسماعيل او را به بخارا فراخواند و اكرام كرد و بر منزلتش در افزود و وى را در شمار سرداران سپاه خود آورد . احمد بن سهل در خدمت او و پسرانش همچنان ببود . چون حسين بن على در نيشابور بر امير سعيد نصر بن احمد بن اسماعيل در سال 306 بشوريد ، احمد بن سهل با سپاهى - چنان كه آورديم به نيشابور رفت و بر او پيروز گرديد . [ نصر بن احمد به وعده‌هايى كه به او داده بود وفا نكرد . احمد بن سهل نيز در نيشابور عصيان كرد و نام امير سعيد نصر بن احمد را از خطبه بيفكند ، و رسول به بغداد فرستاد .\r\nآنگاه از نيشابور به جرجان رفت ، قراتكين در جرجان بود . احمد بن سهل بر جرجان غلبه يافت . امير سعيد لشكرى را به سردارى حمويه بن على به سركوبى او فرستاد . اين نبرد در ماه رجب سال 307 در نزديكى مرو الرود واقع شد . ياران احمد بگريختند و او تا اسبش را توان بر پاى ايستادن بود بجنگيد تا اسير شد . او را به بخارا بردند و در سال 307 در زندان بخارا بمرد 
  ] [ 3 
  ] .\r\n\r\nكشته شدن ليلى بن نعمان\r\nليلى بن نعمان از بزرگان ديلم بود و از سرداران داماد اطروش . الداعى حسن بن القاسم او را در سال 303 امارت جرجان داد . فرزندان اطروش او را در مكاتبت به المؤيد لدين اللّه ، المنتصر لاولاد رسول اللّه ( ص ) خطاب مىكردند . مردى كريم و شجاع بود . چون امارت جرجان يافت قراتكين بر سرش لشكر كشيد و در ده فرسنگى جرجان با او جنگ در پيوست و قراتكين منهزم گرديد و غلامش بارس با هزار مرد از ليلى امان خواست ، او نيز امانش داد\r\n\r\n\r\n","description":"","footnote":"\r\n[ ( 1 ) 
  ] متن : كامكان\r\n[ ( 2 ) 
  ] متن : شهريان .\r\n[ ( 3 ) 
  ] مطلب ناقص بود ميان دو قلاب را از الكامل ابن اثير ، وقايع سال 307 افزوديم .\r\n","page_name":" 485 ","page_number":517},
  {"content":"\r\n\r\nو اكرامش كرد و خواهرش را به زنى به او داد . همچنين ابو القاسم بن حفص پسر خواهر احمد بن سهل از او امان خواست ، ليلى او را نيز امان داد .\r\nابو القاسم بن حفص او را به حركت به سوى نيشابور تحريض كرد و قراتكين در نيشابور بود و اين به هنگامى بود كه ليلى از جهت مالى سخت در تنگنا افتاده بود و شمار سپاهيانش نيز افزون شده بود . ليلى از الداعى حسن بن القاسم اجازت خواست كه لشكر به نيشابور كشد .\r\nاو نيز اجازت داد و ليلى در ماه ذو الحجهء سال 308 لشكر به نيشابور آورد و آنجا را تصرف كرد و خطبه به نام الداعى حسن بن القاسم خواند . امير سعيد نصر بن احمد از بخارا سپاهى به سردارى حمويه بن على و محمد بن عبيد اللّه البلعمى [ 1 
  ] و ابو جعفر صعلوك و خوارزمشاه و سيمجور [ 2 
  ] الدواتى [ 3 
  ] ، بر سر او فرستاد . در اين نبرد بيشتر ياران حمويه منهزم شدند ولى سرداران پاى فشردند و كر و فرى كردند . عاقبت ليلى بن نعمان منهزم شده به آمل [ 4 
  ] گريخت . در اين احوال بغراخان پادشاه ترك نيز به يارى سپاه سامانى آمد و ليلى بن نعمان را در آمل بگرفت و اين خبر به حمويه فرستاد . حمويه كسى را گسيل داشت تا سر ليلى را بريده براى او ببرد . اين واقعه در ماه ربيع الاول سال 309 اتفاق افتاد . سر ليلى را به بخارا بردند . سرداران ديلم كه با ليلى بودند امان خواستند . ايشان را امان دادند . البته حمويه را قصد آن بود كه همه را بكشد تا همواره از شر ايشان در امان مانند ولى ديگر سران نپذيرفتند .\r\nاين سران ديلم كسانى بودند كه بعدها هر يك از جايى خروج كردند و آنجا را بگرفتند ، چون اسفار و مرداويج و وشمگير [ 5 
  ] و پسران بويه كه به اخبار آنان خواهيم پرداخت . بارس [ 6 
  ] غلام قراتكين در جرجان به امارت آن ديار بماند . آنگاه قراتكين بيامد و غلام او بارس از او امان خواست ، امانش داد . سپس در سال 310 به قتلش آورد و از جرجان باز گرديد .\r\n\r\nجنگ سيمجور با ابن الاطروش\r\nچون در سال 310 قراتكين غلام خود را كشت و از جرجان بازگشت ، ابو الحسن بن - الناصر الاطروش از استراباد به جرجان رفت و آنجا را تصرف كرد . امير سعيد نصر بن احمد ، سيمجور دواتى را با چهار هزار سوار به جنگ او فرستاد . سيمجور در دو فرسنگى جرجان فرود آمد . ابو الحسن با هشت هزار پياده از ديلم بيرون آمد و جنگ آغاز كردند . سيمجور گروهى را به كمين نشانده بود ، اما اينان به موقع از جاى نجنبيدند و سيمجور منهزم شد و سرخاب [ بن بارس ؟ 
  ] از پى او بتاخت . سپاهيان ابو الحسن به تاراج پرداختند ، پس از ساعتى آنان كه در كمين بودند بيرون جستند . ابو الحسن شكست خورد و نزديك به چهار هزار تن از\r\n\r\n\r\n","description":"","footnote":"\r\n[ ( 1 ) 
  ] متن : البلغمى\r\n[ ( 2 ) 
  ] متن : سيجور\r\n[ ( 3 ) 
  ] متن : الدوانى .\r\n[ ( 4 ) 
  ] متن : آمد\r\n[ ( 5 ) 
  ] متن : انوشتكين\r\n[ ( 6 ) 
  ] متن : فارس .\r\n","page_name":" 486 ","page_number":518},
  {"content":"\r\n\r\nسپاهيانش كشته شد و او خود از راه دريا به استراباد گريخت ، در آنجا باقيماندهء سپاهش بر او گرد آمدند . سرخاب پس از آنكه از تعقيب سيمجور باز گرديد و عيال و اصحاب و اموالش را گرد آورده بود نزد او آمد . سيمجور در جرجان اقامت گزيد . سرخاب نيز بمرد ، و ابن الاطروش به سارى بازگرديد و ماكان كاكى [ 1 
  ] را به جاى خود در استرآباد نهاد . ديلميانى كه در آن حوالى بودند گردش را گرفتند و او را بر خود امير ساختند . [ سپس محمد بن عبيد اللّه البلعمى و سيمجور به استراباد لشكر آوردند و با ماكان بن كاكى جنگ كردند . چون جنگ به دراز كشيد ، با او چنان نهادند كه مالى بستاند و از استراباد به سارى رود تا چنان نمايد كه ايشان آن شهر را به جنگ گرفته‌اند ، سپس آنان باز گردند و بار ديگر او به شهر درآيد .\r\nماكان اين قرار بپذيرفت و به سارى رفت . آنان نيز پس از آنكه بغرا را بر استراباد امارت دادند از آنجا برفتند 
  ] . ماكان باز گرديد و بغرا به جرجان رفت . ماكان به جنگ او لشكر به جرجان برد ، بغرا به نيشابور شد . و اين آغاز كار ماكان بن كاكى است و ما اخبار او را خواهيم آورد .\r\n\r\nخروج الياس بن اسحاق بن احمد بن اسد السامانى\r\nپيش از اين از عصيان اسحاق و پسرش الياس در سمرقند سخن گفتيم . اين عصيان در سال 301 بود . و گفتيم كه چگونه سردار حمويه بن على بر او غلبه يافت و اسحاق را به بخارا برد و او در بخارا بمرد . پسرش الياس پس از مرگ پدر به فرغانه رفت و تا سال 316 در فرغانه درنگ كرد ، تا آنگاه كه عزم جزم كرد كه به سمرقند رود . در اين خروج از محمد بن الحسين بن مت [ 2 
  ] يارى طلبيد . او يكى از سرداران سامانى بود . مردم فرغانه هم از تركان يارى خواستند . آنان نيز به يارى آمدند و قريب به سى هزار سوار گرد آورد و قصد سمرقند كرد . امير سعيد براى دفع او ابو عمرو محمد بن اسد را گسيل داشت با تنى چند از ديگر سرداران با دو هزار و پانصد مرد جنگى . اينان به هنگام ورود الياس در بيرون شهر سمرقند ، ميان درختان پنهان شدند . چون سپاهيان او به زدن خيمه‌ها مشغول شدند ، بيرون جستند . محمد بن الحسين بن مت [ 3 
  ] منهزم شده به اسپيجاب گريخت و از آنجا به ناحيهء طراز . دهقان ناحيه‌اى كه او در آنجا فرود آمده بود ، او را بگرفت و بكشت و سرش را به بخارا فرستاد . الياس از فرمانرواى چاچ ابو الفضل بن ابى يوسف يارى خواست او نيز به يارىاش برخاست و محمد بن اليسع [ 4 
  ] را به يارى او فرستاد . الياس بار ديگر به جنگ والى سمرقند لشكر آورد ولى اين بار نيز شكست خورده به كاشغر گريخت . ابو الفضل نيز اسير شد . او را به بخارا بردند ، در آنجا بمرد . الياس به كاشغر رفت . دهقان كاشغر طغاتكين نام داشت . او از ملوك ترك بود . دختر خود به\r\n\r\n\r\n","description":"","footnote":"\r\n[ ( 1 ) 
  ] متن : ماكان بن كالى\r\n[ ( 2 ) 
  ] متن : رمت\r\n[ ( 3 ) 
  ] متن : الحسين برمت\r\n[ ( 4 ) 
  ] متن : اليسع .\r\n","page_name":" 487 ","page_number":519},
  {"content":"\r\n\r\nالياس داد و الياس در نزد او بماند .\r\n\r\nاستيلاى امير سعيد نصر بن احمد بر رى\r\nالمقتدر باللّه ، يوسف بن ابى الساج را امارت رى داد و او در سال 311 به رى رفت و آنجا را از احمد بن على برادر صعلوك بستد . احمد بن على از برادر خود صعلوك جدا شده ، نزد المقتدر رفته بود او نيز او را امارت رى داده بود . پس از چندى بر المقتدر باللّه عصيان كرد و دست به دست ماكان بن كاكى سردار ديلم و فرزندان اطروش كه در طبرستان و جرجان بودند ، داد و سر از طاعت خليفه بيرون كرد . پس يوسف بن ابى الساج به جنگ او آمد و به قتلش آورد و بر رى مستولى گرديد .\r\nدر سال 314 المقتدر يوسف بن ابى الساج را فراخواند كه در واسط به نبرد قرامطه رود ، و منشور امارت رى را به امير سعيد نصر بن احمد سامانى داد . يوسف بن ابى الساج غلام خود را به جاى خود در رى نهاد . المقتدر باللّه فرمان داد كه نصر بن احمد به رى رود و آنجا را از فاتك غلام يوسف بن ابى الساج بستاند . امير نصر در آغاز سال 314 روانهء رى شد . چون به كوه قارن رسيد ، ابو نصر الطبرى او را از عبور باز داشت . امير نصر سى هزار دينار به او داد و خشنودش ساخت و از آن مانع بگذشت و راهى رى شد . فاتك از رى خارج شد و در اواسط سال امير نصر بن احمد بر آنجا مستولى گرديد و دو ماه در آنجا بماند سپس به بخارا باز گرديد ، و محمد بن على صعلوك را در رى نهاد . او نيز تا شعبان سال 316 بر رى حكومت كرد . در آن سال بيمار شد و به حسن الداعى و ماكان بن كاكى نامه نوشت كه بيايند تا رى را به ايشان تسليم كند . آنان بيامدند و بر رى مستولى گرديدند .\r\nصعلوك از رى بيرون آمد و در راه بمرد . الحسن الداعى رى را تصاحب كرد و از آنجا بر قزوين و زنجان و ابهر و قم استيلا يافت ، ماكان نيز با او بود . در اين احوال اسفار بر طبرستان غلبه يافته بود ، داعى و ماكان به طبرستان راندند . در سارى با او روبرو شدند ، داعى منهزم شد و - چنان كه در اخبار علويان طبرستان آورده‌ايم - به قتل رسيد .\r\n\r\nحكومت اسفار بر جرجان و رى\r\nاسفار بن شيرويه از بزرگان ديلم و از ياران ماكان بن كاكى بود . پيش از اين گفتيم كه ابو الحسن بن الاطروش ماكان را امارت استرآباد داد و ديلميان گرد او را گرفتند و او را بر خود امير ساختند و او جرجان را گرفت و بعد از آن بر طبرستان مستولى شد . ماكان برادر خود ابو الحسن بن كاكى را بر جرجان امارت داد . اسفار بن شيرويه كه از سرداران او بود به سال 315 از او برميد و به بكر بن محمد بن اليسع در نيشابور پيوست . بكر او را به جرجان فرستاد تا آنجا را بگشايد . در اين احوال اوضاع جرجان پريشان شد . زيرا ماكان\r\n\r\n","description":"","footnote":"","page_name":" 488 ","page_number":520},
  {"content":"\r\n\r\n[ در طبرستان بود و برادرش ابو الحسن بن كاكى در جرجان و او ابو على بن الاطروش را در بند كشيده بود . يك شب ابو الحسن بن كاكى آهنگ كشتن ابو على را كرد ، ابو على بر او غلبه يافت و او را بكشت . مخالفان ابو الحسن با ابو على بيعت كردند ، 
  ] و او جرجان را بگرفت . آنان كه با ابو على بيعت كرده بودند اسفار بن شيرويه را به جرجان فرا خواندند ، وى بيامد و آن ناحيه در ضبط آورد . ماكان با سپاه خود از طبرستان به جرجان رفت ولى او را شكست دادند و تا طبرستان تعقيب كردند ، و طبرستان را گرفتند و در آن اقامت گزيدند .\r\nابو على بن الاطروش در طبرستان هلاك شد و ماكان بازگرديد و اسفار بن شيرويه را از طبرستان براند .\r\nآنگاه اسفار سپاهى به جنگ الداعى حسن بن القاسم العلوى كه بر رى مستولى شده بود ، روان داشت . [ او اصحاب امير نصر بن احمد را از رى بيرون رانده و بر قزوين و زنجان و ابهر و قم استيلا يافته بود 
  ] ماكان كاكى نيز با او بود . دو سپاه در نزديكى سارى [ 1 
  ] با يك ديگر مصاف دادند . داعى علوى و ماكان منهزم شدند و علوى كشته شد و اسفار بر طبرستان و جرجان و قزوين و زنجان و ابهر و قم و كرج [ 2 
  ] مستولى شد و خطبه به نام امير سعيد نصر بن احمد امير خراسان خواند و هارون بن بهرام را امارت آمل داد . و قصدش آن بود كه در سارى منازعى نداشته باشد . زيرا هارون پيش از اين به نام ابو جعفر العلوى از فرزندان اطروش خطبه مىخواند . پس امارت آمل به او داد و از خاندان اعيان طبرستان براى او زنى گرفت و ابو - جعفر العلوى و ديگر علويان را كه در مازندران بودند به عروسى او دعوت كرد . چون آمدند فرمان داد همه را دستگير كرده بند بر نهادند و به بخارا فرستاد . در بخارا همه را به زندان بردند .\r\nچون اسفار را كار بالا گرفت بر امير سعيد نصر بن احمد صاحب خراسان و نيز بر المقتدر باللّه بشوريد . امير سعيد از بخارا به جنگ او به نيشابور لشكر فرستاد . وزيرش مطرف بن محمد الجرجانى او را از مخالفت با امير نصر بر حذر داشت . او نيز بپذيرفت و بار ديگر طوق طاعت او بر گردن نهاد و شروطش را قبول كرد و خراج هر ساله و ديگر اموالى را كه بر عهده داشت به نزد او روان نمود . چندى بعد يكى از سرداران او به نام مرداويج عليه او عصيان كرد و ماكان بن كاكى را از طبرستان فراخواند تا در برانداختن اسفار او را يارى دهد . در اين نبرد اسفار شكست خورد و كشته شد و آنچه در تصرف داشت به دست مرداويج افتاد و ما در اخبار ديلم از آن ياد خواهيم كرد . مرداويج طبرستان و جرجان را از ماكان بستد . ماكان از امير سعيد نصر بن احمد يارى طلبيد . او ابو على بن محمد بن المظفر را به يارى او گسيل داشت . مرداويج هر دو را شكست داد . ابو على به نيشابور بازگشت و ماكان به خراسان رفت .\r\n\r\n\r\n","description":"","footnote":"\r\n[ ( 1 ) 
  ] متن : سياريه\r\n[ ( 2 ) 
  ] متن : كرخ .\r\n","page_name":" 489 ","page_number":521},
  {"content":"\r\n\r\n\r\nخروج فرزندان امير احمد بن اسماعيل بر برادرشان امير سعيد\r\nچون امير سعيد نصر بن احمد سامانى عهده دار امارت شد همواره از برادرانش در بيم بود . آنان سه تن بودند : ابو زكريا يحيى و ابو صالح منصور و ابو اسحاق ابراهيم ، فرزندان امير احمد بن اسماعيل . امير سعيد ايشان را در قهندز [ 1 
  ] در بخارا حبس نمود و بر آنان موكلان گماشت . چون امير سعيد به سال 315 به نيشابور رفت زندان را شكستند و زندانيان را بيرون آوردند . اين كار به دست مردى نانوا از مردم اصفهان به نام ابو بكر انجام گرفت . بعضى از هزينه‌هاى قهندز به دست اين نانوا بود [ رسم بر اين بود كه در قهندز را در روزهاى جمعه تا بعد از نماز عصر نمىگشودند 
  ] ، مرد نانوا روز پنجشنبه به قهندز آمد و تا روز جمعه در آنجا بماند . روز جمعه در حالى كه صورت عابدان و زاهدان به خود گرفته بود نزد دربان آمد و دينارى چند به او داد و خواست كه در را بگشايد تا خود را به نماز جمعه برساند . دربان نيز در را بگشود . در همين حال آن گروه كه كمين گرفته بودند برجستند و دربان را در بند كشيدند و فرزندان امير احمد را از زندان خلاص نمودند . بسيارى از علويان نيز با آنان از زندان گريختند .\r\nجماعتى از لشكريان و سرداران نيز به آنان پيوستند . شروين جيلى سر كرده آنان شد و همگان با يحيى بيعت نمودند و خزاين و قصور امير سعيد نصر بن احمد را غارت كردند .\r\nيحيى ، ابو بكر نانوا را بنواخت و بر ديگران مقدم داشت . خبر به امير سعيد رسيد ، از نيشابور به بخارا آمد . ابو بكر محمد بن المظفر بن محتاج سپهسالار خراسان در جرجان مىنشست چون از رفتن امير سعيد آگاهى يافت ، ماكان بن كاكى را فراخواند و دختر خود به او داد و وى را به امارت نيشابور منصوب نمود .\r\nچون امير سعيد نصر بن احمد به بخارا آمد ابو بكر نانوا در كنار جيحون راه بر او بگرفت .\r\nنصر بن احمد او را به اسارت گرفت و به بخارا در آمد و در تنورى كه در آن نان مىپخت شكنجه‌اش نمود .\r\nيحيى از بخارا به سمرقند گريخت و از سمرقند به چغانيان رفت . ابو على بن ابى بكر محمد بن المظفر بن محتاج صاحب خراسان در آنجا بود . [ يحيى به ترمد رفت ، از نهر بگذشت و به بلخ شد . قراتكين در بلخ بود . او با يحيى متفق شد كه هر دو به مرو روند . چون محمد بن المظفر به نيشابور آمد ، يحيى از مرو به او نامه نوشت تا او را به خود گرايش دهد . محمد نيز به دو ميل كرد و وعده داد كه به سوى او خواهد آمد . سپس محمد بن المظفر از نيشابور برفت و ماكان را به جاى خود نهاد و چنان نمود كه به مرو مىرود ولى از ميان راه به پوشنج و هرات رفت و بر آن دو شهر مستولى شد . محمد بن المظفر از هرات به نيشابور راند . يحيى\r\n\r\n\r\n","description":"","footnote":"\r\n[ ( 1 ) 
  ] متن : قندهان .\r\n","page_name":" 490 ","page_number":522},
  {"content":"\r\n\r\nچون از آمدن او خبر يافت لشكرى بر سر راهش فرستاد . محمد در اين نبرد منهزم شده به غرشستان گريخت و از پسر خود ابو على يارى طلبيد ، او نيز لشكرى به يارىاش فرستاد .\r\nمحمد بن المظفر با آن سپاه به بلخ رفت و پس از نبردى منصور بن قراتكين از بلخ به جوزجان گريخت . محمد بن المظفر به چغانيان نزد پسر خود رفت و ماجرا به امير سعيد نصر بن احمد بنوشت . امير سعيد خوشحال شد و او را امارت بلخ داد .\r\nيحيى خود را به نيشابور رسانيد . ماكان كاكى در نيشابور بود ، او را از ورود به شهر منع كرد . يحيى چندى شهر را در محاصره گرفت ولى بدان دست نيافت . محمد بن الياس همراه يحيى بود . او از ماكان امان طلبيد . منصور و ابراهيم برادران نصر بن احمد هم از نصر بن احمد امان خواستند . اينك يحيى و قراتكين در هرات بودند . چون امير نصر بن احمد به هرات نزديك شد يحيى و قراتكين به بلخ رفتند . قراتكين يحيى را وا داشت كه از بلخ به بخارا رود .\r\nامير سعيد نصر بن احمد عازم بخارا شد و چون از جيحون گذشت يحيى از بخارا به سمرقند شد و بار ديگر از سمرقند باز گرديد و چون قراتكين از يارى او سرباز زد 
  ] [ 1 
  ] به نيشابور رفت . محمد بن الياس در نيشابور بود و كارش بالا گرفته بود . چون يحيى به نيشابور آمد محمد بن الياس به نام او خطبه خواند و دعوت او آشكار كرد . در اين حال امير سعيد نصر بن احمد لشكر به نيشابور آورد . آن جمع پراكنده شدند . محمد بن الياس به كرمان گريخت و يحيى و قراتكين به بست و رخج . امير سعيد در سال 320 در نيشابور استقرار يافت . قراتكين تسليم فرمان شد ، او را امان داد و به امارت بلخ فرستاد و فتنه پايان يافت . امير نصر بن احمد در نيشابور بماند ، تا آنگاه كه برادرانش يحيى و منصور نزد او آمدند و هر دو به هلاكت رسيدند . ابراهيم برادر ديگر او به بغداد فرار كرد و از آنجا به موصل رفت . قراتكين نيز در بست هلاك شد و بدين گونه امور دولت روى به صلاح آورد .\r\nجعفر بن ابى جعفر بن ابى داود از سوى بنى سامان والى ختل بود . نصر بن احمد از او به بيم افتاد و به ابو على احمد بن ابى بكر محمد بن المظفر كه در چغانيان بود نوشت كه لشكر بر سر او برد . او نيز برفت و او را بگرفت و به بخارا آورد . او را در بخارا حبس كردند .\r\nچون زندان شكسته شد او نيز با يحيى بگريخت و همواره در خدمت او شد . چون كار يحيى روى در تراجع نهاد از او اجازت خواست كه به ختل رود . اجازت يافت و برفت و در آنجا ماند و سر به فرمان امير سعيد نصر بن احمد نهاد و حالش نيكو شد . ختل به خاء نقطه دار و تاء دو نقطه در بالا . خاء مضموم و تاء مشدد و مفتوح .\r\n\r\n\r\n","description":"","footnote":"\r\n[ ( 1 ) 
  ] ميان دو قلاب را به سبب گسيختگى متن از ابن اثير افزوديم . وقايع سال 317 .\r\n","page_name":" 491 ","page_number":523},
  {"content":"\r\n\r\n\r\nامارت محمد بن المظفر بر خراسان\r\nابو بكر محمد بن المظفر از سوى امير نصر بن احمد سامانى امارت جرجان داشت . چون كار مرداويج در رى بالا گرفت و آهنگ جرجان نمود - چنان كه در اخبار ديلم خواهيم آورد - محمد بن المظفر از جرجان بيرون آورد و در نيشابور به نصر بن احمد پيوست . نصر بن احمد در نيشابور بود . چون محمد بن المظفر به نيشابور آمد امير سعيد با سپاه خود به سوى جرجان راند . در اين احوال محمد بن عبيد اللّه البلعمى مدبر دولت امير نصر بن احمد به مطرف بن محمد ، وزير مرداويج ، نامه نوشت تا او را به سوى امير نصر گرايش دهد . او نيز به نصر بن احمد گرايش يافت . چون مرداويج آگاه شد او را بگرفت و بكشت .\r\nآنگاه محمد بن عبيد اللّه البلعمى نزد مرداويج كس فرستاد و او را اندرز داد و نعمتهاى امير سعيد را در حق او فرايادش آورد و گفت كه كفران اين نعمت شايسته نيست [ و گفت كه وزير تو محمد بن مطرف ، تو را به گرفتن جرجان تحريض كرد تا مقام و منزلت خود را در نزد تو به مردم جرجان بنماياند 
  ] . سپس او را از سطوت امير نصر بن احمد بترسانيد و توصيه كرد كه جرجان را به دست او رها كند و با او مصالحه كند . مرداويج بپذيرفت . چون امير نصر از كار جرجان بپرداخت محمد بن المظفر بن محتاج را سپهسالارى خراسان داد . و تدبير امور آن نواحى را به دو سپرد و خود به مستقر خويش بخارا بازگرديد . اين واقعه در سال 321 اتفاق افتاد .\r\n\r\nاستيلاى امير سعيد نصر بن احمد بر كرمان\r\nمحمد بن الياس از اصحاب امير نصر سامانى بود ، سپس بر او خشم گرفت و به زندانش كرد . محمد بن عبيد اللّه البلعمى شفاعت كرد و از زندان برهانيدش و محمد بن المظفر او را به جرجان فرستاد . آنگاه كه يحيى و برادرانش در بخارا شورش كردند او به يحيى پيوست و در آن فتنه شركت داشت و در نيشابور - چنان كه گفتيم - به نام او خطبه خواند . چون امير نصر به نيشابور لشكر آورد ، محمد بن الياس از يحيى جدا شد و به كرمان رفت ، و بر كرمان غلبه يافت . سپس به فارس راند . ياقوت از موالى خلفا در آنجا بود . محمد بن الياس در اصطخر نزد او شد تا از او امان خواهد . ياقوت از مكر او خبر يافت و او به كرمان بازگرديد . سپس امير نصر در سال 321 ماكان كاكى را به جنگ او فرستاد . ماكان سپاه محمد بن الياس را در هم شكست و كرمان را بگرفت و به نام امير نصر خطبه خواند . محمد بن الياس به ابيورد گريخت ، چون - چنان كه خواهيم گفت - ماكان از كرمان برفت ، محمد بن الياس به كرمان بازگرديد .\r\nسبب بيرون آمدن ماكان از كرمان آن بود كه ، امير نصر پس از كشته شدن مرداويج به او و محمد بن المظفر سپهسالار خود در خراسان نوشت كه به جرجان و رى روند كه وشمگير برادر\r\n\r\n","description":"","footnote":"","page_name":" 492 ","page_number":524},
  {"content":"\r\n\r\nمرداويج در رى بود . ماكان از راه بيابان خود را به دامغان [ 1 
  ] رسانيد [ بانجين ديلمى از ياران وشمگير با سپاهى گران به سوى او آمد . ماكان از محمد بن المظفر كه در بسطام بود يارى طلبيد او نيز با لشكرى بسيار بيامد و آنان را گفت كه دست از جنگ بدارند تا او برسد ولى آنان بر - خلاف رأى او با بانجين جنگ آغاز كردند و از او شكست خوردند و نزد محمد بن المظفر بازگشتند . و از آنجا راهى جرجان شدند . بانجين از پى آنان برفت تا راه را بر آنان ببندد . 
  ] بناچار به نيشابور رفتند و در آنجا اقامت گزيدند و امارت نيشابور را به ماكان دادند و ماكان در نيشابور ماند . اين واقعه در اواخر سال 323 و اوايل سال 324 بود .\r\nچون ماكان از كرمان برفت محمد بن الياس به كرمان آمد و بر آن استيلا يافت . و پس از نبردهايى با سپاهيان نصر بن احمد ، عاقبت پيروزى نصيب او گرديد و كرمان او را صافى شد .\r\n\r\nاستيلاى ماكان بر جرجان [ 2 
  ] و عصيان او\r\nچون بانجين [ 3 
  ] جرجان را تصرف كرد ماكان در نيشابور اقامت گزيده بود . پس از چند روز كه بانجين به جرجان داخل شد به هلاكت رسيد . محمد بن المظفر ماكان را فرمان داد كه لشكر به جرجان برد ولى ماكان عذر آورد كه نمىتواند همهء يارانش را به جرجان برد . پس به اسفراين رفت و از آنجا لشكرى به جرجان فرستاد و بر آن ديار مستولى گرديد . چندى بعد عصيان آغاز كرد و به نيشابور آمد . محمد بن المظفر در نيشابور بود و براى جنگ نيرويى بسيج نكرده بود . بناچار از نيشابور بگريخت و به سرخس رفت . ماكان در سال 324 نيشابور را بگرفت ولى از بيم اجتماع سپاهيان بر او ، از نيشابور بازگرديد .\r\n\r\nامارت ابو على بن محمد بر خراسان و گشودن او جرجان را\r\nابو بكر محمد بن المظفر بن محتاج سپهسالار خراسان از واليان امير سعيد نصر بن احمد بود كه در سال 321 امارت خراسان يافت . چون سال 327 رسيد ابو بكر بيمار شد و بيمارىاش دير دركشيد . امير سعيد به قصد راحت او پسرش ابو على را از چغانيان فراخواند و امارت خراسان داد و پدر را به نزد خود خواند . ابو بكر ، در سه مرحله‌اى نيشابور با پسر ديدار كرد و در باب سياست ملك وصيتها كرد و راهى بخارا شد . ابو على در همان سال وارد نيشابور گرديد ، چند ماه [ 4 
  ] در نيشابور بماند سپس در محرم سال 328 به جرجان رفت . در آن ايام ماكان كاكى در جرجان عليه نصر بن احمد عصيان كرده بود . ماكان كه از آمدن ابو على خبر يافت آب در راهش افكند ولى ابو على راه ديگرگون كرد و برفت تا در يك فرسنگى جرجان فرود آمد و شهر را سخت در محاصره گرفت و راه آذوقه ببست . مردم از محاصره به\r\n\r\n\r\n","description":"","footnote":"\r\n[ ( 1 ) 
  ] متن : نيشابور\r\n[ ( 2 ) 
  ] متن : كرمان\r\n[ ( 3 ) 
  ] متن : مانجين\r\n[ ( 4 ) 
  ] متن : روز .\r\n","page_name":" 493 ","page_number":525},
  {"content":"\r\n\r\nجان آمدند . ماكان نزد وشمگير كه در رى بود كس فرستاد و يارى طلبيد . وشمگير يكى از سردارانش را بفرستاد . چون به جرجان رسيد كوشيد تا ميانشان طرح صلح افكند ، تا ماكان از مهلكه نجات يابد . و چنين شد و ماكان به طبرستان گريخت و ابو على بر جرجان مستولى شد ، اين واقعه در اواخر سال 328 [ 1 
  ] بود . ابو على ابراهيم بن سيمجور دواتى را در جرجان به جاى خود نهاد و باز گرديد .\r\n\r\nاستيلاى ابو على چغانى بر رى و كشته شدن ماكان كاكى\r\nچون ابو على جرجان را گرفت به اصلاح امور آن پرداخت و ابراهيم بن سيمجور دواتى را در آنجا نهاد و در ماه ربيع الاول سال 328 عازم رى شد . وشمگير بن زيار [ 2 
  ] برادر مرداويج پس از وى بر رى غلبه يافته بود . عماد الدوله و ركن الدوله پسران بويه با ابو على سپهسالار خراسان مكاتبه كرده و او را به تسخير رى برانگيخته بودند . تا چون رى را ضميمهء ديگر سرزمينهاى خود كند ، به سبب وسعت قلمروش از ضبط آن عاجز آيد و رى به دست ايشان افتد .\r\nچون ابو على به سوى رى در حركت آمد وشمگير نزد ماكان كس فرستاد و از او يارى خواست . ماكان نيز از طبرستان بيامد . ابو على نيز پيش راند و در اين حال از جانب ركن الدولة بن بويه برايش مدد رسيد . دو لشكر در نزديكى رى مصاف آغاز نهادند . شكست در لشكر ماكان و وشمگير افتاد . سپس ماكان پاى فشرد و دل بر مرگ نهاد . در اين حال تيرى بر او آمد و او را بكشت . وشمگير به طبرستان گريخت و در آنجا بماند . ابو على بن محتاج در سال 329 بر رى مستولى شد و سر ماكان را همراه با اسيران به بخارا فرستاد . اينان همچنان در اسارت ماندند تا وشمگير در طاعت آل سامان در آمد و در سال 330 به خراسان رفت و خواست كه اسيران را به دو بخشند . اسيران را به دو بخشيدند و آزاد كردند . سر ماكان در بخارا ماند و آن را به بغداد نفرستادند .\r\n\r\nاستيلاى ابو على بن محتاج بر بلاد جبل\r\n[ 3 
  ] چون ابو على بن محتاج صاحب خراسان رى را از وشمگير بستد و در آن به نام امير سعيد نصر بن احمد سامانى خطبه خواند ، لشكر به بلاد جبل فرستاد و آنجا را فتح كرد و بر زنجان و ابهر و قزوين و قم و كرج [ 4 
  ] و همدان و نهاوند و دينور تا حدود حلوان دست يافت و عمال خود به هر جا بفرستاد و به گردآورى خراج پرداخت . حسن بن فيروزان ، پسر عم ماكان ، در سارى بود .\r\nوشمگير همواره مىخواست او را به طاعت خود درآورد ولى او از فرمان سر مىپيچيد .\r\nپس وشمگير آهنگ او كرد و در سارى به محاصره‌اش افكند و مغلوبش نمود . حسن بن -\r\n\r\n\r\n","description":"","footnote":"\r\n[ ( 1 ) 
  ] متن : 323\r\n[ ( 2 ) 
  ] متن : زياد\r\n[ ( 3 ) 
  ] متن : جيل\r\n[ ( 4 ) 
  ] متن : كرخ .\r\n","page_name":" 494 ","page_number":526},
  {"content":"\r\n\r\nفيروزان از ابو على بن محتاج يارى خواست و او در سال 330 لشكر به محاصرهء وشمگير در سارى برد . ابو على ، وشمگير را در محاصره گرفت تا عاقبت به مصالحه راضى شد . ابو على از وشمگير خواست كه گردن به فرمان امير سعيد نصر بن احمد نهد و از او گروگان گرفت و در سال 331 از سارى به جرجان رفت . در اين ايام خبر وفات امير سعيد نصر بن احمد به او رسيد ، از جرجان به خراسان آمد و آنجا را در تصرف گرفت .\r\n[ چون ابو على به جرجان بازگرديد وشمگير از طبرستان به رى رفت و بر آن مستولى شد . 
  ] حسن بن فيروزان نزد وشمگير كس فرستاد تا از او دلجويى كند و پسرش سالار را كه نزد ابو على به گروگان بود نزد پدر بازگردانيد ، و تا او را عليه خراسانيان يارى دهد وعده‌هاى نيكويش داد . وشمگير نيز جوابهاى نرم داد .\r\nچون وشمگير رى را در تصرف آورد ، ركن الدوله و برادرش عماد الدوله طمع در آن بستند ، زيرا وشمگير به سبب آن حادثه ناتوان شده بود . ركن الدوله حسن بن بويه [ 1 
  ] به رى لشكر برد و پس از نبردى وشمگير را منهزم ساخت و بسيارى از يارانش از ركن الدوله امان خواستند . وشمگير عازم طبرستان [ 2 
  ] شد . حسن بن فيروزان راه بر او بگرفت ، جماعتى ديگر از از لشكريانش از حسن بن فيروزان امان طلبيدند و او خود به خراسان گريخت . از آن پس ميان حسن بن فيروزان و حسن بن بويه ركن الدوله مراتب دوستى برقرار شد . ركن الدوله دخترى از آن حسن بن فيروزان را به زنى گرفت [ و از او فخر الدوله على متولد گرديد 
  ] .\r\n\r\nوفات امير سعيد نصر بن احمد و امارت پسرش نوح بن نصر\r\nامير سعيد نصر بن احمد سامانى امير خراسان و ما وراء النهر به بيمارى سل دچار شد و اين بيمارى سيزده سال مدت گرفت . و در ماه شعبان سال 331 از جهان برفت . امير سعيد مردى كريم و بردبار بود . به هنگام بيمارى از سر اخلاص توبه كرد و همچنان در توبه بمرد . پس از مرگش پسرش نوح بن نصر به جايش نشست او نيز كريم و بردبار بود . مردم با او بيعت كردند و او را امير حميد لقب دادند . تدبير امور كشورش را ابو الفضل محمد بن احمد الحاكم [ 3 
  ] كه از اكابر اصحاب پدرش بود بر عهده گرفت . امير سعيد نصر بن احمد ، پسر خود اسماعيل را حكومت بخارا داده بود و او تحت كفالت ابو الفضل بن احمد بن حمويه بود .\r\nاين ابو الفضل با نوح رفتارى نكوهيده داشت و همواره با او كنيه مىورزيد . اسماعيل در حيات پدر بمرد ، و امير سعيد كه ابو الفضل را گرامى مىداشت او را وصيت كرد كه پس از مرگ او از پسرش نوح بگريزد . چون نوح به امارت رسيد ابو الفضل از بخارا بگريخت و از جيحون بگذشت و به آمل [ 4 
  ] رفت . ميان ابو الفضل بن حمويه و ابو على بن محتاج خويشاوندى\r\n\r\n\r\n","description":"","footnote":"\r\n[ ( 1 ) 
  ] متن : حسن بن فيروزان\r\n[ ( 2 ) 
  ] متن : رى\r\n[ ( 3 ) 
  ] متن : حويه\r\n[ ( 4 ) 
  ] متن : آمد .\r\n","page_name":" 495 ","page_number":527},
  {"content":"\r\n\r\nبود . ابو الفضل ، ابو على را از آمدن خود خبر داد ولى ابو على او را از آمدن منع كرد . ابو الفضل به امير نوح نامه نوشت و امان خواست و امير نوح امانش داد و امارت سمرقند به او داد .\r\n[ ابو الفضل از محمد بن احمد الحاكم 
  ] اعراض مىكرد و به دو توجه نمىنمود و دشمنى مىورزيد .\r\nدر سال 332 عبد اللّه بن اشكام كه در خوارزم بود عليه امير نوح عصيان كرد . امير نوح از بخارا به مرو رفت و لشكرى به سوى او فرستاد . سردار اين سپاه ابراهيم بن بارس در راه بمرد . عبد اللّه بن اشكام به پادشاه ترك پناه برد . پادشاه ترك را پسرى بود كه در بخارا در حبس امير نوح بود . امير نوح بن نصر نزد پدر او كس فرستاد كه اگر ابن اشكام را دستگير كند پسرش را از زندان آزاد خواهد ساخت . او نيز اجابت كرد . چون ابن اشكام را از اين خبر آگاه شد گردن به طاعت امير نوح بن نصر نهاد . امير نيز او را عفو كرد و مورد اكرام قرار داد .\r\n\r\nاستيلاى ابو على بر رى و داخل شدن جرجان در اطاعت امير نوح بن نصر\r\nامير نوح به مرو رفت و ابو على بن محتاج را فرمان داد كه با سپاهيان خراسان به رى رود و آن را از ركن الدولة بن بويه بستاند . او نيز برفت . در راه وشمگير را ديد كه نزد امير نوح مىرفت . ابو على راه او بگشاد تا برفت و خود عازم رى گرديد . چون به بسطام رسيد اوضاع لشكرش پريشان شد و جماعتى با منصور بن قراتكين از اكابر اصحاب نوح بن نصر از او جدا شدند و آهنگ جرجان كردند . حسن بن فيروزان راه بر آنان بگرفت به ناچار به نيشابور رفتند .\r\n[ ابو على با باقيماندهء لشكرش به رى رفت ، ركن الدوله به جنگ او بيرون آمد . در سه فرسنگى رى نبرد درگرفت . جماعتى از ياران ابو على كه از كردان بودند به ركن الدوله پناه بردند .\r\nابو على منهزم شد و به نيشابور باز گرديد . 
  ] [ 1 
  ] ابو على از نيشابور به مرو رفت و امير نوح در مرو بود . امير نوح او را با لشكرى مدد كرده بازگردانيد . ابو على در اواسط سال 333 از نيشابور در حركت آمد . ركن الدوله كه از كثرت سپاهيان او آگاه شده بود ، از رى برفت و ابو على بر رى مستولى شد . سپس بر ديگر اعمال جبال غلبه يافت و از جانب خود واليانى به آن اعمال گسيل داشت . اين پيروزى در ماه رمضان همان سال بود .\r\nامير نوح از مرو به نيشابور رفت و در آنجا بماند . دشمنان ابو على جماعتى عامه را وا داشتند تا از ستم و اعمال ناستودهء ابو على و عمالش نزد او شكايت كنند و از او دادخواهى نمايند . امير نوح ابراهيم بن سيمجور [ 2 
  ] را امارت نيشابور داد و از آنجا بازگرديد . قصدش آن بود كه ابو على در رى بماند تا به خوبى از آن دفاع كند و اميدش از خراسان بريده شود .\r\n\r\n\r\n","description":"","footnote":"\r\n[ ( 1 ) 
  ] ميان دو قلاب از ابن اثير است به سبب افتادگى متن . وقايع سال 333 .\r\n[ ( 2 ) 
  ] متن : سيجور .\r\n","page_name":" 496 ","page_number":528},
  {"content":"\r\n\r\nاين كار بر ابو على گران آمد و از آن ترسيد كه مقدمهء عزل او باشد . ابو على برادر خود ابو - العباس فضل بن محمد را به خره‌هاى جبال فرستاد و او را امارت همدان داد . نيز فرماندهى سپاه را به او ارزانى داشت . فضل به نهاوند و دينور رفت و بر آنها مستولى شد . سران كرد كه در آن نواحى بودند ، از او امان خواستند . او نيز از ايشان گروگان گرفت تا سر از فرمان نپيچند .\r\nبدان هنگام كه امير نوح در مرو بود وشمگير نزد او آمد و از او خواست كه در تصرف جرجان او را يارى دهد . امير نوح نيز او را نزد ابو على فرستاد تا يارىاش كند . ابو على نيز بار اول كه از رى به نيشابور مىرفت سپاهى را كه با او باقيمانده بود به وشمگير داد . وشمگير با اين سپاه به جرجان رفت و با حسن بن فيروزان نبرد كرد و او را منهزم گردانيد و بر جرجان به نام امير نوح بن نصر سامانى حكومت آغاز كرد . اين واقعه در ماه صفر سال 333 بود .\r\n\r\nعصيان ابو على و امارت منصور بن قراتكين بر خراسان\r\nگفتيم كه امير نوح بن نصر ، ابو على بن محتاج را از خراسان عزل كرد و پيش از اين او را از ديوان لشكر كه در تحت نظر او بود عزل كرده بود ، و ديگرى را براى عرض لشكر فرستاده بود . او نيز نام بعضى را حذف كرد و بعضى را باقى گذاشت و در عطاى بعضى بيفزود و از عطاى بعضى بكاست . اين امر سبب به هم بر آمدن سپاهيان شد و از آن ترسيدند يا نامشان را برافكند يا از ميزان مواجبشان بكاهد . اين بود كه زبان به شكايت گشودند و در اين هنگام در همدان بودند . قرار بر آن نهادند كه ابراهيم بن احمد بن اسماعيل عم نوح بن نصر را كه از او گريخته و به موصل رفته بود فراخوانند . پس تصميم خود با ابو على در ميان نهادند . ابو على آنان را منع كرد . تهديدش كردند و به ابراهيم نامه نوشتند و او را نزد خود خواندند . ابراهيم در ماه رمضان سال 334 به همدان آمد . ابو على در همدان از او ديدار كرد و در ماه شوال با او به رى رفت . در آنجا ابو على خبر يافت كه برادرش فضل در نهان به امير نوح نوشته و او را آگاه كرده است . پس او و متولى امور ديوان را بگرفت و به نيشابور رفت و كسى را به جاى خود در رى و جبال قرار داد .\r\nچون امير نوح خبر يافت آهنگ مرو نمود . سپاهيان بانگ و خروش كردند و از محمد - بن احمد الحاكم بناليدند و گفتند كارهاى نكوهيدهء او سبب شده كه ابو على در خراسان عصيان كند و كارهاى دولت روى در فساد نهد و از او خواستند كه محمد بن احمد را تسليم ايشان كند و گر نه به ابو على و ابراهيم خواهند گرويد . امير نوح نيز وزير را تسليمشان كرد .\r\nاو را در نيمهء سال 335 كشتند .\r\nچون ابو على بن محتاج به نيشابور رسيد ، ابراهيم بن سيمجور و منصور بن قراتكين و ديگر سرداران در آنجا بودند . ابو على آنان را دلجويى كرد . اين سرداران به دو گرويدند\r\n\r\n","description":"","footnote":"","page_name":" 497 ","page_number":529},
  {"content":"\r\n\r\nو همراه او شدند و در محرم سال 335 [ 1 
  ] به شهر در آمدند . ابو على چندى بعد از منصور بن قراتكين بيمناك شد و او را به زندان كرد و از نيشابور در حركت آمد و همراه ابراهيم به مرو شد . در راه كه مىرفت فضل برادرش از زندان بگريخت و راهى قهستان شد . چون به مرو نزديك شد سپاه امير نوح مضطرب گرديد و بسيارى از ايشان به دو پيوستند . ابو على بر مرو و طخارستان غلبه يافت ، و آهنگ بخارا نمود و از جيحون بگذشت . نوح از بخارا بيرون آمد و به سمرقند شد . ابو على در جمادى الآخر سال 335 وارد بخارا شد و به نام ابراهيم عم امير نوح خطبه خواند و مردم با او بيعت كردند .\r\nدر اين احوال ابو على از ابراهيم بيمناك شد و از او جدا گرديده به تركستان رفت و ابراهيم در بخارا ماند . پس از چندى ابراهيم چنان ديد كه خود را از سلطنت خلع كند و كار را به برادرزادهء خود امير نوح بسپارد و خود سپهسالار لشكر او باشد ، آنگاه هر دو آهنگ قتال ابو على كنند .\r\nعاقبت ابو على آهنگ چغانيان نمود و چون او برفت ابراهيم و ابو جعفر محمد بن نصر نزد امير نوح به سمرقند رفتند و از او امان خواستند و پشيمانى نمودند . امير نوح آنان را بنواخت و وعده‌هاى نيكو داد و در ماه رمضان به بخارا بازگرديد . در بخارا چشمان عم خود و دو برادرش ابو جعفر محمد و احمد را ميل كشيد . سپاهيان بازگشتند و امور دولت به انتظام آمد .\r\nابو على در چغانيان بود . خبر يافت كه لشكر امير نوح به جنگ او مىآيد . سردار اين سپاه فضل بن محمد برادر او بود . بعضى از سران سپاه به امير نوح نامه نوشتند كه فضل را به برادر گرايشى پديد آمده ، امير نوح فرمان داد كه او را گرفته به بخارا فرستند . پس ميان ابو على و سپاه امير نوح نبردهايى سختى درگرفت . اين جنگ در ماه ربيع الاول سال 337 بود .\r\nدر اين نبردها ابو على مغلوب شد [ و به شومان در شش فرسنگى چغانيان رفت 
  ] . سپاه امير نوح به چغانيان در آمدند و خانه‌ها و كاخهاى ابو على را ويران كردند ، سپس از پى او راندند .\r\nابو على بازگشت و گروهى بر او گرد آمده بودند . ابو على در تنگنايى راه بر لشكر امير نوح بگرفت . عاقبت خواستار صلح شدند ، بدان شرط كه پسر خود ابو المظفر عبد اللّه را به گروگان نزد امير نوح فرستد . پيمان آشتى در ماه جمادى الآخر سال 337 ميان دو طرف بسته شد .\r\nابو على بن محتاج پسر خود ابو المظفر را به بخارا فرستاد . امير نوح با او ديدار كرد و خلعتش داد و او را در زمرهء نديمان خويش در آورد و آتش آن فتنه فرو نشست .\r\nابن اثير گويد : اينها كه آورديم چيزى است كه مورخان خراسان در اين قصه نوشته‌اند .\r\nاما مورخان عراق گويند كه : چون ابو على به رى رفت ، ركن الدولة بن بويه از برادر خود\r\n\r\n\r\n","description":"","footnote":"\r\n[ ( 1 ) 
  ] متن : 336 .\r\n","page_name":" 498 ","page_number":530},
  {"content":"\r\n\r\nعماد الدوله يارى طلبيد . عماد الدوله به برادر نوشت كه از رى خارج شود تا ترتيب كارها داده شود . ابو على رى را تصرف كرد . عماد الدوله به امير نوح در نهان نوشت كه در هر سال صد هزار دينار بيشتر از آنچه ابو على از خراج رى بر عهده گرفته ، براى او خواهد فرستاد و خراج يك سال را نيز پيش پيش پرداخت خواهد كرد . پس عماد الدوله ، امير نوح را به دستگيرى ابو على وادار كرد و او را از ابو على سخت بترسانيد . امير نوح نيز اجابت كرد و آن قرار داد به امضاء رسانيد و مال بگرفت . ركن الدوله ابو على را در همدان از اين قرار داد سرى آگاه كرد و او را از امير نوح به وحشت افكند . ابو على نيز نزد ابراهيم كه در موصل بود كس فرستاد و او را فراخواند تا آن ممالك را تسليم او كند . ابراهيم نيز بيامد و در همدان با ابو - على ديدار كرده هر دو به سوى خراسان روان شدند .\r\nچون ابو على برفت ركن الدوله به رى داخل شد و عماد الدوله بدين بهانه كه ابو على راهها را به خطر انداخته از ارسال مالى كه بر عهده گرفته بود سرباز زد . و به ابو على پيام داد كه بجد در ايستد ، او را يارى خواهد كرد . همچنين به امير نوح از اين گونه وعده‌ها مىداد . ميان امير نوح و ابو على در نيشابور نبردى درگرفت . نوح شكست خورده به سمرقند رفت . ابو على بر بخارا مستولى گرديد . عاقبت ميان ابو على و ابراهيم نيز اختلاف افتاد . امير نوح بار ديگر لشكر گرد كرده به بخارا آورد و با عم خود ابراهيم مصاف داد . سرداران سپاه ابراهيم او را تنها رها كرده به امير نوح پيوستند . ابراهيم به اسارت افتاد . امير نوح او را با جماعتى از خاندانش كور كرد . و اللّه اعلم .\r\n\r\nعصيان محمد بن عبد الرزاق در طوس\r\nمحمد بن عبد الرزاق ، عامل طوس و اعمال آن بود . ابو على بن محتاج بدان هنگام كه لشكر به سوى امير نوح برده بود او را به جاى خود در نيشابور گذاشته بود . چون امير نوح به پادشاهى خود بازگشت محمد بن عبد الرزاق در خراسان عصيان نمود . [ منصور بن قراتكين سپهسالار خراسان در مرو نزد امير نوح بود 
  ] [ 1 
  ] . وشمگير كه در جرجان از حسن بن فيروزان شكست خورده بود به مرو آمد و از امير نوح يارى طلبيد . امير نوح منصور بن قراتكين را فرمان داد كه با وشمگير نخست به نيشابور رود و با محمد بن عبد الرزاق بجنگد و هر چه در دست دارد بستاند ، سپس راهى جرجان گردند .\r\nدر سال 336 [ منصور و وشمگير به نيشابور رفتند . محمد بن عبد الرزاق از نيشابور به استوا گريخت 
  ] [ 2 
  ] منصور در پى او بود . محمد به جرجان شد و از ركن الدولة بن بويه امان طلبيد و به رى رفت . منصور از نيشابور به طوس رفت و رافع بن عبد الرزاق را در دژ\r\n\r\n\r\n","description":"","footnote":"\r\n[ ( 1 ، 2 ) 
  ] متن بريدگى دارد از ابن اثير تكميل شد . حوادث سال 336 .\r\n","page_name":" 499 ","page_number":531},
  {"content":"\r\n\r\nشميلان محاصره كرد . [ رافع از دژ شميلان به دژ درك پناه برد . منصور شميلان را ويران نمود و به دژ درك رفت . منصور دژ درك را در محاصره گرفت . همهء اموال و اولاد ايشان در اين دژ بود . احمد بن عبد الرزاق از منصور امان خواست . ولى برادرش رافع بسيارى از اموال و جواهر را در فرشهايى پيچيد و از قلعه فرو افكند . سپس خود و جماعتى فرود آمدند و آن اموال برگرفتند 
  ] [ 1 
  ] و در كوهها پراكنده شدند . منصور نيز هر چه در قلعه باقى مانده بود تاراج كرد و زن و فرزند محمد بن عبد الرزاق را برگرفت و به بخارا برد و در آنجا به بند كشيد . چون محمد بن عبد الرزاق به ركن الدوله رسيد ، ركن الدوله او را عطاياى بسيار داد .\r\nو به نبرد مرزبان به آذربايجانش روانه نمود .\r\n\r\nاستيلاى ركن الدولة بن بويه بر طبرستان و جرجان و رفتن لشكرها به جرجان و صلح با حسن بن فيروزان\r\nچون اوضاع خراسان پريشان شد ، ركن الدولة بن بويه و حسن بن فيروزان دست اتفاق به يك ديگر دادند و آهنگ بلاد وشمگير كردند و او را مغلوب كردند و ركن الدوله طبرستان را تصرف كرد . سپس به جرجان رفت و جرجان را نيز بگرفت ، سرداران لشكر وشمگير همه از ركن الدوله امان خواستند او نيز همه را امان داد . وشمگير به خراسان رفت تا از سپهسالار خراسان مدد گيرد . منصور بن قراتكين با سپاهيان خراسان به جرجان آمد . حسن بن فيروزان در جرجان بود ، منصور از حسن بن فيروزان گروگان خواست و او پسرش را نزد او گروگان نهاد .\r\nسپس از جانب امير نوح چيزهايى شنيد كه سبب اضطراب خاطر او گرديد . پس پسر حسن بن فيروزان را كه به گروگان گرفته بود به او بازگردانيد و به نيشابور بازگشت و حسن [ 2 
  ] در زوزن [ 3 
  ] ماند و وشمگير به جرجان رفت .\r\n\r\nحركت منصور بن قراتكين به رى و بازگشتن او\r\nمنصور بن قراتكين سپهسالار خراسان در سال 339 [ 4 
  ] به فرمان امير نوح به رى آمد .\r\nزيرا ركن الدولة بن بويه در نواحى فارس بود . منصور بيامد و بر رى و ناحيهء جبل تا قرميسين مستولى شد . [ چون خبر به ركن الدوله كه در فارس بود رسيد ، معز الدوله برادر خود را فرمان داد كه لشكرى فرستد تا آنان را از نواحى مجاور عراق دفع كند . معز الدوله نيز سپاهى به سردارى سبكتكين حاجب فرستاد . او نيز برفت و خراسانيان را براند و سردارشان بجكم خمار تكينى را اسير كرد و با اسيران نزد معز الدوله فرستاد ، او نيز\r\n\r\n\r\n","description":"","footnote":"\r\n[ ( 1 ) 
  ] افزودگى از ابن اثير . وقايع سال 336\r\n[ ( 2 ) 
  ] متن : وشمگير .\r\n[ ( 3 ) 
  ] متن : ارزن\r\n[ ( 4 ) 
  ] متن : 389 .\r\n","page_name":" 500 ","page_number":532},
  {"content":"\r\n\r\nبه زندانش افكند . چون خبر به خراسانيان رسيد همه در همدان گرد آمدند . سبكتكين از پى ايشان لشكر راند . آنان از همدان بيرون رفتند و سبكتكين به همدان در آمد .\r\nو در آنجا ببود تا در ماه شوال ركن الدوله نيز به همدان آمد . 
  ] [ 1 
  ] ركن الدوله مىخواست از پى فراريان رود ولى وزيرش ابو الفضل بن العميد اشارت كرد كه در جاى خود ثابت بماند .\r\nلشكر خراسان به سبب انقطاع آذوقه به رى بازگرديدند . البته سپاه ديلم نيز از جهت غذا در تنگنا بود ولى در ديلميان خوى بدويگرى بيشتر بود ، از اين رو در برابر گرسنگى مقاومتشان نيز بيشتر بود . ركن الدوله خود به حركت درآمد و هر چه از خراسانيان بر جاى مانده بود تاراج كرد .\r\n\r\nوفات پسر قراتكين و بازگشتن ابو على بن محتاج به امارت به خراسان\r\nمنصور بن قراتكين سپهسالار خراسان ، پس از بازگشتش از اصفهان در ماه ربيع الاول سال 340 بمرد . جنازه‌اش را به اسپيجاب بردند و نزد گور پدرش به خاك سپردند . امير نوح ، ابو على بن محتاج را امارت خراسان داد و به نيشابور بازگردانيد . سبب آن بود كه منصور بن قراتكين كه از لشكريان خود همواره در رنج بود مىخواست از سپهسالارى خراسان استعفا كند و پى در پى از امير نوح تقاضاى استعفا كرده بود . امير نوح ابو على را وعده داده بود كه به جاى او به خراسانش فرستد . چون منصور وفات كرد ، امير نوح ابو على را خلعت و علم فرستاد و فرمان داد كه به خراسان رود و رى را نيز به او اقطاع داد و گفت كه به رى نيز لشكر برد . ابو على در ماه رمضان سال 340 از چغانيان در حركت آمد و پسر خود ابو منصور را به جاى خود نهاد و به مرو آمد . و در آنجا بماند تا اوضاع خوارزم را كه آشفته شده بود به صلاح آورد . سپس عازم نيشابور شد و در آنجا اقامت گزيد .\r\nدر سال 342 وشمگير به امير نوح بن نصر نوشت كه ابو على بن محتاج را با لشكر خراسان به يارى او فرستد . او نيز در ماه ربيع الاول همان سال به رى رفت . ركن الدوله از مقاتله خود را به كنارى كشيد و به طبرك [ 2 
  ] پناه برد . ابو على چند ماه دژ طبرك را در محاصره گرفت عاقبت لشكريان مدلول شدند و اسبهايشان از گرسنگى لاغر شدند و مردند . ابو على خواستار صلح شد . محمد بن عبد الرزاق كه از او ياد كرديم ميان دو طرف به آمد و شد پرداخت تا بر آن نهادند كه ركن الدوله هر سال دويست هزار دينار خراج بپردازد . ابو على به خراسان بازگرديد . وشمگير به امير نوح نوشت كه ابو على در جنگ صداقت به خرج نداده و ميان او و ركن الدوله در نهان زد و بند شده است . امير نوح بر ابو على خشم گرفت . چون ابو على به\r\n\r\n\r\n","description":"","footnote":"\r\n[ ( 1 ) 
  ] ميان دو قلاب براى تكميل مطلب از ابن اثير افزوده شد . حوادث سال 339 .\r\n[ ( 2 ) 
  ] متن : طزل .\r\n","page_name":" 501 ","page_number":533},
  {"content":"\r\n\r\nخراسان بازگرديد ، ركن الدوله بر سر وشمگير لشكر آورد . وشمگير از مقابل او بگريخت و به اسفراين رفت و ركن الدوله بر طبرستان استيلا يافت .\r\n\r\nعزل امير ابو على از خراسان و رفتن او نزد ركن الدوله و امارت بكر بن مالك به جاى او\r\nچون سعايتهاى وشمگير از ابو على بن محتاج نزد امير نوح بن نصر كارگر آمد فرمان عزل او را از خراسان به سال 342 صادر نمود و به همهء سرداران نامه نوشت و خبر عزل او بداد .\r\nآنگاه ابو سعيد بكر بن مالك الفرغانى را به جاى او سپهسالارى خراسان داد . ابو على نزد امير نوح كس فرستاد و از او پوزش خواست ولى امير نوح نپذيرفت . جماعتى از اعيان نيشابور را فرستاد تا از او بخواهند كه او را در مقام خود ابقا كند باز هم اجابتشان ننمود . ابو على عصيان كرد و به نام خود در نيشابور خطبه خواند .\r\nامير نوح به وشمگير و حسن بن فيروزان نامه نوشت كه هر دو عليه دوستداران ركن - الدوله در هر كجا كه باشند با يك ديگر متحد شوند . آنان نيز چنين كردند و ابو على در كار خود به بيم افتاد و ديگر امكان بازگشتنش به چغانيان نبود و در خراسان نيز ياراى ماندنش نبود . به ناچار روى به سوى ركن الدوله آورد و از او اجازت خواست كه به خدمتش پيوندد .\r\nاو نيز اجازت داد و ابو على در سال 343 به رى رفت . ركن الدوله او را گرامى داشت و همدم و همنشين خود نمود . بكر بن مالك نيز بر خراسان مستولى گرديد .\r\n\r\nوفات امير نوح بن نصر و امارت پسرش عبد الملك\r\nامير نوح بن نصر كه امير حميد لقب داشت در ماه ربيع الآخر سال 343 پس از دوازده سال حكومت ديده از جهان بر بست و پسرش عبد الملك به جاى او نشست . زمام كارهاى عبد الملك را بكر بن مالك الفرغانى به دست گرفت . چون اساس حكومتش استقرار يافت ، بكر را فرمان داد كه به خراسان رود و ما از جريان كار امير نوح و ابو على پيش از اين سخن گفتيم .\r\n\r\nحركت لشكرها از خراسان به رى و اصفهان\r\nسپاهيان خراسان در سال 344 به سوى رى در حركت آمدند . ركن الدوله در رى بود .\r\nاو [ در آغاز محرم 
  ] از جرجان به رى آمده بود و از برادر خود معز الدوله كه در بغداد بود يارى خواسته بود . او نيز حاجب سبكتكين را به يارىاش فرستاده بود . بكر نيز سپاهى از خراسان فرستاد . سردار اين سپاه محمد بن ماكان بود . اين لشكر از راه بيابان ( كوير ) به اصفهان آمد . ابو منصور بويه پسر ركن الدوله در اصفهان بود . او با حرم و خزاين پدر از\r\n\r\n","description":"","footnote":"","page_name":" 502 ","page_number":534},
  {"content":"\r\n\r\nاصفهان بيرون آمد و به خان لنجان [ 1 
  ] رفت . محمد بن ماكان به اصفهان در آمد و سپس از پى بويه بن ركن الدوله بيرون آمد و او را بيافت و خزاين و اموالى كه با خود برده بود از وى بستد . قضا را در همين حال ابو الفضل بن العميد وزير ركن الدوله با سپاهى برسيد . ميان او و محمد بن ماكان جنگ درگرفت و ابو الفضل بن العميد شكست خورد و يارانش روى به گريز نهادند . ابن العميد خود پاى فشرد . سپاهيان ماكان به تاراج مشغول شدند و از جنگ غافل گشتند . جماعتى بر ابن العميد گرد آمدند و همه دل بر هلاك نهاده بر سپاه ابن ماكان حمله‌اى سخت كردند . ابن ماكان منهزم شد و به اسارت افتاد . ابن العميد به اصفهان رفت و آنجا را در تصرف آورد و حرم و اولاد ركن الدوله را كه در اصفهان بودند بازگردانيد . سپس ركن الدوله نزد بكر بن مالك سپهسالار خراسان كس فرستاد و با او قرار صلح نهاد كه هر ساله از بابت خراج رى و بلاد جبل مبلغى به خراسان فرستد و نيز از سوى برادر خود كه در بغداد بود خلعتها و علمهايى به عنوان فرمانرواى خراسان برايش فرستاد .\r\nاين هدايا در ماه ذو القعدهء سال 344 به او رسيد .\r\n\r\nوفات عبد الملك بن نوح امير ما وراء النهر و حكومت برادرش منصور بن نوح\r\nامير عبد الملك بن نوح يازدهم ماه شوال سال 350 [ 2 
  ] پس از هفت سال حكومت در - گذشت پس از او برادرش منصور بن نوح به امارت نشست . در روزهاى اول حكومتش ركن الدوله بر طبرستان و جرجان مستولى شد و وشمگير كه يارانش از گردش پراكنده شده بودند از طبرستان بيرون آمد و به بلاد جيل [ 3 
  ] داخل شد .\r\n\r\nحركت لشكرها از خراسان به رى و وفات وشمگير\r\nپيش از اين گفتيم كه وشمگير عمال آل سامان را نكوهش مىكرد كه شرط نيكخواهى به جاى نمىآورند و با ديلميان كه دشمنان آنان هستند در نهان مراوده دارند . ابو على بن الياس فرمانرواى كرمان هيأتى نزد امير منصور بن نوح فرستاد و از او يارى خواست تا به جنگ امراى آل بويه رود و نيز او را تحريض كرد كه به جانب رى در حركت آيد . همچنين او را از اينكه در اين گونه امور از عمال خود مشورت و نظر خواهد - چنان كه وشمگير گفته بود - بر حذر داشت . منصور بن نوح نزد حسن بن فيروزان كس فرستاد كه با لشكر خود در حركت آيد . سپس سپهسالار خراسان ابو الحسن بن محمد بن سيمجور دواتى را فرمان داد كه به سوى رى حركت كند و او را سفارش كرد كه در معضلات امور به رأى وشمگير رجوع نمايد . چون\r\n\r\n\r\n","description":"","footnote":"\r\n[ ( 1 ) 
  ] متن : خالنجان\r\n[ ( 2 ) 
  ] متن : 335\r\n[ ( 3 ) 
  ] متن : جبل .\r\n","page_name":" 503 ","page_number":535},
  {"content":"\r\n\r\nخبر به ركن الدوله رسيد پريشان خاطر شد و زن و فرزندش را به اصفهان فرستاد . و از پسر خود عضد الدوله كه در فارس بود و برادرزاده‌اش عز الدوله بختيار كه در بغداد بود نيز يارى خواست . عضد الدوله قدم مساعدت در ميدان نهاد و از راه خراسان به رى آمد ، و از آن رو آن راه را برگزيد كه از لشكر خالى بود . لشكرهاى خراسان نيز بيامدند تا به دامغان رسيدند .\r\nركن الدوله از رى در حركت آمد . در اين احوال روزى وشمگير به شكار رفت ، خوكى وحشى بر سر راه او پديدار گرديد . اسبش رم كرد و سوار خود را بر زمين زد . استخوانهاى سوار بشكست و بمرد . اين واقعه در ماه محرم سال 357 بود . مرگ او در عزم ديگران سستى پديد آورد .\r\nپسرش بيستون به جاى پدر نشست و با ركن الدوله باب مراسلت بگشود و با او مصالحه نمود . ركن الدوله را نيز به اموال و رجال يارى كرد .\r\n\r\nخبر ابن الياس در كرمان\r\nابو على بن الياس كرمان را گرفته بود و به نام آل سامان خطبه مىخواند و به استبداد فرمان مىراند . ناگهان به مرض فالج دچار و زمينگير شد . او را سه پسر بود اليسع و الياس و سليمان . وصيت كرد كه نخست اليسع جانشين او شود و پس از او الياس . سليمان به هم برآمد و بر سيرجان غلبه يافت . پدر ، پسر ديگر خود را بر سر او فرستاد و فرمان داد كه او را از آن بلاد براند ، و اگر خواست كه به صغد رود او را اجازت ندهد . او برفت و بر برادر تنگ گرفت و او را در محاصره افكند . چون عرصه بر سليمان تنگ شد ، اموال خود گرد آورد و به خراسان رفت . اليسع سيرجان را بگرفت و راهى خراسان شد . [ گروهى از اصحاب پدرش از او بيمناك شدند و نزد پدر سعايت كردند . پدر نيز او را بگرفت و در يكى از قلعه‌هاى خود محبوس نمود . در يكى از روزهايى كه ابو على بن الياس را حالت غشى عارض شده بود سليمان را از زندان برهانيدند ، لشكريان از آزادى او شادى كردند . چون پدر به هوش آمد و از ماجرا خبر يافت پسر را پيام داد كه اگر او را امان دهد قلعه و همهء اعمال كرمان را به دو واگذار خواهد كرد و خود به خراسان خواهد رفت . پسر پيشنهاد پدر بپذيرفت . پدر نيز قلعه و هر چه اموال بود به او داد و خود هر چه مىخواست برداشت 
  ] [ 1 
  ] و به بخارا رفت . امير نوح او را اكرام كرد و از مقربان خود ساخت . او منصور بن نوح را وا داشت كه به قصد آل بويه لشكر به رى برد و ما از آن سخن گفتيم . ابو على بن الياس همچنان در بخارا بود تا در سال 356 به علت فالج از دنيا برفت .\r\nسليمان نزد امير منصور بن نوح بماند و او را به تسخير كرمان بر انگيخت و گفت اگر به كرمان رسد همهء خاندان او سر به فرمانش خواهند نهاد . چون اين سپاه به كرمان رسيد\r\n\r\n\r\n","description":"","footnote":"\r\n[ ( 1 ) 
  ] ميان دو قلاب از ابن اثير است وقايع سال 357 .\r\n","page_name":" 504 ","page_number":536},
  {"content":"\r\n\r\nطوايف قفص [ 1 
  ] و بلوص [ 2 
  ] ( بلوچ ) و همه كسانى كه سر به فرمان عضد الدوله نمىآوردند گرد او را گرفتند و كارش بالا گرفت . گورتكين عامل عضد الدوله در كرمان سپاهى به جنگ او برد .\r\nسپاهيان سليمان از گردش پراكنده شدند و پسران برادرش اليسع ، بكر و حسين و بسيارى از سردارانش كشته شدند و كرمان به تصرف ديلم در آمد .\r\n\r\nانعقاد صلح ميان منصور بن نوح و آل بويه\r\nسپس ميان منصور بن نوح امير خراسان و ما وراء النهر و ركن الدوله عقد صلح برقرار شد و عضد الدوله دختر خود را به او داد و هدايا و تحف بسيار همراه او كرد آنسان كه كس همانند آن نشنيده بود . ميان امير منصور بن نوح و عضد الدوله پيمان صلح نوشته شد و اعيان خراسان و فارس و عراق در اين پيمان حضور داشتند . همهء اين كارها بر دست ابو الحسن محمد بن ابراهيم بن سيمجور انجام پذيرفت . او از سوى امير منصور بن نوح سپهسالار خراسان بود . اين واقعه در سال 361 اتفاق افتاد .\r\n\r\nوفات منصور بن نوح و امارت پسرش نوح بن منصور\r\nامير منصور بن نوح در اواسط سال 366 از دنيا برفت و پسرش ابو القاسم نوح بن منصور كه هنوز خردسال بود و به تكليف نرسيده بود به جايش نشست . ابو الحسين [ 3 
  ] العتبى را وزارت داد و غلام خود ابو العباس تاش را به حاجبى خويش گماشت . ابو العباس تاش از غلامان ابو الحسين العتبى بود كه او را به امير ابو صالح [ منصور بن نوح 
  ] اهدا كرده بود . ابو الحسين فايق [ 4 
  ] نيز در كار دولت با آن دو شريك بود . ابو الحسن محمد بن ابراهيم بن سيمجور را در خراسان ابقا كرد و كارهاى دولت به نظام خويش آمد .\r\n\r\nعزل محمد بن ابراهيم بن سيمجور از خراسان\r\n[ در سال 371 ابو الحسن محمد بن ابراهيم بن سيمجور از سپهسالارى خراسان عزل شد و به جاى او حسام الدوله ابو العباس تاش را اين مقام دادند . سبب آن بود كه چون امير نوح بن منصور امارت خراسان و ما وراء النهر يافت هنوز خردسال بود ، ابو الحسين العتبى را وزارت داد . او به نحوى شايسته زمام امور ملك را به دست گرفت . در اين روزگار ابو الحسن - محمد بن ابراهيم بن سيمجور در خراسان وطن گزيده بود و مدتى دراز در آن ديار فرمان مىراند و جز در مواردى كه خود مىخواست از كس فرمان نمىبرد . ابو الحسين العتبى او را عزل كرد و حسام الدوله ابو العباس تاش را به جاى او فرستاد . در همين سال ابو العباس از بخارا\r\n\r\n\r\n","description":"","footnote":"\r\n[ ( 1 ) 
  ] متن : قمص\r\n[ ( 2 ) 
  ] متن : البولص\r\n[ ( 3 ) 
  ] متن : ابو الحسن\r\n[ ( 4 ) 
  ] متن : قاسم .\r\n","page_name":" 505 ","page_number":537},
  {"content":"\r\n\r\nبه نيشابور رفت و در آنجا استقرار يافت و به تدبير امور خراسان پرداخت و لشكرهاى خراسان نيز سر به فرمان او نهادند 
  ] [ 1 
  ] .\r\n\r\n[ ذكر استيلاى عضد الدوله بر جرجان 
  ]\r\n[ 2 
  ] در سال 371 ، در ماه جمادى الآخر ، عضد الدوله بر بلاد جرجان و طبرستان مستولى شد و فرمانرواى آن ناحيه قابوس بن وشمگير را از آنجا دور كرد . سبب اين واقعه آن بود كه چون عضد الدوله بر بلاد برادرش فخر الدوله مستولى شد فخر الدوله منهزم شده به قابوس پيوست . چون اين خبر به عضد الدوله رسيد نزد قابوس كس فرستاد و به ترغيب و تهديد خواستار استرداد برادر خود شد . قابوس كه فخر الدوله را پناه داده بود از سپردن او به دست عضد الدوله امتناع كرد . عضد الدوله برادر خود مؤيد الدوله را با سپاهى بر سر قابوس فرستاد .\r\nدر نبردى كه ميان قابوس و مؤيد الدوله رخ داد ، قابوس شكست خورد . قابوس خود را به دژهايى كه اموال و ذخايرش در آنجا بود رسانيد و هر چه توانست برگرفت و به نيشابور رفت .\r\nفخر الدوله نيز از معركه بگريخت و خود را به او رسانيد . آمدن اينان به نيشابور مصادف بود با امارت ابو العباس تاش در خراسان . ابو العباس آن دو را گرامى داشت و نزد خود در نيكوترين جاى فرود آورد . اينان نزد او ماندند و مؤيد الدوله بر جرجان و طبرستان استيلا يافت .\r\n\r\nرفتن ابو العباس با سپاه خراسان به جرجان ، سپس به بخارا\r\nچون قابوس بن وشمگير و فخر الدولة بن ركن الدوله به نزد ابو العباس آمدند ، از امير نوح خواستند كه جرجان و طبرستان را از مؤيد الدوله بستاند . ابو العباس تاش ماجرا به بخارا بنوشت . امير نوح او را فرمان داد كه با آن دو برود و ملك از دست رفته‌شان را باز - ستاند . ابو العباس تاش نيز لشكر به جرجان فرستاد . دو ماه نبرد ادامه داشت تا عاقبت در تنگناى محاصره افتادند . مؤيد الدوله با يكى از سرداران خراسان در نهان باب مكاتبت بگشود و او را وعده‌هاى خوش داد . فايق نيز وعده داد كه اگر حمله كند منهزم خواهد شد . مؤيد - الدوله با سپاه خود از جرجان بيرون تاخت ، در حالى كه دل بر مرگ نهاده بود . سپاه خراسانيان شكست خورده به نيشابور باز گرديد .\r\nچون خبر شكست به امير نوح رسيد ، از هر سو به گرد آوردن لشكر پرداخت و همه را به نيشابور فرستاد تا از آنجا با قابوس و فخر الدوله به سوى جرجان در حركت آيند . در اين احوال خبر آوردند كه ابو الحسين [ 2 
  ] العتبى وزير كشته شده است و حال آنكه زمام همهء امور دولت به دست او بود . گويند ابو الحسن محمد بن ابراهيم بن سيمجور كسى را به قتل او\r\n\r\n\r\n","description":"","footnote":"\r\n[ ( 1 ، 2 ) 
  ] از متن ساقط بود از ابن اثير افزوديم . وقايع سال 371 . 3 ) متن : ابو الحسن .\r\n","page_name":" 506 ","page_number":538},
  {"content":"\r\n\r\nگماشته بود . اين واقعه در سال 372 بود .\r\nچون ابو الحسين العتبى كشته شد ، امير نوح بن منصور به حاجب ابو العباس تاش نامه نوشت و او را براى تدبير امور دولت به بخارا فراخواند . ابو العباس از نيشابور به بخارا رفت و بر هر كس از قاتلان ابو الحسين دست يافت به قتل رسانيد .\r\n\r\nعزل ابو العباس تاش از خراسان و امارت ابن سيمجور\r\nچون ابو العباس تاش به بخارا رفت ، ابو الحسن محمد بن ابراهيم بن سيمجور كه - چنان كه آورديم - به سيستان رفته و در آنجا اقامت گرفته بود و اينك در قهستان بود به فايق نامه نوشت و از او خواست كه در گرفتن خراسان او را يارى دهد ، او نيز اجابت كرد . اين دو در نيشابور اجتماع كردند و بر خراسان دست يافتند . ابو العباس تاش از بخارا لشكر به خراسان آورد ولى پس از گفتگوهايى بر اين اتفاق كردند كه نيشابور و سپهسالارى لشكرهاى خراسان از آن ابو العباس باشد و بلخ از آن فايق و هرات از آن ابو على بن ابى الحسن بن سيمجور . و با اين قرار هر يك به مقر امارت خود رفت .\r\nفخر الدوله در خلال اين احوال در نيشابور بود و منتظر آنكه كسى به يارى او برخيزد .\r\nدر ماه شعبان سال 373 برادرش مؤيد الدوله در جرجان بمرد و دولتمردانش او را به مقر فرمانروايى خويش فراخواندند . صاحب بن عباد و چند تن ديگر نيز از دعوت كنندگان او بودند . فخر الدوله برفت و بر متصرفات برادر در جرجان و طبرستان دست يافت .\r\nچون ابو العباس از بخارا به نيشابور رفت ، امير نوح بن منصور ، عبد اللّه بن عزيز [ 1 
  ] را به جاى او به وزارت برگزيد . عبد اللّه بن عزيز را با ابو الحسين العتبى دشمنى و رقابت بود . چون به وزارت رسيد نخست ابو العباس تاش را از خراسان عزل كرد و ابو الحسن محمد بن ابراهيم - بن سيمجور را منشور امارت نيشابور داد .\r\n\r\nعصيان ابو العباس و خروج او با ابن سيمجور و هلاكت او\r\nچون ابو العباس تاش از خراسان معزول شد به امير نوح بن منصور نامه نوشت و از او بخشايش خواست ولى امير نوح اجابت نكرد . ابو العباس به فخر الدوله نامه نوشت و از او عليه محمد بن ابراهيم بن سيمجور يارى طلبيد . او نيز اموال و سپاهى به سردارى ابو محمد عبد اللّه بن عبد الرزاق به ياريش گسيل داشت . ابو العباس با ياران خود بيامد و به سپاهيان ديلم پيوست . چون محمد بن ابراهيم بن سيمجور كثرت آن لشكر بديد به شهر باز گرديد و در آنجا\r\n\r\n\r\n","description":"","footnote":"\r\n[ ( 1 ) 
  ] متن : عزيز .\r\n","page_name":" 507 ","page_number":539},
  {"content":"\r\n\r\nتحصن جست . فخر الدوله لشكر ديگرى به يارى ابو العباس فرستاد . ابن سيمجور به مصاف بيرون آمد . لشكر ابو العباس در نبرد پيروز شد و بر نيشابور غلبه يافت . آنگاه بار ديگر به امير نوح نامه نوشت و خواستار عطوفت او شد . اين بار نيز ابن عزيز در مخالفت خود پاى فشرد و همچنان عزل او را طلب مىكرد . از اين روى از تعقيب ابن سيمجور بازماند . در اين احوال ابن سيمجور به تجديد نيرو پرداخت . چند تن از امرا از بخارا به يارىاش آمدند همچنين به ابو الفوارس بن عضد الدوله كه در فارس بود نامه نوشت و از او يارى خواست .\r\nاو نيز دو هزار سپاهى به خاطر مخالفت با عمش فخر الدوله - گسيل داشت - چون سپاهش انبوه شد بر سر ابو العباس تاخت و با او جنگ در پيوست و منهزمش نمود و نزد فخر الدوله به جرجان رفت . فخر الدوله او را گرامى داشت و جرجان و دهستان و استرآباد را به اقطاع او داد . آنگاه به رى رفت و آنقدر اموال و آلات براى او فرستاد كه در حساب نمىگنجيد .\r\nابو العباس در جرجان ماند . آنگاه لشكرى گران گرد آورده راهى خراسان شد ولى ياراى رسيدنش به خراسان نبود . به جرجان بازگرديد و سه سال در آنجا درنگ كرد تا سال 377 از دنيا برفت . مردم جرجان كه كينهء ياران او را به دل داشتند ، به خلافشان برخاستند و به كشتن و تاراج اموالشان پرداختند تا آنگاه كه امان خواستند و آنان نيز دست از قتل و غارتشان بداشتند . آنگاه يارانش كه بيشترشان خواص و غلامان بودند به خراسان رفتند و به ابو على - بن ابراهيم بن سيمجور پيوستند . او اكنون به جاى پدرش ابراهيم بن سيمجور كه به مرگ مفاجات مرده بود ، سپهسالار خراسان شده بود . برادران ديگر نيز سر بر خط فرمان او نهادند .\r\nبرادر بزرگ او ابو القاسم بود كه فايق به مخالفت او برخاست و اصحاب ابو العباس به او پيوستند [ اين واقعه در سال 338 اتفاق افتاد 
  ] .\r\n\r\nامارت ابو على بن سيمجور بر خراسان\r\nگفتيم كه ميان ابو الحسن بن سيمجور و ابو العباس تاش و فايق چنان افتاد كه نيشابور و سپهسالارى خراسان از آن ابو العباس تاش باشد و بلخ از آن فايق و هرات از آن ابو على بن ابى الحسن بن سيمجور . سپس تاش به سعايت وزير ، ابن عزيز ، عزل شد و ابو الحسن بن سيمجور به امارت رسيد و ميان ابو الحسن و ابو العباس نبردهايى درگرفت .\r\nابو العباس تاش به جرجان گريخت و ابو على در هرات مستقر شد و فايق بر بلخ . سپس ابن عزيز معزول شد و به خوارزم تبعيد گرديد . ابن عزيز همواره ابو الحسن را تحريك مىكرد كه به جرجان لشكر برد . چون ابن عزيز معزول شد ابو على محمد بن عيسى الدامغانى به جاى او نشست . او از اداره امور دولت به سبب قلت خراج و كثرت هزينه‌ها ، عاجز آمد و از وزارت منصرف شد . پس از او ابو نصر بن احمد بن محمد بن ابى زيد به وزارت رسيد .\r\nسپس او نيز معزول شد و ابو على دامغانى به مقام خود بازگرديد . در اين احوال ابو الحسن\r\n\r\n","description":"","footnote":"","page_name":" 508 ","page_number":540},
  {"content":"\r\n\r\nبن سيمجور بمرد و پسرش ابو على بر جاى او قرار گرفت .\r\nابو على بن سيمجور به امير نوح بن منصور نامه نوشت و از او خواست كه همان امارت كه به پدرش داده‌اند به او نيز داده شود . امير نوح به ظاهر موافقت كرد . سپس منشور امارت خراسان را به نام فايق صادر نمود و خلعت و علم براى او فرستاد . ابو على بن سيمجور مىپنداشت كه آن خلعت و علم از آن اوست . چون ديد كارى پيش آمده كه او هرگز تصورش را هم نمىكرد سپاه گرد آورد و شتابان به سوى فايق راند . در بين هرات و پوشنج نبرد در گرفت . فايق به مرو الرود گريخت و ابو على مرو را بگرفت . پس از اين واقعه فرمان سپهسالارى خراسان و امارت نيشابور و هرات و قهستان براى او برسيد و عماد الدوله لقب يافت . امير نوح پيوسته بر منزلت او مىافزود تا بر سراسر خراسان مستولى شد و قدرتى عظيم يافت . تا آنجا كه نوح بن منصور به او نامه نوشت كه خراج برخى از ولايات را به او دهد تا صرف امور سپاه شود ولى ابو على عذر آورد و فرمان نبرد . او همواره از عاقبت اين نافرمانى بيم داشت از اين رو به بغراخان پادشاه بلاد كاشغر و بلاساغون [ 1 
  ] تا حد چين نامه نوشت و او را به گرفتن بخارا ترغيب كرد ، بدان شرط كه امارت خراسان را براى او باقى گذارد .\r\n\r\nخبر فايق\r\nفايق بعد از شكستى كه از ابو على بن سيمجور خورد در مرو الرود اقامت گزيد ، تا جراحات او درمان شد . آنگاه يارانش بر او گرد آمدند و بى آنكه از امير نوح اجازت خواهد راهى بخارا شد . امير نوح از اين حركت بيمناك شد و سپاهى به سوى او فرستاد تا از ورود به بخارا منعش كند . فايق به ترمد رفت . امير نوح به والى جوزجان ابو الحارث احمد بن محمد الفريغونى [ 2 
  ] نوشت كه به نبرد فايق رود . او نيز با جماعتى از سپاهيان خود آهنگ فايق نمود .\r\nدر نبردى كه رخ داد شكست در لشكر فايق افتاد و اموالشان به غنيمت رفت .\r\n\r\nاستيلاى ترك بر بخارا\r\nچون امير نوح از بخارا خارج شد از جيحون گذشت و در آمل الشط مقام گرفت . از آنجا به ابو على بن سيمجور نامه نوشت و او را به يارى خود خواند . همچنين نامه‌اى به فايق نوشت ولى هيچ يك از آن دو دعوتش را اجابت نكردند . در اين احوال خبر يافت كه بغراخان از بخارا بيرون رفته است ، شتابان به بخارا بازگشت و بر تخت پادشاهى خويش مستقر گرديد . مردم از آمدن او شادمانى كردند . نيز خبر آوردند كه بغراخان مرده است و اين بر شادمانيشان در افزود .\r\n\r\n\r\n","description":"","footnote":"\r\n[ ( 1 ) 
  ] متن : شاغور\r\n[ ( 2 ) 
  ] متن : الفيرقونى .\r\n","page_name":" 509 ","page_number":541},
  {"content":"\r\n\r\nچون امير نوح به بخارا بازگشت ، ابو على از اينكه به يارى او برنخاسته بود پشيمان شد . بنابر اين رأى چنان ديد كه با فايق دست اتحاد دهند و او را از پادشاهى براندازند .\r\nفايق نزد ابو على آمد و در سال 384 بر ضد امير نوح متحد شدند .\r\n\r\nعزل ابو على بن سيمجور از خراسان و امارت سبكتكين\r\nچون ابو على بن سيمجور و فايق بر ضد امير نوح بن منصور متحد شدند ، امير نوح به سبكتكين كه فرمانرواى غزنه و نواحى آن بود نامه نوشت و او را فراخواند كه بيايد و او را در برابر آن دو يارى نمايد و گفت كه امارت خراسان را به او داده است . سبكتكين در آن ايام سرگرم جهاد با كافران هند بود و از آنچه در اين سومى گذشت غافل بود . چون نامهء نوح و رسول او برسيد بى درنگ اجابت كرد و به غزنه بازگرديد و سپاه گرد آورد كه راهى نبرد شود .\r\nچون فايق و ابو على بن سيمجور از ماجرا خبر يافتند نزد فخر الدولة بن بويه كس فرستادند و از او يارى طلبيدند و در اين راه به وزير او صاحب بن عباد متوسل گرديدند . فخر الدوله نيز لشكرى به ياريشان فرستاد .\r\nدر سال 384 سبكتكين و پسرش محمود لشكر به خراسان آوردند . امير نوح نيز با لشكر خود برفت و دو لشكر به هم پيوستند و در نواحى هرات با ابو على و فايق مصاف دادند .\r\nدارا پسر قابوس بن وشمگير نيز با آنان بود . او به امير نوح پيوست و شكست در ياران ابو على و فايق افتاد . ياران سبكتكين دست به كشتارشان گشودند و تا نيشابور از پى ايشان برفتند . ابو على و فايق به جرجان گريختند . فخر الدوله كه از اين امر خبر يافت بر ايشان هدايا و تحف بسيار فرستاد و آنان را در جرجان فرود آورد .\r\nنوح بر نيشابور دست يافت . محمود بن سبكتكين را سپهسالارى خراسان و امارت نيشابور داد و سبكتكين را ناصر الدوله و محمود پسرش را سيف الدوله لقب داد . امير نوح به بخارا بازگشت و سبكتكين در هرات و محمود در نيشابور قرار گرفتند .\r\n\r\nبازگشت ابو على بن سيمجور به خراسان\r\nچون نوح و سبكتكين از يك ديگر جدا شدند ، ابو على و فايق دل در تصرف خراسان بستند و در ماه ربيع الاول سال 385 از جرجان به خراسان لشكر كشيدند . محمود بن سبكتكين به مقابله سپاه بسيج كرد و در خارج شهر نيشابور با آنان مصاف داد . فايق و ابو على پيش از آنكه از سوى پدر براى او مددى رسد جنگ را آغاز كردند . محمود با اندكى از سپاهيان كه در اختيار داشت بگريخت و نزد پدر رفت و پرده‌سرا و لشكرگاهش به تاراج رفت . ابو - على در نيشابور بماند . امير نوح به ناچار دست به دلجويى آنان زد و از اينكه عليه آنان از سبكتكين يارى خواسته پوزش طلبيد ولى آن دو به سخن او گوش ندادند .\r\n\r\n","description":"","footnote":"","page_name":" 510 ","page_number":542},
  {"content":"\r\n\r\n\r\nبرخاستن سبكتكين و پسرش محمود بر ضد ابو على و فايق و كشته شدن ابو على\r\nچون ابو على بن سيمجور وارد نيشابور شد و محمود بن سبكتكين از آنجا بگريخت ، سبكتكين لشكر به جنگ آنان آورد و در طوس دو سپاه با يك ديگر روبرو شدند . محمود نيز با سپاهى به يارى پدر آمد . ابو على و فايق به ابيورد گريختند و سبكتكين از پى آنان براند . او پسر خود محمود را به جاى خود در نيشابور نهاد . ابو على و فايق به مرو رفتند و از آنجا به آمل الشط شدند و نزد او نامه فرستادند و پوزش خواستند . ابو على عهد كرد كه به جرجانيه اقامت كند و از فايق ببرد و چنين كرد و در نزديكى خوارزم در جرجانيه فرود آمد .\r\nابو عبد اللّه خوارزمشاه او را گرامى داشت تا دلش به دو آرام گرفت . شبى كه در سراى او مهمان بود جماعتى را بفرستاد تا او را بگرفتند و با جمعى از اعيان اصحابش بند بر نهادند . اين خبر به مأمون بن محمد صاحب جرجانيه رسيد . به هم برآمد و با گروهى از سپاهيان خود قصد خوارزمشاه كرد و شهر كاث [ 1 
  ] را بگشود و ابو عبد اللّه را اسير كرد و ابو على را از زندان برهانيد و به جرجانيه بازگرديد . آنگاه يكى از اصحاب خود را به جاى خود در خوارزم نهاد و به جرجانيه بازگرديد .\r\nآنگاه ابو عبد اللّه خوارزمشاه را كه در بند بود حاضر آورد و در برابر ابو على بن سيمجور به قتل رسانيد و نزد امير نوح بن منصور كس فرستاد و از ابو على شفاعت كرد ، او نيز بپذيرفت و ابو - على را به بخارا فراخواند . ابو على به بخارا رفت . امير نوح امرا و سپاهيان را فرمان داد به پيشباز او روند . چون بر او داخل شد فرمان داد به زندانش بردند و اين امر به دستور سبكتكين بود . [ ابو على در زندان بماند تا سال 387 هم در زندان بمرد . پسرش ابو الحسن 
  ] به فخر الدوله پيوست و نزد او ماند .\r\nاما فايق چون از ابو على جدا شد ، نزد ايلك‌خان به كاشغر رفت و مورد اكرام او واقع شد .\r\nايلك‌خان نزد امير نوح شفاعت كرد . امير نوح شفاعت او را بپذيرفت و او را امارت سمرقند داد و فايق در سمرقند بماند .\r\n\r\nوفات امير نوح و امارت پسرش منصور بن نوح\r\nدر اواسط سال 387 امير نوح بن منصور پس از يازده سال از پادشاهىاش وفات كرد .\r\nبا مرگ او در اركان دولت سامانى خلل افتاد و روى به انحلال نهاد . چون او بمرد پسرش ابو الحارث منصور بن نوح به جايش نشست . اهل دولت همه سر به فرمانش فرود آوردند . بكتوزون [ 2 
  ] زمام امور ملك را به دست گرفت و ابو طاهر محمد بن ابراهيم را وزارت داد .\r\nچون خبر وفات نوح بن منصور به ايلك خان رسيد طمع در كشور سامانيان بست و لشكر\r\n\r\n\r\n","description":"","footnote":"\r\n[ ( 1 ) 
  ] متن : كاش\r\n[ ( 2 ) 
  ] متن : بكثرزون .\r\n","page_name":" 511 ","page_number":543},
  {"content":"\r\n\r\nبه سمرقند آورد و از آنجا فايق الخاصه [ 1 
  ] را به بخارا گسيل داشت . منصور بن نوح از اين خبر پريشان خاطر شد و از بخارا بگريخت و از جيحون بگذشت و فايق الخاصه به بخارا درآمد و به مردم اعلام كرد كه به خدمت امير منصور آمده است . مشايخ بخارا اين خبر به امير منصور بردند و او راهى بخارا شد و پس از آنكه از فايق پيمان گرفتند ، به شهر داخل شد .\r\nفايق زمام كارهاى او به دست گرفت و بكتوزون را به امارت خراسان فرستاد .\r\nسبكتكين در ماه شعبان همين سال ( 387 ) مرده بود و ميان پسرانش اسماعيل و محمود بر سر ميراث پادشاهى پدر اختلاف افتاده بود . بكتوزون فرصت مغتنم شمرده و در ايام فتنه بر خراسان مستولى شده بود .\r\n\r\nبازگشت ابو القاسم بن سيمجور به خراسان و نوميد شدن او\r\nپيش از اين از رفتن ابو القاسم بن سيمجور [ 2 
  ] برادر ابو على به جرجان و درنگ او در آن ديار سخن گفتيم . و گفتيم كه چون فخر الدوله مرد نزد پسرش مجد الدوله ماند ، در اين هنگام ياران پدرش گرد او را گرفتند . فايق از بخارا به او نامه نوشت و او را عليه بكتوزون برانگيخت و او را فرمان داد كه آهنگ خراسان كند و بكتوزون را از خراسان براند و اين به سبب خصومتى بود كه ميان آن دو بود . پس ابو القاسم بن سيمجور از جرجان به سوى نيشابور آمد . نخست گروهى را به اسفرايين فرستاد و آنجا را از دست ياران بكتوزون بستد .\r\nدر اين احوال رسولانى از دو سو به آمد و شد پرداختند تا ميانشان صلح افتاد و يكى دختر ديگرى را به زنى گرفت . و بكتوزون به نيشابور بازگرديد .\r\n\r\nعصيان محمود بن سبكتكين و تصرف او نيشابور را\r\nچون محمود بن سبكتكين از فتنه‌اى كه ميان او و برادرش اسماعيل افتاده بود فراغت يافت و بر كشور غزنين استيلا يافت و به بلخ باز گرديد ، بكتوزون را والى خراسان يافت . پس نزد منصور بن نوح كس فرستاد و مراتب خدمتگزارى خويش بازنمود و خواستار امارت خراسان شد . منصور بن نوح از برآوردن اين خواهش عذر خواست ، ولى ترمد و بلخ و هر چه آن سوى بلخ بود چون بست [ و هرات 
  ] را به او واگذاشت اما محمود خرسند نشد و بار ديگر خواستهء خويش تكرار كرد ، باز هم امير منصور بن نوح به او پاسخ نداد . محمود به - نيشابور راند . بكتوزون از آنجا برفت و محمود در سال 388 نيشابور را بگرفت . چون امير منصور بن نوح اين خبر بشنيد از بخارا به مرو الرود رفت و در آنجا درنگ كرد .\r\n\r\n\r\n","description":"","footnote":"\r\n[ ( 1 ) 
  ] متن : فايق و الخاصه\r\n[ ( 2 ) 
  ] متن : بكثرزون .\r\n","page_name":" 512 ","page_number":544},
  {"content":"\r\n\r\n\r\nخلع امير منصور بن نوح و امارت برادرش عبد الملك\r\nچون امير منصور بن نوح براى دفع محمود بن سبكتكين از نيشابور ، عازم خراسان شد بكتوزون براى ديدار با او بيامد . اين ديدار در سرخس دست داد . ولى آنچنانكه اميد مىداشت عذرهاى او مورد قبول امير منصور واقع نشد . آنگاه شكايت اين ماجرا به فايق برد ، ديد فايق را از امير منصور شكايت چند برابر اوست و در آنجا پس از مدتى نجوا تصميم به خلع او و امارت برادرش عبد الملك بن نوح گرفتند . جماعتى از اعيان لشكر نيز با آن دو هماواز شدند ، پس منصور بن نوح را بگرفتند و چشمانش را ميل كشيدند . اين واقعه در سال 389 پس از بيست ماه حكومت او اتفاق افتاد . آنگاه عبد الملك را كه پسرى خردسال بود به جاى او نشاندند .\r\nمحمود چون اين خبر بشنيد عمل آن دو را نكوهش كرد و به طمع استيلا بر سراسر قلمرو سامانى در حركت آمد .\r\n\r\nاستيلاى محمود بن سبكتكين بر خراسان\r\nمحمود بن سبكتكين لشكر به سوى فايق و بكتوزون برد . عبد الملك بن نوح كه كودكى خردسال بود نيز با آنان بود . از اين سو لشكر در حركت آمد و دو سپاه در مرو به سال 389 مصاف دادند .\r\nمحمود آنان را شكست داد و منهزم نمود . عبد الملك و فايق خود را به بخارا رسانيدند و بكتوزون به نيشابور رفت و ابو القاسم بن سيمجور راهى قهستان گرديد . محمود آهنگ نيشابور نمود . چون به طوس [ 1 
  ] رسيد بكتوزون به جرجان گريخت . محمود ، ارسلان جاذب [ 2 
  ] را از پى او فرستاد . چون بكتوزون وارد جرجان شد ارسلان بازگرديد . محمود او را در طوس نهاد و خود به هرات رفت . از آن سو بكتوزون به نيشابور رفت و آنجا را در تصرف گرفت . چون محمود باز گرديد ، او نيز از نيشابور رفت و بر سر راه خود مرو را تاراج كرد و به بخارا شد . محمود در نيشابور استقرار يافت و نشان پادشاهى آل سامان از آنجا برافكند و به نام القادر باللّه عباسى خطبه خواند و خواست كه از مقر خلافت او را فرمانروايى خراسان دهند . خليفه نيز بپذيرفت و براى او منشور و خلعت فرستاد .\r\n[ آنگاه محمود سپهسالارى خراسان را به برادر خود نصر داد و او را 
  ] در نيشابور كه پيش از اين مستقر آل سيمجور بود فرود آورد ، و خود به بلخ رفت ، آنجا مستقر پدرش بود .\r\nهمهء فرمانروايان اطراف خراسان سر به اطاعت او نهادند ، چون آل فريغون [ 3 
  ] و فرمانروايان جوزجان و شار [ 4 
  ] فرمانرواى غرشستان [ 5 
  ] و آل مأمون در خوارزم .\r\n\r\n\r\n","description":"","footnote":"\r\n[ ( 1 ) 
  ] متن : طرسوس\r\n[ ( 2 ) 
  ] متن : الحاجب\r\n[ ( 3 ) 
  ] متن : افريقون\r\n[ ( 4 ) 
  ] متن : شاه .\r\n[ ( 5 ) 
  ] متن : غرسيان .\r\n","page_name":" 513 ","page_number":545},
  {"content":"\r\n\r\n\r\nاستيلاى ايلك خان بر بخارا و انقراض دولت آل سامان\r\nچون محمود خراسان را تصرف كرد ، عبد الملك بن نوح بن بخارا بازگشت . فايق و بكتوزون و ديگر اميران نزد او اجتماع كردند و براى راندن محمود از خراسان به بسيج سپاه پرداختند . فايق در ماه شعبان همان سال بمرد و اين امر سبب پريشانى و سستى كار ايشان گرديد . زيرا فايق بر ديگران سمت سرورى داشت . او خواجه‌اى بود از غلامان نوح بن نصر .\r\nچون اوضاع پريشان شد ، ايلك خان آهنگ تصرف كشور آل سامان نمود چنان كه بغراخان را پيش از اين چنين هوايى در سر افتاده بود . ايلك خان با جماعاتى از تركان بيامد و چنان مىنمود كه به قصد دفاع از عبد الملك بن نوح مىآيد ، امرا نيز باور كردند . بكتوزون و ديگر امرا و سرداران براى ديدار با او بيرون آمدند . ايلك خان همه را دستگير كرد و در روز دهم ذو القعدهء [ سال 389 
  ] به بخارا در آمد و به دار الاماره رفت . عبد الملك بن نوح پنهان شد .\r\nايلك خان جاسوسان برگماشت تا او را دستگير كرده در افكند [ 1 
  ] حبس نمود . عبد الملك در زندان بمرد . برادرش ابو الحارث منصور بن نوح پادشاه مخلوع و دو برادر ديگر او ابو ابراهيم اسماعيل و ابو يعقوب پسران نوح و عموهاى او ابو زكريا و ابو سليمان نيز ابو صالح القارى و گروهى ديگر از رجال آل سامان را به زندان فرستاد .\r\nدولت آل سامان كه روزگارى از حلوان تا بلاد ترك و ما وراء النهر را در قلمرو خويش داشت و از حيث سياست بزرگترين و بهترين دولتها بود منقرض شد .\r\n\r\nخروج اسماعيل بن نوح در خراسان\r\nابو ابراهيم اسماعيل بن نوح در جامهء يكى از زنانى كه به خدمت او گماشته شده بود از زندان بگريخت و در بخارا پنهان شد و از آنجا به خوارزم رفت . او را منتصر لقب دادند .\r\nبقاياى سرداران و سپاهيان گردش را گرفتند [ او لشكر به بخارا آورد و لشكر ايلك خان را از آنجا براند و از پى فراريان تا سمرقند بتاخت و به بخارا باز گرديد و مردم از بازگشت آل سامان شادمانيها نمودند . ايلك خان بار ديگر لشكرى گران به بخارا آورد . منتصر و يارانش كه در تنگنا افتاده بودند از شهر بيرون شدند و به ابيورد و از آنجا به نيشابور راندند . منتصر و يارانش منصور بن سبكتكين را كه از سوى برادرش محمود در نيشابور بود براندند آنان آهنگ هرات كردند . منتصر نيشابور را بگرفت . چون خبر به محمود رسيد به سوى نيشابور تاخت و منتصر راهى اسفرايين شد و از آنجا نزد شمس المعالى قابوس بن وشمگير رفت و از او يارى خواست 
  ] [ 2 
  ] . قابوس سپاهى به سردارى دو پسرش دارا و منوچهر با او همراه كرد [ و اشارت\r\n\r\n\r\n","description":"","footnote":"\r\n[ ( 1 ) 
  ] متن : ارزكند\r\n[ ( 2 ) 
  ] ميان دو قلاب از متن ساقط بود براى ربط مطلب از ابن اثير افزوده شد . وقايع سال 391 .\r\n","page_name":" 514 ","page_number":546},
  {"content":"\r\n\r\nكرد كه به رى رود ولى منتصر به اغواى سران سپاهش به نيشابور بازگشت و چون چنين كرد سپاهى كه قابوس به يارىاش فرستاده بود از او جدا شد و باز گرديد 
  ] . اسماعيل منتصر در سال 391 به نيشابور در آمد و خراج بستد . محمود به سردارى التونتاش حاجب كبير و فرمانرواى هرات سپاهى به نيشابور فرستاد . در اين نبرد منتصر شكست خورد و راهى ابيورد گرديد . آنگاه قصد جرجان كرد ، قابوس او را به شهر راه نداد . منتصر به سرخس رفت و خراج بستد و در آنجا بماند . اين واقعه در سال 392 اتفاق افتاد .\r\nمحمود به سردارى برادر خود منصور سپاهى به جنگ او روان نمود . در اين نبرد منتصر شكست خورد و بگريخت و ابو القاسم على بن محمد بن سيمجور با جماعتى از اعيان لشكرش اسير شدند . منصور همه را به غزنين فرستاد .\r\nاسماعيل منتصر همچنان حيران و سرگردان بماند تا به يكى از قبايل غز رسيد كه در حوالى بخارا سكونت داشتند . اينان را به آل سامان گرايش بود . منتصر از آنان سپاهى تشكيل داد و در شوال سال 393 عازم نبرد با ايلك‌خان شد . در نواحى سمرقند با ايلك خان مصاف داد . ايلك خان منهزم شد و غزان اموال و لشكرگاهش را تاراج كردند و به جايگاههاى خويش بازگرديدند ، در حالى كه جمعى از سران لشكر او را نيز اسير كرده بودند . غزان در باب آزاد كردن اسيران مذاكره را با ايلك خان آغاز كردند . چون منتصر خبر يافت بر جان خويش بيمناك شد و از جيحون بگذشت و به آمل الشط آمد . به مرو و نسا و خوارزم كسانى را فرستاد ولى هيچ جايى پذيراى ورود او نشد . به ناچار با يارانش از جيحون گذشتند و به سوى بخارا روى آوردند . در آنجا با والى بخارا كه از سوى ايلك خان بود نبرد كرد و شكست خورده به دبوسيه رفت . بار ديگر سپاهى گرد آورد و به بخارا تاخت باز هم شكست خورد .\r\nجماعتى از عياران ( فتيان ) سمرقند به دو پيوستند و مردم سمرقند براى او اموال و سلاح فرستادند .\r\nايلك خان پس از آنكه لشكرى بزرگ گرد آورد به سوى او در حركت آمد . در ماه شعبان سال 394 در حوالى سمرقند نبرد درگرفت . غزان به پشتيبانى منتصر برخاستند و ايلك خان پشت بداد و به ديار خود بازگرديد . اين بار لشكرى ديگر بسيج كرد و به مصاف منتصر آمد . غزان از گرد منتصر پراكنده شده بودند . در حوالى اسروشنه [ 1 
  ] نبرد درگرفت . منتصر شكست خورد و تركان بسيارى از ياران او را كشتند . او از نهر بگذشت و به جوزجان رفت و شهر را تاراج نمود و عازم مرو گرديد . منتصر از راه بيابان به مرو مىرفت ، به قنطرهء راعول [ 2 
  ] رسيد و از آنجا به بسطام راند و لشكر محمود به سردارى ارسلان جاذب فرمانرواى طوس همچنان در پى او بود . قابوس سپاهى از كردان شاهجانى بر سر او فرستاد تا از بسطام برفت و به ما وراء النهر بازگرديد . يارانش از آن همه بيدارى كشيدن و رنج سفر و ترس از دشمن ملول شده بودند .\r\n\r\n\r\n","description":"","footnote":"\r\n[ ( 1 ) 
  ] متن : مروسيه\r\n[ ( 2 ) 
  ] متن : راغول .\r\n","page_name":" 515 ","page_number":547},
  {"content":"\r\n\r\nبسيارى از ايشان به ايلك خان پيوستند و او را از نهانگاهش خبر دادند . جماعتى از لشكريان ايلك خان بر سر او تاختند . منتصر ساعتى با آنان جنگ و گريزى كرد و خود را به يكى از احياى عرب كه در طاعت محمود بن سبكتكين بودند ، انداخت . اميرشان ابن بهيج نام داشت . محمود پيش از اين دستگيرى منتصر را از آنان طلب داشته بود . اين عربها او را نزد خود فرود آوردند . چون شب تاريك شد برجستند و او را به قتل رسانيدند . اين واقعه در سال 395 اتفاق افتاد . با مرگ او دولت آل سامان به كلى منقرض شد و نشان حكومتشان برافتاد . و البقاء للّه وحده .\r\n\r\nخبر از دولت آل سبكتكين ملوك غزنه و آنچه از سرزمين خراسان و ما وراء النهر از سروران خود گرفتند و آنچه از هند تصرف كردند و آغاز كار و سرانجام احوالشان\r\nاين دولت از شاخه‌هاى دولت آل سامان بود و از آن پديد آمد . و در بسطت و عزت به مرتبتى عظيم رسيد و بر دولت آل سامان در دو سوى جيحون و ما وراء النهر و خراسان و عراق عجم و بلاد ترك و نيز بر هند استيلا يافت .\r\nآغاز كارشان از غزنه بود . و سبكتكين از غلامان الپتكين [ 1 
  ] بود و الپتكين از موالى آل - سامان . سبكتكين در آن دولت به مقام حاجبى رسيد . در ايام امير سعيد منصور بن نوح با الپتكين به بخارا وارد شد و مقام حاجبى او داشت . چون الپتكين بمرد امير سعيد منصور بن نوح او را به سال 365 امارت داد . چون پسرش ابو القاسم نوح بن منصور به امارت رسيد ، ابو الحسين العتبى را وزارت داد و ابو الحسن بن سيمجور را سپهسالارى خراسان و حكومت نيشابور داد . سبكتكين از او نيك فرمان مىبرد و در انجام نيازهاى او قصور نمىورزيد .\r\nدولت سامانيان را هر چه رسيد از تركان رسيد . بغراخان در عهد امير نوح يك بار بر بخارا مستولى شد و چون او را براندند ، بار ديگر بازگشت . چون ابو الحسن بن سيمجور بمرد به جاى او پسرش ابو على بر خراسان امارت يافت . او نسبت به امير نوح طريق خودكامگى پيش گرفت و در آن ايام يكى از عوامل كشيدن تركان به بلاد سامانيان بود . چون امير نوح بار ديگر بر تخت فرمانروايى خويش مستقر شد همين ابو على در خراسان عصيان كرد و امير نوح ابو - منصور سبكتكين را به يارى خود فراخواند تا او را در فرونشاندن فتنهء ابو على و خللى كه در اركان دولت پديد آمده بود ، يارى رساند . سبكتكين در دستگاه او مقامى ارجمند يافت . امير سامانى امارت خراسان را به او داد تا ابو على بن سيمجور را از آنجا براند . سبكتكين بر همهء شئون دولت سامانى چنگ انداخت تا آنجا كه بخارا و ما وراء النهر را از ايشان بستد و آثار\r\n\r\n\r\n","description":"","footnote":"\r\n[ ( 1 ) 
  ] متن : التيكين .\r\n","page_name":" 516 ","page_number":548},
  {"content":"\r\n\r\nدولتشان را محو كرد و خود را براى ايشان جانشينى نيكو شد . آن ملك كه به دست آورده بود به فرزندانش به ميراث داد و دولتشان همچنان بر دوام بود تا آنگاه كه غزان پديدار شدند و آل سلجوق شرق و غرب را گرفتند و بر غزنويان هم غلبه يافتند و همهء آن سرزمينها را از آنان بستدند و ما همهء آن وقايع را خواهيم آورد .\r\nاكنون از سبكتكين و جهاد او در هند پيش از رسيدنش به حكومت سخن آغاز مىكنيم .\r\n\r\nفتح بست\r\nبست از اعمال سيستان بود و در قلمرو فرمانروايى آن . چون نظام اين ولايت به سبب انقراض دولت صفاريان روى به فساد نهاد و هر ناحيه از كشور آنها را اميرى پديد آمد در بست نيز اميرى پديد آمد به نام طغان . در آن حوالى امير ديگرى بود به نام ابو ثور كه به بست دست اندازى مىكرد . طغان از سبكتكين يارى طلبيد و در عوض مالى بر عهده گرفت و تعهد طاعت و خدمت نمود . سبكتكين به بست لشكر آورد و آنجا را فتح كرد و ابو الفتح على بن - محمد البستى شاعر مشهور را احضار كرد و كتابت خويش به دو داد . ابو الفتح پس از سبكتكين دبير دستگاه محمود شد .\r\nسبكتكين از بست به قصدار رفت و آن شهر را تسخير نمود و والى آنجا را بگرفت و پس از گرفتن اموالى كه هر ساله بايد بپردازد و تعهد خدمت و طاعت ، او را به مقر خويش باز - گردانيد .\r\n\r\nغزو هند\r\nسبكتكين پس از فتح بست عازم بلاد هند شد و در آن سرزمين پيش راند و شهرهايى را گشود كه تا آن زمان مسلمانان به آنجا قدم ننهاده بودند . چون پادشاه هند خبر يافت لشكرهاى خويش بسيج كرد و چنان كه در آن سرزمين معهود است در تعبيه سپاه فيلهايى نيز به كار گرفت و به سوى بلاد سبكتكين در حركت آمد و به لمغان كه از شهرهاى مرزى بود رسيد ، از آن نيز بگذشت . سبكتكين با خيل مسلمانان به مقابله بيرون شد ، دو سپاه مصاف دادند .\r\nخداوند پيروزى را نصيب مسلمانان ساخت و پادشاه هند اسير شد و تا خود را از اسارت برهاند هزار هزار درهم و پنجاه فيل بداد و جمعى از قوم خود را نزد او به گروگان نهاد . سبكتكين مردانى را همراه او كرد كه بروند و آن مال و گروگانها بياورند . هنديان غدر كردند و آنان را در راه اسير نمودند . سبكتكين چون بشنيد سپاه برگرفت و به هند رفت و هر كه را يافت بگرفت و بكشت . و لمغان را فتح كرد و خراب نمود . لمغان مرز هند است از سوى غزنين . چيپال [ 1 
  ] از\r\n\r\n\r\n","description":"","footnote":"\r\n[ ( 1 ) 
  ] متن : جميال .\r\n","page_name":" 517 ","page_number":549},
  {"content":"\r\n\r\nشنيدن اين خبر به خشم آمد و سپاه گرد كرده بر سر سبكتكين تاخت . ميان دو طرف نبردى سخت درگرفت . چيپال و سپاهيان كفر منهزم شدند . از آن روز گويى فروغ شوكتشان به خاموشى گراييد و پس از آن در ميان پادشاهان كسى كه بر پاى تواند ايستاد نبود . سبكتكين از هند - چنان كه آورديم - به يارى امير نوح راهى خراسان شد .\r\n\r\nحكومت سبكتكين در خراسان\r\nگفتيم كه امير نوح بن منصور چون در بخارا مورد دستبرد تركان واقع شد و بغراخان بر او غلبه يافت ، از جيحون بگذشت و به آمل الشط رفت . در آنجا از ابو على ابن سيمجور فرمانرواى خراسان و فايق صاحب بلخ يارى خواست ولى آن دو از يارى او سرباز زدند .\r\nبغراخان پس از اندك مدتى از بخارا برفت و امير نوح بن منصور به مستقر ملك خويش بازگرديد . چون بغراخان بخارا را ترك گفت اجلش فرا رسيد و بمرد . مرگ او سبب استقرار دولت امير نوح شد . ابو على بن سيمجور و فايق از كارى كه كرده بودند بر جان خود بيمناك شدند . فايق بدين عنوان كه براى شادباش به بخارا مىرود بى آنكه از امير نوح اجازت گرفته باشد به بخارا روان شد . امير نوح غلامان و موالى خود را به مقابله‌اش فرستاد . ميان دو سو جنگى درگرفت . فايق در اين نبرد شكست خورد و بلخ را از دست بداد و خود به ابو - على بن سيمجور پيوست . و با او دست يارى داد كه از امير نوح انتقام بكشد . اين واقعه در سال 384 بود . امير نوح در اين هنگام به سبكتكين نامه نوشت و از او خواست كه او را در برابر ابو على و فايق يارى نمايد و در عوض حكومت خراسان و اعمال آن را به او داد .\r\nسبكتكين در اين اوقات سرگرم نبرد هند بود - چنان كه گفتيم - چون بشنيد شتابان به خراسان راند . امير نوح با او ديدار كرد و سبكتكين دست يارى به او داد و به غزنين بازگرديد و سپاهى گرد آورد و همراه با پسرش محمود به خراسان آمدند . امير نوح را در خراسان در جايى كه با او قرار نهاده بود ملاقات كرد . ابو على و فايق به نبرد بيرون آمدند و هر دو منهزم شدند و بسيارى از سپاهيانشان به دست ياران سبكتكين كشته شدند . سبكتكين آنان را تا نيشابور تعقيب كرد و از آنجا به جرجان راند . امير نوح بن منصور بر نيشابور مستولى شد و محمود بن سبكتكين را سپهسالارى خراسان و امارت نيشابور داد . و او را سيف الدوله لقب داد . پدرش سبكتكين در هرات فرود آمد و او را ناصر الدوله لقب داد و امير نوح خود به بخارا باز گرديد .\r\n\r\nفتنه ميان ابن سيمجور و فايق در خراسان و غلبهء سبكتكين و پسرش محمود بر آنان\r\nچون امير نوح به بخارا بازگشت ، ابو على بن سيمجور و فايق طمع در آن بستند كه خراسان\r\n\r\n","description":"","footnote":"","page_name":" 518 ","page_number":550},
  {"content":"\r\n\r\nرا از سبكتكين و پسرش محمود بستانند . پس در سال 385 به نيشابور لشكر آوردند . و پيش از آنكه از پدرش سبكتكين مددى به او رسد اينان به نيشابور درآمدند . محمود را سپاه اندك بود ، از اين رو نزد پدر به هرات گريخت . سبكتكين با لشكر خود بيامد . در طوس ميان دو لشكر مصاف افتاد ابو على بن سيمجور و فايق هر دو منهزم شدند و تا به آمل الشط عنان باز نگرفتند . ابو على كوشيد امير نوح بن منصور را بر سر لطف آورد . امير نوح او را فراخواند و به زندانش فرستاد . آنگاه او را نزد سبكتكين فرستاد و سبكتكين او را به يكى از زندانهاى خود فرستاد . فايق نزد پادشاه ترك ايلك خان به كاشغر رفت . ايلك خان از او نزد امير نوح شفاعت كرد . امير نوح او را امارت سمرقند داد . و ما همهء اينها را در اخبار ايشان آورديم .\r\nابو القاسم بن سيمجور برادر ابو على در روز نبرد با سبكتكين به او پيوست و مدتى دراز نزد او بماند . سپس عصيان كرد و به نيشابور راند . محمود سبكتكين به جنگ او آمد و او بگريخت و نزد فخر الدوله رفت و سبكتكين بر خراسان مستولى گرديد .\r\n\r\nنبرد سبكتكين و ايلك خان\r\nايلك خان بعد از بغراخان بر كاشغر و بلاساغون [ 1 
  ] ، بر امتهاى ترك فرمان مىراند .\r\nپس طمع در سرزمينهاى امير نوح بن منصور بست . چنان كه پدرش همواره اين هوس در سر داشت . پس اندك اندك بر دامنهء متصرفات خويش بيفزود ، تا آنگاه كه عزم حمله نمود .\r\nامير نوح به سبكتكين كه در خراسان بود نامه نوشت و از او براى دفع ايلك خان يارى طلبيد .\r\nسبكتكين لشكر بسيج كرده از جيحون بگذشت . و ميان نسف و كش [ 2 
  ] درنگ كرد تا پسرش محمود نيز با سپاه خود برسيد و لشكرها از هر سو بيامدند . در اينجا بود كه ابو على بن سيمجور را كشيده در بند ، بياوردند . او را امير نوح فرستاده بود .\r\nايلك خان نيز امم ترك را از هر جا بسيج كرده بود . سبكتكين نزد امير نوح كس فرستاد تا او را به نبرد برانگيزد ولى امير نوح از جنگ طفره رفت و همهء سپاه و سرداران خود را نزد وى فرستاد تا زير نظر او باشند . سبكتكين براى به جنگ كشيدن او ابرام مىكرد ، عاقبت برادر خود بغراجق و پسرش محمود را نزد او فرستاد شايد او را به جنگ برانگيزند .\r\nوزير او ابن عزيز از بيم ايشان بگريخت و نوح نيز از ملاقات سرباز زد . آنان نيز رهايش كردند . اين امر در عزم سبكتكين سستى پديد آورد .\r\nايلك خان پيشنهاد صلح داد . سبكتكين بپذيرفت و ابو القاسم بن سيمجور را نزد او فرستاد ولى بعدا از او بيمناك شد ، او را بگرفت و با ابو على بن سيمجور و يارانش به زندان كرد . چون از طوس به بلخ بازگشت خبر كشته شدن آنها را برايش آوردند .\r\n\r\n\r\n","description":"","footnote":"\r\n[ ( 1 ) 
  ] متن : شاغور\r\n[ ( 2 ) 
  ] متن : كشف .\r\n","page_name":" 519 ","page_number":551},
  {"content":"\r\n\r\nدر اين احوال خبر مرگ مأمون بن محمد ، فرمانرواى جرجانيه و خوارزم نيز برسيد .\r\nسپهسالارش در حق او غدر كرده بود و در يك مهمانى كه براى او ترتيب داده به قتلش آورده بود . و از پى آنها خبر درگذشت امير نوح بن منصور برسيد . او در نيمهء رجب سال 387 ديده از جهان فرو بست .\r\n\r\nمرگ سبكتكين و امارت پسرش اسماعيل\r\nچون سبكتكين از كار ايلك خان بپرداخت ، به بلخ بازگرديد ، اندكى در آنجا درنگ كرد سپس بيمار شد و به زودى به غزنه بازگرديد . ولى در راه در ماه شعبان سال 387 پس از بيست سال فرمانروايى در غزنه و خراسان بمرد . او را در غزنه به خاك سپردند .\r\nسبكتكين مردى عادل و نيكخواه بود و به عهدها و پيمانهايى كه مىبست وفادار .\r\nبسيار جهاد مىكرد . چون بمرد سپاهيان بر حسب وصيت او با اسماعيل بيعت كردند .\r\nاسماعيل به سال كمتر از محمود بود . چون به پادشاهى رسيد بر همگان باب عطا بگشود .\r\n\r\nاستيلاى محمود بن سبكتكين بر ملك پدر و پيروز شدن او بر برادرش اسماعيل\r\nچون اسماعيل به جاى پدر نشست ، سپاهيان ناتوانش يافتند و سر به فرمانش نياوردند ، و همواره از او خواستار اموال و عطايا بودند تا همهء خزاين پدر به پايان رسيد . برادرش محمود كه در نيشابور بود كس فرستاد [ و از او خواست غزنين را به او واگذارد تا او در عوض بلخ و سپهسالارى خراسان به دو دهد 
  ] اسماعيل از اين امر امتناع ورزيد . ابو الحارث [ 1 
  ] والى جوزجان پاى در ميان نهاد تا ميان دو برادر را اصلاح كند ولى اسماعيل از آنچه بود فرود نيامد . محمود به قصد ديدار او راهى غزنين شد و به هرات رفت . عمش بغراجق در هرات به او پيوست و از آنجا راهى بست شدند . برادرش نصر نيز كه در بست بود به او گرويد و همگان عزم غزنين كردند . اميرانى كه با اسماعيل بودند نيز به محمود نامه نوشتند و وعدهء فرمانبردارىاش دادند و به غزنين فرا خواندندش . محمود به شتاب روانهء غزنين شد .\r\nاسماعيل در خارج شهر غزنين با او روبرو گرديد و ميان دو لشكر جنگى سخت درگرفت . اسماعيل منهزم شده به دژ غزنين گريخت و محمود بر غزنين مستولى شد و برادر را محاصره كرد تا امانش داد و او فرود آمد . محمود گرامىاش داشت و او را در پادشاهى با خود شريك گردانيد . اين واقعه هفت ماه پس از حكومت اسماعيل بود .\r\nاز اين پس همهء ممالك محمود را مسلم شد و به سلطان ملقب گرديد و پيش از اين\r\n\r\n\r\n","description":"","footnote":"\r\n[ ( 1 ) 
  ] متن : ابو الحرب .\r\n","page_name":" 520 ","page_number":552},
  {"content":"\r\n\r\nهيچكس را اين لقب نبود . پس محمود عازم بلخ شد .\r\n\r\nاستيلاى محمود بر خراسان\r\nچون ابو الحارث منصور بن نوح به حكومت رسيد ، ابو طاهر محمد بن ابراهيم را وزارت داد و امور خود را به دست فايق سپرد زيرا هنوز خردسال بود و از عهدهء كارها بر نمىآمد .\r\nبه هنگام آمدن ابو طاهر محمد به بخارا عبد اللّه بن عزيز از آن شهر گريخته بود . زيرا امير نوح را براى نبرد با ايلك خان تحريض كرده بود . چون امير نوح درگذشت و پسرش منصور بن نوح به جاى او نشست ، عبد اللّه بن عزيز ، ابو منصور محمد بن الحسين الاسپيجانى را به طمع سپهسالارى خراسان افكند و او را واداشت كه از ايلك خان در اين باب استعانت جويد و هر دو بدين منظور نزد ايلك خان رفتند ، ايلك به مصاحبت آن دو بيرون آمد و چنان نمود كه به سمرقند مىرود ولى در راه ابو منصور و ابن عزيز را گرفت و فايق را فراخواند و فرمان داد كه بر مقدمه به سوى بخارا در حركت آيد . ابو الحارث منصور بن نوح بگريخت و فايق بخارا را بگرفت و ايلك‌خان نيز به ديار خود بازگرديد .\r\nفايق ابو الحارث منصور را بار ديگر به بخارا دعوت كرد و او را دلگرم ساخت . منصور بن نوح بكتوزون حاجب بزرگ را سپهسالارى خراسان داد و سنان [ 1 
  ] الدوله لقب داد و خود روى به بخارا نهاد . فايق به استقبالش آمد و تدبير امور ملك را به دست گرفت .\r\nميان فايق و بكتوزون از قديم دشمنى و كينه‌اى افتاده بود ، ابو الحارث منصور بن نوح آن دو را آشتى داد . بكتوزون در خراسان بماند و به جمع خراج پرداخت . ابو القاسم بن سيمجور لشكر بر سر او آورد و آن فتنه‌ها كه ياد كرديم پديد آمد .\r\nسلطان محمود بعد از فراغت از كار برادرش اسماعيل به بلخ آمد و نزد ابو الحارث منصور بن نوح هدايا و تحف فرستاد . امير منصور بن نوح نيز امارت بلخ و ترمد و هرات و بست را به نام او كرد و از تسليم نيشابور به او معذرت خواست . محمود بار ديگر ابو الحسن الحمولى را كه از ثقات درگاه او بود به نزد منصور بن نوح فرستاد و درخواست مكرر كرد .\r\nاما منصور بن نوح او را به وزارت خويش برگزيد و او رسالت محمود را فرو گذاشت .\r\nمحمود روى به نيشابور نهاد . بكتوزون از آنجا بگريخت و منصور بن نوح روانهء نيشابور گرديد . محمود از نيشابور به مرو الرود رفت . پس از اين واقعه بود كه امير منصور بن نوح را بگرفتند و به فرمان بكتوزون چشمانش را ميل كشيدند و با برادرش عبد الملك بن نوح بيعت كردند .\r\nسلطان محمود نزد فايق و بكتوزون كس فرستاد و آنان را به سبب كارى كه مرتكب شده\r\n\r\n\r\n","description":"","footnote":"\r\n[ ( 1 ) 
  ] متن : بستان الدوله .\r\n","page_name":" 521 ","page_number":553},
  {"content":"\r\n\r\nبودند سرزنش كرد و لشكر به سوى آنان برد . آن دو با سپاهى از مرو به مقابله آمدند ولى هر دو شكست خوردند و بگريختند ، سپس از محمود خواستند كه بر ايشان ببخشايد ، محمود باز گرديد . برخى از اوباش از پى او بتاختند و بار ديگر محمود بازگرديد و همهء آن جمع پراكنده شدند . عبد الملك بن نوح و فايق به بخارا بازگشتند و بكتوزون به نيشابور رفت و ابو القاسم بن سيمجور راه قهستان در پيش گرفت . محمود در سال 387 [ 1 
  ] بر سراسر خراسان مستولى شد .\r\nپس از آن واقعه محمود روى به طوس نهاد . بكتوزون به جرجان گريخت . محمود ، ارسلان جاذب [ 2 
  ] را از پى او بفرستاد تا او را از ناحيهء خراسان بيرون راند . پس ارسلان را امارت طوس داد و خود به هرات رفت تا به مطالعهء اوضاع آن اعمال پردازد . در اين احوال بكتوزون به نيشابور راند و آنجا را بگرفت . محمود به شتاب بازگرديد و بكتوزون بگريخت و بر مرو گذشت و آنجا را غارت كرد و بسوى بخارا راند .\r\nچون عرصهء خراسان از بكتوزون خالى شد ، محمود ارسلان جاذب را به قهستان فرستاد ، تا ابو القاسم بن سيمجور را از آنجا براند . او نيز برفت و ابو القاسم را از آنجا براند و سپهسالارى خراسان را به برادر خود نصر تفويض كرد و او را در نيشابور جاى داد . سپس به بلخ رفت و آنجا را پايتخت خود گردانيد . آنگاه ، از برادر خود اسماعيل بيمناك شد او را در يكى از قلاع محبوس نمود و همهء اسباب راحت و تعيش او را مهيا ساخت . آنگاه بيعت خويش به القادر باللّه خليفهء آل عباسى نوشت او نيز برايش خلعت و علم فرستاد . چنان كه عادت بر آن جارى بود . سلطان فرمان داد تا امراى خراسان و بزرگان اطراف در مجلس او صف كشيدند و پيش تخت او سماطين بكشيدند و همه را به جوايز و صلات بنواخت و بر تخت پادشاهى خراسان استقرار يافت . محمود هر سال به ديار هند لشكر مىكشيد .\r\n\r\nاستيلاى محمود بن سبكتكين بر سيستان\r\nخلف بن احمد صاحب سيستان در طاعت آل سامان بود . چون سامانيان گرفتار فتنه‌ها شدند ، كار خلف بن احمد بالا گرفت و خودكامگى پيش گرفت . چون سبكتكين به غزاى هند رفت ، فرصت غنيمت شمرد و بست را تصرف نمود و خراج آن گرد آورد . چون سبكتكين مندانه‌پيروز از هند بازگرديد ، خلف بن احمد نزد او رفت و عذرها آورد و تحف و هدايا تقديم كرد ، سبكتكين نيز بپذيرفت . تا اين ايام كه با ابو على سيمجور در نيشابور مصاف داد . و خلف در موافقت و مساعدت امير ناصر الدين سبكتكين گامهايى برداشت و به جان و مال به اداى حقوق او قيام نمود . خلف اگر چه به ظاهر در يارى سبكتكين مىكوشيد ولى در باطن قصد او انتقام از ابو على بود . خلف در خدمت سبكتكين تا پوشنج برفت ولى سبكتكين او را\r\n\r\n\r\n","description":"","footnote":"\r\n[ ( 1 ) 
  ] متن : 389 .\r\n[ ( 2 ) 
  ] متن : حاجب .\r\n","page_name":" 522 ","page_number":554},
  {"content":"\r\n\r\nدر پوشنج بگذاشت و نخواست كه پيش از آن تحمل سفر كند . سبكتكين لشكر او را با خود ببرد تا در طوس با ابو على نبرد كند و چون بر ابو على پيروز شد لشكر خلف را با تشريف و نواخت به خدمت او باز فرستاد .\r\nچون سبكتكين به جهت يارى امير نوح بن منصور و دفع ايلك‌خان روى به ما وراء النهر كرد ، خلف در اثناى نبرد نامه‌هايى به ايلك خان مىنوشت و او را عليه سبكتكين تحريض مىكرد و طمع ولايت بست را در سر مىپخت . سبكتكين از اين عمل در خشم شد و عزم سيستان نمود ، كه او را مرگ برسيد . خلف فرصت مغتنم شمرد و پسر خود طاهر بن خلف را به قهستان و پوشنج فرستاد و آنجا را تصرف نمود . اين سرزمينها از آن بغراجق برادر سبكتكين بود . چون محمود از كار خراسان فراغت يافت نزد عم خود لشكر فرستاد و او را به باز پس گرفتن قهستان و پوشنج فرستاد . بغراجق به جنگ طاهر بن خلف رفت . طاهر نخست منهزم شد ولى به ناگاه بازگرديد و بر سپاه دشمن تاخت و بغراجق را بكشت و هر دو گروه منهزم شدند .\r\nمحمود در سال 390 بر سر خلف بن احمد لشكر آورد و خلف به دژ اسفهبد [ 1 
  ] پناه برد و آن دژى بلند و استوار است . محمود او را محاصره كرد تا تسليم شد . خلف بن احمد صد هزار دينار بداد تا محمود آزادش كرد ، و به سوى هند لشكر كشيد .\r\nمحمود با دوازده هزار سوار و سى هزار پياده به سرزمين هند رسيد . محمود در آنجا پانزده هزار از سپاهيان خود برگزيد و به قتال چيپال [ 2 
  ] رفت ، سپاه چيپال را درهم شكست و او را با پسران و نوادگان و بسيارى از خويشاوندانش اسير كرد . در ميان جامه‌هاى او گردنبندى بود از گوهر كه صد هزار دينار مىارزيد و از اين قبيل بسيار بود كه همه را ميان يارانش تقسيم كرد . و شمار اسيران و بردگان به پانصد هزار تن رسيد . اين واقعه در سال 392 اتفاق افتاد .\r\nمحمود سرزمينهايى كه از بلاد هند گرفت از خراسان بسى افزونتر بود .\r\nچيپال پادشاه هند ، خود را به پنجاه سرفيل باز خريد و پسر و نوه‌اش را نزد محمود به گروگان گذاشت و به بلاد خود رفت [ رسم هنديان آن است كه هر يك از ايشان كه به دست مسلمانان گرفتار آيد ديگر او را به رياست نمىپذيرند . چون چيپال حال خود چنان ديد سر بتراشيد ، سپس خود را به آتش افكند و بسوخت 
  ] [ 3 
  ] .\r\nچون محمود از كار چيپال بپرداخت به سوى ويهند راند و آنجا را در محاصره گرفت و بگشود و براى تصرف نواحى آن لشكر فرستاد . سپاهيان او بسيارى از آن او باش را كه براى فساد كردن گرد آمده بودند بكشتند و تاراج كردند .\r\n\r\n\r\n","description":"","footnote":"\r\n[ ( 1 ) 
  ] متن : بلد\r\n[ ( 2 ) 
  ] متن : جميال .\r\n[ ( 3 ) 
  ] متن افتادگى داشت از الكامل افزوديم . حوادث سال 392 .\r\n","page_name":" 523 ","page_number":555},
  {"content":"\r\n\r\nسلطان محمود به غزنه بازگشت . خلف بن احمد به هنگام غيبت سلطان محمود از سيستان اظهار زهد و ترك دنيا نمود و پسر خود طاهر را بر سيستان فرمانروايى داد . چون غيبت سلطان به دراز كشيد عزم آن كرد كه خود زمام ملك به دست گيرد ولى پسر او را امكان نداد . خلف خود را به بيمارى زد و پسر را خواست كه به او وصيت كند و نهانگاه ذخاير اموال را به او بگويد . چون پسر حاضر شد ، خلف او را در بند كشيد و چنان كه آورديم به قتلش آورد .\r\nاز قتل طاهر سرداران سپاهش دردمند شدند و از خلف بترسيدند . از اين رو نزد سلطان محمود كس فرستادند و اظهار اطاعت كردند و از او طلب كردند كه به سيستان لشكر آرد . اين واقعه در سال 393 اتفاق افتاد .\r\nسلطان محمود لشكر به خراسان آورد . خلف بن احمد بن دژ طاق كه بر بالايى بلند قرار داشت و هفت باروى مرتفع آن را در ميان گرفته بود و خندقى ژرف گرداگرد آن كنده بودند پناه برد ، اين دژ را تنها يك راه بود . سلطان چند ماه دژ طاق را در محاصره گرفت .\r\nسپس فرمان داد تا سپاهيان درختانى را كه در آن حوالى بودند ببريدند و خندق را بينباشتند .\r\nسلطان به سوى دژ پيش راند . فيلها پيشاپيش او در حركت بودند . فيل بزرگ در دژ را فرو كوفت و از جاى بكند و به سويى افكند . ياران خلف جنگ در پيوستند و دروازهء دژ نگه - داشتند و با سنگهاى منجنيق و تيرها و زوبين‌ها نبردى سخت آغاز كردند . چون خلف عرصه را بر خويش تنگ يافت از محمود امان خواست و به نزد او به تسليم بيرون آمد و بسيارى از ذخاير اموال خويش تقديم سلطان نمود . سلطان او را بنواخت و مخير كرد كه جايى براى زيستن خود برگزيند او جوزجان را برگزيد . سلطان اجازت داد كه به جوزجان رود . ولى خلف در آنجا در نهان با ايلك خان رابطه برقرار كرد .\r\nدر سال 399 خلف بن احمد هلاك شد . سلطان بر پسرش عمرو ابقا كرد . خلف بن - احمد زايران و عالمان را مىنواخت و به آنان نيكى مىكرد . علماى آن ايالت را گرد آورد و بيست هزار دينار هزينه كرد ، تا تفسيرى كه حاوى اقوال علما و مفسران باشد تأليف كنند .\r\nاين تفسير در مدرسهء صابونى اصفهان قرار داشت و اگر كاتبى بخواهد از آن نسخه بردارد همهء عمرش را در برگيرد .\r\nپس از تسخير سيستان ، سلطان محمود ، احمد قنجى [ 1 
  ] يكى از سرداران پدرش را در آنجا نهاد و خود به غزنه بازگشت . چندى بعد خبر يافت كه احمد در سيستان عصيان آغاز كرده است . سلطان با ده هزار سپاهى بر سر او رفت . برادرش سپهسالار ابو المظفر نصر و التونتاش حاجب و زعيم عرب ابو عبد اللّه محمد بن ابراهيم الطائي نيز با او بودند . اينان احمد قنجى\r\n\r\n\r\n","description":"","footnote":"\r\n[ ( 1 ) 
  ] متن : فتحى .\r\n","page_name":" 524 ","page_number":556},
  {"content":"\r\n\r\nرا محاصره كردند و بار ديگر شهر را بگرفتند . پس از تصرف سيستان ، سلطان محمود ، سپهسالار نصر بن سبكتكين را افزون بر نيشابور امارت سيستان داد . او نيز وزير خود ابو منصور نصر بن اسحاق را به جاى خود در سيستان نهاد و بازگرديد .\r\nسلطان محمود به قصد ديار هند ، عازم بلخ شد . اين بود سرگذشت سلطان محمود با خلف بن احمد و اخبار سيستان بدان گونه كه عتبى [ 1 
  ] آورده است . اما روايت ابن اثير همان است كه در اخبار دولت آل صفار آورديم .\r\n\r\nغزوه بهاطيه و مولتان و كواكير [ 2 
  ]\r\nچون سلطان محمود از كار سيستان فراغت يافت عزم غزو بهاطيه از اعمال هند نمود . بهاطيه ناحيه‌اى است آن سوى مولتان . شهرى است استوار داراى بارويى بلند و خندقى ژرف پر از جنگجويان و ساز و برگ نبرد . فرمانرواى آن بجيرا [ 3 
  ] نام داشت . سلطان از جيحون بگذشت ، بجيرا به نبرد بيرون آمد و در خارج شهر بهاطيه سه روز جنگ در پيوستند . بجيرا و يارانش در روز چهارم شكست خورده منهزم شدند . مسلمانان از پى ايشان بتاختند تا به دروازهء شهر رسيدند ولى مسلمانان پيش از آنها دروازه را گرفته بودند و از دو سو از پشت سر و پيش رو شمشير در آنان نهادند و كشتار و غارت از حد بگذشت . بجيرا به سر كوهها گريخت و در شكاف كوه پنهان شد . سلطان جماعتى را از پى او بفرستاد . گرداگردش را گرفتند و به كشتار يارانش دست گشودند . بجيرا چون به هلاك خويش يقين كرد خنجر بركشيد و خود را بكشت . سلطان محمود در بهاطيه درنگ كرد تا كارهاى آن سامان به صلاح آمد . آنگاه كسى را كه به احكام و قواعد اسلام آگاه بود در آنجا گماشت تا مردم آنجا را تعليم اسلام دهد و خود به غزنه بازگرديد . در راه كه مىآمد دچار باران و گل شد و باران هر روز شدت مىيافت چنان كه بسيارى از لشكريانش غرق شدند .\r\nدر راه خبر يافت كه ابو الفتوح والى مولتان ملحد شده است و مردم آن ولايت را به مذهب خود مىخواند . سلطان عزم جهاد او كرد و عنان بدان سو گردانيد . آب رود چنان افزون شده بود كه عبور سلطان را از آن ميسر نبود . سلطان نزد اندبال پادشاه هند كس فرستاد و خواست كه براى غزو مولتان از بلاد او بگذرد . اندبال نپذيرفت . سلطان جنگ آغاز كرد و كشور او را زير پى درنورديد . اندبال بگريخت و سلطان از پى او بود . اندبال خود را به كشمير افكند .\r\nابو الفتوح اموال خود را بر چند پيل بار كرد و عازم سرنديب شد و مولتان را رها كرد .\r\nسلطان محمود آهنگ مولتان نمود . مردم شهر در برابر دشمن موضع گرفتند . سلطان شهر را در\r\n\r\n\r\n","description":"","footnote":"\r\n[ ( 1 ) 
  ] متن : عينى\r\n[ ( 2 ) 
  ] متن : كوكبر\r\n[ ( 3 ) 
  ] متن : بجير .\r\n","page_name":" 525 ","page_number":557},
  {"content":"\r\n\r\nمحاصره گرفت تا به جنگ بگشود و به عقوبت عصيانى كه كرده بودند ايشان را هزار هزار ( يك ميليون ) درهم جريمه نمود .\r\nسلطان محمود عزم نبرد كواكير [ 1 
  ] نمود . صاحب آن شهر بيدا نام داشت . در آنجا ششصد بت بود . سلطان آن شهر بگشود و آن بتان بسوخت . بيدا به قلعهء خود كه كالنجار [ 2 
  ] نام داشت بگريخت . كالنجار دژى بزرگ بود كه گنجايش پانصد هزار آدمى داشت . و در آنجا پانصد [ فيل بود 
  ] و بيست هزار [ چار پا 
  ] [ 3 
  ] و پر از آذوقه . راههاى رسيدن به آن دشوار همه درختان و نيزارها و باتلاقها . سلطان فرمود درختها را ببرند تا راه آشكار شود . در نزديكى دژ دره‌اى بود سخت ژرف كه به پهناى بيست ذراع آن را به انبانهايى پر از خاك بينباشتند .\r\nو از آن پلى ساختند و لشكر از آن پل به نزديك دژ درآمد . چهل و سه روز آن دژ را در محاصره داشتند تا صاحب آن به صلح متمايل شد .\r\nدر اين احوال سلطان را خبر رسيد كه ايلك خان بسيج نبرد خراسان كرده است . سلطان با پادشاه هند به پنج فيل و سه هزار من نقره مصالحه كرد و او را خلعت داد . پادشاه هند خلعت پوشيد و كمربند محكم كرد . سپس يك انگشت خود ببريد و نزد سلطان فرستاد و از پى آن هر چه تعهد كرده بود روان نمود . سلطان كه قصد آن داشت كه در بلاد هند پيش رود مجبور به بازگشت گرديد .\r\n\r\nرفتن ايلك خان به خراسان و شكست او\r\nچون ايلك خان - چنان كه آورديم - بخارا را گرفت ، سلطان محمود به او تهنيت نوشت و ميان آن دو سفيران در آمد و شد آمدند ، سلطان [ ابو الطيب 
  ] سهل بن محمد بن سليمان الصعلوكى را كه امام حديث بود نزد او فرستاد . طغانجق والى سرخس نيز با او بود . همچنين يكى از دختران خود را با هداياى گرانبها چون شوشه‌هاى زر و ياقوتها و درها و مرجانها و تختهاى جامه از وشى و ارغوانى و جامهاى زر پر از عنبر و كافور و عود همراه او كرد ، و بسيارى تيغها و پيكانها . پيشاپيش اين هدايا پيلان در حركت بودند همه آراسته به جامه‌هاى گرانبها و مرصع . اين هدايا مورد قبول سلطان واقع شد و ميان دو طرف رشته‌هاى اتحاد مستحكم گرديد . ولى ساعيان غافل از فتنه انگيزى نبودند . چنان كردند كه آن رابطهء مودت - آميز را به دشمنى و كينه‌توزى بدل نمودند .\r\nبدان هنگام كه سلطان آهنگ هند نمود ، ايلك خان فرصت غنيمت شمرد و سباشى [ 4 
  ] تكين خويشاوند و سپهسالار لشكرش را به خراسان فرستاد . برادر خود جعفر تكين را با او\r\n\r\n\r\n","description":"","footnote":"\r\n[ ( 1 ) 
  ] متن : كوكبر\r\n[ ( 2 ) 
  ] متن : كاليجار\r\n[ ( 3 ) 
  ] متن : بيست هزار علم ، به جاى دابه ، رايه آمده است\r\n[ ( 4 ) 
  ] متن : سباسى .\r\n","page_name":" 526 ","page_number":558},
  {"content":"\r\n\r\nهمراه نمود . اين واقعه در سال 390 بود . سباشى تكين بلخ را گرفت و جعفر تكين را در آنجا شحنگى داد . ارسلان جاذب [ 1 
  ] در هرات بود ، سلطان محمود او را در هرات نهاده و فرمان داده بود كه چون حادثه‌اى پيش آيد به غزنه رود . سباشى به هرات آمد و در آنجا قرار گرفت ، حسن [ 2 
  ] بن نصر را به نيشابور فرستاد و او آنجا را بگرفت و به نواحى عمال فرستاد و خراج بستد .\r\nاين خبر به سلطان رسيد ، از هند آهنگ بلخ نمود . جعفر تكين به ترمد گريخت و سلطان در بلخ قرار گرفت و ارسلان جاذب را با ده هزار سپاهى بر سر سباشى تكين به هرات فرستاد ، سباشى به مرو رفت ، تركمانان راه بر او گرفتند . سباشى با آنان نبرد كرد و فراريشان داد و خلق كثيرى از ايشان را بكشت . سپس به ابيورد رفت و از آنجا به نسا ، و ارسلان همچنان در پى او بود تا به جرجان افتاد ولى در جرجان درنگ نكرد گاه به كوهها و گاه به باتلاقها و نيزارها پناه مىبرد . كرا گله [ 3 
  ] بر بنه و مردان او تسلط يافتند . جماعتى از ياران او كه ديگر مركبى نداشتند به قابوس پيوستند .\r\nآنگاه بقيهء بار و بنهء خويش را نزد خوارزمشاه ابو الحسين على بن مأمون فرستاد تا آن را به عنوان وديعه‌اى از ايلك خان نگاه دارد و خود از راه بيابان به مرو راند . سلطان برفت تا راه بر او بگيرد . چون برسيد او از بيابان گذشته بود . سلطان ابو عبد اللّه الطائي را با لشكر عرب كه در فرمان او بودند از پىاش فرستاد . ابو عبد اللّه او را بيافت و شمشير در ياران او نهاد ، و برادر او را با هفتصد كس از يارانش اسير نمود ، و به غزنه فرستاد .\r\nسباشى با اندكى از اصحابش جان برهانيد و از جيحون بگذشت و نزد ايلك خان رفت .\r\nايلك خان برادر خود جعفر تكين را با شش هزار سوار به بلخ فرستاده بود تا سلطان را از تعقيب سباشى باز دارد . ولى اين كار در عزم سلطان هيچ خللى پديد نياورد و برفت تا سباشى را از خراسان بيرون راند .\r\nسلطان از پى سباشى لشكر فرستاد و او همچنان مىگريخت ، برادر سلطان ، نصر بن - سبكتكين سپهسالار خراسان تا لب جيحون پيش راند و رشتهء حياتشان را ببريد .\r\nچون خبر به ايلك خان رسيد لشكر بسيج كرد و از پادشاه ختن [ 4 
  ] ، قدرخان پسر بغراخان به سبب قرابت و مصاهرتى كه ميان ايشان بود نامه نوشت او خود با جماعاتى بيامد و از تركان نيز يارى طلبيد و با پنجاه هزار سپاهى از جيحون بگذشت . خبر به سلطان رسيد كه در آن هنگام در طخارستان بود . سلطان به بلخ راند و آمادهء نبرد گرديد . آنگاه جماعاتى عظيم از ترك و خلج [ 5 
  ] و هندو و افغان و غز [ 6 
  ] به راه انداخت و در چهار فرسنگى بلخ لشكرگاه زد .\r\n\r\n\r\n","description":"","footnote":"\r\n[ ( 1 ) 
  ] متن : حاجب\r\n[ ( 2 ) 
  ] متن : حسين\r\n[ ( 3 ) 
  ] متن : كراكله .\r\n[ ( 4 ) 
  ] متن : ختل\r\n[ ( 5 ) 
  ] متن : خلنج\r\n[ ( 6 ) 
  ] متن : فربويه .\r\n","page_name":" 527 ","page_number":559},
  {"content":"\r\n\r\nسلطان لشكر خويش تعبيه داد . برادرش امير نصر سپهسالار خراسان و ابو نصر بن احمد الفريغونى صاحب جوزجان و ابو عبد اللّه محمد بن ابراهيم الطائي را با دلاوران كرد و عرب و هندو در قلب جاى داد . امير كبير حاجب التونتاش [ 1 
  ] را در ميمنه نهاد و ارسلان جاذب [ 2 
  ] را در ميسره ، و با پانصد پيل صفوف سپاه را استوارى بخشيد .\r\nايلك‌خان نيز لشكر بياراست . قدرخان پادشاه ختن [ 3 
  ] را در ميمنه نهاد و برادرش جعفر تكين را در ميسره قرار داد و خود در قلب ايستاد . جنگ به دراز كشيد و دو جانب دل بر هلاك نهادند . سلطان محمود از اسب فرود آمد و به درگاه خداوند تضرع كرد و روى بر خاك نهاد . سپس برخاست و پاى در پشت فيل خاص آورد و حمله كرد و قلب سپاه را از جاى بجنبانيد . تركان بگريختند ، سپاه سلطان از پى ايشان مىتاخت ، مىكشت و اسير مىكرد تا از جيحون بگذشتند . بسيارى از شعرا در اين فتح سلطان را تهنيت گفتند اين واقعه در سال 397 اتفاق افتاد .\r\nچون سلطان از كار ايلك خان بپرداخت به هند رفت تا نواسه شاه را گوشمال دهد ، او يكى از شاهزادگان بود كه به دست او اسلام آورده و سلطان او را بر برخى از دژها كه گشوده بود امارت داده بود . اينك اسلام را رها كرده و مرتد شده بود . سلطان شتابان بيامد ، نواسه شاه بگريخت . سلطان همهء دژهايى را كه در دست ياران او بود بستد و پيروزمندانه به غزنه بازگرديد . اين واقعه نيز در سال 397 اتفاق افتاد .\r\n\r\nفتح دژ بهيم نغر\r\nسلطان محمود در ربيع الآخر سال 398 بار ديگر به غزاى هند رفت و به شط [ 4 
  ] ويهند [ 5 
  ] رسيد . پسر اندبال [ 6 
  ] پادشاه هند با سپاهى گران بيرون آمد . سلطان آهنگ قتال ايشان كرد .\r\nبگريختند و به دژ بهيم نغز پناه بردند . اين دژ يكى از دژهاى بلند آن سرزمين بود و آن خزانهء بتكده است . هر چه از انواع نفايس و جواهر براى تقرب به بتان بياورند در آنجا به وديعه نهند . خازنان بتكده چند روز از آن دفاع كردند . عاقبت امان خواستند و سلطان دژ را بگرفت و با ابو نصر الفريغوني به درون قلعه رفت و حاجب كبير التونتاش [ 7 
  ] واسغ [ 8 
  ] تكين را به نقل اموال برگماشت . آنچه از آنجا نقل كردند هفتاد هزار هزار درم شاهى [ 9 
  ] بود و از زرينه و سيمينه [ هفتصد هزار و چهار صد من 
  ] و نيز جامه‌هاى [ ششترى و رومى 
  ] و سوسى ، آنقدر كه در حساب نمىگنجيد . از جمله خانه‌اى از سيم خالص يافتند كه سى ذراع طول و پانزده ذراع\r\n\r\n\r\n","description":"","footnote":"\r\n[ ( 1 ) 
  ] متن : ابو سعيد التمرتاشى\r\n[ ( 2 ) 
  ] متن : حاجب\r\n[ ( 3 ) 
  ] متن : ختل .\r\n[ ( 4 ) 
  ] متن : سبط\r\n[ ( 5 ) 
  ] متن : و بهند\r\n[ ( 6 ) 
  ] متن : ابن هزبال .\r\n[ ( 7 ) 
  ] متن : ابن التمرتاش\r\n[ ( 8 ) 
  ] متن : واسع\r\n[ ( 9 ) 
  ] متن : شاميه .\r\n","page_name":" 528 ","page_number":560},
  {"content":"\r\n\r\nعرض آن بود . همه از تخته‌هاى سيم و با لولاها به هم متصل شده ، چنان كه جمع كردن و بر پاى كردن آن آسان بود . و پرده‌اى بود از ديبا چهل ذراع در بيست ذراع بر دو پايهء زرين و دو پايهء سيمين نصب شده بود . سلطان آن دو را به حفظ اين اموال مأمور نمود .\r\nچون به غزنه رسيدند فرمان داد تا اين گوهرها را در صحن سراى بگستردند و رسولانى از ملوك اطراف به تماشاى آنها آمدند و از آن جمله بود طغان خان برادر ايلك‌خان .\r\n\r\nخبر آل فريغون و استيلاى سلطان بر جوزجان\r\nآل فريغون ولايت جوزجان داشتند ، در ايام آل سامان و همچنان به ايشان به ميراث رسيده بود . آنان را در مكارم اخلاق اشتهاردى تمام بود . ابو الحارث محمد بن احمد [ 1 
  ] فريغونى از نام آوران آن خاندان بود . سبكتكين دختر او را براى پسر خود محمود به زنى گرفت و دختر خود خواهر محمود را به پسر او به زنى داد و روابط دوستى ميان آنان به وجود آمد .\r\nچون ابو الحارث محمد بن احمد درگذشت ، سلطان محمود پسرش ابو نصر را به جاى او منصوب نمود و او در آن مقام ببود تا سال 401 كه بمرد . ابو الفضل احمد بن الحسين الهمدانى معروف به بديع [ الزمان 
  ] به نام او تأليفات كرد و در نزد او به نهايت آرزوهاى خود رسيده بود .\r\n\r\nغزوهء نارين [ 2 
  ]\r\nسلطان در رأس سال چهار صد به غزو بلاد هند رفت و بار ديگر آن سرزمين را در زير پى سپرد و پادشاهش را گوشمال داد و به غزنه بازگرديد . پادشاه هند آن مال مقرر بفرستاد .\r\nمالى عظيم بود و افزون بر آن هديه‌اى كه پنجاه فيل قسمتى از آن بود . بدين گونه بار ديگر عقد صلح ميان دو طرف بسته شد .\r\n\r\nغزوهء غور و قصدار [ 3 
  ]\r\nبلاد غور مجاور بلاد غزنه است . غوريان كاروانها را مىزدند و به كوههاى خود مىگريختند . راه اين كوهها دشوار و باريك بود . اين قوم مدتها در حال تمرد و كفر و فساد خود بودند تا سلطان محمود به خشم آمد و براى بركندن ريشهء فساد در سال 401 روانهء غور شد . بر مقدمه حاجب التونتاش [ 4 
  ] والى هرات و ارسلان جاذب والى طوس را بفرستاد .\r\n\r\n\r\n","description":"","footnote":"\r\n[ ( 1 ) 
  ] متن : احمد بن محمد\r\n[ ( 2 ) 
  ] متن : بارين .\r\n[ ( 3 ) 
  ] متن : قصران\r\n[ ( 4 ) 
  ] متن : الترناش .\r\n","page_name":" 529 ","page_number":561},
  {"content":"\r\n\r\nاينان به تنگنايى ميان دو كوه رسيدند كه غوريان سپاهى گران به نگهبانى گماشته بودند . چون جنگ آغاز شد غوريان منهزم شدند و سلطان برفت و راههاى فرار آنان را سد كرد . [ غوريان پراكنده شدند و نزد بزرگ خود موسوم به ابن سورى رفتند تا به شهر او كه آهنگران نام داشت رسيدند . ابن سورى 
  ] با ده هزار مرد بيرون آمد ، آنان در برابر سپاه مسلمانان صف كشيدند و جنگ آغاز كردند ، سلطان فرمان داد كه سپاه او باز پس نشينند تا دشمن را به ميان دشتى وسيع كشانيد . آنگاه بر آنان حمله كرد ، سپاه خصم منهزم شد و بسيارى از ايشان به قتل رسيدند . ابن سورى و خويشاوندان و خواصش به اسارت در آمدند . سلطان دژ ايشان را تصرف كرد و همهء اموالشان را به غارت برد . اموالى كه از فزونى به حساب نمىگنجيد .\r\nابن سورى از شدت تأسف از زهرى كه همراه داشت بخورد و خود را بكشت .\r\nسلطان در سال 402 عزم غزو قصدار [ 1 
  ] نمود . فرمانرواى قصدار هر سال مالى را كه بر عهده گرفته بود مىفرستاد . پس از چندى از ارسال اموال باز ايستاد و به ايلك‌خان گرايش يافت و به پشتگرمى او بود كه خراج نمىفرستاد . سلطان به سوى او راند . آن مرد سر عجز بر زمين نهاد و پوزش طلبيد و بيست فيل هديه داد . سلطان او را ملزم كرد كه پانزده هزار درهم بپردازد و بر او موكلان گماشت تا آن مبلغ از او بستدند و به غزنه باز گرديد .\r\n\r\nخبر شار [ 2 
  ] و استيلاى سلطان بر غرشستان [ 3 
  ]\r\nعجمان ، پادشاه غرشستان را شار گويند ، چنان كه كسرى لقب پادشاهان ايران بود و قيصر لقب پادشاهان روم . معنى شار پادشاه بزرگ است . شار غرشستان ، ابو نصر محمد بن اسماعيل بن اسد بود ، تا آنگاه كه پسرش شاه محمد به سن رشد رسيد و بر پدر غلبه يافت . ابو نصر به سبب شوقى كه به تحصيل علم داشت همچنان به تحصيل و مذاكرهء علم پرداخت .\r\nفرمانرواى خراسان در اين ايام ، ابو على بن سيمجور بود . چون بر امير رضى نوح بن منصور عصيان كرد ، شارهاى غرشستان را به طاعت خود خواند ولى چون سر از فرمان سلطانش پيچيده بود ، زير فرمان او در نيامدند . ابو على بن سيمجور لشكر به غرشستان برد و چندى آنان را در محاصره افكند . سبكتكين به نبرد ابو على بن سيمجور لشكر بيرون برد . شار در اين فتنه همراه و همرأى سبكتكين بود . چون سلطان محمود خراسان را گرفت و حكام اطراف سر بر خط فرمان او نهادند از شاران غرشستان خواست كه خطبه به نام او كنند آنان نيز پذيرا آمدند .\r\nسلطان در يكى از نبردهايش از شاه محمد بن ابى نصر لشكر خواست ولى او در اقدام درنگ كرد . چون سلطان از آن غزوه بازگرديد ، حاجب بزرگ خود ابو سعيد التونتاش را بر سر\r\n\r\n\r\n","description":"","footnote":"\r\n[ ( 1 ) 
  ] متن : قصران\r\n[ ( 2 ) 
  ] متن : يشار\r\n[ ( 3 ) 
  ] متن : فرشتان .\r\n","page_name":" 530 ","page_number":562},
  {"content":"\r\n\r\nاو فرستاد و ارسلان جاذب والى طوس را نيز از پى او روان داشت . آن دو ابو الحسن منيعى را نيز با خود بردند ، زيرا او از پيچ و خم راههاى آن سامان آگاه بود . ابو نصر از حاجب التونتاش امان خواست . التونتاش او را با اكرام و احترام به هرات آورد ولى پسرش محمد به دژى كه در ايام ابو على بن سيمجور ساخته بود متحصن شد . مدتى او را در محاصره گرفتند .\r\nعاقبت دژ را به جنگ گشودند و محمد را اسير كردند و به غزنه فرستادند . سپس اموالش را بردند و حواشى و اطرافيانش را مصادره كردند . چون او را به بارگاه سلطان آوردند فرمان داد تازيانه‌اش بزنند . سپس به زندانش فرستاد ولى گفت تا وسايل رفاه و آسايش او فراهم آورند .\r\nپدر را نيز از هرات بياوردند او را نيز در عين اكرام و احترام در آن زندان ، نزد پسر جاى دادند .\r\nتا سال 406 كه از جهان برفت .\r\n\r\nمرگ ايلك خان و صلح برادرش طغان خان با سلطان\r\nايلك خان بعد از هزيمتش در خراسان همواره از آنچه پيش آمده بود افسوس مىخورد و برادرش طغان او را به سبب كارى كه كرده بود و نقض عهد سلطان محمود ملامت مىكرد .\r\nطغان خود نزد سلطان كس فرستاد و از برادر برائت جست و از سلطان معذرت خواست .\r\nايلك خان از اين عمل برآشفت و لشكر به جنگ برادر كشيد ولى پس از چندى بار ديگر آشتى كردند .\r\nايلك خان در سال 403 هلاك شد و برادرش طغان به جايش نشست و با سلطان روابط دوستانه برقرار كرد و او را گفت : تو به غزو هند پرداز و من به غزو ترك . سلطان قبول كرد و فتنه فرو نشست و كارها نيكو شد .\r\nدر اين احوال طوايف ترك از جانب چين در حركت آمدند . صد هزار خرگاه داشتند و آهنگ بلاد طغان كردند . مسلمانان بترسيدند و طغان بيش از صد هزار سپاهى بسيج كرد و با كافران مصاف داد و ايشان را پراكنده ساخت و قريب صد هزار تن از ايشان بكشت و صد هزار تن اسير گرفت . باقى نيز بگريختند و به جاى خويش بازگشتند .\r\nپس از اين حادثه طغان بمرد و در سال 408 ارسلان خان به جاى او قرار گرفت . ميان او و سلطان محمود نيز دوستى بود . سلطان يكى از دختران او را براى پسر خود سلطان مسعود خواستگارى كرد او نيز بپذيرفت و سلطان منشور امارت هرات را به نام پسر خود نوشت و او در سال 408 به هرات رفت .\r\n\r\nفتح ناردين [ 1 
  ]\r\nسلطان محمود در سال 408 به هنگام زمستان به غزاى هند رفت ، و مسافت دو ماه\r\n\r\n\r\n","description":"","footnote":"\r\n[ ( 1 ) 
  ] متن : بارين .\r\n","page_name":" 531 ","page_number":563},
  {"content":"\r\n\r\nراه در سرزمين هند پيش رفت . فرمانرواى بزرگ هند در كوهى بلند و صعب العبور تحصن يافته بود . [ چون خبر آمدن سلطان بشنيد هندوان را از اطراف بلاد بخواند و فيلان را به نگهبانى بگماشت 
  ] ولى خداوند فتح ناردين را نصيب محمود نمود و اسيران و غنايم بسيار بياورد .\r\nدر آنجا بتكده‌اى سنگى يافتند كه بر آن عباراتى منقوش بود . مترجمان چنين ترجمه كردند كه « چهل هزار سال از بناى اين خانه مىگذرد » . سلطان پس از اين فتح به غزنه بازگرديد و نزد القادر باللّه رسولانى فرستاد و منشور حكومت خراسان و بلادى را كه در تصرف آورده بود ، خواستار گرديد .\r\n\r\nغزوهء تانيشر [ 1 
  ]\r\nصاحب تانيشر در كفر و طغيان سخت فرا رفته بود . سلطان محمود را خبر آوردند كه در آن ناحيه از نوع فيل خاص او كه صيلمان [ 2 
  ] مىخواندند فيلان بسيارند . پس سلطان [ در سال 405 
  ] آهنگ غزو آن ديار كرد . سلطان از راههاى سخت و بيابانهاى هولناك و دره‌ها بگذشت تا به رودى رسيد پر آب و بى گدار ، و آن سوى رود كوهى بلند بود و كافران اعتماد بدان كوه داشتند . جماعتى از جنگاوران خود را به آب افكندند و بدان سو رسانيدند و آنان را به جنگ و گريزى مشغول داشتند تا باقى سپاه از آب بگذشت . سپس جنگ آغاز كردند .\r\nهندوان منهزم گشتند و مسلمانان دست به قتل و غارت گشودند و با غنايم بسيار به غزنه باز گرديدند .\r\n[ در سال 406 
  ] سلطان بر عادت خويش به غزا رفت ولى راهنمايان راه را گم كردند و سلطان گرفتار باتلاقها و رودخانه‌ها شد . چنان كه بسيارى از سپاهيان در آب غرق شدند و سلطان خود چند روز در ميان آب گرفتار آمده بود تا عاقبت خويشتن را برهانيد و به خراسان بازگرديد .\r\n\r\nاستيلاى سلطان محمود بر خوارزم\r\nمأمون بن محمد ، فرمانرواى جرجانيهء خوارزم ، در فرمان امير رضى نوح بن منصور سامانى بود بدان هنگام كه در آمل اقامت داشت ، و ما بدان اشارت كرديم . نوح بن منصور نسا را نيز بر قلمرو او بيفزود ولى به سبب مودتى كه ميان او و ابو على بن سيمجور بود آن را نپذيرفت .\r\nدر باب سرگذشت او با ابو على بن سيمجور و رها ساختن او از اسارت خوارزمشاه به سال 386 ، سخن گفتيم و از آن پس سراسر خوارزم از آن او شد . چون مأمون بن محمد [ در سال 387 
  ] بمرد پسرش ابو الحسن على جانشين او گرديد و خواهر سلطان محمود را به زنى گرفت .\r\n\r\n\r\n","description":"","footnote":"\r\n[ ( 1 ) 
  ] متن : تنيشره .\r\n[ ( 2 ) 
  ] متن : فيتلمان .\r\n","page_name":" 532 ","page_number":564},
  {"content":"\r\n\r\nو چون ابو الحسن على روى در نقاب خاك كشيد برادرش مأمون به جاى او قرار گرفت .\r\nابو العباس مأمون بن مأمون يكى از دختران سلطان را به زنى گرفت و خواهر خود را نيز به سلطان داد و از هر دو جانب مراتب دوستى و اتحاد برقرار شد .\r\nسلطان محمود از او خواست كه خطبه به نام او كند و يكسره در طاعت او در آيد .\r\nابو العباس مأمون از بزرگان دولت خود نظر خواست آنان مخالفت كردند و او را تهديد به قتل نمودند . پس از چندى امرا از اينكه به فرمان او كار نكرده بودند از او بيمناك شدند و ناگهان برجستند و به قتلش آوردند و با يكى از پسرانش به نام داود ( ؟ ) بيعت كردند . اين امور سبب شد كه از سلطان يمين الدوله محمود بيمناك شوند . پس تصميم به مقاومت گرفتند و الپتكين بخارى را بر خود امير ساختند . سلطان لشكر به خوارزم برد و بر در شهر فرود آمد .\r\nسپاه خوارزم بر محمد بن ابراهيم الطائي ، سردار مقدمهء لشكر محمود شبيخون زد . چون خبر به سلطان رسيد با لشكرى گران بيامد . خوارزميان منهزم گشتند و بسيارى طعمهء تيغ شدند و يا به اسارت افتادند . الپتكين به كشتى نشست كه بگريزد ، ملاحان جيحون غدر كردند و او را بسته نزد سلطان آوردند . سلطان او را با جماعتى از سرداران كه ابو العباس مأمون را كشته بودند بر سر قبر او بكشت ، و باقى را به غزنه فرستاد . سپس آنان را براى نبرد به هند روان فرمود و در زمرهء نگهبانان ثغور قرار داد و بر ايشان ارزاق و مواجب معين كرد و حاجب التونتاش را امارت خوارزم داد و به ديار خود بازگشت .\r\n\r\nفتح كشمير و قنوج\r\nچون سلطان از كار خوارزم بپرداخت و آن را بر كشور خود بيفزود به سوى بست راند و پس از اصلاح احوال آن بلاد به غزنه بازگرديد و در سال 409 راهى هند شد . تا آن زمان همهء بلاد آن را زير پى سپرده بود و جز كشمير جايى باقى نمانده بود . ولى براى رسيدن به كشمير مىبايد از بيابانهاى هولناك گذر كرد و سختيهاى بسيار تحمل نمود . سلطان از همه جا لشكرها گرد آورد . از مزدوران و متطوعه ، و نود منزل پيش رفت و از سيحون [ 1 
  ] و جيلم [ 2 
  ] [ كه دو نهر بزرگ و عميق هستند 
  ] خود و امرايش بگذشتند . آنگاه لشكريانش را در آن دره‌هاى ژرفى كه از شدت جريان آب كسى را توان گذار از آنها نبود پراكنده نمود و پيش راند تا به كشمير رسيد . ملوك هند كه در آن حوالى بودند همه اظهار طاعت كرده بودند . صاحب درب كشمير كه چنكى [ 3 
  ] پسر سهمى [ 4 
  ] نام داشت بيامد و فرمانبردارى نمود و راهنمايى سپاه را بر عهده گرفت و پيشاپيش لشكر برفت ، تا روز بيستم رجب سال 409 به دژ ماجون [ 5 
  ] رسيدند ، تا اين هنگام دژهاى بسيارى را گشوده بودند . تا به [ دژ برنه 
  ] از كشور هردب [ 6 
  ] رسيدند . او\r\n\r\n\r\n","description":"","footnote":"\r\n[ ( 1 ) 
  ] متن : جيحون\r\n[ ( 2 ) 
  ] متن : حيلم\r\n[ ( 3 ) 
  ] متن : جنكى .\r\n[ ( 4 ) 
  ] متن : شاهى و شهى\r\n[ ( 5 ) 
  ] متن : مأمون\r\n[ ( 6 ) 
  ] متن : هردت .\r\n","page_name":" 533 ","page_number":565},
  {"content":"\r\n\r\nيكى از ملوك هند بود كه به اطاعت پيش آمد و تسليم سلطان شد . سلطان از آنجا به دژ كلچند [ 1 
  ] رسيد و كلچند از پادشاهان بزرگ آن سرزمين بود و به مبارزه بيرون آمد . سپاه او شكست خورد و به هنگام هزيمت در دره‌هاى ژرفى كه بر سر راهشان بود در غلطيدند و در آب غرق شدند و يا كشته گرديدند . گويند پنجاه هزار تن از ايشان هلاك شدند . غنايم سلطان در اين نبرد صد و [ هشتاد 
  ] و پنج فيل بود و جز آن چيزهايى كه زبان از وصفشان عاجز است .\r\nآنگاه سلطان محمود به يكى از شهرهاى هند رسيد [ 2 
  ] در آنجا معبدى بود از آن مردم هند .\r\nخانه‌اى همه از صخره‌هاى عظيم برآورده ، دو در داشت كه به سوى آب گشوده مىشد . بنا را بر تلى بر آورده بودند و گرداگرد آن هزار قصر بود مشتمل بر خانه‌هايى از آن بتان . در ميان شهر بتكده‌اى بود ، در آن بنا پنج بت بود از زر سرخ به مقدار پنج گز در هوا برافراشته .\r\nچشمان يكى از آنها دو ياقوت بود كه پنجاه هزار دينار مىارزيد ، و چشم ديگرى قطعه‌اى از ياقوت كبود بود كه چهارصد و پنجاه مثقال وزن داشت . زرى كه در آنها به كار رفته بود نود و هشت هزار مثقال بود و وزن بتان سيمين بر وزن بتان زرين زيادت آمد . همهء اين بتان را در هم شكستند و آن بتخانه‌ها را به آتش كشيدند .\r\nسلطان محمود به طلب قنوج بيرون شد و هر دژى را كه بر سر راه ديد ويران كرد تا در ماه شعبان سال 409 به قنوج رسيد . راجيپال [ 3 
  ] راى قنوج چون خبر آمدن سلطان را شنيد از آنجا برفت و از نهر گنگ ، كه هندوان خود را در آن غرق مىكنند و خاكستر مردگان را در آن مىريزند ، بگذشت .\r\nمردم قنوج به شهر قنوج اعتماد بسيار داشتند ، شهر را هفت قلعه بود بر كنار آب نهاده با ده هزار بتكده . هندوان مىپنداشتند كه عمر آن شهر دويست هزار يا سيصد هزار سال است و همواره مورد پرستش بوده است . چون سلطان به شهر در آمد آن را تهى از مردم ديد . مردم همه گريخته بودند . سلطان شهر را در مدت يك روز تسخير كرد . لشكريان آن را تاراج كردند .\r\nسپس از آنجا به سوى قلعهء منج [ 4 
  ] كه آن را قلعهء براهمه مىخواندند به راه افتاد . ساكنان قلعه ساعتى جنگ در پيوستند آنگاه خويشتن را از فراز قلعه بر سنان نيزه‌ها و شمشيرها مىافكندند و مىكشتند .\r\nسلطان از آنجا به قلعهء آسى [ 5 
  ] راند . اين قلعه از آن جند بال [ بهور 
  ] بود . او بگريخت و قلعه رها كرد . سلطان فرمان داد تا آن را ويران كنند .\r\n[ سلطان پس از فتح آسى به سوى دژ شروه راند 
  ] صاحب آن جندراى از اكابر هند - و ان ، و آن دژى استوار بود . ميان او و بروجيبال [ 6 
  ] پادشاه هند به كرات جنگ و ستيزها بوده\r\n\r\n\r\n","description":"","footnote":"\r\n[ ( 1 ) 
  ] متن : كلنجد\r\n[ ( 2 ) 
  ] متن : سقطالتقيذ ؟\r\n[ ( 3 ) 
  ] متن : نزوجبال .\r\n[ ( 4 ) 
  ] متن : لنج\r\n[ ( 5 ) 
  ] متن : اسا .\r\n[ ( 6 ) 
  ] متن : جميال .\r\n","page_name":" 534 ","page_number":566},
  {"content":"\r\n\r\nولى جندراى سر به فرمان او نياورده بود . [ در اثناى مخاصمات آن دو رايات سلطان بدان حدود رسيد . بروجيبال از نهيب به يكى از نام آوران هند 
  ] موسوم به نهوجد ( ؟ ) پناه برد و جان برهانيد ولى جندراى كه به استوارى دژ خويش اعتماد بسيار داشت عزم مدافعه نمود .\r\nبهيمال [ 1 
  ] [ دامادش 
  ] او را از آن كار منع كرد . جندراى اندرز او به سمع قبول بشنود و اموال خود را با ياران خود برگرفت و به كوهى آن سوى قلعه برد . سلطان قلعه را گشود و غنايم بسيار به چنگ آورد و از پى جندراى برفت و كشتار و تاراج بسيار كرد و اموال و فيلهاى بسيار به دست او افتاد . غنايمى كه از اين دژ حاصل شد سه هزار هزار دينار زر و سيم و انواع گوهرها و اسيران بى شمار بود . اسيران را هر يك به دو درهم تا ده درهم مىفروختند . مردم هند فيل را « خداى داد » مىناميدند .\r\nچون سلطان اين غزوه‌ها به جاى آورد به غزنه بازگشت و مسجد جامع غزنه را بنا نهاد .\r\nچند تنهء درخت به سختى سنگ از هند و براى فرش آن مرمرها از جايهاى دور دست چون نيشابور بياوردند و درها و ديوارها از زرهايى كه از گداختن بتان حاصل شده بود زراندود كردند .\r\nسلطان خود به تن خويش به هنگام بناى مسجد حاضر مىشد . [ آنگاه براى عبادتگاه خويش خانه‌اى ترتيب فرمود 
  ] و در پيش اين خانه مقصوره‌اى بود كه [ در مشاهد اعياد و جمعات 
  ] سه هزار غلام به اداى فرايض و سنن مىايستادند . در جوار اين مسجد مدرسه‌اى بود كه كتابهاى اولين و آخرين در آن گرد آمده بود ، و فرمود تا دانش طلبان را مشاهره دهند .\r\nسلطان براى خود راهى پنهانى ترتيب داد بود كه بى آنكه كسى او را ببيند از آن راه براى اداى فريضه به مسجد مىرفت . آنگاه امرا و سرداران سپاه و حاجبان را فرمود در گرداگرد مسجد براى خود خانه‌ها بسازند و خانه‌هاى بىشمارى بساختند . غزنه در وسعت به حدى بود كه براى هزار فيل ، هزار فيلخانه بود و هر يك از اين فيلان را نگهبانانى بود كه آنان را غذا مىدادند و تيمار مىنمودند .\r\n\r\nغزوهء افغان\r\nچون سلطان به غزنه بازگشت بيدا [ 2 
  ] رسولى نزد والى قنوج كه راجيبال نام داشت فرستاد و او را به سبب به هزيمت رفتنش سرزنش نمود . اين عتاب و ملامت چندان به درازا كشيد كه ميانشان آتش قتال افروخته شد . در اين نبرد والى قنوج كشته شد و سپاهيانش كشتار شدند . بيدا طغيان كرد و بر ملوكى كه همراه او بودند غلبه يافت و همه در زمرهء اتباع او در آمدند و آنان را وعده داد كه پادشاهى از دست رفتهء همگان را از سلطان محمود باز پس گيرد .\r\nچون اين خبر به سلطان محمود رسيد به خشم آمد و لشكر بر سر بيدا برد و بر او پيروز گرديد .\r\n\r\n\r\n","description":"","footnote":"\r\n[ ( 1 ) 
  ] متن : بهميال\r\n[ ( 2 ) 
  ] متن : بيدو .\r\n","page_name":" 535 ","page_number":567},
  {"content":"\r\n\r\nسلطان در آغاز راه به افغانها رسيد . آنان جماعتى از كفار هند بودند كه بر فراز كوهها جاى داشتند و به راهزنى مىپرداختند . سلطان لشكر به بلاد ايشان برد و آن سرزمين در زير پى بسپرد و از گنگ بگذشت [ در آن هنگام خبر آوردند كه يكى از پادشاهان هند به نام بروجيبال [ 1 
  ] و يارانش قصد آن دارند كه به بيدا پيوندند . سلطان قطع مراحل كرد تا به بروجيبال و يارانش رسيد 
  ] ميان سلطان و هندوان دره‌اى عميق بود . با آنكه گذر از آن دره بس دشوار بود او و يارانش از آن بگذشتند و بروجيبال را منهزم ساختند و بسيارى از آنان را به اسارت گرفتند . او خود در حالى كه زخم برداشته بود ، بگريخت . سپس از سلطان امان خواست . سلطان امانش نداد مگر آنكه اسلام آورد . بروجيبال برفت كه به بيدا پيوندد . در راه يكى از هندوان به غدر او را بكشت . چون ديگر پادشاهان هند اين حال بديدند همه باج و ساو پذيرفتند و سر به اطاعت نهادند .\r\nسلطان پس از اين نبرد روى به شهر بارى نهاد اين شهر يكى از شهرهاى استوار هند بود . سلطان شهر را خالى يافت ، فرمان داد تا آن را ويران كنند و ده قلعه كه مجاور آن بود نيز با خاك يكسان نمود و از مردم آن قلعه‌ها خلق بسيارى را به قتل آورد ، پس از پى بيدا رفت . او در مكانى بود كه همهء اطرافش را آب فرا گرفته بود . پنجاه و شش هزار سوار و هشتاد هزار پياده و هفتصد و پنجاه فيل داشت . در آن روز همه نبرد بود تا شب در رسيد و دو سپاه دست از جنگ بداشتند . در دل شب بيدا از آنجا برفت و اموال و خزاين خود بگذاشت ، همه را مسلمانان به غنيمت گرفتند و از پى ايشان برفتند . همه جا باتلاقها و بيشه‌ها بود ، بسيارى را كشتند و اسير كردند ولى بيدا جان به در برد و سلطان پيروزمند به غزنه باز گرديد .\r\n\r\nفتح سومنات\r\nهند رابتى بود كه آن را سومنات مىگفتند و آن بزرگترين بتان ايشان بود در حصنى حصين بر ساحل دريا بدان سان كه امواج به آن مىرسيد . خانه‌اى را كه اين بت در آن جاى داشت پنجاه و شش ستون بود از چوب ساج گرفته در سرب . بت از سنگى بود به بلندى پنج ذراع كه دو ذراع آن در زمين فرو رفته بود . اين بت را صورت مشخصى نبود . خانه تاريك بود و با قنديلهايى از گوهرهاى گرانبها روشن مىشد . در نزديكى آن زنجيرى بود به وزن ده من پيوسته به زنگى كه در ساعاتى معين از شب آن را به صدا در مىآوردند و برهمنان عابد براى انجام مراسم عبادت بر مىخاستند . نيز در آن بتكده خزانه‌اى بود كه شمار بسيارى از بتان زرين و سيمين در آنجا بود . بتكده را پرده‌اى بود آويخته گوهر نشان و زربفت كه بهاى آن از بيست هزار هزار دينار افزون مىآمد . هندوان هر شب كه ماه مىگرفت به زيارت مىآمدند\r\n\r\n\r\n","description":"","footnote":"\r\n[ ( 1 ) 
  ] متن : جيبال .\r\n","page_name":" 536 ","page_number":568},
  {"content":"\r\n\r\nو انبوهى عظيم از مردم در آنجا گرد مىآمدند . هندوان معتقد بودند كه ارواح پس از مفارقت از بدن نزد آن گرد مىآيند و او - بر حسب اعتقاد به تناسخ - آنها را در بدنهاى ديگرى كه بخواهد جاى مىدهد . اينان معتقد بودند كه جزر و مد دريا شيوهء عبادت كردن آن است . هر چيز نفيس كه داشتند تقديم آن بت مىكردند ، چنان كه ذخايرشان همه نزد او بود ، به سادنان بتكده اموال بسيار ارزانى مىداشتند و بت را اوقافى بود بيش از ده هزار ديه .\r\nدر آنجا نهرى است به نام گنگ . هندوان مىپندارند كه آن نهر رو به بهشت مىرود ، از اين رو استخوانهاى مردگان خود را اگر از بزرگانشان باشند در آن مىريزند ، ميان آن نهر و سومنات دويست فرسنگ است و هر روز براى شستشوى اين بت از آنجا آب مىآوردند . هر روز از عباد برهمنان هزار مرد به پرستش مىآمد . سيصد تن بودند كه سر و ريش زايران مىتراشيدند و سيصد مرد و پانصد زن براى آواز خواندن و رقصيدن . براى اين هزينه‌ها بتكده را درآمدهاى بسيار بود .\r\nهر گاه سلطان محمود بن سبكتكين در سرزمين هند فتحى مىكرد يا بتى مىشكست هنديان مىگفتند : سومنات بر آنان خشم خواهد گرفت . و اگر از پرستندگان خود راضى باشد محمود را هلاك خواهد كرد . پس محمود بن سبكتكين آهنگ غزو سومنات كرد تا دروغ بودن اين ادعا را به اثبات رساند .\r\nسلطان در ماه شعبان سال 416 با سى هزار سوار عازم سومنات شد و اين غير از متطوعه بود ، بيابان مولتان را طى كرد . بيش از بيست هزار چارپا ، آذوقه و ديگر ما يحتاج سپاه را حمل مىكردند . چون سلطان از بيابان بيرون آمد به دژهايى رسيد پر از مردان جنگى . در نزديكى اين دژها چاههاى آب بود . مردان دژ آن چاهها را خشك كرده بودند تا سلطان را توان محاصره نباشد ، ولى خداوند بيم در دلشان افكند . سلطان آن دژها را بگشود و ساكنانشان را بكشت و بتهايشان را بشكست و آن چاهها را به آب انداخت .\r\nسلطان پس از اين فتح به سوى انهلواره [ 1 
  ] در حركت آمد . فرمانرواى آن كه بهيم نام داشت از آنجا برفت و به يكى از دژهاى خويش پناه برد . سلطان شهر را بگرفت و از آنجا عازم سومنات شد . در راه به دژهاى ديگرى رسيد كه در آنها بتان گويى به منزلهء نقبا و خدمهء سومنات بودند . سلطان محمود آن بناها ويران نمود و آن بتها بشكست . سپس به بيابانى رسيد كه آب در آن اندك بود . در آن بيابان بيست هزار به دفاع آمدند . سلطان گروهى از لشكر را فرستاد تا با آنان نبرد كردند و اموالشان را به غنيمت گرفتند .\r\nسپاه سلطان پيش راند تا به دبولواره [ 2 
  ] رسيد . از آنجا تا سومنات دو مرحله بود . بر آن شهر غلبه يافت و مردانش را بكشت .\r\n\r\n\r\n","description":"","footnote":"\r\n[ ( 1 ) 
  ] متن : انهلوارن .\r\n[ ( 2 ) 
  ] متن : دبلواه .\r\n","page_name":" 537 ","page_number":569},
  {"content":"\r\n\r\nسلطان محمود در نيمهء ماه ذو القعده به شهر سومنات رسيد . مردم در باروها پنهان شده بودند . مسلمانان شعار اسلام آشكار كردند ، و آن روز ، نبردى سخت درگرفت . چون شب در رسيد دست از جنگ بداشتند .\r\nروز ديگر بامداد جنگ آغاز كردند و از هنديان كشتار بسيار كردند . آنان پيوسته نزد آن بت مىرفتند و گريه و تضرع مىنمودند و به ميدان نبرد مىآمدند . چون شمار كشتگانشان از حد بگذشت منهزم شدند . آنها كه زنده مانده بودند به كشتيها نشستند تا جان به سلامت برند ، ولى گرفتار لشكر اسلام شدند بعضى را كشتند ، بعضى غرق شدند و بعضى اسير گرديدند .\r\nدر اين نبرد نزديك به پنجاه هزار تن از هندوان كشته شدند . سلطان بر تمام آنچه در آن بتكده بود مستولى گرديد .\r\nدر اين احوال خبر يافت كه بهيم فرمانرواى انهلواره به دژى به نام كندهه ، كه در جزيره‌اى است در چهل فرسنگى ساحل ، پناه برده است . سلطان نخست قصد آن داشت كه به آب زند و او را فرو گيرد ولى منصرف گرديد و راهى منصوره شد ، زيرا فرمانرواى آن مرتد شده و از اسلام اعراض كرده بود . چون خبر آمدن سلطان را شنيد از شهر بيرون شد و در نيزارها و باتلاقهاى آن اطراف پنهان شد . سپاهيان سلطان برفتند و آنان را در محاصره گرفتند و همه را كشتند .\r\nسلطان از آنجا به بهاطيه راند . مردمش سر طاعت بر زمين نهادند و تسليم شدند . پس از اين فتوحات در ماه صفر سال 417 به غزنه بازگشت .\r\n\r\nآمدن قابوس صاحب جرجان و طبرستان در طاعت محمود\r\nپيش از اين گفتيم كه قابوس بدان هنگام كه [ در سال 371 
  ] طبرستان و جرجان را از او بستدند از امير منصور بن نوح سامانى و عامل او در خراسان ابو العباس تاش براى مقابله با آل بويه يارى طلبيد و هجده سال در خراسان بماند و همواره وعده يارىاش مىدادند تا ملول شد و مأيوس گرديد .\r\nچون سبكتكين به خراسان آمد قابوس را وعده داد كه وى را به مستقر خويش باز مىگرداند ولى حوادث آل سيمجور كه پيش آمد سبب شد كه خاطر سبكتكين بدان معطوف شود و از قابوس غافل بماند . آنگاه نوبت به سلطان محمود رسيد او نيز وعده‌ها داد اما به سبب اشتغال به فرونشاندن فتنهء برادرش به قابوس نپرداخت . ابو القاسم بن سيمجور پس از مرگ فخر الدولة بن بويه بر جرجان مستولى شد ، ولى از بخارا به ابو القاسم بن سيمجور نوشتند و ولايت قهستان به دو دادند . او نيز قابوس را فرو گذاشت و به اسفراين راند . قابوس از رجال ديلم و جبل يارى خواست . آنان به يارىاش برخاستند تا بر طبرستان و جرجان غلبه يافت و چنان كه در اخبار ديلم و جبل آورده‌ايم آن نواحى را در حيطهء تصرف آورد . نصر بن حسن -\r\n\r\n","description":"","footnote":"","page_name":" 538 ","page_number":570},
  {"content":"\r\n\r\nبن الفيروزان كه پسر عم ماكان بود همواره با او در منازعه بود تا سرانجام نصر بدانجا كشيد كه آل بويه او را به بند كشيدند ، و ولايت جرجان و طبرستان و ديار ديلم همه در تصرف قابوس آمد .\r\n\r\nاستيلاى سلطان محمود بر رى و جبل\r\nمجد الدوله پسر فخر الدوله فرمانرواى رى بود . كار دولتش به ضعف گراييد و روى در ادبار نهاد . مجد الدوله خود سرگرم تعيش با زنان و استنساخ يا مطالعهء كتب بود . مادرش امور كشور او را در دست داشت . چون فخر الدوله بمرد امور دولتش نيز متلاشى شد و لشكريان طمع در مال او كردند . فخر الدوله به سلطان محمود نامه نوشت و حال خود باز نمود و از لشكريان و امرايش شكايت كرد . سلطان سپاهى به سردارى حاجب خود به رى فرستاد و فرمان داد تا مجد الدوله را در بند كشد . او نيز بيامد و مجد الدوله و پسرش ابو دلف را بگرفت .\r\nچون خبر به سلطان محمود رسيد در ربيع الآخر سال 420 لشكر به رى آورد و اموال مجد الدوله را بستد . وى هزار هزار دينار زر داشت و بهاى گوهرهايش به پانصد هزار دينار مىرسيد ، و شش هزار تخت جامه بود ، و از ظروف و آلات آنقدر كه در حساب نمىگنجيد . او را پانصد زن بود كه برايش سى و چند پسر زائيده بودند . سلطان از او سبب اين اعمال پرسيد . گفت رسم بر اين است . آنگاه مجد الدوله را توبيخ و سرزنش كرد و از اينكه شاهى بس نيرومندتر از خود را فراخوانده است به سفاهت منسوبش نمود . سپس او را به خراسان فرستاد تا در زندانش نگهدارند .\r\nسلطان قزوين و دژهاى آن را بگرفت و ساوه و آوه را تصرف نمود و ياران مجد الدوله را كه همه مذهب باطنى داشتند بر دار كرد و معتزليان را به خراسان تبعيد نمود و كتابهاى فلسفه و اعتزال و نجوم را به آتش كشيد ، و جز اينها هر چه بود بر صد چارپاى بار كرد و با خود ببرد .\r\nمنوچهر بن قابوس پادشاه جبل به كوههاى صعب العبور پناه برد . سلطان آهنگ آن كوهها نمود كه برايش هيچ دشوار نبود . منوچهر بن قابوس به بيشه‌ها گريخت و پانصد هزار دينار براى سلطان بفرستاد تا سلطان را بر سر لطف آورد . سلطان نيز بپذيرفت و او را واگذاشت و به نيشابور بازگرديد . ولى منوچهر بن قابوس پس از اين واقعه بمرد و پسرش انو شيروان به جاى او نشست .\r\nسلطان محمود نيز حكومت او را به جاى پدر بپذيرفت و مقرر داشت كه پانصد هزار دينار هم او بپردازد . به نام سلطان محمود در بلاد جبل تا ارمينيه خطبه خواندند . پسرش\r\n\r\n","description":"","footnote":"","page_name":" 539 ","page_number":571},
  {"content":"\r\n\r\nمسعود نيز زنجان و ابهر را از سالار ابراهيم بن مرزبان [ 1 
  ] كه از فرزندان و هسودان [ 2 
  ] بن محمد بن مسافر الديلمى بود بستد و همهء دژهاى او را تصرف كرد و در دست او جز سهرورد [ 3 
  ] باقى نماند - چنان كه در تاريخ ديلم آمده است - و بر او خراج بست .\r\nآنگاه علاء الدوله پسر كاكويه كه در اصفهان فرمان مىراند به اطاعت او در آمد و به نام او خطبه خواند و سلطان به خراسان بازگشت و پسر خود مسعود را در رى گذاشت . مسعود به اصفهان رفت و آن را از علاء الدوله بستد و يكى از اطرافيان خود را در اصفهان نهاد و از آنجا بازگرديد . مردم اصفهان بر عامل او بشوريدند و او را كشتند . مسعود بار ديگر به اصفهان آمد و قتل و تاراج بسيار كرد پس به رى مراجعت نمود و در آنجا ماند .\r\n\r\nاستيلاى سلطان محمود بر بخارا و بازگشتش از آن\r\nايلك خان پادشاه ترك و صاحب تركستان و ما وراء النهر چون در سال 390 بخارا را از آل سامان بستد كسى را بر آن امارت داد و خود - چنان كه گفتيم - به ديار خويش بازگشت .\r\nتركان غز جماعاتى بودند در اطراف بخارا و رئيسشان ارسلان بن سلجوق عم سلطان طغرلبك بود و ميان او و ايلك خان و برادرش بغراخان ، بدان سبب كه آل سامان به آنان استظهار داشتند ، همواره جنگ و ستيز بود . چون ايلك‌خان بخارا را گرفت حق ارسلان بن سلجوق [ 4 
  ] را به جاى آورد و بر مرتبت او بيفزود ، ولى در عين حال از او بيمناك بود .\r\nچون على تكين در بخارا جاى استوار كرد گاهگاه به بلاد سلطان محمود بن سبكتكين دست اندازى مىكرد . سلطان در سال 420 از بلخ آهنگ بخارا نمود و از جيحون بگذشت و راهى بخارا شد . على تكين از بخارا بگريخت و به ايلك خان پيوست و سلطان به بخارا در آمد و بلاد اطراف را نيز در تصرف آورد و از سمرقند جزيه بستد . ولى با غزان و ارسلان بن - سلجوق مهربانى نمود و ارسلان را به درگاه خود فراخواند . چون ارسلان بيامد ، او را بگرفت و به يكى از قلاع هند فرستاد و در آنجا محبوسش نمود . آنگاه به غزان روى آورد و اموالشان را تاراج كرد و بسيارى از ايشان را بكشت و بسيارى را اسير نمود و به خراسان بازگرديد .\r\n\r\nخبر سلطان محمود با غزان در خراسان\r\nچون سلطان محمود ، ارسلان بن سلجوق را به زندان فرستاد و چادرهايشان را تاراج كرد و آنان را از اطراف بخارا تار و مار نمود ، غزان از جيحون گذشتند و به خراسان آمدند ولى عمال سلطان در خراسان دست تعدى و ستم به اموال و اولادشان دراز كردند و\r\n\r\n\r\n","description":"","footnote":"\r\n[ ( 1 ) 
  ] متن : ابراهيم بن السيلار\r\n[ ( 2 ) 
  ] متن : شوذان .\r\n[ ( 3 ) 
  ] متن : شهرزان\r\n[ ( 4 ) 
  ] متن : سيمجور .\r\n","page_name":" 540 ","page_number":572},
  {"content":"\r\n\r\nآنان را به اطراف پراكنده ساختند . طايفه‌اى از ايشان با بيش از دو هزار خرگاه به كرمان رفتند و از آنجا به اصفهان شدند . اينان را عراقى مىگفتند . طايفه‌اى ديگر به كوههاى بلجان [ 1 
  ] در نزديكى خوارزم قديم مقام گرفتند . و هر دسته در بلادى كه مسكن گرفته بودند دست به اغتشاش و تاراج و كشتار زدند . سلطان محمود نزد علاء الدوله كاكويه كه در اصفهان بود كس فرستاد و از او خواست غزانى را كه به قلمرو او آمده‌اند به رى براند .\r\nعلاء الدوله براى اجراى فرمان محمود دست به حيله‌اى زد [ نايب خود را گفت طعامى ترتيب دهد و آنان را بدان فراخواند و چون آمدند همه را بكشد 
  ] . ولى اين توطئه نگرفت و ميان غزان از يك سو و سپاه علاء الدوله و مردم اصفهان از ديگر سو نبرد درگرفت . غزان شكست خوردند و از اصفهان راهى آذربايجان شدند . در راه به هر جا كه رسيدند تاراج كردند و ويران نمودند .\r\nو هسودان صاحب آذربايجان با آنان نيكى نمود و ايشان را مورد نوازش خويش قرار داد . رؤسايشان بوقا و كوكتاش [ 2 
  ] و منصور و دانا بودند .\r\nاما آنان كه در حوالى خوارزم قديم بودند ، در آن نواحى اغتشاشات بسيار بر پاى كردند . سلطان محمود ، ارسلان جاذب ، والى طوس را به دفع ايشان فرستاد و او دو سال در تعقيبشان بود . سپس سلطان خود بيامد و آنان را به اطراف خراسان پراكنده نمود . سپس بعضى از ايشان را به خدمت گرفت . سرانشان عبارت بودند از : كوكتاش ، بوقا ، قزل ، يغمر و ناصغلى [ 3 
  ] .\r\nچون سلطان محمود از دنيا برفت پسرش مسعود نيز ايشان را به خدمت گرفت و آنها با سلطان به خراسان رفتند . آنگاه از او پرسيدند كه با غزانى كه در جبال بلجان باقى مانده‌اند چه معاملت كنند . سلطان اجازه داد كه از آن جبال به جلگه‌ها و دشتها آيند ، به شرط آنكه سر بر خط فرمان داشته باشند .\r\nچون احمد ينالتكين [ 4 
  ] عامل سلطان در هند عصيان كرد و سلطان مسعود به هند لشكر برد . تاش فراش را امارت خراسان داد . غزان در اين ايام در سراسر بلاد دست به آشوب زدند . تاش به سركوبى آنان رفت و اميرشان يغمر را نيز بكشت . سپس سلطان مسعود سپاهى بسيج كرده بفرستاد تا آنان را از آن بلاد برانند . به فرمان او بسيارى از ايشان را كشتند يا دست و پاى بريدند يا بردار كردند .\r\nغزان پس از اين سركوبى به سوى رى راندند تا از آنجا به آذربايجان روند و به غزان عراقى - چنان كه گفتيم - پيوندند . در راه خود ، دامغان و سمنان و خوار [ 5 
  ] رى و اسحاق‌آباد [ 6 
  ] و مشكويه [ 7 
  ] از اعمال رى را غارت كردند . و به هر دهى رسيدند ويران نمودند . تاش فراش و\r\n\r\n\r\n","description":"","footnote":"\r\n[ ( 1 ) 
  ] متن : بكجان\r\n[ ( 2 ) 
  ] متن : كوكاش\r\n[ ( 3 ) 
  ] متن : تاصغلى\r\n[ ( 4 ) 
  ] متن : نيال .\r\n[ ( 5 ) 
  ] متن : جوار\r\n[ ( 6 ) 
  ] متن : ايجاباذ\r\n[ ( 7 ) 
  ] متن : مشكوبه .\r\n","page_name":" 541 ","page_number":573},
  {"content":"\r\n\r\nابو سهل حمدونى صاحب رى براى دفع آن قوم دست اتحاد به هم دادند . تاش با سپاهى و چند پيل به نبردشان بيرون آمد . غزان دل بر مرگ نهادند و يك تنه حمله كردند ، سپاهش را منهزم ساختند و خودش را كشتند . سپس به رى تاختند و ابو سهل حمدونى و سپاهش را در هم شكستند . او خود به قلعهء طبرك [ 1 
  ] رفت و غزان رى را غارت كردند . سپاهى از جرجان آمد غزان آن سپاه را نيز تار و مار ساختند و بسيارى را كشتند و بسيارى را به اسارت گرفتند ، آنگاه به آذربايجان رفتند تا به غزان عراقى پيوندند .\r\nعلاء الدولة بن كاكويه پس از رفتن غزان از رى وارد آنجا شد و چنان مىنمود كه به فرمان مسعود بن محمود بن سبكتكين است ، [ و نزد ابو سهل كس فرستاد كه خراجى را كه بر عهده گرفته به او بپردازد . ابو سهل سرباز زد . علاء الدوله از او بيمناك شد و به غزان وعدهء اقطاع داد كه در خدمت او باشند . قزل با هزار و پانصد تن به نزد او بازگشتند و باقى به آذربايجان رفتند . ولى پس از چندى به سبب وحشتى كه ميانشان پديد آمده بود از او جدا شدند و به قتل و تاراج در آن حوالى پرداختند 
  ] .\r\nغزانى كه به آذربايجان رفته بودند در آنجا شيوه قتل و غارت آشكار ساختند . و هسودان به قلع و قمع آنان پرداخت ، مردم آذربايجان نيز بر ضدشان متحد شدند و ايشان را از آن حدود براندند . غزان نيز از بيم ابراهيم ينال ، برادر طغرلبك ، خود راه موصل و ديار بكر پيش گرفتند و هر جا رسيدند تاراج كردند ، و ما در اخبار قرواش صاحب موصل و ابن مروان صاحب ديار بكر از آن ياد كرديم .\r\nاين بود اخبار ارسلان بن سلجوق ، آنچه مربوط به رى و آذربايجان مىشد در اينجا به اختصار آورديم ، زيرا در جاى خود به تفصيل خواهيم آورد .\r\nاما طغرلبك و برادرانش داود و بيغو و برادر مادرىاش ينال ، كه پس از اسلام آوردن ابراهيم ناميده شد ، برفتند و پس از سلجوق در بلاد ما وراء النهر اقامت گزيدند .\r\n\r\nفتح نرسى از بلاد هند\r\nسلطان محمود يكى از موالى خود احمد بن ينالتكين [ 2 
  ] را بر هند نهاد . او در سال 421 به غزا رفت و شهر نرسى را بگشود . اين شهر يكى از بزرگترين شهرهاى هند بود . شمار سپاهيان او صد هزار تن بود . احمد بن ينالتكين نخست همهء اعمال نرسى را تاراج كرد و از يكى از جوانب شهر به درون آمد ، و دست به غارت زد . چون روز به پايان آمد از بيم آنكه مبادا مردم شهر قصد جانشان كنند از شهر بيرون رفتند و در خارج شهر شب را به روز آوردند و با كيل اموالى را كه تاراج كرده بودند تقسيم نمودند . روز ديگر خواستند به شهر درآيند ،\r\n\r\n\r\n","description":"","footnote":"\r\n[ ( 1 ) 
  ] متن : طبول\r\n[ ( 2 ) 
  ] متن : نيالتكين .\r\n","page_name":" 542 ","page_number":574},
  {"content":"\r\n\r\nمردم به دفاع پرداختند و احمد بن ينال سپاه خود برگرفت و به شهر خود بازگرديد .\r\n\r\nوفات سلطان محمود و حكومت پسرش محمد\r\nسلطان محمود در ماه ربيع الآخر سال 421 درگذشت . او پادشاهى بزرگ بود . بر بسيارى از ممالك اسلامى استيلا جست . علما را بزرگ مىداشت و اكرام مىكرد . از اين رو از اقطار بلاد آهنگ او مىكردند . سلطان محمود پادشاهى دادگر و با رعيت مهربان بود و در حق آنان نيكى مىكرد . به غزو و جهاد بسيار مىرفت و فتوحاتش مشهور است . چون مرگش نزديك شد پسرش محمد را كه در بلخ بود به جاى خود برگزيد . محمد به سال كمتر از مسعود بود ولى سلطان را به او گرايش بود و از مسعود نفرت داشت . چون بمرد اعيان دولت خبر وفات پدر به محمد بردند و او را از وصيتش آگاه ساختند و به غزنه فراخواندند و از اقصاى هند تا نيشابور به نام او خطبه خواندند . محمد آهنگ غزنه نمود و پس از چهل روز به پايتخت رسيد . سپاهيان سر به فرمانش نهادند ، او نيز باب عطايا بگشود .\r\n\r\nخلع سلطان محمد بن سلطان محمود و پادشاهى پسر بزرگترش مسعود\r\nچون سلطان محمود بمرد ، پسرش مسعود در اصفهان بود . مسعود به خراسان راند و يكى از ياران خود را در اصفهان نهاد . اما سپاه بر نايب او بشوريد و به قتلش آورد . مسعود به شهر بازگرديد و آن را در محاصره گرفت و به جنگ بگشود و غارت و كشتار نمود ، سپس كس ديگر را به جاى خود در آنجا نهاد و به رى رفت و از رى آهنگ نيشابور نمود . آنگاه به برادر خود محمد نامه نوشت كه به سرزمينهايى چون طبرستان و جبال و اصفهان كه خود فتح كرده است اكتفا مىكند و با او سر منازعه ندارد و مىخواهد كه در خطبه نام مسعود بر نام محمد مقدم باشد . محمد نپذيرفت و سپاه به جنگ برادر آورد . اما بيشتر سپاهيان به سبب قوت و شجاعت و تقدم مسعود در سن به او گرايش داشتند .\r\nالتونتاش كه از اصحاب سلطان محمود بود و فرمانروايى خوارزم داشت به محمد توصيه كرد كه با برادر ، راه خلاف پيش نگيرد ولى او نپذيرفت و به راه خويش ادامه داد تا در اول ماه رمضان سال 421 به تكيناباد [ 1 
  ] رسيد و در آنجا اقامت گزيد و به لهو و لعب پرداخت و از تدبير امور مملكت غافل ماند . سپاهيانش در باب خلع او و دادن زمام ملك به دست برادرش مسعود مصمم شدند . از كسانى كه سعى در خلع او داشتند يكى عم او يوسف بن - سبكتكين بود و ديگر على خويشاوند [ 2 
  ] از اصحاب سلطان محمود . پس سپاهيان مجتمع شدند و محمد را بگرفتند و در قلعهء تكيناباد زندانى كردند و خبر واقعه به مسعود نوشتند و همگان\r\n\r\n\r\n","description":"","footnote":"\r\n[ ( 1 ) 
  ] متن : بكياباد\r\n[ ( 2 ) 
  ] متن : حشاوند .\r\n","page_name":" 543 ","page_number":575},
  {"content":"\r\n\r\nبه سوى او در حركت آمدند ، در هرات به او رسيدند . در آنجا سلطان مسعود عم خود يوسف ، و يار پدرش على خويشاوند را با جماعتى از سران بگرفت و به حبس فرستاد .\r\nمسعود در ماه ذو القعدهء سال 421 بر سرير ملك پدر استقرار يافت و ابو القاسم احمد بن الحسن الميمندى [ 1 
  ] را از زندان بيرون آورد و بر مسند وزارت نشاند و امور مملكت را به دست او داد . وى را پدرش در سال 416 گرفته بود و مبلغ پنج هزار هزار دينار [ 2 
  ] مصادره كرده بود .\r\nمسعود در ماه جمادى الآخر سال 422 به غزنين رسيد . رسولان ملوك از جميع آفاق نزد او آمدند . ملك خراسان و غزنه و هند و سند و سيستان و كرمان و مكران و رى و اصفهان و جبال او را مسلم شد و صاحب سلطنتى عظيم گرديد .\r\n\r\nبازگشت اصفهان به علاء الدولة بن كاكويه ، سپس افتادن آن شهر به دست سلطان مسعود\r\nفناخسرو [ 3 
  ] بن مجد الدولة بن بويه صاحب رى [ 4 
  ] بود . سلطان محمود رى را از او بستد و او از آن شهر برفت و به دژ قصران پناه برد . چون محمود بمرد و مسعود به خراسان رفت ، فناخسرو آهنگ رى كرد ولى از نايب مسعود در رى ، شكست خورد و جماعتى از يارانش كشته شد .\r\nچون علاء الدولة بن كاكويه از مرگ محمود خبر يافت ، در خوزستان نزد ابو كاليجار بود . در اين حال بسيارى از سپاهيانش پراكنده شده بودند ، و او همواره از محمود بيمناك بود چون اين خبر بشنيد به اصفهان لشكر راند و آنجا را بگرفت . سپس همدان را تصرف كرد و به رى تاختن آورد . نايب مسعود كه در رى بود سپاهش را درهم شكست ، او به اصفهان بازگرديد . پس از چندى به اصفهان حمله آوردند و علاء الدوله جان خود برهانيد و به قلعهء فردجان [ 5 
  ] گريخت . اين قلعه در پانزده فرسخى همدان بود . پس از اين واقعه در رى و جرجان و طبرستان به نام سلطان مسعود خطبه خوانده شد .\r\n\r\nفتح تيز و مكران و كرمان سپس بازگشت كرمان به ابو كاليجار\r\nچون [ معدان 
  ] فرمانرواى تيز و مكران بمرد دو پسر بر جاى نهاد يكى ابو العساكر و ديگرى عيسى . عيسى زمام ملك به دست گرفت و ابو العساكر به خراسان رفت و از سلطان مسعود عليه برادرش يارى طلبيد . مسعود سپاهى با او همراه كرد ، اينان بيامدند و عيسى را\r\n\r\n\r\n","description":"","footnote":"\r\n[ ( 1 ) 
  ] متن : السيمندى\r\n[ ( 2 ) 
  ] متن : پنجهزار دينار\r\n[ ( 3 ) 
  ] متن : قناخر .\r\n[ ( 4 ) 
  ] متن : اصفهان\r\n[ ( 5 ) 
  ] متن : قردخان .\r\n","page_name":" 544 ","page_number":576},
  {"content":"\r\n\r\nبه فرمانبردارى خواندند ولى عيسى سر برتافت . پس ميانشان نبرد درگرفت ، بسيارى از ياران عيسى به ابو العساكر پيوستند و عيسى منهزم شد و در نبرد به قتل رسيد . ابو العساكر بر آن بلاد مستولى شد و به نام سلطان مسعود خطبه خواند . اين واقعه در سال 422 اتفاق افتاد .\r\nهم در اين سال سلطان مسعود كرمان را تصرف كرد . كرمان از آن ابو كاليجار پسر سلطان الدوله بود . سپاه خراسان شهر بردسير را محاصره نمود ، و محاصره را هر چه بيشتر تنگ نمود و بر بلاد اطراف مستولى گرديد . مردم بردسير نيك پايدارى كردند و از ابو كاليجار مدد خواستند [ ابو كاليجار بهرام بن مافنه ملقب به عادل را با لشكرى گران به ياريشان فرستاد 
  ] .\r\nسپاه ابو كاليجار به جيرفت رسيد ، خراسانيان را از هر سو تعقيب كرد تا همه را تار و مار نمود .\r\nآنان از راه بيابان ( كوير ) به خراسان بازگشتند و عادل [ 1 
  ] به كرمان بازگرديد .\r\n\r\nجنگ سپاهيان سلطان مسعود با علاء الدولة بن كاكويه و هزيمت علاء الدوله\r\nگفتيم كه علاء الدولة ابو جعفر بن كاكويه از رى بگريخت و چون به قلعهء فردجان [ 2 
  ] رسيد در آنجا بماند تا جراحاتش بهبود يافت . سپس از آنجا به بروجرد [ 3 
  ] رفت . فرهاد پسر مرداويج نيز با او بود و به يارى او آمده بود . [ تاش فراش 
  ] سپهسالار خراسان سپاهى به سردارى على بن عمران از پى علاء الدوله فرستاد . چون على بن عمران به بروجرد نزديك شد ، فرهاد به دژ سليموه [ 4 
  ] گريخت و علاء الدوله به شاپور خواست [ 5 
  ] رفت . على بن عمران بروجرد را تصرف كرد . فرهاد نزد كردهايى كه در سپاه على بن عمران بودند كس فرستاد و آنان را بر ضد على بن عمران برانگيخت . على بن عمران چون از توطئه خبر يافت به سوى همدان راند .\r\nو در راه در دژى [ به نام كسب 
  ] فرود آمد تا بياسايد ، و آن دژى استوار بود . فرهاد بيامد و او را در آن دژ به محاصره گرفت . اگر در آن روز باريدن برفت و باران مانع نشده بود ، على بن - عمران را اسير مىكرد ، ولى چون چادر و ديگر وسايل زمستانى به همراه نداشتند از آنجا بازگشتند . ابن عمران نزد تاش فراش سپهسالار خراسان كس فرستاد و از او خواست لشكرى روانهء همدان سازد . علاء الدولة بن كاكويه نيز نزد برادرزادهء خود ابو منصور كه در اصفهان بود قاصدى روان داشت كه براى او سلاح و اموال فرستد ، او نيز بفرستاد . على بن عمران در جربادقان ( گلپايگان ) راه بر آنان بگرفت و هر چه آورده بودند به غنيمت بستد و بسيارى از ايشان را بكشت و ابو منصور را اسير كرد و نزد تاش فراش سپهسالار سپاه خراسان فرستاد و خود به همدان رفت . علاء الدوله و فرهاد سپاه خود را به دو قسمت كردند و از دو سو بر او\r\n\r\n\r\n","description":"","footnote":"\r\n[ ( 1 ) 
  ] متن : عساكر\r\n[ ( 2 ) 
  ] متن : قردخان\r\n[ ( 3 ) 
  ] متن : يزدجرد .\r\n[ ( 4 ) 
  ] متن : شكمين\r\n[ ( 5 ) 
  ] متن : سابورخرات .\r\n","page_name":" 545 ","page_number":577},
  {"content":"\r\n\r\nحمله‌ور شدند علاء الدوله شكست خورد و به اصفهان رفت . فرهاد نيز به دژ سليموه گريخت و بدانجا پناه برد .\r\n\r\nرفتن سلطان مسعود به غزنه و برخاستن آشوبها در رى و جبال\r\nچون سلطان مسعود بر تخت سلطنت استقرار يافت [ در سال 424 
  ] از غزنه به خراسان آمد تا به نظم امور پردازد . ينال تكين كه از سوى پدرش محمود و از سوى او عامل هند بود ، در آنجا كارش بالا گرفت و به خيال افتاد كه از ارسال اموال به غزنه سرباز زند و عصيان آشكار سازد . سلطان به هند لشكر برد و احمد ينالتكين بار ديگر سر به اطاعت فرود آورد .\r\n[ در سال 425 
  ] علاء الدولة بن كاكويه در اصفهان با فرهاد پسر مرداويج دست اتحاد داد و نبرد با مسعود را بسيج كردند . مسعود ، ابو سهل [ حمدونى 
  ] را به جنگ ايشان فرستاد .\r\nابو سهل آنان را شكست داد و فرهاد پسر مرداويج را بكشت . علاء الدوله به كوههاى اصفهان و جربادقان ( گلپايگان ) گريخت و آنجا موضع گرفت . ابو سهل به اصفهان رفت و در سال 425 آنجا را بگرفت و خزاين علاء الدوله را تاراج كرد و كتابهاى او را به غزنه برد . اين كتابخانه را حسين غورى در سالهاى بعد به آتش كشيد .\r\n\r\nبار ديگر عصيان احمد ينالتكين\r\nچون سلطان براى نبرد با غزان به خراسان بازگرديد ، بار ديگر احمد ينالتكين در هند عصيان كرد و به گرد آوردن و بسيج سپاه پرداخت . سلطان در سال 426 لشكرى گران بر سر او فرستاد و به ملوك هند نامه نوشت راهها بر او بربندند . چون جنگ آغاز شد ، ينالتكين منهزم شد و به مولتان گريخت و از آنجا به بهاطيه رفت ، هنوز جماعتى از سپاهيان همراه او بودند . پادشاه بهاطيه را توان آن نبود كه او را فرو گيرد .\r\nينالتكين از او كشتى خواست كه از رود سند بگذرد . پادشاه بهاطيه چند كشتى فراهم كرد ، و او به سوى جزيره‌اى كه در وسط نهر بود روان گرديد بدين پندار كه آنجا به خشكى پيوسته است .\r\nبه ملاحان سفارش شده بود كه او را در آن جزيره فرود آورند و خود باز گردند . چون ينالتكين و يارانش دريافتند كه در جزيره‌اى فرود آمده‌اند و راه به خشكى ندارند ، سخت بترسيدند ، به مدت يك هفته آذوقه‌اى كه به همراه داشتند به پايان رسيد و به خوردن چارپايانشان پرداختند .\r\nكم كم گرسنگى آنها را از پاى بيفكند . پادشاه بهاطيه به آن جزيره راند بعضى را به قتل آورد و بعضى را در آب غرق كرد و بعضى را به اسارت گرفت . احمد ينالتكين از شدت اندوه خود - كشى كرد .\r\n\r\n","description":"","footnote":"","page_name":" 546 ","page_number":578},
  {"content":"\r\n\r\n\r\nفتح جرجان و طبرستان\r\nجرجان و طبرستان و اعمال آن از آن دارا پسر منوچهر پسر قابوس بود . سلطان مسعود كه به پادشاهى رسيد او را در آن مقام كه بود تثبيت كرد . چون مسعود به هند رفت و غزان به خراسان آمدند ، او نيز از ارسال خراج سرباز زد و با علاء الدولة بن كاكويه و فرهاد بن - مرداويج در نهان قرار عصيان بر ضد سلطان مسعود نهاد . چون سلطان مسعود از هند باز گرديد و غزان را از خراسان بيرون راند ، در سال 426 به جرجان رفت و آنجا را تصرف كرد . سپس به آمل رفت و آنجا را نيز بگرفت ولى مردم آمل شهر را ترك كرده بودند و در بيشه‌هاى اطراف پراكنده شده بودند . مسعود جماعتى از ايشان را بكشت و جماعتى را نيز اسير كرد . آنگاه دارا نزد او رسولى فرستاد كه بار ديگر او را بر آن بلاد بگمارد و او نيز بقاياى اموال خراج را ادا كند . سلطان اين خواهش بپذيرفت و به خراسان بازگرديد .\r\n\r\nحركت علاء الدوله به اصفهان و هزيمت او\r\nابو سهل حمدونى را سلطان مسعود در اصفهان نهاده بود [ سپاهيان در سال 427 خواستار آذوقهء خود شدند . علاء الدولة بن كاكويه كسانى را معين كرد تا آنان را وادار سازد 
  ] كه براى تحصيل آذوقه به قريه‌هايى كه در آن نزديكى بود ، بروند . [ ايشان بى آنكه بدانند كه آن قريه‌ها در نزديكى قلمرو علاء الدوله است به آنجا رهسپار شدند 
  ] . علاء الدوله به ناگاه بر سر ايشان تاخت و جماعتى را كشت و غنايم بسيارى نيز به چنگ آورد . اين واقعه او را به طمع تصرف اصفهان افكند و لشكر گرد آورد و به سوى اصفهان در حركت آمد . ابو سهل حمدونى به مقابله بيرون آمد . تركانى كه در سپاه علاء الدوله بودند به ابو سهل پيوستند و علاء الدوله شكست خورد و لشكرگاهش به غارت رفت و او خود به بروجرد گريخت و از آنجا به طارم رفت ولى فرمانرواى آن ديار يعنى ابن سالار او را نپذيرفت .\r\n\r\nاستيلاى طغرلبك بر خراسان\r\nطغرلبك را دو برادر بود يكى بيغو و ديگرى چغرى بيك [ 1 
  ] . نام طغرلبك محمد [ بن - ميكال بن سلجوق 
  ] بود .\r\nچون سلطان محمود ، ارسلان بن سلجوق را - چنان كه آورديم - به حبس فرستاد و اجازت داد كه قبايلى از غز به خراسان درآيند ، طغرلبك و برادرانش در نواحى بخارا اقامت گزيدند .\r\nسپس ميان ايشان و على تكين صاحب بخارا نزاعهايى درگرفت و بارها بر لشكر او شكست\r\n\r\n\r\n","description":"","footnote":"\r\n[ ( 1 ) 
  ] متن : حقربيك .\r\n","page_name":" 547 ","page_number":579},
  {"content":"\r\n\r\nوارد مىآوردند . مردم آن بلاد دست بدست هم دادند و بر آنان حمله آوردند و كشتار بسيار كردند .\r\nدر سال 426 [ سلجوقيان از جيحون گذشتند 
  ] ، خوارزمشاه ، هارون بن التونتاش ، آنان را نزد خود فراخواند تا با يك ديگر دست اتفاق دهند . و چون طغرل و برادرانش داود و بيغو بيامدند ، به هارون اعتماد كردند و در بيرون شهر خوارزم فرود آمدند ، هارون غدر كرد و بر سر ايشان تاخت آورد و جمعى را بكشت . ايشان راه بيابان پيش گرفتند و به نسا رفتند و از آنجا آهنگ مرو كردند ، در مرو از سلطان مسعود امان خواستند و گفتند كه حاضرند امنيت راهها را بر عهده گيرند . سلطان مسعود رسولان را دستگير كرد و به خواست آنان نيز پاسخ نداد . آنگاه لشكرى به نسا فرستاد تا آنان را سركوب كند . اين عمل سبب شد كه آتش فتنهء غزان بيشتر سر كشد و زيانشان همه گير شود .\r\n[ داود پدر 
  ] الب ارسلان به نيشابور لشكر آورد . ابو سهل حمدونى با كسانى كه همراه او بودند از نيشابور برفت و داود بر نيشابور غلبه يافت و برادرش طغرل از پى او بيامد .\r\nپس از آن رسولان خليفه بيامدند . اين رسولان آمده بودند كه ايشان و غزان عراقى را كه در رى و همدان دست به قتل و غارت زده بودند ، از اعمال ناپسندشان منع كنند و اندرزشان دهند . داود و برادرش طغرلبك رسولان خليفه را تعظيم و تكريم بسزا نمودند . در اين احوال داود را هواى غارت نيشابور در سر آمد ولى طغرل او را منع نمود و گفت كه اينك ماه رمضان است ، از ديگر سو خليفه ما را از اين عمل منع كرده است . داود برخواست خود اصرار مىورزيد . طغرل گفت : به خدا سوگند اگر شهر را غارت كنى خودم را خواهم كشت . پس داود از غارت دست بداشت . و قرار بر آن شد كه مالى از مردم بستانند . نيشابوريان سى هزار دينار گرد آوردند و نزد طغرلبك بردند . طغرلبك آن مال ميان ياران خود تقسيم كرد . آنگاه طغرل به سراى سلطان مسعود داخل شد و آنجا دار الملك بود و بر تخت سلطان مسعود جاى گرفت .\r\nاو هر هفته دو روز به مظالم مىنشست و اين شيوهء واليان خراسان بود . اينان به نام سلطان مسعود خطبه مىخواندند ولى مقصودشان تظاهر به اطاعت او بود .\r\n\r\nحركت سلطان مسعود از غزنه به خراسان و راندن سلجوقيان از آن\r\nچون سلطان مسعود خبر يافت كه طغرلبك و سلجوقيان بر نيشابور استيلا يافته‌اند ، سپاه خود را بسيج كرد و از غزنه روى به خراسان نهاد . در ماه صفر سال 430 به بلخ فرود آمد .\r\nدر آنجا دختر يكى از پادشاهان خانيه را به زنى گرفت تا از شر او در امان باشد و خوارزم را [ به شاه ملك جندى 
  ] اقطاع داد . [ خوارزم پيش از اين ، از آن خوارزمشاه اسماعيل بن التونتاش بود . چون شاه ملك به خوارزم رفت پس از نبردى كه يك ماه مدت گرفت منهزم شد 
  ]\r\n\r\n","description":"","footnote":"","page_name":" 548 ","page_number":580},
  {"content":"\r\n\r\nو به طغرلبك پيوست .\r\nچون سلطان مسعود قدرى بياسود و از كار خوارزم و خانيه بپرداخت ، سباشى [ 1 
  ] حاجب را به نبرد طغرلبك فرستاد . سلطان بدين راضى نشد و خود نيز از بلخ در حركت آمد و به سرخس نزول نمود . سلجوقيان از روبرو شدن با او سرباز زدند و به بيابان ميان مرو خوارزم راندند . سلطان مسعود از پى ايشان برفت و در ماه شعبان همان سال به آنان رسيد و لشكرشان را سخت درهم شكست . سلجوقيان قدرى واپس نشستند و بار ديگر حمله كردند . اين بار نيز مغلوب لشكر سلطان شدند و هزار و پانصد كشته دادند و به درون بيابان گريختند .\r\nمردم نيشابور نيز بر آن دسته از آنان كه در نيشابور بودند بشوريدند و بسيارى را كشتند و باقى از پى ياران خود به بيابان گريختند .\r\nسلطان مسعود به هرات رفت تا بار ديگر سپاه تجهيز كند و از پى آنان رود . در اين حال خبر آوردند كه طغرلبك به استوا [ 2 
  ] رفته تا زمستان را در آنجا بگذراند و بدين خيال كه برف و سرماى زمستان ، سلطان مسعود را از تعقيب او باز خواهد داشت ، دل آسوده شد . سلطان مسعود بر - خلاف پندارش از پى او لشكر راند . طغرلبك به طوس رفت و در كوههاى آن نواحى مكان گرفت و چون از نزديك شدن لشكر سلطان خبر يافت از آنجا به نواحى ابيورد [ 3 
  ] رفت .\r\nچون غزان از طوس رفتند ، سلطان مسعود آهنگ يكى از كوههاى آن ديار نمود . زيرا جماعتى از مردم طوس با آنان همدستى كرده بودند و اينك كه غزان رفته ، اينان به آن كوهها پناه برده بودند . سلطان لشكر بر سر ايشان راند . آن گروه چون لشكر سلطان را ديدند همهء اموال و متاع خويش رها كرده در شكاف كوهها پنهان شدند . سپاهيان سلطان همهء آن اموال و امتعه به غنيمت گرفتند . سلطان خود با لشكريانش از كوه فرا رفت . بسيارى از سپاهيانش در دره‌ها و تنگناهاى كوهها از سرما هلاك شدند . عاقبت بر قلهء كوه بر آنان دست يافت و همه را هلاك كرد . آنگاه در ماه جمادى الاول سال 431 به نيشابور بازگشت تا در آنجا استراحت كند و چون فصل بهار آيد از پى سلجوقيان راهى بيابان خوارزم شود .\r\nچندى بعد ، طغرلبك و يارانش از بيابان بازگشتند . سلطان مسعود رسولانى با وعيد و تهديد نزد او فرستاد . گويند كه طغرل به كاتب خود گفت : برايش بنويس : « قل اللهم مالك الملك تؤتي الملك من تشاء و تنزع الملك ممن تشاء » الخ - و بر آن هيچ ميفزاى . چون نامهء طغرلبك به سلطان رسيد نامه‌اى ملاطفت آميز به او نوشت و خلعتها فرستاد و فرمان داد كه به سوى آمل الشط در كنار جيحون حركت كند . و نسا را به او اقطاع داد و دهستان را به داود و فراوه [ 4 
  ] را به بيغو و هر يك را به عنوان دهقان سرافراز فرمود ، ولى فرزندان سلجوق اين هدايا را نپذيرفتند و به قول او اعتماد نكردند و بر فتنه و فساد خود بيفزودند .\r\n\r\n\r\n","description":"","footnote":"\r\n[ ( 1 ) 
  ] متن : سباسى\r\n[ ( 2 ) 
  ] متن : استراباد\r\n[ ( 3 ) 
  ] متن : رى\r\n[ ( 4 ) 
  ] متن : بداره .\r\n","page_name":" 549 ","page_number":581},
  {"content":"\r\n\r\nسپس از فتنه دست بازداشتند و نزد سلطان مسعود كس فرستادند و به خدعه اظهار فرمانبردارى كردند . در اين هنگام سلطان در بلخ بود . از او خواستند كه برادرشان ارسلان را كه در هند محبوس بود آزاد كند . سلطان فرستاد تا ارسلان را از هند بياوردند و چون آشتى ميان دو طرف به سامان نرسيد سلطان فرمان داد تا بار ديگر ارسلان را به زندانش در هند بازگردانند .\r\n\r\nهزيمت سلطان مسعود و استيلاى طغرلبك بر شهرهاى خراسان\r\nچون سلجوقيان بر نواحى خراسان غلبه يافتند و سپاهيان سلطان مسعود را درهم شكستند و حاجب سباشى را منهزم ساختند ، سلطان سخت بترسيد و براى حركت به خراسان به جمع - آورى لشكر پرداخت و باب عطا بگشود و ساز و برگ لشكر مهيا ساخت و با سپاهى عظيم و فيلان جنگى با آرايشى تمام در حركت آمد . چون به بلخ رسيد در خارج شهر فرود آمد . داود نيز با جماعات تركان سلجوقى بيامد و در نزديكى او فرود آمد . روزى در لشكرگاه سلطان مسعود نزاعى درگرفت و سلجوقيان نيز حمله‌اى كردند و اسبان بگريختند و فيلها پراكنده شدند و سپاهيان روى به گريز نهادند . سلطان مسعود نيز بترسيد و در ماه رمضان سال 429 از آنجا رخت بركشيد و با صد هزار جنگجو كه در خدمت او بود بگريخت . سلطان از بلخ به جوزجان رفت و والى آنجا را كه عامل سلجوقيان بود بردار كرد و خود را به مروشاهجان رسانيد .\r\nداود به سرخس رفت و با برادران خود طغرل و بيغو به گفتگو نشست . سلطان رسولانى فرستاد تا باب صلح بگشايند . پاسخ اين رسولان را بيغو خود نزد سلطان برد . سلطان فرمود تا او را خلعت پوشيدند و به احترام و اكرام تمام درآوردند . مضمون رسالت آنكه به سبب اعمالى كه سلطان مسعود مرتكب شده ، سلجوقيان از او بيمناكند و اعتمادى به پيمان صلحى كه ميان آنها و سلطان بسته شود ندارند .\r\n[ سلطان از مرو به هرات رفت و داود به مرو آمد ، مردم مرو مقاومت كردند . داود هفت ماه شهر را محاصره كرد و مردم را در سختى و تنگنا افكند و در كشتارشان ابرام كرد . چون مسعود بشنيد 
  ] بر دست و پاى بمرد و از هرات به نيشابور از پى ايشان براند . سلجوقيان از نيشابور به سرخس رفتند و از هر جا كه سلطان از پيشان مىرفت به جاى ديگر مىگريختند ، تا فصل زمستان در رسيد . سلطان مسعود در نيشابور درنگ كرد تا بهار برسد . سلطان در تمام زمستان سرگرم عيش و عشرت خود بود و از دشمن غافل . بهار را نيز در لهو و لعب سپرى ساخت . عاقبت وزرا و دولتمردان او گرد آمدند ، وى را به سبب اهمالى كه در امر دشمن روا داشته بود سخت نكوهش كردند . سلطان از نيشابور در طلب سلجوقيان روانهء مرو شد . آنان داخل بيابان گرديدند . سلطان نيز به قدر دو مرحله از عقب ايشان به بيابان داخل گرديد .\r\nسپاهيان سلطان مسعود سه سال بود كه همچنان در سفر جنگى به سر مىبردند و از اين كار\r\n\r\n","description":"","footnote":"","page_name":" 550 ","page_number":582},
  {"content":"\r\n\r\nخسته و ملول شده بودند . يك روز به منزلى فرود آمده بودند كه آب اندك داشت . سپاهيان بر سر آب به نزاع پرداختند . زيرا غلامان خاصه مىخواستند آن آب اندك را براى شاه و حواشى و ملازمانش برند و عامهء سپاهيان را از آن محروم دارند ، اين كشمكش به مجادله و قتال انجاميد .\r\nداود كه در نزديكى لشكر سلطان حركت مىكرد و هر بار دستبردى مىزد ، از اين آشوب خبر يافت ، خود و يارانش بر اسب نشستند و بر لشكرگاه سلطان زدند . سپاهيان كه اين حال بديدند همه رو به گريز نهادند . تنها سلطان و وزيرش ثابت بر جاى خويش ايستاده بودند و سپاهيان را به پايدارى تحريض مىكردند ولى هيچكس به آنان گوش نمىداد . عاقبت آن دو نيز با معدودى كه باقى مانده بودند رو به گريز نهادند . داود سپاه سلطان را تعقيب كرد و گروه كثيرى از آنان را بكشت . سپس به لشكرگاه خود بازگشت ، سپاهيانش لشكرگاه سلطان را به غنيمت گرفته بودند . داود غنايم را ميان لشكريانش تقسيم كرد و خود بر تخت سلطان مسعود قرار گرفت .\r\nداود سه شب و سه روز ديگر در آنجا درنگ كرد ، مبادا سلطان مسعود باز گردد .\r\nسلطان خود را به غزنه رسانيد و در شوال سال 431 به شهر در آمد . نخست سباشى و چند تن ديگر از امرا را دستگير كرد .\r\nطغرلبك به نيشابور رفت و در اواخر سال 431 آنجا را تصرف كرد و سپاهيانش مردم را غارت كردند و آشوبى عظيم برپاى نمودند . بسيارى را كشتند و اموال مردم را به غارت بردند و به زنان تجاوز كردند . همهء اين كارها براى آن بود كه رعب طغرلبك در دلها قرار گيرد .\r\nو چنين شد و مردم از هر مقاومت و مخالفتى دست برداشتند .\r\nسلجوقيان يك يك آن بلاد را تصرف كردند . بيغو به هرات رفت و آنجا را تصرف نمود و داود عازم بلخ شد . حاجب التونتاق [ 1 
  ] از سوى سلطان مسعود در بلخ بود . داود رسولانى نزد او فرستاد و او را به اطاعت خواند . التونتاق رسولان بيغو را حبس كرد . داود لشكر به بلخ آورد و آن را در محاصره گرفت . سلطان مسعود لشكرى عظيم به يارى التونتاق فرستاد . التونتاق سلجوقيان را از آن بلاد براند . آنگاه گروههايى از آن سپاه به رخج رفت و در آنجا نيز هر كه را از سلجوقيان بود بيرون راندند و بسيارى از ايشان را كشتند و گروهى بر سر داود به سوى هرات رفتند و با او نبرد كردند و از هرات براندندش .\r\nسلطان پسر خود مودود را به نبرد بلخ فرستاد و وزير خود ابو نصر احمد بن محمد بن عبد الصمد را با او همراه كرد . مودود در سال 432 از غزنه در حركت آمد . چون نزديك بلخ كه در محاصرهء داود بود رسيد ، داود بر طلايهء لشكر او زد و منهزمش ساخت . چون مودود چنان ديد از اقدام باز ايستاد . التونتاق كه از ماجرا خبر يافت سر به اطاعت داود نهاد و خود\r\n\r\n\r\n","description":"","footnote":"\r\n[ ( 1 ) 
  ] متن : التونتاش .\r\n","page_name":" 551 ","page_number":583},
  {"content":"\r\n\r\nرا تسليم او كرد .\r\n\r\nخلع سلطان مسعود و كشتن او و پادشاهى برادرش محمد\r\nچون سلطان مسعود پسر خود مودود را براى راندن سلجوقيان به خراسان فرستاد ، خود پس از هفت روز در ماه ربيع الاول سال 432 عازم هند شد ، آنسان كه عادت پدرش بود كه در زمستانها به هند لشكر مىكشيد . سلطان مىخواست هنديان را به جنگ با سلجوقيان بسيج كند . برادرش محمد كه چشمان او را ميل كشيده بود نيز همراهش بود . دولتمردان از اعمال او ملول شده بودند ، از اين رو براى خلع او و سلطنت برادرش محمد به گفتگو نشستند و بر آن تصميم گرفتند . چون به نهر سيحون رسيدند ، بخشى از خزاين را از آب گذراندند .\r\nانوشتكين بلخى با جماعتى از غلامان سرايى واپس راندند و باقى خزاين را تاراج كردند و با محمد بن محمود كه نابينا بود بيعت كردند . اين واقعه در نيمهء ماه ربيع الآخر همان سال واقع شد . با اين حادثه لشكر پراكنده شد و نبردى عظيم درگرفت . سلطان مسعود بگريخت ، او را در رباطى كه در آن حوالى بود محاصره كردند ، عاقبت امانش دادند و از آن رباط بيرونش آوردند . برادرش مخيرش كرده بود كه براى زيستن خود جايى انتخاب كند . او قلعهء گيرى [ 1 
  ] را برگزيد . محمد او را به آن قلعه فرستاد و در اكرام او مبالغه كرد .\r\nمحمد سپاهيان را به غزنه آورد و امور دولت خود را به پسرش احمد سپرد . اين احمد مردى سفيه بود و قصد قتل عم خود مسعود را در سر داشت . در اين باب با [ پسر عم خود 
  ] يوسف بن سبكتكين ، و [ پسر 
  ] على خويشاوند مشورت كرد ، هر دو موافقت خويش اعلام داشتند و او را بدين كار تحريض كردند . احمد از پدر خود خواست كه انگشترىاش را به او دهد تا يكى از خزاين را مهر برنهد . آنگاه [ آن مهر برگرفت و با خادمان خود به آن قلعه رفت و انگشترى پدر نشان داد و گفت پيامى دارد كه بايد با مسعود بگزارد . بدين حيلت به قلعه در آمد و عم خود مسعود را بكشت 
  ] [ 2 
  ] .\r\n[ چون مسعود كشته شد ، محمد به پسر برادر خود مودود 
  ] كه در خراسان بود نوشت كه پدرت را پسران ينالتكين به قصاص قتل پدرشان احمد ينالتكين كشته‌اند . مودود نيز نامه نوشت و او را تهديد به انتقام نمود .\r\nچندى بعد لشكريان عليه محمد بن محمود شورش كردند و دست تطاول بر رعايا گشودند و آنان را تاراج كردند و شهرها ويران شد و مردم مجبور به فرار و مهاجرت شدند .\r\nسلطان مسعود پادشاهى دلير و بخشنده بود ، با فضلى بسيار و خطى خوش ، علما را\r\n\r\n\r\n","description":"","footnote":"\r\n[ ( 1 ) 
  ] متن : كيدى\r\n[ ( 2 ) 
  ] ميان دو قلاب را از ابن اثير افزوده‌ايم تا مطلب تمام شود . حوادث سال 432 .\r\n","page_name":" 552 ","page_number":584},
  {"content":"\r\n\r\nدوست مىداشت و آنان را به خود نزديك مىنمود و در حقشان انعام بسيار مىنمود . نه تنها علما كه حاجت همهء نيازمندان را بر مىآورد . همچنين به شعرا صلات و عطاياى كرامند مىداد .\r\nبسيارى كتب علمى به نام او نوشته شده . سلطان مسعود در ايام پادشاهىاش در بسيارى بلاد مسجدهايى بنا كرد ، كشورش بس گسترده بود . اصفهان و همدان و رى و طبرستان و جرجان و خراسان و خوارزم و بلاد راون [ 1 
  ] و كرمان و سيستان و سند و رخج و غزنه و بلاد غور را در قبضهء اقتدار داشت . چنان كه بر و بحر در طاعت او بود . در اخبار و مناقب او كتابهايى تصنيف شده است .\r\n\r\nكشته شدن سلطان محمد و پادشاهى مودود بن مسعود\r\nچون خبر قتل سلطان مسعود به پسرش مودود رسيد ، سپاه برگرفت و از خراسان آهنگ غزنه نمود . در ماه شعبان سال 432 با عم خود محمد مصاف داد ، محمد شكست خورد .\r\nمودود او ، و دو پسرش احمد و عبد الرحمان ، و نيز انوشتكين بلخى و على خويشاوند را بگرفت ، جز عبد الرحمان كه با پدرش مهربانى كرده بود ، همه را بكشت . همچنين همهء كسانى را كه در دستگيرى و خلع پدرش دست داشته بودند به قتل آورد .\r\nمودود سيرهء جد خود سلطان محمود را پيش گرفت . چون خبر پادشاهى او به خراسان رسيد ، مردم هرات بشوريدند و هر كه را از سلجوقيان كه به دو دست يافتند از شهر بيرون كردند .\r\nپدرش سلطان مسعود پسر ديگر خود را [ كه مجدود نام داشت 
  ] به سال 426 امارت هند داده بود . چون خبر مرگ پدر بشنيد براى خود بيعت گرفت و به لهاور و مولتان لشكر برد و آن دو شهر را بگرفت و اموال و سپاهيان بسيار گرد آورد و در برابر برادر خود خلاف آشكار كرد . مودود براى مقابلهء با او لشكر بياراست و روانهء لهاور كرد . در اين احوال عيد قربان رسيد . مجدود را سه روز بعد از عيد در لهاور مرده يافتند و كس ندانست سبب مرگ او چه بوده است . پس از مرگ مجدود اركان پادشاهى مودود استوارتر گرديد . سلجوقيان در خراسان از او بترسيدند و خان ترك از ما وراء النهر پيام فرستاد و اظهار فرمانبردارى نمود .\r\n\r\nاستيلاى طغرلبك بر خوارزم\r\nخوارزم از ممالك محمود بن سبكتكين و بعد از او از آن پسرش مسعود بود . فرمانرواى خوارزم يكى از امراى بزرگ ، حاجب التونتاش بود . التونتاش حاجب سلطان محمود بود كه پس از محمود از سوى پسرش مسعود نيز امارت خوارزم داشت . چون مسعود به فتنهء برادرش\r\n\r\n\r\n","description":"","footnote":"\r\n[ ( 1 ) 
  ] متن : دارون .\r\n","page_name":" 553 ","page_number":585},
  {"content":"\r\n\r\nمحمد ، بعد از مرگ پدرشان گرفتار آمد امير على تكين فرمانرواى بخارا ، به اطراف بلاد او دستبردى مىزد .\r\nچون مسعود از كار محمد بپرداخت و به استقلال زمام امور ملك را به دست گرفت نزد التونتاش پيام فرستاد كه بر قلمرو امير على تكين لشكر برد و بخارا و سمرقند را از او بستاند .\r\nمسعود لشكرى نيز به يارى او بفرستاد . التونتاش در سال 424 از جيحون بگذشت و بسيارى از بلاد على تكين را در تصرف آورد . على تكين از او بگريخت و التونتاش در آن بلاد اقامت جست . چون مداخل آن بلاد هزينه‌هاى او را تكافو نمىكرد از سلطان اجازت خواست كه به خوارزم باز گردد . التونتاش بازگشت و امير على تكين از پى او بيامد و به ناگاه به سپاه التونتاش زد و التونتاش جنگ را نيك پاى داشت . لشكر على تكين منهزم گرديد و او خود به قلعهء دبوسيه پناه برد .\r\nالتونتاش او را در محاصره گرفت و به تنگنايش افكند . على تكين خواست كه بر او ببخشايد ، التونتاش نيز او را رها كرده به خوارزم بازگرديد .\r\nالتونتاش در اين حادثه جراحاتى برداشته بود و اين جراحات سبب مرگ او شد . سه پسر از او بر جاى ماند ، هارون و رشيد و اسماعيل . وزيرش ابو نصر احمد بن محمد بن عبد الصمد آن بلاد در ضبط آورد تا آنگاه كه پسر بزرگتر او هارون بن التونتاش با منشور امارت خوارزم از نزد سلطان بيامد . سپس در سال 424 ، احمد بن حسن ميمندى [ 1 
  ] وزير سلطان مسعود وفات كرد و او ابو نصر [ بن احمد [ 2 
  ] بن على بن عبد الصمد 
  ] را به وزارت خويش برگزيد . ابو نصر پسر خود عبد الجبار را در خوارزم به جاى خود نزد هارون نهاد . پس از چندى ميان او و هارون اختلاف پديد آمد . هارون اين منافرت را در دل نهان مىداشت . يارانش او را به دستگيرى عبد الجبار و عصيان عليه مسعود ترغيب مىكردند . از اين رو هارون در ماه رمضان سال 425 عصيان آغاز كرد و عبد الجبار از بيم شر و فساد او پنهان شد . [ دشمنان ابو - نصر ، پدر عبد الجبار ، نزد مسعود 
  ] سعايت كردند [ كه ابو نصر با هارون پسر التونتاش عليه سلطان توطئه مىكرده و اين پنهان شدن پسرش عبد الجبار نيز حيله‌اى بيش نيست . در اين احوال از سوى عبد الجبار نامه‌اى رسيد كه هارون را به هنگامى كه به شكار مىرفته كشته است . اين نامه سخن ساعيان را باطل نمود ولى ديرى نپاييد كه عبد الجبار را غلامان هارون فرو گرفتند و به قتلش آوردند . چون عبد الجبار كشته شد ، مردم خوارزم اسماعيل پسر ديگر التونتاش را بر خود امير ساختند . او نيز بر مسعود عاصى شد 
  ] . مسعود به شاه ملك بن على يكى از ياران خود در نواحى خوارزم نوشت كه براى حركت به خوارزم و نبرد با اسماعيل بسيج كند و خوارزم را از او بستاند . در اين نبرد شاه ملك پيروز شد و اسماعيل و شكر\r\n\r\n\r\n","description":"","footnote":"\r\n[ ( 1 ) 
  ] متن : متميدى\r\n[ ( 2 ) 
  ] متن : محمد بن عبد الصمد .\r\n","page_name":" 554 ","page_number":586},
  {"content":"\r\n\r\nغلام پدرش را كه كارهاى او را به دست داشت شكست داد و اسماعيل و شكر نزد طغرلبك و داود گريختند و هر دو به او پناه بردند . داود با آن دو به خوارزم بازگرديد تا داد ايشان از شاه ملك بستاند ولى در اين نبرد نيز شاه ملك پيروز گرديد و آنان را منهزم ساخت .\r\nآنگاه سلطان مسعود به قتل رسيد و پسرش مودود به جاى او نشست . شاه ملك به طاعت او گردن نهاد . [ چندى بعد طغرل بيك لشكر به خوارزم آورد و آنجا را محاصره نمود و بر آن مستولى شد 
  ] . شاه ملك اموال و ذخاير خود برداشت و به بيابان خوارزم گريخت و به دهستان رفت و از دهستان به طبس ، سپس به اعمال كرمان و نواحى تيز [ 1 
  ] و مكران .\r\nچون اين خبر به ارتاش برادر ابراهيم ينال [ 2 
  ] ، كه پسر عم طغرلبك بود رسيد با چهار هزار سوار بيامد و شاه ملك را اسير و اموالش را غارت كرد ، و خود و اموالش را تسليم داود نمود . سپس ارتاش به بادغيس بازگشت و هرات را در محاصره گرفت . مردم هرات در آن ايام در فرمان مودود بن مسعود بودند از اين رو در برابر هجوم ارتاش نيك پايدارى نمودند ، زيرا از تعرض مودود بيمناك بودند .\r\n\r\nحركت سپاه از غزنه به خراسان\r\nچون سلجوقيان خراسان را گرفتند و بر سراسر املاك و اعمال آن مستولى شدند ، طغرلبك جرجان و طبرستان و خوارزم را در تصرف آورد و ابراهيم ينال بر همدان و رى و جبال دست يافت و خراسان از آن داود بن ميكال بود .\r\nسلطان ابو الفتح مودود بن مسعود لشكرى به سردارى يكى از حاجبانش ، به سال 435 به خراسان فرستاد . داود پسر خود الب ارسلان را با لشكرى به مقابلهء او فرستاد . جنگ درگرفت و الب ارسلان پيروز شد . سپاه مودود شكست خورده به غزنه بازگرديد . گروهى از غزان به نواحى بست رفته بودند و در آنجا آشوب و فساد مىكردند . ابو الفتح مودود لشكرى بر سر ايشان فرستاد و چون جنگ آغاز كردند ، سپاه مودود پيروز گرديد و بسيارى از غزان را طعمهء تيغ نمود .\r\n\r\nرفتن هنديان به محاصرهء لهاور و پايدارى آن و فتح دژهاى ديگر\r\nدر سال 435 سه تن از ملوك هند دست اتحاد به هم دادند و آهنگ لهاور كردند و آنجا را در محاصره گرفتند . سردار سپاه مسلمانان سپاه خود را گرد آورد و به دفاع فرستاد و از سلطان مودود نيز مدد خواست . قضا را دو تن از اين ملوك دست از محاصره برداشتند و به\r\n\r\n\r\n","description":"","footnote":"\r\n[ ( 1 ) 
  ] متن : بتر\r\n[ ( 2 ) 
  ] متن : نيال .\r\n","page_name":" 555 ","page_number":587},
  {"content":"\r\n\r\nديار خود بازگشتند . سپاه اسلام از پى يكى از ايشان به نام دوبال هرباته [ 1 
  ] تاختن آوردند . او و لشكرش به قلعه‌اى استوار ، از آن خود پناه بردند . همهء لشكرش پنج هزار سوار و هفتصد پياده بود . مسلمانان ايشان را در محاصره گرفتند تا امان خواستند و آن دژ و همهء دژهايى را كه از آن او بود تسليم مسلمانان نمودند . مسلمانان همهء اموالشان را به غنيمت گرفتند و مسلمانانى را كه در آن دژها به اسارت بودند ، آزاد كردند . اين اسيران قريب پنج هزار تن بودند .\r\nچون از كار اين يك بپرداختند ، از پى آن ديگر كه تابت بالرى [ 2 
  ] ناميده مىشد رفتند و با او جنگيدند و منهزمشان ساختند . در اين نبرد تابت بالرى و پنج هزار تن از يارانش كشته شدند و باقى به اسارت افتادند . مسلمانان اموال اينان را نيز به غنيمت بردند . از آن پس ديگر پادشاهان هند همه سر به فرمان نهادند . و امان خواستند و خراج فرستادند بدان شرط كه هر يك از ايشان بر سر كار خود باقى بماند . مسلمانان نيز اين پيشنهاد را بپذيرفتند .\r\n\r\nوفات مودود و پادشاهى عم او عبد الرشيد\r\nابو الفتح مودود بن مسعود بن محمود پس از ده سال پادشاهى در ماه رجب سال 441 بمرد . مودود پيش از مرگش به ياران خود كه در اطراف بودند نامه نوشته بود و آنان را به يارى خود فرا خوانده بود . از كسانى كه اين دعوت را پذيرا آمده بود ، ابو كاليجار صاحب اصفهان بود كه سپاهيان خود را گرد آورد و از راه بيابان ( كوير ) به يارىاش شتافت ، ولى در راه بيمار شده بازگرديد . ديگر از كسانى كه به يارى او آمدند خاقان پادشاه ترك بود كه به ترمد راند و گروهى ديگر كه از ما وراء النهر به خوارزم آمدند .\r\nمودود نيز از غزنه در حركت آمد ولى در راه به قولنج مبتلى گرديد و به غزنه بازگشت و وزير خود ابو الفتح عبد الرزاق بن احمد الميمندى را با سپاهى به سيستان فرستاد ، تا آنجا را از غز بستاند . سپس دردش شدت گرفت و بمرد .\r\nپس از مرگ مودود پسرش به مدت پنج روز زمام ملك به دست گرفت ولى مردم از او اعراض كردند و به عمش على بن مسعود گرايش يافتند .\r\nمسعود در آغاز پادشاهىاش عم خود عبد الرشيد برادر سلطان محمود را دستگير كرده در قلعه‌اى در راه بست حبس كرده بود . چون خبر مرگ مودود به وزيرش ابو الفتح كه در نزديكى اين قلعه بود رسيد ، برفت و عبد الرشيد را به لشكرگاه آورد و همه با او بيعت كردند و او را به غزنه بازگردانيدند . على بن مسعود بگريخت و ملك بر عبد الرشيد قرار گرفت . او را سيف الدوله و به قولى جمال الدوله لقب دادند .\r\n\r\n\r\n","description":"","footnote":"\r\n[ ( 1 ) 
  ] متن : دوبالى هربابه\r\n[ ( 2 ) 
  ] متن : باس الرى .\r\n","page_name":" 556 ","page_number":588},
  {"content":"\r\n\r\nدر اين احوال اركان دولت سلجوقيان در خراسان مستحكم مىشد و موانع از پيش پايشان كنار مىرفت .\r\n\r\nكشته شدن عبد الرشيد و پادشاهى فرخزاد\r\nيكى از اصحاب سلطان مودود طغرل نام داشت . سلطان مودود او را حاجب درگاه خود ساخته بود . در اين ايام سلجوقيان سيستان را تصرف كرده بودند و اين ناحيه حصهء بيغو برادر طغرلبك شده بود و او از سوى خود ابو الفضل را به امارت آن ديار نهاده بود .\r\nطغرل كه اينك حاجب عبد الرسول شده بود ، او را اشارت كرد كه سيستان را از سلجوقيان بستاند و در اين كار پاى فشرد . عبد الرشيد طغرل را با هزار سوار به سيستان فرستاد و او دژ طاق را به مدت چهل روز در محاصره گرفت . ابو الفضل از سيستان به بيغو نامه نوشت و از او يارى طلبيد . طغرل [ كه از محاصرهء دژ طاق ملول شده بود به سوى سيستان در حركت آمد ، در راه 
  ] آواز طبل و بوق شنيد ، گفتند بيغو است كه با لشكر خود مىآيد . طغرل و يارانش دل بر هلاك نهادند و بر سپاه بيغو زدند و ايشان را تار و مار ساختند . بيغو به هرات رفت و طغرل حاجب عبد الرشيد دو فرسنگ از پى ايشان برفت . سپس به سيستان بازگرديد و آنجا را در تصرف آورد و اين خبر به عبد الرشيد نوشت و براى تسخير خراسان از او لشكر خواست .\r\nعبد الرشيد لشكرى به يارىاش فرستاد .\r\nچندى بعد طغرل را هواى پادشاهى در سر افتاد و لشكر خود برداشت و با شتاب به سوى غزنه راند . چون به پنج فرسنگى آن رسيد ، به عبد الرشيد نامه نوشت و از او خواست كه برايش لشكر فرستد و بر راتبهء سپاهيان او نيز بيفزايد . عبد الرشيد با ياران خود به مشورت نشست ، گفتند كه او را قصد حيلت است ، و او را از طغرل بترسانيدند .\r\nعبد الرشيد به قلعهء غزنه رفت و در آنجا موضع گرفت . طغرل فرداى آن روز به غزنه در - آمد و به دار الاماره رفت و نزد اهل قلعه رسولان فرستاد و خواستار تسليم عبد الرشيد شد .\r\nآنان نيز عبد الرشيد را تسليم او كردند . طغرل او را بكشت و بر سلطنت غزنوى مستولى گرديد و با دختر مسعود ازدواج كرد .\r\n[ در يكى از اعمال هند اميرى بود موسوم به خرخيز با لشكرى گران . چون طغرل عبد الرشيد را به قتل آورد و پايه‌هاى دولتش استقرار يافت ، به خرخيز نامه نوشت و از او خواست كه به يارىاش آيد تا سراسر خراسان را از سلجوقيان بستاند . او از اين نامه بر آشفت و پاسخى ناهموار داد و به دختر مسعود بن محمود كه زوجهء طغرل بود و نيز ديگر اميران نامه نوشت 
  ] [ 1 
  ] و آنان را به گرفتن انتقام خون عبد الرشيد تحريض نمود . اينان اجابت كردند و\r\n\r\n\r\n","description":"","footnote":"\r\n[ ( 1 ) 
  ] مطلب بريده بود ميان دو قلاب را از ابن اثير افزوديم . وقايع سال 444 .\r\n","page_name":" 557 ","page_number":589},
  {"content":"\r\n\r\nروزى كه در مجلس او حاضر شده بودند به قتلش آوردند .\r\nخرخيز حاجب پس از پنج روز بيامد و سران سپاه او اعيان بلد را گرد آورد و با فرخزاد [ 1 
  ] پسر سلطان مسعود به پادشاهى بيعت كردند . و او خود به تدبير امور ملك پرداخت و همهء كسانى را كه در قتل عبد الرشيد دست داشته بودند بگرفت و بكشت .\r\n[ چون داود برادر طغرل فرمانرواى خراسان از كشته شدن عبد الرشيد خبر يافت ، سپاه گرد آورد 
  ] و عازم غزنه شد . خرخيز به مقابله بيرون آمد و سپاه داود را درهم شكست [ 2 
  ] .\r\n[ چون كار غياث الدين غورى بالا گرفت لشكرى گران به سردارى برادرش شهاب الدين 
  ] به غزنه فرستاد . غزان با اين سپاه روبرو شدند و پس از نبردى غزان منهزم شدند و شهاب الدين به غزنه درآمد و آنجا را در تصرف آورد . سپس از غزنه به كرمان و سنوران رفت و آنجا را نيز در قبضهء تصرف آورد . و اين كرمان ميان غزنه و هند است و آن كرمان معروف نيست . پس غياث الدين به جانب رود سند راند تا به لهاور رود . در آن روزگار خسرو شاه بن بهرام شاه غزنوى در آنجا بود . خسرو شاه بر او سبقت جست و به كنار سند آمد و او را از عبور باز داشت . غياث الدين بازگشت و آنچه در آن حوالى بود از جبال هند و اعمال ايغان [ 3 
  ] بستد و برادر خود شهاب الدين را در غزنه نهاد و به فيروزكوه بازگرديد .\r\n\r\nاستيلاى غوريان بر لهاور و كشته شدن خسرو شاه و انقراض دولت آل سبكتكين\r\nچون شهاب الدين غورى بر غزنه دست يافت با مردم رفتارى شايسته پيش گرفت . و - جبال هند و سرزمينهاى اطراف آن را تصرف كرد و دولتش نيرومند شد . سپس به لهاور ، قاعدهء هند ، كه در دست خسرو شاه بود دست تطاول گشود . در سال 499 با لشكر غزنه و غور به لهاور راند و آنجا را در محاصره گرفت و خسرو شاه را امان داد و وعده داد كه دختر خود را به پسر او دهد و گفت هر جا را كه خواهد به او اقطاع دهد . و اين در صورتى است كه خسرو شاه به حضور آيد و به نام برادرش خطبه بخواند . خسرو شاه از قبول اين پيشنهادها سرباز زد . شهاب الدين همچنان به محاصرهء او ادامه داد و كار را بر او تنگ گرفت تا آنگاه كه مردم شهر خسرو شاه را فرو گذاشتند . و قاضى و خطيب بيامدند و براى او از شهاب الدين امان خواستند . شهاب الدين امانش داده به شهر در آمد و خسرو شاه در نزد او عزيز و مكرم بماند .\r\nپس از دو ماه از سوى غياث الدين پيام آوردند كه خسرو شاه را نزد او فرستد . خسرو شاه\r\n\r\n\r\n","description":"","footnote":"\r\n[ ( 1 ) 
  ] متن : قرخاد\r\n[ ( 2 ) 
  ] از اينجا دنبالهء مطلب بريده است و از ديگر پادشاهان غزنوى چون ظهير الدوله ابراهيم و مسعود بن ابراهيم و شيرزاد بن مسعود و ارسلان شاه بن مسعود و بهرامشاه بن مسعود و خسرو شاه بن بهرام سخنى نگفته است .\r\n[ ( 3 ) 
  ] متن : انبار .\r\n","page_name":" 558 ","page_number":590},
  {"content":"\r\n\r\nبيمناك شد . شهاب الدين او را خاطر جمع كرد و برايش سوگند خورد كه آسيبى به او نرسد .\r\nآنگاه او و زن و فرزندش را با سپاهى كه آنان را حفاظت كند روانه داشت . چون به غور رسيدند غياث الدين او را در يكى از قلعه‌ها حبس كرد و اين پايان كار او بود . با مرگ او دولت آل - سبكتكين منقرض گرديد . آغاز اين دولت سال 366 بود و حكومتشان دويست و سيزده سال مدت گرفت .\r\n\r\nخبر از دولت ترك در كاشغر و اعمال تركستان و نيز پادشاهى آنان بر ملت اسلام در آن بلاد و آغاز كار و سرانجام احوالشان\r\nاين تركان پادشاهان تركستان بودند و من از آغاز كار ايشان آگاه نيستم . جز آنكه نخستين كسى كه از ايشان اسلام آورد ، ستوك [ 1 
  ] بغراخان [ 2 
  ] بود كه عبد الكريم ناميده مىشد و تركستان قلمرو او بود و شهرهايش كاشغر و بلاساغون [ 3 
  ] و خيمو ( ؟ ) تا سر حد بيابانى كه از سوى شمال به چين مىپيوندد ، همچنين اعمال طراز و چاچ نيز از آن تركان بود ولى پادشاهان تركستان از جهت گستردگى كشور بسى بر آنان برترى داشتند . از جانب مغرب نيز بلاد ما وراء النهر كه از آن آل سامان و پايتختشان بخارا بود ، نيز متعلق به آنان شد .\r\nچون پادشاهشان عبد الكريم ستوك اسلام آورد در ناحيهء تركستان تشكيل دولت داد . او نخست فرمانبردار سامانيان بود و غالبا به هنگام نبرد به يارى ايشان لشكر مىفرستاد .\r\nتا سال 390 اوان پادشاهى امير نوح بن منصور و پريشانى دولت سامانى و عصر عصيان عمال ايشان در خراسان بود .\r\nابو على بن سيمجور در خراسان عصيان كرد . پس نزد بغراخان رسول فرستاد و او را به تصرف بخارا ترغيب كرد و بغراخان آهنگ تسخير آن بلاد نمود . از آن پس بغراخان كمر به تصرف سرزمينهاى آل سامان بست و اندك اندك قلمرو خويش را گسترش داد . امير نوح بن منصور سپاهى به سردارى انج به نبرد او فرستاد ، در اين نبرد بغراخان انج را شكست داد و او را با جماعتى از سردارانش اسير نمود . فايق نزد بغراخان رفت و در زمرهء خواص او در آمد . امير نوح بن منصور به بخارا بازگشت و بغراخان - چنان كه گفتيم - در راه به هلاكت رسيد .\r\n\r\nمرگ بغراخان و حكومت برادرش ايلك خان سليمان ( ؟ )\r\nچون بغراخان از بخارا بيرون آمد ، بيمار بود ، در راه بمرد . مرگ او در سال 383 اتفاق افتاد . او مردى ديندار و عادل و نيك سيرت بود . علما و اهل دين را دوست مىداشت و\r\n\r\n\r\n","description":"","footnote":"\r\n[ ( 1 ) 
  ] متن : سبق\r\n[ ( 2 ) 
  ] متن : قراخان\r\n[ ( 3 ) 
  ] متن : ساغون .\r\n","page_name":" 559 ","page_number":591},
  {"content":"\r\n\r\nاكرام مىكرد . در عين اينكه سنى بود ، گرايشهاى تشيع داشت . و به اهل بيت رسول اللّه ( ص ) ارادت مىورزيد . چون از دنيا رفت ، برادرش ايلك خان سليمان ( ؟ ) ملقب به شهير - الدوله به امارت رسيد و اركان دولتش در تركستان و اعمال آن استوارى گرفت . فايق پس از نبردهايى كه در خراسان با سپاهيان امير نوح و سبكتكين و پسرش محمود داشت نزد او رفت و از او يارى طلبيد . او نيز اكرامش كرد و وعده‌هاى نيكش داد . آنگاه به امير نوح نامه نوشت و از فايق شفاعت كرد و از او خواست كه امارت سمرقند را به او دهد . امير نوح نيز چنين نمود و فايق در سمرقند ماند .\r\n\r\nاستيلاى ايلك خان بر ما وراء النهر\r\nدر باب رفتن بغراخان از بخارا و بازگشت امير نوح به آنجا و اتحاد ابو على بن سيمجور و فايق بر ضد امير نوح و يارى خواستن امير نوح از سبكتكين فرمانرواى غزنه و ماجراهاى بكتوزون و منصور سخن گفتيم . سبكتكين در سال 385 بمرد . بكتوزون از منصور بن نوح برميد و با فايق دست اتفاق به يك ديگر دادند و او را خلع كردند و در سال 389 چشمانش را ميل كشيدند . از اين وقايع نيز سخن گفتيم . اين فايق غلامى خواجه بود از موالى نوح بن منصور . همهء اين وقايع به نحو مستوفا در اخبار دولت آل سامان بيان گرديد .\r\nچون خبر وفات نوح بن منصور به ايلك خان رسيد طمع در بخارا و اعمال آن نمود ، و با خيل تركان به آنجا آمد . البته به اين بهانه كه به حمايت از عبد الملك بن نوح آمده است . بكتوزون و امرا و سران سپاه به ديدار او بيرون آمدند ، ايلك خان همه را بگرفت و در دهم ماه ذو القعدهء سال 389 به بخارا درآمد و به دار الاماره داخل شد ، و عبد الملك بن نوح را به چنگ آورد و به زندان كرد و عبد الملك در زندان بمرد . همچنين ديگر برادرانش ابو الحارث منصور بن نوح مخلوع و اسماعيل و يوسف پسران نوح و نيز عموهاى او محمود و داود و جماعتى ديگر از ايشان را حبس نمود . و دولت آل سامان منقرض شد و البقاء للّه .\r\n\r\nشورش اسماعيل بن نوح در بخارا و بازگشت از آن\r\nپيش از اين گفتيم كه اسماعيل از زندان بگريخت و به خوارزم رفت . در آنجا سران سپاه گردش را گرفتند و با او بيعت كردند و او را منتصر [ 1 
  ] لقب دادند . او سردارى از ياران خود را به بخارا فرستاد . سپاهيان ايلك خان كه در آنجا بودند بگريختند . جعفر تكين برادر ايلك‌خان به نيابت او در بخارا بود . منتصر او را به حبس انداخت و از پى منهزمين تا سمرقند براند . اسماعيل به ميان قبايل غز رفت ، غزان به يارىاش آمدند . ايلك خان نيز با\r\n\r\n\r\n","description":"","footnote":"\r\n[ ( 1 ) 
  ] متن : در همه جا مستنصر .\r\n","page_name":" 560 ","page_number":592},
  {"content":"\r\n\r\nلشكر خود بيامد . در اين مصاف ايلك خان منهزم شد و چند تن از سردارانش اسير شدند و لشكرگاه او به غارت رفت و تركان به ديار خود بازگرديدند . ميان غزان و اسماعيل منتصر بر سر اسيران اختلاف پديد آمد . اسماعيل از غزان بيمناك شد و از جيحون بگذشت و عياران سمرقند به دو پيوستند .\r\nچون ايلك خان از اين وقايع خبر يافت ، سپاه گرد آورد و با اسماعيل مصاف داد . منتصر در حوالى اسروشنه شكست خورد و از جيحون بگذشت و به نواحى جوزجان پيوست و از آنجا به مرو رفت .\r\nمحمود از خراسان و نيز قابوس از جرجان لشكرها از پى او فرستادند . اسماعيل به ما وراء النهر بازگرديد . در اين احوال يارانش از جنگ ملول شده بودند . اسماعيل به ميان قبايل عرب رفت . آنان تا شب درنگ كردند و شب هنگام او را كشتند . از آن پس بخارا در قلمرو ايلك خان در آمد و او برادر خود على تكين را بر آن ديار امارت داد .\r\n\r\nآمدن ايلك خان به خراسان\r\nپيش از اين گفتيم كه ميان ايلك خان و سلطان محمود مراتب دوستى برقرار شد .\r\nچندى بعد ساعيان دست به افساد گشودند و آن دوستى به دشمنى كشيد . سلطان محمود به غزو بلاد هند مىرفت ، چون به مولتان رسيد ايلك خان فرصت غنيمت شمرد و آهنگ تسخير بخارا نمود و سباشى تكين سپهسالار لشكر خود را با چند تن از امرا به بلخ فرستاد . ارسلان جاذب در هرات بود . چون اين واقعه رخ داد به غزنه رفت و بر آن مستولى گرديد و سباشى هرات را تصرف نمود ، در آنجا درنگ كرد و لشكرى به نيشابور روان داشت و نيشابور را بگرفت . محمود به شتاب از هند بازگشت و باب عطا بگشود و مشكلات را از ميان برداشت و تركان خلج [ 1 
  ] را بسيج كرد . جعفر تكين در بلخ بود و از آنجا به ترمد گريخت . سلطان به بلخ آمد و لشكر به جنگ سباشى فرستاد . سباشى از هرات به مرو رفت تا از جيحون بگذرد ، تركمانان راه بر او گرفتند . سباشى بر آنان غلبه يافت و به ابيورد راند و لشكر محمود همچنان در پى او بود . سباشى به سوى خراسان رفت ، محمود راه بر او بگرفت و لشكرش را پراكنده نمود و برادر و جماعتى از سران لشكرش را بگرفت . سباشى خود از رود بگذشت و نزد ايلك خان رفت . سپاهيان و اصحاب او از خراسان رانده شدند .\r\nايلك خان نزد قدرخان پادشاه ختن [ 2 
  ] كس فرستاد و از او يارى طلبيد . چون خبر به سلطان محمود رسيد تركان غزو خلج و نيز هندوان را بسيج نمود و در دو فرسنگى بلخ لشكر - گاه زد . ايلك خان و قراخان با لشكر خود بيامدند و در برابر ايشان صف زدند . يك روز تا\r\n\r\n\r\n","description":"","footnote":"\r\n[ ( 1 ) 
  ] متن : خلنجيه\r\n[ ( 2 ) 
  ] متن : ختل .\r\n","page_name":" 561 ","page_number":593},
  {"content":"\r\n\r\nشب نبرد كردند ، روز ديگر نيز جنگ سختى را آغاز كردند و هر دو جانب پاى فشردند . محمود با فيل به ايلك خان كه در قلب سپاه بود حمله كرد . صفوف لشكر به هم خورد و تركان شكست خورده رو به گريز نهادند . سپاهيان محمود از پى ايشان بتاختند و جمع كثيرى را كشتند و اسير كردند و آن قدر از پى ايشان برفتند تا از نهر بگذشتند . لشكر سلطان پيروزمند با غنايم بسيار باز گرديد . اين واقعه در سال 397 اتفاق افتاد .\r\n\r\nدرگذشت ايلك خان و حكومت برادرش طغان خان\r\nايلك خان در سال 403 درگذشت . او خواستار دوستى با سلطان محمود بود و برادرش طغان خان او را به سبب عهدشكنىاش ملامت مىكرد .\r\nچون ايلك خان بمرد برادرش طغان خان به جايش نشست . او با سلطان روابط دوستانه برقرار كرد و بدين دوستى آثار فتنه را در خراسان و ما وراء النهر يكسره بزدود .\r\n\r\nمرگ طغان خان و امارت برادرش ارسلان خان\r\nطغان خان پادشاه ترك ، در سال 408 بمرد . او پس از آنكه جنگهايى با ملل ديگر ترك كرد ، تركان با قريب سيصد هزار مردم از چين بيرون آمدند و آهنگ بلاساغون [ 1 
  ] از بلاد او كردند . مسلمانان از اين امر به وحشت افتادند . طغان طوايف مختلفى را از مسلمان و غير مسلمان بسيج كرد و به مقابله بيرون رفت . در اين نبرد طغان خان پيروز شد .\r\nمهاجمان منهزم شدند و از ايشان نزديك به صد هزار تن كشته شدند و صد هزار تن اسير گشتند و باقى رو به گريز نهادند . پس از اين واقعه طغان بمرد و برادرش ارسلان به جاى او نشست .\r\nاز عجايبى كه بر صدق ايمان طغان دلالت دارد اين است كه به هنگام آمدن ترك به سوى بلاساغون ، بيمار بود . چون خبر بشنيد ، به تضرع از خداوند طلب كرد كه او را شفا دهد تا آن كافران را سركوب كند و از آن بلاد براند . خداوند نيز دعاى او را مستجاب نمود .\r\nطغان خان دوستدار علم و دين بود . چون او بمرد ارسلان خان به سلطان محمود دست دوستى داد و يكى از دختران خود را به حبالهء نكاح سلطان مسعود در آورد و رشته‌هاى اين دوستى بس مستحكم شد .\r\n\r\nعصيان قدرخان [ 2 
  ] عليه ارسلان و آشتى او\r\nارسلان خان ، قدر خان يوسف بن بغراخان هارون [ بن سليمان 
  ] را امارت سمرقند داد\r\n\r\n\r\n","description":"","footnote":"\r\n[ ( 1 ) 
  ] متن : بلاد ساغون\r\n[ ( 2 ) 
  ] متن : قراخان .\r\n","page_name":" 562 ","page_number":594},
  {"content":"\r\n\r\nو اين همان بود كه بخارا را تصرف كرده بود .\r\nدر سال 409 قدرخان بر ضد ارسلان خان عصيان كرد و با سلطان محمود صاحب خراسان باب مكاتبت بگشود و عليه ارسلان از او يارى طلبيد . سلطان محمود بر جيحون پى از كشتيها بست ، استوار شده به زنجيرهاى آهنين ، و از آن بگذشت و به سوى طغان خان روى آورد . ولى از نبرد با او اعراض كرد و به خراسان بازگرديد . از آن پس رشتهء دوستى ميان سلطان و ارسلان خان بگسست و باب مصادقت با قدر خان گشوده گردانيد . ارسلان خان و قدر خان دست اتفاق به هم داده به بلاد سلطان روى آوردند . سلطان به بلخ رفت و با آن دو جنگى سخت آغاز كرد . در اين نبرد تركان منهزم شدند و از نهر گذشته به بلاد خود رفتند . شمار كسانى كه در اين گريز غرق شدند از آنان كه نجات يافتند بيشتر بود . سلطان از پى ايشان از نهر بگذشت ولى پس از چندى بازگرديد .\r\n\r\nاخبار قدرخان [ 1 
  ]\r\nآنچه از سخن ابن اثير آشكار است اين است كه قدرخان [ يوسف بن بغراخان هارون بن سليمان 
  ] بر بلاد ترك در تركستان و بلاساغون فرمان مىرانده است . او سپس قدرخان را به دادگرى و نيك سيرتى و كثرت جهاد وصف مىنمايد و سپس گويد كه از فتوحات او فتح ختن است ميان چين و تركستان . و در ختن بسيارى از علما و فضلا زندگى مىكنند .\r\nابن اثير گويد قدرخان در سال 423 درگذشت و از او سه پسر بر جاى ماند : يكى ارسلان خان كه كنيهء او ابو شجاع بود و ملقب به شرف الدوله و ديگر بغراخان بن قدرخان ، ولى از پسر سوم نام نبرده است . ظاهرا پسر سوم شرف الدوله بوده است .\r\nكاشغر و ختن و بلاساغون از آن ابو شجاع ارسلان خان بود . بر منابر اين بلاد به نام او خطبه مىخواندند . ارسلان خان مردى عادل و دوستدار علما و اهل دين بود و به ايشان نيكى مىنمود . بسيارى از ايشان به نزد او مىآمدند ، او نيز در اكرامشان مىكوشيد .\r\nطراز و اسپيجاب از آن بغراخان بن قدر خان بود . ميان بغراخان و ارسلان خان خلاف افتاد . بغراخان بر او پيروز شد و به زندانش كرد و كشور او بستد .\r\nابن اثير در جاى ديگر گويد كه : بغراخان برادران و خويشاوندان خود را به اطاعت خود در آورد ، و كشور را ميان ايشان تقسيم كرد . بسيارى از بلاد ترك را به برادرش اصلان [ 2 
  ] تكين داد و برادر ديگر را طراز و اسپيجاب ، و عم خود طغان خان را سراسر فرغانه ، و پسر [ 3 
  ] على تكين را بخارا و سمرقند و چند شهر ديگر ، و خود به بلاساغون و كاشغر اكتفا كرد .\r\n\r\n\r\n","description":"","footnote":"\r\n[ ( 1 ) 
  ] متن : قراخان\r\n[ ( 2 ) 
  ] متن : ارسلان تكين\r\n[ ( 3 ) 
  ] متن : پسر خود .\r\n","page_name":" 563 ","page_number":595},
  {"content":"\r\n\r\nابن اثير گويد : در سال 435 بسيارى از كفار ترك كه از نواحى بلاساغون و كاشغر به بلاد اسلام آمده بودند و در آنجا فساد مىكردند و تابستانها به نواحى بلغار مىرفتند [ و زمستانها در نواحى بلاساغون 
  ] ، اسلام آوردند و در ديگر بلاد پراكنده شدند و آنان كه اسلام نياورده بودند و تاتارها و ختاييان بودند در نواحى چين باقى ماندند . پايان كلام ابن اثير . آنگاه به بغراخان اول باز مىگردد و مىگويد : برادر خود ارسلان خان را حبس كرد و بلاد او را بگرفت . سپس پسر بزرگ خود حسين جغرى تكين [ 1 
  ] را وليعهدى خويش داد . او را پسر ديگرى بود كوچكتر از حسين به نام ابراهيم . مادر ابراهيم از اين امر به خشم آمد و بغراخان را به زهر بكشت و برادرش ارسلان خان را در زندان خفه نمود . سپس وجوه اصحاب و امراى شوهر را به قتل رسانيد و در سال 439 پسر خود را به پادشاهى نشاند . آنگاه لشكرى بسيج كرده با پسر به شهر برسخان فرستاد و آن شهرى است در نواحى تركستان و صاحب آن ينال تكين نام داشت . ابراهيم در اين نبرد شكست خورد و ينال تكين او را بكشت . پس ميان فرزندان بغراخان اختلاف افتاد و كارشان رو به خرابى نهاد . طفغاج [ 2 
  ] خان صاحب سمرقند و فرغانه آهنگ ايشان نمود و به پادشاهى پسران بغراخان پايان داد .\r\n\r\nخبر از طفغاج خان و پسرش\r\nدر ايام حكومت پسران بغراخان و برادرانش ، در سمرقند و فرغانه يكى از خانيه پادشاهى مىكرد به نام ابو المظفر [ ابراهيم بن 
  ] نصر ايلك و ملقب به عماد الدوله . او در سال 402 فالج شد و بمرد . طفغاج خان در ايام حيات ، پسر خود شمس الملك [ 3 
  ] را به وليعهدى برگزيده بود . در زمان پدر ، برادرش طغان خان بن طفغاج آهنگ او كرد و در سمرقند به محاصره‌اش انداخت . شمس الملك بر او شبيخون زد ، منهزمش ساخت و بر او دست يافت .\r\nپس از مرگ پدر ، بغراخان هارون بن قدرخان يوسف و طغرل [ 4 
  ] بن قدرخان به جنگ او آمدند . طفغاج بر ممالك آنان مستولى شده بود . در سمرقند او را محاصره كردند ولى بر او پيروز نشدند و بازگشتند . از آن پس همهء بلاد خانيه در دست آن دو قرار گرفت و سرزمينهاى نزديك سيحون به شمس الملك رسيد و خجند ميانشان فاصله بود .\r\nسلطان الب ارسلان ، دختر قدرخان را به زنى گرفت و اين زن پيش از او زوجهء سلطان مسعود بن محمود بن سبكتكين بود . شمس الملك نيز دختر الب ارسلان را به زنى گرفت .\r\nدر سال 465 شمس الملك تكين صاحب سمرقند ، ترمد را گرفت و ذخاير آن را به سمرقند كشيد . اياز [ 5 
  ] پسر الب ارسلان با لشكرى از بلخ به جوزجان رفت . مردم بلخ بيمناك شدند\r\n\r\n\r\n","description":"","footnote":"\r\n[ ( 1 ) 
  ] متن : جعفر تكين\r\n[ ( 2 ) 
  ] متن : طقفاج\r\n[ ( 3 ) 
  ] متن : شمس الدوله .\r\n[ ( 4 ) 
  ] متن : طغرك\r\n[ ( 5 ) 
  ] متن : ارباس .\r\n","page_name":" 564 ","page_number":596},
  {"content":"\r\n\r\nو نزد تكين فرستادند و از او امان طلبيدند . او نيز امانشان داد ، و بلخيان به نامش خطبه خواندند ، تكين به بلخ در آمد و اميرى بر شهر گماشت و به ترمد بازگرديد . مردم بلخ بر گماشتهء او بشوريدند و او را كشتند ، تكين به بلخ برگشت و فرمان به آتش كشيدن شهر را داد . سپس بر مردم ببخشود و بازرگانان را مصادره نمود .\r\nچون خبر به اياز پسر الب ارسلان رسيد ، از جوزجان به بلخ باز آمد و از آنجا راهى ترمد شد . اين واقعه در اواسط سال 465 بود . تكين با او روبرو شد و او را شكست داد و بسيارى از سپاهيان او در جيحون غرق شدند .\r\nچون پادشاهى بر سلطان ملكشاه قرار گرفت ، در سال 466 به ترمد آمد و آنجا را محاصره نمود و منجنيقها نصب كرد و خندقش را بينباشت . مردم شهر امان خواستند . برادر تكين به قلعه پناه برد و از آنجا امان خواست . سلطان ملكشاه امانش داد و او را نزد برادرش فرستاد .\r\nملكشاه از آنجا به سمرقند راند و فرمانرواى سمرقند از شهر بيرون آمد و برادر خود را نزد سلطان فرستاد و خواستار مصالحه گرديد و سلطان خواهش او بپذيرفت و به سمرقندش بازگردانيد و خود به خراسان بازگرديد .\r\nابن اثير گويد : چون شمس الملك بمرد ، بعد از او برادرش خضر خان به حكومت رسيد و چون خضر خان بمرد نوبت حكومت به پسرش احمد خان رسيد و اين احمد را ملكشاه به هنگام فتح سمرقند اسير كرد و جماعتى از ديلم را موكل او ساخت . احمد از اين ديلميان معتقدات اباحت و زندقه را بياموخت . چون به حكومت رسيد نشانه‌هاى بيدينى در او ظاهر شد ، پس لشكريانش بر او بشوريدند و او را به قتل آوردند . بدين گونه كه نايب او را در قلعهء كاشان وادار كردند كه عصيان كند تا او بر سرش لشكر آورد و آنان را كشتن او ميسر شود . او نيز چنان كرد . پس سپاهيانش او را گرفتند و در بند كشيده به سمرقند بازگردانيدند .\r\nدر آنجا به دست قاضيانش دادند تا به جرم زندقه كشتندش .\r\nچون احمد خان كشته شد پسر عمش مسعود خان جانشين او گرديد . ابن اثير گويد : جد او از ملوك ايشان بود و مردى ناشنوا بود . طغان خان پسر قراخان صاحب طراز آهنگ او كرد و بكشتش و بر ملك او مستولى گرديد .\r\nاو ابو المعالى محمد بن زيد [ 1 
  ] العلوى البغدادى را به جاى خود در سمرقند نهاد . ابو المعالى سه سال در سمرقند ماند ، سپس عصيان آشكار كرد . طغان خان او را محاصره نمود و بگرفت و بكشت .\r\nآنگاه طغان خان روانهء ترمد شد . سلطان سنجر با او روبرو شد و بر او ظفر يافت و به قتلش آورد . [ اعمال ما وراء النهر به سنجر تعلق گرفت . او محمد خان بن كمشتكين بن ابراهيم بن -\r\n\r\n\r\n","description":"","footnote":"\r\n[ ( 1 ) 
  ] متن : محمد بن محمد بن زيد .\r\n","page_name":" 565 ","page_number":597},
  {"content":"\r\n\r\nطفغاج خان را به نيابت در آنجا نهاد 
  ] عمر خان آن ولايات را از او بگرفت و سمرقند را در تصرف آورد . سپس از سپاه خود بگريخت و به خوارزم رفت . سلطان سنجر بر او غلبه يافت و محمد خان را امارت سمرقند داد و محمد تكين [ پسر طغان تكين 
  ] را امارت بخارا .\r\nابن اثير در ذكر كاشغر و تركستان گويد كه : كاشغر از آن ارسلان خان بن يوسف قدرخان بود - چنان كه آورديم - سپس در تصرف محمود بغراخان [ 1 
  ] صاحب طراز و چاچ در آمد .\r\nاو يك سال و سه ماه در آن بلاد بود و چون بمرد پسرش طغرل [ 2 
  ] خان بن يوسف قدرخان به جاى او نشست . طغرل خان بلاساغون [ 3 
  ] را گرفت و شانزده سال حكومت كرد . چون بمرد پسرش طغرل تكين دو ماه به جاى او حكومت كرد ، سپس بغراخان هارون بن طفغاج [ 4 
  ] . بغراخان كه برادر طغرل خان بود كاشغر را بگرفت و هارون را دستگير نمود و بر ختن تا بلاساغون مستولى شد و بيست سال پادشاهى كرد ، به سال 496 بمرد . بعد از او احمد بن ارسلان خان به جايش نشست . المستظهر باللّه برايش خلعت فرستاد و او را نور الدوله لقب داد .\r\n\r\nكشته شدن قدرخان صاحب سمرقند\r\nابن اثير گويد : اين واقعه در سال 495 بود . گفتيم كه سلطان سنجر با برادرش سلطان محمد بن ملكشاه به بغداد آمد . در آن هنگام كه در بغداد بود قدرخان جبريل بن عمر ، فرمانرواى سمرقند سپاهى گران بسيج كرد و قصد بلاد سنجر نمود . يكى از امراى سنجر به نام كندغدى [ 5 
  ] با قدرخان باب مكاتبت گشوده بود - و اين به هنگامى بود كه ميان بركيارق و محمد اختلاف بالا گرفته بود - كندغدى قدرخان را ترغيب مىكرد كه به بلاد سنجر لشكر آورد . قدرخان در سال 497 با صد هزار سپاهى به بلخ آمد . سنجر با شش هزار تن به مقابلهء او رفت . چون دو سپاه به يك ديگر رسيدند كندغدى به قدرخان پيوست . قدرخان او را به ترمد فرستاد و او ترمد را تصرف كرد .\r\nبه سنجر خبر دادند كه قدرخان در نزديكى بلخ فرود آمده و با سيصد سوار به شكار رفته است . سنجر سردار سپاه خود برغش را بر سر او فرستاد . برغش برفت و آن گروه را تار و مار كرد و كندغدى و قدرخان هر دو اسير شدند . و نيز گويند كه ميانشان نبرد در گرفت ، قدرخان اسير شد و به دست سنجر به قتل رسيد . آنگاه سنجر به ترمد رفت و شهر را در محاصره گرفت تا كندغدى امان خواست . سنجر او را امان داد . كندغدى به غزنه رفت . سلطان سنجر ، محمد ارسلان خان بن سليمان بن داود بغراخان را كه در مرو مىنشست فراخواند و بر سمرقند امارت داد . او از نسل خانان ما وراء النهر بود و مادرش دختر سلطان ملكشاه [ 6 
  ] . او را از سرزمين\r\n\r\n\r\n","description":"","footnote":"\r\n[ ( 1 ) 
  ] متن : نوراخان\r\n[ ( 2 ) 
  ] متن : طغرا خان\r\n[ ( 3 ) 
  ] متن : بلاد ساغون .\r\n[ ( 4 ) 
  ] متن : طقفاج\r\n[ ( 5 ) 
  ] متن : كنذغرى\r\n[ ( 6 ) 
  ] متن : سلطان سنجر .\r\n","page_name":" 566 ","page_number":598},
  {"content":"\r\n\r\nپدرانش به مرو بردند و او همچنان در آنجا مانده بود . چون قدر خان كشته شد سنجر قلمرو او را به محمد ارسلان وا گذاشت و سپاهى گران با او همراه كرد و او بر آن اعمال استيلا يافت و كارش بالا گرفت و دولتش قوى شد . تا آنگاه كه يكى از امراى ترك به نام هاغوبك [ 1 
  ] بر او بشوريد و لشكرى گرد آورده بر سر محمد خان به سمرقند و ديگر بلاد او رفت . محمد خان از سنجر يارى طلبيد . سنجر به يارىاش لشكر فرستاد . هاغوبك در اين نبرد شكست خورد و لشكرش پراكنده گرديد و سپاهيان نزد او بازگشتند .\r\n\r\nعصيان محمد خان بر ضد سنجر\r\nخبر به سلطان سنجر رسيد كه محمد روشى ناپسند پيش گرفته و بر رعيت ستم مىكند و فرمانهاى سلطان را سهل مىانگارد . سلطان در سال 507 بر سر او لشكر كشيد . محمد خان بترسيد و نزد امير قماج بزرگترين امراى سنجر كس فرستاد و پوزش طلبيد و خواستار صلح گرديد . امير قماج گفت كه شرط آشتى آن است كه نزد سلطان آيد . او عذر آورد كه از اين كار بيم دارد . بلكه آن سوى جيحون مىايستد و از آنجا زمين را مىبوسد . اين شرط به قبول پيوست . سنجر بر لب آب آمد و محمد خان از آن سوى زمين را ببوسيد و آتش فتنه بنشست .\r\n\r\nاستيلاى سلطان سنجر بر سمرقند\r\nچون سلطان سنجر سمرقند را گرفت ، ارسلان خان محمد بن سليمان بن بغراخان داود را بر آن ديار امارت داد . چندى بعد ارسلان خان محمد بن مرض فالج دچار گرديد و پسرش نصرخان به جاى او قرار گرفت . مردم سمرقند بر او شوريدند و او را كشتند . اين شورش به تحريك دو تن بود يكى مردى علوى و ديگرى رئيس سمرقند . در اين هنگام محمد مفلوج در شهر نبود ، چون بشنيد بر او گران آمد . او را پسر ديگرى بود در تركستان ، او بيامد و علوى و رفيقش را بكشت . پدرش ارسلان خان پيش از آنكه پسر ديگرش برسد ، نزد سلطان سنجر رسولان فرستاده او را به تسخير سمرقند برانگيخته بود . از اين رو سنجر راهى سمرقند شده بود . چون آن پسر نزد پدر خود ارسلان آمد و قاتلان برادر را بكشت ، ارسلان نزد سنجر كس فرستاد و ماجرا بگفت و از او خواست كه بازگردد . سلطان از اين پيام خشمگين شد و چند روز درنگ كرد . در اين حال كسانى را گرفته نزد او آوردند و اينان اعتراف كردند كه ارسلان خان محمد ايشان را براى كشتن او گسيل داشته است . سنجر خشمگين تر شد و به سمرقند راند و شهر را به جنگ بستد . در اين واقعه محمد خان به يكى از دژها پناه برد . سنجر او را امان داده فرود آورد ولى از گناهش درگذشت و اكرامش كرد . دختر ارسلان محمد زوجهء سنجر بود . سنجر\r\n\r\n\r\n","description":"","footnote":"\r\n[ ( 1 ) 
  ] متن : تيمور لنگ .\r\n","page_name":" 567 ","page_number":599},
  {"content":"\r\n\r\nاو را نزد دخترش فرستاد و او تا پايان عمر در نزد او مىزيست .\r\nسلطان سنجر امير حسن [ 1 
  ] تكين را بر خراسان امارت داد و خود به خراسان بازگرديد .\r\nحسن تكين به زودى بمرد . سنجر محمود بن محمد خان بن سليمان بن داود را - كه برادر زنش بود - بر آن ديار امارت داد .\r\n\r\nاستيلاى خطا بر تركستان و بلاد ما وراء النهر و انقراض دولت خانيه\r\nابن اثير اين خبر را بس آشفته آورده است . زيرا اخبار اين دولت ، يعنى دولت خانيه در كتاب او روشن و واضح نيست . از خدا مىخواهم كه عمر مرا دراز كند تا در اين باب به تحقيق پردازم شايد به چيزى دست يابم كه در آن گمان صحت توان برد ، آنگاه بار ديگر به تلخيص آن پردازم . در اينجا نتوانستم با رعايت ترتيب حق مطلب را ادا كنم زيرا ابن اثير مطلب را به طور واضح نقل نكرده است . در هر حال حاصل آنچه از يكى از طرق نقل ( نقل ابن اثير ) به دست مىآيد اين است كه : بلاد تركستان يعنى كاشغر و بلاساغون و ختن و طراز و جز آن و هر چه مجاور آن است از بلاد ما وراء النهر ، در دست ملوك خانيه بود و آنان ترك بودند ، و از نسل افراسياب . افراسياب كه نخستين پادشاه اين خاندان بود ، همواره با پادشاهان كيان در جنگ و ستيز بوده است . جد اين خاندان ستق [ 2 
  ] ( يا ستوك ) قراخان بود . سبب مسلمانىاش آن بود كه در خواب ديد مردى از آسمان فرود آمد و به زبان تركى عبارتى گفت كه معنىاش اين است : « اسلام بياور تا در دنيا و آخرت در امان باشى » . او در خواب اسلام آورد و روز ديگر اسلام خود را اعلام نمود . چون او از دنيا برفت پسرش موسى پسر ستق به جاى او نشست و همواره در اين ناحيه پادشاهى در خاندان او بود تا به ارسلان‌خان محمد بن سليمان [ بن داود بغراخان بن ابراهيم ملقب به طمغاج خان بن ايلك ، ملقب به نصر ارسلان بن على بن موسى بن ستق 
  ] رسيد . قدر خان در سال 494 عليه او خروج كرد [ و پادشاهى از او بستد . سنجر قدر خان را در سال 494 بكشت و پادشاهى به ارسلان خان بازگشت .\r\nبار ديگر كسانى بر او خروج كردند و هر بار سنجر او را به مستقر پادشاهىاش باز مىگردانيد 
  ] .\r\nاين تركان چند طايفه بودند ، يكى از اين طوايف قارغليه و طايفهء ديگر همان غزانى بودند كه خراسان را - چنان كه آورديم - غارت كردند .\r\nارسلان خان را پسرى بود به نام نصر خان . در ميان اصحاب او مردى علوى بود به نام اشرف بن محمد بن ابى شجاع سمرقندى . اين علوى نصر خان را بر انگيخت تا ملك از پدر بستاند . ارسلان چون اين خبر بشنيد علوى را بكشت . سپس ميان او و تركان قارغليه منافرتى\r\n\r\n\r\n","description":"","footnote":"\r\n[ ( 1 ) 
  ] متن : حسين\r\n[ ( 2 ) 
  ] متن : سبق .\r\n","page_name":" 568 ","page_number":600},
  {"content":"\r\n\r\nپديد آمد كه ايشان را به شورش و عصيان كشانيد . ارسلان از سلطان سنجر يارى طلبيد .\r\nسلطان در سال 524 با لشكر خود از جيحون بگذشت و به سمرقند رسيد . تركان قارغليه از مقابل او بگريختند .\r\nسلطان سنجر در [ شكارگاه 
  ] به جماعتى از سواران [ 1 
  ] رسيد ، از آنان به ترديد افتاد . فرمان داد همه را بگرفتند و تهديد كردند . گفتند كه ارسلان خان ايشان را به كشتن سلطان مأمور كرده است . سلطان به سمرقند بازگشت و قلعه را بگرفت و ارسلان خان را اسير كرد و به بلخ فرستاد و او در آنجا بمرد . بعضى گويند كه اين صحنه را سنجر خود به وجود آورده بود تا وسيله‌اى براى سركوبى ارسلان گردد .\r\nسلطان سنجر قلج [ 2 
  ] طمغاج ، ابو المعالى حسن بن على [ بن عبد المؤمن 
  ] معروف به حسن تكين را امارت سمرقند داد . او از اعيان خاندان خانيه بود ولى دولتش دوامى نگرفت و بمرد .\r\nسنجر به جاى او خواهرزادهء خود محمود [ بن ارسلان خان محمد بن سليمان بن داود بغراخان 
  ] را به امارت سمرقند فرستاد . اين محمود پسر سلطان ارسلان بود .\r\nدر سال 522 يك چشم چينى با لشكرى گران به حدود كاشغر آمده بود . فرمانرواى كاشغر احمد بن الحسن ، سپاه گرد آورد و به نبرد او رفت . يك چشم چينى منهزم شد و بسيارى از سپاهيانش طعمهء تيغ گرديد .\r\nچون يك چشم چينى بمرد ، گورخان [ 3 
  ] چينى به جاى او قرار گرفت . گور به زبان چينى به معنى اعظم است و خان عنوان پادشاهان ترك است . گورخان جامهء پادشاهان مىپوشيد و بر مذهب مانوى بود . چون از چين آهنگ تركستان نمود ، طوايف ترك و ختا به دو پيوستند .\r\nاين طوايف پيش از او از چين بيرون آمده بودند و در خدمت خانيهء تركستان به سر مىبردند .\r\nسبب خروج اينان از چين و فرود آمدنشان در بلاساغون اين بود كه ارسلان خان محمد [ بن سليمان 
  ] از ايشان يارى خواسته بود و بر ايشان ارزاق و اقطاعات معين كرده بود و آن را به نگهبانى در ثغور كشور خود گماشته بود . پس از چندى اينان از ارسلان محمد برميدند و خواستند كه براى زيستنشان جايى ديگر معين كند . آنگاه خود به جستجو در بلاد پرداختند و بلاساغون را اختيار كردند . چون گورخان پادشاه چين آمد ، اينان در زمرهء ياران او در آمدند و بلاد تركستان را شهر به شهر گرفتند ، و چون شهرى را مىگرفتند جز اين نمىكردند كه از هر خانه يك دينار مىستاندند ، نه بيشتر . ملوكى را كه به فرمان ايشان در آمده بودند تكليف مىكردند كه لوحى از نقره كه نشان فرمانبرداريشان بود بر كمربند خود بياويزند .\r\nگورخان در سال 531 راهى بلاد ما وراء النهر شد و با محمود خان پسر ارسلان خان مصاف داد و او را به سمرقند و بخارا واپس راند . محمود از سلطان سنجر يارى خواست و خواست\r\n\r\n\r\n","description":"","footnote":"\r\n[ ( 1 ) 
  ] متن : پيادگان\r\n[ ( 2 ) 
  ] متن : خلج\r\n[ ( 3 ) 
  ] متن : كوخان .\r\n","page_name":" 569 ","page_number":601},
  {"content":"\r\n\r\nكه به يارى مسلمانان برخيزد . سنجر سپاه گرد آورد و از صاحب سيستان و غور و صاحب غزنه و ما وراء النهر و غير ايشان يارى طلبيد . سپس به مقابله لشكر بيرون برد و در ماه ذو الحجهء سال 535 از جيحون بگذشت .\r\nمحمود از تركان قارغليه شكايت كرد . سنجر نخست آهنگ سركوب آنان نمود . تركان نزد گورخان گريختند و از او خواستند كه نزد سلطان سنجر شفاعت كند . او نيز به سنجر نامه نوشت و شفاعت كرد ولى سلطان به شفاعت او وقعى ننهاد و در پاسخ او را به اسلام دعوت كرد و تهديد نمود . چون نامه به گورخان رسيد ، رسول را عقوبت كرد و براى نبرد با سنجر بيرون آمد . امم ترك و ختا و تركان قارغليه با او بودند . در اول ماه صفر سال 536 نبرد آغاز شد . امير قماج در ميمنه بود و صاحب سيستان در ميسره و او شجاعتها نمود . تركان قارغليه در اين نبرد تأثير بدى داشتند . سلطان سنجر و مسلمانان شكست خوردند و خلق عظيمى كشته شدند . صاحب سيستان و امير قماج و زن سلطان سنجر دختر ارسلان خان اسير شدند ولى كفار آزادشان نمودند .\r\nدر اسلام هيچ واقعه‌اى عظيم‌تر از اين واقعه نبوده است و شمار كشتگان تا اين حد افزون نبوده است . دولت ترك و ختا در ما وراء النهر پاگرفت . آنان در اين روزگاران بر دين كفر بودند . دولت اسلامى خانيه منقرض گرديد . گورخان در اواسط سال 537 از دنيا برفت .\r\nگورخان مردى زيبا روى و خوش آواز بود . جامه‌اى از حرير چينى مىپوشيد و هيبت او در دل يارانش نيك كارگر افتاده بود . چنان كه از بيم او هيچ يك را ياراى ظلم و تجاوز بر رعيت نبود . تا امرا را هواى عصيان در سر نيفتد هيچ يك را بيش از صد سوار نمىداد . گورخان ، از ستم و بدمستى منع مىنمود و مرتكبين را عقوبت مىكرد ، ولى زنا را نهى نمىنمود و زشت نمىشمرد . چون از دنيا رفت دخترش به پادشاهى نشست ولى او نيز به زودى بمرد و مادرش يعنى زن گورخان به پادشاهى نشست . ما وراء النهر همچنان در دست ختا باقى ماند تا آنگاه كه علاء الدين محمد خوارزمشاه صاحب دولت خوارزمشاهيان به سال 612 آن ديار را از ايشان بستد و ما اخبار آن را خواهيم آورد .\r\n\r\nرفتن قارغليان از ما وراء النهر\r\nچون [ خان خانان چينى پادشاه ختا 
  ] سمرقند و بخارا را به خان جغرى خان بن حسن [ 1 
  ] تكين يكى از افراد خاندان خانيه داد ، در سال 559 فرمان داد كه تركان قارغليه را از حدود بخارا و سمرقند به كاشغر براند ، و آنان را ملزم كند كه سلاح بر زمين گذارند و به كشاورزى پردازند . تركان از پذيرفتن اين پيشنهاد سر برتافتند و جغرى خان ابرام كرد تا\r\n\r\n\r\n","description":"","footnote":"\r\n[ ( 1 ) 
  ] متن : حسين .\r\n","page_name":" 570 ","page_number":602},
  {"content":"\r\n\r\nكار به جنگ كشيد . تركان به بخارا آمدند [ فقيه محمد بن عمر بن برهان الدين بن عبد العزيز بن مازه 
  ] نزد ايشان كس فرستاد و اندرز داد و گفت كه [ پيش از اين تركانى كه كافر بودند بدين مرز و بوم آمدند و دست به قتل و غارت نگشودند و اين اعمال از شما كه مسلمانيد ناستوده است . در اين احوال جغرى خان برسيد 
  ] و بر سر ايشان تاخت آورد و كشتار بسيار كرد و آنان را از نواحى سمرقند بيرون راند و از آن پس آن نواحى روى صلح و آرامش ديد .\r\nو اللّه اعلم .\r\n\r\nخبر از دولت غوريان كه بعد از آل سبكتكين به حكومت رسيدند و سرانجام كارشان\r\nپسران حسين غورى در ايام آل سبكتكين در بلاد غور صاحب قدرت و شوكت بودند .\r\nدر اواخر اين دولت چهار تن از ايشان صاحب اشتهار بودند . اينان عبارت بودند از [ قطب الدين 
  ] محمد بن حسين و [ سيف الدين 
  ] سورى [ 1 
  ] و [ علاء الدين 
  ] حسين [ جهانسوز 
  ] و [ بهاء الدين 
  ] سام . و من از نسبت پدر اين خاندان - يعنى حسين - آگاه نيستم . اينان از متعلقان بهرامشاه غزنوى بودند . در دولت او بود كه قدر و منزلتشان بالا رفت .\r\nچون ميان بهرامشاه غزنوى و برادرش ارسلان فتنه افتاد محمد بن حسين غورى به ارسلان گرويد و اين امر سبب خشم بهرامشاه گرديد . چون كار ارسلان فيصله يافت ، در سال 543 محمد بن حسين بدين عنوان كه به ديدار بهرامشاه مىرود به غزنه رفت . بهرامشاه از غدر او آگاه شد و فرمان داد او را بگيرند و به حبس برند . سپس او را بكشت . اين واقعه سبب رميدگى غوريان گرديد .\r\n\r\nكشته شدن محمد بن حسين غورى و امارت برادرش سورى\r\nچون محمد كشته شد سورى بن حسين به امارت رسيد . سورى عزم آن كرد كه انتقام خون برادر از بهرامشاه بستاند . پس لشكرى گرد آورد و در سال 543 به غزنه آمد و شهر را بگرفت . بهرامشاه از غزنه بيرون آمد و به بلاد هند رفت و سپاهى را كه در آنجا بود بسيج كرد و بار ديگر به غزنه راند . بر مقدمه ، سالار حسن بن ابراهيم العلوى امير هندوستان [ 2 
  ] را روان نمود - سورى به مقابله بيرون رفت ولى سپاهيان او به بهرامشاه گرويدند و سورى شكست خورد و به اسارت بهرامشاه در آمد . در محرم سال 444 سورى را به غزنين آوردند و بر دروازهء غزنه بردار كردند . بهرامشاه نيز به پادشاهى خود بازگشت .\r\n\r\n\r\n","description":"","footnote":"\r\n[ ( 1 ) 
  ] متن : شورى\r\n[ ( 2 ) 
  ] متن : هندوخان .\r\n","page_name":" 571 ","page_number":603},
  {"content":"\r\n\r\n\r\nكشته شدن سورى بن حسين و امارت برادرش علاء الدين حسين بن حسين و استيلاى او بر غزنه\r\nچون سورى بن حسين پادشاه غور هلاك شد برادرش علاء الدين [ 1 
  ] حسين به امارت رسيد . او بر جبال غور و شهر فيروز كوه كه نزديك اعمال غزنه بود مستولى گرديد . چون نيرومند شد آهنگ تصرف بلاد خراسان نمود و به دعوت مردم هرات به آن شهر لشكر كشيد و سه روز آنجا را در محاصره گرفت . سپس مردم را امان داد و شهر را بگرفت و به نام سلطان سنجر خطبه خواند ، آنگاه به بلخ راند . امير قماج از سوى سلطان سنجر در بلخ بود . ياران قماج به او غدر كردند و علاء الدين بلخ را بگرفت و لشكر به سوى سنجر راند و در اين نبرد شكست خورد و اسير گرديد . ولى سلطان سنجر بر او ببخشود و او را خلعت داد و به پيروز كوه باز گردانيد .\r\nدر سال 549 علاء الدين حسين به سوى غزنه لشكر راند . بهرامشاه از غزنه بيرون آمد .\r\nعلاء الدين حسين شهر را بگرفت و با مردم نيكى كرد . سپس برادر خود سيف الدين سورى را به جاى خود در غزنه نهاد و به بلاد غور بازگرديد .\r\nچون زمستان آمد و برف راهها را ببست ، مردم غزنه به بهرامشاه نامه نوشتند و او را فرا خواندند . چون بهرامشاه آمد مردم برجستند و سيف الدين سورى را در بند كردند و برادر نمودند . آنگاه با بهرامشاه بيعت نمودند و او را همچنانكه بود بر خود پادشاه كردند .\r\n\r\nعصيان شهاب الدين و غياث الدين بر عم خود علاء الدين\r\nچون كار علاء الدين بالا گرفت و دولتش قوى شد عمال خود را به اطراف بلاد روان نمود . از جمله كسانى را كه بر بلاد غور امارت داد پسران برادرش سام [ 2 
  ] بن حسين ، يعنى غياث الدين [ ابو الفتح محمد بن سام 
  ] و شهاب الدين [ ابو المظفر محمد بن سام 
  ] بودند . اين دو به هنگام حكومت با مردم به نيكى رفتار كردند و مردم را به ايشان گرايشى تمام بود .\r\nاين امر سبب شد كه ساعيان نزد عمشان به سعايت پردازند كه اين دو قصد آن دارند كه به ناگاه خروج كنند . علاء الدين حسين سپاهى بر سرشان فرستاد . آن دو برادر سپاه عم خود را منهزم ساختند و عصيان آشكار نمودند و خطبه به نام او را قطع كردند . علاء الدين حسين خود به تن خويش پاى در ميدان نبرد نهاد و جنگى عظيم درگرفت . غياث الدين و شهاب - الدين پيروز شدند . علاء الدين از ايشان امان خواست . آن دو عم خود را بر تخت نشاندند و خود به خدمت او قيام كردند . علاء الدين دخترى از آن خود را به غياث الدين داد و او\r\n\r\n\r\n","description":"","footnote":"\r\n[ ( 1 ) 
  ] متن : علاء الدوله\r\n[ ( 2 ) 
  ] متن : سالم .\r\n","page_name":" 572 ","page_number":604},
  {"content":"\r\n\r\nرا وليعهد خود گردانيد و بر اين حال ببود تا علاء الدين ديده از جهان فرو بست .\r\n\r\nمرگ علاء الدين و حكومت غياث الدين برادرزادهء او پس از وى و غلبهء غز بر غزنه\r\nدر سال 556 علاء الدين پادشاه غور درگذشت و پس از او برادرزاده‌اش غياث الدين ابو الفتح بن سام در پيروزكوه زمام امور را به دست گرفت . با مرگ علاء الدين غزان به طمع تصرف غزنه افتادند و آن را از غياث الدين بستدند و قلمرو حكومت غياث الدين به پيروز كوه و اعمال آن منحصر گرديد و سيف الدين محمد در بلاد غور بود . غزان در غزنه پانزده سال درنگ كردند و مردم را سخت بيازردند . در سال 571 غياث الدين با سپاهى از غوريان و خلج و خراسانيان به غزنه راند و با غزان نبرد كرد و آنان را در هم شكست و غزنه را در تصرف آورد . آنگاه به كرمان و شنوران رفت و آن دو شهر را تسخير نمود . اين كرمان ميان غزنه و هند است ، نه آن كرمان معروف . سپس غياث الدين به لهاور لشكر كشيد تا آنجا را از خسرو شاه بن بهرام شاه بستاند . خسرو شاه به سوى رود سند [ 1 
  ] رفت و او را از عبور بازداشت او نيز بازگرديد . غياث الدين در آن نواحى از جبال هند و اعمال ابغان [ 2 
  ] جايهايى را بگرفت و برادر خود شهاب الدين را در آنجا امارت داد و به پيروز كوه بازگرديد .\r\n\r\nاستيلاى شهاب الدين غورى بر لهاور و كشته شدن خسرو شاه فرمانرواى آن\r\nچون شهاب الدين غورى غزنه را گرفت با مردم روشى نيكو پيش گرفت . و جبال هند و مناطق اطراف آن را تصرف كرد و كارش بالا گرفت و دولتش نيرومند شد و به سرزمين لهاور ، قاعدهء هند لشكر كشيد . در سال 579 با سپاهيان خراسان و غور از آب بگذشت و لهاور را در محاصره گرفت . و خسرو شاه را امان داد و گفت كه اگر خسرو شاه به خدمت آيد و به نام برادرش خطبه بخواند دختر خود را به پسر او خواهد داد با اقطاعات بسيار . خسرو شاه اين پيشنهادها را نپذيرفت و شهاب الدين شهر را همچنان در محاصره گرفت تا مردم شهر و خسرو شاه سخت در تنگنا افتادند ، مردم از گردش پراكنده شدند . خسرو شاه قاضى و خطيب شهر را نزد شهاب الدين فرستاد و از او امان خواست . شهاب الدين امانش داد و به شهر داخل گرديد و خسرو شاه را گرامى داشت . پس از دو ماه از سوى غياث الدين فرمان رسيد كه خسرو شاه را نزد او گسيل دارد ، خسرو شاه بترسيد . شهاب الدين سوگند خورد كه به او آسيبى نخواهد رسيد و او را با زن و فرزندش روانه نمود و سپاهى نيز جهت محافظت او فرستاد چون به بلاد\r\n\r\n\r\n","description":"","footnote":"\r\n[ ( 1 ) 
  ] متن : مد\r\n[ ( 2 ) 
  ] متن : اثغار .\r\n","page_name":" 573 ","page_number":605},
  {"content":"\r\n\r\nغور رسيدند غياث الدين او را در يكى از دژهاى خود حبس كرد و اين پايان كار او و پسرش بود .\r\n\r\nاستيلاى غياث الدين بر هرات و بلاد ديگر خراسان\r\nچون حكومت غياث الدين در لهاور استوارى گرفت به برادر خود شهاب الدين كه عهده - دار فتح آن شده بود نوشت كه به نام او خطبه بخواند و او را به القاب سلطانى ملقب دارد .\r\nاو نيز او را غياث الدنيا و الدين ، معين الاسلام و المسلمين ، قسيم امير المؤمنين خواند .\r\nشهاب الدين نيز عز الدين لقب يافت .\r\nچون شهاب الدين از كارهاى لهاور بپرداخت نزد برادر خود غياث الدين به پيروز كوه رفت و هر دو بر آن نهادند كه به هرات لشكر كشند . پس برفتند و هرات را محاصره كردند .\r\nسپاه سلطان سنجر و امراى او در هرات بودند . از آن دو امان خواستند و هرات را تسليم كردند . آنگاه به پوشنج لشكر بردند و از آنجا به بادغيس شدند و آن دو را تسخير كردند .\r\nشهاب الدين با مردم اين شهرها حسن سيرت خويش آشكار كرد و خود به پيروز كوه و غزنه باز گرديد . غياث الدين نيز به پيروزكوه مراجعت نمود . اين دو برادر را در اين فتوحات غنايم بسيار حاصل شد .\r\n\r\nفتح آگره به دست شهاب الدين\r\nچون شهاب الدين به غزنه بازگشت روزى چند درنگ كرد تا سپاهيانش بيارامند ، آنگاه در سال 547 به غزاى هند رفت و شهر آگره را كه مستقر يكى از پادشاهانشان بود در محاصره گرفت ولى پيروزى حاصل ننمود . شهاب الدين به زوجهء آن مرد هندى پيام داد كه اگر شهر را در تصرف آرد او را به زنى خواهد گرفت ولى آن زن عذر آورد .\r\nشهاب الدين پيام داد كه حاضر است با دختر او ازدواج كند . زن بپذيرفت و شوى خود را با زهر بكشت و شهر را تسليم او نمود . شهاب الدين دختر را به زنى گرفت و آن زن اسلام آورد . شهاب الدين او را به غزنه آورد و باب عطا بر وى بگشود و كسى را معين كرد كه وى را قرآن بياموزد . در اين احوال مادرش بمرد . او نيز پس از ده سال به مادر پيوست .\r\nچون شهاب الدين آن بلد بگرفت به ديگر نواحى هند لشكر برد و شهرهاى ديگر را زير پى سپرد و بگشود و به جايى رسيد كه پيش از او كس نرسيده بود\r\n.\r\n\r\n","description":"","footnote":"","page_name":" 574 ","page_number":606},
  {"content":"\r\n\r\n\r\nجنگهاى شهاب الدين با هنديان و فتح دهلى و حكومت قطب الدين آيبك بر آن\r\nچون خونريزيهاى شهاب الدين در بلاد هند شدت يافت ، پادشاهان آن ديار نزد يك ديگر پيام فرستادند و دست اتحاد به هم دادند تا بتوانند در برابر مسلمانان پايدارى كنند . پس از هر سو لشكرها گرد آوردند و سلاح بر تن راست كردند و سر به فرمان زنى كه بر آنها فرمان مىراند نهادند و آمادهء نبرد شدند .\r\nشهاب الدين با لشكرى از غوريان و خلج و خراسانيان و ديگر ملتها در حركت آمد . چون مصاف آغاز شد ، خداوند مسلمانان را به بوتهء آزمايش برد و كفار از ايشان كشتار بسيار كردند و شهاب الدين را ضربتى بر دست چپ آمد و از كار بيفتاد ، نيز ضربتى بر سرش ، چنان كه از اسب فرو غلطيد . چون شب تاريك شد جماعتى از غلامانش او را از معركه به در كشيدند و به شهر آگره بردند . سپاهيان خبر يافتند ، شادمانى كردند و از هر سو بر او گرد آمدند . برادرش غياث الدين نيز لشكرى به يارىاش فرستاد و از اينكه در رزم شتاب كرده است ملامتش نمود .\r\nچندى بعد ملكهء هند بار ديگر به بلاد شهاب الدين لشكر آورد و از او خواست كه از - سرزمين هند بيرون رود و به غزنه بازگردد . شهاب الدين گفت كه چون برادرش اجازت دهد به غزنه باز خواهد گشت و اينك منتظر جواب اوست . و اين جواب از روى خدعه داده بود .\r\nهنديان گذرگاههاى نهرى را كه ميان دو سپاه بود گرفته بودند . از اين رو شهاب الدين براى عبور راهى نمىيافت . در اين احوال يكى از هنديان بيامد و يكى از گذرگاهها را به او نشان داد . شهاب الدين نخست سخن او باور نمىداشت تا جمعى از مردم آگره و مولتان او را شناختند و به صدقش گواهى دادند . شهاب الدين امير حسين بن خرميل [ 1 
  ] غورى را با لشكرى عظيم بفرستاد . آنان از آن گذرگاه بگذشتند و شمشير در هنديان نهادند . نگهبانان گذرگاهها بگريختند .\r\nشهاب الدين و باقى لشكر از آب گذشتند و هنديان را در محاصره گرفتند و شعار اسلام آشكار كردند . از هنديان جز اندكى زنده نماندند . ملكهء آنان نيز كشته شد و جمعى كثير اسير گرديدند .\r\nشهاب الدين از آن پس بر بلاد هند مستولى شد . از هنديان اموال بسيار گرد آورده نزد او بردند . شهاب الدين بر آنان جزيه نهاد . پس مصالحه كردند و گروهى را به گروگان دادند .\r\nشهاب الدين شهر دهلى را به قطب الدين آيبك اقطاع داد . و دهلى كرسى ممالكى بود كه فتح كرده بود . آنگاه لشكرى از خلج برگزيد و براى فتح ديگر بلاد هند گسيل داشت .\r\n\r\n\r\n","description":"","footnote":"\r\n[ ( 1 ) 
  ] متن : خرميد .\r\n","page_name":" 575 ","page_number":607},
  {"content":"\r\n\r\nاين لشكر يك يك شهرها را بگشود تا از سوى مشرق به سرحدات چين رسيد . همهء اين پيروزيها در سال 548 بود .\r\n\r\nكشته شدن محمد بن علاء الدين\r\nپيش از اين گفتيم كه [ سيف الدين 
  ] محمد بن علاء الدين حسين غورى بعد از پدرش به پادشاهى رسيد . سيف الدين محمد در سال 558 لشكرى بسيج كرد و آهنگ بلخ نمود .\r\nبلخ در اين روزگار در دست غزان بود . امراى غز چون اين خبر بشنيدند به مقابله آمدند .\r\nروزى جاسوسان خبر بردند كه او با اندكى از لشكريانش از لشكرگاه بيرون آمده به سويى مىرود . غزان راه بر او گرفتند و او را با چند تن از يارانش كشتند و جمعى را نيز اسير كردند .\r\nديگران به لشكرگاه گريختند . سپاهيان او در حال پراكنده شدند و لشكرگاه را با هر چه در آن بود ، رها كردند . غزان همه را به غنيمت گرفتند . و پيروزمند و توانگر بازگرديدند .\r\n\r\nفتنه ميان غوريان و خوارزمشاه بر سر بلاد خراسان\r\nپيش از اين گفتيم كه غياث الدين و شهاب الدين پسران ابو الفتح سام بن حسين غورى در سال 547 به خراسان بازگشتند ، و هرات و پوشنج و بادغيس را تصرف كردند و اين به هنگامى بود كه سنجر از مقابل غزان گريخته بود و كشورش ميان امرا و موالى او تقسيم شده و حكومت او به صورت ملوك الطوائف در آمده بود و خوارزمشاه [ ايل ارسلان بن 
  ] اتسز [ 1 
  ] بن محمد بن انوشتكين [ 2 
  ] صاحب خوارزم نيز آنان را تحريض و يارى مىكرد . در سال 575 كه پسرش سلطان شاه زمام امور را بر دست داشت برادرش علاء الدين تكش با او به منازعه برخاست و خوارزم را از او بستد . سلطان شاه به مرو رفت و آنجا را از دست غز بستد . چندى بعد غزان او را از مرو بيرون راندند . سلطان شاه از ختا لشكر آورد و غزان را از مرو و سرخس و نسا و ابيورد براند و همهء اين بلاد را بگرفت . آنگاه سپاهيان ختا را فرمود تا به ديار خود بازگردند . همچنين به غياث الدين غورى نوشت كه از هرات و پوشنج و بادغيس بيرون رود و هر چه را كه از خراسان گرفته است به او واگذارد و تهديد كرد و گفت كه بايد در مرو و سرخس و همهء متصرفاتش در خراسان به نام او خطبه بخوانند . چون غياث الدين به سخن او گوش نداد ، به خشم آمد و به پوشنج لشكر كشيد و آنجا را در محاصره گرفت و در اطراف آن دست به غارت و آشوب و كشتار زد .\r\nغياث الدين لشكر خود را به سردارى فرمانرواى سيستان و خواهرزاده‌اش بهاء الدين سام صاحب [ 3 
  ] باميان به خراسان فرستاد و اين به هنگامى بود كه برادرش شهاب الدين در\r\n\r\n\r\n","description":"","footnote":"\r\n[ ( 1 ) 
  ] متن : انس\r\n[ ( 2 ) 
  ] متن : انوشتكين\r\n[ ( 3 ) 
  ] متن : سام بن باميان .\r\n","page_name":" 576 ","page_number":608},
  {"content":"\r\n\r\nهند بود . سلطان شاه هرات را در محاصره داشت . از روبرو شدن با دشمن سر باززد و محاصره از شهر برداشت و به مرو بازگرديد و در راه كه مىرفت همه جا آشوب و قتل و غارت به راه مىانداخت . سلطان شاه بار ديگر نامه‌اى تهديد آميز به غياث الدين نوشت . غياث الدين برادر خود شهاب الدين را از هند فراخواند . او نيز شتابان بيامد و همه عازم خراسان شدند .\r\nسلطان شاه لشكرى گرد آورد و به طالقان [ خراسان 
  ] فرود آمد و ميان او و غياث الدين رسولان به آمد و شد پرداختند . عاقبت كار بر آن قرار گرفت كه غياث الدين ، پوشنج و بادغيس را به سلطان شاه دهد . شهاب الدين خواستار صلح بود و غياث الدين خواستار جنگ بود ولى بر فرمان برادر گردن نهاد . در پايان كار كه از سوى سلطان شاه رسولان آمدند تا پيمان نامه بنويسند ، [ به ناگاه مجد الدين 
  ] العلوى [ الهروى كه از خواص غياث الدين بود 
  ] گفت كه اين كار هرگز صورت نبندد و غياث الدين را از پذيرفتن آن پيمان باز داشت . غياث الدين به ناچار سپاه خود را فرمان جنگ و حركت به سوى مرو الرود داد .\r\nدو لشكر برهم زدند و سلطان شاه منهزم گرديد و با بيست سوار به مرو داخل شد . چون خبر شكست سلطان شاه به برادرش رسيد لشكر براند تا او را از عبور از جيحون باز دارد .\r\nسلطان شاه نيز از بيم او از جيحون به يكسو شد و آهنگ ديدار غياث الدين نمود . غياث الدين نيز او را اكرام كرد و يارانش را نيز گرامى داشت . برادرش علاء الدين تكش به غياث الدين نامه نوشت و خواستار تسليم او گرديد . و به نايب غياث الدين ، در هرات نيز نامه‌اى تهديد آميز نوشت . غياث الدين به خشم آمد و به خوارزمشاه نوشت كه من بى پناهى را پناه داده‌ام و اينك او بلاد خود و ميراث پدرش را طلب مىكند و بايد ميان دو برادر صلح منعقد شود .\r\nغياث الدين افزون بر اينها از علاء الدين خوارزمشاه خواست كه به نام او در خوارزم خطبه بخوانند و خواهر خود را به شهاب الدين دهد .\r\nعلاء الدين تكش به هم بر آمد و نامه‌اى همه وعيد و تهديد بنوشت . غياث الدين همهء لشكر خود را همراه با سلطان شاه به خوارزم فرستاد و از مؤيد صاحب نيشابور [ كه پسرش طغان شاه دختر غياث الدين را به زنى داشت 
  ] يارى طلبيد و در انتظار يارى اينان نشست .\r\nعلاء الدين تكش كه براى روبرو شدن با برادرش سلطان شاه و لشكر غور سپاه بيرون آورده بود ، از آن ترسيد كه مبادا چون خوارزم را خالى گذارد آنان به خوارزم درآيند ، از اين رو بار ديگر به خوارزم باز گرديد و اموال خود را برداشت و به سوى ختا رفت . [ در اين احوال سلطان شاه در آخر رمضان سال 589 از دنيا برفت . چون خوارزمشاه تكش بشنيد به خوارزم بازگرديد 
  ] . آنگاه رسولى نزد غياث الدين فرستاد و خواستار صلح شد و گفت كه دختر خود به او خواهد داد . [ خوارزمشاه با رسول خود جماعتى از فقهاى خراسان و علويان را نيز همراه كرد 
  ] اينان زبان به موعظه گشودند و او را از خدا بترسانيدند و به او خبر دادند\r\n\r\n","description":"","footnote":"","page_name":" 577 ","page_number":609},
  {"content":"\r\n\r\nكه خوارزمشاه علاء الدين تكش از ختا لشكر خواسته و اگر آنان برسند زندگى و اموال ايشان بر باد خواهد رفت . خواهى به مرو بيا و آنجا را پايتخت خويش ساز و ما را از آسيب لشكر ختا نگهدارى كن . خواهى با خوارزمشاه صلح كن . غياث الدين راه مصالحه را برگزيد و جنگ و ستيز را به يكسو افكند و به مستقر دولت خويش بازگرديد .\r\n\r\nغزوهء شهاب الدين در هند و هزيمت مسلمانان پس از فتح سپس غزوهء دوم او و هزيمت هنديان و قتل پادشاهشان\r\nشهاب الدين در سال 583 به هند لشكر كشيد و آهنگ بلاد اجمير نمود . اين ناحيه - به بلاد سوالك [ 1 
  ] معروف بود و پادشاهشان كوله [ 2 
  ] نام داشت . مسلمانان شهر تبرنده و شرستى [ 3 
  ] و كهرام را گرفتند . پادشاه از اين خبر به هم بر آمد و براى نبرد با مسلمانان به حركت درآمد . او چهارده فيل به همراه داشت . چون شهاب الدين با او روبرو گرديد ميمنه و ميسره‌اش منهزم گرديد . چون شهاب الدين چنان ديد نيزه برگرفت و به يكى از فيلان حمله كرد و آن را نيزه زد در اين حال زوبينى بر بازوى او زدند و از اسب بر زمينش افكندند ولى يارانش او را از معركه به در بردند و جانش نجات دادند . هنديان در جايهاى خود ماندند . چون شهاب الدين از معركه دور شد خون از زخمهايش مىريخت . در اين حال بر او حال غشى دست داد . يارانش او را در محفه‌اى كه از نيزه‌ها ساخته بودند بر روى دوش خود حمل كردند و به لهاورش بردند .\r\nشهاب الدين از لهاور به غزنه رفت و تا سال 588 در آنجا درنگ كرد . پس براى گرفتن انتقام از غزنه بيرون آمد و آهنگ غزاى هند نمود و به برشاوور رفت . بزرگان لشكر او كه در نبرد نخستين گريخته بودند مورد خشم او بودند . اكنون نزد او آمدند و پوزش خواستند و قول دادند كه اين بار جنگ را نيك پايدارند . شهاب الدين از گناهانشان بگذشت ، و رفت تا به جايى كه نبرد پيشين در آنجا اتفاق افتاده بود رسيد . از آنجا نيز چهار مرحله دور تر شد و بلادى را كه بر سر راهش بود بگشود .\r\nپادشاه هند لشكر خود بسيج كرد و به مقابلهء او بيرون آمد . شهاب الدين باز گرديد تا در سه مرحلگى مرزهاى اسلام رسيد . پادشاه هند در مرنده [ 4 
  ] به او نزديك شد . شهاب الدين هفتاد هزار تن از لشكريان خود را برگزيد و گفت تا خود را به پشت سر هنديان برسانند ، و وعدهء حمله را بامداد روز ديگر نهادند . بامداد روز ديگر شهاب الدين حمله آغاز كرد . هنديان بترسيدند . پادشاه بر اسب خود سوار شد كه بگريزد يارانش دست به دامنش زدند كه درنگ كند . پادشاه بر فيل نشست . هنديان دل بر مرگ نهادند و به جان بكوشيدند . مسلمانان بر\r\n\r\n\r\n","description":"","footnote":"\r\n[ ( 1 ) 
  ] متن : سواك\r\n[ ( 2 ) 
  ] متن : كوكه\r\n[ ( 3 ) 
  ] متن : اسرستى\r\n[ ( 4 ) 
  ] متن : بربر .\r\n","page_name":" 578 ","page_number":610},
  {"content":"\r\n\r\nپادشاه دست يافتند و اسيرش كردند و نزد شهاب الدين آوردند . پادشاه بر پاى ايستاده بود .\r\nياران شهاب الدين ريشش را بكشيدند تا لبانش به زمين رسيد و زمين را ببوسيد . شهاب الدين فرمان قتلش داد . او را كشتند و از هنديان جز اندكى جان سالم به در نبردند .\r\nمسلمانان همهء اموال آنان را به غنيمت گرفتند و در زمرهء غنايم چند فيل بود . سپس شهاب الدين به سوى دژ بزرگشان كه اجمير نام داشت پيش راند . و دژ را به جنگ بگشود و همهء بلادى را كه در نزديكى آن بود تسخير كرد . آنگاه همهء آن بلاد را به مملوك خود قطب الدين آيبك داد و به غزنه بازگرديد . قطب الدين در دهلى قرار گرفت .\r\n\r\nغزوهء بنارس [ 1 
  ] و كشته شدن پادشاه هند سپس فتح بهنكر\r\nشهاب الدين غورى پادشاه غزنه مملوك خود قطب الدين آيبك - خليفهء خود را در دهلى - فرمان داد كه از آنجا كه هست به پيش رود ، سراسر هند را زير پى سپرد و كشتار و غارت كند و باز گردد . چون پادشاه بنارس كه بزرگترين پادشاهان هند بود ، و كشورش از يك سو از مرزهاى چين تا بلاد ملاوا و از ديگر سو از درياى اخضر تا مسير ده روز از آن سوى لهاور گسترش داشت ، اين خبر بشنيد عازم دفاع گرديد . اين بلاد از زمان سلطان محمود به اسلام گرويده بودند و همچنان بر اسلام خويش پايبند بودند . پادشاه بنارس مسلمانانى را كه در اين بلاد بودند بسيج كرده در سال 590 به جنگ شهاب الدين غورى آمد . دو سپاه در ماجون [ 2 
  ] به يك ديگر رسيدند . ماجون رود بزرگى است به اندازهء دجله . چون جنگ آغاز شد ، مسلمانان پاى فشردند . خداوند پيروزى نصيب مسلمانان نمود و آنان بسيارى از هنديان را كشتند . پادشاهشان نيز كشته شد . مسلمانان جمع كثيرى از پسران و دختران را اسير كردند .\r\nنود فيل نيز به غنيمت گرفتند . باقى فيلها بگريختند . بعضى از آنها نيز كشته شدند . شهاب الدين وارد بنارس شد و از خزاين آن هزار و چهار صد بار حمل كردند . شهاب الدين به غزنه بازگرديد .\r\nدر سال 592 شهاب الدين غورى بار ديگر به هند لشكر كشيد و قلعهء بهنكر را محاصره كرد . مردم امان خواستند و قلعه را تسليم كردند . شهاب الدين كسانى را به نگهبانى آن گماشت و عازم كوالير [ 3 
  ] شد ، ميانشان پنج مرحله فاصله بود . و در آن ميان ، نهر بزرگى بود . شهاب الدين يك ماه شهر را در محاصره گرفت تا آنگاه كه مالى گران تقديم كردند و آن بار يك فيل طلا بود .\r\nشهاب الدين از آنجا به آى و سور [ 4 
  ] رفت . در آنجا نيز دست به كشتار و غارت زد و خلق كثيرى را برده ساخت و اسير كرد و پيروزمند به غزنه بازگرديد .\r\n\r\n\r\n","description":"","footnote":"\r\n[ ( 1 ) 
  ] متن : بناوس\r\n[ ( 2 ) 
  ] متن : ماحون\r\n[ ( 3 ) 
  ] متن : كواكير\r\n[ ( 4 ) 
  ] متن : آبى رسود .\r\n","page_name":" 579 ","page_number":611},
  {"content":"\r\n\r\n\r\nاستيلاى غوريان بر بلخ و نبرد آنان با ختا در خراسان\r\nختابيان بر شهر بلخ غلبه يافته بودند . فرمانرواى بلخ مردى ترك بود به نام ازيه [ 1 
  ] ، كه هر سال خراج مقرر را براى آنان به ما وراء النهر مىفرستاد . ازيه به سال 594 بمرد .\r\nبهاء الدين سام بن محمد بن مسعود كه از جانب دايى خود غياث الدين غورى حكومت باميان را داشت به بلخ آمد و مالى را كه به ختا فرستاده مىشد قطع كرد و به نام غياث الدين غورى خطبه خواند و بلخ از آن پس كه مدتى در تصرف كافران بود در زمرهء بلاد اسلام در آمد . ختابيان از اين خبر به هم برآمدند و آهنگ كشمكش با غوريان نمودند . قضا را در اين احوال علاء الدين تكش صاحب خوارزم نزد آنان رسولانى فرستاده بود و آنان را به تصرف بلاد غياث الدين غورى بر مىانگيخت . سبب اين امر آن بود كه علاء الدين تكش رى و همدان و اصفهان و ما بين آنها را گرفته بود و اكنون متعرض سپاهيان خليفه شده بود و از خليفه مىخواست كه به جاى پادشاهان سلجوقى به نام او خطبه بخوانند . خليفه نيز از او به غياث الدين غورى شكايت كرده بود .\r\nغياث الدين نزد علاء الدين تكش نامه فرستاد و اعمال او را تقبيح كرد و او را از آهنگ عراق منع كرد . و تهديدهاى سخت نمود كه اگر پاى از گليم خود درازتر كند لشكر بر سر او آرد و كشورش را تسخير كند . علاء الدين از اين تهديد به خشم آمد و نزد ملك ختا كس فرستاد و او را به تصرف بلاد غياث الدين ترغيب كرد او نيز لشكرى گران با چند تن از سران سپاهش گسيل داشت . اين لشكر از جيحون بگذشت و به سوى بلاد غور در حركت آمد .\r\nعلاء الدين تكش خود به محاصرهء طوس رفت زيرا غياث الدين به سبب بيمارى نقرس از حركت عاجز بود . خوارزميان در طوس و حوالى آن هر چه توانستند آشوب و اغتشاش بر پا كردند . از ديگر سو ختابيان بهاء الدين را در محاصره افكندند و جنگ شدت گرفت و مسلمانان نيك پاى فشردند . از سوى غياث الدين نيز بر ايشان مدد رسيد و به يكباره حمله كردند ، ختابيان منهزم شده به جانب جيحون گريختند و شمار كثيرى از ايشان - قريب به دوازده هزار تن - در آب غرق شدند . اين حادثه بر ختابيان گران آمد .\r\nپادشاه ختا نزد علاء الدين تكش كس فرستاد و گناهان را به گردن او افكند و ديهء سپاهيانش را كه در اين نبرد از ميان رفته بودند ، طلب نمود و از او خواست كه به حضور آيد . علاء الدين نيز از اين امر به غياث الدين شكايت برد . غياث الدين جوابى ملامت آميز داد و او را كه بر خليفه عصيان كرده بود ملامت نمود . اين حوادث علاء الدين را به نبرد\r\n\r\n\r\n","description":"","footnote":"\r\n[ ( 1 ) 
  ] متن : ازبه .\r\n","page_name":" 580 ","page_number":612},
  {"content":"\r\n\r\nبا ختا برانگيخت و بخارا را از ايشان بستد ، و ما در اخبار ايشان خواهيم آورد .\r\n\r\nاستيلاى غور بر خوارزمشاه در خراسان\r\nعلاء الدين تكش صاحب خوارزم بمرد . او در زمان حيات خويش بعضى بلاد خراسان و رى و جبال را تصرف كرده بود . پس از او قطب الدين محمد پسرش به جايش نشست .\r\nاو را نيز به لقب پدرش علاء الدين مىخواندند .\r\nمحمد خوارزمشاه برادر خود [ تاج الدين 
  ] على شاه را امارت خراسان داد و نيشابور را به او اقطاع داد . هندوخان ، پسر برادرشان [ ناصر الدين 
  ] ملكشاه ، از عمش بيمناك شد و به مرو رفت و در آنجا به گرد آورى سپاه پرداخت . عمش قطب الدين محمد به سردارى جقر [ 1 
  ] ترك لشكرى به جنگ هندوخان فرستاد . هندوخان بگريخت و به غياث الدين غورى پيوست و از او عليه عم خود يارى طلبيد . غياث الدين نيز او را گرامى داشت ، و وعدهء يارى داد .\r\nجقر به مرو داخل شد و مادر هندوخان و فرزندانش را كه در مرو بودند با اكرام تمام به خوارزم فرستاد .\r\nغياث الدين غورى نزد صاحب طالقان محمد بن جربك [ 2 
  ] كس فرستاد و از او خواست كه جقر بك را مورد تهديد قرار دهد . او نيز از طالقان در حركت آمد و بر مرو الرود [ و پنج ده 
  ] مستولى شد و رسولى نزد جقر فرستاد و از او خواست كه در مرو به نام غياث الدين خطبه بخواند يا از آنجا برود . جقر به ظاهر جوابى ناخوش داد ولى در نهان از غياث الدين امان خواست .\r\nچون غياث الدين چنان ديد هواى تصرف آن بلاد در سرش قوت گرفت و به برادر خود شهاب الدين نوشت كه وقت آن است كه آهنگ خراسان كند و او نيز در اواسط سال 596 با سپاه خود از غزنه بيامد . چون به طالقان رسيد ، نامهء جقر نگهبان مرو به شهاب الدين رسيد .\r\nدر آن نامه خبر داده بود كه سر به فرمان او دارد . شهاب الدين با لشكر خود آهنگ مرو كرد .\r\nچون به شهر نزديك شد جقر با سپاه خود به مقابله بيرون آمد ، شهاب الدين او را شكست داد و با فيل تا نزديكى با رو پيش رفت . جقر و مردم شهر امان خواستند و جقر تسليم او شد .\r\nشهاب الدين مرو را بگرفت و فتحنامه به برادر نوشت . غياث الدين نيز به مرو آمد و جقر را اكرام كرده به هرات فرستاد و مرو را به هندوخان پسر ملكشاه كه از او يارى طلبيده بود تسليم نمود و او را سفارش كرد كه با مردم به نيكى رفتار كند .\r\nغياث الدين پس از تصرف مرو به سرخس راند و سه روز شهر را در محاصره گرفت . عاقبت امان طلبيدند و تسليم شدند .\r\n\r\n\r\n","description":"","footnote":"\r\n[ ( 1 ) 
  ] متن : جنقر\r\n[ ( 2 ) 
  ] متن : خربك .\r\n","page_name":" 581 ","page_number":613},
  {"content":"\r\n\r\nآنگاه نزد على شاه نايب علاء الدين محمد كه در نيشابور بود ، رسول فرستاد و او را تهديد كرد كه اگر سر به اطاعت ننهد بر سر او لشكر خواهد آورد . على شاه آمادهء دفاع گرديد .\r\nسپاه غور هر آبادى كه در بيرون شهر بود ويران ساختند و درختان را ببريدند . محمود پسر غياث الدين به شهر حمله كرد و يك جانب آن را بگرفت و علم پدر را بر روى بارو زد .\r\nشهاب الدين نيز از ديگر سو حمله كرد . باروى مقابل او فرو ريخت . سپاه غور به شهر در آمد و سراسر آن را غارت كردند . سپس نداى امان در دادند و دست از غارت بداشتند . خوارزميان به مسجد جامع پناه بردند ، مردم شهر آنان را بيرون كشيدند و نزد غياث الدين بردند .\r\nآنگاه شهاب الدين آهنگ قهستان نمود . گفتند در آن نواحى قريه‌اى است كه مردمش اسماعيلى هستند . غياث الدين به آن قريه رفت و جنگجويانش را بكشت و زن و فرزندشان را اسير كرد و آن قريه را ويران نمود . آنگاه به قريهء ديگرى كه مىگفتند آنان نيز اسماعيلى هستند ، حمله نمود . صاحب قهستان نزد غياث الدين رسول فرستاد و از شهاب الدين شكايت نمود و پيمانى را كه با او بسته بودند به يادش آورد . غياث الدين برادر را به بازگشت فرمان داد كه خواه و ناخواه باز گردد . چون رسول بيامد و پيام بگزارد شهاب الدين سر از فرمان برتافت . رسول نيز شمشير بر كشيد و طنابهاى خيمه‌اش را ببريد و لشكر نيز در حركت آمد .\r\nشهاب الدين نيز با اكراه تمام به غزنه بازگرديد .\r\n\r\nتصرف شهاب الدين غورى نهرواله [ 1 
  ] را\r\nچون شهاب الدين به سبب كارى كه برادرش كرده بود خشمگين از خراسان بازگرديد ، به غزنين نرفت بلكه در سال 598 راه غزاى هند را در پيش گرفت . بر مقدمه مملوك خود قطب الدين آيبك را به هند فرستاد . سپاهيان هند در نزديكى نهرواله با او مصاف دادند .\r\nآيبك آنان را شكست داد و از ايشان كشتار بسيار نمود و به سوى نهرواله پيش رفت و آنجا را به جنگ بگشود .\r\nپادشاه نهرواله از آنجا برفت و به گرد آوردن لشكر پرداخت . شهاب الدين ديد كه نگهدارى آن ناحيه ميسر نيست مگر آنكه در آنجا اقامت كند ، پس با پادشاه مصالحه كرد به شرط اينكه هر سال او مبلغى ادا كند . شهاب الدين پس از اين پيروزى به غزنه بازگرديد .\r\n\r\nبازپس گرفتن علاء الدين محمد صاحب خوارزم آنچه را كه غوريان از خراسان گرفته بودند\r\nچون غوريان به خراسان رفتند و هر چه توانستند از آن بلاد تصرف نمودند ، و شهاب الدين\r\n\r\n\r\n","description":"","footnote":"\r\n[ ( 1 ) 
  ] متن : نهرواكه .\r\n","page_name":" 582 ","page_number":614},
  {"content":"\r\n\r\nبه غزاى هند رفت ، علاء الدين محمد فرمانرواى خوارزم نزد غياث الدين كس فرستاد و او را به سبب اعمالى كه در خراسان مرتكب شده بود ملامت كرد و از او خواست كه به ديار خود بازگردد و گر نه لشكر ختا را به جنگ او فرا خواهد خواند . ولى اگر او روى موافقت نشان دهد دست در دست هم ختابيان را گوشمال خواهند داد . غياث الدين جوابى مغالطه آميز داد ولى قصدش آن بود كه درنگ كند تا شهاب الدين از هند بازگردد .\r\nعلاء الدين محمد ، سپس به نايب غياث الدين كه در نيشابور بود پيام داد كه بايد از نيشابور برود و تهديدهاى سخت نمود . نيز به غياث الدين نامه نوشت كه مردم نيشابور را دل با خوارزميان است . بار ديگر غياث الدين جوابى نرم داد و او را به وعدهء يارى دلخوش نمود .\r\nدر اواخر سال 599 علاء الدين محمد خوارزمشاه به سوى او در حركت آمد چون به نسا و ابيورد رسيد هندوخان ، پسر برادر ملكشاه ، بگريخت و به پيروز كوه نزد غياث الدين رفت و علاء الدين محمد خوارزمشاه مرو را بگرفت و لشكر به نيشابور برد و دو ماه شهر را در محاصره گرفت و چون مدافعان شهر را از جانب غياث الدين مدد نرسيد از خوارزمشاه امان خواستند و نايب و يارانش نزد او رفتند . خوارزمشاه به آنان نيكى كرد و خواست كه بكوشند تا ميان او و غياث الدين و برادرش عقد صلح بندند . او نيز وعده داد ولى به هرات رفت و در آنجا ماند و نزد غياث الدين كه از فرستادن مدد خوددارى كرده بود ، نرفت .\r\nخوارزمشاه ، حسين [ 1 
  ] بن خرميل [ 2 
  ] از اعيان غوريه را به خود نزديك ساخت و او را سوگند داد كه از اين پس وى را به جاى غياث الدين برگزيند . سپس روانهء سرخس گرديد .\r\nامير زنگى در سرخس بود . چهل روز سرخس را محاصره نمود و از دو سو نبردهايى درگرفت . امير زنگى پسر خود را نزد خوارزمشاه فرستاد و از او خواست كه اندكى از شهر فاصله بگيرد تا او و سپاهيانش از شهر بيرون آمده بروند . خوارزمشاه عقب نشست . زنگى بيرون آمد و شهر را از آذوقه و هيزم بينباشت و مردم شهر را كه از محاصره در تنگنا افتاده بودند ، برهانيد . سپس دروازه‌ها ببست و به دفاع پرداخت . خوارزمشاه از آنچه كرده بود پشيمان شد . و جمعى از امرا را به محاصرهء شهر گماشت و خود باز گرديد .\r\nچون خوارزمشاه دور شد محمد بن جربك [ 3 
  ] از طالقان برسيد و نزد زنگى رسول فرستاد كه لشكريانى را كه شهر را در محاصره دارند از آنجا دور سازد . محاصره كنندگان بترسيدند و از گرد سرخس برفتند . زنگى بيرون آمد و با محمد بن جربك در مرو الرود ديدار كرد و خراج آن ناحيه را گرد آوردند .\r\nعلاء الدين محمد خوارزمشاه ، سه هزار سوار به جنگ او فرستاد . جربك با نهصد تن با\r\n\r\n\r\n","description":"","footnote":"\r\n[ ( 1 ) 
  ] متن : حسن\r\n[ ( 2 ) 
  ] متن : حرميل\r\n[ ( 3 ) 
  ] متن : خربك .\r\n","page_name":" 583 ","page_number":615},
  {"content":"\r\n\r\nآنان مصاف داد و لشكرگاهشان را به غنيمت گرفت . خوارزمشاه به ديار خود باز گرديد . آنگاه نزد غياث الدين پيام فرستاد و خواستار صلح گرديد . غياث الدين پاسخ را به وسيلهء اميرى بزرگ از امراى غورى نزد او فرستاد . اين امير حسين [ 1 
  ] بن محمد المرغنى نام داشت . خوارزمشاه رسول را بگرفت و به زندان كرد . مرغن از ديه‌هاى غور است .\r\n\r\nمحاصرهء هرات\r\nچون علاء الدين محمد خوارزمشاه به غياث الدين غورى پيشنهاد صلح داد و حسين بن - محمد المرغنى از سوى غياث الدين براى عقد معاهدات به نزد او رفت ، خوارزمشاه كه نشانه‌هاى دروغگويى و ظاهر سازى در رسالت او ديد فرمان داد به زندانش برند و خود لشكر بسيج كرد و به جانب هرات راند و آنجا را در محاصره گرفت . در هرات دو برادر بودند كه پيش از اين در خدمت سلطان شاه بن ايل ارسلان بودند [ و اينك به غياث الدين پيوسته بودند 
  ] .\r\nاينان به خوارزمشاه نامه نوشتند و وعده دادند كه اگر او بيايد در شهر آشوب بر پا خواهند كرد و كليدهاى دروازه‌هاى شهر نيز نزد آنهاست و امور حصار از داخل شهر بر عهدهء ايشان قرار دارد .\r\nامير حسين بن محمد المرغنى كه در حبس خوارزمشاه بود از اين توطئه خبر يافت و برادر خود امير عمر المرغنى صاحب هرات را از آن آگاه نمود تا آن دو برادر را به بند در كشد .\r\nغياث الدين غورى به سردارى خواهرزاده‌اش الب غازى لشكرى به يارى مردم هرات فرستاد و خود در پنج فرسنگى آن فرود آمد و راه آذوقه به لشكر محمد خوارزمشاه را بر بست . خوارزمشاه لشكرى به طالقان فرستاد تا حمله برد و تاراج كند . حسن بن خرميل به مقابله بيرون و بر آنان پيروز شد و چنان كشتارى كرد كه حتى يك تن نيز رهايى نيافت .\r\nغياث الدين سپاه در حركت آورد و نزديك هرات فرود آمد . خوارزمشاه پس از چهل روز محاصرهء هرات به سبب شكستى كه به لشكرش در طالقان وارد آمده بود آهنگ آن كرد كه از محاصرهء هرات دست بردارد ، علاوه بر آن از نزديك شدن غياث الدين و آمدن الب - غازى و بازگشت شهاب الدين از هند كه در اواسط سال 598 به غزنه رسيده بود ، بيمناك شده بود . بدين علل نزد امير هرات رسول فرستاد و مصالحه كرد و مالى بر گردن گرفت و از هرات برفت . چون شهاب الدين از هند بازگرديد به طوس آمد و زمستان را در طوس درنگ كرد كه [ بهار 
  ] به محاصرهء خوارزم رود . در اين احوال خبر مرگ برادرش غياث الدين را آوردند . شهاب الدين عزم خود ديگرگون كرد و راهى هرات شد .\r\n\r\n\r\n","description":"","footnote":"\r\n[ ( 1 ) 
  ] متن : حسن .\r\n","page_name":" 584 ","page_number":616},
  {"content":"\r\n\r\n\r\nوفات غياث الدين و حكومت شهاب الدين به تنهايى\r\nغياث الدين ابو الفتح محمد بن سام غورى فرمانرواى غزنه و قسمتى از خراسان و پيروز كوه و لهاور و دهلى [ در ماه جمادى الاولاى 
  ] سال 599 از دنيا برفت . به هنگام مرگ او ، برادرش شهاب الدين در طوس بود و - چنان كه گفتيم - به هرات رفت [ تا آنگاه كه شهاب الدين به غزنين رسيد مرگ غياث الدين را مخفى نگاه داشته بودند 
  ] . چون بيامد مرگ او را اعلام كردند ، و او به عزا نشست .\r\nاز غياث الدين پسرى بر جاى ماند كه او را نيز پس از مرگ پدر غياث الدين لقب دادند .\r\nچون شهاب الدين از طوس برفت امير محمد بن جربك را در مرو نهاد . خوارزمشاه بر سر او لشكر آورد ولى غوريان بر خوارزميان شبيخون زدند چنان كه اندكى از ايشان رهايى يافتند .\r\nامير محمد اسيران و سرها را به هرات فرستاد . پس از اين واقعه خوارزمشاه لشكر ديگرى به سردارى برفور [ 1 
  ] ترك به هرات گسيل داشت . امير محمد از هرات به نبرد بيرون آمد ، در ده فرسنگى مرو نبرد درگرفت و غوريان منهزم شدند . امير محمد به مرو گريخت ، خوارزميان مرو را به مدت پانزده روز در محاصره گرفتند تا امير محمد امان خواست و از شهر بيرون آمد . ولى او را گرفتند و كشتندش . از آن پس ميدان شهاب الدين و خوارزمشاه رسولان به آمد و شد پرداختند باشد كه ميانشان صلح افتد ولى توافقى حاصل نشد . شهاب الدين به غزنه برگشت و خواهرزادهء خود الب غازى را امارت هرات داد و علاء الدين محمد بن ابى على الغورى را حكومت پيروز كوه و بلاد غور و امور جنگى خراسان و همهء امور مملكت را داد . آنگاه برادرزاده‌اش محمود غياث الدين به نزد او آمد . امارت بست و اسفراين را كه نقطهء دور افتاده‌اى بود به او داد .\r\nغياث الدين را مغنيه‌اى بود كه سخت دوستش مىداشت تا او را به عقد خويش در آورد ، شهاب الدين آن زن را دستگير كرد و با پسرش غياث الدين سخت بزد . ولى خواهرش را به زنى گرفت ، آنگاه همهء اموالشان را بستد و به هند تبعيد كرد . اين زن مدرسه‌اى ساخته بود و پدرش را نيز در آنجا دفن كرده بود . شهاب الدين آن مدرسه را ويران كرد و قبور را بشكافت و استخوانهاى مردگان را بيرون افكند .\r\nغياث الدين پادشاهى بزرگوار بود ، با آنكه كمتر به جنگ مىرفت ولى در همهء جنگها پيروزمند بود . مردى مهيب و بخشنده و نيكو عقيدت و كثير الصدقه بود . در خراسان و ديگر جايها مساجد و مدارسى براى شافعيان بنا كرد . و در راهها خانقاهها ساخت و بر آنها اموالى كرامند وقف نمود و گمركات را لغو كرد . به مال هيچ كس تعرض نمىنمود . هر كس مىمرد و مالى بر جاى مىگذاشت و وارث او در آن شهر نبود ، ميراث او را به بازرگانان اهل بلدش\r\n\r\n\r\n","description":"","footnote":"\r\n[ ( 1 ) 
  ] متن : منصور .\r\n","page_name":" 585 ","page_number":617},
  {"content":"\r\n\r\nمىداد تا به وارثانش برسانند . و اگر بازرگانى را نمىيافت ، قاضى بر آن اموال مهر مىنهاد تا مستحق آن برسد و اگر مرده را هيچ وارثى نبود مالش را در راه خدا صدقه مىداد . غياث الدين چون شهرى را مىگرفت با مردمش نيكى مىكرد و در هر سال از خزانهء خود به فقها مال مىبخشيد ، و نيز باب عطا بر فقرا گشوده مىداشت و به علويان و شاعران صله مىداد .\r\nهمچنين مردى اديب و بليغ و خوش خط بود و قرآن مىنوشت و به مدرسه‌هايى كه خود بنا كرده بود مىفرستاد . مذهب شافعى داشت ولى در مذهب خويش تعصب نمىورزيد و مىگفت : تعصب در مذاهب هلاكت است .\r\n\r\nكشمكش غوريان با محمد خوارزمشاه و محاصرهء هرات سپس محاصرهء خوارزم و جنگهاى شهاب الدين با ختا\r\nچون غياث الدين هلاك شد و برادرش پس از او به پادشاهى رسيد ، محمد بن تكش خوارزمشاه طمع در باز پس گرفتن هرات بست . او با غياث الدين گفتگوهاى صلح را آغاز كرده بود ولى به نتيجه نرسيده بود .\r\nشهاب الدين از غزنه به لهاور رفت و از آنجا به غزاى هند شد . در اواسط سال 600 - محمد خوارزمشاه به هرات آمد و آن را در محاصره گرفت . الب غازى خواهرزادهء شهاب الدين امارت هرات داشت . محاصرهء شهر تا آخر ماه شعبان مدت گرفت و از دو جانب خلق بسيارى كشته شدند . از جمله رئيس خراسان كه در اين ايام در مشهد طوس مىزيست . حسين بن خرميل نيز در كرزبان [ 1 
  ] بود و كرزبان اقطاع او بود . حسين به خوارزمشاه غدر ورزيد و به او اظهار دوستى نمود و اشارت كرد كه اگر سواران خود را به سوى هرات فرستد چند فيل و خزانه را تسليم ايشان خواهد كرد . آنگاه خود و حسين بن محمد المرغنى در كمين نشستند و آنان را كشتار كردند . در اين احوال الب غازى بمرد و خوارزمشاه از محاصره ملول گرديد ، از آنجا به سرخس راند و سرخس را در محاصره گرفت . اين اخبار به شهاب الدين كه در هند مىجنگيد رسيد . از آنجا بازگرديد و آهنگ خوارزم نمود . محمد خوارزمشاه شتابان خود را از سرخس به خوارزم رسانيد و تا پيش از آنكه شهاب الدين به خوارزم رسد اثقال و بنهء خويش بيفكند .\r\nميان شهاب الدين و خوارزميان نبرد درگرفت . خوارزميان پاى فشردند و جمع كثيرى از غوريان به هلاكت رسيدند و از آن جمله بود حسين بن محمد المرغنى . جماعتى نيز از خوارزميان اسير گشتند . شهاب الدين فرمان داد همه را به قتل رسانند .\r\nآنگاه خوارزمشاه ، رسولان به ختا فرستاد و از آنان يارى خواست و پيام داد كه اكنون كه شهاب الدين از غور بيرون آمده است آنان به بلاد او حمله كنند . پس ختابيان به سوى غور در جنبش\r\n\r\n\r\n","description":"","footnote":"\r\n[ ( 1 ) 
  ] متن : جوربان .\r\n","page_name":" 586 ","page_number":618},
  {"content":"\r\n\r\nآمدند . چون شهاب الدين بشنيد به غور باز گرديد و با مقدمهء لشكر ختا در صحراى اندخوى [ 1 
  ] مصاف داد . اين نبرد در ماه صفر سال 601 اتفاق افتاد . شهاب الدين مقدمهء لشكر ختا را درهم شكست و كشتار بسيار كرد . به ناگاه ساقهء لشكر برسيد ، در حالى كه شهاب الدين از آن غافل شده بود .\r\nلشكر شهاب الدين شكست خورد و بنه و اموال او به غارت رفت و بسيارى از ياران او طعمهء تيغ شدند . بقيه به اندخوى گريختند . ختابيان شهر را محاصره كردند تا آنگاه كه چند فيل بستدند و برفتند .\r\nدر باب كشته شدن شهاب الدين شايعات فزونى گرفت . او با هفت تن از يارانش خود را به طالقان افكند . حسين بن خرميل نايب او در طالقان نيز از معركه گريخته و به آنجا رفته بود . او مبلغ كثيرى زاد و علوفه به او داد و در رفع نيازهايش كوشش بسيار نمود .\r\nحسين بن خرميل از شهاب الدين بيمناك بود زيرا او نيز با ديگر امرا پاى به فرار نهاده بود . شهاب الدين در حق او نيكى كرد و با خود به غزنينش برد و حاجب خود گردانيد .\r\nچون شايعهء كشته شدن شهاب الدين به همه جا رسيد ، غلام او تاج الدين يلدوز گروهى را گرد آورد و به خيال تسخير قلعهء غزنه افتاد ولى نگهبانان دژ مانع او شدند . تاج الدين به ناچار به اقطاع خود بازگرديد و دست به فساد گشود و تركان خلج را نيز تحريض به فساد كرد و آنان دست به قتل و غارت زدند .\r\nشهاب الدين را غلام ديگرى بود به نام آيبك . چون از معركه برهيد به هند رفت و به شايعهء مرگ شهاب الدين بر مولتان مستولى گرديد و به آزار مردم پرداخت و اموال بستد و خود را شاه خواند . شهاب الدين لشكرى بر سر او فرستاد ، او را بگرفت و به وضعى فجيع به قتل آورد .\r\nچون شهاب الدين از اين امور بپرداخت براى غزو با ختا و گرفتن انتقام از ايشان به گرد آوردن سپاه پرداخت .\r\n\r\nجنگهاى شهاب الدين غورى با بنى كوكر\r\nبنى كوكر در پناه كوههاى صعب العبور بين لهاور و مولتان مىزيستند . اينان در طاعت شهاب الدين غورى بودند و خراج خود را به او مىپرداختند . چون شايع شد كه شهاب الدين غورى در جنگ كشته شده اينان عصيان آشكار كردند و با فرمانرواى جبل جودى و ديگر كوه‌نشينان آن نواحى دست اتفاق دادند و به فساد و قتل و غارت پرداختند و راههاى ميان غزنه و لهاور و ديگر راهها را بريدند .\r\nشهاب الدين نزد محمد بن ابى على كه در مولتان و لهاور بود كس فرستاد و از او خواست\r\n\r\n\r\n","description":"","footnote":"\r\n[ ( 1 ) 
  ] متن : ايدخوى .\r\n","page_name":" 587 ","page_number":619},
  {"content":"\r\n\r\nكه خراج آن نواحى را ارسال دارد و اين پس از پرداختن او از كار غلام شورشگر خود آيبك باك بود [ محمد بن ابى على پاسخ داد كه بنى كوكر راهها را گرفته‌اند و حمل مال ميسر نيست 
  ] . شهاب الدين مملوك خود قطب الدين آيبك را فرمان داد كه نزد بنى كوكر كس فرستد و آنان را تهديد كند تا سر به اطاعت آرند . آيبك از سوى خود رسول فرستاد . سرورشان گفت : اگر شهاب الدين زنده بود خود نزد ما رسول مىفرستاد ، نه غلامش آيبك . از اين رو به رسول آيبك نپرداختند . آيبك اين خبر به شهاب الدين داد و او را به تجهيز سپاه پرداخت و به فرشابور [ 1 
  ] ( پيشاور ) راند . سپس در ماه شعبان سال 601 به غزنه بازگرديد و فرمان حركت به سوى ختا داد . بنى كوكر نيز به حال نخست بازگشتند و به راهزنى پرداختند .\r\nبسيارى از هنديان نيز با آنان همراه شده بودند . شهاب الدين ترسيد كه اين حركت به عصيانى بزرگ بدل گردد و سرزمينهايى از دست او به در رود . پس عزم ختا فسخ كرد و به سوى غزنه آمد و در ماه ربيع الأول سال 602 به جبال بنى كوكر حمله آغاز كرد .\r\nچون به فرشابور ( پيشاور ) رسيد بر سرعت خود بيفزود و بنى كوكر را در قرارگاههاى خود فرو گرفت . آنان از كوه به دشت آمده بودند .\r\nشهاب الدين برسيد و يك روز تا شامگاه نبرد كردند . به ناگاه قطب الدين آيبك با لشكر خود در رسيد و نداى اسلام سر دادند و بر دشمن تاخت آوردند . بنى كوكر شكست خورده بگريختند و سپاهيان اسلام تيغ در آنها نهادند . آنان به بيشه‌اى پناه بردند . مسلمانان آتش در بيشه زدند و آنان را بسوختند و اموال و زن و فرزندشان را به غنيمت گرفتند . آنقدر از آن قوم برده ساختند كه هر پنج برده را به يك دينار مىفروختند . رئيس بنى كوكر هم كه به منزلهء پادشاهشان بود كشته شد .\r\nاما ابن دانيال [ 2 
  ] صاحب كوه [ 3 
  ] جودى [ شب هنگام نزد قطب الدين آيبك رفت و از وى خواست كه پناهش دهد او نيز پناهش داد و نزد شهاب الدين شفاعتش كرد . شهاب الدين نيز بر او ببخشود ولى دژ جودى را از او بستد 
  ] [ 4 
  ] .\r\n[ آنگاه شهاب الدين به سوى لهاور راند 
  ] [ 5 
  ] و تا اواسط رجب در آنجا درنگ كرد و به تجهيز لشكر مىپرداخت ، سپس به غزنه بازگرديد . و بهاء الدين سام صاحب باميان را فرمان داد كه به سوى سمرقند رود و براى عبور لشكر پلى بر كشد . تا او و سپاهيانش از آن بگذرند .\r\n[ از كسانى كه با شايعهء مرگ شهاب الدين سر به شورش برداشتند تيراهيان بودند 
  ] .\r\nاينان گروهى از مردم هند بودند كه در حوالى فرشابور ( پيشاور ) مىزيستند و بر دين مجوس ( ؟ ) بودند . دخترانشان را كه به سن شوى مىرسيدند به مردان عرضه مىكردند و خواستگار\r\n\r\n\r\n","description":"","footnote":"\r\n[ ( 1 ) 
  ] متن : قرى سابور\r\n[ ( 2 ) 
  ] متن : دانيال بدون ابن\r\n[ ( 3 ) 
  ] متن : جند .\r\n[ ( 4 ، 5 ) 
  ] ميان دو قلاب از ابن اثير افزوده شده . وقايع سال 602 .\r\n","page_name":" 588 ","page_number":620},
  {"content":"\r\n\r\nمىطلبيدند . اگر كسى با آنها ازدواج نمىكرد دخترانشان را مىكشتند ، و نيز هر زنى را چند شوى بود . اين قوم در نواحى فرشابور ( پيشاور ) فساد مىكردند و اموال مردم را تاراج مىنمودند . در اواخر روزگار شهاب الدين غورى جمعى از ايشان اسلام آوردند و چون خبر مرگ او شنيدند ، عصيان آشكار كردند و تا حدود سوران و مكران پيش آمدند و بر مسلمانان دستبردهاى سترگ زدند . خلجى [ 1 
  ] نايب تاج الدين كه در آن ناحيه بود لشكر بر سر تيراهيان راند و گوشمالى سخت داد و بسيارى را بكشت و سرهاى اعيانشان را براى شهاب الدين فرستاد .\r\nهمه را در بلاد اسلام بياويختند و كار بلاد به صلاح آمد .\r\n\r\nكشته شدن شهاب الدين غورى و تقسيم شدن كشور او\r\nچون شهاب الدين امور بلاد غور را به انتظام آورد ، از لهاور به غزنه بازگشت بدان قصد كه لشكر به ختا كشد . او مردم هند و خراسان را به جنگ برانگيخته بود .\r\nچون شهاب الدين در دميك [ 2 
  ] نزديك لهاور فرود آمد چند تن از اوباش به خيمهء او حمله‌ور شدند و يكى از نگهبانان را كشتند . او بانگ كرد . ديگران به سوى وى دويدند و آشوبى بر پا شد ، چند تن از ايشان ( كفار كوكرى ) به درون خيمه جستند و او را بر مصلاى نمازش زدند و در سجده به قتل رسانيدند . ياران او قاتلان را بگرفتند و تا آخرين نفر كشتند . اين واقعه در آخر ماه شعبان سال 602 اتفاق افتاد . گويند قاتلان شهاب الدين از كفار كوكرى بودند كه اين عمل را به انتقام اعمال او انجام دادند . بعضى گويند كه از فرقهء اسماعيليه بودند كه از وى كينه‌اى بزرگ بر دل داشتند و سپاهيان شهاب الدين قلعه‌هايشان را در محاصره گرفته بودند .\r\nچون شهاب الدين غورى كشته شد ، امراى او نزد مؤيد الملك بن [ 3 
  ] خواجه سجستان [ 4 
  ] گرد آمدند و به حفظ اموال او متفق شدند تا يكى از آن خاندان به جانشينى او معين گردد .\r\nوزير ، همچنين سپهسالار را به ضبط و نگاهدارى لشكر برگماشت . آنگاه جنازهء شهاب الدين را در محفه نهادند و خزاينش را بار كردند . دو هزار و دويست بار بود .\r\nچون خواستند اموال را انتقال دهند غلامان او از جمله صونج داماد يلدوز [ 5 
  ] و ديگران آهنگ تاراج كردند ولى امراى بزرگ ، آنان را از تاراج منع كردند و آن عده از سپاهيان را كه اقطاعشان نزد قطب الدين آيبك در بلاد هند بود به نزد او بازگردانيدند ، و خود عازم غزنين شدند ، بدين آهنگ كه با غياث الدين محمود پسر غياث الدين برادر بزرگ شهاب الدين بيعت نمايند [ وزير و تركان به غياث الدين گرايش داشتند و امراى غور به بهاء الدين سام\r\n\r\n\r\n","description":"","footnote":"\r\n[ ( 1 ) 
  ] متن : حلخى\r\n[ ( 2 ) 
  ] متن : دميل\r\n[ ( 3 ) 
  ] متن : مؤيد الدين\r\n[ ( 4 ) 
  ] متن : سحتا\r\n[ ( 5 ) 
  ] متن : الذر .\r\n","page_name":" 589 ","page_number":621},
  {"content":"\r\n\r\nصاحب باميان 
  ] . اين بهاء الدين خواهرزادهء شهاب الدين بود . [ چون وزير و لشكر به فرشابور ( پيشاور ) رسيدند ، غوريان گفتند از راه مكرهان به غزنه رويم 
  ] و قصدشان آن بود كه به باميان نزديك شوند و بهاء الدين سام بيرون آيد و خزانه بستاند . تركان گفتند از راه سوران رويم و قصدشان اين بود كه از نزديكى تاج الدين يلدوز بگذرند . او در آن هنگام فرمانرواى كرمان بود .\r\nمؤيد الملك وزير با تركان همرأى بود ، از اين رو پس از كشمكشهاى بسيار به راه كرمان رفتند . در راه از غارتگران تيراهى و افغانان و ديگران سخت در رنج افتادند . چون به كرمان رسيدند ، تاج الدين يلدوز به استقبال آمد و از اسب به زير آمد و در برابر محفه زمين را بوسه داد . و چون پرده به يك سو زد و شهاب الدين را مرده يافت ، جامه بر تن بر دريد و سخت به گريه شد آن سان كه مردم به رقت آمدند .\r\nشهاب الدين غورى مردى دلير بود و دادگر و كثير الجهاد . قاضى غزنه در هر هفته چهار روز به محضر او حاضر مىشد و به دعاوى مردم رسيدگى مىنمود . امراى دولت فرمان او را به جان اطاعت مىكردند . هر گاه كسى مرافعه نزد او مىبرد ، سلطان به سخنان او گوش مىداد ولى قضاوت را به عهدهء قاضى مىنهاد . غياث الدين غورى بر مذهب شافعى بود .\r\n\r\nقيام يلدوز به دعوت غياث الدين محمود بن سلطان غياث الدين\r\nتاج الدين يلدوز از موالى شهاب الدين و از ويژگان او بود . چون شهاب الدين از دنيا رفت او را هواى حكومت غزنه در سر افتاد و چنان نمود كه مىخواهد غياث الدين محمود بن سلطان غياث الدين را بر تخت سلطنت نشاند . و گفت كه او را نامه داده تا به نيابت او به غزنه رود . پس خزاين را از وزير بستد و به غزنه رفت و شهاب الدين را در مدرسه‌اى كه خود ساخته بود به خاك سپرد . اين واقعه در ماه شعبان سال 602 اتفاق افتاد . تاج الدين يلدوز در غزنه بماند .\r\n\r\nحركت بهاء الدين سام به غزنه و مرگ او\r\nچون غياث الدين [ 1 
  ] باميان را گرفت ، آن را به پسر عم خود ، شمس الدين محمد بن مسعود به اقطاع داد و خواهر خود را نيز به زنى به او داد . شمس الدين محمد بن مسعود از اين زن صاحب پسرى شد به نام سام . همچنين از زنى ديگر كه ترك بود پسرى داشت به نام عباس . چون شمس الدين محمد بن مسعود بمرد پسر بزرگترش عباس به جاى او نشست .\r\nغياث الدين و شهاب الدين از اين امر بر آشفتند و عباس را عزل كردند و ملك باميان را به\r\n\r\n\r\n","description":"","footnote":"\r\n[ ( 1 ) 
  ] متن : بهاء الدين .\r\n","page_name":" 590 ","page_number":622},
  {"content":"\r\n\r\nسام دادند . سام در باميان صاحب مقامى ارجمند شد و اموال بسيار گرد آورد و پس از داييهايش نامزد سلطنت شد . زيرا امراى غور [ 1 
  ] پس از آنان به او گرايش داشتند .\r\nچون شهاب الدين غورى كشته شد امير داد [ 2 
  ] نايب قلعهء غزنه پسر خود را نزد بهاء - الدين سام [ فرستاد و او را به غزنه خواند 
  ] . بهاء الدين سام نيز به علاء الدين محمد بن - ابى على پادشاه غور و ابن خرميل [ 3 
  ] والى هرات نامه نوشت و آن دو را بر سرزمينهاى خود ابقا كرد و خواست تا به نام او خطبه بخوانند .\r\nدر اين ايام ميان غوريان و تركان - چنان كه گفتيم - اختلاف بود . بهاء الدين سام با لشكر خود راهى غزنه گرديد . پسرانش علاء الدين محمد و جلال الدين نيز همراه او بودند . [ چون دو منزل از باميان دور شد در سر خود دردى احساس كرد و درد افزون و افزونتر شد و يقين به مرگ كرد . پس دو پسر خود را بخواند و علاء الدين را وليعهد خود ساخت 
  ] و فرمان داد به سوى غزنه در حركت آيند .\r\nچون پدر ديده از جهان فرو بست پسران به غزنه رفتند . امرا و مردم غور به استقبال بيرون آمدند و علاء الدين و جلال الدين در اول رمضان سال 602 به دار السلطنه در آمدند . تركان با ايشان به مخالفت برخاستند . آنها از غياث الدين جانبدارى مىنمودند . مؤيد الملك وزير ، آنان را از مخالفت بازداشت ، زيرا غياث الدين سرگرم فرونشاندن فتنهء ابن خرميل والى هرات بود . ولى تركان نپذيرفتند و آنان اعلان نبرد دادند و گفتند اگر باز نگرديد بايد جنگ را آماده شويد .\r\nدو برادر نزد تاج الدين يلدوز كس فرستادند . او در اقطاع خود بود . تاج الدين را وعده‌هايى به مال و مقامات دولتى دادند و از او خواستند به ياريشان آيد .\r\n\r\nاستيلاى يلدوز بر غزنه\r\nيلدوز در كرمان بود چون خبر كشته شدن شهاب الدين به او رسيد ، اموال و خزاين را از وزير مؤيد الملك بگرفت ، و به نام غياث الدين پسر مولاى خود سلطان غياث الدين دعوت آشكار نمود . در اين احوال بهاء الدين سام از باميان عازم غزنه شد و در راه بمرد و - چنان كه آورديم - پسرش علاء الدين غزنه را در تصرف آورد . علاء الدين نزد يلدوز كس فرستاد و او را به اطاعت خواند ، ولى يلدوز جوابى درشت داد و با لشكرى گران از ترك و خلج و غز عازم غزنه گرديد . و پيامى تهديد آميز به علاء الدين و برادرش فرستاد . علاء الدين وزير خود را كه پيش از اين وزير پدرش بود ، به باميان و بلخ و ترمد و ديگر بلاد فرستاد تا لشكر گرد آورد .\r\n\r\n\r\n","description":"","footnote":"\r\n[ ( 1 ) 
  ] متن : غز\r\n[ ( 2 ) 
  ] متن : امير دان\r\n[ ( 3 ) 
  ] متن : حرميل .\r\n","page_name":" 591 ","page_number":623},
  {"content":"\r\n\r\nيلدوز به تركانى كه در غزنه بودند پيام داد كه سرور ايشان غياث الدين بن سلطان غياث الدين است . پس غوريان و تركانى كه در غزنه بودند با يلدوز به مقابله برخاستند .\r\nاين نبرد در ماه رمضان اتفاق افتاد . تركانى كه در غزنه بودند به سوى يلدوز آمدند و محمد بن على بن حردون [ 1 
  ] سردار سپاه علاء الدين منهزم شد و خود به اسارت در آمد . سپاه يلدوز به شهر در آمدند و خانه‌هاى غوريان و باميانيان را تاراج كردند . علاء الدين به قلعه پناه برد و جلال الدين با بيست سوار به باميان گريخت . يلدوز قلعه را محاصره كرد ، تا علاء الدين امان خواست بدان شرط كه به باميان رود .\r\nچون علاء الدين از قلعه فرود آمد برخى از تركان بر او تاختند و او را از اسبش فرود آوردند و جامه از تنش بيرون كردند . يلدوز براى او مال و مركب و جامه فرستاد و او به باميان رفت .\r\nيلدوز به گرد آوردن لشكر پرداخت . او در غزنه ماند و به غياث الدين اظهار اطاعت مىكرد و بر شهاب الدين رحمت مىفرستاد ولى نه به نام خود خطبه مىخواند و نه به نام هيچ كس ديگر .\r\nيلدوز چند روز بعد امير داد والى غزنه را بگرفت و قضات و فقها را حاضر آورد . رسول خليفه ، مجد الدين ابو على بن الربيع شافعى ، مدرس نظاميهء بغداد بود . او از سوى خليفه نزد شهاب الدين آمده بود . يلدوز او را نيز در آن روز حاضر نمود و با آنان به گفتگو نشست كه قصد آن دارد كه خود بر تخت شاهى نشيند . چون اين بگفت تركان از او برميدند [ زيرا پنداشته بودند كه او خواستار سلطنت غياث الدين است 
  ] و بسيارى در گريه شدند . عدهء كثيرى از شاهزادگان غور و سمرقند از خدمت او به باميان رفتند و به علاء الدين و برادرش پيوستند . [ يلدوز از غياث الدين خواست كه او را از بندگى آزاد كند . زيرا غياث الدين برادرزادهء سرور اوست و او را وارثى جز او نيست . 
  ] و نيز خواست كه غياث الدين دختر او را براى پسرش به زنى گيرد . غياث الدين هيچ يك از پيشنهادها را نپذيرفت .\r\n[ جماعتى از غوريان از سپاه فرمانرواى باميان بر اعمال كرمان و سوران دستبرد زده بودند و آنجا اقطاع قديم يلدوز بود و غنايم به دست آورده و جمعى را نيز كشته بودند . يلدوز داماد خود سونج را بفرستاد تا آن گروه را تار و مار كردند و بسيارى را كشتند و سرها را به غزنه فرستادند 
  ] .\r\nيلدوز رسوم شهاب الدين را اجرا كرد و به ميان مردم اموالى گزاف تقسيم نمود و از مؤيد الملك خواست كه وزارت او را بر عهده گيرد . او نيز از روى اكراه به عهده گرفت .\r\n\r\n\r\n","description":"","footnote":"\r\n[ ( 1 ) 
  ] متن : حدورون .\r\n","page_name":" 592 ","page_number":624},
  {"content":"\r\n\r\n\r\nاخبار غياث الدين پس از كشته شدن عمش\r\nچون سلطان شهاب الدين كشته شد ، غياث الدين محمود پسر برادرش سلطان غياث الدين در بست بر سر اقطاع خويش بود . شهاب الدين ، علاء الدين محمد بن ابى على از اكابر خاندانهاى غورى را بر بلاد غور امارت داده بود . اين علاء الدين كرامى [ 1 
  ] بود و در مذهب خويش سخت افراطى . پس از مرگ شهاب الدين ، علاء الدين از بيم آنكه مبادا غياث الدين بر او سبقت جويد و به فيروز كوه در آيد و بر خزاين دست يابد عازم آن ديار شد . امراى غورى و همچنين مردم فيروز كوه به غياث الدين محمود گرايش بيشترى داشتند ، [ زيرا علاء الدين كرامى بود و مردم فيروز كوه شافعى 
  ] .\r\nچون به فيروز كوه وارد شد محمد المرغنى [ 2 
  ] و محمد بن عثمان از اكابر غوريان را فرا - خواند و از آنان پيمان گرفت كه در قتال محمد بن تكش خوارزمشاه او را يارى دهند .\r\nغياث الدين محمود در بست منتظر مانده بود تا بنگرد كه كار بهاء الدين صاحب باميان به كجا مىكشد زيرا از ايام شهاب الدين ميانشان چنان اتفاق شده بود كه پس از مرگ او غياث الدين محمود در بست باشد و غزنه و هند از آن بهاء الدين صاحب باميان .\r\nچون از مرگ شهاب الدين آگاه شد خود را پادشاه خواند و در رمضان سال 603 بر تخت نشست . امرايى كه با او پيمان بسته بودند ، از پى او بيامدند و او را به فيروز كوه بردند و او آن شهر را در تصرف آورد و جماعتى از اصحاب علاء الدين محمد بن ابى على را به بند كشيد . غياث الدين محمود در فيروز كوه نخست به مسجد رفت و نماز بگزارد ، سپس سوار شده به خانهء پدرش رفت و در آنجا مسكن گزيد و رسمهاى پدر تازه كرد . عبد الجبار بن محمد الكير [ 2 
  ] انى را نزد او آوردند ، او را كه در ايام پدرش نيز وزارت داشت وزارت خود داد . غياث الدين محمود چون پدر شيوهء دادگرى پيشه نمود و باب عدل و احسان بگشود .\r\nآنگاه به ابن خرميل كه در هرات بود نامه نوشت و با او به ملاطفت سخن گفت تا به اطاعت آيد .\r\nابن خرميل چون خبر قتل سلطان شهاب الدين را شنيد در هرات بود ، از تجاوز خوارزمشاه بيمناك شد و اعيان بلاد خود را گرد آورد و از ايشان خواست كه به يارى او سوگند خورند .\r\nقاضى [ هرات صاعد بن فضل اليسارى و على بن عبد الخلاق 
  ] بن زياد گفتند سوگند مىخوريم كه تو را در برابر همهء مردم جز فرزند غياث الدين يارى كنيم . [ از اين رو ابن خرميل از خوارزمشاه يارى خواست و او نيز لشكرى به يارىاش فرستاد 
  ] ابن خرميل منتظر ورود لشكر خوارزمشاه بود .\r\n\r\n\r\n","description":"","footnote":"\r\n[ ( 1 ) 
  ] متن : امامى\r\n[ ( 2 ) 
  ] متن : محمد بن العشير .\r\n","page_name":" 593 ","page_number":625},
  {"content":"\r\n\r\nغياث الدين محمود را جاسوسانش از واقعه آگاه كردند و او آهنگ حركت به هرات نمود .\r\nابن خرميل با قاضى و ابن زياد مشورت كرد ، ابن زياد اشارت به فرمانبردارى از غياث الدين محمود نمود . [ ابن خرميل گفت : از جان خود مىترسم . تو برو و از او براى من پيمان بگير .\r\nو قصدش آن بود كه او را از خود دور كند . ابن زياد نزد غياث الدين محمود آمد . 
  ] و او را از مكر ابن خرميل و مراوده‌اش با خوارزمشاه خبر داد و او را به آهنگ هرات ترغيب نمود .\r\n[ بعضى از امرا با اين رأى مخالفت ورزيدند و گفتند حجت را بر او تمام كن و فرمان امارت هرات را به نام او بنويس 
  ] او چنين كرد و آن فرمان با ابن زياد بفرستاد .\r\nآنگاه غياث الدين محمود ، صاحب طالقان و صاحب مرو را به خدمت فرا خواند . آنان در پاسخ درنگ ورزيدند . مردم مرو به فرمانرواى خود گفتند اگر شهر را به غياث الدين محمود تسليم نكنى و به خدمت او نروى در بندت مىكشيم و به او تسليم مىنماييم . او نيز به ناچار به فيروز كوه آمد . غياث الدين خلعتش بخشيد و اقطاعش داد ولى طالقان را به سونج معروف به ميرشكار كه غلام پدرش بود ارزانى داشت .\r\n\r\nاستيلاى خوارزمشاه بر غوريان در خراسان\r\nحسين بن خرميل نايب غوريان در هرات - چنان كه آورديم - سر به عصيان برداشت و در نهان با خوارزمشاه رابطه برقرار كرد و از او لشكر خواست . نيز گفتيم كه حسين بن خرميل ، ابن زياد را نزد غياث الدين فرستاد تا از او پيمان گيرد و خود منتظر جواب ماند . ابن زياد از نزد غياث الدين با علم و خلعت بيامد ولى هيچ يك از اين دلجوييها او را از كيدى كه مىانديشيد منصرف ننمود . در اين حال لشكر خوارزم برسيد . ابن خرميل به استقبال بيرون آمد و به اكرامشان كوشيد . ولى خبر يافت كه خوارزمشاه خود از پى آمده است و در چهار فرسخى بلخ است . ابن خرميل از كردهء خود پشيمان شد و لشكرى را كه خواسته بود به نزد او بازگردانيد .\r\nچون غياث الدين محمود از آمدن لشكر خوارزم آگاه شد ، ابن خرميل را بخواند و اموالش را بگرفت و يارانش را به خوارى افكند و اقطاعاتشان را بستد . مردم هرات آهنگ دستگيرى او را داشتند . قاضى و ابن زياد ماجرا به غياث الدين بنوشتند . ابن خرميل از اين امور خبر يافت بر جان خود بترسيد و چنان نمود كه به اطاعت غياث الدين درآمده و براى او نامه نوشته است . ولى قاصد را در نهان گفت كه راه كج كند و به سوى خوارزمشاه رود و چون به او رسد از او بخواهد كه لشكر به هرات آورد . او نيز چنان كرد و لشكر خوارزمشاه را باز گردانيد . اين لشكر چهار روز بعد از حركت قاصد به هرات رسيد . ابن خرميل به استقبال رفت و آنان را بر دروازه‌ها بداشت و ابن زياد را بگرفت و چشمانش را كور كرد و قاضى را نيز از شهر بيرون راند . قاضى در فيروز كوه به نزد غياث الدين محمود رفت و ماجرا بازگفت - غياث\r\n\r\n","description":"","footnote":"","page_name":" 594 ","page_number":626},
  {"content":"\r\n\r\nالدين آهنگ آن داشت كه خود به تن خويش آيد ولى چون از حركت علاء الدين صاحب باميان آگاه گرديد از حركت باز ماند ، و همچنان بماند تا بنگرد كه كار او با يلدوز به كجا مىرسد .\r\nخوارزمشاه چون از كشته شدن شهاب الدين خبر يافت اسيران غورى را كه نزد او بودند آزاد نمود و همه را خلعت داد و دلجويى نمود . آنگاه برادر خود على شاه را با سپاهى به بلخ فرستاد . عمر بن حسين غورى امير بلخ به دفاع بيرون آمد و او را در چهار فرسنگى شهر فرود آورد .\r\nخوارزمشاه در پايان سال 602 خود به يارى او آمد و بلخ را در محاصره گرفت . فرمانرواى بلخ چشم به راه يارى فرزندان بهاء الدين صاحب باميان بود ولى آنان نيز سرگرم حوادث غزنه بودند . خوارزمشاه چهل روز شهر را محاصره كرد . محمد بن على بن بشير نيز با او بود .\r\nخوارزمشاه محمد بن على بن بشير را با اسيران غورى آزاد كرده و اقطاع داده بود . اينك او را نزد عمر بن حسين صاحب بلخ فرستاد و او را به اطاعت خواند ولى عمر بن حسين سرباز زد . خوارزمشاه آهنگ هرات نمود . در اين احوال از آنچه ميان يلدوز و علاء الدين و جلال الدين اتفاق افتاده بود آگاه شد و شنيد كه يلدوز آن دو را اسير كرده است . پس بار ديگر محمد بن على بن بشير را نزد عمر بن حسين صاحب بلخ فرستاد و او را به فرمانبردارى خويش خواند و آنقدر پاى فشرد تا عاقبت بپذيرفت و به نام او خطبه خواند و از شهر بيرون آمده به خدمت خوارزمشاه رسيد . خوارزمشاه او را خلعت پوشانيد و به شهر بازگردانيد . اين واقعه در ماه ربيع الاول سال 603 بود .\r\nخوارزمشاه از بلخ به كرزبان [ 1 
  ] رفت تا آنجا را به محاصره آرد . على بن ابى على در آنجا بود . ميان او و خوارزمشاه كشمكش درگرفت . خوارزمشاه از آنجا بازگشت و كرزبان را به ابن خرميل واگذاشت . آنگاه عمر بن حسين غورى صاحب بلخ را فراخواند و او را در بند كشيد و به خوارزم فرستاد و خود به بلخ لشكر راند و بلخ را بگرفت و جعفر ترك را بر آن حكومت داد و خود به خوارزم بازگرديد .\r\n\r\nاستيلاى علاء الدين بار ديگر بر غزنه سپس باز پس گرفتن يلدوز غزنه را از دست او\r\nاز استيلاى يلدوز بر غزنه و اخراج او علاء الدين و جلال الدين پسران بهاء الدين سام را از آن شهر به باميان ، سخن گفتيم . يلدوز دو ماه در باميان درنگ كرد . بسيارى از سپاهيان به رئيس خود علاء الدين پيوستند . يلدوز در غزنه همچنان به نام هيچ كس خطبه نمىخواند و قصد آن داشت كه خود زمام امور را به دست گيرد . و عذر مىآورد كه منتظر است تا رسولى\r\n\r\n\r\n","description":"","footnote":"\r\n[ ( 1 ) 
  ] متن : جورقان .\r\n","page_name":" 595 ","page_number":627},
  {"content":"\r\n\r\nكه نزد غياث الدين محمود فرستاده است بازگردد تا بر او شورش نكنند . چون بر علاء الدين غلبه يافت و قلعه را در تصرف آورد ، استبداد آشكار كرد و بر تخت قرار گرفت . علاء الدين و جلال الدين لشكر گرد آوردند و از باميان به غزنه راندند . يلدوز نيز لشكر خود را براى مقابله با آنان بسيج نمود . چون نبرد درگرفت علاء الدين و جلال الدين سپاه او را در هم شكستند و به كرمان منهزمش نمودند . گروهى از لشكريان از پى او رفتند تا او را از ورود به كرمان باز دارند ، ولى يلدوز بر آنان غلبه يافت و به كرمان در آمد و اموالى را كه در آنجا داشت به ميان سپاهيانش تقسيم نمود .\r\nعلاء الدين و برادرش به كرمان [ 1 
  ] رفتند و آنجا را در تصرف آوردند . [ و مردم را امان دادند . آهنگ آن داشتند كه به غزنه آيند و آنجا را تاراج كنند 
  ] مردم شهر نزد مجد الدين - بن الربيع آمدند تا نزد آن دو برادر شفاعت كند كه از غارت شهر منصرف شوند . اين مجد الدين مدرس نظاميه بود و از سوى خليفه نزد شهاب الدين آمده بود و به هنگام قتل او حضور داشت . مجد الدين در غزنه اقامت گزيده بود . نزد علاء الدين و جلال الدين شفاعت كرد و مردم آرامش يافتند . علاء الدين و برادرش به غزنه بازگشتند و اموال و خزاين شهاب الدين كه يلدوز از مؤيد الملك به هنگام حمل جنازهء شهاب الدين گرفته بود ، با آنان بود . در غزنه بر سر تقسيم آن خزاين و نيز وزارت مؤيد الملك ميان دو برادر خلاف و مشاجره افتاد . آن سان كه مردم از اينكه به اطاعتشان گردن نهاده بودند پشيمان شدند . جلال الدين همراه با عباس به باميان رفت و علاء الدين در غزنه ماند . وزيرش با سپاهيان و مردم روشى ناپسند پيشى گرفت و اموال رعيت را تاراج كرد به حدى كه كنيزان صاحب فرزند ( ام ولد ) را مىفروختند و آنان گريه و زارى مىكردند و كس به اشك چشمشان نمىپرداخت .\r\nدر اين حال يلدوز با جماعات ترك و غز و غورى به غزنه بازآمد . [ نخست به كلوا رسيدند . آنجا را تصرف كردند و جماعتى از غوريان را كشتند . منهزمين غورى روى به كرمان نهادند . يلدوز بر سر ايشان تاخت . و بر مقدمه 
  ] يكى از مماليك شهاب الدين به نام اى دكز [ 2 
  ] را با دو هزار سپاهى روان داشت . او كرمان را بگرفت . يلدوز از پى او بيامد و اى دكز را به سبب ستمى كه بر مردم روا داشته بود سرزنش كرد و خود كرمان را در ضبط آورد و به مردم نيكى نمود . اين خبر به علاء الدين كه در غزنه بود رسيد . وزيرش را نزد جلال الدين به باميان فرستاد ، سپاهيان غور از باميان رفته بودند و به غياث الدين محمود پيوسته بودند . در آخر سال 602 يلدوز به غزنه رسيد و آنجا را بگرفت . علاء الدين به قلعه پناه برد . يلدوز مردم را آرامش بخشيد و ايمنى داد پس قلعه را در محاصره گرفتند . خبر به يلدوز رسيد كه جلال الدين با سپاه خود مىآيد . [ يلدوز بيامد كه راه بر او ببندد . چون او دور\r\n\r\n\r\n","description":"","footnote":"\r\n[ ( 1 ) 
  ] متن : غزنه\r\n[ ( 2 ) 
  ] متن : ايدكن .\r\n","page_name":" 596 ","page_number":628},
  {"content":"\r\n\r\nشد ، علاء الدين سپاهيانش را گرفت كه از قلعه بيرون روند و به يلدوز از پشت سر حمله كنند ولى هيچ يك از لشكريانش به فرمانش گوش ندادند . چون در قلعه گشوده شد 
  ] سليمان بن سيس [ 1 
  ] غورى از قلعه بيرون آمد و نزد غياث الدين محمود به فيروزكوه آمد . غياث الدين او را اكرام كرد و امير سراى خود گردانيد . اين واقعه در ماه صفر سال 603 اتفاق افتاد .\r\nيلدوز برفت و با جلال الدين مصاف داد و منهزمش ساخت و اسيرش نمود و به غزنه بازگرديد . آنگاه علاء الدين را تهديد كرد كه اگر قلعه را تسليم نكند همهء اسيران را خواهد كشت ، و چهار صد تن را نيز بكشت . علاء الدين نزد او كس فرستاد و امان خواست . يلدوز امانش داد . چون از قلعه بيرون آمد وزيرش عماد الملك را بگرفت و بكشت و فتحنامه به غياث الدين نوشت .\r\n\r\nعصيان عباس در باميان سپس بازگشت او به اطاعت\r\nچون علاء الدين و جلال الدين در غزنه اسير شدند خبر به عمشان عباس كه در باميان بود رسيد . وزير پدرشان نيز با او بود . وزير نزد خوارزمشاه رفت و از او عليه يلدوز يارى خواست تا آن دو برادر را از اسارت برهاند . چون وزير برفت عباس فرصت را مغتنم شمرد و قلعه را بگرفت و اصحاب جلال الدين و علاء الدين را بيرون راند . چون وزير بشنيد بازگرديد و قلعه را در محاصره گرفت . او مردى مطاع بود . از زمان بهاء الدوله در ملك او دستى گشاده داشت . چون جلال الدين از اسارت آزاد شد و به باميان رسيد با وزير ديدار كرد و نزد عباس كس فرستادند و از او دلجويى كردند تا دست از عصيان برداشت و از قلعه فرود آمد و گفت او را قصد آن بوده كه آن قلعه‌ها را از تعرض خوارزمشاه حفاظت نمايد .\r\n\r\nاستيلاى خوارزمشاه بر ترمد سپس طالقان\r\nچون خوارزمشاه بلخ را از عماد الدين عمر بن حسين غورى بستد ، از آنجا روانهء ترمد شد . پسر عماد الدين صاحب ترمد در آنجا بود . نخست محمد بن على بن بشير را نزد او فرستاد و گفت كه پدرت عماد الدين پس از تسليم بلخ در زمرهء اهل دولت من در آمد و من او را با اكرام بسيار به خوارزم فرستادم و اقطاعش دادم [ و اينك تو نيز مرا چون برادرى 
  ] .\r\n[ محمد بن على بن بشير با اين سخنان او را بفريفت 
  ] او نيز كه مىديد از يكسو در محاصرهء ختا است و از ديگر سو يلدوز يارانش را در بند كشيده است سر تسليم بر زمين نهاد و امان خواست . خوارزمشاه ترمد را بستد ولى صلاح در آن ديد كه آن را به ختابيان واگذارد تا خراسان را نيك در ضبط آرد ، سپس بازگردد و آن را باز پس ستاند .\r\n\r\n\r\n","description":"","footnote":"\r\n[ ( 1 ) 
  ] متن : بشير .\r\n","page_name":" 597 ","page_number":629},
  {"content":"\r\n\r\nچون خوارزمشاه از اين امور بپرداخت عازم طالقان شد . سونج از سوى غياث الدين محمود در طالقان فرمان مىراند . كس فرستاد و نخست باب ملاطفت گشود . و چون سونج لجاجت به خرج داد لشكر به جنگ او فرستاد . چون دو سپاه روبرو شدند ، سونج از اسب فرود آمد و از سلطان خواست كه بر او ببخشايد .\r\nسلطان او را بدين كار ملامت كرد و اموالى را كه در طالقان بود در ضبط آورد و يكى از ياران خود را بدانجا گماشت و به قلاع كالوين [ 1 
  ] و بيوار [ 2 
  ] روان گرديد . حسام الدين على بن ابى على صاحب كالوين به نبرد بيرون آمد [ خوارزمشاه از او خواست كه قلاع را تسليم كند .\r\nگفت اين قلعه‌ها در دست او امانتند و جز به صاحبش تسليم نخواهد كرد . خوارزمشاه او را بستود و سونج را بار ديگر ملامت كرد 
  ] و راهى هرات شد و در بيرون شهر فرود آمد . ابن خرميل در فرمان او بود . بنابر اين نگذاشت سپاه خوارزمشاه به مردم هرات آسيبى برساند . در اين احوال رسول غياث الدين محمود با هداياى بسيار برسيد . در ماه صفر ابن خرميل به اسفزار [ 3 
  ] رفت . صاحب اسفزار نزد غياث الدين رفته بود ، ابن خرميل شهر را محاصره كرد تا امان خواستند و او شهر را در تصرف گرفت .\r\nآنگاه نزد صاحب سيستان كس فرستاد و از وى خواست به فرمان آيد و خطبه به نام خوارزمشاه كند . او نيز بپذيرفت و حال آنكه غياث الدين پيش از اين او را به فرمان خود خوانده بود و او سر بر تافته بود .\r\nبدان هنگام كه خوارزمشاه در هرات بود قاضى صاعد بن فضل كه ابن خرميل او را از هرات رانده بود و او نزد شهاب الدين رفته بود به هرات بازگشت و از نزد ابن خرميل به نزد خوارزمشاه رفت . ابن خرميل دست به سعايت زد تا خوارزمشاه او را در دژ زوزن حبس كرد و مسند قضاى هرات را به صفى ابو بكر بن محمد سرخسى داد .\r\n\r\nخبر غياث الدين محمود با يلدوز و آيبك غلام پدرش\r\nچون يلدوز غزنه را تصرف كرد و علاء الدين و برادرش جلال الدين را اسير نمود ، غياث الدين به او نامه نوشت و فرمان داد كه به نام او خطبه بخواند . يلدوز مماطله مىكرد . عاقبت خطيب را فرمان داد كه به نام او ( يعنى يلدوز ) خطبه بخواند و براى شهاب الدين نيز رحمت و مغفرت بخواهد . چون يلدوز چنين كرد ، مردم و بخصوص تركان ناخشنود شدند . آنگاه يلدوز نزد غياث الدين كس فرستاد و از او خواست كه از بندگى آزادش كند [ تا به نام او خطبه بخواند 
  ] . غياث الدين پس از آنكه مدتى درنگ و انكار كرد خواسته او را اجابت نمود و قصدش آن بود كه با خوارزمشاه مصالحه كند و از او براى سركوبى يلدوز يارى جويد . غياث\r\n\r\n\r\n","description":"","footnote":"\r\n[ ( 1 ) 
  ] متن : كاكوين\r\n[ ( 2 ) 
  ] متن : سوار\r\n[ ( 3 ) 
  ] متن : اسفراين .\r\n","page_name":" 598 ","page_number":630},
  {"content":"\r\n\r\nالدين همچنين قطب الدين آيبك غلام شهاب الدين و نايب او را در بلاد هند ، از بندگى آزاد نمود و براى هر يك هدايايى فرستاد . [ از جمله براى هر يك هزار قبا و هزار قلنسوه و كمربندهاى زر و شمشير و دو چتر و صد اسب 
  ] . يلدوز چتر را بازپس فرستاد [ و گفت ما بندگان و مملوكانيم و چتر برازندهء كسانى است كه شايان آن باشند 
  ] .\r\nيلدوز همچنان چرب‌زبانى مىكرد و آيبك فرمانبردارى . غياث الدين همواره بر آن قصد بود كه يلدوز را برافكند . خوارزمشاه بدان شرط كه ابن خرميل صاحب هرات به فرمان او بازگردد و غنايم به سه قسمت شود ، ثلثى از آن او و ثلثى از آن لشكر و ثلثى از آن غياث - الدين ، لشكر روان داشت .\r\nچون خبر به يلدوز رسيد نخست به تكيناباد [ 1 
  ] لشكر برد و آنجا را در تصرف كرد سپس به بست راند و بست و اعمال آن را بگرفت و در آن دو شهر نام غياث الدين را از خطبه بينداخت .\r\nهمچنين نزد صاحب سيستان و ابن خرميل هم رسولان فرستاد كه نام خوارزمشاه از خطبه بيفكنند و هر دو را سخت تهديد كرد .\r\nيلدوز ، جلال الدين صاحب باميان را از اسارت آزاد نمود و با پنج هزار سوار با اى دكز ، مملوك شهاب الدين ، به باميان فرستاد تا جلال الدين را بر تخت فرمانروايى باميان مستقر سازند و پسر عمش را عزل كنند . يلدوز دختر خود را نيز به او داد . چون بيامدند [ اى دكز جلال الدين را از اينكه خلعت يلدوز بر تن كرده سرزنش نمود 
  ] و از او خواست كه به غزنه بازگردد و گفتش كه تركان همه متفق شده‌اند كه به خلاف يلدوز قيام كنند ولى جلال الدين اين پيشنهاد را نپذيرفت و اىدكز نيز از او جدا شد و بر سر اقطاع خود به كابل بازگرديد .\r\nچون اىدكز به كابل رفت ، رسول قطب الدين آيبك نزد يلدوز آمد و او را به سبب عصيانش بر غياث الدين سرزنش كرد و از وى خواست كه خطبه به نام غياث الدين كند . همچنين رسول آيبك با هدايا و تحف نزد غياث الدين آمد و اشارت كرد تا به پايان آمدن ماجراى غزنه به خواستهاى خوارزمشاه گردن نهد . [ اى دكز 
  ] نيز به آيبك نامه نوشت و او را از عصيان يلدوز آگاه ساخت و اجازت خواست كه به غزنه لشكر برد و با او بجنگد . آيبك نيز اجازت داد و اى دكز در ماه رجب سال 603 به غزنه لشكر برد و با او بجنگد . آيبك نيز اجازت داد و اى دكز در ماه رجب سال 603 به غزنه وارد شد و به نام غياث الدين خطبه خواند .\r\nولى قلعه را به او تسليم نكردند . اى دكز شهر را تاراج كرد . اين خبر به يلدوز رسيد كه اىدكز به غزنه وارد شده و آيبك را با او مكاتبه است . يلدوز در عزم خود سست شد و در تكيناباد نام خود از خطبه بينداخت و به نام غياث الدين خطبه خواند . سپس به سوى غزنه در حركت آمد . اى دكز نيز از غزنه به بلاد غور رفت و در تمران [ 2 
  ] اقامت گزيد و خبر به غياث الدين داد و اموال نزد او فرستاد . غياث الدين نيز برايش خلعت فرستاد و از بندگى\r\n\r\n\r\n","description":"","footnote":"\r\n[ ( 1 ) 
  ] متن : بكتاباد\r\n[ ( 2 ) 
  ] متن : تمواز .\r\n","page_name":" 599 ","page_number":631},
  {"content":"\r\n\r\nآزادش نمود و او را ملك الامرا لقب داد . غياث الدين به سوى بست و اعمال آن لشكر برد و آن سرزمينها را بستد و با مردم نيكيها نمود . يلدوز نيز در غزنه اقامت گزيد .\r\n\r\nكشته شدن ابن خرميل و استيلاى خوارزمشاه بر هرات\r\nابن خرميل - چنان كه گفتيم - لشكر خوارزمشاه را به هرات فراخواند و آنان را در هرات فرود آورد . سپاهيان خوارزم با مردم روشى ناپسند پيش گرفتند و دست به تاراج و آشوب زدند .\r\nابن خرميل جمعى را حبس كرد و به خوارزمشاه نامه نوشت و اعمال آنان را بر شمرد ولى - خوارزمشاه سرگرم نبرد با ختا بود ، نامه او را پاسخ داد و رفتار او را با خوارزميان بستود .\r\nو گفت كسانى را كه به حبس فرستاده نزد او بفرستد . آنگاه به عز الدين جلدك [ 1 
  ] فرمان داد كه برود و بر حسين بن خرميل بند بر نهد . او نيز با دو هزار سپاهى برفت . [ طغرل پدر 
  ] جلدك در ايام سلطان سنجر والى هرات بود . چون به هرات رسيد ابن خرميل مردم را به استقبال او بسيج كرد . چون به يك ديگر رسيدند ، جلدك ياران خود را فرمان داد تا ابن خرميل را در بند كشند . آنان نيز چنان كردند . ياران او به شهر فرار كردند ، وزيرش خواجه صاحب فرمان داد درها را ببندند و آمادهء محاصره شوند . آنگاه به شعار غياث الدين محمود ندا داد . جلدك شهر را محاصره كرد و خواجه صاحب وزير را امان داد و تهديد كرد كه اگر شهر را تسليم نكند ابن خرميل را خواهد كشت . ابن خرميل خود به نزديك بارو آمد و با وزير خطاب كرد وزير نپذيرفت و ابن خرميل به قتل رسيد .\r\nجلدك اين خبر به خوارزمشاه نوشت . خوارزمشاه واليان خراسان را از هر سو فراخواند و آنان را به محاصرهء هرات فرمان داد . آنان با ده هزار سپاهى بيامدند و هرات همچنان در برابر تعرض دشمن پايدارى مىكرد .\r\nابن خرميل هرات را نيك استوار كرده بود . چهار باروى محكم و خندق براى آن ترتيب داده بود و شهر را از آذوقه انباشته بود .\r\n[ اما خوارزمشاه در نبرد ختا شكست خورد و در گرما گرم نبرد اسير شد او و يكى از امراى بزرگ به نام شهاب الدين مسعود را يك تن به اسارت گرفته بود 
  ] . خوارزمشاه فديه داد و خود را آزاد نمود و به خوارزم بازگرديد . اين ماجرا در اخبار دولتشان آمده است .\r\nچون شايعهء مرگ خوارزمشاه در خراسان افتاد ، برادرش على شاه كه در طبرستان و كزلك [ 2 
  ] خان كه در نيشابور بودند هر يك كوس استقلال كوفتند . چون خوارزمشاه بيامد على شاه بگريخت و در فيروز كوه به غياث الدين [ 3 
  ] محمود غورى پناه برد ، او نيز به گرمى پذيرا آمدش .\r\nخوارزمشاه به نيشابور رفت و امور آنجا را به صلاح آورد و يكى را بر آن امارت داد و\r\n\r\n\r\n","description":"","footnote":"\r\n[ ( 1 ) 
  ] متن : خلدك\r\n[ ( 2 ) 
  ] متن : كزل خان\r\n[ ( 3 ) 
  ] متن : شهاب الدين .\r\n","page_name":" 600 ","page_number":632},
  {"content":"\r\n\r\nعازم هرات گرديد . لشكر او در اين هنگام هرات را در محاصره داشت . وزير را گفتند كه اينك خوارزمشاه آمده است گفته بودى كه شهر را به او تسليم خواهى كرد ، اينك به وعدهء خويش عمل نماى . وزير باز هم از تسليم شهر سر برتافت . [ جماعتى از مردم شهر كه از تنگى معيشت به جان آمده بودند با رأى وزير به مخالفت برخاستند 
  ] وزير فرمان داد آنان را دستگير كنند و اين امر سبب آشوب شد . خوارزمشاه از ماجرا خبر يافت ، به جانب بارو راند و دو برج را ويران نمود و به شهر داخل شد . شهر را بگرفت و وزير را بكشت و يكى را از سوى خود بر هرات امارت داد . اين واقعه در سال 605 اتفاق افتاد . خوارزمشاه پس از فرونشاندن آتش اين فتنه بار ديگر به نبرد ختا رفت .\r\n\r\nكشته شدن غياث الدين محمود\r\nچون خوارزمشاه هرات را در تصرف آورد ، دايى خود امير ملك را بر آن امارت داد و فرمان داد كه به فيروز كوه رود و فرمانرواى فيروز كوه غياث الدين محمود بن غياث الدين غورى را اسير كند . همچنين على شاه برادرش را كه به غياث الدين پناهنده شده دستگير نمايد . امير ملك به فيروز كوه لشكر برد . غياث الدين محمود امان خواست ، امانش داد .\r\nچون او و على شاه از شهر بيرون آمدند ، امير ملك هر دو را بگرفت و بكشت . آنگاه در سال 605 به فيروز كوه داخل شد . و سراسر خراسان در تصرف خوارزمشاه در آمد\r\n\r\nاستيلاى خوارزمشاه بر غزنه و اعمال آن\r\nچون خوارزمشاه بر سراسر خراسان مستولى شد و باميان و ديگر جايها را در تصرف آورد ، نزد تاج الدين يلدوز صاحب غزنه كس فرستاد كه خطبه و سكه به نام او كند تا غزنه را به صلح به او واگذارد . يلدوز با دولتمردان خود به مشاورت نشست در آن ميان قتلغ تكين [ 1 
  ] يكى از موالى شهاب الدين كه نايب يلدوز در غزنه بود اشارت كرد كه سر به فرمان فرود آرد .\r\nرسول را با پاسخ قبول بازگردانيد و به نام او خطبه خواند .\r\nيلدوز به شكار بيرون رفت . قتلغ تكين در نهان نزد خوارزمشاه كس فرستاد و گفت كسى را بفرستد تا قلعه را به او تسليم نمايد . خوارزمشاه خود بيامد و غزنه را تصرف نمود . چون يلدوز اين خبر بشنيد به لهاور گريخت . سپس خوارزمشاه قتلغ تكين را احضار كرد و پس از آنكه اموال بسيارى از او بستد به قتلش آورد و پسر خود جلال الدين را بر غزنه امارت داد و به ديار خود بازگرديد . اين واقعه در سال 613 اتفاق افتاد .\r\n\r\n\r\n","description":"","footnote":"\r\n[ ( 1 ) 
  ] متن : قطلوكين .\r\n","page_name":" 601 ","page_number":633},
  {"content":"\r\n\r\n\r\nاستيلاى يلدوز بر لهاور و كشته شدن او\r\nچون يلدوز در غزنه از مقابل خوارزمشاه گريخت به لهاور رفت . فرمانرواى لهاور يكى از موالى شهاب الدين بود به نام ناصر الدين قباجه كه مولتان و ديبل و اوجه [ 1 
  ] را نيز تا ساحل دريا در تصرف داشت با سپاهى مركب از پانزده هزار سوار .\r\nيلدوز با هزار و پانصد مرد جنگى و چند فيل به نبرد او آمد . يلدوز نخست منهزم شد و فيلهايش به دست دشمن افتاد . وى بار ديگر حمله آغاز كرد و فيلبانى ، فيلى از آن يلدوز را به سوى علم ناصر الدين راند . اين حمله كارگر آمد ، ناصر الدين قباجه و سپاه او روى به گريز نهادند و يلدوز لهاور را بگرفت .\r\nاو از لهاور به سوى هند راند تا دهلى و ديگر بلاد مسلمين را در تصرف آرد . در اين ايام قطب الدين آيبك فرمانرواى دهلى مرده بود و يكى از موالى او به نام شمس الدين به جاى او فرمان مىراند . يلدوز بر سر او لشكر كشيد . دو سپاه در نزديكى شهر سماتا بر يك ديگر زدند . يلدوز شكست خورد و به اسارت افتاد و در اسارت به قتل رسيد .\r\nيلدوز مردى نيك سيرت بود و دادگر و نسبت به رعيت نيكوكار ، مخصوصا با بازرگانان و غربا . در ايام حكومت او دولت غوريان منقرض شد . و البقاء اللّه وحده .\r\n\r\nخبر از دولت ديلم و كشور و پادشاهى ايشان در ملت اسلام و دولت آل بويه و برخى از آنان كه بر خلفاى بغداد چيره شده بودند و آغاز كار و سرانجامشان\r\nآنگاه كه در انساب امم سخن مىگفتيم از نسب ديلم هم حكايت كرديم و گفتيم كه ايشان از نسل ماداى پسر يافث‌اند و در تورات ، ماداى در شمار فرزندان يافث آمده است .\r\nابن سعيد گويد - و من نمىدانم از چه كسى نقل مىكند - كه اينان از نسل سام بن باسل بن اشور بن سام‌اند كه نامشان در تورات در شمار فرزندان سام آمده است .\r\nابن سعيد گويد كه موصل از نسل جرموق بن اشور است و فرس و كرد و خزر از فرزندان ايران بن اشور ، و نبط و سوريان از فرزندان نبيط بن اشور . اين چيزى است كه ابن سعيد گويد و خدا داناتر است .\r\nهر يك از اين اقوال را كه بپذيريم جيل ( گيل‌ها ) برادران ديلمها هستند . همهء نسب شناسان بر اين معترفند . اينان همه مردم گيلان‌اند و داراى يك عصبيت واحد . مساكن ديلم و گيل ، كوهستانهاى طبرستان و جرجان است تا كوهستانهاى رى و گيلان و سواحل آن\r\n\r\n\r\n","description":"","footnote":"\r\n[ ( 1 ) 
  ] متن : آمد .\r\n","page_name":" 602 ","page_number":634},
  {"content":"\r\n\r\nدرياچهء معروف يعنى درياچهء طبرستان . در ايام حكومت ايرانيان و پيش از آن اينان در اين سرزمين بودند و پيش از اسلام داراى پادشاهى نبوده‌اند .\r\nچون اسلام آمد و دولت ساسانى منقرض گرديد و دولت عرب نيرومند گرديد و اقاليم مشرق و مغرب و جنوب و شمال در فتوحات مسلمانان چنان كه آورديم - به دست ايشان فتح شد ، مللى كه دينشان را نمىپذيرفتند جزيه مىدادند ، و مردم ديلم و گيل بر كيش مجوس بودند و در ايام فتوحات سرزمينشان به دست مسلمانان نيفتاد بلكه همچنان به پرداخت جزيه بسنده مىكردند .\r\nسعيد بن العاص با آنان مصالحه كرد كه هر سال صد هزار دينار بپردازند . ديلمها آن جزيه مىپرداختند و گاه نيز از پرداخت آن سرباز مىزدند . پس از سعيد بن العاص كس به جرجان نيامد زيرا راه عراق به خراسان از طريق قومس را بسته مىداشتند .\r\nچون يزيد بن المهلب در سال 83 امارت خراسان يافت طبرستان و جرجان هنوز فتح نشده بود . پيش از اين هر گاه قتيبة بن مسلم جايى را مىگشود [ سليمان بن عبد الملك ، يزيد بن المهلب را مىگفت : نمىبينى كه خداوند به دست قتيبه چه مىكند ؟ 
  ] يزيد بن المهلب بر او عيب مىگرفت و مىگفت تكليف جرجان چه مىشود كه راه ما را قطع كرده و اوضاع قومس و نيشابور را بر هم زده است . اين فتوحات در برابر فتح جرجان هيچ نيستند . اين بود كه چون سليمان بن عبد الملك او را در سال 99 امارت خراسان داد تمام هم خود را در تسخير جرجان به كار برد . جرجان در آن روزگار شهر نبود ، كوهها و دربندها بود . مردان بر آن دربندها مىايستادند و نگهبانى مىدادند . اما طبرستان شهر بود و فرمانرواى آن اسپهبد بود .\r\n[ آنگاه در سال 166 مهدى عباسى 
  ] غلام خود فراشه را به جرجان فرستاد [ و در سال 167 موسى 
  ] الهادى به جرجان لشكر كشيد [ و با وندادهرمز و شروين فرمانروايان طبرستان جنگ در پيوست 
  ] تا آن دو به فرمان گردن نهادند .\r\nدر سال 168 [ 1 
  ] مهدى ، سعيد [ 2 
  ] الحرشى را با چهل هزار سپاهى بفرستاد . او در طبرستان فرود آمد و ديلم را به طاعت خويش درآورد . سپس در ايام رشيد [ در سال 176 
  ] يحيى بن عبد اللّه بن حسن المثنى به طبرستان رفت ، رشيد فضل بن يحياى برمكى را به جنگ او فرستاد . فضل بن يحيى با او باب مكاتبت بگشود . يحيى بن عبد اللّه با اين شرط كه رشيد براى او امان نامه بنويسد و اهل دولت و بزرگان شيعه و ديگران بر آن مهر بگذارند تسليم فضل گرديد . فضل به آنان مالى گزاف بخشيد و عهد نامه‌ها نوشته شد . فضل يحيى را بياورد . رشيد او را به جعفر بن يحيى سپرد تا در نزد او محبوس باشد ، و يحيى بن عبد اللّه به نحوى كه در اخبار او آمده است در حبس بمرد .\r\n\r\n\r\n","description":"","footnote":"\r\n[ ( 1 ) 
  ] متن : 198\r\n[ ( 2 ) 
  ] متن : يحيى .\r\n","page_name":" 603 ","page_number":635},
  {"content":"\r\n\r\nدر سال 189 كه هارون الرشيد در رى بود براى شروين پدر قارن و [ 1 
  ] ونداهرمز و نيز [ مرزبان 
  ] بن جستان [ 2 
  ] صاحب ديلم امان نامه نوشت . اين امان نامه را حسين [ 3 
  ] خادم نزد آنان برد . ونداهرمز مرزبان بن جستان نزد رشيد آمدند . رشيد هر دو را اكرام كرد و به - آنان نيكى نمود . ونداهرمز از سوى شروين نيز اظهار فرمانبردارى كرد و خراج به گردن گرفت .\r\nسپس شروين از دنيا رخت بر بست و پسرش شهريار به جاى او نشست . در سال 201 [ 4 
  ] عبد اللّه بن خردادبه [ 5 
  ] كه عامل طبرستان بود لارز [ 6 
  ] و شيرز از بلاد ديلم را بگرفت و جبال طبرستان را فتح كرد و شهريار بن شروين را فرود آورد و مازيار پسر قارن و ونداهرمز را نزد مأمون فرستاد و ابو ليلى پادشاه ديلم را اسير كرد .\r\nدر سال 210 شهريار بن شروين صاحب جبال طبرستان رخت از اين جهان بربست و پسرش شاپور به جاى او نشست . مازيار بن قارن بن ونداهرمز به جنگ او رفت . اسيرش كرد سپس به قتلش آورد و سراسر جبال مازندران از آن او شد . چندى بعد مازيار عليه المعتصم باللّه سر به شورش برداشت و مردم ديلم و آن بلاد را به بيعت خود وادار كرد و از ايشان گروگانها گرفت و خراج آن نواحى گرد آورد . پس باروهاى آمل و سارى را خراب نمود و مردم آن شهرها را به كوهستانها نقل كرد و بر حدود جرجان بارويى كشيد از طميشه تا دريا به طول سه ميل و آن را با خندقى كه در پاى آن حفر كرد استوارى بخشيد . اين بارو در مكان بارويى بود كه ساسانيان براى جلوگيرى از حركت تركان كشيده بودند . مازيار مردم جرجان را نيز به نيشابور انتقال داد .\r\nآنچه مازيار را به عصيان وا داشت تحريكات افشين از موالى المعتصم باللّه و از بزرگان دولت او بود . افشين مازيار را به طمع تصرف خراسان افكند ، زيرا با عبد اللّه بن طاهر دشمنى داشت از اين رو پى در پى براى او نامه مىنوشت و به عصيان ترغيبش مىكرد . عبد اللّه بن طاهر لشكرى به جنگ او فرستاد سردار اين لشكر عم او حسن بن الحسين [ بن مصعب 
  ] و نيز حيان بن جبله بود .\r\nالمعتصم باللّه لشكرى از پس لشكر ديگر مىفرستاد تا آنگاه كه كوهستان او را از هر سو در محاصره گرفتند . قارن بن شهريار برادرزادهء مازيار در سارى بود . سرداران عبد اللّه بن طاهر او را بفريفتند كه اگر سارى را تسليم كند او را بر همهء كوهستانهاى اجدادش سرورى خواهند داد . عبد اللّه بن طاهر نيز آن عهد نامه را مهر بر نهاد . قارن عم خود عبد اللّه بن قارن را با جماعتى از سرداران مازيار به مهمانى دعوت كرد ، چون سلاح از تن باز كردند ياران عبد اللّه بن طاهر همه در بند كشيدند و سارى را در تصرف آوردند . آنگاه كوهيار برادر مازيار\r\n\r\n\r\n","description":"","footnote":"\r\n[ ( 1 ) 
  ] متن : رندا هرمز\r\n[ ( 2 ) 
  ] متن : بارخشان\r\n[ ( 3 ) 
  ] متن : حسن\r\n[ ( 4 ) 
  ] متن : 81 .\r\n[ ( 5 ) 
  ] متن : عبد اللّه بن ابى خرداذبه\r\n[ ( 6 ) 
  ] متن : بلاد .\r\n","page_name":" 604 ","page_number":636},
  {"content":"\r\n\r\nامان خواست بدان شرط كه مازيار را بگيرد و تسليم ايشان كند و خود جاى او را بگيرد .\r\nاين شرط را نيز عبد اللّه بن طاهر بپذيرفت و مهر بر نهاد . پس كوهيار برادر خود مازيار را بگرفت و تسليم كرد . عبد اللّه او را نزد خليفه المعتصم باللّه فرستاد . خليفه او را در بغداد بر دار كرد . در اين هنگام بود كه او از دسيسهء افشين با مازيار آگاه شد و افشين را بگرفت و بكشت . غلامان مازيار كوهيار را فرو گرفتند و به انتقام خون مازيار به قتل رسانيدند و به ديلم گريختند . سپاهيان خليفه همهء فراريان را بگرفتند و بكشتند .\r\nبعضى گويند آنكه بر مازيار غدر كرد پسر عمش بود كه از او كينه بدل داشت زيرا مازيار او را از برخى كوهستانهاى طبرستان عزل كرده بود .\r\nآنگاه كار دولت عباسى پس از المتوكل على اللّه آشفته شد و قدرتش روى به ضعف نهاد . امراى اطراف ، دعوى خود سرى كردند و داعيان علوى در هر ناحيه آشكار شدند . چنان كه در ايام المستعين باللّه حسن بن زيد داعى علوى ، از زيديه در طبرستان دعوت آشكار نمود و ما از آن سخن گفتيم .\r\nحكومت خراسان را محمد بن طاهر بن عبد اللّه بن طاهر بر عهده داشت . محمد عم خود سليمان بن عبد اللّه بن طاهر را امارت طبرستان داد . محمد بن اوس بلخى به نيابت او به خراسان رفت . زمام همه امور سليمان را به دست داشت . محمد بن اوس مردى بد سيرت بود .\r\nبه سبب ستمهاى او برخى از عمال سر به شورش برداشتند و ديلميان را نيز كه در همسايگى آنان بودند به شورش دعوت كردند .\r\nمحمد بن اوس در ايام صلح به شهرهايشان وارد شده بود و بسيارى را كشته و بسيارى را برده و اسير كرده بود . چون اين شورشگران آنان را به جنگ سليمان بن عبد اللّه و محمد بن اوس دعوت كردند ، به دعوتشان پاسخ مثبت دادند . پس حسن بن زيد را از آنجا كه بود فراخواندند و همه با او بيعت نمودند ، و به آمل لشكر راندند و آن را تصرف كردند . سپس به سارى رفته ، سليمان بن عبد اللّه را منهزم ساختند و شهر را بگرفتند . حسن الداعى بر طبرستان مستولى گرديد . او و برادرش را از آن پس دولتى پديد آمد كه در اخبار ايشان آمده است . اين دولت قريب چهل سال دوام يافت و با قتل محمد بن زيد منقرض گرديد . آنگاه حسن [ بن على 
  ] الاطروش به ديلم داخل شد و آنان را به اسلام دعوت كرد و سيزده سال در ميان ايشان بزيست . پادشاهشان در آن ايام ابن جستان [ 1 
  ] بن وهسودان [ 2 
  ] بود . اطروش از آنان عشريه گرفت . پادشاه را از آنجا براند و خلق بسيارى به دست او اسلام آوردند . اطروش در آن سرزمين مسجدها ساخت . آنگاه آنان را بسيج كرده به جنگ برد ، قزوين را بگرفت و چالوس را كه از ثغور مسلمانان بود و نيز آمل را تصرف كرد . آنگاه از آنان خواست كه به تسخير طبرستان روند و طبرستان در آن ايام\r\n\r\n\r\n","description":"","footnote":"\r\n[ ( 1 ) 
  ] متن : ابن حسان\r\n[ ( 2 ) 
  ] متن : وهشودان .\r\n","page_name":" 605 ","page_number":637},
  {"content":"\r\n\r\nدر اطاعت سامانيان بود . در سال 301 لشكر به طبرستان برد . عامل طبرستان ابو العباس محمد بن ابراهيم صعلوك به نبرد بيرون آمد . اطروش سپاهش را منهزم نمود و بسيارى از آنان را بكشت . محمد بن ابراهيم صعلوك به رى و از آنجا به بغداد رفت و اطروش بر طبرستان و اعمال آن مستولى گرديد . ما در اخبار دولت علويان آن حوادث را آورديم . پشتگرمى اطروش در اين فتوحات همه ديلمان بودند ، و سردارانش در جنگها و عمالش بر شهرها و نواحى را از ميان ايشان برمىگزيد . اطروش در سال 304 در عهد امير سعيد نصر بن احمد سامانى از دنيا برفت . ميراث او ميان اعقابش ، سرداران ديلم ، دست به دست مىگشت چنان كه در اخبار ايشان مذكور است .\r\n\r\nخبر از دولت ديلم و غلبهء ايشان بر متصرفات خلفا در فارس و عراق\r\nديلم را جماعتى از سرداران بود كه اطروش و اعقابش در كارهاى خويش به ايشان متكى بودند . يكى از ايشان سرخاب بن وهسودان برادر جستان بود از زمرهء ، ملوك آن ديار .\r\nسرخاب سپهسالار ابو الحسين بن الاطروش و برادرش على بود ، و مقتدر او را امارت اصفهان داده بود . ديگر از سرداران اين علويان ليلى بن نعمان بود كه سپهسالار لشكر اطروش بود و نيز از ملوك ديلم .\r\nپس اطروش ، دامادش حسن معروف به داعى صغير ، را امارت جرجان داد . ديگر از سرداران علويان ماكان كاكى پسر عم سرخاب و جستان - پسران وهسودان - بود .\r\nابو الحسين بن الاطروش ، امارت استرآباد و اعمال آن را به ماكان داد . جز اينها جماعت ديگرى در دستگاه اينان بودند . از جملهء اين سرداران ، اسفار بن شيرويه و مرداويج بن زيار و برادرش وشمگير و نيز لشكرى بودند كه از اصحاب ماكان به شمار مىآمدند .\r\nديگر از اصحاب مرداويج ، پسران بويه ، آن شهرياران بزرگ در بغداد و عراقين و فارس بودند .\r\nچون دولت علويان طبرستان منقرض شد ، اين سرداران در طبرستان و جرجان سر برداشتند و داعيهء فرمانروايى يافتند . در اين ايام به هنگام ضعف دولت عباسى يعقوب بن ليث بر خراسان مستولى شده و آن را از آل طاهر گرفته بود . سپس سامانيان و داعى علوى با او بر سر خراسان به نزاع برخاسته بودند . از اين رو خراسان به صورت ملكى مشاع در آمده بود ، تا آنگاه كه سراسر آن به دست آل سامان افتاد . و هر يك از اينان چنان كه معمول بود نسبت به خليفه اظهار اطاعت مىكردند .\r\nمركز خلافت سامانيان ما وراء النهر بود و خراسان در كنار قلمرو آنان .\r\nچون دولت عباسى بيشتر به ناتوانى گراييد ملوك ديلم - يعنى اين سرداران علويان طبرستان - به بلاد ديگر دست اندازى مىكردند ولى به سبب قدرت و شوكت دولت سامانى\r\n\r\n","description":"","footnote":"","page_name":" 606 ","page_number":638},
  {"content":"\r\n\r\nهيچ يك را طمع تطاول به سرزمينهاى آل سامان نبود .\r\nسرداران ديلم براى تسخير بلاد به اطراف و نواحى پراكنده شدند و هر يك به ناحيه‌اى چنگ افكندند . گاه نيز با يك ديگر به منازعه مىپرداختند . علاوه بر طبرستان و جرجان ، تا بلاد رى نيز پيش تاختند . از آن ميان پسران بويه در فارس و عراق نيز به حكومت و پادشاهى رسيدند و خلفا را در بغداد مجبور و محجوب داشتند و دولتى عظيم تشكيل دادند كه باعث مباهات اسلام بر ديگر امم گرديد و ما در آتيه اخبار آن را خواهيم آورد .\r\n\r\nاخبار ليلى بن نعمان و قتل او\r\nليلى بن نعمان از سرداران ديلم بود . بازماندگان اطروش در مكاتبات خود او را المؤيد لدين اللّه ، المنتصر لاولاد رسول اللّه خطاب مىكردند . او مردى كريم و دليل بود . حسن بن - القاسم داعى صغير بعد از مرگ اطروش در سال 308 او را به جرجان امارت داد . او از جرجان به دامغان لشكر برد و دامغان در تصرف آل سامان بود و يكى از موالى اين خاندان به نام قراتكين بر آن فرمان مىراند . مردم دامغان به دفاع بيرون آمدند و ليلى بن نعمان آنان را منهزم گردانيد و خلق كثيرى را بكشت و به جرجان بازگرديد . پس از بازگشتن او مردم دامغان بارويى برگرد شهر برآوردند تا از او در امان مانند . آنگاه قراتكين لشكر گرد آورد و آهنگ جرجان نمود . در ده فرسنگى شهر نبرد درگرفت . قراتكين شكست خورد و بسيارى از لشكريانش طعمهء تيغ هلاك شدند . بارس [ 1 
  ] غلام قراتكين امان طلبيد . ليلى بن نعمان او را به گرمى بپذيرفت و خواهر خود را به او داد .\r\nشمار سپاهيان ليلى بن نعمان روى به فزونى نهاد ولى از جهت اموال در تنگنا بود .\r\nابو القاسم بن حفص [ 2 
  ] او را به تسخير نيشابور ترغيب كرد . حسن بن القاسم داعى صغير فرمان داد كه لشكر به خراسان برد . او لشكر به نيشابور برد و در اواخر سال 308 آنجا را بگرفت و به نام داعى صغير خطبه خواند .\r\nامير سعيد نصر بن احمد سامانى سپاهى از بخارا به سردارى حمويه بن على به نبرد او روان داشت . ديگر از سرداران اين سپاه محمد بن عبيد اللّه البلعمى و ابو القاسم بن حفص و ابو جعفر [ 3 
  ] صعلوك و سيمجور [ 4 
  ] دواتى [ 5 
  ] بودند . اينان در حوالى طوس با ليلى بن نعمان مصاف دادند و لشكرش را درهم شكستند . او به آمل گريخت و در آنجا پنهان شد . بغراخان نهانگاه او را بيافت و دستگيرش كرد و خبر به حمويه بن على برد . حمويه فرمان داد كه او را بكشند ولى اصحابش را امان داد . در ماه ربيع الاول سال 309 سرش را به بغداد بردند .\r\n\r\n\r\n","description":"","footnote":"\r\n[ ( 1 ) 
  ] متن : فارس\r\n[ ( 2 ) 
  ] متن : ابو حفص بن القاسم بن حفص\r\n[ ( 3 ) 
  ] متن : ابو الحسن .\r\n[ ( 4 ) 
  ] متن : سيمجور\r\n[ ( 5 ) 
  ] متن : دوائى .\r\n","page_name":" 607 ","page_number":639},
  {"content":"\r\n\r\nبارس غلام قراتكين در جرجان ماند . قراتكين به جرجان بازگرديد . بارس از او امان خواست ولى قراتكين او را بكشت و از جرجان بازگرديد .\r\n\r\nاخبار سرخاب بن وهسودان و مرگ او و قرار گرفتن ماكان كاكى به جاى وى\r\nسرخاب بن وهسودان ديلمى از سرداران لشكر اطروش و بازماندگان او بود . سرخاب با ابو الحسين [ 1 
  ] ابن الحسن بن على الاطروش الناصر پس از هلاكت پدرش در طبرستان و استراباد بيعت كرد و سپهسالار لشكر او گرديد . چون قراتكين پس از هلاكت ليلى بن نعمان از جرجان باز گرديد ، ابو الحسين و سرخاب به جرجان رفتند و آنجا را در تصرف آوردند . امير سعيد نصر بن احمد سامانى ، در سال 310 سيمجور دواتى را با چهار هزار سوار به جنگ او فرستاد . سيمجور در دو فرسنگى جرجان فرود آمد و چند ماه آنجا را در محاصره گرفت . مدافعان شهر به جنگ بيرون آمدند . سيمجور جمعى از سپاهيان خود را در كمين نهاده بود . آنان كه در كمين بودند درنگ كردند تا سيمجور واپس نشست و سرخاب از پى او روان گرديد . سپس از كمينگاه بيرون آمدند و بر لشكر علوى تاختند . ابو الحسين به استراباد گريخت و جرجان را ترك گفت . سرخاب نيز با باقيماندهء لشكرش از پى او برفت . سيمجور به جرجان رفت و شهر را بگرفت . چندى بعد سرخاب بمرد و ابو الحسين به استراباد [ 2 
  ] آمد و در آنجا درنگ كرد و ماكان بن كاكى را در آنجا نهاد و اين ماكان پسر عم سرخاب بود . محمد بن عبيد اللّه البلعمى و سيمجور به محاصرهء او رفتند و مدتى دراز شهر را در محاصره گرفتند . سپس او را مالى بخشيدند كه از استراباد بيرون آيد و به سارى رود تا اينان استراباد را بگيرند . آنگاه از استراباد بروند و ماكان به آنجا بازگردد و همه اين كارها براى آن بود كه پادشاه بر آنان خشمگين نشود . ماكان به سارى رفت و بار ديگر به استراباد بازگشت و بغراخان كه امارت استراباد يافته بود شهر را ترك گفت و نزد ياران خود به نيشابور رفت .\r\n\r\nآغاز كار اسفار بن شيرويه و غلبهء او بر جرجان سپس طبرستان\r\nاسفار از ديلم بود ، از اصحاب ماكان بن كاكى . مردى بدخوى و بد معاشرت بود . ما كان او را از لشكر خود بيرون راند و او به بكر بن محمد بن اليسع پيوست . بكر از سوى سامانيان عامل نيشابور بود . اسفار را گرامى داشت و در سال 315 او را به فتح جرجان فرستاد . ماكان بن كاكى در اين ايام در طبرستان بود و برادرش ابو الحسن بن كاكى را در جرجان امارت داده بود . او كه از ابو على بن ابى الحسين بن الاطروش به بيم افتاده بود او را در جرجان دربند كرده بود و نزد خود در خانه‌اى بازداشته بود . يك شب كه به قصد قتل او برخاست\r\n\r\n\r\n","description":"","footnote":"\r\n[ ( 1 ) 
  ] متن : ابو الحسن بن الاطروش\r\n[ ( 2 ) 
  ] متن : سارى .\r\n","page_name":" 608 ","page_number":640},
  {"content":"\r\n\r\nابو على در كشمكش بر او پيروز شد و به قتلش آورد و از آن خانه بگريخت . روز ديگر نزد جماعتى از سرداران كس فرستاد ، آنان بيامدند و با او بيعت كردند و قلنسوه بر او پوشيدند . او على بن خورشيد [ 1 
  ] را بر سپاه خود سردار نمود و ماجرا به اسفار بن شيرويه بنوشت و اسفار را فرا خواند . اسفار از بكر بن محمد بن اليسع اجازت خواست و به سوى جرجان در حركت آمد .\r\nعلى بن خورشيد به نام آن علوى كه با او بود امور جرجان را در ضبط آورد . ماكان با لشكر خود از طبرستان بر سر ايشان تاخت . اينان با ماكان مصاف دادند و ماكان منهزم شده به طبرستان بازگشت . اسفار از پى او برفت و او را از طبرستان براند . و خود با آن علوى در طبرستان ماندند . تا آنگاه كه آن علوى يعنى ابو على بن ابى الحسين بن الاطروش بمرد و پس از او على بن خورشيد كه سپهسالار او بود ، ديده از جهان فرو بست و طبرستان به تصرف اسفار درآمد . بكر بن محمد بن اليسع نيز به جرجان رفت و آنجا را تصرف كرد و به نام نصر بن احمد بن سامانى دعوت آشكار نمود . پس از چندى ماكان به طبرستان لشكر آورد . اسفار در طبرستان بود . در اين نبرد ماكان غلبه يافت و طبرستان را از اسفار بستد .\r\nاسفار به جرجان رفت و نزد بكر بن محمد بن اليسع بماند تا آنگاه كه بكر بمرد و امير سعيد نصر بن احمد اسفار را امارت جرجان داد . اين واقعه در سال 315 بود .\r\nاسفار نزد مرداويج بن زيار كس فرستاد و او را فراخواند . مرداويج بيامد ، اسفار او را سپهسالار خويش گردانيد و در حق او نيكيها نمود . آنگاه آهنگ طبرستان كردند و آن را در تصرف آوردند .\r\n\r\nاستيلاى اسفار بن شيرويه بر رى و بالا گرفتن كار او\r\nچون اسفار بر طبرستان استيلا يافت ، مرداويج نيز با او بود ، و چون اسفار و مرداويج بر طبرستان مستولى شدند [ حسن بن القاسم داعى صغير در رى بود . او رى را تصرف كرده و ياران امير سعيد نصر بن احمد سامانى را از آنجا رانده بود 
  ] همچنين قزوين و زنجان و ابهر و قم و كرج را در تصرف آورده بود و ماكان بن كاكى در خدمت وى بود . پس آهنگ طبرستان كردند . در نزديكى سارى ميان دو سپاه نبرد افتاد . ماكان منهزم شد و داعى صغير به هلاكت رسيد . هزيمت او به سبب آن بود كه سپاهيان ديلم در نبرد سستى كردند زيرا داعى صغير در امر به معروف و نهى از منكر بر آنان سخت گرفته بود . آغاز اين تنفر آن بود كه ياران او هروسندان [ 2 
  ] يكى از رؤساى گيل و دايى مرداويج را فرا خواندند تا بر خود امير سازند . هروسندان پس از مرگ صعلوك با احمد الطويل در دامغان بود . اينان قصد آن داشتند كه حسن الداعى را فرو گيرند و ابو الحسين بن الاطروش را به جاى او نشانند و به نام او خطبه بخوانند\r\n\r\n\r\n","description":"","footnote":"\r\n[ ( 1 ) 
  ] متن : خرشيه\r\n[ ( 2 ) 
  ] متن : هزرسندان .\r\n","page_name":" 609 ","page_number":641},
  {"content":"\r\n\r\nو هروسندان را نيز به جاى ماكان نشانند . احمد الطويل كه از اين نيت آگاه شده بود به حسن داعى نوشت و او را از هروسندان بر حذر داشت . چون هروسندان آمد ، داعى با او و ديگر سرداران ديدار كرد و آنان را در جرجان به قصر خود دعوت نمود ، آنگاه همه را بگرفت و بكشت و ياران خود را به غارت اموال ايشان فرمان داد ، اين عمل او باعث شد كه ديلم بيش از پيش از او برمند ، و به پاداش اين اعمال به هنگام روبرو شدنش با اسفار او را فرو گذارند تا شكست بخورد .\r\nچون ماكان بگريخت اسفار بر متصرفات ايشان چون رى و قزوين و زنجان و ابهر و قم و كرج دست يافت و همه را بر طبرستان و جرجان درافزود و به نام امير سعيد نصر بن احمد سامانى خطبه خواند . اسفار خود به سارى آمد و هارون بن بهرام را امارت رى داد . هارون بن بهرام به نام ابو جعفر علوى خطبه مىخواند و اين امر خاطر اسفار را به خود مشغول داشته بود . روزى اسفار او را به آمل فراخواند تا دختر يكى از اعيان شهر را به عقد او درآورد .\r\nابو جعفر با جماعتى از علويان به سور عروسى خويش آمد به ناگاه اسفار همه را در بند كشيد و به بخارا فرستاد . اينان در زندان بماندند تا در ايام فتنهء ابو زكريا يحيى بن احمد برادر نصر بن احمد سامانى از زندان آزاد شدند و ما اخبار آنان را آورديم .\r\nچون اسفار از كار رى بپرداخت آهنگ قلعهء الموت نمود ، تا زن و فرزند و ذخاير خود را در آنجا نهد . اين قلعه از آن سياه چشم پسر مالك ديلمى بود . اسفار او را فراخواند و امارت قزوين داد و در عوض قلعهء الموت را از او طلب نمود . سياه چشم بپذيرفت و اسفار زن و فرزند و اموال خود را به آن قلعه برد و صد مرد به نگهبانى آن بگماشت ، سپس سياه چشم را به قلعه دعوت كرد آنگاه او را فرو گرفت و پس از چند روز بكشت ، و آنان كه در قلعه - بودند قلعه را تصرف كردند .\r\nبدان هنگام كه اسفار به رى مىرفت ، اميرى كه فرمانرواى كوه دماوند [ 1 
  ] و قم بود از او امان خواست و سرزمين خود تسليم او نمود . چون به سمنان رسيد محمد بن جعفر سمنانى به دژ خود پناه برد و به درگاه نيامد . اسفار سپاهى از رى به سردارى يكى از يارانش بر سر او فرستاد . اين سردار از محمد بن جعفر امان خواست و نزد او رفت ولى در فرصتى كه پديد آمد او را بكشت و از دريچه‌اى كه پشت دژ بود [ با ريسمانى كه از ابريشم بافته بود 
  ] فرود آمد .\r\nچون اسفار را كار بالا گرفت و نيرومند شد بر امير سعيد نصر بن احمد سامانى بشوريد و آهنگ آن كرد كه تاج بر سر نهد و بر تخت زرين نشيند و به جنگ امير نصر و خليفه رود .\r\nالمقتدر باللّه خليفه سپاهى به سردارى هارون بن غريب الخال از قزوين به نبرد او فرستاد .\r\nوزير او مطرف بن محمد جرجانى اشارت كرد كه در مسالمت درآيد و اظهار اطاعت كند و\r\n\r\n\r\n","description":"","footnote":"\r\n[ ( 1 ) 
  ] متن : نهاوند .\r\n","page_name":" 610 ","page_number":642},
  {"content":"\r\n\r\nاموالى براى خليفه گسيل دارد .\r\nاسفار اين اشارت بپسنديد و نزد پادشاه سامانى كس فرستاد و شرط كرد كه خطبه به نام او باشد و سر به فرمان او داشته باشد . امير سامانى بپذيرفت و كارها به صلاح آمد .\r\n[ اسفار از مردم رى و اعمال آن سرانه يك دينار بستد ، مالى عظيم گرد آمد . امير خراسان را با پرداخت قسمتى از آن خشنود گردانيد 
  ] همچنين بر مردم قزوين به سبب كينه‌اى كه با آنها داشت ، ستم بسيار كرد چنان كه اموالشان را تاراج نمود و ديلم را بر ايشان مسلط ساخت .\r\nو آن سان عرصه بر مردم تنگ كرد كه روى به صحرا نهادند .\r\n\r\nكشته شدن اسفار و پادشاهى مرداويج\r\nمرداويج بن زيار از سرداران لشكر اسفار بود . مرداويج همانند مردم ديگر از بدخويى و ستمگرى اسفار ملول شده بود . اسفار او را نزد [ سالار 
  ] فرمانرواى شميران [ 1 
  ] طارم [ 2 
  ] فرستاده تا او را به اطاعت خود خواند و اين سالار همان كسى است [ كه فرزندانش بعد از اين 
  ] فرمانرواى آذربايجان شدند . مرداويج و سالار چون به گفتگو نشستند از كارهاى ناپسند اسفار و سيرت نكوهيدهء او براى يك ديگر حكايتها گفتند و شكايتها نمودند . در آن مجلس متفق شدند كه اسفار را از ميان بردارند . از جمله كسانى كه با برانداختن اسفار موافق بود ، وزير او مطرف بن محمد بود . پس سالار و مرداويج به سوى اسفار روان شدند . چون خبر به اسفار رسيد كه لشكر نيز دست به شورش زده و با مرداويج بيعت كرده است ، به رى گريخت . مرداويج از قزوين به رى رفت و به ماكان كاكى كه در طبرستان بود نامه نوشت و او را عليه اسفار برانگيخت . ماكان به رى آمد و اسفار نخست به بيهق و سپس به بست رفت .\r\nاسفار از راه بيابان آهنگ رى داشت تا خود را به قلعهء الموت برساند زيرا زن و فرزند و ذخاير و اموالش در آنجا بود . در مسير بيابان برخى از همراهانش از راه بازماندند و نزد مرداويج آمدند و ماجرا بازگفتند . مرداويج در ساعت از پى روان شد و يكى از سرداران را نزد او فرستاد .\r\nاسفار پرسيد آن سرداران كه مرا رها كردند چه شدند ؟ آن مرد گفت كه مرداويج همه را كشته است . اسفار خوشدل شد . سپس آن مرد اسفار را در بند كرد و نزد مرداويج آورد خواست او را در رى حبس كند ، بعضى از يارانش موافقت نكردند زيرا بيم آن مىرفت كه فسادى برپا سازد . پس مرداويج فرمان قتلش را صادر كرد و به رى بازگرديد .\r\nچون اسفار كشته شد مرداويج به تسخير بلاد پرداخت . قزوين و رى و همدان و كنگور و دينور و بروجرد [ 3 
  ] و قم و كاشان و اصفهان و گلپايگان ( جرباذقان ) را تصرف كرد و كارش بالا گرفت و بر شوكت و قدرتش بيفزود و خود بر تخت زر بنشست و سردارانش بر كرسيهاى\r\n\r\n\r\n","description":"","footnote":"\r\n[ ( 1 ) 
  ] متن : سميران\r\n[ ( 2 ) 
  ] متن : الطر\r\n[ ( 3 ) 
  ] متن : جرد .\r\n","page_name":" 611 ","page_number":643},
  {"content":"\r\n\r\nسيمين قرار گرفتند و لشكر در فاصله‌اى دور صف كشيد و جز به واسطهء حاجب كسى را حق سخن گفتن با او نبود .\r\n\r\nاستيلاى مرداويج بر طبرستان و جرجان\r\nپيش از اين گفتيم كه به هنگام برانداختن اسفار ميان مرداويج و ماكان دوستى افتاد و اين دوستى به قتل اسفار و استقرار مرداويج بر تخت شاهى و بالا گرفتن كار او انجاميد ولى چندى بعد مرداويج را هواى تسخير طبرستان و جرجان در سر افتاد و به سال 316 به آن سر زمين لشكر برد . ماكان از برابر او بگريخت و مرداويج بر طبرستان مستولى شد و بلقاسم بن بانجين را كه سپهسالار لشكرش بود و مردى دورانديش و شجاع بود به امارت طبرستان بر گماشت . سپس به جرجان رفت ، عامل جرجان از آنجا بگريخت و مرداويج شهر را بگرفت و سرخاب پسر بلقاسم را كه دامادش بود به امارت آن ديار نهاد و خود به اصفهان بازگشت .\r\n[ چون مرداويج بازگشت ماكان به ديلم رفت و از ابو الفضل الثائر يارى طلبيد و با او به سوى طبرستان روان گرديد 
  ] . بلقاسم با آن دو مصاف داد و هر دو را درهم شكست .\r\nابو الفضل الثائر به ديلم رفت و ماكان به نيشابور . ماكان در نيشابور از ابو على المظفر سپهسالار لشكر امير سعيد نصر بن احمد سامانى يارى خواست او نيز با لشكر خود به جرجان تاخت ولى بلقاسم هر دو را شكست داد و به نيشابور بازپس نشاند . سپس ماكان به دامغان لشكر برد تا آنجا را در تصرف آرد ولى بلقاسم او را از رسيدن به دامغان بازداشت و ماكان به خراسان بازگرديد .\r\n\r\nاستيلاى مرداويج بر همدان و جبل و جنگهاى او با سپاه مقتدر\r\nچون مرداويج بلاد رى را گرفت ديلمها به او روى آوردند و مرداويج نيز باب عطا بگشود و بر شمار سپاهيانش افزوده شد . اموالى كه از متصرفات خويش گرد مىآورد تكافوى هزينه‌هاى رزمى او را نمىنمود ، از اين رو چشم به بلاد مجاور دوخته بود . در سال 319 سپاهى به سردارى پسر خواهرش به همدان فرستاد . ابو عبد اللّه محمد بن خلف با لشكر خليفه المقتدر باللّه در همدان بود . ميان دو سپاه جنگ درگرفت ، مردم همدان لشكر خليفه را يارى كردند و لشكر مرداويج شكست خورد و خواهرزاده‌اش كشته شد . مرداويج از رى روانهء همدان گرديد . لشكر خليفه از همدان بگريخت . مرداويج همدان را به جنگ بگرفت و كشتار بسيار كرد و خلقى را به اسارت گرفت ، سپس امانشان داد .\r\nخليفه به سردارى هارون بن غريب الخال لشكرى به همدان فرستاد . در حوالى همدان ميان دو سپاه جنگ افتاد . لشكر مرداويج پيروز شد و لشكر خليفه را درهم شكست و مرداويج\r\n\r\n","description":"","footnote":"","page_name":" 612 ","page_number":644},
  {"content":"\r\n\r\nبلاد جبل و آن سوى همدان را در قبضهء تصرف آورد و يكى از سردارانش را به دينور فرستاد و آنجا را به جنگ بستد . سپاهيان او تا حلوان پيش تاختند و با دستهاى پر از زر و با اسيران و بردگان بسيار باز گرديدند .\r\n\r\nخبر لشكرى در اصفهان\r\nلشكرى ديلمى از ياران اسفار بود كه پس از كشته شدن اسفار از خليفه المقتدر باللّه امان خواست و در زمرهء سپاه هارون بن غريب الخال در آمد . چون هارون در سال 319 از مرداويج شكست خورد ، در قرميسين [ 1 
  ] منتظر مدد المقتدر باللّه نشست . هارون ، لشكرى را نيز به نهاوند فرستاد تا براى او اموالى گرد آورد . چون لشكرى به نهاوند رسيد و توانگرى مردم آن سامان ديد خود بر نهاوند مستولى شد و از اموالى كه مصادره كرده بود لشكرى ترتيب داد ، سپس در اواسط آن سال به تصرف اصفهان رفت . احمد بن كيغلغ فرمانرواى اصفهان بود . لشكرى با او نبرد كرد و بر او پيروز شد و اصفهان را بگرفت و لشكر خود را به شهر در آورد ولى خود در بيرون شهر اقامت گزيد . روزى لشكرى به گرد باروى اصفهان مىگشت ، احمد بن كيغلغ را ديد كه با جماعتى اندك مىآيد . لشكرى با همراهان خود به او نزديك شد . ميان دو گروه جنگ درگرفت . احمد بن كيغلغ به دفاع از خود پرداخت [ و شمشيرى بر سر لشكرى زد چنان كه خود و مغفر او بدريد و بر مغز سرش نشست 
  ] . ياران لشكرى بگريختند و احمد به اصفهان باز گرديد .\r\n\r\nاستيلاى مرداويج بر اصفهان\r\nمرداويج در سال 319 لشكر به اصفهان فرستاد و اصفهان را تصرف كرد . مساكن احمد بن عبد العزيز بن ابى دلف العجلى را براى او تجديد بنا كردند . شمار سپاهيان او در اين رزم چهل يا پنجاه هزار تن بود . مرداويج از اصفهان لشكرى به اهواز و خوزستان فرستاد .\r\nاينان خوزستان را بگرفتند و اموال آن را گرد كردند . آنگاه رسولى نزد المقتدر باللّه فرستاد و هر سال دويست هزار دينار به عهده گرفت خليفه نيز بپذيرفت . و همدان و ماه كوفه را به او اقطاع داد .\r\n\r\nآمدن وشمگير نزد برادرش مرداويج\r\nدر سال 316 مرداويج رسولى نزد برادر خود وشمگير فرستاد تا او را به حضرت آرد .\r\nرسول برفت و از علو مقام و رفعت منزلت مرداويج برادر را آگاه كرد . وشمگير نخست باور\r\n\r\n\r\n","description":"","footnote":"\r\n[ ( 1 ) 
  ] متن : قرقلنين .\r\n","page_name":" 613 ","page_number":645},
  {"content":"\r\n\r\nنمىداشت . سپس برادر را از اينكه از مسوده ( سياهپوشان خلفاى عباسى ) پيروى كرده است نكوهش نمود . زيرا ديلم و جيل از شيعيان علويان طبرستان بودند . رسول مرداويج همچنان اصرار مىكرد ، تا او را راضى كرد كه نزد برادر آيد . رسول وشمگير را به قزوين آورد و پس از گفتگوهايى بر او جامه سياه پوشيد و چون بدويان پا برهنه به محضر برادر قدم نهاد .\r\nاما مدتى نگذشت كه آن خشونت از او دور شد و احساسى رقيق يافت و از هر كس ديگر به سياست ملك آشناتر گرديد .\r\n\r\nخبر مرداويج با سامانيان در جرجان\r\nآنگاه كه ابو بكر المظفر سپهسالار نصر بن احمد سامانى در خراسان بود ، بر جرجان غلبه يافته و آن را از مرداويج گرفته بود . چون مرداويج از كار خوزستان و اهواز بپرداخت به رى بازگشت و از آنجا راهى جرجان گرديد . در اين روزگار امير سعيد نصر بن احمد سامانى پادشاهى مىكرد . او به قصد دفع مرداويج از جرجان ، در حركت آمد . مرداويج در اين احوال خبر يافت كه محمد بن عبيد اللّه البلعمى از سران آل سامان با مطرف بن محمد وزير او مكاتبه مىكند و از او دلجويى مىنمايد ، به خشم آمد و وزير را بكشت . بلعمى نزد او كس فرستاد و از اينكه آهنگ جرجان دارد ملامتش نمود و گفت اين كار به سبب اغواى وزيرت مطرف بن محمد بوده و گرنه تو هرگز حقوق نعمت امير سعيد نصر بن احمد را فراموش نمىكنى و اين وزير را قصد آن بوده كه قدرت خويش را به رخ ديگران كشد . آنگاه از او خواست كه از جرجان چشم پوشد و مال مقرر از رى بفرستد . مرداويج را اين اشارت پسند افتاد و از جرجان بازگشت و ميان او و نصر بن احمد صلح افتاد .\r\n\r\nآغاز كار پسران بويه\r\nاينان سه برادر بودند : بزرگترشان عماد الدوله ابو الحسن على بود . سپس ركن الدوله حسن و معز الدوله ابو الحسن احمد . اين القاب را خلفا به آنان داده بودند ، آنگاه كه سرزمينهايى را تسخير كردند و در آنها به فرمانروايى پرداختند و ما بدان خواهيم پرداخت .\r\nهم اينان بودند كه پس از رسيدن به قدرت اختيارات خلفا را محدود كردند و آنان را از بست و گشاد كارها ممنوع نمودند .\r\nپدرشان بويه پسر فنا خسرو [ 1 
  ] بود . مردم را در نسبشان اختلاف است . ابو نصر بن ماكولا گويد : كوهى بن شيرزيل [ 2 
  ] كوچك پسر شير كنده [ 3 
  ] پسر شير زيل بزرگ پسر شيران [ 4 
  ] شاه پسر شيرويه [ 5 
  ] پسر سشتان شاه [ 6 
  ] پسر سيس [ 7 
  ] پسر فيروز پسر شير زيل پسر سنباد [ 8 
  ] پسر بهرام\r\n\r\n\r\n","description":"","footnote":"\r\n[ ( 1 ) 
  ] متن : قناحس\r\n[ ( 2 ) 
  ] متن : شيرزيك\r\n[ ( 3 ) 
  ] در متن حذف شده\r\n[ ( 4 ) 
  ] متن : سپران .\r\n[ ( 5 ) 
  ] متن : سيرقند\r\n[ ( 6 ) 
  ] متن : سيسانشاه\r\n[ ( 7 ) 
  ] متن : سير\r\n[ ( 8 ) 
  ] متن : سنساد .\r\n","page_name":" 614 ","page_number":646},
  {"content":"\r\n\r\nگور [ 1 
  ] و باقى نسب به سلسله نسب بهرام پيوسته است . ولى ابن مسكويه آنان را از فرزندان يزدگرد پسر شهريار آخرين پادشاه ايران مىداند .\r\nحقيقت اين است كه اين نسب ساختگى است و كسانى از پى آن مىروند كه از طبايع انساب بىخبرند . اگر نسب ايشان را در ديلم خللى بود نمىتوانستند اين سان بر آن قوم رياست يابند . از ديگر سو انساب هنگامى دستخوش اختلاف مىشوند ، يا بعضى از افراد سلسله مجهول مىمانند كه از ملتى به ملتى و از قومى به قومى منتقل گردد ، آن هم در طول اعصار و از ميان رفتن نسلها و گذشت زمانهاى دراز ، و حال آنكه ميان ايشان و يزدگرد بيش از سيصد سال فاصله در پادشاهى نيست و آن از هفت يا هشت نسل تجاوز نمىكند و اين مدت آنچنان دراز نيست كه سبب مجهول ماندن انساب شود . و اگر بگوييم كه اينان از نسل پادشاهان ايران بوده‌اند ، نمىتوانستند بر ديلم رياست نمايند . پس شكى نيست كه اين نسب‌نامه مجعول است و خدا بدان داناتر است .\r\nاما آغاز كارشان : اينان در نسب و اوضاع و احوال از مردم ميانه حال ديلم بودند .\r\nدر اخبارشان آمده است كه پدرشان ابو شجاع مردى بينوا بود . در خواب ديد كه بول مىكند و از ذكر او آتشى عظيم بيرون آمد كه همهء جهان را روشن نمود و تا آسمان فرا رفت . سپس به سه شعبه شد و هر شعبه به شعبه‌هاى ديگر تقسيم گرديد و سراسر جهان را بگرفت و مردم در برابر آن شعبه‌ها خاضع گرديدند . خوابگزارى خواب او را چنين تعبير كرد كه او را سه پسر است و اين پسران روى زمين را مالك مىشوند و نامشان در آفاق بالا مىرود چنان كه آن آتش همهء آفاق را گرفته بود . و به قدر آن شعبه‌ها فرزندان خواهند داشت همه پادشاه .\r\nابو شجاع از سخن آن خوابگزار در شگفت شد و انكارش كرد زيرا ايشان مردمى ميانه حال بودند و از مال دنيا بهره‌اى چندان نداشتند . خوابگزار پرسيد اين فرزندان چه وقت متولد شده‌اند ؟ او را گفتند كه چه وقت . خوابگزار منجم بود ، طالع آنان بديد و حكم كرد كه در طالع هر سه پادشاهى مىبيند . پس او را به وعده دلخوش كردند و باز گرديد .\r\nچون سرداران ديلم به اطراف پراكنده شدند و صاحب متصرفات گرديدند ، چون ليلى بن نعمان و ماكان و اسفار و مرداويج ، با هر يك از ايشان جماعتى هم از ديلم همراه گرديد .\r\nبعضى رياست داشتند و برخى از اتباع بودند . پسران بويه هم در زمرهء ياران ماكان و سرداران سپاه او در آمدند . چون كار ماكان روى در پريشانى نهاد و مرداويج پى در پى او را در طبرستان و جرجان شكست داد و او به نيشابور افتاد ، پسران بويه قصد آن كردند كه از او جدا شوند . پس از او اجازت خواستند و گفتند : از آن رو از تو جدا مىشويم كه اندكى بار دوش تو سبك گردد و چون كارت به صلاح آمد ما نيز به نزد تو باز مىگرديم . پسران بويه\r\n\r\n\r\n","description":"","footnote":"\r\n[ ( 1 ) 
  ] متن : هراهم جور .\r\n","page_name":" 615 ","page_number":647},
  {"content":"\r\n\r\nبه نزد مرداويج رفتند ، جماعتى از سرداران ماكان نيز با ايشان برفتند . مرداويج آنان را بپذيرفت و هر يك از سرداران ماكان را به ناحيه‌اى از بلاد جبل فرمانروايى داد و بر پسران بويه نيز خلعت پوشانيد و على بن بويه را امارت كرج [ 1 
  ] داد و براى هر يك منشور امارت نوشت .\r\nاينان آهنگ رى كردند . در اين ايام برادرش وشمگير با وزير خود حسين بن محمد ملقب به عميد - پدر ابو الفضل بن العميد - در رى بود . چون اينان از نزد مرداويج برفتند ، مرداويج از اينكه جمعى امان يافتگان را منشور امارت اطراف داده پشيمان شد و به برادرش وشمگير و وزيرش عميد نوشت كه آنان را بازگردانيد .\r\nعماد الدوله را استرى خاكسترى بود كه مىخواست آن را بفروشد [ و بهاى آن دويست دينار بود 
  ] عميد را از آن استر خوش آمد . عماد الدوله استر به او بخشيد و اين امر سبب دوستى ميان ايشان شده بود . از اين رو چون نامهء مرداويج بخواند ، عماد الدوله را آگاه كرد كه در همان ساعت با شتابى تمام به كرج كه فرمان حكومت آنجا را در دست داشت برود .\r\nوشمگير ديگر سرداران را بيافت و منشور امارت از ايشان بستد و خواست از پى عماد الدوله كس فرستد يارانش او را از برانگيختن فتنه منع كردند ، او نيز اقدامى ننمود .\r\n\r\nامارت عماد الدولة بن بويه بر كرج و اصفهان\r\nچون عماد الدوله به كرج رسيد به ضبط امور آن پرداخت و به مردم نيكيها كرد و سياستى پسنديده پيش گرفت . نخست جماعتى از خرميان را به قتل رسانيد و دژهايشان را تسخير كرد و در اين فتوحات ذخاير بسيار فرا چنگ آورد و آنها را ميان سپاهيانش تقسيم نمود . اين امر سبب شد كه آوازهء شهرتش به همه جا برسد و نام نيك او بر زبانها افتد . مردم آن ناحيه ماجرا به مرداويج نوشتند ، خشمگين شد و از طبرستان به رى آمد . عماد الدوله باب عطا بگشود و جماعتى از سرداران مرداويج را كه در كرج بودند به مال بنواخت و دلجويى نمود و آنان نزد او ماندند . اين امر مرداويج را بيمناك نمود و به عماد الدوله نامه نوشت و آنان را فراخواند ولى عماد الدوله ايشان را از مرداويج بر حذر داشت .\r\nدر اين احوال يكى از سرداران بزرگ مرداويج به نام شيرزاد [ 2 
  ] به عماد الدوله پيوست و آمدن او سبب شد كه بر شمار سپاهيانش بيفزايد و چون آلت و عدت اندوخت روى به تسخير اصفهان نهاد . مظفر بن ياقوت با ده هزار سپاهى از سوى خليفه القادر باللّه در اصفهان بود و متصدى امور خراج آن ابو على بن رستم بود . عماد الدوله از آن دو اجازت خواست كه به آنان پيوندد و به اصفهان در آيد و در طاعت خليفه باشد . آن دو از او اعراض كردند و\r\n\r\n\r\n","description":"","footnote":"\r\n[ ( 1 ) 
  ] متن : كرخ .\r\n[ ( 2 ) 
  ] متن : سيراد .\r\n","page_name":" 616 ","page_number":648},
  {"content":"\r\n\r\nدر خلال اين ايام ابو على بن رستم بمرد و ابن ياقوت لشكر بيرون آورد تا او را براند . مردم گيل و ديلم كه در سپاه او بودند از عماد الدوله امان خواستند . اين امر سبب شكست مظفر بن - ياقوت شد . عماد الدوله با نهصد تن سپاهى اصفهان را بگرفت .\r\n\r\nاستيلاى عماد الدوله بر ارجان و شيراز و ساير بلاد فارس\r\nچون خبر اصفهان به مرداويج رسيد آشفته خاطر شد و به عماد الدوله نامه‌اى پر از تحبيب و ترهيب نوشت و از او خواست سر به فرمانش نهد و او را به سپاه در فتح بلاد و اعمال يارى دهد و خطبه به نام او بخواند . آنگاه برادرش وشمگير را با سپاهى گران بر سر او فرستاد تا عماد الدوله را براندازد زيرا يقين داشت كه آن نامه كار خود را كرده است . عماد - الدوله از آمدن وشمگير خبر يافت و پس از جمع آورى اموال بعد از دو ماه از اصفهان بيرون آمد و به سوى ارجان رفت . ابو بكر بن ياقوت حكومت آنجا را داشت ، بى آنكه جنگى كند از ارجان برفت و عماد الدوله شهر را در تصرف آورد . در ارجان كه بود مردم شيراز نامه نوشتند و او را به شهر خود خواندند . حاكم شيراز از سوى خليفه ياقوت بود . ياقوت بر مردم شيراز ستم فراوان كرده بود . عماد الدوله در رفتن درنگ كرد . مردم شيراز نامه ديگر نوشتند و او را به شتاب برانگيختند . از سوى ديگر مرداويج نزد ياقوت كس فرستاده بود كه با او صلح كند .\r\nعماد الدوله پيش از آنكه ميان مرداويج و ياقوت صلح افتد در ماه ربيع الآخر سال 321 عازم نوبندجان شد . مقدمهء لشكر ياقوت با دو هزار مرد جنگى به مقابله بيرون آمد . در اين مصاف پسر بويه آنان را درهم شكست و به كرمان فرارى داد . آنگاه برادر خود ركن الدوله حسن را به كازرون و ديگر اعمال فرستاد . او نيز با جماعتى از لشكر ياقوت برخورد كرده بود . آنان را منهزم ساخت و خراج آن بلاد گرد آورد و نزد برادرش بازگرديد .\r\nپس ميان مرداويج و ياقوت مراسلات صلح آغاز شد . وشمگير از سوى برادر خود نزد ياقوت آمد . عماد الدوله بيمناك شد و از نوبندجان به اصطخر رفت و از آنجا راهى بيضا گرديد و ياقوت همچنان در پى او بود . آنگاه به قنطره در راه كرمان رسيد . ياقوت پيشدستى كرد و آن پل بگرفت و مانع عبور او شد و او را به جنگ مجبور نمود . چون جنگ آغاز شد جماعتى از ياران عماد الدوله از ياقوت امان خواستند . ياقوت همه را بكشت . ديگران دل بر مرگ نهادند . ياقوت جماعت بزرگى از پيادگان را پيشاپيش صفوف لشكر بداشت اينان با شيشه‌هاى نفط مىجنگيدند . چون نفطها را آتش زدند و پرتاب كردند باد از روبرو وزيدن گرفت و جامه و صورتهايشان را بسوخت . نفط اندازان در هم ريختند . در اين حال سپاه عماد الدوله حمله آغاز كرد و لشكر ياقوت روى به گريز نهاد . ياقوت از تپه‌اى فرا رفت و ياران خود را ندا داد كه باز گردند . چهار هزار سوار نزد او گرد آمدند . سپاه ديلم سرگرم تاراج بودند و به اطراف متفرق شده بودند . ياقوت حمله را آغاز كرد . عماد الدوله ياران خود را از تاراج\r\n\r\n","description":"","footnote":"","page_name":" 617 ","page_number":649},
  {"content":"\r\n\r\nباز داشت و لشكر تعبيه داد و بار ديگر بر سپاه ياقوت زد . سپاه ياقوت منهزم گرديد . عماد الدوله از پى ايشان تاخت آورد و بسيارى را بكشت .\r\nمعز الدوله احمد بن بويه كه جوانى نوزده ساله بود و هنوز شاربش نروييده بود در اين نبرد مردانگيها نمود . پس از گريختن دشمن ، سپاهيان ديلم به پرده‌سراها و لشكرگاه ريختند و همه را تاراج كردند و بسيارى را به اسارت گرفتند ولى عماد الدوله اسيران را آزاد نمود و آنان را مخير كرد كه اگر خواهند نزد او بمانند و اگر خواهند بروند .\r\nعماد الدوله پس از اين پيروزى به شيراز آمد و مردم را امان داد ، و فرمان داد كه بر كس ستمى نرود . پس آهنگ تصرف ديگر بلاد نمود . او را از خزاين دار الاماره و ودايع ياقوت و ذخاير آل صفار خبر دادند . همه را گرد آورد و خزاينش از اموال پر شد و باب عطا بر لشكر بگشود و نيازهاى همه را بر آورده ساخت .\r\nعماد الدوله به خليفه عباسى الراضى باللّه كه خلافت به او رسيده بود و وزيرش ابن مقله نامه نوشت كه در هر سال از بابت آن بلاد هزار هزار درهم ادا خواهد كرد . آنان قبول كردند و براى او خلعت و علم فرستادند .\r\nبه هنگام خلع القاهر و خلافت الراضى محمد بن ياقوت از اصفهان بيرون آمده بود و بيست روز بود كه در اصفهان اميرى نبود . وشمگير از جانب مرداويج بيامد و شهر را بگرفت .\r\nچون خبر استيلاى عماد الدوله بر شيراز به مرداويج رسيد به اصفهان آمد تا كارها به نظام آرد و برادر خود وشمگير را نيز به رى فرستاد .\r\n\r\nاستيلاى ماكان كاكى بر كرمان\r\nپيش از اين در اخبار دولت آل سامان گفتيم كه ابو على محمد بن الياس در سال 322 [ 1 
  ] در كرمان بود و بر امير سعيد نصر بن احمد سامانى عصيان كرد . نصر ، ماكان كاكى را با لشكرى گران بفرستاد او بر كرمان استيلا يافت و بار ديگر خطبه به نام امير سعيد نصر بن احمد سامانى نمود .\r\nابو على محمد بن الياس نخست از اصحاب امير سعيد بود . امير سعيد بر او خشم گرفت و به زندانش افكند . سپس او را به شفاعت بلعمى آزاد نمود و او را با محمد بن المظفر به جرجان فرستاد . چون يحيى بن احمد و برادرانش در بخارا خروج كردند محمد بن الياس در زمرهء ياران او درآمد . چون اوضاع آن گروه پريشان گرديد . محمد بن الياس از نيشابور به كرمان رفت و تا اين هنگام كه ماكان او را برانداخت در كرمان بود . پس از شكست از ماكان به دينور رفت . و ماكان در كرمان ماند و به نام آل سامان فرمان مىراند .\r\n\r\n\r\n","description":"","footnote":"\r\n[ ( 1 ) 
  ] متن : 222 .\r\n","page_name":" 618 ","page_number":650},
  {"content":"\r\n\r\n\r\nكشته شدن مرداويج و پادشاهى برادرش وشمگير بعد از او\r\nچون مرداويج را كار بالا گرفت سركشى و خودكامگى آغاز كرد . تاجى گوهرنشان به هيأت تاج كسرى بر سر نهاد و بر تخت زر بنشست و سرداران بزرگ خود را بر تخت‌هاى سيمين جاى داد و قصد آن داشت كه عراق و مداين را بگيرد و كاخهاى ساسانى را در تصرف آرد و در آنجا بر تخت شاهى نشيند و خود را شاه خواند .\r\nمرداويج لشكرى داشت همه از تركان كه خود آنان را ديو مىخواند و بر ايشان سخت مىگرفت چنان كه از دست او به ستوه آمده بودند [ و خواستار مرگ او بودند 
  ] .\r\nدر شب ميلاد [ 1 
  ] سال 323 كه آن را شب آتش افروزان گويند در كوههاى اصفهان جشنى عظيم بر پا نمود . فرمود تا از هر سو هيزم گرد آوردند ، و بر آن كوه از پايين تا بالا همه پشته‌هاى بزرگ هيزم چيد . آنگاه دو هزار زاغ و زغن بياوردند و پايهايشان به نفط بيالودند و آتش زده در هوا پرواز دادند و آن هيزمها نيز آتش زدند چنان كه شب به روشنى چون روز شده بود . در آن شب از اين گونه بازيها فراوان داشت . آنگاه فرمود تا سفره‌اى در برابر او گستردند كه بر آن صد اسب و دويست گاو و سه هزار گوسفند و ده هزار مرغ و ديگر انواع پرندگان بود و شيرينى آنچه در حساب نيايد و اين همه آماده كرده بود تا مردم بخورند .\r\nآنگاه دست به شراب بردند . سپس به تماشاى آتش پرداختند . در پايان روز سوار شد تا گشتى بزند و بنگرد جشن را چگونه ترتيب داده‌اند . چون بنگريست در نظرش حقير آمد و ترتيب دهندگان را سرزنش كرد و بر آنان خشم گرفت . آنگاه خشمگين به خيمهء خود رفت و بخوابيد .\r\nسرداران شايع كردند كه مرده است . وزيرش عميد به خيمه در آمد و بيدارش نمود و او را از آنچه مردم مىگفتند آگاه نمود . مرداويج از خيمه بيرون آمد و بر سفره نشست و دو لقمه بخورد . سپس برخاست و به خيمه بازگرديد . در لشكرگاهش در بيرون شهر اصفهان رفت سه روز درنگ كرد و روى به كس ننمود . روز چهارم قصد آن داشت كه به قصر خود به اصفهان رود . لشكريان بر درگاه او اجتماع كرده بودند و اسبان شيهه مىكشيدند و غلامان بانگ مىكردند و مردم را به سكوت دعوت مىكردند . مرداويج از آن بانگ و خروش از خواب بيدار شد و سخت خشمگين بود . پرسيد اسبانى كه اين گونه شيهه مىكشند از آن چه كسانى هستند ، گفتند از آن تركان كه به خدمت آمده‌اند و اينك آنان را به دست غلامان رها كرده‌اند .\r\nفرمان داد زين از پشت اسبها بردارند و بر پشت تركان نهند و آنان را بر آخورها ببندند و هر كه سر بر تافت ديلمان بزنندش . پس به زشت‌ترين وجهى تركان را گرفتند و زين بر پشت نهادند و به اسطبل بردند . از آن پس تركان تصميم به قتل او گرفتند و بر آن نهادند كه در\r\n\r\n\r\n","description":"","footnote":"\r\n[ ( 1 ) 
  ] شايد مراد جشن سده باشد ؟\r\n","page_name":" 619 ","page_number":651},
  {"content":"\r\n\r\nحمام او را بكشند .\r\nگورتكين در خلوت و حمام او را خدمت مىكرد . مرداويج در آن روز بر آن غلام نيز خشم گرفته بود و او را از خود رانده و از نگهبانى دور داشته بود . تركان كه قصد قتل او داشتند با غلام [ سياهى 
  ] كه در حمام به خدمت او قيام مىكرد به گفتگو پرداختند ، او گفت ياراى چنين كارى را ندارد . گفتند پس تيغهء خنجرى را كه همواره با خود مىدارد بشكن و قبضه را در غلاف بگذار . غلام چنين كرد تيغهء خنجر بشكست و قبضه را در غلاف نهاد .\r\n[ تركان به حمام حمله كردند مردى كه رئيس سراهاى او بود به دفاع برخاست . تركان شمشير كشيدند و دستش را قطع كردند . چون مرداويج از حمله تركان خبر يافت دست به خنجر برد ولى ديد كه تيغهء آن را شكسته‌اند . 
  ] تختى را كه بر آن مىنشست و شستشو مىكرد پشت در نهاد . تركان نتوانستند در را بگشايند . بر بام حمام رفتند و شيشه‌ها را بشكستند و به سوى او تير انداختن گرفتند . مرداويج در گوشه‌هاى حمام پناه گرفت . عاقبت در را شكستند و به درون آمدند و او را كشتند .\r\nكسانى كه عهده دار قتل او شده بودند اينان بودند : توزون كه پس از كشتن مرداويج در بغداد مقام امير الامرايى يافت و ياروق پسر بغرا و محمد بن ينال ترجمان و بجكم كه پيش از توزون در بغداد مقام امير الامرايى داشت . چون مرداويج را كشتند نزد ياران خود آمدند . تركان بر اسب نشستند و كاخ او را غارت كردند و بگريختند . سواران ديلم و جيل در شهر بودند ، سوار شدند و از پى تاراجگران بتاختند ولى تنها به كسانى دست يافتند و كشتند كه اسبانشان در راه مانده بود . سواران ديلم و جيل به شهر بازگشتند تا خزاين او را غارت كنند . ديدند عميد همه را به آتش كشيده است .\r\nچون مرداويج كشته شد با برادرش وشمگير بن زيار كه در رى بود بيعت كردند .\r\nمردان ديلم جنازهء او را با خود به رى بردند . وشمگير و يارانش با پاهاى برهنه تا چهار فرسنگ به استقبال آمدند . سپاهيانى كه در اهواز بودند نزد وشمگير بازگشتند و همه گرد او را گرفتند . اهواز را براى ياقوت واگذاشتند . ياقوت اهواز را بگرفت . وشمگير زمام مملكت برادر به دست گرفت و بر گيل و ديلم فرمان مىراند . خود در رى اقامت گزيد و جرجان نيز در قلمرو حكم او بود .\r\nامير سعيد نصر بن احمد سامانى به محمد بن المظفر صاحب خراسان و به ماكان بن - كاكى صاحب كرمان نوشت كه به جرجان و رى در حركت آيند . محمد بن المظفر نخست به قومس سپس به بسطام رفت و ماكان از راه بيابان ( كوير ) به دامغان شد .\r\nديلمان ، از ياران وشمگير ، با سپاهى عظيم راه بر ايشان بگرفتند . محمد بن المظفر شكست خورد و به نيشابور گريخت و در آنجا اقامت گزيد و حكومت آنجا را به ماكان داد .\r\nچون ماكان از كرمان بيرون آمد ، ابو على محمد بن الياس به كرمان آمد و آنجا را در\r\n\r\n","description":"","footnote":"","page_name":" 620 ","page_number":652},
  {"content":"\r\n\r\nتصرف گرفت و پس از جنگهايى كه با سپاهيان نصر در كرمان داشت اينك كرمان از آن او شده و پيروزى نصيبش گشته بود .\r\nاما تركانى كه مرداويج را كشته بودند به هنگام گريز به دو گروه شدند . گروهى كه شمارشان كمتر بود به عماد الدولة بن بويه پيوستند و گروه ديگر همراه با بجكم [ 1 
  ] به بلاد جبل رفتند و خراج دينور و ديگر بلاد را گرد آوردند و از آنجا به نهروان شدند و به الراضى باللّه نامه نوشتند و از او اجازت خواستند كه به بغداد روند ، الراضى اجازت داد . غلامان حجريه پنداشتند عليه ايشان توطئه‌اى در كار است ، بيمناك شدند . وزير خليفه ابن مقله ، از آنان خواست به بلاد جبل بازگردند و مالى نيز به ايشان عطا كرد . ولى تركان نپذيرفتند . پس به ابن رائق نامه نوشتند . ابن رائق در اين ايام فرمانرواى واسط و بصره بود ، او تركان را فراخواند . تركان نزد او رفتند و بجكم را بر خود رياست دادند . بجكم به تركانى كه در زمرهء اصحاب مرداويج بودند نامه نوشت و ايشان را نزد خود خواند . از آنان گروه كثيرى بيامدند . ابن رائق همه ، بويژه بجكم را خلعتها داد و فرمود تا به هنگام مكاتبه نام خود را « بجكم الرائقى » بنويسد .\r\n\r\nحركت معز الدولة بن بويه به كرمان و هزيمت او\r\nچون عماد الدوله و برادرش ركن الدوله بلاد فارس و جبل [ 2 
  ] را گرفتند كرمان را به برادر كوچك خود ، معز الدوله ابو الحسين احمد دادند .\r\nمعز الدوله با لشكر خود در سال 324 به كرمان آمد و بر سيرجان مستولى شد . ابراهيم بن سيمجور دواتى سردار سپاه سامانى ، محمد بن الياس بن اليسع را در آنجا در قلعه‌اى محاصره كرده بود . چون از آمدن معز الدوله خبر يافت از كرمان به خراسان رفت و محمد بن الياس نيز از محاصره بيرون آمد و به شهر بم [ 3 
  ] رفت . بم در كنارهء بيابان ( كوير ) ميان كرمان و سيستان قرار دارد .\r\nمعز الدوله به سوى او راند و او بى هيچ نبردى راهى سيستان گرديد و معز الدوله به جيرفت رفت .\r\nجيرفت قصبهء كرمان است . در آنجا رسول على بن زنجى معروف به على كلويه [ 4 
  ] ، كه رئيس قفص و بلوچ بود ، نزد او آمد . اين على و نياكانش همواره بر آن نواحى فرمان مىراندند و دورانه از خلفا و امرايى كه به آن سرزمين مىآمدند اطاعت مىكردند و بر ايشان اموال مىفرستادند .\r\nچون رسول على بن زنجى با اموالى كه آورده بود نزد معز الدوله آمد ، معز الدوله از قبول آن امتناع كرد و گفت پس از داخل شدن در جيرفت تصميم خواهد گرفت . چون به جيرفت\r\n\r\n\r\n","description":"","footnote":"\r\n[ ( 1 ) 
  ] متن : يحكم\r\n[ ( 2 ) 
  ] متن : جيل\r\n[ ( 3 ) 
  ] متن : قم\r\n[ ( 4 ) 
  ] متن : كلونه .\r\n","page_name":" 621 ","page_number":653},
  {"content":"\r\n\r\nداخل شد اموال و گروگان بستد و شرط كرد كه خطبه به نام او خوانده شود .\r\nعلى بن كلويه بر سر كوهى صعب العبور در ده فرسنگى جيرفت مىنشست . معز الدوله به يكى از ياران خود فرمان داد حيلتى به كار برد و على بن كلويه را فرو گيرد . او نيز آمادهء كار شد . جاسوسان على بن كلويه او را خبر دادند . او نيز جماعتى را در تنگنايى به كمين معز الدوله نشاند و چون شب هنگام معز الدوله از آنجا مىگذشت اينان از هر سو بر او تاختند و جمعى از يارانش را كشتند و اسير كردند . معز الدوله نيز زخمهاى كارى برداشت و دست چپش از نيمهء بازو و انگشتان دست راستش قطع شد و در ميان كشتگان افتاد . خبر به جيرفت رسيد ، يارانش از آنجا بگريختند .\r\nعلى بن كلويه به ميان كشتگان آمد ، او را بيافت و به جيرفت برد و پزشكان آورد تا معالجه‌اش كنند . آنگاه نزد برادرش عماد الدوله نامه نوشت و اظهار فرمانبردارى نمود . عماد الدوله عذرش بپذيرفت و ميان دو طرف صلح افتاد .\r\nچون خبر به محمد بن الياس رسيد از سيستان به جنابه [ 1 
  ] آمد . معز الدوله لشكر بر سر او برد و منهزمش ساخت و پيروزمند بازگرديد . آنگاه آهنگ ابن كلويه كرد و در نبردى سپاه او را درهم شكست و بسيارى را نيز به قتل آورد . و نامه به برادر خود عماد الدوله نوشت و ماجراى محمد بن الياس و على بن كلويه بازگفت . عماد الدوله يكى از سردارانش را نزد او فرستاد و او را به نزد خود به فارس فراخواند . معز الدوله در خدمت برادر در اصطخر اقامت گزيد .\r\nمعز الدوله در اصطخر بماند تا آنگاه كه ابو عبد اللّه البريدى كه از ابن رائق و بجكم گريخته بود به نزد ايشان آمد . آن دو بر بغداد مستولى شده بودند .\r\nعماد الدوله را هواى عراق در سر افتاد ، پس برادر خود ابو الحسين معز الدوله احمد را به عراق فرستاد و سرزمين عراق را به جاى كرمان به او داد .\r\n\r\nاستيلاى ماكان بر جرجان و عصيان او عليه آل سامان\r\nگفتيم كه ماكان در ايام بانجين ديلمى از جرجان بگريخت و به نيشابور رفت . او در نيشابور درنگ كرد تا از مرگ بانجين خبر يافت . پس از محمد بن المظفر سپهسالار خراسان اجازت خواست كه از پى بعضى از يارانش كه از او گريخته بودند جولانى بدهد . محمد بن - المظفر اجازت داد و ماكان به اسفراين رفت و از آنجا جماعتى از سپاه خود را به جرجان فرستاد ، اينان برفتند و بر آن مستولى گرديدند . چون چنين پيروزى به دست آورد ، بر محمد بن المظفر عاصى شد . محمد بن المظفر در نيشابور بود ، ماكان به ناگاه و بى خبر بر سر او\r\n\r\n\r\n","description":"","footnote":"\r\n[ ( 1 ) 
  ] متن : خبابه .\r\n","page_name":" 622 ","page_number":654},
  {"content":"\r\n\r\nتاخت آورد . محمد را لشكريانش فرو گذاشتند و او به سرخس گريخت . پس از چندى از بيم آنكه مبادا محمد بن المظفر لشكرى گرد آورد و به نيشابور بازگرديد . اين واقعه در ماه رمضان سال 324 اتفاق افتاد .\r\n\r\nخبر از دولت آل بويه - از ديلم - كه بر عراق و فارس غلبه كردند و بر خلفا از عهد خلافت المستكفى در بغداد فرمان راندند . تا آنجا كه خلفا تحت كفالت ايشان بودند تا انقراض دولتشان و آغاز و انجام كارشان\r\nپيش از اين از پسران بويه و نسبشان سخن گفتيم . اينان از سرداران ديلم بودند كه كوشيدند تا بر متصرفات خلفاى عباسى بدان هنگام كه آنها را مدافع و نگهبانى نمىديدند مستولى شوند و هر يك ناحيه‌اى از آن را به تصرف خود آورد .\r\nپسران بويه بر اصفهان و رى غلبه يافتند ، سپس به فارس لشكر بردند و ارجان و حوالى آن را تسخير نمودند ، آنگاه بر فارس و اعمال آن مستولى شدند و از جانب شرقى و شمالى سرزمينهاى خلافت را در نواحى بغداد احاطه كردند . در اين ايام دستگاه خلافت بيمار شده بود و موالى و بر كشيدگان بر آن فرمان مىراندند . ابو بكر محمد بن رائق عامل واسط بود چون اوضاع الراضى باللّه در بغداد روى در پريشانى نهاد او را فراخواند و سپهسالارى به او داد و امير الامرايش خواند . فرزندان بريدى كه در خوزستان و اهواز بودند به خشم آمدند و ميان دو گروه خلاف افتاد . ابن رائق بدر الخرشنى و بجكم را كه تركان سپاه مرداويج به دو گرويده بودند به جنگ ابو عبد اللّه البريدى فرستاد . اينان در سال 325 بر اهواز غلبه يافتند و بريدى به عماد الدولة بن بويه - آنگاه كه عراق را گرفت - پيوست و كار بر او آسان شد .\r\nو اين به هنگامى بود كه برادرش معز الدوله از كرمان بازگشته بود و عماد الدوله او را با سپاهى به عراق فرستاد .\r\n\r\nاستيلاى معز الدولة بن بويه بر اهواز\r\nچون ابو عبد اللّه البريدى از اهواز جان به در برد و نزد عماد الدوله رفت و از او يارى خواست ، عماد الدوله برادرش معز الدوله را با لشكرى به عراق فرستاد . عماد الدوله دو پسر بريدى ، ابو الحسن محمد و ابو جعفر الفياض ، را نزد خود به گروگان گرفت . معز الدوله در سال 326 در حركت آمد و به ارجان رسيد . بجكم به مقابله بيرون آمد ولى در اين مصاف منهزم شده به اهواز رفت و در آنجا بماند و جماعتى از سپاهيان خود را در عسكر مكرم جاى داد .\r\nاينان سيزده روز با معز الدوله نبرد كردند عاقبت منهزم شده به تستر ( شوشتر ) گريختند . معز - الدوله به عسكر مكرم وارد شد . بريدى خليفهء خود را به اهواز فرستاد . سپس نزد معز الدوله كس فرستاد و او را از بيمى كه از وى در دل داشت خبر داد و خواست كه به شوش منتقل\r\n\r\n","description":"","footnote":"","page_name":" 623 ","page_number":655},
  {"content":"\r\n\r\nشود تا از بريدى و اهواز دور باشد . وزير معز الدوله ابو جعفر صيمرى و ديگران زبان به ملامت گشودند و گفتند كه بريدى قصد خدعه دارد . معز الدوله از اين پيشنهاد سر برتافت .\r\nچون بجكم از اين اختلاف آگاه شد سپاهى از سوى خود بفرستاد و بر شوش و جنديشاپور مستولى گرديد . از آن پس قسمتى از اهواز در دست بريدى ماند و عسكر مكرم در دست معز الدوله . اين امر سبب شد كه لشكريان معز الدوله در تنگناى معيشت افتند و از او خواستند كه به فارس بازگردد . معز الدوله يك ماه مهلت خواست و ماجرا به عماد الدوله برادر خود ، نوشت . عماد الدوله لشكرى به يارى او فرستاد . معز الدوله به يارى اين سپاه اهواز را بگرفت و بجكم از واسط به بغداد رفت و بر آن استيلا يافت و الراضى باللّه مقام امير الامرايى را به او داد . چون بجكم امير الامرا شد ابن رائق بگريخت و پنهان گرديد .\r\n\r\nگرفتن وشمگير اصفهان را از دست ركن الدولة بن بويه و حركت او به واسط سپس باز پس گرفتن ركن الدوله اصفهان را\r\nگفتيم كه وشمگير بعد از برادرش مرداويج بر رى مستولى شد و عماد الدوله بر اصفهان .\r\nعماد الدوله اصفهان را به برادر خود ركن الدوله داد . وشمگير در سال 327 لشكرى بزرگ به اصفهان فرستاد . اينان اصفهان را بگرفتند و به نام وشمگير خطبه خواندند . وشمگير به قلعهء الموت لشكر برد و آنجا را تصرف كرد . ركن الدوله به فارس رفت و در اصطخر به برادر پيوست . در آنجا بود كه رسول معز الدوله از اهواز برسيد و خبر داد كه بريدى به شوش لشكر برده است و سردار ديلم را كشته و وزير ابو جعفر صيمرى - كه عهده دار امور خراج بود - اكنون در قلعهء شوش در محاصره است .\r\nچون ركن الدوله نامه بر خواند به شتاب خود را به شوش رسانيد . سپاهيان بريدى از برابر او گريختند . آنگاه به واسط رفت تا بر آن چنگ اندازد ، زيرا از اصفهان بيرون آمده بود و براى تأمين هزينه‌هاى خويش نياز به ملكى داشت . ركن الدوله در جانب شرقى شهر فرود آمد [ ياران بريدى نيز در جانب غربى بودند 
  ] . الراضى باللّه و بجكم نيز از بغداد به واسط لشكر آوردند . ياران ركن الدوله پريشان شدند و جماعتى از بيم به ابن البريدى پيوستند .\r\nركن الدوله از رويارويى با دشمن باز ايستاد و به اهواز بازگشت و از آنجا به اصفهان شد و لشكر وشمگير را كه در اصفهان بود درهم شكست و شهر را در تصرف آورد .\r\nركن الدوله و برادرش عماد الدوله نامه‌اى به ابو على بن محتاج صاحب خراسان نوشتند و او را بر ضد ماكان و وشمگير بر انگيختند و ميانشان رشته‌هاى مودت استوار گرديد .\r\n\r\nحركت معز الدوله به واسط و بصره\r\nابن البريدى در بصره و واسط بود . او با بجكم امير الامراى بغداد صلح كرده بود و\r\n\r\n","description":"","footnote":"","page_name":" 624 ","page_number":656},
  {"content":"\r\n\r\nاينك او را به حركت به ناحيهء جبل و باز پس گرفتن آن از دست ركن الدوله تحريض مىكرد .\r\nاو خود نيز به اهواز مىرفت تا آن را از معز الدوله بستاند . و بدين منظور از بجكم يارى خواست . بجكم پانصد مرد جنگى به يارىاش فرستاد .\r\nبجكم به حلوان رفت و در انتظار حملهء ابن البريدى به اهواز بود . ولى ابن البريدى در انتظار آن بود كه بجكم از بغداد دور شود ، سپس او به بغداد حمله آرد . بجكم از اين خدعه خبر يافت و به بغداد بازگرديد . آنگاه به واسط راند و آنجا را از ابن البريدى بستد . اين وقايع در سال 328 اتفاق افتاد .\r\nدر اين احوال المتقى للّه به خلافت نشست . دورهء او دورهء ضعف دولت عباسى بود .\r\nچنان كه بيم آن مىرفت كه يكباره متلاشى شود .\r\nابو عبد اللّه البريدى سپاهى از بصره به مذار [ 1 
  ] فرستاد . بجكم نيز لشكرى به سردارى توزون به مقابله گسيل داشت . توزون نخست منهزم شد . و از بجكم خواست كه به يارى او آيد . بجكم از واسط به يارى او رفت . در راه خبر شنيد كه توزون ، بر خصم غلبه يافته و دشمن را شكست داده است . بجكم كه از سوى دشمن خاطرش آسوده شده بود در آن نواحى به شكار پرداخت . چون از لشكر دور افتاد چند تن از كردان به انتقام خون يكى از يارانشان او را كشتند . يارانش متفرق شدند و جماعتى از تركان به سركردگى توزون خود را به شام رسانيدند . و باقى نيز به سردارى تكنيك [ 2 
  ] غلام بجكم به بغداد رفتند .\r\nچون بجكم كشته شد ديلميان ، پيلسوار [ 3 
  ] بن مالك [ 4 
  ] بن مسافر بن سالار صاحب شميران و طارم را بر خود امير ساختند . اين سالار كه جد او بود مرداويج را به كشتن اسفار برانگيخته بود و پسرش محمد بن مسافر بن سالار آذربايجان را گرفته بود و در آنجا صاحب دولتى شده بود . چون ميان ترك و ديلم خلاف افتاد پيلسوار به دست تركان كشته شد . ديلم گور - تكين را به جاى او بر خود امير ساختند و به ابن البريدى پيوستند و همراه او روانهء بغداد شدند . سپس با او دل بد كردند و با تركان دست به هم داده در طرد او كوشيدند . بريدى و برادر و پسرش ابو القاسم و اصحابشان به واسط گريختند . چون بريدى گريخت گورتكين بر امور بغداد مستولى شد و مقام امير الامرايى را فرا چنگ آورد . سپس توزون از شام ابن رائق را بياورد .\r\nگورتكين و ديلم را ياراى ايستادگى نبود ، منهزم شدند و بيشترشان طعمهء تيغ گرديدند . پس از شكست گورتكين در سال 330 رائق بر مسند امير الامرايى بغداد قرار گرفت .\r\nدر اين فترت بعد از بجكم ، ابن البريدى بر واسط مستولى گرديده بود . ابن رائق نزد او كس فرستاد و تا دلجويىاش كند گفت كه او را وزارت داده است . ابن البريدى ابو عبد اللّه بن شيرزاد را به جاى خود نهاد و عازم بغداد گرديد . چون ابن رائق اين خبر بشنيد خود و\r\n\r\n\r\n","description":"","footnote":"\r\n[ ( 1 ) 
  ] متن : واسط\r\n[ ( 2 ) 
  ] متن : يكسك\r\n[ ( 3 ) 
  ] متن : اسوار\r\n[ ( 4 ) 
  ] متن : ملك .\r\n","page_name":" 625 ","page_number":657},
  {"content":"\r\n\r\nخليفه المتقى للّه به موصل گريختند ولى توزون با آنان نرفت . سپاهيان ابن البريدى بغداد را غارت كردند . المتقى للّه نزد ناصر الدولة بن حمدان كس فرستاد و از او يارى خواست . در ديدارى كه ميان ناصر الدولة بن حمدان و ابن رائق حاصل شد ، ناصر الدوله ، ابن رائق را بگرفت و بكشت . از آن پس المتقى للّه ناصر الدوله را مقام امير الامرايى داد و با او آهنگ بغداد نمود . چون المتقى للّه و ناصر الدوله به بغداد آمدند ابو الحسين البريدى بگريخت و به واسط رفت . توزون رياست شرطه يافت . ابو الحسين البريدى بار ديگر لشكر خود بسيج كرده به بغداد تاخت . در نبردى كه ميان او و سيف الدوله روى داد سيف الدوله شكست خورد و تا نزد برادر خود ناصر الدوله واپس نشست . ناصر الدوله در مداين درنگ كرد . سيف الدوله كه تن و توشى يافته به جنگ ابو الحسين البريدى باز گرديد و او را شكست داد و واسط را از او بستد .\r\nسيف الدوله در واسط ماند تا بسيج سپاه كرده به بصره رود . ناصر الدوله همراه ابو عبد اللّه الكوفى براى او مالى فرستاد . تركان براى گرفتن آن مال بانگ و خروش كردند ، سردسته آشوبگران توزون بود . سيف الدوله از اين شورشگران به بغداد گريخت و تركان در پى او بودند . برادرش ناصر الدوله از بغداد به موصل رفته بود ، سيف الدوله نيز از پى او روان شد .\r\nتوزون به بغداد آمد و مقام امير الامرايى يافت .\r\nآنگاه المتقى للّه از توزون بيمناك شد و منتظر حركت او به واسط بود براى نبرد با بريدى .\r\nخليفه اين فرصت مغتنم شمرده در سال 331 به موصل رفت .\r\nمعز الدولة بن بويه در اثناى اين احوال در اهواز بود و همچنان چشم به راه حوادث بغداد و كارهاى خليفه ، و مىخواست به يك حمله كار بغداد را يكسره كند ، و برادرش عماد الدوله در فارس اقامت داشت و ركن الدوله حكومت اصفهان و رى داشت .\r\nچون خليفه از رقه نزد توزون رفت توزون او را خلع كرد و چشمانش را ميل كشيد و المستكفى باللّه را به جاى او نشاند . و ما اين اخبار را پيش از اين مفصلا در اخبار دولت عباسيان آورديم . اكنون از آن ياد كرديم تا زمينهء استيلاى آل بويه بر بغداد و تسلط آنان بر مقام خلافت را روشن كرده باشيم .\r\nمعز الدوله در سال 333 لشكر به واسط برد . توزون و المستكفى باللّه لشكر به دفع او فرستادند . پس معز الدوله از واسط به اهواز رفت .\r\n\r\nاستيلاى معز الدولة بن بويه بن بر بغداد و اندراج احكام خلافت در سلطنت او\r\nدر آغاز سال 334 توزون بمرد و تركان ، ابن شيرزاد را بر خود رياست دادند و المستكفى باللّه مقام امير الامرايى را به او داد . چون شمار لشكريان افزون شده بود ، درآمدها تكافوى هزينه‌ها را نمىكرد ، پس بر عمال و دبيران و بازرگانان سخت گرفت . اين امر سبب شد كه دست تطاول بر اموال رعايا گشوده شود و ستم همه جا را فرا گيرد و دزدى بسيار شود و\r\n\r\n","description":"","footnote":"","page_name":" 626 ","page_number":658},
  {"content":"\r\n\r\nخانه‌هاى مردم را دزدان پاك ببرند و به آشكارا در بغداد جامه از تن مردم به در كنند .\r\nابن شيرزاد ، ينال كوشه را بر واسط ، و فتح لشكرى را بر تكريت حكومت داد ولى اين دو عصيان كردند . فتح به ابن حمدان پيوست و از جانب او امارت تكريت يافت و به دو دعوت نمود و ينال كوشه نيز به معز الدوله پيوست و او را به بغداد فراخواند . معز الدوله نيز با لشكر خود بيامد . ابن شيرزاد و كردان به مقابلهء با معز الدوله بسيج نبرد كردند . چون به بغداد نزديك شد المستكفى باللّه در جايى پنهان گرديد و ابن شيرزاد بگريخت و پنهان شد .\r\nو تركان به موصل رفتند . كاتب معز الدوله ابو محمد حسن بن محمد مهلبى در نهانگاه ابن شيرزاد و خليفه المستكفى باللّه با ايشان ديدار كرد . خليفه از نهانگاه بيرون آمد و از آمدن معز الدوله شادمانى نمود . مهلبى از جانب معز الدوله و همچنين از جانب برادران او عماد الدوله و ركن الدوله با او بيعت نمود . خليفه المستكفى باللّه ، آنان را منشور امارت بر اعمال و متصرفات خود داد و او بود كه آنان را بدين القاب ( معز الدوله ، ركن الدوله و عماد الدوله ) ملقب نمود ، و فرمان داد تا نام و كنيهء آنان را بر سكه‌ها بنويسند . سپس معز الدوله وارد بغداد شد و شهر را در تصرف آورد و خليفه به فرمان او درآمد ، و معز الدوله عنوان سلطان يافت .\r\nآنگاه ابو القاسم البريدى صاحب بصره را فراخواند و واسط و اعمال آن را به ضمانت او داد و فرمان بنوشت .\r\n\r\nخلع المستكفى باللّه و بيعت با المطيع للّه و آنچه در جمع آورى خراجها و اقطاعات پديد آمد\r\nپس از چند ماه از استيلاى معز الدوله بر بغداد ، او را خبر آوردند كه المستكفى باللّه قصد آن دارد كه او را براندازد . معز الدوله به هم بر آمد و در يكى از روزها كه جماعتى از خراسان به ديدار خليفه آمده بودند ، او را به مجلس بنشاند . و خود نيز با قوم و عشيرهء خود بيامد . آنگاه دو تن از نقباى ديلم را گفت كه پيش بروند و خليفه را گرفته دربند كشند .\r\nآن دو مرد پيش رفتند و چنان نمودند كه قصد آن دارند كه بر دستش بوسه زنند . سپس دست او را گرفتند و از تخت فرو كشيدند و بكشيدند و پياده به سراى معز الدوله بردند و بند بر نهادند .\r\nاين واقعه در اواسط سال 334 بود . چون اين خبر پراكنده شد مردم آشوب كردند و دست به تاراج گشودند از جمله سراى خلافت نيز به غارت رفت . معز الدوله با ابو القاسم فضل بن - المقتدر بيعت نمود و او را المطيع للّه لقب داد . المستكفى حاضر شد و خود را از خلافت خلع كرد و بر المطيع للّه به خلافت سلام كرد . خليفهء جديد از هر گونه دخالت در امر و نهى ممنوع شد و انتخاب وزير به عهدهء معز الدوله آمد كه هر كس را كه خواهد براى اين شغل برگزيند . و اختيارات اين وزير هم منحصر در امور املاك خليفه و كارهاى داخلى و دربارى او بود . اعمال عراق و اراضى آن ، چه به صورت ولايت و چه به صورت اقطاع ، به عمال\r\n\r\n","description":"","footnote":"","page_name":" 627 ","page_number":659},
  {"content":"\r\n\r\nمعز الدوله و لشكريان او تعلق گرفت . آنچه خليفه را نياز مىافتاد با اجازهء معز الدوله به او مىدادند . در واقع او جز تخت و منبر و سكه و مهر نهادن برنامه‌ها و حواله‌ها و ملاقات با هيئتهايى كه از اطراف مىآمدند و مشتى عناوين و القاب تحيت آميز هيچ نداشت .\r\nدر دولت آل بويه و سلجوقيان كسانى را كه زمام ملك را به دست داشتند سلطان مىگفتند و در اين عنوان هيچ كس با آنان شركت نداشت و لوازم پادشاهى و قدرت و ابهت و عزت و تصرف در امور از امر و نهى همه از آن سلطان بود و خليفه را از آنها بهره‌اى نبود . خلافت براى بنى عباس لفظى بود بدون معنى .\r\nچون معز الدوله اين مرتبت يافت ، بر حسب عادت لشكريان او خواستار ارزاق بيشتر شدند . معز الدوله مجبور شد بر كالاها ماليات ببندد و دست به اموال مردم دراز كند . او همهء املاك و قرا را به سپاهيان اقطاع داد و دست عمال را كوتاه كرد ، پس ديوانها باطل شد .\r\nزيرا از ديه‌ها آنچه در دست سرداران و رؤسا بود به سبب قدرت و نفوذشان كس را ياراى مطالبهء خراج نبود و ، آنچه در دست زير دستان ايشان بود ، در اثر ستم و مصادره‌ها و مطالبهء ظالمانهء خراج و عدم توجه به پلها و تقسيم عادلانهء آب همه ويران شده بود . و چون ديه‌ها و املاك بدين روز مىافتادند ، جاى ديگر را به صاحبانش مىدادند و آن نيز همانند ديه نخستين ويران مىگرديد . پس معز الدوله به جمع آورى ماليات از كالا پرداخت . اين امر نيز سود بخش نيفتاد و او از ذخيرهء اموال براى روزهاى سختى عاجز آمد .\r\nمعز الدوله براى آنكه قوم خود يعنى ديلمها را گوشمال دهد و خود را در برابر ايشان نيرومند سازد به گرد آورى غلامان ترك پرداخت و ايشان را به اقطاع و ارزاق داد . اين كار رشك قوم را برانگيخت تا كار به منافرت كشيد و آن پيش آمد كه سرنوشت همهء دولتهاست .\r\n\r\nآمدن پسر حمدان به بغداد و انهزام او در برابر معز الدوله\r\nچون خبر استيلاى معز الدوله بر بغداد و خلع كردن المستكفى باللّه به ناصر الدولة بن - حمدان رسيد سخت به خشم آمد و در ماه شعبان سال 334 ، از موصل آهنگ بغداد نمود .\r\nمعز الدوله سپاه خود را به مقابله فرستاد . ناصر الدوله در عكبرا بر لشكر معز الدوله ضربتى سخت وارد آورد . سپس معز الدوله خود به دفاع بيرون آمد . المطيع للّه نيز با او بود . ابن شيرزاد نيز به ناصر الدوله پيوست و او را بر انگيخت كه به بغداد رود . معز الدوله به تكريت حمله كرد و آنجا را تاراج نمود و هر دو سپاه به شتاب به بغداد وارد شدند . معز الدوله و المطيع للّه در جانب شرقى بودند و ناصر الدوله در جانب غربى . راه آذوقه بر لشكر معز الدوله بسته شد و قيمتها بالا رفت و خواربار نقصان گرفت و چون هيچ راهى در پيش نداشت به اهواز باز پس آمد و وزير خود ابو جعفر صيمرى را فرمان داد كه از آب بگذرد و با ناصر الدوله مصاف دهد . در اين نبرد صيمرى پيروز گرديد و ديلم را اموالى بسيار به چنگ افتاد و مركبهاى\r\n\r\n","description":"","footnote":"","page_name":" 628 ","page_number":660},
  {"content":"\r\n\r\nبسيار به غنيمت گرفتند .\r\nپس از اين پيروزى معز الدوله مردم را امان داد و در ماه محرم سال 335 المطيع للّه به خانهء خود بازگشت و ابن حمدان به عكبرا رفت و در نهان براى برقرارى صلح به كوشش پرداخت . تركان توزونى با اين صلح مخالف بودند و آهنگ قتل او كردند . ناصر الدوله با ابن شيرزاد به موصل گريخت ، سپس معز الدوله چنان كه خواسته بود با او صلح كرد .\r\nبدان هنگام كه ناصر الدوله از تركان گريخته بود ، آنان تكين شيرازى را بر خود امير ساختند و هر كس از ياران ناصر الدوله را كه يافتند دستگير كردند و از پى او رفتند . ناصر الدوله ابن شيرزاد را در راه به بند كشيد . آنگاه به راه خود ادامه داد و به نصيبين رفت .\r\nتكين و تركان به موصل درآمدند . ناصر الدوله به سنجار رفت و تكين باز در پى او بود . در آنجا به گروهى از لشكريان معز الدوله رسيد . اينان به درخواست او به يارىاش آمده بودند .\r\nوزير ابو جعفر صيمرى نيز با آنان سپاه بود . چون با تركان نبرد درگرفت تركان منهزم شدند و ناصر الدوله و صيمرى هر دو به موصل در آمدند . در آنجا ناصر الدوله ابن شيرزاد را به صيمرى تحويل داد و صيمرى او را به نزد معز الدوله برد . اين وقايع در سال 335 اتفاق افتاد .\r\n\r\nاستيلاى معز الدوله بر بصره و موصل و صلح او با ابن حمدان\r\nدر سال 335 ابو القاسم البريدى در بصره سر به شورش برداشت . معز الدوله لشكر به واسط برد . بريدى از آب و خشكى با معز الدوله مصاف داد . بريدى شكست خورده به بصره گريخت و معز الدوله بسيارى از اعيان سپاه او را به اسارت گرفت .\r\nدر سال 336 معز الدوله با المطيع للّه كه اجبارا همراه او شده بود به بصره راند تا آنجا را از ابو القاسم البريدى بستاند . اينان از راه خشكى مىرفتند . قرمطيان كس فرستادند و معز - الدوله را به سبب اين كار ملامت كردند و تهديد نمودند . چون به بصره رسيدند سپاهيان بريدى از او امان خواستند و تسليم شدند و بريدى خود به ميان قرمطيان گريخت ، و قرمطيان امانش دادند و معز الدوله بصره را تصرف كرد . سپس از آنجا راهى اهواز شد تا با عماد الدوله برادر خود ديدار كند ، المطيع للّه و ابو جعفر صيمرى را در بصره گذاشت . در اين احوال كور كير [ 1 
  ] يكى از اكابر ديلم بر معز الدوله عصيان كرد . صيمرى با او نبرد كرد و منهزمش ساخت و به اسارتش گرفت . معز الدوله او را در قلعهء رامهرمز حبس كرد .\r\nمعز الدوله با برادر خود در ارجان - در ماه شعبان همان سال - ديدار كرد و در تعظيم و اجلال برادر مبالغه كرد . چنان كه عماد الدوله او را فرمود كه بنشيند ، او همچنان بر پاى ايستاده بود .\r\n\r\n\r\n","description":"","footnote":"\r\n[ ( 1 ) 
  ] متن : كوكير .\r\n","page_name":" 629 ","page_number":661},
  {"content":"\r\n\r\nمعز الدوله پس از اين سفر با خليفه به بغداد باز گرديد و ندا در داد كه به موصل خواهد رفت . ميان او و ناصر الدولة بن حمدان رسولان در باب صلح و ارسال اموال به آمد و شد پرداختند . آنگاه در سال 337 در ماه رمضان لشكر بر سر او برد و موصل را بستد . قصد آن داشت كه سراسر بلاد ابن حمدان را در درنوردد كه از سوى برادرش ركن الدوله خبر آوردند كه لشكر خراسان آهنگ جرجان دارد . معز الدوله مجبور شد با ناصر الدوله صلح كند بر اين قرار كه او هر سال از بابت خراج موصل و جزيره و شام هشت هزار هزار ( هشت ميليون ) درهم به معز الدوله بپردازد و در تمام بلاد خود به نام عماد الدوله و معز الدوله خطبه بخواند .\r\nمعز الدوله پس از اين مصالحه به بغداد بازگرديد .\r\n\r\nاستيلاى ركن الدوله بر رى و طبرستان و جرجان و حركت لشكر آل سامان به نبرد با او\r\nپيش از اين گفتيم كه ركن الدوله اصفهان را از وشمگير ، آنگاه كه لشكر خود را به يارى ماكان بن كاكى فرستاده بود ، بگرفت . ركن الدوله و عماد الدوله نزد ابو على بن محتاج سردار سامانيان كس فرستادند و او را به نبرد با ماكان و وشمگير تحريض كردند و وعده دادند كه در اين نبرد او را يارى خواهند كرد . ابو على به سوى وشمگير لشكر به رى برد . ركن - الدوله خود با او ديدار كرد . وشمگير از ماكان يارى خواست . ماكان با لشكر خود بيامد .\r\nچون نبرد درگرفت وشمگير شكست خورد و به طبرستان رفت و ابو على بن محتاج رى را بگرفت .\r\nسپس با لشكرى عازم بلاد جبال شد و زنجان و ابهر و قزوين و قم و كرج و همدان و نهاوند و دينور را تا حدود حلوان بگرفت و در هر شهرى از جانب خود عاملى نهاد و به جمع‌آورى خراج پرداخت .\r\nحسن بن فيروزان در سارى بود آنگاه وشمگير آهنگ نبرد او كرد و اين حسن بن فيروزان پسر عم ماكان بود . حسن از ابو على بن محتاج يارى خواست . او نيز به يارىاش آمد ولى آن اختلاف به موافقت انجاميد و ابو على بن محتاج [ پس از گرفتن گروگانهايى از وشمگير براى نصر بن احمد سامانى 
  ] به خراسان بازگرديد . اين واقعه در سال 331 [ 1 
  ] بود .\r\nدر اين سفر كه ابو على بن محتاج به خراسان مىرفت حسن بن فيروزان نيز با او بود .\r\n[ چون در راه خبر وفات امير سعيد نصر بن احمد سامانى را شنيد 
  ] بر ابو على بشوريد و پرده‌سراى او را غارت كرد و به جرجان رفت و آن را در تصرف آورد . همچنين دامغان و سمنان را نيز بگرفت .\r\nچون در اثر شورش حسن بن فيروزان ، ابو على به خراسان رفت وشمگير نيز از طبرستان به رى لشكر برد و بر سراسر آن ناحيه استيلا يافت ، ولى در اثر نبردهايش با ابو على\r\n\r\n\r\n","description":"","footnote":"\r\n[ ( 1 ) 
  ] متن : 333 .\r\n","page_name":" 630 ","page_number":662},
  {"content":"\r\n\r\nبن محتاج و حسن بن فيروزان شمار سپاهيانش اندك شده بود . در چنين احوالى ركن الدوله را هواى تسخير رى در سر افتاد و به رى لشكر آورد . در اين نبرد وشمگير شكست خورد و به طبرستان گريخت . ركن الدوله بر رى غلبه يافت و با حسن بن فيروزان باب دوستى بگشود و دختر او را به زنى گرفت و در جلب دوستى او كوشش فراوان نمود و اين امر سبب نيرومند شدن دولت آل بويه گرديد و سراسر رى و جبال و فارس و اهواز و عراق در تصرف ايشان در آمد و مالى گزاف نيز از موصل و ديار بكر بر ايشان ارسال مىگرديد .\r\nدر سال 336 ركن الدولة بن بويه لشكر به بلاد وشمگير كشيد . حسن بن فيروزان نيز در خدمت او بود . وشمگير با آن دو مصاف داد ولى شكست خورد و به خراسان رفت و از پسر سامان يارى خواست . ركن الدوله طبرستان را گرفت و از آنجا عازم جرجان شد . حسن بن فيروزان را امارت جرجان داد . بسيارى از سرداران سپاه وشمگير از او امان خواستند . ركن - الدوله پس از اين پيروزى به اصفهان بازگرديد .\r\n\r\nآغاز كار بنى شاهين پادشاهان بطيحه در ايام آل بويه\r\nعمران بن شاهين از مردم جامده بود ، متصدى امور خراج و بدين سبب مالى در دست او گرد آمده بود . عمران آن مال برگرفت و به بطيحه گريخت . در آنجا در نيزارها و بيشه زيستن گرفت و با صيد ماهى و پرنده روزگار مىگذرانيد . كسانى را كه از آن حدود مىگذشتند به سوى خويش جلب مىكرد ، تا جماعتى از صيادان و دزدان گردش را گرفتند و در برابر سلطان به مقاومت پرداختند . چون بيم آن داشت كه روزى به سراغش آيند از ابو القاسم البريدى صاحب بصره امان خواست . او نيز حمايت جا مده و نواحى بطايح را به او داد . عمران بن شاهين نيرومند گرديد و افراد و اسلحه گرد آورد و بر فراز تپه‌هاى اطراف بطيحه لشكرگاه زد و بر همهء آن نواحى مستولى گرديد .\r\nمعز الدوله به كار عمران بن شاهين اهميت داد و وزير خود ابو جعفر صيمرى را به سر - كوبى او فرستاد . در سال 338 سپاه معز الدوله بر سر او تاخت آورد .\r\nصيمرى ، عمران بن شاهين را در محاصره گرفت ، آن سان كه به هلاك خويش يقين كرد .\r\nدر اين احوال خبر رسيد كه عماد الدولة بن بويه وفات كرده است . پس صيمرى به ناچار به شيراز برگشت و عمران نيز به حال خود باز آمد و نيرومند شد و ما اخبار دولت او را خواهيم آورد\r\n.\r\n\r\n","description":"","footnote":"","page_name":" 631 ","page_number":663},
  {"content":"\r\n\r\n\r\nوفات عماد الدولة بن بويه و پادشاهى پسر برادرش عضد الدوله بر بلاد فارس به جاى او\r\nعماد الدوله ابو الحسن على بن بويه ، در ماه جمادى الآخر سال 337 [ 1 
  ] در شيراز وفات كرد . سالها پيش از وفاتش از برادر خود ركن الدوله خواسته بود كه پسر خود عضد الدوله را نزد او فرستد تا ولايت عهدى خويش به او دهد . زيرا عماد الدوله را پسر نبود . ركن - الدوله در فرستادن پسر درنگ كرد تا سال آخر زندگى او كه پسر را با جماعتى از ياران خود بفرستاد . چون عضد الدوله به شيراز آمد عماد الدوله سوار شده به استقبال وى رفت و او را در يك روز فراموش ناشدنى به سراى خود درآورد و بر تخت نشاند و مردم را فرمان داد كه او را به پادشاهى شاد باش گويند .\r\nجمعى از سرداران عماد الدوله بودند كه در مقابل عماد الدوله سر فرود نمىآورند تا چه رسد كه عضد الدوله را به جانشينى او در فارس پذيرا آيند .\r\nچون عضد الدوله پادشاهى يافت ميان امرا و سران اختلاف افتاد . پدرش ركن الدوله على بن كامه [ 2 
  ] را در رى به جاى خود نهاد و به شيراز آمد . معز الدوله به وزير خود صيمرى نوشت كه نبرد با ابن شاهين را رها كند و به يارى عضد الدوله رود . ركن الدوله نه ماه در شيراز بماند . معز الدوله هديه‌اى كرامند از اموال و اسلحه براى عضد الدوله فرستاد .\r\nعماد الدوله در ايام حيات امير الامراى عراق بود . اكنون كه او از جهان رفته بود اين مقام را ركن الدوله يافت و همچنان معز الدوله به نيابت او اموال و ولايت اعمال عراق را كفالت مىكرد ، زيرا او كوچكتر از آن دو بود .\r\n\r\nوفات صيمرى و وزارت مهلبى\r\nابو جعفر محمد بن احمد صيمرى وزير عماد الدوله از فارس به جا مده بازگشت و به محاصرهء عمران بن شاهين ادامه داد تا در اواسط سال 339 درگذشت . صيمرى در هنگام وزارت خود ابو محمد حسن بن محمد مهلبى را به جاى خود مىنهاد . معز الدوله به مراتب لياقت و كفايت او آشنايى داشت اين بود كه پس از صيمرى او را به وزارت خويش برگزيد . او نيز در جمع - آورى و ضبط اموال و رسيدگى به شكايات و نزديكى به اهل علم و ادب و نيكى در حق ايشان كفايت و لياقت خويش نشان داد .\r\n\r\n\r\n","description":"","footnote":"\r\n[ ( 1 ) 
  ] متن : 333\r\n[ ( 2 ) 
  ] متن : كتامه .\r\n","page_name":" 632 ","page_number":664},
  {"content":"\r\n\r\n\r\nآمدن سپاهيان نوح بن منصور سامانى به رى و بازگشت از آن\r\nچون ركن الدوله به بلاد فارس رفت ، امير نوح بن منصور سامانى ، منصور بن قراتكين سپهسالار لشكر خود در خراسان را فرمان داد كه به رى رود او نيز در سال 339 لشكر به رى آورد . على بن كامه از سوى ركن الدوله در رى بود . از رى به اصفهان رفت و منصور بن - قراتكين رى را در تصرف آورد و لشكر به بلاد ديگر فرستاد و بلاد جبال را تا قرميسين بگرفت و بر همدان مستولى شد . ركن الدوله از فارس به برادر خود معز الدوله نامه نوشت و از او خواست براى راندن سپاهيان سامانى لشكر بفرستد . او نيز سبكتكين حاجب را با سپاهى گران از ديلم و ديگران بفرستاد ، سبكتكين [ به قرميسين رفت و خراسانيان را در هم شكست و سردارشان را اسير كرد و نزد معز الدوله فرستاد 
  ] . خراسانيان به همدان رفتند . سبكتكين از پى ايشان بتاخت تا آنان را از همدان نيز براند ، و خود به شهر در آمد . چون ركن الدوله به همدان آمد و منصور بن قراتكين راهى اصفهان شد و اصفهان را بگرفت ، ركن الدوله بر مقدمه سبكتكين را به اصفهان فرستاد و خود از پى او برفت . در اين حال جماعتى از تركان كه در لشكر او بودند آشوب بر پا كردند ، ركن الدوله نخست آن فتنه فرونشاند و جمعى از ايشان را بكشت ، باقى راه فرار در پيش گرفتند .\r\nمعز الدوله به ابن ابى الشكوك كرد نوشت كه به تعقيب آنان پردازد . ابن ابى الشكوك نيز در پى ايشان برفت ، جمعى را كشت و جمعى را اسير كرد . بعضى نيز كه جان به در برده بودند به موصل رفتند .\r\nركن الدوله به اصفهان رفت ، منصور بن قراتكين نيز به اصفهان آمد و ميان دو سپاه نبرد در گرفت . هر دو سپاه در تنگناى آذوقه افتادند ولى سپاهيان ديلم بر گرسنگى و سختى معيشت شكيباتر از خراسانيان بودند ، زيرا اينان از بدويت هنوز چندان فاصله‌اى نداشتند .\r\nبا اين همه اگر ابن عميد او را به پايدارى نخوانده بود و نگفته بود كه دل بر هلاك نهادن براى او شايسته‌تر از زنده ماندن پس از فرار است ، ركن الدوله از ميدان جنگ گريخته بود .\r\nاز ديگر سو سپاهيان منصور بن قراتكين بر او بشوريدند و همهء اموال و بنهء خود را در اصفهان رها كردند و به رى بازگشتند . ركن الدوله همهء اموال و بنهء ايشان را تصرف نمود . اين واقعه در آغاز سال 340 بود . منصور بن قراتكين در ماه ربيع الاول آن سال بمرد و سپاه خراسان به نيشابور بازگرديد .\r\n\r\nاستيلاى ركن الدوله بار ديگر بر طبرستان و جرجان\r\nپيش از اين از استيلاى ركن الدوله در سال 336 بر طبرستان و جرجان سخن گفتيم\r\n\r\n","description":"","footnote":"","page_name":" 633 ","page_number":665},
  {"content":"\r\n\r\nو گفتيم كه او حسن بن فيروزان را بر جرجان امارت داد و وشمگير به خراسان رفت و از امير سامانى يارى طلبيد . منصور بن قراتكين سپهسالار خراسان بيامد و از سوى امير خراسان جرجان را محاصره كرد و بدون رضايت وشمگير با حسن بن فيروزان مصالحه كرد زيرا هم از وشمگير و هم از امير نوح انحراف جسته بود . پس به نيشابور باز گرديد و وشمگير در جرجان ماند و حسن بن فيروزان در زوزن . آنگاه در سال 340 ركن الدوله از رى به طبرستان و جرجان لشكر برد و وشمگير به نيشابور رفت و ركن الدوله بر جرجان استيلا يافت و حسن بن فيروزان و على بن كامه را به نيابت خود در جرجان نهاد و به رى بازگرديد . وشمگير آهنگ نبرد آن دو نمود . حسن بن فيروزان و على بن كامه شكست خوردند و وشمگير آن بلاد را از ركن الدوله بستد . آنگاه به امير نوح سامانى نامه نوشت و از او يارى طلبيد تا در برابر ركن الدوله نيك پايدارى تواند كرد . امير نوح ابو على بن محتاج را فرمان داد كه با سپاهيان خراسان به يارى او رود . ابو على نيز در ماه ربيع الاول سال 342 لشكر آورد و همراه با وشمگير عازم رى شد . ركن الدوله كه ياراى مقاومت در خود نمىديد به يكى از قلاع خود موضع گرفت و با ابو على بن محتاج و سپاه خراسان به نبرد پرداخت و اين نبرد آن سان به درازا كشيد كه سپاه خراسان ملول شد و زمستان هم فرا رسيد . ابو على بن محتاج از ركن الدوله خواستار صلح شد بدان شرط كه ركن الدوله هر سال دويست هزار دينار بپردازد . ركن الدوله بپذيرفت و ابو على بن محتاج به خراسان بازگرديد .\r\nوشمگير به امير نوح نوشت كه ابو على بن محتاج آنچنانكه بايد در نبرد با ركن الدوله اقدام نكرده است بلكه مماطله و اهمال مىكرده . امير نوح بدين سبب بر او خشم گرفت و از خراسان معزولش نمود .\r\nچون ابو على بن محتاج به خراسان بازگرديد ، لشكر بر سر وشمگير برد . وشمگير از او بگريخت و به اسفراين رفت و ركن الدوله بر طبرستان غلبه يافت .\r\n\r\nدعوت به آل بويه در خراسان\r\nچون امير نوح ، ابو على بن محتاج را از خراسان عزل كرد ، ابو سعيد بكر بن مالك فرغانى را به جاى او فرستاد . ولى ابو على بن محتاج بر سامانيان عصيان كرد و در نيشابور به نام خود خطبه خواند . امير نوح به حسن بن فيروزان و وشمگير نامه نوشت كه با يك ديگر صلح كنند و عليه مخالفان دولت متحد شوند . چون ابو على از صلح ميان وشمگير و ابو على بن محتاج خبر يافت از نبرد با ايشان منصرف گرديد و از ركن الدوله اجازت خواست كه نزد او رود و در سال 343 به ركن الدوله پيوست . ركن الدوله او را به گرمى پذيرا شد . ابو على بن محتاج از او خواست كه از خليفه برايش فرمان حكومت خراسان را بگيرد . ركن الدوله در اين باب نزد برادر خود معز الدوله به بغداد كس فرستاد . چندى بعد فرمان حكومت خراسان به نام\r\n\r\n","description":"","footnote":"","page_name":" 634 ","page_number":666},
  {"content":"\r\n\r\nابو على بن محتاج برسيد . ابو على به خراسان رفت و در آنجا به نام خليفه و ركن الدوله خطبه خواند . در خلال اين احوال امير نوح بن نصر بمرد و پسرش عبد الملك بن نوح ، بكر بن - مالك را از بخارا به خراسان فرستاد تا ابو على را از آنجا براند . ابو على از خراسان بگريخت و به رى رفت . ركن الدوله او را نزد خود پناه داد . بكر بن مالك بن خراسان مستولى گرديد .\r\nدر سال 343 ركن الدوله با ابو على بن محتاج لشكر به جرجان برد . بى هيچ نبردى به جرجان در آمد و وشمگير به خراسان پناه برد .\r\n\r\nحركت سپاه سامانى به رى و اصفهان\r\nچون بكر بن مالك از كار خراسان بپرداخت و ابو على بن محتاج را از آنجا براند در سال 344 از پى او به رى و اصفهان رفت . به هنگام حركت اين لشكر ركن الدوله در جرجان بود چون بشنيد در آغاز محرم سال 344 به رى بازگرديد و از برادر خود معز الدوله يارى طلبيد . معز الدوله حاجب سبكتكين را با لشكرى بر مقدمه به يارى او فرستاد . و از راه بيابان ( كوير ) لشكرى ديگر از خراسان به اصفهان آمد . امير ابو منصور بويه پسر ركن الدوله در اصفهان بود .\r\n[ چون ابو منصور از آمدن سپاه خراسان خبر يافت و خزاين و حرم پدر بر گرفت و به خان لنجان رفت 
  ] . سردار سپاه خراسانى محمد بن ماكان بود . او به اصفهان در آمد و پس از درنگى از پى ابو منصور بويه به راه افتاد . قضا را در اين ساعت وزير ، ابو الفضل بن العميد وزير ركن الدوله با لشكرى به ابو منصور بويه رسيد و از آن سو نيز ابن ماكان بيامد . در نبردى كه ميان ابن عميد و ابن ماكان درگرفت ، ابن ماكان منهزم گرديد و ابن عميد اولاد و خزاين و حرم ركن الدوله را به اصفهان بازگردانيد .\r\nابن عميد با بكر بن مالك سپهسالار خراسان باب مراسلت بگشود تا در برابر مالى كه نزد او مىفرستد پيمان صلح را به امضا رساند و رى و بلاد جبل در ضمان او باشد . بكر بن مالك اين پيشنهاد بپذيرفت و بر آن صلح نمود . ركن الدوله به برادر خود معز الدوله نامه نوشت كه براى بكر بن مالك خلعت و علم بفرستد و منشور امارت خراسان را به وى دهد .\r\nاين امر در ماه ذو القعدهء همان سال پايان يافت .\r\n\r\nخروج روزبهان بر معز الدوله و گرايش ديلم به او\r\nروزبهان پسر خورشيد [ 1 
  ] از سرداران بزرگ ديلم بود . معز الدوله مقام او را بر - افراشته و آوازهء او بلند كرده بود . روزبهان در سال 345 با برادر خود اسفار در اهواز خروج كرد . برادرش بلكا نيز در شيراز علم عصيان برافراشت .\r\n\r\n\r\n","description":"","footnote":"\r\n[ ( 1 ) 
  ] متن : خرسيه .\r\n","page_name":" 635 ","page_number":667},
  {"content":"\r\n\r\nچون روزبهان عصيان كرد وزير ، مهلبى به جنگ او آمد ولى بسيارى از ياران او به روزبهان گرويدند و مهلبى را ياراى هيچ اقدامى نماند . اين خبر به معز الدوله رسيد او نيز لشكر بر سر روزبهان كشيد ولى مردان ديلم از او ببريدند و به روزبهان پيوستند . معز الدوله در پنجم ماه شعبان همان سال خود به قصد نبرد او از بغداد بيرون آمد . چون ناصر الدولة بن حمدان از اين امر آگاه شد پسر خود ابو المرجى [ 1 
  ] را به قصد تسخير بغداد بفرستاد . خليفه المطيع للّه نيز از بغداد بيرون آمد تا خود را به معز الدوله برساند . معز الدوله حاجب سبكتكين و چند تن ديگر از سرداران را براى دفاع از بغداد بازگردانيد و خود برفت تا به نزديكى اهواز رسيد .\r\nمردان ديلم همچنان در حال شورش بودند و آهنگ پيوستن به روزبهان داشتند . تنها اندكى از ديلم كه در زمرهء خواص او بودند و نيز تركان از او پشتيبانى مىكردند .\r\nمعز الدوله باب عطا بگشود تا ديلم را از تصميمى كه داشتند باز دارد . در آخر ماه رمضان روزبهان جنگ آغاز كرد . شكست خورد و خود به اسارت افتاد . معز الدوله از آنجا به بغداد بازگشت تا ابو المرجى را گوشمال دهد . ابو المرجى در عكبرا بود ولى معز الدوله به دو دست نيافت . زيرا چون خبر شكست روزبهان را شنيده به موصل بازگشته بود . معز الدوله روزبهان را در آب غرق كرد .\r\nاما بلكا برادر ديگر روزبهان كه در شيراز خروج كرده بود عضد الدوله را از تختگاه خويش دور كرده بود . ابو الفضل بن العميد لشكر برد و با او نبرد كرد و بر او پيروز گرديد . عضد الدوله به مستقر خويش باز آمد و با شكست بلكا به كلى نام و نشان روزبهان و برادرانش بر افتاد . معز الدوله جماعتى از هواداران او را بگرفت و در بند كرد . در عوض تركان را بركشيد و بر همه مقدم داشت و به ايشان اقطاع داد . تركان نيرومند شدند و دست انداز - بهايشان افزونتر گشت .\r\n\r\nاستيلاى معز الدوله بر موصل سپس بازگشت او\r\nناصر الدولة بن حمدان با معز الدوله به پرداخت دويست هزار دينار در هر سال مصالحه كرد . ولى پس از چندى از ارسال مال خوددارى نمود . معز الدوله در اواسط سال 347 عازم نبرد با او شد . ناصر الدوله از موصل به نصيبين رفت و دولتمردان خود را از وكلا و دبيران و كسانى كه در امور مالى دست داشتند با خود ببرد و آنان را در قلعه‌هايى چون قلعهء زعفران و كواشى و غيره جاى داد . و راه آذوقه بر لشكر معز الدوله ببست چنان كه در تنگناى معيشت افتادند . معز الدوله براى تهيهء آذوقه به نصيبين رفت . در راه خبر يافت كه پسران ناصر الدوله ابو المرجى و هبة اللّه با لشكرهاى خود در سنجارند . معز الدوله عازم سنجار شد .\r\n\r\n\r\n","description":"","footnote":"\r\n[ ( 1 ) 
  ] متن : ابو الرجال .\r\n","page_name":" 636 ","page_number":668},
  {"content":"\r\n\r\nو بر سر آنان حمله آورد . پسران ناصر الدوله بگريختند و معز الدوله بر اموال و بنهء ايشان دست يافت و لشكريانش در خيمه‌هاى ايشان جاى گرفتند . در همان حال كه لشكريان معز الدوله سرگرم تاراج بودند پسران ناصر الدوله بازگشتند و بر آنان زدند و خلق كثيرى را كشتند و خود در سنجار جاى گرفتند . معز الدوله به نصيبين رفت و ناصر الدوله از آنجا به ميافارقين . جمعى از ياران او به معز الدوله تسليم شدند . ناصر الدوله نزد برادر خود سيف الدوله به حلب رفت . سيف الدوله در اكرام و خدمت او مبالغه كرد و با پرداخت سه هزار هزار ( سه ميليون ) دينار ميان او و معز الدوله پيشنهاد صلح داد . معز الدوله بپذيرفت و ماجرا به پايان آمد . در ماه محرم سال 348 معز الدوله به عراق بازگرديد .\r\n\r\nوليعهدى بختيار پسر معز الدوله\r\nدر سال 350 [ 1 
  ] معز الدوله دچار بيمارى شد چنان كه بر جان خويش بترسيد و قصد آن كرد كه پسرش بختيار را به ولايت عهدى برگزيند و زمام امور را به دست او دهد و اموال و خزاين را به دو سپارد . همچنين ميان حاجب سبكتكين و وزير مهلبى خصومتى پديد آمده بود .\r\nمعز الدوله آن خصومت مرتفع ساخت و در باب پسرش بختيار به آن دو سفارش كرد .\r\nمعز الدوله پس از انجام اين امور آهنگ اهواز كرد . مىخواست از هواى بد و ناسازگار بغداد بگريزد . چون به كلواذا رسيد اصحاب او به نزدش آمدند و از انتقال دار الملك ناخشنودى نمودند و از او خواهش كردند كه به بغداد بازگردد . و گفتند در نقطه‌اى از ارتفاعات كه هوايش لطيف باشد خانه‌هايى خواهند ساخت تا در آنجا اقامت كنند . معز الدوله اين رأى بپسنديد و فرمان ساختند آن كاخها را داد و هزار هزار دينار در بناى آن هزينه كرد و تا آن مبلغ به دست آيد جماعتى از اصحاب خود را مصادره نمود .\r\n\r\nاستيلاى ركن الدوله بر طبرستان و جرجان\r\nدر سال 351 ركن الدوله به طبرستان لشكر كشيد . وشمگير در طبرستان بود . ركن الدوله او را در سارى محاصره كرد و سارى را بگرفت . وشمگير به جرجان رفت و طبرستان را رها كرد .\r\nركن الدوله طبرستان را بگرفت و امور آن را اصلاح كرد سپس به جرجان رفت . وشمگير از جرجان بگريخت و ركن الدوله بر جرجان مستولى گرديد . سه‌هزار مرد جنگى از لشكريان وشمگير از او امان خواستند و تسليم شدند . اين امر سبب افزون شدن توان او گرديد و وشمگير ناتوان‌تر از هر زمان ديگر به بلاد جبل پناه برد .\r\n\r\n\r\n","description":"","footnote":"\r\n[ ( 1 ) 
  ] متن : 305 .\r\n","page_name":" 637 ","page_number":669},
  {"content":"\r\n\r\n\r\nآشكار شدن رسمهاى تازه در بغداد\r\nدر اين سال شيعيان بغداد به فرمان معز الدوله بر ديوارهاى مساجد چيزهايى نوشتند .\r\nاز جمله آنكه معاوية بن ابى سفيان را به صراحت لعن كرده بودند . نيز بر كسانى كه فدك را از فاطمه ( ع ) غصب كرده و مانع شده بودند كه حسن ( ع ) در كنار جدش دفن شود و ابو ذر غفارى را تبعيد كرده و عباس را از شورى عزل نموده لعنت كرده بودند . اين كارها را به معز الدوله نسبت دادند ، زيرا خليفه در نهايت ناتوانى بود . روز ديگر اين نوشته را از ديوارها پاك كردند . معز الدوله خواست بار ديگر آنها را بنويسند وزير او مهلبى گفت : به جاى آن عبارات بنويسند لعن اللّه الظالمين لآل رسول اللّه ( ص ) و جز معاويه براى كسى لعنت ننويسند .\r\n\r\nوفات وزير مهلبى\r\nدر سال 352 مهلبى وزير معز الدوله به عمان رفت تا آنجا را بگشايد . چون به كشتى نشست بيمار شد و به بغداد بازگرديد و در ماه شعبان سال 352 از دنيا برفت . او را در بغداد به خاك سپردند . معز الدوله اموال و ذخاير او را بستد و اصحاب و حواشى او را دستگير كرده به زندان فرستاد .\r\nپس از مهلبى نظر در كارها به عهدهء ابو الفضل عباس بن الحسين شيرازى و ابو الفرج محمد بن العباس بن فسانجس [ 1 
  ] قرار گرفت و آن دو عنوان وزارت نداشتند .\r\n\r\nاستيلاى معز الدوله بار ديگر بر موصل\r\nناصر الدولة بن حمدان - چنان كه گفتيم - موصل را به هزار هزار درهم كه هر سال براى معز الدوله بفرستد به ضمانت داشت . معز الدوله ضمانت او را تصويب كرده بود . به هنگام اداى آن مبلغ ناصر الدين چيزى بر آن بيفزود و از معز الدوله خواست كه پسر او ابو تغلب فضل اللّه الغضنفر را نيز با او شريك گرداند و آن پيمان به نام هر دو كند . معز الدوله اين پيشنهاد را نپذيرفت ، ولى چون سال به پايان آمد از ارسال اموال خبرى نشد . و در اواسط سال 353 آهنگ موصل كرد . ناصر الدوله از موصل به نصيبين رفت و معز الدوله موصل را بگرفت . سپس در نيمهء ماه شعبان به طلب ناصر الدوله در حركت آمد و بكتوزون و سبكتكين عجمى را بر موصل نهاد . ناصر الدوله از نصيبين بيرون رفت و معز الدوله آنجا را بگرفت .\r\nچون معز الدوله از موصل بيرون آمد ، ناصر الدوله به موصل داخل شد و با سپاه معز - الدوله زد و خورد كرد ولى شكست خورده بازگرديد . خبر به معز الدوله رسيد كه يارانش بر\r\n\r\n\r\n","description":"","footnote":"\r\n[ ( 1 ) 
  ] متن : نساقجر .\r\n","page_name":" 638 ","page_number":670},
  {"content":"\r\n\r\nناصر الدوله پيروز شده‌اند و نيز خبر يافت كه ناصر الدوله به جزيرهء ابن عمر رفته است . معز - الدوله از پى او برفت و در ششم ماه رمضان به او رسيد . قضا را ناصر الدوله اموال و اولاد و حرم و لشكر خود را جمع آورده و به موصل رانده بود و در موصل جمعى را كشته و آن دو امير ، بكتوزون و سبكتكين را كه معز الدوله در موصل نهاده بود ، اسير نمود و بر اموال و اسلحه‌اى كه از آنان بر جاى مانده بود دست يافت و همه را با اسيران به قلعهء كواشى برد .\r\nمعز الدوله از جنگ و گريز ناصر الدوله خسته و ملول شده بود . ناچار پيشنهاد صلح او را بپذيرفت و علاوه بر موصل ديار ربيعه و رحبه را نيز در برابر مالى مقرر به او داد . و بر اين قاعده پيمان صلح بستند . ناصر الدوله نيز اسيران را آزاد كرد . و معز الدوله به بغداد بازگرديد .\r\n\r\nاستيلاى معز الدوله بر عمان\r\nگفتيم كه عمان از آن يوسف بن وجيه بود و او با پسران بريدى در بصره جنگها كرده بود . در همان نزديكى كه فتح نصيب او مىشد به حيله كشتيهايش را آتش زدند و وى در محرم سال 332 شكست خورده بگريخت . در اين سال [ نافع 
  ] غلام يوسف بن وجيه عليه او شورش كرد و شهر را از او بستد .\r\nچون قرمطيان از معز الدوله برميدند ، يوسف بن وجيه صاحب عمان به ايشان نامه نوشت و آنان را به فتح بصره ترغيب كرد و گفت كه او خود از راه دريا مىآيد و آنان از راه خشكى آيند . اين واقعه در سال 341 بود .\r\nوزير ، مهلبى پيشدستى كرد و از اهواز به عمان رفت . معز الدوله نيز او را به اموال و سپاه مدد نمود . چند روز جنگيدند عاقبت مهلبى بر كشتيهاى او ، و هر چه در آنها بود از سلاح و ساز و برگ ، دست يافت .\r\nقرمطيان همواره به عمان چشم مىداشتند تا در سال 354 بر آن غلبه يافتند و رافع از آنجا بگريخت و عمان را تصرف كردند . چون قرمطيان عمان را گرفتند با ايشان كاتبى بود معروف به على بن احمد كه در امور بلد نظارت مىكرد ، و در عمان قاضييى بود صاحب جاه و عشيرت . اين قاضى و مردم شهر مىخواستند براى ادارهء امور شهر خود مردى به نام ابن طغان را برگمارند . اين ابن طغان از سرداران كم نام و نشان بود . ابن طغان چون منصبى يافت از بيم سردارانى كه از او برتر بودند دست به دستگيرى و كشتن آنان زد . يكى از كسانى كه ابن طغان خويشاوند او را كشته بود به انتقام خون او برجست و ابن طغان را بكشت . پس از قتل او مردم تصميم گرفتند كه عبد الوهاب بن احمد بن مروان را كه از اقارب قاضى بود بر خود امير سازند . چون عبد الوهاب به امارت نشست ، على بن احمد كاتب قرمطى را به دبيرى خود برگزيد [ به هنگام پرداخت ارزاق سپاهيان ، على بن احمد ارزاق سياهپوستان را كه شمارشان به شش هزار تن مىرسيد نصف ارزاق سفيد پوستان داد 
  ] . چون سياهان بانگ و\r\n\r\n","description":"","footnote":"","page_name":" 639 ","page_number":671},
  {"content":"\r\n\r\nخروش كردند گفت : اين فرمان امير عبد الوهاب است اگر با من بيعت كنيد شما را در عطا با آنان برابر خواهم ساخت . سياهان با او بيعت كردند و او نيز چون سفيد پوستان با آنان رفتار كرد . اين امر بر سفيد پوستان گران آمد و ميان دو گروه جنگها برخاست . عاقبت سياهان پيروز شدند و امير عبد الوهاب را از عمان براندند و على بن احمد به امارت آن سرزمين منصوب شد .\r\nدر اواسط سال 355 معز الدوله راهى واسط گرديد . نافع ، غلام ابن وجيه [ 1 
  ] كه عمان را پس از ابن وجيه در تصرف آورده بود ، به خدمت او آمد . معز الدوله به نافع نيكى كرد و در نزد او بماند تا از كار عمران بن شاهين بپرداخت ، آنگاه در رمضان آن سال به جانب ابله در حركت آمد و از آنجا براى تسخير عمان صد كشتى بسيج كرد و به سردارى ابو الفرج [ 2 
  ] محمد بن عباس بن فسانجس به عمان فرستاد . نيز از عضد الدوله كه در فارس بود خواست كه به يارىاش برخيزد او نيز سپاهى به يارى عم خود بسيج كرد . اين سپاه در سيراف به سپاه معز الدوله پيوست ، آن دو به سوى عمان در حركت آمدند . در روز جمعه ، روز عرفهء همان سال عمان را تسخير كردند و دست به كشتار زدند . بيش از نود كشتى را به آتش كشيدند و به نام معز الدوله خطبه خواندند و از آن پس عمان در زمرهء اعمال و متصرفات معز الدوله درآمد .\r\n\r\nوفات معز الدوله و امارت پسرش بختيار\r\nمعز الدوله در سال 355 براى نبرد با عمران بن شاهين به واسط رفت ، در سال 356 بيمار شد و به بغداد بازگرديد . معز الدوله چند تن از اصحاب خود را در واسط نهاد بدين اميد كه نزد آنان بازخواهد گشت ، ولى بيمارىاش روى به شدت نهاد . براى بختيار پسر خود تجديد بيعت كرد و در سيزدهم ماه ربيع الآخر سال 356 چشم از جهان بربست . پسرش بختيار جانشين او شد . نامه‌اى به سرداران لشكر نوشت كه با عمران بن شاهين مصالحه كنند . آنان نيز چنين كردند و بازگشتند .\r\nاز وصاياى معز الدوله به پسرش بختيار يكى اطاعت از عمش ركن الدوله بود و گفت كه گوش به فرمان او دارد . همچنين از پسر عمش عضد الدوله فرمانبردارى كند زيرا عضد الدوله از او به سال بزرگتر است و در شناخت سياست بر او مقدم است . و گفت كه دبيران خود ابو الفضل عباس بن الحسين و ابو الفرج محمد بن عباس و حاجب سبكتكين را نيك نگهدارد . ولى بختيار همهء وصاياى پدر را ديگرگون كرد . و به لهو و زنبارگى و همنشينى با مغنيان و دلقكان سرگرم شد و آن دو دبير و حاجب را از خود برمانيد . چنان كه حاجب را از دخول در سراى خود منع كرد و بزرگان ديلم را به طمع تصرف اقطاعاتشان از كشور خود طرد نمود . بندگان خرد عليه او متفق شدند . تركان نيز با آنان همدست شده و خواستار افزونى\r\n\r\n\r\n","description":"","footnote":"\r\n[ ( 1 ) 
  ] متن : ابن اخيه\r\n[ ( 2 ) 
  ] متن : ابو الفتوح .\r\n","page_name":" 640 ","page_number":672},
  {"content":"\r\n\r\nدر مواجب و ارزاق خود شدند . مردان ديلم سوار شده به صحرا رفتند و خواستار بازگرداندن بزرگان خود شدند و او مجبور شد به خواستهاى آنان گردن نهد ، زيرا سبكتكين از او روى برتافته بود . پس اوضاع درهم ريخت . كاتب ابو الفرج محمد بن عباس از زمان تصرف عمان در آنجا مانده بود . چون خبر وفات معز الدوله را بشنيد ، ترسيد كه مبادا ابو الفضل عباس الحسين جاى او را در بغداد بگيرد ، پس عمان را به عضد الدوله واگذاشت و شتابان به بغداد آمد . چون برسيد ابو الفضل جاى او را در وزارت گرفته بود و براى او هيچ نمانده بود .\r\n\r\nحركت لشكر سامانى به رى و هلاكت وشمگير\r\nابو على بن الياس از كرمان به بخارا آمد و از امير منصور بن نوح سامانى يارى طلبيد .\r\nامير منصور او را به گرمى بپذيرفت و اكرام كرد . ابو على ، امير منصور بن نوح را به هواى تصرف ممالك آل بويه انداخت [ و گفت سرداران لشكر كه اين رأى را تصويب نمىكنند از آل بويه رشوه مىگيرند 
  ] و چون وشمگير نيز در اين باب چيزهايى گفته بود ، امير منصور بپذيرفت و به وشمگير و حسن بن فيروزان فرمان داد كه با لشكرهاى خود به رى حركت كنند . سپس لشكرى به سردارى سپهسالار خراسان ابو الحسن محمد بن ابراهيم بن سيمجور دواتى به رى فرستاد و او را گفت كه در طاعت وشمگير باشد و هر اشارت كه او كند بپذيرد .\r\nلشكر امير خراسان در سال 356 به حركت درآمد . ركن الدوله زن و فرزند به اصفهان برد و به پسرش عضد الدوله كه در فارس بود و برادرزاده‌اش بختيار كه در بغداد بود ، نامه نوشت و از آنان يارى خواست .\r\nعضد الدوله لشكرى ترتيب داد و از راه خراسان روان نمود و چنان نمود كه چون خراسان از لشكر خالى است قصد آنجا دارد . اين خبر به مردم خراسان رسيد به هم برآمدند .\r\nاين لشكر برفت و در دامغان متوقف شد .\r\nركن الدوله نيز با لشكر رى به سوى دامغان حركت كرد . در اين احوال وشمگير هلاك شد . واقعهء مرگ او آن بود كه وشمگير رمهء اسبى را كه صاحب خراسان به او هديه كرده بود مىنگريست . از آن ميان اسبى برگزيد و بر آن سوار شده به شكار رفت . گرازى پديدار شد . وشمگير زوبينى بينداخت . گراز حمله كرد و اسب را بزد . اسب در غلطيد و وشمگير بر زمين افتاد و بمرد . با مرگ او همهء آن نقشه‌ها باطل شد و لشكر به خراسان بازگرديد .\r\n\r\nاستيلاى عضد الدوله بر كرمان\r\nابو على بن الياس به دعوت آل سامان - چنان كه در اخبارشان آمده است - بر كرمان مسلط شد ولى پس از چندى به فالج دچار گرديد و زمينگير شد و پسر خود اليسع و سپس الياس را جانشين خود قرار داد و برادر ديگرشان سليمان را فرمان داد كه به سرزمين اصلىشان\r\n\r\n","description":"","footnote":"","page_name":" 641 ","page_number":673},
  {"content":"\r\n\r\nبلاد سغد [ 1 
  ] بازگردد و اموالى را كه در آنجا دارند در ضبط آورد . و قصدش آن بود كه سليمان را از اليسع دور دارد زيرا ميانشان اختلاف بسيار بود . سليمان آن تقسيم را نپذيرفت و خروج كرد و بر سيرجان استيلا يافت و آنجا را بگرفت . اليسع لشكر بر سرش آورد و او را اسير كرده به حبس فرستاد . سليمان از زندان بگريخت . سپاهيان بر او گرد آمدند و سر به فرمانش نهادند و با وجود آنكه پدر زنده بود به دو گرايش يافتند .\r\nابو على بن الياس آهنگ خراسان داشت و به آنجا رفت ، در خراسان با امير ابو الحارث منصور بن نوح ديدار كرد - و چنان كه آورديم - او را به تصرف رى ترغيب كرد و در سال 356 بمرد و كرمان همه از آن اليسع گرديد .\r\nعضد الدوله همواره مزاحم اليسع بود ، به برخى از اعمالش دست اندازى مىكرد و دليلش هم آن بود كه اليسع جوانى نادان بود . اين امر عاقبت به دشمنى كشيد و برخى از ياران عضد الدوله به نزد او گريختند . عضد الدوله براى گوشمال او لشكر به كرمان برد ، ياران اليسع از او امان خواستند و او خود با اندكى بماند . به ناچار زن و فرزند و اموال برگرفت و به بخارا رفت . عضد الدوله به كرمان آمد و آنجا را در تصرف گرفت و آن را به پسر خود ابو الفوارس كه بعدها حكومت عراق يافت و شرف الدوله لقب گرفت به اقطاع داد . شرف الدوله نيز گورتكين بن جستان [ 2 
  ] را به نيابت در كرمان نهاد و به فارس بازگرديد . فرمانرواى سيستان نيز نزد او رسول فرستاد و اظهار اطاعت نمود و به نام او خطبه خواند .\r\nچون اليسع به بخارا آمد سامانيان را از اينكه به يارى او نيامده بودند نكوهش كرد .\r\nآنان نيز او را از بخارا به خوارزم تبعيد كردند .\r\nاليسع برخى از اموال و بنهء خود را در برخى نواحى خراسان به وديعت سپرده بود . ابو على بن سيمجور بر همهء آنها چنگ انداخت .\r\nاليسع در خوارزم به درد چشم گرفتار شد . چون درد شدت يافت و او بى تاب گرديد با دست چشم خود بر كند و اين امر سبب هلاك او گرديد . پس از مرگ او بنى الياس را در كرمان هيچ ملك و دولتى باقى نماند .\r\n\r\nحركت ابن عميد به سوى حسنويه و وفات او\r\nحسنوية بن حسن كرد از رجال كرد بود كه بر نواحى دينور مستولى شده و كارش بالا گرفته بود . حسنويه از قافله‌هايى كه بر او مىگذشتند چيزى به عنوان نگهبانى مىگرفت و گاه خود راهها را پر خطر مىساخت .\r\nحسنويه با اين همه ، طرفدار ديلم بود و آنان را در برابر سپاهيان خراسان يارى مىداد\r\n\r\n\r\n","description":"","footnote":"\r\n[ ( 1 ) 
  ] متن : روم\r\n[ ( 2 ) 
  ] متن : خشتان .\r\n","page_name":" 642 ","page_number":674},
  {"content":"\r\n\r\nو اين سبب شده بود كه عضد الدوله از خطاهاى او چشم فرو پوشد .\r\nچندى بعد ميان او و سهلان [ 1 
  ] بن مسافر بن سالار فتنه‌اى پديد آمد و كار به جنگ كشيد .\r\nحسنويه او را شكست داد و ياران او را كه از ديلم بودند در مكانى محاصره كرد ، آنگاه خاشاك و هيزم بسيار گرد آورد و در نزديكى آنان آتش زد ، چنان كه همه را بيم مرگ بود . به ناچار سر به فرمان نهادند و حسنويه همه را اسير نمود و بسيارى از ايشان را نيز بكشت .\r\nركن الدوله به سبب عصبيتى كه نسبت به ديلم داشت به خشم آمد و وزير خود ابو الفضل بن عميد را فرمان داد كه به سركوبى او رود . ابن عميد در محرم سال 359 در حركت آمد .\r\nپسرش ابو الفتح نيز با او بود . اين ابو الفتح جوانى خود خواه ، و به سبب شوكت پدر ، سرمست عزت و غرور بود و بسا كارهايى مىكرد كه پدر را خشمگين مىنمود . ابن عميد بيمارى نقرس داشت و اين بيمارى روى به شدت نهاده بود . چون به همدان رسيد در سال بيست و چهارم وزارتش درگذشت و پسرش ابو الفتح جاى او بگرفت و با پرداخت مالى با حسنويه مصالحه نمود و به رى بازگرديد و در آنجا نيز در خدمت ركن الدوله همان مقام پدر را يافت .\r\nابن عميد كاتبى بليغ و در فنون گوناگون [ چون ادب و سياست 
  ] نيك آگاه بود . علوم اوايل را مىدانست و سياست ملك را با حسن خلق به همراه داشت . در معاشرت نرمخوى بود و در نبرد دلير و در فنون رزم چيره . عضد الدوله سياست و ادب از او آموخته بود .\r\n\r\nعصيان كرمان بر ضد عضد الدوله\r\nگفتيم كه عضد الدوله كرمان را تصرف كرد . چندى بعد قفص و بلوچ به سركردگى ابو سعيد بلوچى و فرزندان او دست اتحاد به يك ديگر داده عصيان آشكار كردند .\r\nعضد الدوله فرمان داد كه گورتكين بن جستان به عابد بن على پيوندد و هر دو لشكر به جيرفت برند . اينان برفتند و با آن شورشگران در نبرد شدند و آنان را پراكنده ساختند و جمع كثيرى از دليرانشان را كشتند ، در ميان كشتگان پسر ابو سعيد نيز بود . سپس عابدين على به جستجوى آنان رفت و چند بار ديگر كشتارشان كرد تا به هرمز رسيد ، آنجا را در تصرف آورد و بر سراسر بلاد تيز و مكران استيلا يافت و هزار تن را اسير كرد تا عاقبت همه سر بر خط فرمان نهادند و حدود اسلامى را رعايت كردند .\r\nعابدين على به سركوبى طوايف ديگرى چون جروميه ( ساكنان ناحيهء گرمسير كرمان ) و جاسكيه رفت . اينان راههاى خشكى و دريايى را ناامن كرده بودند . اين طوايف پيش از ين از همدستان سليمان بن ابى على بن الياس بودند . اينك عابدين على بر سر آنان تاخت و تيغ در آنان نهاد تا به اطاعت درآمدند و آن بلاد چندى روى امنيت و آسايش ديد .\r\n\r\n\r\n","description":"","footnote":"\r\n[ ( 1 ) 
  ] متن : سلار .\r\n","page_name":" 643 ","page_number":675},
  {"content":"\r\n\r\nبار ديگر بلوچ به اعمال گذشتهء خويش بازگشتند و راهزنى از سر گرفتند . در سال 362 عضد الدوله به كرمان سپاه برد و تا سيرجان پيش رفت و عابدين على را از پى ايشان بفرستاد .\r\nبلوچان از برابر او گريختند و به كوهها و دره‌ها پناه بردند و مىپنداشتند كه كس دست به آنان نخواهد يافت و چون در اواخر ماه ربيع الاول سال 362 لشكريان عضد الدوله را گرداگرد خود ديدند ، روزى پاى فشردند و در پايان روز روى به گريز نهادند . جمعى از جنگجويانشان به قتل رسيدند و زن و فرزندشان به اسارت افتادند و جز اندكى از ايشان رهايى نيافتند . سپس امان خواستند و چون امان يافتند از آن كوهها برفتند . عضد الدوله در زمينهايى آنان مزدوران و كشاورزان آورد و زمينها را آبادان ساخت . عابدين على همچنان در تعقيب آن طوايف بود تا همه را پراكنده نمود و ريشهء فساد ايشان بركند .\r\n\r\nعزل ابو الفضل و وزارت ابن بقيه\r\nابو الفضل عباس بن الحسين وزارت معز الدوله و پسرش بختيار را داشت . او مردى بد خوى و بى سياست بود . در يكى از روزها محله كرخ بغداد آتش گرفت و بيست هزار انسان تلف گرديد و سيصد دكان بسوخت و سى و سه مسجد ويران شد . و اموالى كه طعمه حريق گرديد به حساب نمىآمد . محلهء كرخ شيعه‌نشين بغداد بود . ابو الفضل عباس بن - الحسين مىپنداشت كه اين كار را اهل سنت كرده‌اند . اين وزير مردى ستمگر بود اموال مردم را به غصب مىگرفت و در امور دينى راه افراط مىپيمود .\r\nمحمد بن بقيه ذاتا مردى فروتن بود ، از كشاورزان اوانا از قراى بغداد بود . خود را به بختيار نزديك كرد . نخست در حضور بختيار عهده دار امور سفره و غذاى او بود . گاه نيز خود متولى طبخ مىشد و همواره دستمال پيشخدمتان را بر روى دوش افكنده داشت .\r\nچون روزگار وزير ابو الفضل روى به تيرگى نهاد و در تنگناى مالى افتاد و از خليفه خواستار مالى جهت اداى ارزاق و ديگر هزينه‌ها شد ، بختيار عزلش كرد و مصادره‌اش نمود . نيز به مصادرهء متعلقان و ياران او پرداخت و اموالى عظيم از ايشان بستد . آنگاه محمد بن بقيه را به جاى او به وزارت برگزيد . ابن بقيه تا اموالى را كه از وزير پيشين و ياران او گرفته بودند ، در اختيار داشت به اوضاع سر و سامانى داد ، و چون آن اموال به پايان آمد او نيز دست ستم به مال رعيت گشود و اوضاع به فساد گراييد و مملكت روى به ويرانى نهاد و عياران در هر جا آشكار شدند و شر و فسادشان افزون گرديد . از ديگر سو ميان بختيار و تركان اختلاف افتاد . سر كرده تركان در اين ايام سبكتكين بود و اين تنافر هر روز بيشتر مىشد .\r\nابن بقيه قدم پيش نهاد و سبكتكين را با سران ترك نزد بختيار آورد و آن دشمنى به آشتى بدل نمود . در اين احوال غلامى ديلمى به خانهء سبكتكين رفت و زوبينى به سوى او انداخت . سبكتكين مجروح شد و بانگ برآورد . غلامان او آن جوان را گرفتند .\r\n\r\n","description":"","footnote":"","page_name":" 644 ","page_number":676},
  {"content":"\r\n\r\nسبكتكين پنداشت كه بختيار او را بدين كار واداشته است . آن جوان را شكنجه كرد تا اقرار كند و او سخنى نگفت . سبكتكين جوان را نزد بختيار فرستاد . بختيار او را بكشت و اين امر بر سوء ظن سبكتكين در افزود زيرا مىپنداشت كه او را كشته است تا راز را فاش نكند . پس آتش فتنه تيزتر شد . مردان ديلم آهنگ قتل سبكتكين كردند و بختيار با پرداخت مالى آنان را خشنود كرد و آرام گرفتند .\r\n\r\nاستيلاى بختيار بر موصل سپس بازگشتش از آنجا\r\nچون ابو تغلب پسر ناصر الدولة بن حمدان پدرش را گرفت و به زندان فرستاد و موصل را در تصرف خويش گرفت ، برادرانش از ديگر نواحى سر به مخالفت برداشتند و حمدان [ 1 
  ] و ابراهيم - برادران او - نزد بختيار آمدند و دادخواهى كردند . بختيار وعده داد كه با آن دو خواهد رفت و حقشان را از ابو تغلب خواهد گرفت . و چون به كارهاى ديگر مشغول بود در يارى آن دو برادر درنگ كرد و اين درنگ سبب شد كه ابراهيم نزد برادر خود ابو تغلب بازگردد . اين امور مقارن وزارت ابن بقيه بود و ابو تغلب نسبت به او نيك رعايت ادب نمىكرد . ابن بقيه هم بختيار را برانگيخت كه لشكر بر سر او برد و چنين كرد . ابو تغلب از موصل به سنجار پس نشست و موصل را از آذوقه تهى كرد و دبيران و دواوين را نيز با خود ببرد .\r\nابو تغلب بن ناصر الدوله از سنجار به بغداد راند و در آن حوالى متعرض كسى نشد .\r\nبختيار ابن بقيه و حاجب سبكتكين را با لشكرى از پى او فرستاد . ابن بقيه وارد بغداد شد و سبكتكين در حربى [ 2 
  ] درنگ كرد . عياران در شهرآشوب كردند و ميان شيعيان و سنيان آتش فتنه شعله‌ور گرديد [ برخى از اهل سنت زنى را بر شتر نشاندند كه او شبيه عايشه است و بعضى خود را طلحه و زبير ناميدند و گفتند با اصحاب على بن ابى طالب مىجنگند 
  ] . و همهء اين امور در جانب غربى بغداد بود .\r\nابو تغلب در حربى ، در برابر سبكتكين فرود آمد و با يك ديگر ديدار كردند و در نهان قرار بر آن نهادند كه خليفه را خلع كنند و وزير و بختيار را فرو گيرند و سبكتكين بر سرير دولت بنشيند و ابو تغلب به موصل بازگردد . سبكتكين كه از عاقبت كار بيم داشت پاى اقدام پيش ننهاد و ابن بقيه نزد ابو تغلب رفت و با او به گفتگو پرداخت و چنان قرار دادند كه ابو تغلب اعمالى را كه در دست دارد همچنان به ضمانت در دست داشته باشد و افزون بر آن مبلغ كه ضمانت كرده سه هزار كر غله به بختيار دهد . و اقطاعات و املاك برادرش حمدان را غير از ماردين به او بازگرداند .\r\n\r\n\r\n","description":"","footnote":"\r\n[ ( 1 ) 
  ] متن : احمد\r\n[ ( 2 ) 
  ] متن : جدى .\r\n","page_name":" 645 ","page_number":677},
  {"content":"\r\n\r\nچون بر اين شروط توافق حاصل شد به بختيار خبر دادند كه از موصل بيايد و ابو تغلب نيز آهنگ موصل كرد . چون ابو تغلب وارد موصل شد ، بختيار هنوز در جانب ديگر شهر بود . مردم به سبب ظلمى كه بختيار كرده بود از آمدن ابو تغلب سخت شادمان شدند و بار ديگر ميان بختيار و ابو تغلب گفتگوهايى آغاز شد . ابو تغلب از بختيار خواست كه او را عنوان سلطان دهد و زنش را كه دختر او بود بازگرداند ، ولى بختيار هيچ يك از خواسته‌هاى او را انجام نداد و از بغداد حركت كرد . در راه كه مىآمد خبر يافت كه ابو تغلب جماعتى از اصحاب او را كه از او امان خواسته بوده‌اند كشته است . در اين هنگام بختيار در كحيل بود . بختيار هم در آن وقت ابن بقيهء وزير ، و سبكتكين حاجب را با لشكرى به موصل فرستاد .\r\nابو تغلب از موصل برفت . آنگاه كاتب خود ابن عرس و دوست خود ابن حوقل را نزد وزير فرستاد و آن دو سوگند خوردند كه او را از كشتن آن گروه هيچ خبر نداشته . پس ميان آن دو بار ديگر صلح افتاد و هر يك به ديار خود بازگشتند . بختيار نيز زوجهء ابو تغلب را برايش بفرستاد و كار بر اين قرار گرفت .\r\n\r\nفتنه ميان ديلم و تركان و عصيان سبكتكين\r\nلشكريان بختيار و پدرش معز الدوله دو طايفه بودند يكى ديلم كه عشيرهء آنان بود و ديگرى تركان كه در نزد ايشان مكانت يافته بودند . چون دولت بختيار روى به گسترش نهاد بر مبلغ عطاها و ارزاق سپاهيان افزوده شد درآمد دولت تكافوى هزينه‌ها را نمىنمود و اين امر سبب شورش لشكريان شد . بختيار براى تأمين مخارج خويش به موصل لشكر برد ولى چيزى كه به كار آيد حاصل ننمود . پس خود با جمعى از لشكر روانهء اهواز گرديد شايد از آنجا چيزى حاصل كند . بختيار در اين سفر سبكتكين را در بغداد به جاى خود نهاد . چون به اهواز رسيدند آنكه متولى امور اهواز بود ميزان دو بار اموال و هدايا تقديم او كرد چنان كه بختيار در شگفت شد ولى مىخواست بهانه‌اى پيدا كند تا مبالغ گزافى از او مصادره نمايد .\r\nدر اين احوال ميان دو تن از غلامان يكى از ترك و يكى از ديلم نزاع افتاد و كار به زد و خورد كشيد . هر يك از قوم خود يارى خواست . تركان و ديلمان بر اسبها نشستند و بر روى يك ديگر شمشير كشيدند و خون يك ديگر بر زمين ريختند . بختيار براى تسكين اغتشاش تلاش فراوان كرد ولى به نتيجه‌اى نرسيد . ديلم‌ها مىخواستند كه بختيار سران ترك را در بند كشد . بختيار نيز سران ترك را احضار كرده دربند كشيد .\r\nو دست ديلمها را بر تركان گشاده گردانيد . تركان به اطراف پراكنده شدند و ياران بختيار در بصره ندا دادند كه ريختن خون تركان مباح است . بختيار بدين وسيله بر اقطاع سبكتكين دست يافت . و چنان توطئه كرد كه به دروغ در بغداد شايع كنند كه بختيار مرده است و چون سبكتكين به مجلس عزاى او حاضر شد دستگيرش كنند . بعضى گويند طرح اين\r\n\r\n","description":"","footnote":"","page_name":" 646 ","page_number":678},
  {"content":"\r\n\r\nتوطئه پيش از سفر او به اهواز بوده است . چون خبر مرگ بختيار در بغداد شايع شد سبكتكين به شك افتاد و دريافت كه حيلتى بيش نيست . چون تركان از ماجرا خبر يافتند خواستند سبكتكين را بر خود امير كنند ولى او نپذيرفت و پسر ديگر معز الدوله ، به نام ابو اسحاق را نامزد اين امر نمودند . مادر ابو اسحاق نيز پسر را از اين كار بازداشت . سبكتكين و تركان سوار شدند و دو روز سراى بختيار را در محاصره گرفتند . سپس آن را آتش زدند . آنگاه ابو اسحاق و ابو طاهر پسران معز الدوله را فرا خواندند و به واسط بردند و سبكتكين بر آنچه از بختيار باقى مانده بود مستولى شد و تركان در سراهاى ديلم منزل كردند . عامهء مردم يعنى اهل سنت به يارى سبكتكين برخاستند و دست به كشتار شيعيان زدند . و محلهء كرخ را به آتش كشيدند .\r\n\r\nحركت بختيار به جنگ سبكتكين و رفتن سبكتكين به واسط و كشته شدن او\r\nچون سبكتكين عصيان كرد ، تركان نيز در هر جا كه بودند عصيان كردند حتى در ميان غلامان سرايى بختيار نيز نافرمانيهايى ديده شد . مشايخ ترك بختيار را به سبب كارى كه كرده بود سرزنش كردند و ديلمان كه خود از اصحابش بودند ملامتش نمودند و گفتند :\r\nما را از تركان چاره‌اى نيست . اينان نيكخواهان دولت ما بوده‌اند . بختيار زندانيانشان را آزاد كرد و بازگشت . آزاد رويه [ 1 
  ] را به جاى سبكتكين سپهسالار نمود و به عمش ركن الدوله و پسر عمش عضد الدوله نامه نوشت و از آنان يارى طلبيد . همچنين نامه‌اى نزد ابو تغلب پسر ناصر الدولة بن حمدان فرستاد و از او خواست كه خود به تن خويش به يارىاش آيد و در عوض ، مالى را كه ضمانت كرده بود از او ساقط نمود . نيز از عمران بن شاهين طلب كرد كه لشكرى به مدد او فرستد .\r\nركن الدوله سپاهى به سردارى ابو الفتح بن عميد روانه داشت و نيز پسر خود عضد الدوله را فرمان داد كه به يارى پسر عمش رود و به ابو الفتح بن عميد بپيوندد . عضد الدوله درنگ كرد ، زيرا خود طمع در عراق بسته بود . ابو تغلب بن ناصر الدوله نيز برادرش ابو عبد اللّه حسين بن ناصر الدولة بن حمدان را به تكريت فرستاد او چشم به راه خروج تركان از بغداد بود كه برود و بغداد را بگيرد . سبكتكين با ديگر تركان به واسط رفت و خليفه الطائع للّه و المطيع للّه را كه خلع شده بود با خود ببرد . اينان به جنگ بختيار رفتند . بختيار در واسط بود . جنگ ميان دو طرف پنجاه روز مدت گرفت و در همهء حال پيروزى با تركان بود .\r\n[ در گير و دار اين نبردها المطيع للّه و سبكتكين هر دو مردند و جنازهء ايشان را به بغداد حمل\r\n\r\n\r\n","description":"","footnote":"\r\n[ ( 1 ) 
  ] متن : اردويه .\r\n","page_name":" 647 ","page_number":679},
  {"content":"\r\n\r\nكردند و تركان الپتكين [ 1 
  ] را بر خود امير ساختند 
  ] .\r\nبختيار پى در پى رسولانى نزد عضد الدوله مىفرستاد و او را تحريض مىكرد كه به يارى او آيد .\r\n\r\nاستيلاى عضد الدوله بر عراق و انتقال بختيار سپس بازگشت او به ملك خويش\r\nچون عضد الدوله از آنچه تركان با بختيار كرده بودند خبر يافت آهنگ حركت به سوى او كرد ، زيرا همواره مترصد چنين روزى بود . لشكر فارس در جنبش آمد . ابو الفتح بن عميد وزير پدرش از اهواز با سپاهيان رى همراه عضد الدوله شد . اينان عزم واسط كردند . الپتكين و تركان به بغداد بازگشتند . ابو تغلب در بغداد بود . چون الپتكين نزديك شد او از بغداد بيرون آمد . بختيار به ضبة [ 2 
  ] بن محمد الاسدى ، صاحب عين التمر و نيز به بنى شيبان نوشت كه در اطراف بغداد آشوب به پا كنند و مانع ورود آذوقه به بغداد شوند و راههاى اطراف را ناامن سازند . بدين شيوه خواربار در بغداد ناياب شد .\r\nعضد الدوله به بغداد وارد شد و در جانب غربى آن فرود آمد . الپتكين و تركان به نبرد با عضد الدوله بيرون آمدند و ميان ديالى [ 3 
  ] و مداين ، در اواسط ماه جمادى الاولاى سال 364 مصاف دادند . عضد الدوله آنان را درهم شكست و بسيارى از ايشان در نهر غرق شدند .\r\nتركان به تكريت رفتند و عضد الدوله به بغداد در آمد و در سراى سلطنت جاى گرفت و خليفه الطائع للّه را از الپتكين و تركان بستد . تركان او را مجبور كرده و با خود برده بودند .\r\nعضد الدوله به پيشباز او به كنار دجله آمد و او را به سراى خلافت برد . عضد الدوله خود را نامزد فرمانروايى عراق نمود و در تضعيف بختيار كوشش كرد . از جمله سپاهيان را واداشت كه از او مطالبهء ارزاق نمايند و حال آنكه در خزانهء او هيچ نبود . عضد الدوله در نهان بختيار را گفت كه به آنان نپردازد و بر آنها سخت گيرد و بگويد كه او را ميلى به حكومت نيست [ بختيار كه مىپنداشت اين سخنان از روى نيكخواهى است ، به خانهء خود رفت و در بر روى ببست و گفت كه من امير ايشان نيستم و از همه بيزارى مىجويم 
  ] . سه روز بر اين حال بگذشت و رسولان ميان بختيار و لشكرش درآمد و شد بودند . عضد الدوله نيز به لشكر بختيار روى خوش نشان نمىداد ، تا روزى بختيار و برادرانش را فراخواند و همه را در بند كشيد و بر آنان موكلان گماشت و سپاهيان او را گرد آورد و همه را به وعده‌هاى نيك دلخوش نمود و گفت كه در بهبود حالشان خواهد كوشيد . لشكريان آرامش يافتند .\r\n[ چون عضد الدوله با بختيار چنان كرد پسر او مرزبان ماجرا به ركن الدوله نوشت و از\r\n\r\n\r\n","description":"","footnote":"\r\n[ ( 1 ) 
  ] متن در همه جا : افتكين\r\n[ ( 2 ) 
  ] متن : طبة\r\n[ ( 3 ) 
  ] متن : دبانى .\r\n","page_name":" 648 ","page_number":680},
  {"content":"\r\n\r\nعضد الدوله و ابو الفتح بن عميد شكايت كرد . چون ركن الدوله از ماجرا خبر يافت خود را از تخت بينداخت و بر زمين در غلطيد . و چند روز از خوردن و آشاميدن باز ايستاد 
  ] .\r\nمحمد بن بقيه در واسط از فرمان او سر برتافت . ابن شاهين نيز با او همدست شده بود .\r\nعضد الدوله به سركوبى او لشكر فرستاد . در اين نبرد لشكر عضد الدوله شكست خورد . آن دو ماجرا به پدرش ركن الدوله بنوشتند . ركن الدوله آن دو را به صبر و پايدارى توصيه كرد تا خود به بغداد آيد .\r\nچون مردم آن نواحى از شكست عضد الدوله آگاه شدند شورش آغاز كردند و چون در فارس شنيدند كه پدر از او روى برتافته راه ارسال اموال را بستند و ديگر چيزى از فارس نرسيد و مردم بغداد نيز آشوبها بر پاى كردند . عضد الدوله ، ابو الفتح بن عميد را با نامه‌اى نزد پدر فرستاد و ماجرا بنوشت و از ناتوانى بختيار حكايتها آورد . و نوشت كه اگر چنين نكرده بود سلطنت و خلافت هر دو از دست مىرفتند . عضد الدوله تضمين كرد كه از اعمال عراق سى هزار هزار درهم در هر سال بفرستد و نيز از پدر خواست كه بختيار را به رى فراخواند و گر نه او و برادران و متعلقاتش كشته خواهند شد و او آن بلاد رها خواهد كرد تا هر كه خواهد بر آن چنگ افكند .\r\nابو الفتح بن عميد ترسيد كه چنين نامه‌اى را به ركن الدوله دهد . و اشارت كرد كه اين نامه به ديگرى دهد تا ببرد و او خود به رسالت نزد ركن الدوله خواهد رفت و او را از مقاصد عضد الدوله آگاه خواهد كرد .\r\nچون رسول بيامد ركن الدوله چند روز به او روى نشان نداد . سپس احضارش كرد و چون نامه برخواند ، چنان خشمگين شد كه آهنگ قتلش نمود . سپس او را با نامه‌اى همه وعيد و تهديد بازگردانيد . آنگاه ابو الفتح بن عميد آمد . ركن الدوله چند روز او را به خود راه نداد و او را پيامهاى سخت داد . ياران او شفاعت كردند و گفتند كه او اين رسالت را از جانب عضد - الدوله به عهده گرفته تا جان خود را برهاند . پس ركن الدوله او را احضار كرد . ابو الفتح بن عميد تضمين كرد كه عضد الدوله را به فارس بازگرداند و بختيار را از بند برهاند . آنگاه نزد عضد الدوله رفت و او را از خشم پدرش خبر داد . عضد الدوله ، بختيار را از زندان برهانيد و به فرمانروايىاش بازگردانيد بدان شرط كه از جانب او سمت نيابت داشته باشد و به نام او خطبه بخواند و چون خود از اداره امور عاجز است برادرش ابو اسحاق را سپهسالار گرداند و ابو الفتح بن عميد را براى انجام برخى امور نزد بختيار نهاد و خود به فارس حركت كرد .\r\nابو الفتح بن عميد و بختيار به عشرت و لهو نشستند و از ركن الدوله غافل شدند .\r\nدر اين احوال ابن بقيه بيامد و هر چه در نزد او مانده بود بياورد و بر آتش خلاف ميان بختيار و عضد الدوله دامن زد . و به جمع اموال پرداخت و بر مقدار خزاين بيفزود .\r\nپس از چندى بختيار با او دل بد كرد و ابن بقيه از او دورى گزيد .\r\n\r\n","description":"","footnote":"","page_name":" 649 ","page_number":681},
  {"content":"\r\n\r\n\r\nاخبار عضد الدوله در تصرف عمان\r\nچون معز الدوله وفات كرد ، ابو الفرج بن العباس نايب معز الدوله در عمان بود . از عمان به بغداد آمد . ابو الفرج نزد عضد الدوله كس فرستاد و از او خواست كه عمان را به ديگرى تسليم كند . پس امور آن سرزمين را عمر بن نبهان الطائي بر عهده گرفت و به نام عضد الدوله دعوت كرد . پس سياهان بر آن بلد دست يافتند و او را كشتند . عضد الدوله از كرمان لشكرى به عمان فرستاد ، به سردارى ابو حرب طغان . اين لشكر از راه دريا بيامد و در صحار - كه قصبهء عمان است - پهلو گرفت . سپاهيان قدم به خشكى نهادند و با سپاه سياهان جنگيدند و بر آنان ظفر يافتند . طغان در سال 362 بر صحار مستولى شد . سياهان به بريم [ 1 
  ] رفتند و آن روستايى است در دو منزلى صحار . در آنجا بسيج نبرد كردند . طغان برفت و آنان را تار و مار نمود و آن بلاد را آرامش بخشيد .\r\nآنگاه در جبال عمان گروهى از شراة ( خوارج ) به سردارى يكى از ايشان به نام ورد بن زياد خروج كردند و با حفص بن راشد از سران خود بيعت نمودند و صاحب قدرت و شوكت شدند . عضد الدوله مطهر [ 2 
  ] بن عبد اللّه را از راه دريا به نبردشان فرستاد . اين لشكر به حرفان [ 3 
  ] از اعمال عمان رسيد و از آنجا به دما رفت . دما در چهار منزلى صحار است . در آنجا با شراه ( خوارج ) نبرد كرد و آنان را منهزم نمود و اميرشان ورد بن زياد و امامشان حفص بگريختند و به نزوا [ 4 
  ] رفتند و آن دژى است در آن كوهها . حفص به يمن رفت و در آنجا معلمى پيشه گرفت . آن بلاد نيز آرامش يافت و همه سر به فرمان عضد الدوله نهادند .\r\n\r\nآشفتگى كرمان بر عضد الدوله\r\nمردى از ناحيهء جروم ، يعنى گرمسير كرمان ، به نام طاهر بن صمه [ 5 
  ] چيزهايى را بر عهده گرفته بود و اكنون اموال زيادى بر او گرد آمده بود . چون عضد الدوله به عراق رفت و وزير خود مطهر بن عبد اللّه را به عمان فرستاد و كرمان از لشكر خالى ماند ، طاهر طمع در كرمان بست و مردان جرومى را گرد آورد و لشكرى بسيج كرد . يكى از موالى ترك سامانيان به نام يوزتمر [ 6 
  ] از محمد بن ابراهيم بن سيمجور سپهسالار خراسان رميده بود و زمزمهء عصيان داشت . طاهر بن صمه به او نامه نوشت و او را در تصرف اعمال كرمان تحريض كرد . يوزتمر بيامد و طاهر او را امير لشكر خود گردانيد . در اين احوال برخى از مردان ناحيهء جروم بر يوزتمر بشوريدند . يوزتمر پنداشت كه به تحريك طاهر بوده پس با او به زد و خورد پرداخت\r\n\r\n\r\n","description":"","footnote":"\r\n[ ( 1 ) 
  ] متن : مدين\r\n[ ( 2 ) 
  ] متن : مظفر\r\n[ ( 3 ) 
  ] متن : خرفان .\r\n[ ( 4 ) 
  ] متن : يزوا\r\n[ ( 5 ) 
  ] متن : ظاهر بن الصنمد\r\n[ ( 6 ) 
  ] متن : مؤتمر .\r\n","page_name":" 650 ","page_number":682},
  {"content":"\r\n\r\nو بر او و اصحابش ظفر يافت . اين خبر به حسين بن ابى على [ 1 
  ] بن الياس كه در خراسان بود رسيد . طمع در تصرف بلاد كرمان نمود و لشكرى گرد آورده آهنگ كرمان نمود .\r\nعضد الدوله به مطهر بن عبد اللّه كه از كار عمان بپرداخته بود ، فرمان داد كه به كرمان رود . او نيز در سال 364 راهى كرمان شد . بلادى را كه بر سر راهش بود ، درنورديد و در حوالى شهر بم [ 2 
  ] يوزتمر را شكست داد و شهر را در محاصره گرفت تا امان خواست و با طاهر از شهر بيرون آمد . مطهر طاهر را كشت و يوزتمر را در قلعه‌اى به زندان فرستاد . و اين پايان حيات او بود . آنگاه بر سر ابن الياس لشكر كشيد و در كنار شهر جيرفت با او مصاف داد و اسيرش نمود و از آن پس كس خبرى از او نشنيد . مطهر بن عبد اللّه پيروزمند بازگشت و كرمان عضد الدوله را صافى شد .\r\n\r\nوفات ركن الدوله و پادشاهى پسرش عضد الدوله\r\nركن الدوله بر پسرش عضد الدوله - همچنانكه گفتيم - خشمگين بود . ركن الدوله در رى بود . در سال 365 بيمار شد و به اصفهان رفت . وزير ، ابو الفتح بن عميد شفاعت كرد تا از فرزند خشنود شد و او را از فارس فرا خواند و ديگر فرزندان را نيز گرد آورد . ركن الدوله اندكى بهبود يافته بود . ابن عميد در خانهء خود مهمانى بزرگى ترتيب داد و همه را دعوت نمود .\r\nچون از طعام فارغ شدند ركن الدوله پسر خود عضد الدوله را مقام وليعهدى خويش داد .\r\n[ و پسر ديگر خود فخر الدوله ابو الحسن على را امارت همدان و اعمال جبل داد و مؤيد - الدوله را 
  ] امارت اصفهان و اعمال آن به نيابت از سوى برادرش عضد الدوله . و در آن روز عضد الدوله جامه‌هايى به رسم ديلم خلعت داد و ديگر برادران و سرداران آنچنانكه شيوهء آنان بود او را شاد باش گفتند . ركن الدوله پسران را به اتحاد و همدلى و همدوستى دعوت كرد و هر يك را جداگانه خلعت خاص داد .\r\nركن الدوله در ماه رجب همان سال از اصفهان بيرون آمد و چون به رى رسيد بيمارىاش شدت يافت و در محرم سال 366 وفات كرد . مدت پادشاهىاش چهل و چهار سال بود .\r\nركن الدوله مردى بردبار و كريم و بخشنده بود با لشكريانش شيوه‌اى نيكو داشت و با رعيت عدالت مىورزيد . از ظلم دورى مىگزيد و از خون ريختن پرهيز داشت . صاحب همتى و اقبالى بلند بود ، اهل بيوتات را گرامى مىداشت . در ماه رمضان به مسجد مىرفت و در تعظيم مساجد مىكوشيد و علويان را به انواع صلات و انعامات مىنواخت . مردى مهيب و در عين حال نرمخوى بود . علما را به خود نزديك مىساخت و در حقشان نيكى مىكرد . در حق صلحا اعتقادى تمام داشت و در نواخت و بزرگداشت جانبشان سعى وافر . خداى تعالى او\r\n\r\n\r\n","description":"","footnote":"\r\n[ ( 1 ) 
  ] متن : حسين بن على\r\n[ ( 2 ) 
  ] متن : قم .\r\n","page_name":" 651 ","page_number":683},
  {"content":"\r\n\r\nرا رحمت كناد .\r\n\r\nحركت عضد الدوله به عراق و هزيمت بختيار\r\nچون ركن الدوله وفات كرد عضد الدوله پس از او به پادشاهى رسيد . بختيار و ابن بقيه به احكام اطراف ، چون برادرش فخر الدوله و حسنويهء كرد و غير ايشان مكاتبه مىكردند و آنان را به اتحاد عليه عضد الدوله بر مىانگيختند . اين امر عضد الدوله را به تصرف عراق وا داشت و بدين عزم در حركت آمد . بختيار براى دفاع در برابر او به واسط آمد . ابن بقيه اشارت كرد كه تا اهواز پيش رود . در ماه ذو القعدهء سال 366 ميان دو سپاه نبرد افتاد . بعضى از سپاهيان بختيار به عضد الدوله پيوستند و بختيار منهزم شده به واسط پس نشست . و پرده‌سرا و هر چه بر جاى نهاده بود به غارت رفت . ابن شاهين اموال و سلاح نزد بختيار به هديه فرستاد و بختيار نزد او به بطيحه رفت . بختيار از بطيحه به واسط رفت .\r\nمردم بصره دو دسته شدند . قبايل مضر به عضد الدوله گرويدند و قبايل ربيعه به بختيار .\r\nچون بختيار شكست خورد مضريان شادمان شدند و به عضد الدوله نامه نوشتند و سپاهى به يارىاش گسيل داشتند و بر بصره مستولى گرديدند . بختيار در واسط ماند و تا عضد الدوله را خوشدل ساخته باشد ، ابن بقيه را به سبب خودكامگى و تصرفش در اموال بگرفت و به حبس فرستاد . آنگاه ميان بختيار و عضد الدوله رسولان به آمد و شد پرداختند ولى بختيار در امضاى عقد صلح در ترديد بود . چون حسنويهء كرد هزار سوار به يارى او فرستاد تصميم به جنگ گرفت . ولى بار ديگر از جنگ منصرف شد و به بغداد رفت و در آنجا بماند . پسران حسنويه نيز نزد پدرشان باز گرديدند . عضد الدوله به بصره رفت و ميان ربيعه و مضر آشتى افكند . صد و بيست سال بود كه آن دو قبيله با يك ديگر اختلاف داشتند .\r\n\r\nبه خوارى افتادن ابو الفتح بن عميد\r\nعضد الدوله از مقامى كه ابو الفتح بن عميد نزد بختيار در بغداد يافته بود و از آميزش او با بختيار ناخشنود بود . ابو الفتح بن عميد را قصد آن بود كه پس از وفات ركن الدوله به بغداد بازگردد . گذشته از اين همواره براى بختيار نامه‌هايى مىنوشت و او را از احوال عضد الدوله و پدرش خبر مىداد . عضد الدوله را در دستگاه بختيار جاسوسى بود كه از اين گونه روابط ميان ابن عميد و بختيار ، عضد الدوله را آگاه مىكرد . چون عضد الدوله بعد از پدر پادشاهى يافت به برادرش فخر الدوله كه در رى بود نوشت كه ابو الفتح بن عميد را با همهء زن و فرزند و اصحابش دستگير كند و اموالش را بستاند و آثارش بزدايد . همواره ابو الفضل بن عميد چون در چهرهء پسرش ابو الفتح آثار مخالفت و انكار مىديد او را از عواقب كارش بيم مىداد .\r\n\r\n","description":"","footnote":"","page_name":" 652 ","page_number":684},
  {"content":"\r\n\r\n\r\nاستيلاى عضد الدوله بر عراق و كشته شدن بختيار و ابن بقيه\r\nچون سال 367 فرا رسيد عضد الدوله به بغداد رفت و نزد بختيار رسولى فرستاد و او را به اطاعت خود خواند و گفت از عراق به هر جاى كه خواهد برود . و تضمين كرد كه او را به مال و سلاح مساعدت خواهد كرد . بختيار به سبب ضعف نفسى كه داشت اين پيشنهاد بپذيرفت و ابن بقيه را بگرفت و چشمانش را بركند و نزد عضد الدوله فرستاد . بختيار از بغداد بيرون آمد و به سوى شام رفت . عضد الدوله وارد بغداد شد . در بغداد به نام او خطبه خواندند و پيش از او به نام كسى در بغداد خطبه نخوانده بودند . همچنين فرمان داد هر روز سه بار بر در سراى او نوبت زنند ، و پيش از او براى كسى نوبت نزده بودند . فرمود تا ابن بقيه را زير پاى پيل افكندند . فيل او را فرو كوفت و بكشت . آنگاه او را بر جسر بغداد بردار نمود . اين واقعه در سال 367 اتفاق افتاد .\r\nچون بختيار به عكبرا رسيد ، حمدان بن ناصر الدولة بن حمدان كه با او بود ، وى را وا داشت كه به موصل رود و از رفتن به شام منصرفش نمود . در حالى كه عضد الدوله به سبب مودتى كه با ابو تغلب داشت سفارش كرده بود كه به موصل نرود . ولى بختيار اين پيمان بشكست . چون به تكريت رسيد ابو تغلب نزد او رسولى فرستاد و وعده داد كه با او به بغداد خواهد آمد و با عضد الدوله جنگ خواهد كرد و ملك از دست رفته‌اش را باز خواهد گرفت و اينها به شرطى است كه برادرش حمدان را كه همراه اوست گرفته نزد او فرستد . بختيار نيز حمدان را بگرفت و به رسولان ابو تغلب سپرد . ابو تغلب نيز او را به حبس فرستاد . بختيار به حديثه آمد . ابو تغلب با ده هزار مرد جنگى به استقبالش آمد و با او عازم عراق گرديد .\r\nعضد الدوله در نواحى تكريت با او روبرو شد و منهزمش نمود و بختيار را اسير كرده نزد او آوردند . ابو الوفاء طاهر بن اسماعيل يكى از بزرگان اصحابش به قتل او اشارت كرد . عضد - الدوله او را در سال دوازدهم پادشاهىاش بكشت و بسيارى از يارانش را قتل عام كرد .\r\nابو تغلب بن حمدان به موصل گريخت .\r\n\r\nاستيلاى عضد الدوله بر متصرفات بنى حمدان\r\nچون ابو تغلب بگريخت ، عضد الدوله از پى او برفت و در اواسط ماه ذو القعدهء سال 366 موصل را تصرف كرد . عضد الدوله از بيم آنكه مبادا به سرنوشت پيشينيان خود دچار گردد علوفه و خواربار بسيار با خود حمل كرد و با دلى مطمئن در موصل بماند و در طلب ابو تغلب گروههايى به اطراف فرستاد . او نخست به نصيبين ، سپس به ميافارقين رفت . عضد الدوله\r\n\r\n","description":"","footnote":"","page_name":" 653 ","page_number":685},
  {"content":"\r\n\r\nبه سردارى ابو الوفاء طاهر [ 1 
  ] بن محمد سپاهى از پىاش به سنجار فرستاد . و سپاهى ديگر به سردارى حاجب ابو حرب طغان به جزيرهء ابن عمر .\r\nابو تغلب زن و فرزند در ميافارقين نهاد و به بدليس [ 2 
  ] رفت . ابو الوفاء با سپاه خود به ميافارقين راند . مردم ميافارقين در شهر پناه گرفتند . ابو الوفاء از پى ابو تغلب به ارزن الروم رفت و از آنجا به حسنيه از اعمال جزيره . ابو تغلب از جزيره به قلعهء كواشى رفت و اموال خود بگرفت . ابو الوفاء به ميافارقين بازگرديد و آن را در محاصره گرفت . چون عضد الدوله خبر يافت كه ابو تغلب به قلعه‌هاى خود بازگشته ، از پى او روان شد . عضد الدوله در اين ايام همهء ديار بكر را گشوده بود . ابو تغلب به رحبه رفت ، يارانش نزد ابو الوفاء بازگشتند و از او امان خواستند . او نيز امانشان داد و به موصل بازگرديد و همهء ديار مضر را از او بستد . سعد الدوله [ پسر سيف الدوله 
  ] در رحبه بود . عضد الدوله آنچه را كه از آن ابو تغلب بود ، چون قلعهء هرور [ 3 
  ] و ملاسى و برقى [ 4 
  ] و شعبانى [ 5 
  ] و كواشى با هر چه در آنها بود از خزاين و اموال در تصرف آورد و ابو الوفاء را بر موصل و جميع اعمال آن امارت داد و به بغداد بازگرديد .\r\nابو تغلب به شام رفت و در اين سفر - چنان كه در اخبار او آمده است - به هلاكت رسيد .\r\n\r\nنبرد ميان شيبان و لشكر عضد الدوله\r\nبنى شيبان همچنان به زدن كاروانها و قطع راهها مشغول بودند و ملوك اطراف از دفع آنان عاجز . آنان به كوههاى شهرزور موضع مىگرفتند زيرا ميان ايشان و كردان خويشاوندى سببى بود . عضد الدوله در سال 369 لشكرى بر سر ايشان فرستاد . شهرزور را گرفتند و صاحب آن ، رئيس بنى شيبان ، را اسير كردند . بنى شيبان به دشت آمدند . لشكر عضد الدوله از پى ايشان برفت و كشتار بسيار كرد و اموال و زنانشان را بستد و به بغداد آورد . شمار اسيران سيصد تن بود . پس همگان سر به اطاعت فرود آوردند و ريشهء آن فساد كنده شد .\r\n\r\nرسيدن ورد بن منير سردار رومى - كه بر پادشاه روم خروج كرده بود - به ديار بكر و گرفتار شدن او\r\nچون رومانوس [ 6 
  ] پادشاه روم از دنيا برفت دو كودك خردسال از او بر جاى مانده بود .\r\nنيكفوروس [ 7 
  ] كه در آن روزگار دمستيكوس [ 8 
  ] بود حضور نداشت و در شام بود . او در بلاد اسلام دستبردها زده بود . چون به روم بازگرديد ، لشكريان و دولتمردان او را به نيابت از سوى آن دو كودك برگزيدند . وى نخست امتناع كرد ولى بعدها پذيرفت و زمام دولت آن\r\n\r\n\r\n","description":"","footnote":"\r\n[ ( 1 ) 
  ] متن : ابو طاهر بن محمد\r\n[ ( 2 ) 
  ] متن : تدلس\r\n[ ( 3 ) 
  ] متن : هوا\r\n[ ( 4 ) 
  ] متن : فرقى .\r\n[ ( 5 ) 
  ] متن : سفيانى\r\n[ ( 6 ) 
  ] متن : ارمانوس\r\n[ ( 7 ) 
  ] متن : نقفور\r\n[ ( 8 ) 
  ] متن : دمستق .\r\n","page_name":" 654 ","page_number":686},
  {"content":"\r\n\r\nدو كودك را بر دست گرفت و مادرشان را به زنى اختيار كرد و تاج بر سر نهاد . چندى بعد زن از نيكفوروس بيمناك شد و به پسر زيميسكس [ 1 
  ] نامه نوشت كه او را بكشد و خود جانشين او گردد . او نيز با ده تن بيامد و نيكفوروس را بكشت و زمام امور را به دست گرفت .\r\nزيميسكس چون بر امور مسلط شد آن پسران و نيز ورديس را در بند كرد و در يكى از دژها حبس نمود . آنگاه به شام لشكر كشيد و طرابلس را محاصره نمود ولى مردم طرابلس نيك مقاومت كردند . مادر آن دو پسر را كه اكنون پادشاه شده بود برادرى بود خواجه كه در اين هنگام وزارت داشت . كسى را برگماشت تا زيميسكس را زهر دهد . چون احساس مرگ كرد به سرعت به قسطنطينيه بازگرديد و در راه بمرد .\r\nورد بن منير كه از اكابر سران لشكر بود ، به طمع پادشاهى روم افتاد و به ابو تغلب بن حمدان به هنگام رها شدنش از تعقيب عضد الدوله ، نامه نوشت و از او و مسلمانان ثغور يارى طلبيد و لشكرى ترتيب داد و آهنگ قسطنطينيه نمود . سپاه آن دو برادر به نبرد بيرون آمدند . ورد چند بار آنان را شكست داد . آن دو برادر به وحشت افتادند و ورديس پسر لئون را آزاد كردند و با سپاهى به جنگ روميان فرستادند . در اين نبردها ورد شكست خورد و به بلاد اسلام آمد و در ميافارقين فرود آمد . آنگاه برادر خود را نزد عضد الدوله فرستاد و اظهار اطاعت كرد و از او مدد خواست . در اين هنگام آن دو برادر نزد عضد الدوله پيام فرستادند و نظر او را به خود جلب كردند . عضد الدوله نيز به آنان گرايش يافت و به عامل خود در ميافارقين نوشت كه ورد و يارانش را در بند كند . عامل عضد الدوله ابو على التميمى [ 2 
  ] نام داشت . روزى ورد را به خانهء خود خواند تا با او در امرى گفتگو كند . چون بيامد او و پسر و برادر و جماعتى از يارانش را در بند كرد و همه را به بغداد فرستاد .\r\n\r\nدخول بنى حسنويه در فرمان عضد الدوله و آغاز كار ايشان\r\nحسنوية بن حسين [ 3 
  ] كرد برزيگانى [ 4 
  ] از سران كرد بود . او بر جماعتى از كردان بزريگانى كه برزينيه [ 5 
  ] خوانده مىشدند رياست داشت و دايىهاى او [ و غانم 
  ] پسران احمد بر تيرهء ديگرى از برزيگان به نام كردان عيشانيه امارت داشتند . اين دو بر اطراف دينور و همدان و نهاوند و صامغان [ 6 
  ] و برخى نواحى آذربايجان غلبه يافتند و تا حدود شهرزور پيش رفتند . اين نواحى به مدت پنجاه سال در دست ايشان بود . هر يك از آن دو جماعتى عظيم از كردان را در فرمان داشتند .\r\nغانم در سال 356 [ 7 
  ] درگذشت . پس از او پسرش ابو سالم [ ديسم بن غانم بن جايش\r\n\r\n\r\n","description":"","footnote":"\r\n[ ( 1 ) 
  ] متن : شمشقيق\r\n[ ( 2 ) 
  ] متن : ابو على الغنمى\r\n[ ( 3 ) 
  ] متن : الحسن .\r\n[ ( 4 ) 
  ] متن : البرز\r\n[ ( 5 ) 
  ] متن : الذولنيه\r\n[ ( 6 ) 
  ] متن : دامغان .\r\n[ ( 7 ) 
  ] متن : 350 .\r\n","page_name":" 655 ","page_number":687},
  {"content":"\r\n\r\nنشست . مكان او در قلعه‌اش به نام قسان بود . اين ابو سالم همچنان در آن نواحى فرمان مىراند تا آنگاه كه وزير ابو الفتح بن عميد بر او چيره شد .\r\nدر سال 349 بمرد و پسرش ابو الغنائم عبد الوهاب جانشين او گرديد و او بر آن حال ببود تا آنگاه كه شاذنجان [ 1 
  ] او را اسير كرد و به حسنويه تسليم نمود و او بر املاك و قلاعش مستولى گرديد . حسنويه مردى با سياست و نيك سيرت بود . يارانش را از دزدى منع كرد و قلعهء سرماج را با صخره‌ها بر اصول هندسه بنا نمود و در دينور هم بدان شيوه مسجد بزرگى ساخت . همچنين در حرمين مكه و مدينه صدقات بسيار روان مىداشت .\r\nحسنويه در سال 369 بمرد و پس از او فرزندانش پراكنده شدند . بعضى به اطاعت فخر الدوله صاحب همدان و اعمال جبل رفتند و بعضى به عضد الدوله پيوستند . از پسران او بختيار در قلعهء سرماج بود و با او اموال و ذخاير بسيار ، به عضد الدوله نامه نوشت و اظهار طاعت كرد ، سپس عصيان ورزيد . عضد الدوله لشكر فرستاد و او را در محاصره گرفت و قلعه را از او بستد و از ديگر برادرانش نيز قلعه‌هايشان را بگرفت . عضد الدوله بر همهء متصرفات ايشان چنگ انداخت . از آن ميان ابو النجم بن حسنويه را بركشيد و او را به نيروى مردان تقويت كرد . او نيز آن بلاد در ضبط آورد و مخالفانى را كه در ميان كردان داشت به اطاعت آورد و كارش استقامت پذيرفت . ابو النجم مردى خردمند بود .\r\n\r\nگرفتن عضد الدوله همدان و رى را از دست برادرش فخر الدوله و حكومت برادرشان مؤيد الدوله بر آن\r\nگفتيم كه ركن الدوله پسر خود فخر الدوله را وليعهد خود ساخته بود . فخر الدوله با بختيار پسر معز الدوله مكاتبه مىكرد و عضد الدوله با آنكه مىدانست چشم مىپوشيد و هيچ نمىگفت . و چون از كار بختيار و ابو تغلب بن ناصر الدوله و حسنويه بپرداخت و بر بيشتر بلاد مستولى شد خواست اختلافى را كه ميان او و برادرش و نيز ميان او و قابوس بن - وشمگير بود بر طرف سازد . پس نامه‌اى به فخر الدوله نوشت و در ضمن سرزنش و عتاب كوشيد تا او را به خود جلب كند . رسول خواشاده نام داشت و از اكابر اصحاب عضد الدوله بود . او با اصحاب فخر الدوله گفتگو كرد و استمالت نمود و تضمين كرد كه اقطاعات به آنان دهد ، و از همه پيمان گرفت .\r\nپس عضد الدوله عزم رى و همدان كرد و لشكرها را پى در پى مىفرستاد : ابو الوفاء طاهر سردار يك لشكر بود و خواشاده با لشكرى ديگر و ابو الفتح مظفر بن محمد [ 2 
  ] با لشكرى ديگر . آنگاه خود از پى همه از بغداد در جنبش آمد . چون سپاهيان او كارزار آغاز كردند بسيارى از سران لشكر فخر الدوله و حسنويه امان خواستند و ابو الحسن عبيد اللّه بن محمد بن حمدويه وزير\r\n\r\n\r\n","description":"","footnote":"\r\n[ ( 1 ) 
  ] متن : سادنجان .\r\n[ ( 2 ) 
  ] متن : احمد .\r\n","page_name":" 656 ","page_number":688},
  {"content":"\r\n\r\nفخر الدوله به او پيوست . فخر الدوله به ناچار به بلاد ديلم سپس به جرجان رفت و بر شمس المعالى قابوس بن وشمگير فرود آمد و به دو پناه برد . قابوس ايمنىاش داد و در نزد خود جايش داد . و بيش از آنچه اميد و انتظار مىداشت در حق او نيكى كرد و او را در ملك و ديگر امور شريك خود نمود . عضد الدوله همدان و رى و سرزمينهاى ميان آن دو را بگرفت و همه را بر قلمرو برادرش مؤيد الدوله صاحب اصفهان و اعمال آن بيفزود .\r\nعضد الدوله آنگاه عزم ولايت حسنويهء كرد نمود و نهاوند و دينور و سرماج را بگرفت و هر چه در دست بنى حسنويه باقى مانده بود بستد و چند قلعه را از قلاع ايشان بگشود . و به بدر بن حسنويه خلعت داد و در حق او نيكى كرد و او را سرپرستى كردان داد . ولى ديگر برادرانش عبد الرزاق و ابو العلاء و ابو عدنان را دستگير كرد .\r\nچون فخر الدوله به جرجان رفت و قابوس پناهش داد عضد الدوله از پى او كس فرستاد .\r\nقابوس از تسليم او امتناع كرد . عضد الدوله برادر خود مؤيد الدوله را با سپاه و اموال و اسلحه به جرجان فرستاد . قابوس به مقابله بيرون آمد . در اواسط سال 371 در حوالى استراباد نبرد در گرفت و قابوس منهزم شد و خود را به يكى از قلاع خويش رسانيد و اموال و ذخايرى را كه در آنجا داشت برگرفت و به نيشابور رفت . فخر الدوله نيز شكست خورده از پى او بيامد .\r\nاين واقعه در آغاز حكومت حسام الدوله ابو العباس تاش بر خراسان بود . حسام الدوله از سوى ابو القاسم نوح بن منصور سامانى بر خراسان فرمان مىراند . او اين خبر به امير نوح نوشت [ و آن دو نيز شرح حال خود به پادشاه سامانى امير نوح نوشتند و از او يارى خواستند .\r\nاز سوى امير نوح نامه‌اى به 
  ] ابو العباس تاش آمد كه او را به يارى فخر الدوله و قابوس فرمان مىداد . حسام الدوله ابو العباس تاش سپاه گرد آورد و با آن دو به جرجان رفت و دو ماه مؤيد الدوله را در محاصره بداشت تا آنگاه كه او و يارانش در تنگنا افتادند و تصميم گرفتند كه بيرون آيند و تا پاى جان بجنگند . مؤيد الدوله به يكى از سرداران لشكر خراسان به نام فائق الخاصه نامه نوشت كه اگر به هنگام نبرد بگريزد در حق او چنين و چنان خواهد كرد .\r\nچون مؤيد الدوله بيرون آمد فائق بگريخت و لشكر نيز از پى او بگريخت . تاش و فخر الدوله و قابوس تا پايان روز مقاومت كردند ، سپس شكست خورده به نيشابور بازگشتند و خبر به امير نوح دادند . او بار ديگر لشكر فرستاد تا آنان را به جرجان بازگرداند . سپس چنان كه در اخبارشان آورديم ، وزير ، ابو الحسين عتبى كشته شد و آن تدبيرها همه باطل گشت .\r\n\r\nاستيلاى عضد الدوله بر بلاد هكاريه و قلعهء سنده\r\nعضد الدوله سپاهيانش را به بلاد كردان هكارى ، از اعمال موصل فرستاد و قلعه‌هاى يشان را محاصره نمود و بر آنان سخت گرفت . كردان منتظر باريدن برف بودند تا سپاه عضد - الدوله را مجبور به بازگشتن كند . ولى آن سال برف دير باريد ، به ناچار امان خواستند و از\r\n\r\n","description":"","footnote":"","page_name":" 657 ","page_number":689},
  {"content":"\r\n\r\nدژهاى خويش فرود آمدند تا به موصل روند . سپاه عضد الدوله بر آن قلعه‌ها مستولى شد .\r\nو با آنكه كردان را امان داده بود سردار سپاه بر آنان غدر كرد و همه را بكشت .\r\nدر نواحى جبل قلعه‌اى بود [ به نام سنده 
  ] از آن ابو عبد اللّه المرى و چند قلعهء ديگر كه در آنها خانه‌هايى نفيس بود . اين ابو عبد اللّه از خاندانى قديم بود . عضد الدوله او و فرزندانش را بگرفت و در بند كشيد و آن قلعه در قبضهء تسخير آورد . سالها بعد صاحب بن عباد آنان را از زندان آزاد كرد و پسرش ابو طاهر را به كار گمارد و دبير خويش گردانيد . زيرا هم بيان زيبا داشت و هم خط خوش .\r\n\r\nوفات عضد الدوله و پادشاهى پسرش صمصام الدوله\r\nعضد الدوله در هشتم ماه شوال سال 372 پس از پنج سال و نيم حكومت بر عراق بمرد و پسرش صمصام الدوله ابو كاليجار مرزبان به مجلس عزاى پدر نشست . خليفه الطائع للّه به تعزيت او آمد .\r\nعضد الدوله مردى بود با همتى بلند و مهيب و با سياستى نيكو و رأيى ثافب . فضايل و اهل فضايل را دوست مىداشت . كثير الصدقه و بخشنده بود . و همواره مالى در اختيار قضاة مىنهاد تا آن را به مستحقان بذل كنند . علم و علما را گرامى مىداشت و آنان را به خود نزديك مىنمود و در حقشان نيكى مىفرمود . با آنان در مجالس مناظره مىنشست . از اين رو از اكناف علما به درگاه او روى آوردند و به نام او كتابها تصنيف كردند چون : الايضاح در نحو و الحجه در قراآت و الملكى در طب و التاجى [ 1 
  ] در تاريخ . همچنين بيمارستانها بنا كرد و پلها ساخت . در [ اواخر 
  ] ايام او رسم بر آن شد كه از فروش چارپايان ماليات بگيرند و از بعضى حرفه‌ها ممانعت ورزيد و آنان را در انحصار دولت در آورد .\r\nچون عضد الدوله چشم از جهان فرو بست سرداران و امرا پسرش ابو كاليجار مرزبان را به جاى او به پادشاهى برداشتند و او را صمصام الدوله لقب دادند . صمصام الدوله برادران خود ابو الحسين [ 2 
  ] احمد و ابو طاهر [ 3 
  ] فيروزشاه را خلعت بخشيد و فارس را به اقطاع ايشان داد و به فارس فرستاد .\r\n\r\nاستيلاى شرف الدولة بن عضد الدوله بر فارس\r\nشرف الدوله ابو الفوارس شيرزيل [ 4 
  ] را پدرش عضد الدوله پيش از وفاتش امارت كرمان داد و او را به كرمان فرستاده بود . چون خبر مرگ پدر شنيد به فارس راند و آنجا را در تصرف آورد و نصر بن هارون نصرانى وزير پدرش را در بند آورد ، زيرا در ايام پدر با او بد\r\n\r\n\r\n","description":"","footnote":"\r\n[ ( 1 ) 
  ] متن : التاخى\r\n[ ( 2 ) 
  ] متن : ابو الحسن\r\n[ ( 3 ) 
  ] متن : ابو ظاهر\r\n[ ( 4 ) 
  ] متن : شيرزيك .\r\n","page_name":" 658 ","page_number":690},
  {"content":"\r\n\r\nرفتارى كرده بود . آنگاه شريف ابو الحسين [ 1 
  ] محمد بن عمر العلوى را آزاد نمود . او را پدرش عضد الدوله به حبس افكنده بود . زيرا مطهر بن عبد اللّه به هنگام خودكشى گفته بود كه ابو الحسين محمد بن عمر مرا بدين كار محتاج كرده و اين خودكشى در نبرد بطيحه بود .\r\nهمچنين نقيب ابو احمد الموسوى پدر شريف الرضى و قاضى ابو محمد بن معروف و ابو نصر خواشاده را كه پدرش زندانى كرده بود ، از زندان برهانيد .\r\nشرف الدوله فرمان داد تا خطبه به نام برادرش صمصام الدوله را قطع كنند و به نام او خطبه بخوانند . شرف الدوله ابو الفوارس شيرزيل ، را تاج [ 2 
  ] الدوله لقب دادند .\r\nبرادران او ابو الحسين احمد و ابو طاهر فيروزشاه كه از سوى صمصام الدوله به شيراز مىآمدند چون از اين امر خبر يافتند به اهواز بازگشتند .\r\nشرف الدوله به جمع آورى لشكر و بذل اموال پرداخت و بصره را بگرفت و آن را به اقطاع برادرش ابو الحسين داد .\r\nچون صمصام الدوله از اين وقايع خبر يافت سپاهى به سردارى ابو الحسن بن دبعش [ 3 
  ] به جنگ برادر فرستاد . شرف الدوله [ 4 
  ] نيز به سردارى ابو الاغر دبيس بن عفيف الاسدى سپاهى به مقابله فرستاد . دو لشكر در نزديكى قرقوب [ 5 
  ] مصاف دادند ، سپاه صمصام الدوله شكست خورد و ابن دبعش حاجب اسير گرديد . در اين حال ابو الحسين [ 6 
  ] بن عضد الدوله بر اهواز مستولى گرديد . سپس رامهرمز [ 7 
  ] را بگرفت و به طمع پادشاهى افتاد .\r\n\r\nوفات مؤيد الدوله صاحب اصفهان و رى و جرجان و بازگشت فخر الدوله به پادشاهى\r\nدر سال 373 مؤيد الدوله بويه [ 8 
  ] پسر ركن الدوله فرمانرواى اصفهان و رى در جرجان درگذشت . خاندانش به مشورت نشستند تا چه كسى را به جاى او بنشانند . صاحب اسماعيل بن عباد اشارت كرد كه بار ديگر فخر الدوله را به پادشاهى بازگردانند زيرا مردى سالخورده است و در جرجان و طبرستان سابقهء فرمانروايى دارد . پس او را از نيشابور فراخواندند . صاحب اسماعيل بن عباد نزد فخر الدوله كس فرستاد كه كسى را به جانشينى خود معين كند و به جرجان آيد [ او نيز در همان وقت خسرو فيروز پسر ركن الدوله را تعيين كرد 
  ] .\r\nفخر الدوله به جرجان آمد . لشكر به استقبال او رفت و اظهار طاعت نمود . فخر الدوله بر تخت پادشاهى جلوس كرد . صاحب اسماعيل بن عباد [ 9 
  ] ، از او خواست از وزارت معافش دارد ولى\r\n\r\n\r\n","description":"","footnote":"\r\n[ ( 1 ) 
  ] متن : ابو الحسن\r\n[ ( 2 ) 
  ] متن : باخى\r\n[ ( 3 ) 
  ] متن : ابن تتش .\r\n[ ( 4 ) 
  ] متن : مشرف الدوله\r\n[ ( 5 ) 
  ] متن : عقرقوف\r\n[ ( 6 ) 
  ] متن : حسين .\r\n[ ( 7 ) 
  ] متن : راء هرمرز\r\n[ ( 8 ) 
  ] متن : يوسف بن بويه\r\n[ ( 9 ) 
  ] متن : عباس .\r\n","page_name":" 659 ","page_number":691},
  {"content":"\r\n\r\nفخر الدوله نپذيرفت و وزارت خويش به او داد و ملتزم شد كه در هر كارى از خرد و بزرگ به اشارت او عمل كند .\r\nصمصام الدوله نزد فخر الدوله كس فرستاد و از او خواست كه با هم متحد شوند و در امور پشتيبان يك ديگر باشند .\r\nدر اين احوال امير نوح ، ابو العباس تاش را از خراسان عزل كرد و [ ابو الحسن 
  ] بن - سيمجور را امارت خراسان داد . تاش عصيان كرد . ابن سيمجور با او به نبرد پرداخت ، تاش به جرجان گريخت . فخر الدوله در جرجان بود ، ابو العباس تاش را گرامى داشت و جرجان و دهستان و استراباد را به او واگذاشت و خود به رى رفت و براى او اموال و آلات بسيار فرستاد .\r\nابو العباس در جرجان بسيج لشكر كرد و به خراسان آمد ولى پيروزيى به دست نياورد . ابو العباس سه سال در جرجان بماند . سپس در سال 397 چنان كه در اخبار سامانيان آورديم چشم از جهان فرو بست .\r\n\r\nعصيان محمد بن غانم بر فخر الدوله\r\nپيش از اين گفتيم كه غانم برزيكانى [ 1 
  ] دايى حسنويه سركرده كردان در سال 350 درگذشت و پسرش ابو سالم ديسم [ 2 
  ] در قلعهء قسان [ 3 
  ] و غانم آباد [ 4 
  ] به جاى او نشست . اين قلعه را ابو الفتح بن عميد از او بستد .\r\nچون سال 373 فرا رسيد ، محمد بن غانم در ناحيهء كور در [ 5 
  ] از اعمال قم بر فخر الدوله عصيان كرد و غلات سلطان را تاراج كرد و در دژ هفتجان [ 6 
  ] متحصن شد ، ديگر افراد عشيره گرد او را گرفتند . در ماه شوال همان سال لشكرى به قتال او رفت . محمد بن غانم اين لشكر را منهزم نمود . اين حمله و شكست چند بار صورت گرفت . عاقبت فخر الدوله نزد ابو النجم بدر بن حسنويه كس فرستاد و به سبب اين گونه اعمال او را سرزنش نمود و خواست كه در اصلاح آن حال اقدام كند . پس در آغاز سال 374 كار به مصالحه انجاميد . سپس در سال 375 لشكرى به فرمان فخر الدوله بر سر او رفت و با او در آويخت . محمد بن غانم را با نيزه ضربتى زدند و اسيرش كردند . پس از چندى به همان زخم بمرد .\r\n\r\nگرفتن امير باد كرد موصل را از ديلم\r\nآنگاه كه از استيلاى عضد الدوله بر موصل و اعمال آن سخن مىگفتيم از امير باد كرد ياد كرديم و گفتيم كه او چگونه به هنگامى كه عضد الدوله موصل را گرفت به او خيانت كرد .\r\n\r\n\r\n","description":"","footnote":"\r\n[ ( 1 ) 
  ] متن : البرزنكانى\r\n[ ( 2 ) 
  ] متن : دلسيم\r\n[ ( 3 ) 
  ] متن : قستتان .\r\n[ ( 4 ) 
  ] متن : غانم آبا\r\n[ ( 5 ) 
  ] متن : كردون\r\n[ ( 6 ) 
  ] متن : فهجان .\r\n","page_name":" 660 ","page_number":692},
  {"content":"\r\n\r\nعضد الدوله به طلب او كس فرستاد ولى اميرباد در ديار بكر وحشت ايجاد كرد و دست به تاراج زد و نيرومند گرديد و ميافارقين را - چنان كه آورديم - بگرفت . در اخبار بنى مروان بدين امور اشارت كرديم . صمصام الدوله سپاهى به سردارى ابو سعيد بهرام بن اردشير به جنگ او فرستاد . اميرباد اين لشكر را منهزم نمود و جمعى از ياران او را به اسارت گرفت . صمصام الدوله لشكر ديگرى با سعد [ 1 
  ] حاجب فرستاد . اميرباد اين بار نيز سپاه ديلم را درهم شكست و بسيارى را بكشت و اسير نمود . بار ديگر در خابور [ 2 
  ] الحسينية در ناحيهء كواشى جنگ در گرفت ، اين بار سعد به موصل گريخت و مردم موصل بر ديلم بشوريدند و امير باد در سال 373 موصل را در تصرف آورد و طمع تسخير بغداد در او قوت گرفت .\r\nصمصام الدوله به كار او پرداخت و زيار بن [ 3 
  ] شهر اكويه [ 4 
  ] را كه از سرداران بزرگ ديلم بود به نبرد او فرستاد و شمار كثيرى مردان با ساز و برگ جنگى و اموال بسيار به دو داد . زيار به نبرد امير باد رفت . در ماه صفر سال 374 نبرد درگرفت . اميرباد منهزم شد و بيشتر يارانش اسير شدند . زياد به موصل در آمد و سعد حاجب را به طلب باد فرستاد . اينان به سوى جزيرهء ابن عمر در حركت آمدند و سپاه ديگرى به راه نصيبين رفت . باد در ديار بكر به جمع آورى لشكر پرداخت .\r\nصمصام الدوله به سعد الدولة بن سيف الدولة بن حمدان نامه نوشت و ديار بكر را به او واگذاشت و خواست كه فتنهء باد را فرو نشاند . سعد الدوله از حلب لشكر فرستاد و او را در ميافارقين به محاصره افكند ولى از روبرو شدن با او منصرف گرديد و لشكر به حلب فراخواند .\r\nچون سعد حاجب اوضاع لشكر خود را نابسامان ديد كسى را برگماشت تا باد را به ناگهان بكشد . اين مرد به خيمهء اميرباد درآمد و او را با شمشير بزد ولى زخم كارى نبود .\r\nباد هر چند در آستانهء هلاكت بود ولى نجات يافت . باد نزد زيار و سعد كس فرستاد و خواستار صلح شد ، بدين شرط كه ديار بكر و نيمى از طور عبدين از آن او باشد . سران ديلم اين شرط بپذيرفتند و به بغداد بازگشتند . سعد حاجب تا سال 377 ايام حكومت شرف الدوله در موصل ماند و در آن سال از دنيا رفت .\r\nدر سال 377 اميرباد تجديد قوا كرد و به طمع تصرف موصل افتاد . شرف الدوله ، ابو نصر خواشاده را با لشكرى بر سر او فرستاد . چون نبرد آغاز شد ، خواشاده از شرف الدوله مرد و مال خواست ، ولى شرف الدوله در ارسال اموال درنگ كرد . او نيز سران اعراب بنى عقيل و بنى نمير را فراخواند و آن بلاد را به ايشان اقطاع داد تا از آن دفاع كنند . اميرباد بر طور عبدين مستولى شد و نتوانست به صحرا فرود آيد . برادر خود را به عرب جنگ اعراب فرستاد .\r\nاعراب آن لشكر منهزم ساختند و برادرش را كشتند . در اين احوال از مرگ شرف الدوله خبر\r\n\r\n\r\n","description":"","footnote":"\r\n[ ( 1 ) 
  ] متن : سعيد\r\n[ ( 2 ) 
  ] متن : خانور\r\n[ ( 3 ) 
  ] متن : زياد\r\n[ ( 4 ) 
  ] متن : شهر كونه .\r\n","page_name":" 661 ","page_number":693},
  {"content":"\r\n\r\nآوردند . خواشاده به موصل بازگرديد و اعراب به صحرا شدند تا باد را نگذارند كه از كوه فرود آيد و همچنان چشم به راه بيرون آمدن خواشاده و نبرد او با اميرباد بودند . در اين اثنا ابراهيم ابو الحسين پسران ناصر الدوله در رسيدند و - چنان كه در اخبار ايشان آورديم - موصل را تصرف كردند .\r\n\r\nاستيلاى صمصام الدوله بر عمان\r\nشرف الدوله برادر صمصام الدوله بر فارس مستولى شده بود و در عمان به نام او خطبه مىخواندند . او استاد هرمز را امارت عمان داده بود . استاد هرمز بر او عصيان ورزيد و در زمره ياران صمصام الدوله در آمد و به نام صمصام الدوله در عمان خطبه خواند . شرف الدوله لشكر به عمان فرستاد . استاد هرمز در اين نبرد شكست خورد و به اسارت درآمد . او را در يكى از دژها حبس كردند و از بابت اموال به محاكمه كشيدند . عمان بار ديگر در قبضهء تصرف شرف الدوله در آمد .\r\n\r\nخروج ابو نصر بن عضد الدوله بر برادرش صمصام الدوله\r\nاسفار بن كردويه از اكابر سران ديلم بود . از صمصام الدوله برميد و به برادرش شرف الدوله كه در فارس بود گرايش يافت . آنگاه با مردان ديلم عليه صمصام الدوله توطئه آغاز كرد . اينان چنان نهادند كه امير بهاء الدوله ابو نصر بن عضد الدوله را به نيابت از برادرش شرف الدوله امارت عراق دهند تا او از فارس بيايد .\r\nاسفار اين كار را بجد در ايستاد . پس صمصام الدوله بيمار شد و اسفار خود را به كنارى كشيد و از حضور در دربار امتناع مىنمود . صمصام الدوله نزد او كس فرستاد و دلجويى كرد [ و او جز به سركشى نيفزود . چون صمصام الدوله چنان ديد نزد خليفه الطائع كس فرستاد و از او خواست كه خود برنشيند و اقدام كند ولى چون صمصام الدوله را بيمارى از پاى افكنده بود خليفه خواست او را اجابت نكرد . صمصام الدوله به استمالت فولاد زماندار كه با اسفار همپيمان شده بود ولى به سبب علو مقامش از او متابعت نمىنمود پرداخت . چون صمصام الدوله او را پيام داد اجابت كرد و با او پيمان بست و به جنگ اسفار رفت . فولاد او را شكست داد و امير ابو نصر اسير گرديد . او را نزد برادرش صمصام الدوله آوردند .\r\nصمصام الدوله را دل بر او بسوخت 
  ] و دانست كه او را گناهى نيست زيرا هنوز خردسال بود .\r\nپس با احترام و اكرام بر او بند نهاد .\r\nگروهى از ابن سعدان وزير او سعايت كردند و گفتند كه دل با دشمنان او دارد . صمصام الدوله او را عزل كرد و بكشت . اسفار نزد امير ابو الحسين بن عضد الدوله به اهواز رفت و باقى سپاه به شرف الدوله پيوستند\r\n.\r\n\r\n","description":"","footnote":"","page_name":" 662 ","page_number":694},
  {"content":"\r\n\r\n\r\nاستيلاى قرمطيان بر كوفه به دعوت شرف الدوله\r\nقرمطيان را در دل دولتمردان هيبت و هراسى بود و در بسيارى اوقات به انواع ، در دفع ايشان تلاش مىكردند . معز الدوله و پسرش بختيار در بغداد و اعمال آن ، به ايشان اقطاعاتى داده بودند . نايب ايشان در بغداد مردى بود به نام ابو بكر بن شاهويه [ 1 
  ] كه چون وزيران فرمان مىراند . صمصام الدوله او را دستگير كرد . دو تن از بزرگان قرمطيان به نام اسحق و جعفر ، چون از زندانى شدن ابو بكر بن شاهويه خبر يافتند به كوفه آمدند و كوفه را گرفتند و به نام شرف الدوله خطبه خواندند . صمصام الدوله نامه‌اى عتاب آميز به آنان نوشت و از آمدنشان به كوفه سبب پرسيد ، گفتند به خاطر زندانى شدن ابو بكر بن شاهويه آمده‌اند .\r\nآنگاه قرمطيان در بلاد پراكنده شدند و به جمع آورى اموال پرداختند .\r\nيكى از بزرگان قرمطى به نام ابو قيس حسن بن المنذر به جامعين آمد . صمصام الدوله لشكر به دفع ايشان فرستاد . جماعتى از اعراب نيز با ايشان همراه بودند . سپاهيان صمصام الدوله از فرات گذشتند و با آنان نبرد آغاز كردند و ابو قيس را نيز اسير نمودند و جماعتى از سران قرامطه را كشتند . قرمطيان لشكر ديگر فرستادند . اين بار نيز صمصام الدوله در جامعين با آنان مصاف داد . قرمطيان بگريختند ، سردارشان كشته شد ، گروه كثيرى نيز از ايشان به قتل رسيد . لشكريان صمصام الدوله تا قادسيه از پى ايشان بتاختند ولى بر آنان دست نيافتند .\r\n\r\nاستيلاى شرف الدوله [ 2 
  ] بر اهواز و بغداد و دربند كشيدن صمصام الدوله\r\nدر سال 375 شرف الدوله ابو الفوارس بن عضد الدوله از فارس به قصد تسخير اهواز در حركت آمد . برادرش ابو الحسين بر اهواز غلبه يافته بود و اين امر در سال 372 به هنگامى بود كه صمصام الدوله ابو كاليجار مرزبان پسر عضد الدوله به امارت منصوب شده و برادران خود ابو الحسين احمد و ابو طاهر فيروز شاه را امارت فارس داده بود . چون اين دو روانهء فارس شدند ، شنيدند كه برادرشان شرف الدوله پيش از آنان خود را به فارس رسانيده و آنجا را در تصرف آورده است . چون شرف الدوله فارس و بصره را گرفت ، آن دو را امارت بصره داد . چون لشكر صمصام الدوله از شرف الدوله منهزم شد ، شرف الدوله ابو الحسين را به اهواز فرستاد ، او برفت و اهواز را بگرفت و در آنجا اقامت گزيد و برادر خود ابو طاهر را به جاى خود در بصره نهاد . چون در اين سال شرف الدوله به اهواز رفت ابو الحسين را بخواند و او را وعده‌هاى نيك داد و گفت كه او را بر قلمرو خود ابقا خواهد كرد و اينك به عراق مىرود .\r\n\r\n\r\n","description":"","footnote":"\r\n[ ( 1 ) 
  ] متن : ساهويه\r\n[ ( 2 ) 
  ] متن : مشرف الدوله .\r\n","page_name":" 663 ","page_number":695},
  {"content":"\r\n\r\nاين امر بر ابو الحسين گران آمد و سپاه تجهيز كرد تا از خود دفاع نمايد ، آنگاه شتابان به ارجان رفت و آنجا را تسخير كرد ، سپس رامهرمز را بگرفت ، ولى سپاهيانش بر او بشوريدند .\r\nو به نام شرف الدوله شعار دادند . ابو الحسين نيز نزد عمش فخر الدوله به رى گريخت .\r\nفخر الدوله او را در رى فرود آورد و وعدهء يارىاش داد . ولى فخر الدوله در كار او تأخيرى كرد چنان كه در اصفهان باز به شرف الدوله گرويد و به نام او دعوت كرد . لشكريانى كه در اصفهان بودند او را بگرفتند و نزد فخر الدوله به رى فرستادند . فخر الدوله به زندانش فرستاد تا آنگاه كه بيمارىاش شدت يافت و كسى را فرستاد تا او را در زندان به قتل رسانيد .\r\nچون ابو الحسين از اهواز بگريخت ، شرف الدوله به اهواز آمد و از آنجا يكى از سرداران خود را به بصره فرستاد و بصره را بگرفت و برادر خود ابو طاهر را در بند كشيد . صمصام الدوله نزد او كس فرستاد و چنان مصالحه كرد كه به نامه او در بغداد خطبه بخوانند . از سوى خليفه الطائع للّه نيز برايش خلعت و القاب فرستاده شد . از جانب صمصام الدوله نيز كسى آمد تا شرايط پيمان به جاى آرد . شريف ابو الحسن محمد بن عمر الكوفى نيز با او بود .\r\nاو را برانگيخت كه به بغداد رود . در خلال اين احوال نامه‌هايى از سرداران لشكر بغداد برسيد كه همه اظهار فرمانبردارى كرده بودند . مردم واسط نيز پيام آشتى فرستادند . ولى او نپذيرفت و به آن شهر لشكر كشيد و آن را به جنگ تصرف كرد . صمصام الدوله برادر خود ابو نصر را كه محبوس بود آزاد كرد و نزد شرف الدوله فرستاد تا عطوفت او را برانگيزد ولى شرف الدوله به او نپرداخت . سپاهيان صمصام الدوله بر او بشوريدند . صمصام الدوله با اصحاب خود به مشاورت نشست تا خود را به اطاعت شرف الدوله در آورد ولى آنان او را از اين كار نهى كردند . بعضى گفتند كه ما به عكبرا مىرويم و اگر در آنجا حادثه‌اى نابيوسان پيش نيامد به موصل خواهيم رفت . ديگران گفتند كه به قصد فخر الدوله راهى اصفهان مىشويم آنگاه راه كج كرده به فارس مىرويم و خزاين و ذخاير شرف الدوله را تصاحب مىكنيم شايد اين امر سبب مصالحه گردد . ولى صمصام الدوله هيچ يك از اين نظريه‌ها را نپذيرفت .\r\nصمصام الدوله سوار شده با جمعى از خواص خود نزد برادرش شرف الدوله آمد . شرف - الدوله نخست او را به گرمى پذيرا شد . سپس فرمان داد او را بگيرند و در بند كشند و راهى بغداد شد . در ماه رمضان سال 376 به بغداد در آمد . و صمصام الدوله همچنان دربند او بود . مدت حكومت صمصام الدوله در عراق چهار سال بود .\r\n\r\nاخبار شرف الدوله در بغداد با لشكر و وزرايش\r\nچون شرف الدوله به بغداد آمد سپاه ديلم با ساز و برگ بسيار با او بود . شمار سپاهيانش از ديلم پانزده هزار تن بود و حال آنكه شمار تركان از سه هزار بيشتر نبود . ديلم‌ها به پشتگرمى كثرت افراد خود به حق تركان تجاوز مىنمودند و اين كشمكش از همان آغاز\r\n\r\n","description":"","footnote":"","page_name":" 664 ","page_number":696},
  {"content":"\r\n\r\nورودشان به بغداد آشكار شد . ديلم‌ها بر آن شدند كه صمصام الدوله را از حبس برهانند و بار ديگر به پادشاهى نشانند . چون شرف الدوله اين زمزمه بشنيد بيمناك شده فرمان داد تا كسانى بر او موكل شوند كه هر گاه ديلم دست به چنين كارى زد آن موكلان او را بكشند .\r\nروزى تركان بر ديلم‌ها حمله آوردند و خلق كثيرى از ايشان را كشتند . ديلم‌ها دو گروه شدند گروهى به شرف الدوله پناه بردند و گروهى از نزد او برفتند . روز ديگر شرف الدوله وارد بغداد شد . خليفه الطائع للّه او را به گرمى بپذيرفت و سلامتش را تهنيت گفت . آنگاه ميان آن دو طايفه آشتى افكند و همه را به رعايت آن سوگند داد . آنگاه صمصام الدوله را به فارس بردند و در قلعه‌اى در آن ناحيه زندانى كردند . نحرير خادم اشارت به قتل او كرد ولى هيچ كس تن بدان نداد . در سال 379 شرف الدوله سخت بيمار شد ، چنان كه مشرف به مرگ گرديد .\r\nنحرير خادم به كشتن يا كور كردن صمصام الدوله اصرار مىورزيد . شرف الدوله براى انجام يكى از اين دو امر كس فرستاد . [ هنوز اين مرد به فارس نرسيده بود كه شرف الدوله بمرد 
  ] چون به فارس آمد با ابو القاسم علاء بن حسن مشورت كرد او رأى داد كه چشمانش را ميل كشد ، و او چنان كرد . صمصام الدوله همواره مىگفت كسى جز علاء مرا نابينا نساخت زيرا حكم سلطانى را اجرا كرد كه مرده بود .\r\nچون شرف الدوله از اين امور بپرداخت به تنظيم امور كشور روى آورد . املاك شريف محمد بن عمر الكوفى را كه در هر دو سال دو هزار هزار و پانصد هزار ( دو ميليون و پانصد هزار ) درهم در آمد آن بود و نيز املاك نقيب ابو احمد پدر شريف الرضى را به ايشان بازگردانيد . و وزير خود ابو محمد بن فسانجس را به زندان كرد و ابو منصور صالحان [ 1 
  ] را از زندان آزاد نمود و وزارت داد .\r\nقراتكين در دخالت در امور دولت پاى از حد خود بيرون مىنهاد . شرف الدوله چنان ديد كه او را به سويى فرستد . از بدر بن حسنويه به سبب گرايش به عمش فخر الدوله كينه به دل داشت . قراتكين را در سال 377 با لشكرى به گوشمال او فرستاد . بدر در حوالى قرميسين با قراتكين مصاف داد . نخست قراتكين بر او پيروز گرديد و بدر بگريخت . قراتكين كه مىپنداشت بدر ديگر باز نمىگردد فرمان داد كه سپاهيان از اسب فرود آيند و بيارمند ، به ناگاه بدر حمله‌اى سخت كرد و بسيارى را بكشت . قراتكين خود با اندكى بگريخت تا به جسر نهروان رسيد . فراريان بازگشتند و او به بغداد آمد . بدر بر سراسر اعمال جبل مستولى گرديد .\r\nچون قراتكين به بغداد آمد لشكريان را بر انگيخت كه بر وزير ، ابو منصور بن صالحان شورش كنند . شرف الدوله ميان آن دو آشتى داد ولى اين حيله‌اى بيش نبود . پس از چند روز\r\n\r\n\r\n","description":"","footnote":"\r\n[ ( 1 ) 
  ] متن : ابو منصور الصحاحب .\r\n","page_name":" 665 ","page_number":697},
  {"content":"\r\n\r\nاو را با جماعتى از يارانش بگرفت و اموالشان را مصادره نمود . لشكريان به خاطر او در بانگ و خروش آمدند . شرف الدوله او را بكشت و طغان حاجب را بر آنان رياست داد .\r\nشرف الدوله در سال 378 شكر خادم را بگرفت . اين شكر از خواص پدرش عضد الدوله بود . او از ايام پدر به سبب سعايتهاى او كينه‌اش را به دل گرفته بود . از جمله كارهاى شكر كه سبب ملامت شرف الدوله شده بود ، يكى آن بود كه در ايام پدرش عضد الدوله براى تقرب به برادرش صمصام الدوله او را از بغداد بيرون رانده و به كرمان فرستاده بود . چون شرف الدوله به پادشاهى نشست شكر پنهان شد و بر او دست نيافت . به هنگامى كه شكر پنهان مىزيست كنيزى زيبا كه با او بود با ديگرى سر و سرى يافت . شكر از اين امر آگاه شد و او را بزد . زن كينهء او را به دل گرفت و نزد شرف الدوله آمد و جاى او بنمود . شرف الدوله او را احضار كرد و آهنگ قتلش نمود . نحرير خادم شفاعت كرد و شرف الدوله شكر را به او بخشيد . پس از چندى شكر اجازت خواست كه به حج رود ، و به مكه رفت و از مكه به مصر .\r\nخلفاى شيعهء مصر او را به گرمى و اكرام پذيرا شدند و شكر در نزد ايشان مقامى ارجمند يافت .\r\n\r\nوفات شرف الدوله و حكومت برادرش بهاء الدوله\r\nشرف الدوله ابو الفوارس شيرزيل [ 1 
  ] بن عضد الدوله پادشاه عراق در نيمهء سال 379 پس از دو سال و هشت ماه پادشاهى در عراق بمرد . پيكر او را در مشهد على ( ع ) به خاك سپردند . چون بيمارىاش شدت يافت ، پسرش ابو على را با خزاين و اموال همراه با مادرش و كنيزانش ، با جماعتى عظيم از تركان به فارس فرستاد . يارانش از او خواستند يكى را به جانشينى خود برگزيند گفت اينك به كار خود مشغولم و پرواى كار ديگرم نيست . گفتند برادر خود بهاء الدوله را بگوى كه تا سلامت تو بازگردد در كار ملك نيابت تو كند تا مردم آرامش يابند . شرف الدوله برادر را به نيابت معين كرد .\r\nچون شرف الدوله رخت از جهان بكشيد ، بهاء الدوله بر تخت شاهى نشست . خليفه الطائع للّه نزد او آمد و تعزيتش گفت و خلعت پادشاهى بر او پوشيد . بهاء الدوله ابو منصور بن - صالحان را به وزارت خويش برگزيد .\r\n\r\nشورش صمصام الدوله در فارس و اخبار او با ابو على [ 2 
  ] بن شرف الدوله\r\nگفتيم كه صمصام الدوله را برادرش شرف الدوله در بند كرد و در قلعهء ورد در نزديكى شيراز از اعمال فارس حبس نمود . اين واقعه در سال 376 به هنگام آمدن او به بغداد بود .\r\n\r\n\r\n","description":"","footnote":"\r\n[ ( 1 ) 
  ] متن : سرديك\r\n[ ( 2 ) 
  ] متن : على بن برادر مشرف الدوله .\r\n","page_name":" 666 ","page_number":698},
  {"content":"\r\n\r\nشرف الدوله پيش از مرگش پسرش ابو على را به فارس فرستاده بود . ابو على در بصره از مرگ پدر خبر يافت . آنچه همراه داشت از راه دريا به ارجان فرستاد و خود سبكبار از راه خشكى به فارس رفت . تركانى كه در بصره بودند گرد او را گرفتند و با او به فارس رفتند . والى شيراز علاء بن حسن ، به وى نامه نوشت و او را از كار صمصام الدوله آگاه نمود . ابو على به شيراز رفت . ماجرا اين بود كه نگهبانان قلعه صمصام الدوله و برادرش ابو طاهر را آزاد كردند ، فولاد نيز با آنان بود و همه به سيراف رفتند و بسيارى از ديلم نيز به صمصام الدوله پيوستند .\r\nچون امير ابو على به شيراز آمد ، ميان ترك و ديلم اختلاف افتاد . ديلم‌ها قصد آن داشتند كه او را بگيرند و به صمصام الدوله تسليم كنند . تركان به دفاع برخاستند و ميان دو گروه نبرد درگرفت و اين نبرد چند روز مدت گرفت . ابو على و تركان به فسا [ 1 
  ] رفتند و هر چه در آنجا اموال و ذخاير بود برگرفتند ، و از ديلم هر كه را كه در آنجا يافتند كشتند و اموال و سلاحهايشان را تاراج كردند .\r\nابو على به ارجان رفت و از آنجا تركان را به شيراز فرستاد . لشكريان ترك با صمصام الدوله و ديلم نبرد كردند و شهر را غارت نمودند و نزد او به ارجان بازگشتند .\r\nدر اين احوال رسول عمش بهاء الدوله از بغداد با وعده‌هاى نيك برسيد . رسولى كه از سوى بهاء الدوله آمده بود ، در نهان با سران ترك به گفتگو نشست تا ابو على را برانگيزند كه به بغداد رود . در هر حال ابو على نزد عمش بهاء الدوله به بغداد بازگشت . بهاء الدوله در اواسط سال 380 در واسط با او ديدار و او را نزد خود به گرمى و ملاطفت مهمان كرد . پس از چند روز او را بگرفت و بكشت و خود به قصد فارس بسيج سفر كرد .\r\n\r\nحركت فخر الدوله فرمانرواى رى و اصفهان و همدان به عراق و بازگشتش از آن\r\nصاحب ابو القاسم اسماعيل بن عباد وزير فخر الدولة بن ركن الدوله ، عراق را دوست مىداشت و مشتاق بغداد بود زيرا بغداد جاى حضارت و مركز فضايل بود .\r\nچون شرف الدوله سلطان بغداد بمرد ، ديد كه اكنون فرصت مناسبى است براى تصرف عراق . كسانى را برانگيخت تا فخر الدوله را به گرفتن بغداد تحريض كنند . چون فخر الدوله در اين باب با او مشورت كرد ، صاحب گفت ، آن را به بخت بلند خويش بسپار تا همهء مشكلات حل شود . فخر الدوله اين اشارت بپذيرفت و سپاه تجهيز نمود و به همدان [ 2 
  ] راند .\r\nدر آنجا بدر بن حسنويه و دبيس بن عفيف الاسدى بيامدند و در باب لشكر كشى به عراق به سگالش نشستند . نتيجه آن شد كه صاحب بن عباد و بدر بن حسنويه بر مقدمه از راه خشكى به عراق روند و فخر الدوله رهسپار خوزستان شود . چون صاحب در حركت آمد فخر الدوله\r\n\r\n\r\n","description":"","footnote":"\r\n[ ( 1 ) 
  ] متن : نسا\r\n[ ( 2 ) 
  ] متن : حمدان .\r\n","page_name":" 667 ","page_number":699},
  {"content":"\r\n\r\nبه شك افتاد كه مبادا به فرزندان عضد الدوله گرايش يابد ، اين بود كه او را باز پس خواند و همه با هم به سوى اهواز در حركت آمدند . چون فخر الدوله به اهواز درآمد با لشكريان اهواز و سپاه خود شيوه‌اى ناپسند در پيش گرفت و باب عطا بر ايشان ببست و آنان را از نظر بيفكند . صاحب بن عباد از آن روز كه فخر الدوله به او تهمت خيانت زده و او را از راه باز گردانيده بود از كارها كناره جسته و كناره‌جويى او سبب انحراف در امور شده بود . بهاء الدوله لشكر به اهواز فرستاد . در اين سال دجلهء اهواز طغيان كرده و آب در شهرها افتاده بود . سپاهيان ديلم پنداشتند كه اين يك حيلهء جنگى است ، پس همگى روى به گريز نهادند .\r\nصاحب بن عباد توصيه كرد بر سپاهيان باب عطا بگشايد ولى فخر الدوله چنان نكرد . فخر الدوله كه شكست خورده بود به رى بازگشت . در راه جماعتى از سران ديلم و رى را بگرفت و در بند كرد . اهواز بار ديگر به تصرف بهاء الدوله در آمد .\r\n\r\nحركت بهاء الدوله نزد برادرش صمصام الدوله به فارس\r\nدر سال 380 بهاء الدوله به خوزستان رفت تا از آنجا به فارس رود . ابو نصر خواشاده از بزرگان ديلم را در بغداد نهاد و به بصره رفت و از آنجا به خوزستان شد . در خوزستان خبر وفات برادرش ابو طاهر را شنيد و به عزا نشست . آنگاه به ارجان رفت و هر چه از اموال در آنجا بود برگرفت . هزار هزار دينار و هشت هزار هزار درهم بود . لشكريان به طمع آن اموال به نزد او آمدند ، او همهء آن اموال را ميان ايشان پخش كرد . بر مقدمه ابو العلاء بن الفضل را به نوبندجان فرستاد . سپاه صمصام الدوله را كه در آنجا بود شكست داد . صمصام الدوله لشكرى به سردارى فولاد بن زماندار [ 1 
  ] بار ديگر روان نمود . فولاد ابو العلاء را با پيامهاى خدعه آميز منهزم نمود و از پى ايشان بتاخت . ابو العلاء به ارجان گريخت . صمصام الدوله از شيراز بيامد و به فولاد پيوست . پس رسولان براى عقد صلح به حركت آمدند و قرار بر آن شد كه بلاد فارس و ارجان از آن صمصام الدوله باشد و خوزستان عراق از آن بهاء الدوله ، و هر يك را در بلاد آن ديگر ، اقطاعات باشد . پيمان صلح بسته شد و هر دو جانب به اجراى آن سوگند خوردند و بهاء الدوله به اهواز باز گرديد . در آنجا حوادثى كه عياران در بغداد ايجاد كرده بودند و جدال ميان شيعه و سنى به گوش او رسيد كه چگونه اموال به غارت رفته و خانه‌ها ويران شده . اين بود كه شتابان به بغداد بازگرديد و كارها به صلاح آمد .\r\n\r\nگرفتار شدن الطائع للّه و خلافت القادر باللّه\r\nگفتيم كه سپاهيان بهاء الدوله بر او بشوريدند زيرا خزانه به پايان رسيده و وزير خود\r\n\r\n\r\n","description":"","footnote":"\r\n[ ( 1 ) 
  ] متن : ماندان .\r\n","page_name":" 668 ","page_number":700},
  {"content":"\r\n\r\nابو نصر شاپور بن اردشير را نيز به حبس فرستاده بود . ابو الحسن بن المعلم بر فكر و ارادهء او چيره شده بود . او را به طمع اموال الطائع للّه انداخت و خيال دستگير كردن خليفه را در دل او بياراست . بهاء الدوله نزد الطائع للّه كس فرستاد . و اجازت خواست كه به حضور او رود . طائع براى ديدار با او بر حسب عادت در جاى خود قرار گرفت . بهاء الدوله با جمع كثيرى بيامد و بر كرسى خود نشست . بعضى از سران ديلم تا بر دست خليفه بوسه زنند نزديك آمدند . سپس او را بكشيدند و از تخت فرو افكندند . خليفه استغاثه مىكرد و مىگفت :  « إِنَّا لِلَّهِ وَ إِنَّا إِلَيْهِ راجِعُونَ »  . هر چه در سراى خلافت بود به غارت رفت و خزاين و اموال به دست ديلم افتاد . تاراج چند روز ادامه داشت . مردم نيز دست به تاراج يك ديگر گشودند . سپس شهود حاضر آمدند و الطائع خود را از خلافت خلع كرد و عم او القادر باللّه را به خلافت نشاندند و ما در اخبار خلفا از آن سخن گفتيم . اين وقايع در سال 381 اتفاق افتاد .\r\n\r\nبازگشت موصل به بهاء الدوله\r\nابو الذواد [ 1 
  ] محمد بن المسيب امير بنى عقيل ، ابو طاهر بن حمدان ، واپسين ملوك بنى حمدان را در موصل بكشت و بر آن ديار غلبه يافت و در آنجا در حالى كه خود را فرمانبردار مىخواند ، اقامت گزيد . اين واقعه در سال 380 اتفاق افتاد و ما در اخبار بنى حمدان و بنى المسيب از آن سخن گفتيم . بهاء الدوله ، ابو جعفر حجاج بن هرمز از سران ديلم را با سپاهى گران به موصل فرستاد و او موصل را در اواخر سال 381 در تصرف آورد . بنى عقيل با ابو الذواد متحد شده به جنگ با او در ايستادند و ميانشان چند جنگ درگرفت ، ابو جعفر حجاج بن هرمز مردانگيها نمود . بهاء الدوله لشكرى به يارى او فرستاد . اين سپاه به سردارى وزير ، ابو القاسم على بن احمد بود . چون بهاء الدوله به ابو جعفر نوشت كه او را فرو گيرد و در بند كند ، ابو جعفر ترسيد كه اگر او را بگيرد ميان لشكر اختلاف افتد و عرب بر او پيروز گردد .\r\nسبب صدور اين حكم ، ابن المعلم بود كه در حق او سعايت بسيار مىكرد . چون وزير از ماجرا خبر يافت با ابو الذواد صلح كرد و از او گروگان گرفت و او را به بغداد بازگردانيد . چون به بغداد رسيد ديد كه بهاء الدوله ابن المعلم را به خوارى افكنده است .\r\n\r\nاخبار ابن المعلم\r\nابو الحسين ابو عبد اللّه بن المعلم بر عقل و رأى بهاء الدوله غلبه يافته بود . و بسيارى از كارهاى بزرگ به اشارت او انجام مىگرفت . در ايام شرف الدوله كار ابن المعلم سخت بالا گرفت و املاكش بسيار گرديد . چون بهاء الدوله به حكومت رسيد از ابن المعلم نزد او سعايت\r\n\r\n\r\n","description":"","footnote":"\r\n[ ( 1 ) 
  ] متن : ابو الرواد .\r\n","page_name":" 669 ","page_number":701},
  {"content":"\r\n\r\nكردند و بهاء الدوله را به طمع اموالش انداختند . بهاء الدوله او را بگرفت و املاكش را از او بستد . ابن المعلم بهاء الدوله را وادار كرد كه وزير خود ابو منصور بن صالحان را از مقام خود فرو افكند و ابو نصر شاپور بن اردشير را به جاى او به وزارت برگزيند و اين امر پيش از حركت به خوزستان بود . سپس ابن المعلم بهاء الدوله را به خلع خليفه الطائع للّه و گرفتن اموالش برانگيخت و اموال او را بستد و ذخاير دار الخلافه را به خانهء خود حمل نمود . سپس بهاء الدوله را تحريض كرد كه وزير خود ابو نصر شاپور بن اردشير را از وزارت دور سازد و ابو القاسم عبد العزيز بن يوسف را پس از بازگشتش از خوزستان وزارت دهد . و همچنين دستگيرى ابو نصر خواشاده [ 1 
  ] و ابو عبد اللّه بن طاهر [ 2 
  ] در سال 381 به اشارت او بود . زيرا اين دو براى ابن المعلم هدايا نمىفرستادند . چون ابن المعلم تجاوز از حد گذرانيد ، سپاهيان بر بهاء الدوله بشوريدند و خواستار تسليم او شدند . بهاء الدوله هر وعده كه داد نپذيرفتند . عاقبت ابن المعلم و ديگر يارانش را بگرفت تا آنان را خشنود سازد ، باز هم رضا ندادند تا عاقبت او را تسليمشان كرد و بكشتندش .\r\nپس از اين واقعه وزير ابو القاسم على بن احمد متهم شد كه در تحريك سپاهيان به شورش ، دست داشته است ، او را نيز در بند كشيد و ابو نصر شاپور بن اردشير و [ ابو منصور بن صالحان 
  ] آن دو وزير پيشين را به وزارت برگزيد و آن دو به مشاركت ، امور وزارت را انجام مىدادند .\r\n\r\nخروج فرزندان بختيار و كشته شدن ايشان\r\nعضد الدوله فرزندان بختيار را حبس كرده بود و در همهء مدت سلطنتش ، و حتى بعد از او ، صمصام الدوله همچنان در بند بماندند . شرف الدوله آزادشان ساخت و در حق ايشان نيكى كرد و به شيرازشان فرستاد و همه را اقطاع داد . چون شرف الدوله از دنيا رفت ، بار ديگر در دژى در بلاد فارس محبوس شدند . پس موكلان و سپاهيان ديلم را كه نگهبانان دژ بودند با خود يار كردند و در سال 383 از زندان بگريختند . مردم آن نواحى كه بيشتر پيادگان بودند گرد آنان اجتماع كردند . خبر به صمصام الدوله رسيد . ابو على بن استاد هرمز را با لشكرى بفرستاد . آن جمع پراكنده گرديد و فرزندان بختيار و مردان ديلم كه با او يار شده بودند ، براى نبرد موضع گرفتند . ابو على ايشان را محاصره نمود . ابو على با يكى از سران ديلم كه با ايشان بود در نهان رابطه‌اى برقرار كرد و او را به وعده‌هايى بفريفت ، آن مرد ابو على و يارانش را به دژ فرا برد . آنان دژ را تسخير كردند و فرزندان بختيار را كشتند .\r\n\r\n\r\n","description":"","footnote":"\r\n[ ( 1 ) 
  ] متن : ابو خواشاده\r\n[ ( 2 ) 
  ] متن : ظاهر .\r\n","page_name":" 670 ","page_number":702},
  {"content":"\r\n\r\n\r\nاستيلاى صمصام الدوله بر اهواز و بازگشت از آن\r\nدر سال 383 پيمان صلحى كه ميان بهاء الدوله فرمانرواى بغداد و برادرش صمصام الدوله فرمانرواى خوزستان بود بشكست . سبب آن بود كه بهاء الدوله ، ابو العلاء عبد اللّه بن الفضل را به اهواز فرستاد و در نهان با او گفت كه اندك اندك و پراكنده مردانى را نزد او مىفرستد . چون شمارشان افزون شد لشكرى بسيج كند و به فارس حمله نمايد . بهاء الدوله به وعدهء خود وفا نكرد و خبر به صمصام الدوله رسيد . صمصام الدوله لشكر خود به خوزستان فرستاد . ابو العلاء از بهاء الدوله يارى خواست . بهاء الدوله لشكر فرستاد . دو لشكر مصاف دادند . ابو العلاء شكست خورد و به اسارت افتاد ، مادر صمصام الدوله او را از اسارت برهانيد .\r\nاز اين حادثه بهاء الدوله پريشان خاطر گشت ، زيرا خزانه‌اش از اموال تهى بود . پس وزير خود ابو نصر شاپور بن اردشير را به واسط فرستاد و مقدارى گوهر و ديگر چيزهاى نفيس به او داد كه نزد مهذب الدوله صاحب بطيحه به گرو گذارد و مالى تحصيل كند . در اين احوال ديلم بر بهاء الدوله بشوريد و خانهء وزير ابو نصر شاپور بن اردشير را تاراج كردند .\r\nابو نصر بگريخت ابن صالحانى نيز كه در وزارت با او شريك بود ، چون به تنهايى از عهدهء كارها بر نمىآمد استعفا خواست . بهاء الدوله او را معاف نمود و ابو القاسم على بن احمد را وزارت داد . او نيز كارى از پيش نبرد و بگريخت و بار ديگر ابو نصر شاپور بن اردشير به وزارت رسيد و اين به هنگامى بود كه كار او با ديلم اصلاح شده بود .\r\n[ در سال 384 
  ] بهاء الدوله طغان ترك را با هفتصد مرد جنگى به اهواز فرستاد . اينان شوش را تصرف كردند و اصحاب صمصام الدوله از اهواز رفتند . سپاهيان طغان كه در اعمال خوزستان پراكنده شدند بيشتر ترك بودند .\r\nصمصام الدوله بار ديگر با سپاهى از ديلم و مردان قبايل تميم و اسد به اهواز روى آورد . چون به شوشتر رسيد شب در حركت آمد تا تركان سپاه بهاء الدوله را از صحنهء خوزستان براندازد ولى راهنمايان راه گم كردند و در مسافتى دور آشكار شدند . طلايهء لشكر تركان ايشان را بديدند و به ياران خود خبر دادند . تركان به سوى آنها در حركت آمدند . طغان گروهى را به كمين نهاد . چون جنگ در گرفت آنان كه در كمين بودند بيرون جستند و بيش از دو هزار تن از ديلم را كشتند ، و باقى امان خواستند . تركان كه از كثرت امان‌خواستگان در بيم افتاده بودند روزى همهء آنان را كشتند . خبر به بهاء الدوله كه در واسط بود رسيد ، از واسط به اهواز آمد . صمصام الدوله نيز به شيراز رفت . اين واقعه در سال 384 اتفاق افتاد .\r\nصمصام الدوله نيز فرمان داد تركان را در تمام بلاد فارس قتل عام كنند . جماعتى را كشتند و باقى بگريختند و هر جا كه رفتند آشوب و غارت بر پا كردند تا به كرمان رفتند و از آنجا راهى بلاد سند شدند [ و از پادشاه سند اجازت خواستند كه به بلاد او در آيند . پادشاه\r\n\r\n","description":"","footnote":"","page_name":" 671 ","page_number":703},
  {"content":"\r\n\r\nسند به ظاهر قبول كرد و براى ديدار آنان با سپاه خود بيرون آمد 
  ] . پس تركان را در ميان گرفتند و همه را كشتند .\r\n\r\nاستيلاى صمصام الدوله بر اهواز و بصره\r\nصمصام الدوله در سال 385 سپاهيان خود را كه همه از ديلم بودند به سردارى علاء بن حسن به اهواز فرستاد . [ طغان 
  ] كه نايب بهاء الدوله در اهواز بود مرده بود و تركانى كه با او بودند قصد بازگشت به بغداد را داشتند . بهاء الدوله [ كه نمىخواست تركان وارد بغداد شوند 
  ] به جاى او ابو كاليجار مرزبان بن شهفيروز [ 1 
  ] را به اهواز فرستاد . همچنين ابو - محمد حسن بن مكرم را نيز به يارى الپتكين [ 2 
  ] به رامهرمز روانه داشت . اين الپتكين از برابر سپاه صمصام الدوله گريخته و به رامهرمز آمده بود . الپتكين در رامهرمز نماند و ابو محمد حسن بن مكرم را در رامهرمز نهاد و خود راهى اهواز شد . پس از آن بهاء الدوله به خوزستان آمد زيرا علاء بن حسن براى او نامه نوشته و او را فريفته بود . آنگاه ميان او و ابو محمد بن مكرم و الپتكين جنگ درگرفت . بهاء الدوله هشتاد تن از تركان را برگزيد تا از پشت سر به مردان ديلم حمله كنند . آنان از اين امر خبر يافتند و تركان را در ميان گرفتند و همه را كشتند .\r\nاين امر سبب شد كه بهاء الدوله را در عزم سستى پديد آيد و از جنگ رخ برتابد و به اهواز آيد .\r\nبهاء الدوله از راه اهواز به بصره بازگشت و بر در شهر فرود آمد . چون ابو محمد حسن بن مكرم اين خبر بشنيد به عسكر مكرم رفت ، علاء بن حسن و سپاه ديلم از پى او برفتند و از عسكر مكرم براندند و تا نزديك شوشتر واپس راندند . ميان دو گروه چند بار ديگر نبرد در گرفت . عاقبت چنان شد كه از شوشتر تا رامهرمز در دست ترك افتاد و از رامهرمز به آن سو در دست ديلم .\r\nتركان بازگشتند و علاء بن حسن از پى ايشان بود ، چون ديد كه به واسط مىروند برگشت و در عسكر مكرم اقامت گزيد و بهاء الدوله به بغداد شد . يكى از سرداران ديلم با علاء بن حسن بود به نام لشكرستان [ 3 
  ] . قريب به چهارصد تن از ديلم كه با بهاء الدوله بودند از او امان خواسته و به دو پيوستند . لشكرستان كه شمار سپاهش افزون شده بود به بصره راند و آنجا را محاصره نمود . ابو الحسن بن ابى جعفر العلوى از سران مردم بصره كه آذوقه به بصره مىآورد به او گرايش يافت . بهاء الدوله از ماجرا خبر يافت . كسى را فرستاد تا او و يارانش را بگيرد . بسيارى از ايشان نزد لشكرستان گريختند ، و لشكرستان قويدست شد و چند كشتى به دست آورد و به بصره روى آورد و با ياران بهاء الدوله نبرد كرد و ايشان\r\n\r\n\r\n","description":"","footnote":"\r\n[ ( 1 ) 
  ] متن : سفهيعون\r\n[ ( 2 ) 
  ] متن : لفتكين\r\n[ ( 3 ) 
  ] متن : شكر استان .\r\n","page_name":" 672 ","page_number":704},
  {"content":"\r\n\r\nرا شكست داد و بصره را بگرفت و كشتار كرد و تاراج نمود . بهاء الدوله به مهذب الدوله صاحب بطيحه نوشت كه تو از هر كس ديگر به بصره سزاوارتر هستى . او نيز سپاهى به سردارى عبد اللّه بن مرزوق بفرستاد و لشكرستان را از بصره براند .\r\nلشكرستان بار ديگر به بصره بازگشت و با سفاينى كه ترتيب داده بود بصره را بگرفت و به بهاء الدوله اظهار اطاعت كرد ، و مالى به گردن گرفت ، بهاء الدوله بپذيرفت و پسرش را به گروگان گرفت . اين لشكرستان هم به بهاء الدوله اظهار اطاعت مىكرد و هم به صمصام الدوله .\r\n\r\nوفات صاحب بن عباد\r\nدر سال 385 ابو القاسم اسماعيل بن عباد وزير فخر الدوله در رى چشم از جهان فرو بست .\r\nاو به علم و فضل و رياست و رأى و كرم و معرفت به انواع علوم ، يگانهء روزگار خود بود . در كتابت دستى توانا داشت و رسايلش مشهور و مدون است . كتابهايى كه در كتابخانهء او گرد آمده بود براى هيچ كس فراهم نيامده بود ، چنان كه گويند براى حمل آنان به چهارصد شتر نياز داشت .\r\nپس از او فخر الدوله ، ابو العباس احمد بن ابراهيم الضبى ملقب به الكافى را وزارت داد . با آنكه صاحب به هنگام مرگ آن همه او را وصيت‌هاى نيكو كرده بود به هيچ يك عمل ننمود ، و اموال او را مصادره كرد .\r\nيكى از كسانى كه صاحب در حق او نيكى بسيار كرده بود قاضى عبد الجبار معتزلى بود . صاحب او را بركشيده و قضاى رى و اعمال آن را به او داده بود . چون صاحب از جهان رخت بركشيد ، قاضى عبد الجبار گفت : بر او رحمه اللّه نگوييد زيرا بى آنكه به آشكارا توبه كرده باشد از دنيا رفته است . و اين سخن را دليل بر بىوفايى قاضى گرفته‌اند . سپس فخر الدوله قاضى عبد الجبار را مصادره نمود . در اين مصادره هزار طيلسان و هزار جامهء پشمين گرانبها به فروش رفت . فخر الدوله آثار صاحب را برافكند و هر مسامحه كه او كرده بود واژگونه نمود ، و همهء ياران او را در بند كشيد . و البقاء للّه وحده .\r\n\r\nوفات فخر الدوله پادشاه رى و پادشاهى پسرش مجد الدوله\r\nفخر الدولة بن ركن الدولة بن بويه پادشاه رى و اصفهان و همدان در ماه شعبان سال 387 [ 1 
  ] در قلعهء طبرك وفات نمود و پسرش مجد الدوله ابو طالب رستم كه طفلى چهار ساله بود به پادشاهى نشست . امرا او را به جاى پدر نشاندند و همدان و قرميسين تا حدود عراق را به برادرش شمس الدوله دادند . زمام امور دولت در دست مادر مجد الدوله رستم بود . و كارگزاران او در مباشرت اعمال ، ابو طاهر يار فخر الدوله ، و ابو العباس الضبى ملقب به كافى بودند .\r\n\r\n\r\n","description":"","footnote":"\r\n[ ( 1 ) 
  ] متن : 335 .\r\n","page_name":" 673 ","page_number":705},
  {"content":"\r\n\r\n\r\nمرگ علاء بن الحسن صاحب خوزستان\r\nعلاء بن الحسن عامل خوزستان از جانب صمصام الدوله در عسكر مكرم بمرد . صمصام الدوله ابو على بن استاد هرمز را با اموالى گزاف به خوزستان فرستاد .\r\nابو على آن مال ميان ديلم تقسيم كرد و به جندىشاپور [ 1 
  ] رفت . [ و اصحاب بهاء الدوله را از آنجا براند 
  ] در اين اقدام چند بار ميانشان جنگ افتاد ، عاقبت پيروزى با او بود . ابو على ياران بهاء الدوله را از خوزستان به واسط راند . بعضى از ايشان نيز به ابو على پيوستند . ابو على در هر شهرى از جانب خود عاملى نهاد و به جمع آورى خراج پرداخت . اين واقعه در سال 387 بود .\r\nآنگاه ابو محمد بن مكرم و تركان از واسط بازگرديدند . ابو على دفاع را آماده شد و ميانشان چند بار مصاف افتاد . [ چون تركان را ياراى كوشيدن با ديلم نبود عزم آن كردند كه دوباره به واسط بازگردند . 
  ] [ در سال 388 
  ] ابو على بن اسماعيل - كه بهاء الدوله در سال 386 به هنگام عزيمتش به اهواز او را در بغداد نيابت داده بود - به فرمان او بازگشت . بهاء الدوله او را وزارت داد .\r\nابو على بن اسماعيل بهاء الدوله را اشارت كرد كه به سوى ابو محمد بن مكرم رود و با سپاهى كه در اختيار دارد او را يارى دهد . بهاء الدوله با اكراه اين رأى بپذيرفت و بيامد و در قنطرة البيضا فرود آمد . ابو على بن استاد هرمز و لشكرش در جنگ پاى مىفشردند و چند بار ميان دو گروه نبرد افتاد .\r\nبهاء الدوله در تنگى آذوقه گرفتار آمد ، از بدر بن حسنويه يارى خواست . بدر او را به اندك آذوقه‌اى يارى داد . بهاء الدوله سخت در خطر افتاد . دشمنان ابو على بن اسماعيل به سعايت از او پرداختند . در اين احوال خبر مرگ صمصام الدوله رسيد و كارها نيكو شد و ميان مخالفان وحدت كلمه پديد آمد .\r\n\r\nكشته شدن صمصام الدوله\r\nابو القاسم و ابو نصر پسران بختيار - چنان كه گفتيم - در زندان بودند . اينان موكلان خود را فريب دادند و از دژ بيرون آمدند . جماعتى از كردان به ايشان پيوستند . صمصام الدوله سپاه خود را عرض داده بود و قريب به هزار تن را كه نسبتشان به ديلم ثابت نشده بود از دفتر حذف كرد . اينان به پسران بختيار پيوستند و به ارجان رفتند . صمصام الدوله در كار خود\r\n\r\n\r\n","description":"","footnote":"\r\n[ ( 1 ) 
  ] متن : جنديسابور .\r\n","page_name":" 674 ","page_number":706},
  {"content":"\r\n\r\nحيران ماند و كس نبود كه تدبير كار او كند . ابو جعفر حجاج [ 1 
  ] بن هرمز در فسا بود ، بعضى از يارانش او را گفتند كه مالى ميان سپاهيان تقسيم كند و به صمصام الدوله پيوندد ، سپاهيان كه خواستار ارزاق خود بودند بر او شوريدند و خانه‌اش را تاراج كردند . و او پنهان شد .\r\n[ دستگيرش كرده نزد پسران بختيار بردند 
  ] . ياران صمصام الدوله نيز اشارت كردند كه در اين آشوب به قلعه‌اى كه بر دروازه شيراز است برود و در آنجا موضع گيرد . ولى نگهبانان قلعه او را دستگير كردند و به دودمان [ 2 
  ] در دو منزلى شيراز بردند .\r\nصاحب قلعهء دودمان ، صمصام الدوله را در بند كرد . در اين حال ابو نصر پسر بختيار برسيد و او را از صاحب قلعه بستد و در ماه ذو الحجهء سال 388 بكشت . مدت حكومتش در فارس نه سال بود . مادرش را نيز به يكى از سران ديلم سپرد و او را به قتلش آورد و در خانهء خود به خاكش سپرد . چون بهاء الدوله فارس را تصرف كرد ، پيكر او را به مقابر آل بويه نقل نمود .\r\n\r\nاستيلاى بهاء الدوله بر فارس و خوزستان\r\nچون صمصام الدوله كشته شد و پسران بختيار فارس را گرفتند ، نزد ابو على بن استاد هرمز كس فرستادند تا او را به خود متمايل سازند ، و گفتند كه براى ايشان از آن گروه از ديلم كه با او هستند بيعت بستاند و نيز به جنگ بهاء الدوله رود . بهاء الدوله نيز به وى نامه نوشت و دلجويى نمود و او و ديلميانى را كه همراه او بودند امان بخشيد و آنان را وعده‌هاى نيك داد . ابو على در اين ميان متحير ماند اما از پسران بختيار مىترسيد زيرا پيش از اين برادرانشان را كشته و خودشان را به زندان كرده بود . مردان ديلم كه با او بودند از بهاء الدوله به سبب غلبهء تركان در دستگاه او ، بيم داشتند . ابو على با آنان چندان كوشيد كه حاضر شدند جماعتى از ياران خود را نزد بهاء الدوله بفرستند و با او پيمانهاى مؤكد بندند . سپس به خدمت او - فرود آمدند ، آنگاه به اهواز سپس به رامهرمز و ارجان رفتند . بهاء الدوله بر سراسر بلاد خوزستان استيلا يافت و وزير خود ابو على بن اسماعيل را به فارس فرستاد ، او در خارج شهر شيراز فرود آمد . پسران بختيار در شيراز بودند كه نبرد درگرفت . برخى از لشكريان آن دو برادر به سپاه بهاء الدوله پيوستند . سپس همه از آنان جدا شدند و نزد ابو على بن اسماعيل آمدند ، و ابو - على بن اسماعيل بر شهر غلبه يافت . ابو نصر بن بختيار به بلاد ديلم رفت . و برادرش ابو القاسم به بدر بن حسنويه در بطيحه پناه برد .\r\nوزير ابو على بن اسماعيل خبر پيروزى خود را به بهاء الدوله بنوشت . بهاء الدوله به شيراز آمد و فرمان داد قلعهء دودمان را تاراج كنند و قلعه را تصرف نمايند .\r\n\r\n\r\n","description":"","footnote":"\r\n[ ( 1 ) 
  ] متن : استاد هرمز\r\n[ ( 2 ) 
  ] متن : رودمان .\r\n","page_name":" 675 ","page_number":707},
  {"content":"\r\n\r\nبهاء الدوله در اهواز اقامت گزيد و ابو على بن استاد هرمز را در بغداد نهاد و او را عميد العراق لقب داد .\r\nپادشاهان ديلم از اين پس در اهواز و فارس اقامت مىكردند و تا مدتهاى درازى كسانى را از جانب خود در بغداد مىگماشتند .\r\n\r\nكشته شدن پسر بختيار در كرمان و استيلاى بهاء الدوله بر آن\r\nچون ابو نصر بن بختيار در بلاد ديلم مكان گزيد به سپاهيان ديلم كه در فارس و كرمان بودند نامه مىنوشت و آنان را به يارى خود فرا مىخواند . آنان نيز به او نامه نوشتند و به فارس دعوتش كردند . بسيارى از زط [ 1 
  ] و ديلم و كرد بر او گرد آمدند . پس راهى كرمان شد . ابو جعفر حجاج بن [ استاد هرمز كه در كرمان بود او را نپذيرفت . ابو نصر بن بختيار با ابو جعفر جنگى كرد ، و ابو جعفر شكست خورده به 
  ] سيرجان رفت . پسر بختيار به جيرفت رفت و آنجا را بگرفت و بيشتر كرمان را در تصرف آورد .\r\nاين خبر بر بهاء الدوله گران آمد و وزير خود على بن اسماعيل مقلب به الموفق را به جنگ او فرستاد . چون به جيرفت رسيد مردم امان خواستند و او جيرفت را بگرفت .\r\nپسر بختيار بگريخت . وزير ، از ياران خود سيصد مرد را برگزيد و از پى او روان شد و باقى لشكر را در جيرفت نهاد . چون به پسر بختيار رسيد و با او جنگ آغاز كرد يكى از ياران او به خدعه او را بكشت و سرش را براى وزير فرستاد . باقى ياران او نيز طعمهء تيغ گرديدند .\r\nالموفق على بن اسماعيل بر كرمان دست يافت و ابو موسى سياهجيل [ 2 
  ] را بر آن امارت داد ، و نزد بهاء الدوله بازگرديد . بهاء الدوله او را دستگير كرد و اموالش را بستد . آنگاه به وزير خود شاپور بن اردشير در بغداد نوشت كه همهء خويشاوندان و اصحاب او را بگيرد . شاپور بن اردشير در نهان آنان را خبر داد و همه بگريختند .\r\nبهاء الدوله در سال 394 [ 3 
  ] او را به قتل رسانيد و ابو على حسن بن استاد هرمز را امارت خوزستان داد و او را عميد الجيوش لقب داد ، و ابو جعفر الحجاج را كه در آنجا سيرتى نكوهيده پيش گرفته بود عزل كرد . ابو جعفر الحجاج مردى ستمگر بود . بسيارى را مصادره كرده بود . چون ابو على بيامد اوضاع خوزستان سامان گرفت و براى بهاء الدوله اموال بسيار حاصل شد و نسيم عدالت او در همه جا پراكنده گرديد .\r\n\r\nحركت طاهر بن خلف به كرمان و تصرف آن\r\nگفتيم كه طاهر بن خلف از فرمان پدرش خلف بن احمد سيستانى سر برون كرده بود .\r\n\r\n\r\n","description":"","footnote":"\r\n[ ( 1 ) 
  ] متن : ربض\r\n[ ( 2 ) 
  ] متن : سياه چشم\r\n[ ( 3 ) 
  ] متن : 374 .\r\n","page_name":" 676 ","page_number":708},
  {"content":"\r\n\r\nپدر با او نبرد كرده و بر او پيروز شده بود . طاهر بن خلف به كرمان رفت و قصد تصرف آن را داشت . عامل كرمان به امور شهر نمىپرداخت از اين رو مخالفان او تن و توش گرفتند . طاهر - بن خلف ياران خود را به كوهها برد ، در آنجا جماعتى از ياغيان به دور سلطان ، گرد آمده بودند .\r\nطاهر بن خلف آنان را به جيرفت برد و جيرفت را در تصرف آورد و در سال 391 ديگر بلاد را نيز بگرفت . در كرمان مردى بود به نام ابو موسى سياهجيل ، او لشكريان ديلم را به جنگ طاهر بن خلف برد ولى طاهر او را منهزم ساخت و باقى كرمان را نيز به دست گرفت .\r\nبهاء الدوله ابو جعفر حجاج بن استاد هرمز را با لشكرى به كرمان فرستاد . او طاهر بن - خلف را به سيستان فرارى داد و كرمان را بگرفت و به دست ديلميان داد .\r\n\r\nجنگهاى سپاه بهاء الدوله با بنى عقيل\r\nقرواش بن المقلد ، در سال 393 جماعتى از بنى عقيل را گسيل داشت . اينان بيامدند و مداين را محاصره كردند . ابو جعفر حجاج بن استاد هرمز در بغداد نايب بهاء الدوله بود . او لشكر به جنگشان فرستاد و آنان را براند . بنى عقيل ، و ابو الحسن بن مزيد كه از بنى اسد بود همدست شدند و بسيج نبرد كردند ، ابو جعفر حجاج بر سرشان لشكر آورد و از خفاجه كه در شام بودند يارى طلبيد . ديلم شكست خورد و بسيارى از سپاهيانش كشته شدند . ابو جعفر تجديد نيرو كرد و بار ديگر حمله نمود . اين جنگ در حوالى كوفه بود . اين بار ديلم پيروز شد و از دشمن بسيارى را بكشت و خيمه‌هاى بنى مزيد [ 1 
  ] به غارت رفت . اموال به غارت رفته از نقدينه و جامه و ظروف چندان بود كه در حساب نمىگنجيد .\r\n\r\nفتنه ميان ابو على عميد الجيوش و ابو جعفر الحجاج\r\nچون ابو جعفر الحجاج از بغداد غايب شد ، عياران دست به اغتشاش زدند . و فساد بسيار كردند . بسيارى از مردم تلف شدند و اموال فراوانى به غارت رفت . بهاء الدوله عميد - الجيوش ، ابو على بن جعفر معروف به استاد هرمز را به نگهبانى عراق معين كرد . ابو جعفر خشمگين در نواحى كوفه درنگ كرد . سپس جماعاتى از ديلم و ترك و عرب گرد آورد . ابو على نيز جمعى كثير بسيج كرد و در نواحى نعمانيه مصاف دادند . ابو جعفر در اين نبرد شكست خورد و بگريخت و ابو على آسوده خاطر گرديد و به خوزستان رفت . چون به شوش رسيد خبر يافت كه ابو جعفر به كوفه بازگرديده است . بار ديگر به قصد نبرد بازگشت و آتش جنگ شعله‌ور گرديد . در اين احوال بهاء الدوله نزد ابو على كس فرستاد و او را فراخواند و در سال 393\r\n\r\n\r\n","description":"","footnote":"\r\n[ ( 1 ) 
  ] متن : بنى يزيد .\r\n","page_name":" 677 ","page_number":709},
  {"content":"\r\n\r\nبه جنگ ابو العباس بن و اصل به بصره فرستاد - و ما در اخبار بطيحه از آن سخن خواهيم گفت - ابو على به بغداد بازگرديد و ابو جعفر در نزد قلج [ 1 
  ] كه نگهبان راه خراسان بود فرود آمد .\r\nاين قلج را با عميد الجيوش ابو على مباينت بود . قلج در سال 397 بمرد و ابو على ، ابو الفتح بن عناز [ 2 
  ] را به جاى او معين كرد .\r\n[ عميد الجيوش ابو على در خدمت بهاء الدوله سرگرم نبرد با ابو العباس بن و اصل بود ، كه ابو جعفر حجاج آهنگ بغداد نمود 
  ] . در اين حال خبر پيروزى بهاء الدوله به بغداد رسيد .\r\nابو جعفر در عزم خود سست شد و لشكريانش پراكنده شدند و ابو الحسن على بن مزيد به خوزستان بازگرديد . ابو جعفر و ابو عيسى به حلوان رفتند .\r\nابو جعفر نزد بهاء الدوله رسول فرستاد تا ميان آنان را اصلاح كند و بهاء الدوله را با او بر سر لطف آرد ، بهاء الدوله اجابت كرد . ابو جعفر در شوشتر ( تستر ) به نزد بهاء الدوله رفت .\r\nبهاء الدوله از بيم آنكه مبادا ابو على ناخشنود شود روى خوش به او ننمود .\r\nبهاء الدوله كه از بدر بن حسنويه به خشم آمده بود لشكر بر سر او كشيد ولى بدر كوشيد كه راه مصالحه پيش گيرد . بهاء الدوله بپذيرفت و بازگرديد . ابو جعفر حجاج بن هرمز در سال 400 [ 3 
  ] در اهواز [ و عميد الجيوش ابو على بن استاد هرمز در سال 401 در بغداد 
  ] از دنيا رفتند .\r\n\r\nكشمكش ميان مجد الدوله فرمانرواى رى و مادرش\r\nگفتيم كه مجد الدوله ابو طالب رستم بن فخر الدوله [ در رى بود و برادرش شمس - الدوله 
  ] در همدان و قرميسين تا حدود عراق . مادرش تدبير اين دو دولت را به دست داشت ، و او بود كه بر هر دو فرمان مىراند . چون خطير ابو على بن على بن القاسم به وزارت رسيد كوشيد تا امرا را عليه آن زن برانگيزد و مجد الدوله را از مادر بيمناك سازد . مادر مجد - الدوله نيز از پسر بيمناك شد و از رى به قلعه رفت و براى حفظ جان خويش نگهبانان گماشت و حيله‌اى انگيخت تا با بدر بن حسنويه رابطه‌اى يابد و از او يارى طلبد . پسرش شمس الدوله با سپاه همدان نزد او آمد و همراه با بدر بن حسنويه به رى رفتند تا آنجا را در محاصره گيرند .\r\nاين واقعه در سال 397 بود . اين محاصره مدتى ادامه يافت ، عاقبت بدر به شهر داخل شد و مجد الدوله را اسير كرده نزد مادر آورد . مادر او را بند بر نهاد و در قلعه محبوس داشت ، و شمس الدوله را به پادشاهى نشاندند ، و بدر به ديار خود بازگرديد .\r\nمادر پس از يك سال از شمس الدوله بيمناك شد زيرا مجد الدوله از او نرمخوىتر\r\n\r\n\r\n","description":"","footnote":"\r\n[ ( 1 ) 
  ] متن : فلح\r\n[ ( 2 ) 
  ] متن : عنان\r\n[ ( 3 ) 
  ] متن : 401 .\r\n","page_name":" 678 ","page_number":710},
  {"content":"\r\n\r\nبود . اين بود كه مجد الدوله را به پادشاهى بازگردانيد و شمس الدوله به ناچار به همدان رفت . بدر بدين سبب از آن زن به خشم آمد ولى خود سرگرم فرونشاندن فتنهء پسرش هلال بود .\r\nشمس الدوله از بدر يارى خواست . بدر لشكرى به يارىاش فرستاد و او قم را در محاصره گرفت .\r\nعلاء الدوله [ 1 
  ] ، ابو جعفر [ 2 
  ] بن كاكويه پسر دايى اين زن بود . كاكويه به زبان فارسى به معنى دايى است . از اين رو ابو جعفر بن كاكويه مىگفتند . اين ابو جعفر علاء الدوله را امارت اصفهان داده بود و چون مادر مجد الدوله از پسرش جدا شد اوضاع علاء الدولة بن كاكويه نيز پريشان شد و نزد بهاء الدوله به عراق رفت . چون بار ديگر آن زن به مستقر خويش بازآمد ، ابو جعفر از بهاء الدوله بگريخت و نزد او آمد و بار ديگر امارت اصفهان يافت . اركان دولت ابو جعفر بن كاكويه در اصفهان استوار شد و پسرانش در آن شهر به حكومت رسيدند و ما در آتيه از آن ياد خواهيم كرد .\r\n\r\nوفات عميد العراق و حكومت فخر الملك\r\nابو جعفر استاد هرمز از حاجبان عضد الدوله و از خواص او بود . عضد الدوله پسر او ، ابو على را به خدمت فرزند خود صمصام الدوله فرستاد . چون صمصام الدوله كشته شد ابو على نزد بهاء الدوله آمد . در غياب بهاء الدوله اوضاع عراق آشفته شده بود و عياران آشكار شده بودند . در ماه ذو الحجه [ بهاء الدوله ابو على را به عراق فرستاد و او كارها را به سامان آورد و چون در سال 401 ابو على از دنيا رفت 
  ] بهاء الدوله فخر الملك ابو غالب حسن بن منصور ذو السعادتين را به بغداد فرستاد . او در ماه ذو الحجه به عراق آمد ، و دبيران و سرداران سپاه و اعيان بغداد به ديدار او رفتند . فخر الملك آنگاه لشكرى از بغداد به نبرد ابو الشوك فرستاد و او را به راه آورد .\r\nدر اين احوال ميان بدر بن حسنويه و پسرش هلال خلاف افتاده بود . بدر از بهاء الدوله يارى خواست ، بهاء الدوله [ فخر الملك ابو غالب را به يارىاش فرستاد ، فخر الملك تا شاپور خواست رفت ، هلال سر به فرمان بهاء الدوله نهاد . چون بدر ، پدر هلال ، از اين واقعه آگاه شد به خشم آمد و گفت اين حيله‌اى بيش نيست . فخر الملك به ناچار بر سپاه هلال حمله آورد و او را اسير كرده نزد پدر فرستاد . سپس به قلعهء او فرا رفت و اموالى عظيم فرا چنگ آورد .\r\nگويند چهل هزار بدره درهم بود و چهارصد بدره دينار زر ، غير از جامه‌ها و سلاحها 
  ] .\r\nچون فخر الملك دير العاقول را گرفت سلطان و علوان و رجب پسران ثمال الخفاجى با جماعتى از اعيان عشيرهء آنان نزد او آمدند و حمايت از آبيارى فرات و دفع بنى عقيل از آن\r\n\r\n\r\n","description":"","footnote":"\r\n[ ( 1 ) 
  ] متن : علاء الدين\r\n[ ( 2 ) 
  ] متن : ابو حفص بن كاكويه .\r\n","page_name":" 679 ","page_number":711},
  {"content":"\r\n\r\nرا به عهده گرفتند و با او به بغداد رفتند . فخر الملك فرمان داد تا همراه با ابو غالب ذو السعادتين حسن بن منصور به انبار روند . چون به نواحى انبار رسيدند دست به آشوب و فساد زدند . ذو السعادتين جماعتى از ايشان را گرفته به زندان انداخت . سپس آزادشان نمود . چون از بند آزاد شدند آهنگ دستگيرى ذو السعادتين نمودند . ذو السعادتين از توطئه آگاه شد و سلطان را بگرفت و با جماعتى ديگر در بغداد به حبس فرستاد . ابو الحسن بن مزيد شفاعت كرد .\r\nذو السعادتين ايشان را از حبس آزاد نمود .\r\nدر سال 402 مردان خفاجه راه حاجيان ببريدند و اموالشان را به غارت بردند . فخر - الملك به ابو الحسن بن مزيد نوشت كه از آنان انتقام بگيرد . ابو الحسن بن مزيد از پى ايشان رفت و خلق كثيرى از آنان را بكشت و هر چه از اموال حاجيان در نزد آنان يافت بستد و با اسيران نزد فخر الملك فرستاد . بار ديگر خفاجه راه بر حجاج بگرفتند و سواد كوفه را تاراج كردند . ابو الحسن بن مزيد بر سر ايشان تاخت و جماعت ديگرى را بكشت و اسيرانشان را به بغداد فرستاد .\r\n\r\nوفات بهاء الدوله و پادشاهى پسرش سلطان الدوله\r\nبهاء الدوله ابو نصر بن عضد الدولة بن بويه ديده از جهان فرو بست . او در اواسط سال 403 در ارجان بمرد . پيكرش را به مقبرهء پدرش در مشهد على ( ع ) آوردند و در آنجا به خاك سپردند . بيست و چهار سال پادشاهى كرد . پس از او پسرش ، سلطان الدوله ابو شجاع ، به جايش نشست و از ارجان به شيراز رفت . سلطان الدوله برادر خود جلال الدوله ابو طاهر بن بهاء الدوله را امارت بصره داد و برادر ديگرش ابو الفوارس را امارت كرمان .\r\n\r\nاستيلاى شمس الدوله بر رى و بازگشتش از آن\r\nگفتيم كه شمس الدولة بن فخر الدوله پادشاه همدان بود ، و برادرش مجد الدوله پادشاه رى ، و زير نظر مادرش حكم مىراند . بدر بن حسنويه امير كردان بود و ميان او و پسرش هلال فتنه‌ها و جنگهايى بود كه در اخبار ايشان خواهيم آورد .\r\nشمس الدوله بر بسيارى از آن بلاد مستولى شده و اموال بسيار فراهم آورده بود . اكنون آهنگ تصرف رى داشت . مجد الدوله و مادرش چون اين خبر بشنيدند از رى بيرون آمده به دنباوند ( دماوند ) رفتند . شمس الدوله بر رى استيلا يافت و به طلب برادر و مادرش در حركت آمد . سپاهيان بر او بشوريدند و خواستار ارزاق خود شدند . شمس الدوله به همدان بازگرديد و برادرش مجد الدوله و مادرش به رى باز آمدند\r\n.\r\n\r\n","description":"","footnote":"","page_name":" 680 ","page_number":712},
  {"content":"\r\n\r\n\r\nكشته شدن فخر الملك بن ابى غالب و وزارت ابن سهلان\r\nسلطان الدوله نايب خود در عراق ، فخر الملك را بگرفت و او را در آخر ماه ربيع الاول سال 406 پس از پنج سال و نيم از حكومتش بكشت و اموالش را بستد . از اموال او آنچه از نقدينه به دست آمد ، علاوه بر اشيا و آنچه به غارت رفته بود ، هزار هزار دينار بود . چون فخر الملك را بگرفت ، ابو محمد حسن بن سهلان را به جاى او گماشت و او را عميد [ اصحاب 
  ] الجيوش لقب داد .\r\nدر سال 408 ابن سهلان از سلطان الدوله بگريخت و به هيت رفت و در نزد قرواش اقامت گزيد . سلطان الدوله ابو القاسم جعفر بن ابى الفرج بن فسانجس را به جاى او به وزارت برگزيد . در سال 409 سلطان الدوله رخجى را به حكومت عراق برگماشت . او گفت ولايت عراق نيازمند به كسى است كه تندخو و ستمگر باشد و اين كسى جز ابن سهلان نيست و من او را به جاى خود در عراق مىنهم و سلطان الدوله در ماه محرم سال 409 ابن سهلان را امارت عراق داد .\r\nابن سهلان در راه كه به عراق مىرفت به بنى اسد رسيد . هواى آن در سرش افتاد كه از پسران دبيس ، يعنى مهارش و مضر انتقام بگيرد زيرا در سالهاى پيش مضر او را به فرمان فخر الملك در بند كشيده بود . پس به سوى آنان راند . برادر مضر و مهارش ، طراد بن دبيس نيز با او بود . ابن سهلان پيش رفت تا آن دو را بيافت . مردان حى جماعتى از ديلم و تركان را كشتند ولى عاقبت رو به گريز نهادند . ابن سهلان اموالشان را غارت كرد و زن و فرزندشان را اسير نمود . پس مضر و مهارش را امان داد و طراد را نيز در جزيرهء بنى اسد با آنان شريك قرار داد .\r\nسلطان الدوله از اين عمل ابن سهلان ناخشنودى نمود . ابن سهلان به واسط آمد ديد شهر را آشوب فرا گرفته است . جمعى را بكشت و شهر را امنيت بخشيد . خبر رسيد كه در بغداد نيز فتنه بر پا شده . عازم بغداد شد در ماه ربيع الآخر سال 409 به بغداد در آمد . عياران از آن بگريختند . جماعتى از عباسيان و غير ايشان همچنين ابو عبد اللّه بن النعمان فقيه شيعه را از شهر تبعيد كرد و فرمان داد ديلم در اطراف شهر فرود آيند . ابن سهلان با مردم و تركان ستم از حد بگذرانيد ، تركان نزد سلطان الدوله كه در واسط بود ، از ابن سهلان شكايت بردند . سلطان الدوله وعده داد كه در كارشان نظر كند و آرامشان كرد . آنگاه ابن سهلان را فرا خواند . ابن سهلان بترسيد و به ميان بنى خفاجه گريخت . سپس به موصل رفت و عاقبت در بطيحه جاى گرفت . سلطان الدوله لشكرى به طلب او فرستاد . سلطان الدوله او را از شرابى ، والى بطيحه ، طلب نمود . شرابى كه پناهش داده بود از تحويل او سرباز زد و لشكر سلطان الدوله را پراكنده ساخت . ابن سهلان نزد جلال الدوله برادر سلطان الدوله به بصره رفت .\r\n\r\n","description":"","footnote":"","page_name":" 681 ","page_number":713},
  {"content":"\r\n\r\nسپس رخجى پاى در ميان نهاد تا سلطان از تقصير او بگذشت و ابن سهلان نزد سلطان الدوله بازگرديد .\r\nدر اين سال ( 409 ) كار ديلم چه در بغداد و چه در واسط روى به ضعف نهاده بود و از هر سو مردم بر آنان مىشوريدند و ايشان را طاقت دفع آنان نبود .\r\nسلطان الدوله وزير خود ابن فسانجس و برادرانش را بگرفت و ابو غالب ذو السعادتين حسن بن منصور را ، به وزارت خويش برگزيد . همچنين جلال الدوله ، فرمانرواى بصره ، وزير خود ابو سعد عبد الواحد على بن ماكولا [ 1 
  ] را به حبس افكند .\r\n\r\nعصيان ابو الفوارس بر برادرش جلال الدوله\r\nسلطان الدوله ، برادرش ابو الفوارس را امارت كرمان داد . بعضى از ديلم گرد او را گرفتند و او را تحريض به عصيان كردند . ابو الفوارس در سال 407 به شيراز رفت و آنجا را بگرفت .\r\nسلطان الدوله لشكر به شيراز برد و ابو الفوارس به كرمان گريخت . سلطان الدوله از پى او به كرمان راند و ابو الفوارس به بست نزد محمود سبكتكين رفت . محمود او را وعدهء يارى داد و لشكرى به سردارى ابو سعيد طايى همراه او كرد . ابو الفوارس به كرمان آمد و سلطان الدوله از آنجا به بغداد رفته بود . ابو الفوارس كرمان را بار ديگر تصرف كرد و از آنجا به بلاد فارس لشكر برد و به شيراز داخل شد . سلطان الدوله بار ديگر به دفع او لشكر آورد .\r\nابو الفوارس در سال 408 به كرمان بازگرديد . سلطان الدوله لشكرى از پى او روانه داشت .\r\nاينان كرمان را از او بستدند . ابو الفوارس نزد شمس الدوله صاحب همدان رفت . چه او را به سبب رفتار ناشايستى كه با ابو سعيد طايى كرده بود روى بازگشتن به سوى محمود نبود . سپس از شمس الدوله نيز جدا شد و به مهذب الدوله فرمانرواى بطيحه پيوست . مهذب الدوله در اكرام او مبالغه كرد و او را در سراى خويش فرود آورد . برادرش جلال الدوله براى او مالى فرستاد و از او خواست كه به نزد او رود . سپس رسولان ، ميان او و برادرش سلطان الدوله آمد و شد آغاز كردند . سلطان الدوله از خطاى وى درگذشت و او به كرمان بازگرديد و سلطان الدوله برايش فرمان و خلعت فرستاد .\r\n\r\nشورش مشرف الدولة بن بهاء الدوله عليه برادرش سلطان الدوله در بغداد\r\nدر سال 411 سپاهيان عليه سلطان الدوله شورش به پا كردند و او را از حركت بازداشتند\r\n\r\n\r\n","description":"","footnote":"\r\n[ ( 1 ) 
  ] آن ابن ماكولا كه وزير جلال الدوله است ، ابو القاسم هبة اللّه بن على بن جعفر عجلى نام دارد . م .\r\n","page_name":" 682 ","page_number":714},
  {"content":"\r\n\r\nو از او خواستند كه پادشاهى به برادرش مشرف الدوله دهد . بعضى اشارت كردند كه مشرف الدوله را گرفته در بند كند ، ولى بر او دست نيافت . سلطان الدوله براى انجام كارى به واسط مىرفت ، سپاهيان گفتند بايد برادرت مشرف الدوله را نزد ما نهى . سلطان الدوله چنين كرد .\r\nبار ديگر كه از بغداد به واسط مىرفت مشرف الدوله را به جاى خود در عراق نهاد .\r\nسلطان الدوله و مشرف الدوله هر دو سوگند خورده بودند كه هيچكدام ابن سهلان را به وزارت برنگزينند . چون سلطان الدوله به شوشتر ( تستر ) رسيد ابن سهلان را وزارت خويش داد و اين امر سبب وحشت مشرف الدوله شد . [ سلطان الدوله ابن سهلان را به عراق فرستاد تا - برادرش مشرف الدوله را از آنجا براند . مشرف الدوله سپاهى ، كه بيشتر از تركان واسط بودند بسيج كرده به جنگ ابن سهلان رفت . در نزديكى واسط با ابن سهلان روبرو شد ، ابن سهلان به واسط بازگشت . مشرف الدوله او را در واسط به محاصره افكند و عاقبت بر او پيروز گرديد .\r\nاز اين پس به نام مشرف الدوله خطبه خواندند و شاهنشاهش خطاب نمودند . و در آخر محرم سال 412 به نام او در بغداد خطبه خواندند 
  ] .\r\nسلطان الدوله كه از شنيدن اين اخبار سخت خود را باخته بود ، لشكر به اهواز فرستاد تا آنجا را تاراج كند . تركانى كه در اهواز بودند به دفاع برخاستند و شعار پادشاهى مشرف الدوله آشكار نمودند . سلطان الدوله از اهواز بازگرديد .\r\n[ در سال 412 
  ] ديلمهايى كه در خوزستان بودند از مشرف الدوله اجازت خواستند كه به خانه‌هاى خود به خوزستان بازگردند . مشرف الدوله اجازت داد و وزير خود ابو غالب را فرمود كه همراه آنان برود . [ چون به اهواز رسيد ديلم شعار پادشاهى مشرف الدوله آشكار نمودند و ابو غالب را كشتند 
  ] . تركانى كه با او بودند به طراد بن دبيس الاسدى به جزيرهء بنى اسد پيوستند اينان نتوانسته بودند از ابو غالب دفاع كنند . مدت وزارت او يك سال و نيم بود . پسرش ابو العباس بن ابى غالب نيز گرفتار آمد و سى هزار دينار مصادره گرديد . چون سلطان الدوله از قتل ابو غالب خبر يافت شادمان شد و پسر خود ابو كاليجار را به اهواز فرستاد و آنجا را در تصرف آورد .\r\nپس از اين كشمكشها ميان سلطان الدوله و مشرف الدوله رسولان آمد و شد آغاز كردند تا ميانشان طرح آشتى افكنند . ابو محمد بن مكرم از سوى سلطان الدوله بود و مؤيد الملك الرخجى از سوى مشرف الدوله . قرار بر اين بود كه عراق از آن مشرف الدوله باشد و فارس و كرمان از آن سلطان الدوله . اين پيمان صلح در سال 413 ميان دو طرف بسته شد .\r\n\r\nاستيلاى پسر كاكويه بر همدان\r\nچون شمس الدولة بن بويه فرمانرواى همدان از جهان برفت پسرش سماء الدوله به جاى\r\n\r\n","description":"","footnote":"","page_name":" 683 ","page_number":715},
  {"content":"\r\n\r\nاو نشست . فرهاد پسر مرداويج بروجرد [ 1 
  ] را در اقطاع خود داشت . سماء الدوله برفت و بروجرد را در محاصره گرفت . فرهاد از علاء الدوله پسر كاكويه يارى طلبيد . علاء الدوله لشكر فرستاد و سماء الدوله را از آنجا دور نمود . سپس علاء الدوله و فرهاد به همدان لشكر كشيدند و آن را محاصره كردند و [ راه آذوقه بر همدان بستند . سپاهى كه در همدان بود به نبرد بيرون آمد و علاء الدوله به گلپايگان ( جرباذقان ) رفت و از سپاه او قريب به سيصد تن از سرما هلاك شدند 
  ] تاج الدين قوهى [ 2 
  ] سردار لشكر همدان به گلپايگان ( جرباذقان ) رفت و علاء الدوله را در محاصره گرفت . علاء الدوله با تركانى كه در سپاه تاج الدين بودند در نهان به گفتگو پرداخت و چون آنان از محاصره دست برداشتند علاء الدوله نيز از محاصره خلاص شد و بار ديگر به همدان آمد . سماء الدوله و تاج الدوله از همدان به نبرد او آمدند ، سپاه همدان شكست خورد و تاج الدين بگريخت ، و علاء الدوله بر سماء الدوله پيروز شد ، ولى با او چون پادشاهى فرمانروا رفتار كرد و اكرامش نمود و اموالى تقديم كرد . آنگاه او و علاء الدوله به قلعه‌اى كه تاج الدين در آن موضع گرفته بود رفتند و او را محاصره نمودند . تاج الدين امان خواست .\r\nعلاء الدوله امانش داد و سماء الدوله را به همدان فرستاد .\r\nچون علاء الدوله همدان را گرفت به ديگر اعمال همدان لشكر برد و همه را در ضبط آورد ، و جماعتى از امراى ديلم را كه در همدان بودند بگرفت و به حبس فرستاد و بسيارى از مردم را نيز بكشت . آنگاه آهنگ حسام الدين ابو الشوك نمود . مشرف الدوله نزد او كس فرستاد و شفاعتش كرد . علاء الدوله نيز از جنگ با او منصرف گرديد . اين واقعه در سال 414 اتفاق افتاد .\r\n\r\nوزارت ابو القاسم المغربى مشرف الدوله را سپس عزل او\r\nعنبر خادم زمام دولت مشرف الدوله را در دست داشت . پدر و جدش نيز چنين مقامى داشتند . اين عنبر به اثير ملقب بود . بر دولت آل بويه فرمان مىراند و بويژه سپاهيان از او حرف شنوى داشتند . اثير خادم سبب شد كه مشرف الدوله ، وزير خود ، مؤيد الملك الرخجى را عزل كند . زيرا مؤيد الملك [ از ابن شعياى يهودى 
  ] صد هزار دينار مصادره كرده بود و اين يهودى از متعلقان اثير خادم بود . چون مشرف الدوله در سال 414 مؤيد الملك را معزول نمود ، [ ابو القاسم حسين بن على بن الحسين المغربى را به جاى او وزارت داد . ابو القاسم در مصر متولد شده بود و پدرش از اصحاب سيف الدولة بن حمدان بود كه 
  ] به مصر رفت و در آنجا به مقامات دولتى رسيد ولى به دست الحاكم بامر اللّه كشته شد . ابو القاسم به شام گريخت و به حسان بن المفرج بن الجراح الطائي پيوست و او را به عصيان عليه عبيديان\r\n\r\n\r\n","description":"","footnote":"\r\n[ ( 1 ) 
  ] متن : يزدجرد\r\n[ ( 2 ) 
  ] متن : الفوهى .\r\n","page_name":" 684 ","page_number":716},
  {"content":"\r\n\r\nبرانگيخت ، و بيعت با ابو الفتوح حسن بن جعفر العلوى امير مكه را در چشم او بياراست .\r\nاو نيز ابو الفتوح را به رمله فرا خواند و با او بيعت كرد . آنگاه از سوى مصر مالى براى حسان بن المفرج فرستادند ، اين مال سبب شد كه همهء اين رشته‌ها پنبه شود . ابو الفتوح به مكه بازگرديد و ابو القاسم آهنگ عراق نمود و به فخر الملك ابو غالب پيوست . به علت ارتباطى كه با مصر و خلفاى شيعى مصر پيدا كرده بود ، خليفه القادر باللّه فرمان داد كه فخر الملك ابو القاسم را از خود دور كند ، او نيز از نزد فخر الملك به نزد قرواش به موصل رفت و كاتب او شد ولى در آنجا نيز كارش سامان نيافت و به عراق معاودت نمود و همچنان دستخوش تقلب احوال بود تا آنگاه كه بعد از مؤيد الملك رخجى به وزارت رسيد . در اين مقام كه بود با سپاهيان روشى نكوهيده داشت . تركان بر او و به سبب او بر اثير عنبر بشوريدند . آن دو به سنديه رفتند . مشرف الدوله نيز با آنان همراه بود . قرواش آنان را پذيرا شد . سپس به اوانا رفتند . تركان از كارى كه كرده بودند پشيمان شدند . مرتضى و ابو الحسن الزينبى را نزد ايشان فرستادند و معذرت خواستند . اثير عنبر [ 1 
  ] ، تا آنان را عليه وزير بشوراند ، نوشت كه ارزاق و جامگى شما در نزد وزير است . چون ابو القاسم خبر يافت بترسيد و نزد قرواش گريخت . مدت وزارت او دو ماه بود . تركان نزد مشرف الدوله و اثير عنبر آمدند و آنان را به بغداد باز - گردانيدند .\r\n\r\nوفات سلطان الدوله در فارس و پادشاهى پسرش ابو كاليجار و قتل ابن مكرم\r\nسلطان الدوله ابو شجاع بن بهاء الدوله ، فرمانرواى فارس در شيراز بمرد . ابو محمد [ 2 
  ] بن مكرم زمام امور دولت او را به دست داشت و او را دل با ابو كاليجار بن سلطان الدوله بود ، ابو كاليجار در اين روزها فرمانرواى اهواز بود ، از اين رو ابو كاليجار را براى پادشاهى بعد از پدرش دعوت نمود و حال آنكه تركان را دل با عم او ابو الفوارس بن بهاء الدوله فرمانرواى كرمان بود و اينان او را به شيراز فرا خواندند تا جانشين پدر شود . ابو كاليجار دير جنبيد و ابو الفوارس بيامد و بر پادشاهى دست يافت .\r\n[ ابو المكارم پسر ابو محمد بن مكرم پدر را اشارت كرد كه چون آتش اختلاف بالا گرفته است تو خود را به سويى بكش و چون ابو محمد بدين نصيحت گوش نداد 
  ] ابو المكارم خود به بصره رفت . العادل ابو منصور بن مافنه او را گفت كه به سيراف رود تا در امان ماند ولى ابو المكارم به سيراف عزيمت كرد و العادل ابو منصور را به كرمان فرستاد تا ابو الفوارس را حاضر آورد . العادل ابو منصور بن مافنه به كرمان رفت تا ابو الفوارس را بياورد . او دوست ابو - محمد بن مكرم بود . كار ابو محمد بن مكرم در نزد ابو الفوارس بالا گرفت . سپاهيان ابو الفوارس\r\n\r\n\r\n","description":"","footnote":"\r\n[ ( 1 ) 
  ] متن : ابو القاسم\r\n[ ( 2 ) 
  ] متن : محمد بن مكرم .\r\n","page_name":" 685 ","page_number":717},
  {"content":"\r\n\r\nاز او حق البيعه خواستند . ابو الفوارس به ابو محمد بن مكرم اشارت كرد . ابن مكرم از اين امر ناخشنودى نمود و در انجام آن مماطلت ورزيد . ابو الفوارس نيز او را بگرفت و بكشت .\r\nپسرش ابو القاسم [ 1 
  ] نزد ابو كاليجار به اهواز رفت . ابو كاليجار از اهواز سپاهى بسيج كرده به فارس آمد . امور دولت او را ابو مزاحم [ 2 
  ] صندل خادم كه مربى او بود بر عهده داشت .\r\nابو كاليجار با سپاه خود به فارس آمد . ابو منصور حسن بن على النسوى [ 3 
  ] وزير ابو - الفوارس با سپاه خود به مدافعت بيرون آمد . چون جنگ در گرفت سپاه ابو الفوارس در هم شكست و لشكرگاهش به تاراج رفت و ابو الفوارس خود به كرمان گريخت و ابو كاليجار شيراز را بگرفت و بر ديگر بلاد فارس استيلا يافت . چون ابو كاليجار به فارس آمد با آن گروه از ديلم كه در شيراز بودند دل بد كرد ولى آن گروه از ديلم كه در فسا [ 4 
  ] ، و در طاعت ابو الفوارس بودند قصد آن داشتند كه با ابو كاليجار آشتى كرده نزد او بيايند . آنان كه در شيراز بودند و از ابو كاليجار آزار مىديدند از آنان خواستند كه همچنان در طاعت ابو الفوارس باقى بمانند .\r\nآنگاه سپاه ابو كاليجار بر او بشوريدند و از او خواستار ارزاق خود شدند . ديلم نيز با آنان يار شدند . ابو كاليجار به نوبندجان گريخت و از آنجا به شعب بوان شد . آن گروه از ديلم كه در شيراز بودند به ابو الفوارس نامه نوشتند و او را به شيراز فراخواندند [ ابو الفوارس به شيراز آمد و آنجا را بگرفت 
  ] ولى پس از گفتگوهايى ميان دو گروه صلح افتاد . بدين گونه كه فارس و كرمان از آن ابو الفوارس باشد و خوزستان از آن ابو كاليجار . [ ابو الفوارس به شيراز آمد و ابو كاليجار به فارس رفت . پس از چندى وزير ابو الفوارس دست به آزار مردم گشود . در اين حال ابو منصور بن مافنه ، صندل خادم را به بازگشت به شيراز تحريض كرد 
  ] زيرا با جدايى از شيراز نعمت بزرگى را از دست داده بودند . و ديلم سر به فرمان او داشتند . عاقبت ابو كاليجار و عمش ابو الفوارس عزم نبرد كردند . در اين نبرد ابو الفوارس شكست خورده به درابجرد گريخت ، و ابو كاليجار بر فارس مستولى شد . ابو الفوارس با ده هزار سپاهى از كردان آهنگ نبرد او كرد ، ميان بيضا و اصطخر نبرد در گرفت . بار ديگر ابو الفوارس شكست خورده به كرمان گريخت و ابو كاليجار بر فارس مستولى شد و در سال 417 بر سرير پادشاهى فارس مستقر گرديد .\r\n\r\nوفات مشرف الدوله و پادشاهى برادرش جلال الدوله\r\nمشرف الدوله ابو على بن بهاء الدولة بن بويه ، سلطان بغداد ، در ماه ربيع الاول سال 416 پس از پنج سال پادشاهى وفات كرد . پس از او در بغداد به نام برادرش جلال الدوله كه در بصره بود خطبه خواندند و خواستند كه به بغداد رود ولى او به بغداد نرفت بلكه راهى واسط شد و در آنجا بماند ، سپس به بصره بازگشت . پس نام او را از خطبه بيفكندند و به نام پسر\r\n\r\n\r\n","description":"","footnote":"\r\n[ ( 1 ) 
  ] متن : قاسم\r\n[ ( 2 ) 
  ] متن : ابن مزاحم\r\n[ ( 3 ) 
  ] متن : النسوى\r\n[ ( 4 ) 
  ] متن : نسا .\r\n","page_name":" 686 ","page_number":718},
  {"content":"\r\n\r\nبرادرش ، ابو كاليجار بن سلطان الدوله كه در خوزستان سرگرم نبرد با عمش ابو الفوارس خطبه خواندند . چون جلال الدوله بشنيد از واسط به بغداد آمد . سپاه بغداد به مقابله بيرون رفت و با او در شيب از اعمال نهروان روبرو شد و بازش گردانيد . در اين نبرد قسمتى از خزاينش به تاراج رفت . در اين هنگام ابو سعد [ 1 
  ] بن ماكولا وزارت او داشت .\r\nجلال الدوله ابن ماكولا را بگرفت و به حبس فرستاد و پسر عم او ابو على بن ماكولا را وزارت داد .\r\nدر اين احوال سپاهيان بر ابو كاليجار بشوريدند و او وعده داد كه چون از جنگ فارغ شود به كار آنان خواهد رسيد . در بغداد نيز هرج و مرج فراوان شد و عياران دست به اغتشاش گشودند و كرخ را آتش زدند . امير عنبر كوشيد تا آنان را از آن كارها باز دارد ولى به سخن او گوش ندادند . او نيز بر جان خويش بيمناك شد و در موصل به قرواش پيوست و فتنه‌ها در بغداد هر چه بيشتر گسترش يافت .\r\n\r\nاستيلاى جلال الدوله بر بغداد\r\nچون هرج و مرج در بغداد فزونى گرفت و تركان ديدند كه بلاد روى به ويرانى نهاده و اعراب و كردان و عامهء مردم قصد آنان دارند ، به سراى خلافت آمدند و از اينكه به رأى خود نخست جلال الدوله را فرا خوانده‌اند و سپس او را بازپس رانده و ابو كاليجار را فرا خوانده‌اند - در حالى كه اين گونه كارها در شأن مقام خلافت است نه ايشان - از خليفه پوزش خواستند و عرضه داشتند كه همگان خواستار جلال الدوله هستند كه اگر او بيايد همه همرأى شده اين فتنه و آشوب را فرونشانند .\r\nخليفه القادر باللّه ، خواهش ايشان را بپذيرفت و جلال الدوله را فراخواند . جلال الدوله از بصره بيامد . خليفه قاضى ابو جعفر سمنانى را به استقبال او فرستاد و ميان او و خليفه و تركان پيمانها و سوگندها تجديد شد . جلال الدوله در سال 418 به بغداد وارد شد . خليفه نيز خود به استقبال او رفت . جلال الدوله نخست به زيارت مشهد امام موسى الكاظم رفت و به بغداد بازگشت ، و به سراى سلطنت داخل گرديد و فرمان داد كه بر درگاه او پنج نوبت زنند .\r\nالقادر كس فرستاد كه آن را قطع كند . او نيز از روى خشم قطع كرد ولى القادر بار ديگر اجازت داد كه نوبت زنند . جلال الدوله ، مؤيد الملك ابو على رخجى را نزد اثير عنبر خادم كه در نزد قرواش بود فرستاد و از آنچه تركان كرده بودند از او پوزش خواست .\r\n\r\nاخبار ابن كاكويه صاحب اصفهان با كردان و با اسپهبد\r\nعلاء الدولة بن كاكويه ، ابو جعفر على ، پسر عم خود را بر شاپور خواست [ 2 
  ] و آن نواحى\r\n\r\n\r\n","description":"","footnote":"\r\n[ ( 1 ) 
  ] متن : ابو سعيد\r\n[ ( 2 ) 
  ] متن : نيشابور خوست .\r\n","page_name":" 687 ","page_number":719},
  {"content":"\r\n\r\nامارت داده بود . سپس كردان جوزقان [ 1 
  ] را نيز كه رياستشان با ابو الفرج بابونى بود به قلمرو او در افزود . ميان ابو جعفر و ابو الفرج خلافى افتاد . مشاجره نزد علاء الدوله بردند و او در ميانشان صلح افكند و هر يك را به مستقر خويش بازگردانيد . چندى بعد ابو جعفر ، ابو الفرج را كشت و جوزقان عصيان كرد و فسادى عظيم پديد آمد .\r\nعلاء الدوله براى دفع شر ايشان سپاهى روانه كرد [ و ابو منصور پسر عم خود را بر آنان امارت داد و فرهاد بن مرداويج و على بن عمران را نيز با او همراه كرد .\r\nچون كردان جوزقان از آمدن ابو منصور خبر يافتند نزد على بن عمران رسولى فرستادند تا سبب مصالحهء ايشان با علاء الدوله گردد و جماعتى از ايشان نيز نزد او آمدند . على بن - عمران پاى در ميان نهاد تا ميان ايشان و علاء الدوله آشتى افكند ولى ابو جعفر و فرهاد از او مىخواستند كه جماعتى از جوزقان را كه نزد او آمده‌اند به ايشان تسليم كند ، و قصد آن كردند كه به قهر آنان را بستانند . پس ميان دو گروه نبرد افتاد ، على بن عمران و جوزقان از يك سو و ابو جعفر و فرهاد از ديگر سو . در اين نبرد فرهاد منهزم گرديد . و ابو جعفر و ابو منصور پسر عموهاى علاء الدوله اسير گشتند و ابو جعفر به قصاص كشته شد و ابو منصور به زندان افتاد 
  ] .\r\n[ در سال 418 ميان علاء الدولة بن كاكويه و اسپهبد و يارانش نبرد افتاد . سبب آن بود كه چون على بن عمران از اطاعت علاء الدوله كاكويه سر بر تافت به اسپهبد صاحب طبرستان پيوست . او با ولكين پسر وندرين در رى بود ، على بن عمران او را به قصد بلاد جبل برانگيخت . همچنين با منوچهر بن قابوس بن وشمگير مكاتبه آغاز نهاد . اسپهبد و ولكين و على بن عمران و سپاهى كه از جانب منوچهر بن قابوس بن وشمگير آمده بود اصفهان را محاصره كردند . علاء الدوله در اصفهان بود 
  ] علاء الدوله اموالى گزاف ميان سپاهيان خود تقسيم كرد ، همچنين كوشيد تا از كردان جوزقان دلجويى نمايد ، آنان نيز بار ديگر سر به فرمان آوردند و جنگ را به جد در ايستادند . علاء الدوله پيروز شد و پسران ولكين در جنگ كشته شدند . او خود با اندكى از معركه جان به در برده ، به راه جرجان رفت . اسپهبد با پسران و وزيرش اسير شد و در اواسط سال 419 در اسارت ديده از جهان بر بست . على بن عمران در قلعهء كنگور موضع گرفت ، علاء الدوله او در محاصره گرفت . ولكين نزد دامادش منوچهر بن قابوس رفت و او را به طمع تسخير رى [ 2 
  ] انداخت . يكى از پسران ولكين ، داماد علاء الدولة بن كاكويه بود . دختر او را به زنى داشت . علاء الدوله شهر قم را به اقطاع او داده بود او نيز عصيان كرد و به پدر خود ولكين پيوست . او نيز با سپاه منوچهر بن قابوس به رى تاخت و با مجد الدوله نبرد در پيوست . عاقبت ميان على بن عمران و علاء الدوله مصالحه\r\n\r\n\r\n","description":"","footnote":"\r\n[ ( 1 ) 
  ] متن : جودرقان\r\n[ ( 2 ) 
  ] متن : دخكت ( ؟ )\r\n","page_name":" 688 ","page_number":720},
  {"content":"\r\n\r\nافتاد و علاء الدوله عازم رى شد . چون او نزديك شد اينان برفتند . علاء الدوله نزد منوچهر رسول فرستاد و او را سخت تهديد و توبيخ كرد . [ على بن عمران بار ديگر عصيان كرد و در كنگور تحصن كرد . علاء الدين برفت و او را در محاصره گرفت . چون على بن عمران را آذوقه به پايان رسيد پيام مصالحه داد 
  ] . علاء الدوله گفت بدان شرط مصالحه را مىپذيرد كه قلعهء كنگور را به دو دهد و كسانى را كه پسر عمش ، ابو جعفر را كشته‌اند به او تسليم نمايد . على بن عمران شرطها را بپذيرفت و نزد علاء الدوله آمد . علاء الدوله دينور را به جاى كنگور به اقطاع او داد . منوچهر بن قابوس بن وشمگير نيز كس فرستاد و خواستار مصالحه شد .\r\nعلاء الدوله با او صلح كرد .\r\n\r\nدخول خفاجه در خدمت ابو كاليجار\r\nخفاجه اقوامى از بنى عمرو بن عقيل‌اند كه در عراق ميان بغداد و كوفه و واسط و بصره زندگى مىكنند . اميرشان در اين ايام منيع بن حسان بود و ميان او و قرواش صاحب موصل همواره كشمكشها بوده كه گاه به جنگ و گاه به صلح انجاميده است . در سال 417 منيع بن حسان به جامعين از متصرفات دبيس رفت و آنجا را تاراج كرد . دبيس در طلب او بود .\r\nمنيع بن حسان از آنجا به كوفه و از كوفه به انبار رفت . انبار از آن قرواش بود . چند روز انبار را در محاصره داشت ، چون بگشودش آن را آتش زد . قرواش به دفاع از شهر آمد ، غريب بن مقن نيز با او بود . چون از خفاجه اثرى نديدند به قصر بازگشتند . منيع بار ديگر بازگرديد و دست به آشوب و غارت گشود . قرواش به جامعين آمد و از دبيس بن صدقه يارى طلبيد .\r\nبنى اسد نيز با او بودند ولى از روبرو شدن با خفاجه امتناع كردند و پراكنده شدند . قرواش به انبار بازگرديد و شهر را به سامان آورد و با روى آن را مرمت نمود .\r\nدبيس و قرواش هر دو در طاعت جلال الدوله بودند . منيع بن حسان نزد ابو كاليجار به اهواز رفت و به فرمان او درآمد . ابو كاليجار او را خلعت داد . منيع چون به ديار خود بازگرديد به نام او خطبه خواند .\r\n\r\nشوريدن تركان بر جلال الدوله\r\nچون جلال الدوله بر سرير فرمانروايى بغداد استقرار يافت ، شمار لشكريانش افزون شد و اينان بيشتر از تركان بودند . هزينهء سپاهيان رو به فزونى نهاد و پرداخت ارزاق آنان متعسر گرديد . در اين هنگام وزارت به عهدهء ابو على بن ماكولا بود . تركان به مطالبهء ارزاق نزد او رفتند و او از پرداخت عاجز بود زيرا مالى به دست نداشت . جلال الدوله هر چه زر غير مسكوك داشت بيرون آورد و بفروخت و ميان لشكريان تقسيم كرد و چون كفايت ننمود\r\n\r\n","description":"","footnote":"","page_name":" 689 ","page_number":721},
  {"content":"\r\n\r\nبار ديگر تركان بانگ و خروش كردند ، و او را در سرايش محصور نمودند و آب و نان از او بازگرفتند .\r\nجلال الدوله خواهش كرد اجازه دهند زن و فرزندش را به بصره فرستد . و تا چشم نامحرم به آنان نيفتد ، از سراى امارت تا آنجا كه كشتىها را بداشته بودند پرده‌سراى نصب كردند . بعضى از تركان به آن پرده‌سراى حمله كردند ، جلال الدوله پنداشت قصد تجاوز به حرم او دارند ، بانگ برداشت مردم نيز بانگ برداشتند و لشكريان نيز نام او را فرياد زدند و تركان به كنارى رفتند . پس از چند روز بار ديگر براى ارزاقشان شورش كردند ، مجبور شد لباسها و فرشها و خيمه‌هايش را بفروشد و به آنان دهد .\r\nجلال الدوله وزير خود ، ابو على بن ماكولا را عزل كرد و ابو طاهر را به جاى او برگزيد .\r\nپس از چهل روز نيز او را عزل كرد و سعيد بن عبد الرحيم را وزارت داد . اين واقعه در سال 419 بود .\r\n\r\nاستيلاى ابو كاليجار بر بصره سپس كرمان\r\nچون جلال الدوله به بغداد رفت ، پسر خود الملك العزيز ابو منصور را در بصره نهاد .\r\nميان تركان و ديلم - چنان كه آورديم - فتنه برخاست و اين فتنه بار ديگر تجديد شد و تركان پيروز شدند و ديلم را تا ابله واپس راندند . بختيار بن على نيز با آنان بود . الملك العزيز رفت تا آنان را بازگرداند ولى مردان ديلم با او نبرد كردند و به نام ابو كاليجار بن سلطان الدوله كه در اهواز بود شعار دادند . الملك العزيز منهزم شده بازگشت و ديلم ابله و تركان بصره را غارت كردند .\r\nچون خبر به ابو كاليجار رسيد از اهواز لشكرى به يارى بختيار فرستاد و لشكرى به يارى ديلم و لشكرى به بصره . اينان با الملك العزيز ابو منصور نبرد كردند و او را از بصره بيرون راندند . الملك العزيز به واسط رفت .\r\nسپاه ابو كاليجار بصره را غارت كرد ، اين واقعه در سال 419 بود . جلال الدوله آهنگ نبرد ابو كاليجار نمود و براى لشكر به طلب مال برخاست و به مصادرهء توانگران پرداخت .\r\nخبر استيلاى ابو كاليجار بر بصره به كرمان رسيد . عمش ابو الفوارس در آنجا بود . فورا به كار پرداخت تا لشكرى بسيج كرده به فارس رود ولى اجل مهلتش نداد و بمرد . يارانش نام ابو كاليجار را بر زبان راندند و او را به كرمان فرا خواندند . او نيز به كرمان رفت و آن بلاد در حيطهء تصرف خويش در آورد . ابو الفوارس با اصحاب خود و با رعيت رفتارى ناستوده داشت\r\n.\r\n\r\n","description":"","footnote":"","page_name":" 690 ","page_number":722},
  {"content":"\r\n\r\n\r\nقيام بنى دبيس به دعوت ابو كاليجار\r\nجزيرهء بنى دبيس در نواحى خوزستان ، از آن طراد بن دبيس بود . منصور بن الحسين - الاسدى بر آن غلبه يافت و به نام ابو كاليجار خطبه خواند . چون طراد از دنيا رفت ، پسرش ابو الحسن على بن طراد نزد جلال الدوله كس فرستاد و از او يارى خواست كه منصور بن - الحسين را از ملك پدرى خويش بيرون راند . او نيز سپاهى در اختيارش گذاشت و وى شتابان به جنگ دشمن رفت .\r\nقضا را ابو صالح كوركير [ 1 
  ] از جلال الدوله گريخته قصد پيوستن به ابو كاليجار را داشت ، با خود انديشيد كه اگر به يارى منصور بن الحسين كه طرفدار ابو كاليجار است برود به ابو كاليجار اظهار اطاعت كرده و از جلال الدوله اظهار رميدگى . پس به جزيره رفت و به منصور پيوست و به قتال طراد بيرون آمد . طراد با اين سپاه در بسبرود [ 2 
  ] مصاف داد . طراد منهزم شد و به قتل رسيد و منصور در جزيره مستقر گرديد ، او فرمان ابو كاليجار را گردن نهاده بود .\r\n\r\nاستيلاى ابو كاليجار بر وساط سپس به هزيمت رفتن او\r\nنور الدوله دبيس بن على بن مزيد صاحب حله و نيل چون شنيد كه پسر عمش مقلد بن حسن و منيع بن حسان امير خفاجه ، با سپاهيان بغداد به سوى او مىآيند به نام ابو كاليجار خطبه خواند و او را به يارى خود طلبيد . ابو كاليجار از اهواز راهى واسط شد و پيش از او الملك العزيز پسر جلال الدوله ، با جماعتى از تركان به واسط آمده بودند . چون ابو كاليجار بيامد الملك العزيز به نعمانيه رفت و ابو كاليجار بر واسط تسلط يافت . [ نور الدوله دبيس آب بر روى آنان گشود و بسيارى از يارانش كشته شدند . 
  ] ابو كاليجار نزد قرواش فرمانرواى موصل كه اثير عنبر هم نزد او بود كس فرستاد و خواست كه به عراق آيد تا جلال الدوله در محاصرهء ميان دو گروه باقى بماند . چون آمدند ، و ديگران نيز يارى خواست و به واسط آمد و چون مالى در دست نداشت كارش به سختى مىگذشت . يارانش اشارت كردند كه اكنون كه ابو كاليجار در اهواز نيست به اهواز رود و اموال او را فرا چنگ آرد . ياران ابو كاليجار نيز اشارت كردند كه اكنون كه جلال الدوله از عراق بيرون آمده به عراق روند .\r\nدر همين احوال از سوى ابو الشوك جاسوسى بيامد و خبر آورد كه محمود بن سبكتكين\r\n\r\n\r\n","description":"","footnote":"\r\n[ ( 1 ) 
  ] متن : كوكين\r\n[ ( 2 ) 
  ] متن : بمبرود .\r\n","page_name":" 691 ","page_number":723},
  {"content":"\r\n\r\nدر راه عراق است ، و اشارت كرد كه در چنين وضعى جز اتفاق كلمه چاره‌اى نيست . ابو - كاليجار نامه‌اى در اين باب به جلال الدوله نوشت ولى او به نامه نپرداخت و همچنان به اهواز راند و شهر را غارت كرد و از سراى امارت جز آنچه از مردم ربوده بود ، دويست هزار دينار زر به دست آورد . همچنين مادر ابو كاليجار و دختران و زنانش را اسير كرده به بغداد برد .\r\nچون ابو كاليجار بشنيد بيامد تا شايد راه را بر او ببندد ولى دبيس بن مزيد از بيم آنكه مبادا خفاجه به خاندان او دستبرد زند با او همراهى ننمود .\r\nابو كاليجار و جلال الدوله در ماه ربيع الاول سال 421 با يك ديگر روبرو شدند . سه روز نبرد كردند . عاقبت ابو كاليجار منهزم شد و از يارانش قريب به دو هزار تن كشته شدند و به اهواز بازگرديد . عادل بن مافنه در اين حال برسيد و اموالى براى او آورد . او نيز آن را ميان سپاهيانش تقسيم نمود . جلال الدوله به واسط آمد و بر آن استيلا يافت و پسر خود العزيز باللّه را در آنجا نهاد و خود بازگرديد .\r\n\r\nغلبهء محمود بن سبكتكين امير خراسان بر بلاد رى و جبال\r\nمجد الدوله پسر فخر الدوله سرگرم عيش و نوش با زنان بود ، يا به تحصيل علم مىپرداخت و تدبير امور مملكت به دست مادرش بود . آن زن در سال 419 از دنيا رفت و با مرگ او اوضاع مجد الدوله مختل شد و سپاهيان طمع در اموالش نمودند .\r\nمجد الدوله به محمود بن سبكتكين نامه نوشت و از اوضاع پريشان خود شكايت كرد .\r\nمحمود سپاهى به سردارى حاجب خود به رى فرستاد و فرمانش داده بود كه مجد الدوله را دستگير كند و در بند كشد . مجد الدوله بى خبر از اين دستور سوار شده به استقبال او رفت ولى او ، مجد الدوله و پسرش ابو دلف را بگرفت و خبر به محمود نوشت كه به سوى رى در حركت آيد . محمود در ماه ربيع الآخر سال 420 به رى آمد و از اموال مجد الدوله هزار هزار دينار نقدينه ، و به بهاى پانصد هزار دينار جواهر ، و شش هزار جامه ، و از ابريشم و آلات مبلغى بى حساب بستد .\r\nمحمود ، مجد الدوله را به خراسان فرستاد و در آنجا او را حبس كرد .\r\nمحمود پس از اين واقعه قزوين و قلعه‌هاى آن و شهرهاى ساوه و آوه و يافت [ 1 
  ] را تصرف كرد و فرمانرواى آن ، ولكين پسر وندرين ، را بگرفت و به خراسان فرستاد . آنگاه از باطنيان خلق بسيارى را بكشت و معتزله را به خراسان تبعيد كرد و كتب فلسفه و اعتزال و نجوم هر چه بود به آتش كشيد .\r\nمحمود تا حدود ارمينيه پيش رفت . علاء الدولة بن كاكويه در اصفهان به نام او خطبه\r\n\r\n\r\n","description":"","footnote":"\r\n[ ( 1 ) 
  ] متن : يافث .\r\n","page_name":" 692 ","page_number":724},
  {"content":"\r\n\r\nخواند . محمود پسر خود مسعود را در رى نهاد و او زنجان و ابهر را بگشود و اصفهان را از علاء الدولة بن كاكويه بستد و يكى از ياران خود را بر آن امارت داد . مردم اصفهان بر او شوريدند و او را كشتند . مسعود براى تنبيه مردم به اصفهان بازگشت و فرمان قتل عام داد .\r\nگويند پنج هزار تن از ايشان را بكشت و به رى بازگرديد و در آنجا بماند .\r\n\r\nاخبار غز در رى و اصفهان و بازگشتن آن دو شهر به علاء الدوله\r\nدر موارد گوناگون از آغاز كار غزان سخن گفتيم و گفتيم كه ايشان در بيابان بخارا بودند و آنان دو دسته بودند : اصحاب ارسلان بن سلجوق و اصحاب فرزندان برادرش ميكائيل بن سلجوق .\r\nيمين الدوله محمود بن سبكتكين چون بخارا و ما وراء النهر را گرفت ارسلان بن سلجوق را بگرفت و در هند زندانى نمود و خيمه و خرگاه قومش را به باد غارت داد . غزان از محمود بگريختند و به خراسان آمدند بعضى نيز به اصفهان رفتند . محمود نزد علاء الدوله كاكويه كس فرستاد و خواستار استرداد ايشان شد . علاء الدوله آهنگ دستگيرى آنان نمود ، تركان خبر يافتند و به نواحى خراسان گريختند و در آنجا دست به آشوب و اغتشاش زدند . تاش فراش [ 1 
  ] سردار مسعود بن محمود سبكتكين بر آنان شكستى فاحش وارد آورد . غزان به قصد آذربايجان راهى رى شدند . اين گروه از غزان را عراقى گويند . امرايشان عبارت بودند از كوكتاش و بوقا [ 2 
  ] و قزل و يغمر [ 3 
  ] و ناصغلى [ 4 
  ] . چون به دامغان رسيدند سپاهى كه در آنجا بود به مقابلهء ايشان بيرون آمد ، چون ياراى مقاومتشان نبود به كوهها فرا رفتند و در آنجا تحصن گزيدند .\r\nغزان به شهر در آمدند و آن را تاراج كردند . سپس به سمنان رفتند و در سمنان نيز چنين كردند . آنگاه به خوار [ 5 
  ] رى آمدند و آن را تاراج كردند . و در اسحاق آباد و قراى مجاور نيز چنين كردند سپس به مشكويه از اعمال رى روى آوردند و سراسر آن را به باد غارت دادند .\r\nتاش فراش سردار آل سبكتكين در خراسان بود . ابو سهل حمدونى نيز همراه او ، و از سرداران اين خاندان بود . اين دو از سلطان مسعود و فرمانرواى جرجان و طبرستان يارى خواستند . آنان يارى فرستادند . و چون با غزان نبرد آغاز كردند شكست خوردند و تاش فراش كشته شد ، آنگاه غزان روى به رى نهادند ، ابو سهل حمدونى را شكست دادند و او به قلعهء طبرك پناه برد . غزان وارد رى شدند و آن را غارت كردند . آنگاه نبرد آنان با ابو سهل در گرفت . در اين نبرد پسر خواهر يغمر ، امير غزان ، اسير شد . غزان براى آزادى او به سى هزار دينار و بازپس دادن هر چه از لشكر تاش ، به غارت برده بودند تعهد كردند . ولى\r\n\r\n\r\n","description":"","footnote":"\r\n[ ( 1 ) 
  ] متن : فوارس\r\n[ ( 2 ) 
  ] متن : يرفا\r\n[ ( 3 ) 
  ] متن : يعمر\r\n[ ( 4 ) 
  ] متن : ناصفلى .\r\n[ ( 5 ) 
  ] متن : جوار .\r\n","page_name":" 693 ","page_number":725},
  {"content":"\r\n\r\nابو سهل از آزاد ساختن او امتناع كرد . غزان از رى بيرون رفتند و سپاه جرجان برسيد و در حوالى رى با غزان نبرد آغاز كرد . غزان سردار ايشان را با دو هزار تن اسير نمودند و به سوى آذربايجان راندند . اين واقعه در سال 427 اتفاق افتاد .\r\nچون غزان از رى رفتند علاء الدوله به رى آمد . مسعود بن محمود بن سبكتكين او را به رى دعوت كرده بود و چنان مىنمود كه در طاعت اوست . آنگاه نزد ابو سهل حمدونى كس فرستاد و از او خواست كه مالى به عهده گيرد . ابو سهل از تضمين چنين مالى امتناع كرد . علاء الدوله از او بيمناك شد و نزد غزان كس فرستاد كه بازگردند تا آنان را اقطاع دهد . باشد كه به پشتگرمى آنان بتواند در برابر مسعود پايدارى كند . از غزان جماعتى بازگشتند و نزد او ماندند . سپس از او برميدند و در آن بلاد و نواحى دست به اغتشاش و غارت زدند .\r\nعلاء الدوله بار ديگر به ابو سهل نامه نوشت و تعهد كرد كه خراج به عهده مىگيرد و به فرمان سلطان مسعود گردن مىنهد . ابو سهل بپذيرفت و به نيشابور لشكر آورد . علاء الدوله نيز بر رى مستولى شد .\r\nمردم آذربايجان براى راندن غزانى كه به سرزمين ايشان مىرفتند متفق شده قدم به ميدان كارزار نهادند و غزان را سخت فرو كوفتند . غزان پراكنده شدند و جماعتى از ايشان به رى آمدند . سردار اين گروه بوقا بود ، جماعتى نيز به همدان رفتند ، سرداران اين گروه منصور و كوكتاش بودند . اينان ابو كاليجار بن علاء الدوله را در همدان محاصره كردند .\r\nمردم شهر نيز به يارى او برخاستند . محاصرهء همدان زمان درازى مدت گرفت تا آنگاه كه ابو - كاليجار با آنان مصالحه كرد و دختر كوكتاش را به زنى گرفت .\r\nاما آن گروه كه به رى آمده بودند علاء الدولة بن كاكويه را در آنجا محاصره نمودند .\r\nفناخسرو پسر مجد الدوله و كامرو [ 1 
  ] ديلمى فرمانرواى ساوه نيز به ايشان پيوستند و مدت محاصره به درازا كشيد . علاء الدوله شب هنگام از شهر بيرون آمد و به اصفهان گريخت . مردم شهر پريشان شدند و به هر جاى گريختند . شب هنگام غزان به شهر داخل شدند و همه جا را غارت كردند . جماعتى از ايشان از پى علاء الدوله رفتند ولى بر او دست نيافتند . پس به كرج بازگشتند و آنجا را نيز طعمهء تاراج نمودند .\r\nناصغلى از سران غز به قزوين راند و با آنان جنگيد تا با او به هفت هزار دينار مصالحه كردند و به اطاعت او در آمدند .\r\nچون رى را گرفتند بار ديگر به محاصرهء همدان بازگشتند . ابو كاليجار همراه با وجوه و اعيان از شهر بيرون رفت و در كنگور [ 2 
  ] نشست . غزان همدان را گرفتند . سردارانشان كوكتاش\r\n\r\n\r\n","description":"","footnote":"\r\n[ ( 1 ) 
  ] متن : كامد\r\n[ ( 2 ) 
  ] متن : كنكون .\r\n","page_name":" 694 ","page_number":726},
  {"content":"\r\n\r\nو منصور بودند . فناخسرو پسر مجد الدوله و شمارى از ديلم نيز با او بودند . غزان همدان را پاك بروبيدند . از همدان لشكرهايى به اسد آباد [ 1 
  ] و دينور فرستادند . ابو الفتح بن ابى الشوك فرمانرواى دينور به قتالشان برخاست و جمعى از ايشان را اسير كرد . سران غز پيام دادند كه اسيران را آزاد كند . ابن ابى الشوك گفت به شرطى آنان را آزاد خواهد كرد كه با او مصالحه كنند . و چون مصالحه كردند او نيز اسيران را آزاد كرد .\r\nسپس غزان نزد ابو كاليجار بن علاء الدوله پيام دادند كه به همدان آيد تا او را بر خود سرورى دهند و ادارهء امور ملك را به تدبير او سپارند . چون ابو كاليجار بيامد بر او حمله آوردند و اموالش را به غارت بردند ، او نيز بگريخت . چون پدرش علاء الدوله بشنيد از اصفهان بيرون آمد ، در راه به جماعتى از غزان برخورد كرد ، با آنان در آويخت و بر ايشان ظفر يافت و پيروزمند به اصفهان بازگرديد .\r\nطوايف ديگرى از غزان سلجوقى ، از ما وراء النهر از پى اينان بيرون آمدند آنان اصحاب طغرلبك و داود و چغرى بيك [ 2 
  ] و بيغو و برادرشان ابراهيم ينال بودند . اين گروه قصد رى و همدان داشتند . آنگاه به آذربايجان و ديار بكر و موصل رفتند و در آن ديار پراكنده شدند و كردند آنچه كردند - و ما در اخبار قرواش صاحب موصل و ابن مروان صاحب ديار بكر در - باره ايشان سخن گفتيم - نيز در اخبار ابن وهسودان بدان اشارت خواهيم كرد .\r\n\r\nاستيلاى مسعود بن سبكتكين بر همدان و اصفهان و رى سپس بازگشت او نزد علاء الدولة بن كاكويه\r\nچون غزان از همدان رفتند ، مسعود بن سبكتكين سپاهى به آنجا فرستاد و به تصرفش آورد . سپس به اصفهان راند . علاء الدوله از اصفهان بگريخت و مسعود بر بقاياى ذخاير آن مستولى شد . علاء الدوله نزد ملك ابو كاليجار ، به شوشتر ( تستر ) رفت و اين بعد از انهزام ابو كاليجار از جلال الدوله در سال 421 بود .\r\nابو كاليجار وعده داد كه چون با عمش جلال الدوله آشتى كند به يارى او خواهد پرداخت .\r\nدر اين احوال سلطان محمود بمرد و مسعود به خراسان بازگرديد .\r\nفناخسرو پسر مجد الدوله را كه در قصران [ 3 
  ] موضع گرفته بود هواى تسخير رى در سر افتاد . جمعى از ديلم و كرد را گرد آورده آهنگ رى نمود ولى از نايب سلطان مسعود در رى شكست خورد و جماعتى از سپاهيانش كشته شدند و بار ديگر به دژى كه در آن پناه گرفته بود ، بازگرديد .\r\nعلاء الدولة بن كاكويه بعد از مرگ محمود از نزد ابو كاليجار از اهواز بازگشت . وحشت\r\n\r\n\r\n","description":"","footnote":"\r\n[ ( 1 ) 
  ] متن : استراباد\r\n[ ( 2 ) 
  ] متن : جعفر بيك\r\n[ ( 3 ) 
  ] متن : عمران .\r\n","page_name":" 695 ","page_number":727},
  {"content":"\r\n\r\nاز اين داشت كه مبادا سلطان مسعود از اصفهان بر سر او لشكر آورد و ياراى پايدارىاش نباشد . در هر حال بعد از مرگ سلطان محمود لشكر كشيد و اصفهان و همدان و رى را تصرف كرد . حتى به قلمرو انوشيروان بن منوچهر بن قابوس نيز تجاوز كرد .\r\nانو شيروان بن منوچهر به سلطان مسعود شكايت كرد و او لشكرى به رى فرستاد .\r\nنبردى سخت درگرفت . سپاه مسعود بر رى غلبه يافت و شهر را غارت كرد . علاء الدولة بن - كاكويه كه زخم برداشته بود به قلعهء فردجان [ 1 
  ] در پنج فرسخى همدان پناه برد و در آنجا تحصن گزيد . در رى و قلمرو انوشيروان به نام سلطان مسعود خطبه خواندند و از سوى او تاش فراش به امارت آن نواحى گماشته شد . تاش سيرت بد خويش آشكار كرد تا بار ديگر علاء الدوله بر آن امارت يافت .\r\n\r\nاستيلاى جلال الدوله بر بصره و بازگشتن آن به ابو كاليجار\r\nگفتيم كه چون ابو كاليجار از اهواز بيرون آمد جلال الدوله وارد اهواز شد . ابو كاليجار از واسط از پى او راند . جلال الدوله را منهزم نمود و بار ديگر واسط را در تصرف آورد .\r\nابو منصور بختيار بن على نايب ابو كاليجار در بصره بود . او چهار صد كشتى بسيج كرد و به سردارى ابو عبد اللّه [ 2 
  ] شرابى [ 3 
  ] فرمانرواى بطيحه به جنگ جلال الدوله فرستاد . اين سپاه شكست خورد و بختيار بن على آهنگ فرار نمود . سپس عزم پايدارى كرد و از دريا و خشكى جنگ را ادامه داد . وزير ابو على بن ماكولا خود بر سفينه‌اى سوار شد و به جنگ آمد . چون به نهر ابو الخصيب داخل شد پس از نبردى روى به گريز نهاد و بختيار از پى او براند .\r\nآنگاه بختيار خود به كشتى نشست . كشتيهاى ابو على را تصرف كردند و خودش را نيز به اسارت گرفتند . بختيار بن على او را نزد ابو كاليجار فرستاد . ابو كاليجار اكرامش كرد و آزادش نمود . بعضى گويند ابن ماكولا غلامى و كنيزى را ديده بود كه با يك ديگر در آميخته‌اند ، آن دو از بيم آنكه رازشان را فاش كند او را كشتند . و گويند اين وزير در ايام وزارتش رسمهاى ظالمانه نهاده بود ، از جمله مالياتى بود كه از كالاها مىگرفت .\r\nچون خبر دستگيرى وزير به جلال الدوله رسيد ، پسر عم او ابو سعد بن عبد الرحيم [ 4 
  ] را به وزارت خويش برگزيد .\r\nپس از واقعهء اسارت وزير ابو على بن ماكولا ، جلال الدوله لشكر به بصره فرستاد . اينان در ماه شعبان سال 421 بصره را گرفتند . بختيار بن على با سپاه خود به ابله رفت و از ابو - كاليجار يارى خواست . ابو كاليجار به سردارى وزيرش ذو السعادات ابو الفرج بن فسا نجس\r\n\r\n\r\n","description":"","footnote":"\r\n[ ( 1 ) 
  ] متن : فردخان\r\n[ ( 2 ) 
  ] متن : عبد اللّه\r\n[ ( 3 ) 
  ] متن : السرانى .\r\n[ ( 4 ) 
  ] متن : ابو سعيد عبد الرحيم .\r\n","page_name":" 696 ","page_number":728},
  {"content":"\r\n\r\nلشكرى به يارى او فرستاد . اين سپاه را با سپاه جلال الدوله در بصره نبرد افتاد . بختيار نخست شكست خورد و بسيارى از سفاينش به دست دشمن افتاد . سپس ميان ياران جلال الدوله اختلاف افتاد و كار به نزاع كشيد و پراكنده شدند . بعضى از ذو السعادات امان خواستند و به كشتى نشسته به بصره راندند و آنجا را تسخير كردند و ابو كاليجار به مستقر خويش بازآمد .\r\n\r\nمرگ القادر باللّه و خلافت القائم بامر اللّه\r\nدر ماه ذو الحجهء سال 422 خليفه القادر باللّه پس از چهل سال خلافت بمرد . تركان و ديلمها مهابت او را در دل داشتند . چون از دنيا رفت جلال الدوله ، پسرش ابو جعفر عبد اللّه را به جاى او به خلافت نشاند و او را القائم بامر اللّه لقب داد .\r\nچون القائم بامر اللّه به خلافت رسيد ابو الحسن الماوردى را نزد ابو كاليجار فرستاد و او را به اطاعت و بيعت خواند ، او نيز بيعت كرد و فرمان داد در همهء آن بلاد به نام او خطبه بخوانند ، و برايش هدايايى جليل و اموالى بسيار فرستاد .\r\nدر اين ايام در بغداد ميان شيعه و سنى خلاف افتاد و خانه‌هاى يهوديان به غارت رفت و بازار بغداد طعمهء حريق گرديد و برخى از جمع آورندگان ماليات بر اجناس نيز به قتل رسيدند و عياران آشوب بر پاى كردند . سپس لشكريان قصد حمله به جلال الدوله كردند و نگذاشتند به نام او خطبه بخوانند . چون جلال الدوله مالى ميانشان تقسيم كرد آن فتنه فرو نشست .\r\nغلامان كوچك نزد جلال الدوله اجتماع كردند و از سرداران و فرمانروايان خود چون بارس طغان و يلدرك [ 1 
  ] شكايت كردند كه هر چه هست نصيب آن دو مىشود و اينان در فقر و بينوايى هستند . آن دو كه اين خبر شنيدند از جلال الدوله خود را به كنارى كشيدند و روى نهان كردند . غلامان نزد آن دو كس فرستادند و خواستار مواجب و علوفهء خود شدند ، آن دو به مداين رفتند و تركان از كارى كه رفته بود پشيمان شدند .\r\nجلال الدوله ، مؤيد الملك رخجى را به سراغشان فرستاد و او برفت و آن دو را خشنود ساخته بازگردانيد . غلامان از اين عمل ناخشنود شدند و بشوريدند و فرشها و چارپايانش را تاراج نمودند . جلال الدوله در حالى كه مست مىبود بر اسب نشست و خشمگين به سراى خليفه آمد . خليفه كه از ماجرا خبر يافت با او مهربانى كرد و به خانهء خود بازش گردانيد .\r\nچندى بعد ( در سال 423 ) لشكريان طمع در اسبهاى او نمودند تا بر آنها سوار شوند .\r\nجلال الدوله كه از اين مطالبه ملول شده بود ، اسبهاى خود را كه كلا پانزده رأس بودند بياورد و برهنه در ميدان رها كرد و همهء حواشى و غلامان خود را به سبب خالى بودن\r\n\r\n\r\n","description":"","footnote":"\r\n[ ( 1 ) 
  ] متن : بلدوك .\r\n","page_name":" 697 ","page_number":729},
  {"content":"\r\n\r\nخزانه‌اش مرخص نمود و در خانهء خود را ببست . اين امر سبب فتنه‌اى بزرگ شد و وزير خود عميد الدوله [ 1 
  ] را عزل كرد و پس از او ابو الفتح محمد بن ابى الفضل بن اردشير چند روزى وزارت نمود . كار او نيز رونق و ثباتى نيافت . او را نيز عزل كرد و ابو اسحاق ابراهيم بن ابى الحسين سهلى [ 2 
  ] ، وزير مأمون خوارزمشاه را به وزارت برگزيد . او نيز پس از بيست و پنج روز وزارت بگريخت .\r\n\r\nشورش تركان در بغداد بر ضد جلال الدوله و دعوت به ابو كاليجار ، سپس بازگشتن به فرمان جلال الدوله\r\nبار ديگر فتنه ميان تركان و جلال الدوله بالا گرفت . اين فتنه در ماه ربيع الاول سال 423 بود . جلال الدوله در سراى خويش بر بست و تركان ، سرايش را غارت كردند و دبيران و اصحاب دواوين را جامه از تن بر كندند . وزير ابو اسحاق سهلى به محله كمال الدين غريب بن محمد گريخت . و جلال الدوله به عكبرا رفت ، و به نام ابو كاليجار خطبه خوانده او را از اهواز فراخواندند . ولى عادل بن مافنه او را گفت تا چند تن از سرانشان نزد او نيايد نرود .\r\nچون ابو كاليجار درنگ كرد ، بار ديگر خطبه به نام جلال الدوله كردند و او پس از چهل و سه روز كه غيبت كرده بود بازگرديد .\r\nجلال الدوله اين بار ابو القاسم بن ماكولا را وزارت داد ولى چون تركان بر او شوريدند معزولش نمود و برخى اموال را كه مصادره كرده بود از او بستد .\r\n\r\nاستيلاى جلال الدوله بار ديگر بر بصره ، سپس استيلاى ابو كاليجار بر آن\r\nچون ابو منصور بختيار بن على ، نايب ابو كاليجار در بصره در اواسط سال 424 از دنيا رفت ، دامادش [ ظهير الدين 
  ] ابو القاسم به سبب لياقت و كفايتش به جاى او نشست و زمام امور بصره را به دست گرفت .\r\nابو كاليجار به سبب خودكامگىاش خواست او را عزل كند ولى او از فرمان سر برتافت و خطبه به نام جلال الدوله خواند .\r\nجلال الدوله پسر خود الملك العزيز را از واسط فراخواند . او بيامد و بصره را بگرفت و سپاهيان ابو كاليجار را از آنجا براند . سپس ميان ابو القاسم و العزيز اختلاف افتاد و بعضى از ديلم از نزد او برميدند و به العزيز پيوستند و از او شكايت كردند . العزيز ، ابو القاسم را از بصره براند . او در ابله درنگ كرد و از آنجا به جنگ العزيز آمد و او را از بصره بيرون\r\n\r\n\r\n","description":"","footnote":"\r\n[ ( 1 ) 
  ] متن : عميد الملك\r\n[ ( 2 ) 
  ] متن : سهيلى .\r\n","page_name":" 698 ","page_number":730},
  {"content":"\r\n\r\nنمود . و بار ديگر ابو القاسم به فرمان ابو كاليجار درآمد .\r\n\r\nاخراج جلال الدوله از دار الملك ، سپس بازگشت او\r\nدر ماه رمضان سال 424 جلال الدوله ، ابو القاسم را به وزارت خواند و لشكريان بشوريدند .\r\nلشكريان مىترسيدند كه اين امر براى تعرض به اموال ايشان باشد . پس در سراى جلال - الدوله گرد آمدند و او را به مسجدى كه در خانه‌اش بود بردند . چون جلال الدوله در آن مسجد زندانى شد ، بعضى از سران سپاه و مردم و عياران آمدند و او را از مسجد به خانه‌اش بردند ، و شب هنگام پس از فرستادن زن و فرزندش به جانب غربى ، خود نيز به كرخ رفت .\r\nچون جلال الدوله را اخراج كردند ميانشان اختلاف افتاد ، عاقبت نزد او كس فرستادند كه او خود به واسط رود و يكى از فرزندان خردسال خود را به پادشاهى آنان معين كند .\r\nجلال الدوله نيز نزد ايشان رسول فرستاد و از ايشان دلجويى نمود . آنان نيز از اين عقيده باز آمدند و او را به سرايش بازگردانيدند و سوگند خوردند كه همواره نيكخواه او باشند .\r\nجلال الدوله ، عميد الدوله ابو سعد بن عبد الرحيم را در سال 425 به جاى ابن ماكولا وزارت داد . ابن ماكولا پس از عزل بترسيد و به عكبرا رفت ولى جلال الدوله او را بار ديگر به وزارتش بازگردانيد و ابو سعد را عزل نمود . ابو سعد چند روز بماند سپس از او جدا شده به اوانا رفت . پس از چندى ابو سعد از وزارت بگريخت و به ابو الشوك پيوست . جلال الدوله بعد از او ابو القاسم را به وزارت آورد . چون درخواستهاى سپاهيان افزون شد پس از دو ماه او نيز بگريخت . او را گرفتند و سر برهنه به دار الخلافه آوردند . بار ديگر ابو سعد مقام وزارت يافت . در عصر او فساد عياران در بغداد بسيار شد و نواب دولت از منع آن عاجز بودند . در اين احوال جلال الدوله بساسيرى يكى از سران ديلم را به حمايت جانب غربى بغداد گماشت . در آنجا بساسيرى قدرتى شگرف يافت و امور خلافت و سلطنت در بغداد ، هر دو ، روى به انحلال نهاد . تا آنجا كه كردان و لشكريان به بستان خليفه دستبرد مىزدند و ميوه‌هايش را مىبردند . خليفه از جلال الدوله مىخواست جلو تجاوز سپاهيانش را بگيرد ولى جلال الدوله نه مىتوانست آنان را منع كند و نه دستگير كرده به خليفه تسليم نمايد .\r\nخليفه قضاة و شهود و فقها را فرمان داد كه به عنوان اعتراض كارهاى خود تعطيل كنند .\r\nجلال الدوله بيمناك شد و كوشيد تا آن سپاهيان را پس از چند روز كه غيبت كرده بودند گرفته تسليم سراى خلافت كند ولى يارانشان راه بر آنها بستند و آزادشان نمودند . كار به جايى رسيد كه نواب دولت از اجراى احكام دربارهء عياران عاجز آمدند . اعراب بدوى نيز در اطراف بغداد آشكار شدند و دست به آشوب زدند . تا آنجا كه جامه و زينت زنان را در مقابر جامع المنصور از ايشان بستدند .\r\n\r\n","description":"","footnote":"","page_name":" 699 ","page_number":731},
  {"content":"\r\n\r\nدر سال 427 بار ديگر لشكريان بر جلال الدوله بشوريدند ، او در جامه و هيأت مردى بدوى بگريخت و به خانهء المرتضى در كرخ پناه برد و از آنجا به تكريت رفت و به رافع بن الحسين بن مقن [ 1 
  ] پيوست . تركان سراى او را غارت كردند و خراب نمودند . اما القائم بامر اللّه اوضاع لشكر را سر و صورتى داد و او را بازگردانيد .\r\n\r\nفتنهء بارس طغان [ 2 
  ] و كشته شدن او\r\nگفتيم كه بارس طغان از اكابر سرداران ديلم بود و حاجب الحجاب لقب داشت .\r\nجلال الدوله او را متهم مىكرد كه سبب تحريك تركان به آشوب مىشود و تركان متهمش مىكردند كه اموال را براى خود برمىگيرد و به آنها چيزى نمىدهد . از اين رو بيمناك شد و در اواسط سال 428 [ 3 
  ] به خليفه پناه برد . خليفه نيز پناهش داد .\r\nبارس طغان به ابو كاليجار نامه مىنوشت و او را به بغداد فرا مىخواند . بدين سبب ابو كاليجار لشكرى به واسط روانه داشت . لشكرى هم كه در آنجا بود شورش كرد و الملك العزيز بن جلال الدوله را از آنجا راند . الملك العزيز به بغداد نزد پدر رفت . بارس طغان پس از اين واقعه بىپرده به نام ابو كاليجار دعوت كرد و خليفه را واداشت تا به نام او خطبه بخواند زيرا خليفه از اين كار امتناع مىورزيد . پس ميان او و جلال الدوله نبرد درگرفت .\r\nخليفه ، جلال الدوله را از بغداد اخراج كرد و او به اوانا رفت ، بساسيرى نيز با او بود . بارس طغان وزير ، ابن فسا نجس را بگرفت و خود به نيابت از ملك ابو كاليجار كارها را زير نظر گرفت . ولى خليفه از خطبه به نام جلال الدوله امتناع مىورزيد . ميان دو گروه درگيريهايى شد . عاقبت جلال الدوله به بغداد بازگرديد و در جانب غربى فرود آمد . قرواش بن المقلد - العقيلى و دبيس بن على بن مزيد الاسدى نيز با او بودند و به نام جلال الدوله خطبه خوانده شد .\r\nابو كاليجار نيز در جانب شرقى بود . ابو الشوك و ابو الفوارس منصور بن حسين نيز بارس طغان را يارى مىكردند و از ابو كاليجار جانبدارى مىنمودند . چندى بعد جلال الدوله به انبار رفت و قرواش به موصل . بارس طغان نيز ابن فسا نجس را دستگير كرد و منصور بن حسين نيز به ديار خود بازگرديد .\r\nدر اين احوال خبر آوردند كه ابو كاليجار نيز به فارس بر مىگردد . اين خبر سبب شد كه آن گروه از ديلم كه با بارس طغان همدستى كرده بودند از او جدا شوند . بارس طغان كه ديگر ياراى اقدامى نداشت اموال و خانوادهء خود را به سراى خلافت سپرد و خود به واسط رفت . جلال الدوله به بغداد آمد و بساسيرى و بنى خفاجه را از پى او فرستاد . جلال الدوله\r\n\r\n\r\n","description":"","footnote":"\r\n[ ( 1 ) 
  ] متن : معن\r\n[ ( 2 ) 
  ] متن : بادسطفان\r\n[ ( 3 ) 
  ] متن : 427 .\r\n","page_name":" 700 ","page_number":732},
  {"content":"\r\n\r\nو دبيس بن على بن مزيد هم از پى ايشان برفتند . در خيزرانيه او را يافتند و با او در نبرد شدند و او را اسير كرده نزد جلال الدوله به بغداد آوردند [ جلال الدوله او را بكشت و سرش را بياورد . بارس طغان در اين هنگام هفتاد سال داشت 
  ] .\r\nچون جلال الدوله بار ديگر تن و توشى يافت از خليفه خواست كه او را ملك الملوك بخوانند خليفه گفت اين وابسته به فتواى فقهاست . از ميان فقها ابو الطيب الطبرى و ابو عبد اللّه الصيمرى و ابو القاسم الكرخى گفتند چنين خطايى جايز است ولى ابو الحسن الماوردى ، فتوا به جواز آن نداد . ميان او و ديگران چندى مناظرات بود تا عاقبت فتواى جواز رجحان پيدا - كرد و او را ملك الملوك خطاب نمودند . ماوردى يكى از اخص خواص جلال الدوله بود .\r\nاز آنچه گفته بود شرمسار شد و سه ماه نزد او نرفت . جلال الدوله او را فراخواند و از اينكه آنچه را كه خود حق مىدانسته ، برگزيده است از او سپاس گفت و او را به مقام خويش باز آورد .\r\n\r\nمصالحهء جلال الدوله و ابو كاليجار\r\nرسولان ميان جلال الدوله و برادرزاده‌اش ابو كاليجار آمد و شد گرفتند . از يك سو قاضى ابو الحسن الماوردى ، و از ديگر سو ابو عبد اللّه المردوستى پاى در ميان نهادند و ميان آن دو صلح برقرار كردند و دختر جلال الدوله را براى ابو منصور پسر ابو كاليجار به زنى گرفتند .\r\nالقائم بامر اللّه نيز براى ابو كاليجار خلعتهاى نفيس فرستاد .\r\n\r\nعزل ظهير ابو القاسم از بصره و استقلال ابو كاليجار\r\nپيش از اين گفتيم كه ظهير الدين ابو القاسم پس از مرگ ابو منصور بختيار بن على ، در بصره به جاى او نشست ولى پس از چندى به تحريك جلال الدوله بر ابو كاليجار عصيان كرد ، سپس به فرمان او باز آمد و در بصره راه خودكامگى در پيش گرفت .\r\nابو الحسن بن ابى القاسم بن مكرم صاحب عمان از جانب ظهير الدين ابو القاسم مورد تعرض قرار مىگرفت . از اين رو به ابو كاليجار نوشت كه او از بابت ضمانت بصره هر سال سى هزار دينار از آنچه ظهير الدين مىپردازد بيشتر خواهد پرداخت . ابو كاليجار نيز اجابت كرد و سپاهى به سردارى ابو منصور عادل بن مافنه به بصره روان نمود . سپاهى نيز از عمان آمد و از راه دريا و خشكى بصره را محاصره كرده بگرفتند . ظهير الدين را نيز در بند كشيدند و اموالش را حساب كردند و به مدت ده روز نود هزار دينار از او مصادره كردند . آنگاه صد و ده هزار دينار ديگر مطالبه نمودند پس از يازده روز آن مبلغ را نيز از او وصول كردند . ابو - كاليجار در سال 431 به بصره آمد و پسر خود عز الملوك را در آنجا نهاد و وزير ابو الفرج\r\n\r\n","description":"","footnote":"","page_name":" 701 ","page_number":733},
  {"content":"\r\n\r\nبن فسانجس را نيز همراه او كرد ، و با ظهير الدين ابو القاسم به اهواز بازگرديد .\r\n\r\nاخبار عمان و ابن مكرم\r\nگفتيم كه ابو محمد بن مكرم كه مدبر دولت بهاء الدوله بود امارت عمان داشت [ و پس از مرگ سلطان الدوله پسرش ابو كاليجار در اهواز بود و ابو محمد بن مكرم از او هوا - دارى مىكرد و تركان خواستار سلطنت 
  ] عم او ابو الفوارس بودند . ابو القاسم پسر ابو محمد پس از پدر به امارت عمان رسيد و از سال 415 بر آن منصب ببود . ابو القاسم در سال 431 درگذشت و از او چهار پسر بر جاى ماند : ابو الجيش و مهذب و ابو محمد و پسر خردسالى كه نام او ذكر نشده است .\r\nعلى بن هطال امير لشكر ابو القاسم بن مكرم بود . ابو الجيش او را در مقام خود باقى گذاشت و در تعظيم و تكريم او مبالغه نمود آن سان كه چون به مجلسش داخل مىشد براى او از جاى بر مىخاست . مهذب در اين كار به ديدهء انكار مىنگريست ، از اين رو ابن هطال از او كينه به دل گرفته بود . پس روزى مهمانى بزرگى ترتيب داد و از ابو الجيش اجازت گرفت كه برادرش مهذب را نيز در آن مجلس احضار كند . ابو الجيش ، مهذب را به مهمانى خواند . ابن هطال در خدمت او مبالغه كرد و چون خوردند و آشاميدند و سرمست شدند ، ابن هطال با او در باب شورش عليه برادرش ابو الجيش گفتگو كرد . چون مهذب قبول كرد ، ابن هطال از او خط گرفت در بيان اينكه اگر به جاى برادر بنشيند به او در برابر اين رهنمودش چه اقطاعهايى خواهد داد . روز ديگر آن خط به ابو الجيش نشان داد و گفت من با او موافقت نكرده‌ام و به همين سبب با من سرگران است . ابو الجيش برادرش مهذب را گرفت و در بند كرد ، سپس خفه‌اش نمود .\r\nاندكى بعد ابو الجيش بمرد ، ابن هطال قصد آن داشت كه برادر ديگرش ابو محمد را به جاى او بنشاند ولى مادرش از بيم ابن هطال پنهانش نمود و كار به دست ابن هطال افتاد . او عمان را بگرفت و ستم از حد درگذرانيد و به مصادرهء بازرگانان پرداخت . اين خبر به ابو كاليجار رسيد ، ابو منصور عادل بن مافنه را فرمان داد به مردى كه از جانب ابو القاسم بن مكرم در جبال عمان نيابت داشت و مرتضى خوانده مىشد آهنگ ابن هطال كند و به عمان لشكر برد و براى يارى او ، از بصره نيز ، لشكرهايى روان نمود . مرتضى به عمان رفت و آنجا را در محاصره گرفت و بر بيشتر نواحى آن مستولى گرديد . سپس با يكى از خادمان ابو محمد ابن مكرم در نهان چنان نهاد كه ابن هطال را بى خبر بكشد . او نيز برفت و ابن هطال را به قتل آورد .\r\nدر سال 433 ابو منصور بهرام بن مافنه ملقب به العادل بمرد . او وزير ابو كاليجار بود .\r\nپس از او مهذب الدوله [ ابو منصور هبة اللّه بن احمد الفسوى 
  ] به وزارت رسيد [ در عصر\r\n\r\n","description":"","footnote":"","page_name":" 702 ","page_number":734},
  {"content":"\r\n\r\nوزارت او بود كه طغرلبك با برادرش ابراهيم ينال به كرمان آمد 
  ] و جيرفت را در محاصره گرفتند . او لشكر فرستاد و غزان را از آنجا براند و همواره در تعقيب ايشان بود تا به درون بيابان ( كوير ) رفتند و مهذب الدوله به كرمان بازگرديد و به اصلاح خرابيهايشان پرداخت .\r\n\r\nوفات جلال الدوله سلطان بغداد و پادشاهى پسرش ابو كاليجار\r\nجلال الدوله در ماه شعبان سال 435 پس از هفده سال پادشاهى ، در بغداد ديده از جهان فرو بست . او در پايان حكومتش سخت ناتوان شده بود و هر روز گرفتار بانگ و خروش و شورش لشكريان مىشد امرا نيز از او فرمان نمىبردند و نواب ، شرايط نيابت به جاى نمىآوردند .\r\nچون جلال الدوله از دنيا رفت وزير او كمال الملك بن عبد الرحيم و ديگر اكابر اصحاب سلطان از بيم تركان و عوام به حريم دار الخلافه نقل مكان كردند . سران سپاه نيز گرد آمدند و آنان را از تعرض غارتگران حفاظت كردند .\r\nپسر بزرگ جلال الدوله الملك العزيز ابو منصور در واسط بود . سپاهيان به او نامه نوشتند و اظهار فرمانبردارى كردند بدان شرط كه حق البيعه را هر چه زودتر بپردازد ولى او در پرداخت آن مال درنگ كرد . ابو كاليجار بن سلطان الدوله فرمانرواى اهواز به آنان نامه نوشت و تعهد كرد كه اگر او را به پادشاهى بردارند آن مال بى درنگ خواهد پرداخت . پس لشكريان از الملك العزيز ببريدند . ابو كاليجار از اهواز روى به بغداد نهاد .\r\nچون ابو كاليجار به سوى بغداد مىراند ، الملك العزيز نيز از واسط به بغداد آمد . در نعمانيه سپاهيانش بر او غدر كردند و او به ناچار به واسط بازگرديد و سپاهيان در بغداد به نام ابو كاليجار خطبه خواندند .\r\nالملك العزيز نزد نور الدين دبيس بن مزيد رفت و از آنجا به قرواش بن مقلد صاحب موصل پيوست ، سپس او را ترك گفت و نزد ابو الشوك رفت ، به سبب خويشاوندى دامادى كه ميان آنان بود . ولى ابو الشوك بر او غدر كرد و ملزمش كرد كه دخترش را طلاق گويد .\r\nآنگاه از نزد او به ابراهيم ينال برادر طغرلبك روى آورد . پس از چندى [ با گروهى اندك به بغداد آمد شايد بتواند قلوب لشكريان را به خود متمايل سازد و بار ديگر پادشاهى از دست رفته را فراچنگ آرد . ولى ياران ابو كاليجار بر او حمله آوردند و چند تن از يارانش كشته شدند 
  ] .\r\nاو خود مخفيانه بگريخت و آهنگ نصر الدولة بن مروان نمود ، و هم در نزد او در ميافارقين بود كه از دنيا برفت .\r\nابو كاليجار در ماه صفر سال 436 به بغداد وارد شد و در بغداد به نام او خطبه خواندند .\r\nو اركان پادشاهىاش استوار گرديد . ده هزار دينار ميان لشكريان تقسيم كرد و براى خليفه نيز هدايايى كرامند فرستاد .\r\n\r\n","description":"","footnote":"","page_name":" 703 ","page_number":735},
  {"content":"\r\n\r\nنصر الدولة بن مروان و دبيس بن مزيد و ابو الشوك نيز در اعمال خود به نام او خطبه خواندند . خليفه او را محيى الدين لقب داد .\r\nابو كاليجار تنها با صد سوار روانهء بغداد شد و اين بدان علت بود كه سبب وحشت تركان نشود . در ماه رمضان به بغداد داخل شد ، وزيرش ذو السعادات [ 1 
  ] و ابو الفرج محمد بن جعفر بن محمد بن فسانجس نيز با او بودند . القائم باللّه از اينكه سوار شده به استقبال او رود عذر آورد .\r\n[ ابو كاليجار فرمان داد عميد الدوله و ابو سعد عبد الرحيم را 
  ] از بغداد اخراج كنند و آن دو به تكريت رفتند .\r\nچون به شهر در آمد به اميران لشكر خلعت داد . اينان بساسيرى و نشاوورى [ 2 
  ] و همام ابو اللقاء بودند .\r\n\r\nاخبار پسر كاكويه با لشكريان مسعود و حكومت او بر اصفهان\r\nپيش از اين از انهزام علاء الدولة بن كاكويه از رى و مجروح شدنش سخن گفتيم . در اين انهزام فرهاد بن مرداويج نيز كه به يارى او آمده بود با او همراه بود . اينان به بروجرد [ 3 
  ] رفتند . على بن عمران سردار سپاه تاش فراش [ 4 
  ] به تعقيبشان پرداخت . اينان از بروجرد پراكنده شدند . ابو جعفر به شاپور خواست [ 5 
  ] نزد كردان جوزقان رفت و فرهاد به قلعهء سليموه [ 6 
  ] شد و به استمالت كردانى كه با على بن عمران بودند پرداخت و آنان را به شورش عليه او واداشت . على بن عمران آگاه شد و به همدان رفت . فرهاد و كردان از پى او رفتند و او را در ديهى كه بر سر راه بود به محاصره افكندند . ولى چون باران به شدت مىباريد و درنگ را روى نبود بازگشتند .\r\nعلى بن عمران نزد امير تاش نامه نوشت و از او يارى خواست [ كه لشكر به همدان فرستد . سپس فرهاد و علاء الدوله در بروجرد به سگالش نشستند و هر دو آهنگ همدان كردند 
  ] . علاء الدوله به اصفهان رفت . پسر برادرش در اصفهان بود . از او خواست كه به يارىاش برخيزد و او را به اموال و اسلحه يارى دهد ، او نيز بپذيرفت . چون اين خبر به على بن عمران رسيد از همدان به راه افتاد و راه بر او بگرفت و او را به گلپايگان ( جرباذقان ) فرارى داد و از پى او برفت و اموالش را بستد و خودش را اسير كرد .\r\nچون على بن عمران از همدان بيرون رفت ، علاء الدوله به همدان داخل شد ، [ بدان گمان كه على بن عمران شكست خورده و گريخته است . علاء الدوله از همدان به كرج رفت .\r\n\r\n\r\n","description":"","footnote":"\r\n[ ( 1 ) 
  ] متن : ابو السعادات\r\n[ ( 2 ) 
  ] متن : السارى\r\n[ ( 3 ) 
  ] متن : يزدجرد\r\n[ ( 4 ) 
  ] متن : قرواش .\r\n[ ( 5 ) 
  ] متن : نيشابور\r\n[ ( 6 ) 
  ] متن : سمكيس .\r\n","page_name":" 704 ","page_number":736},
  {"content":"\r\n\r\nدر آنجا خبر برادر زاده خود بشنيد و عزمش سست شد 
  ] .\r\n[ على بن عمران پس از اين واقعه به طمع استيلا بر اصفهان و اموال و اولاد علاء الدوله به آنجا لشكر برد . ولى نوميد بازگشت ، در راه با علاء الدوله و فرهاد بن مرداويج روبرو شد ، پس از نبردى از آن دو شكست خورد . همهء اسيران ، جز ابو منصور برادرزادهء علاء الدين را كه نزد تاش فراش فرستاده بود ، از بند او آزاد شدند . على بن عمران گريزان در كرج به تاش فراش پيوست . على بن عمران و تاش فراش بار ديگر از دو سو بر علاء الدوله و فرهاد تاختند . اين بار علاء الدوله و فرهاد منهزم گرديدند . علاء الدوله به اصفهان رفت و فرهاد به دژ سليموه پناه برد 
  ] .\r\n[ در سال 424 سلطان مسعود مجبور شد به هند بازگردد زيرا يكى از نايبان او در هند عصيان كرده بود ، پس نزد علاء الدولة بن كاكويه كس فرستاد 
  ] و او را با تعهد مبلغى كه به گردن گرفت در اصفهان نهاد . همچنين [ منوچهر بن 
  ] قابوس بن وشمگير را در برابر مالى كه هر ساله بپردازد در جرجان و طبرستان مستقر گردانيد و امارت رى را به ابو سهل حمدونى داد .\r\nدر همين سال سلطان مسعود ، تاش فراش فرمانرواى خراسان را فرمان داد به طلب شهريوش [ 1 
  ] پسر ولكين صاحب ساوه رود . او راهها را ناامن كرده بود و متعرض قوافل حاجيان مىشد . شهريوش در اين ايام ، پس از مرگ محمود ، لشكرى گرد آورده به محاصره رى رفته بود . تاش فراش لشكر از پى او فرستاد و او را در يكى از قلاع قم به محاصره گرفت و اسيرش نمود و فرمان داد بر باروى ساوه بر دارش كنند .\r\n[ در سال 425 
  ] علاء الدولة بن كاكويه و فرهاد بن مرداويج لشكرى بسيج كرده به قصد قتال با لشكر مسعود كه به سردارى ابو سهل حمدونى از خراسان بيرون آمده بود آمادهء كارزار شدند . در اين نبرد فرهاد بن مرداويج كشته شد و علاء الدوله به كوههاى ميان اصفهان و گلپايگان ( جرباذقان [ 2 
  ] ) پناه جست و از آنجا به ايذج رفت . ايذج از آن ابو كاليجار بود .\r\nابو سهل بر اصفهان غلبه يافت و خزاين علاء الدوله را به غارت برد و نيز كتابهاى او را به غزنه حمل كرد و اين كتابها در غزنه بود تا آنگاه كه حسين بن حسين غورى آنها را به آتش كشيد .\r\nدر سال 427 علاء الدوله لشكر بياورد و ابو سهل حمدونى را در اصفهان محاصره نمود ولى تركانى كه در لشكرش بودند با او غدر كردند و او به بروجرد [ 3 
  ] رفت و از بروجرد به طارم [ 4 
  ] شد ولى ابن سالار از بيم سلطان مسعود او را نپذيرفت .\r\nدر سال 429 طغرلبك بر خراسان مستولى شد و سلطان مسعود در سال 430 - چنان كه گفتيم و باز خواهيم گفت - آن را باز پس گرفت .\r\n\r\n\r\n","description":"","footnote":"\r\n[ ( 1 ) 
  ] متن : شهربوس\r\n[ ( 2 ) 
  ] متن : جرجان\r\n[ ( 3 ) 
  ] متن : يزدجرد\r\n[ ( 4 ) 
  ] متن : طرم .\r\n","page_name":" 705 ","page_number":737},
  {"content":"\r\n\r\n\r\nوفات علاء الدوله ابو جعفر بن كاكويه\r\nعلاء الدوله ابو جعفر بن دشمنزيار [ 1 
  ] ، معروف به ابن كاكويه در محرم سال 433 بدرود زندگى گفت . در آن روزگار كه سلطان مسعود بن محمود بن سبكتكين كه سرگرم فتنهء طغرلبك بود به اصفهان آمد و آنجا را در تصرف آورد .\r\nچون علاء الدوله ديده از جهان فرو بست پسر بزرگش ظهير الدين ابو منصور فرامرز [ 2 
  ] در اصفهان به جاى او نشست و پسر ديگرش ابو كاليجار ( ابو حرب ) گرشاسب [ 3 
  ] به نهاوند رفت و آنجا را در ضبط آورد و همهء اعمال جبل را در تصرف گرفت .\r\nابو منصور فرامرز نزد نگهبان قلعهء نطنز [ 4 
  ] ، كه ذخاير پدرش در آن بود كس فرستاد ولى او عصيان آشكار كرد و در آن قلعه تحصن گزيد . ابو منصور به محاصرهء آن قلعه رفت و برادرش ابو حرب نيز با او بود . اما ابو حرب به نگهبان قلعه پيوست و ابو منصور فرامرز به ناچار به اصفهان بازگشت .\r\nابو حرب گرشاسب از تركان سلجوقى كه در رى بودند يارى طلبيد . جماعتى از ايشان به قاجان [ 5 
  ] رفتند ، آنجا را تاراج كردند و به ابو حرب تسليم نمودند . ابو منصور لشكر فرستاد تا شهر تاراج شده را بازپس گيرد ولى ابو حرب سپاهى از كردان گرد آورد و برادر را منهزم نمود .\r\nابو منصور بار ديگر قلعه را در محاصره گرفت . اين بار ابو حرب گرشاسب شب هنگام بگريخت و نزد ملك ابو كاليجار پادشاه فارس و عراق رفت و از او در برابر برادر خويش يارى خواست [ و تصرف اصفهان را در چشم او بياراست . ملك ابو كاليجار لشكر به اصفهان برد و آنجا را در محاصره گرفت 
  ] ميان دو گروه چند بار نبرد افتاد . عاقبت چنان مصالحه كردند كه ابو منصور در اصفهان بماند و مالى به ملك ابو كاليجار بپردازد . ابو حرب به قلعهء نطنز بازگشت و آنجا را محاصره كرد و نزد برادر كس فرستاد كه با او مصالحه كند و چنان مصالحه كردند كه برادرش بعضى از چيزهايى را كه در قلعه است به دو دهد و او را به حال خود گذارد . بر اين مصالحه اتفاق كردند .\r\nآنگاه ابراهيم ينال به رى لشكر راند و از ابو منصور فرامرز خواستار صلح شد ولى ابو - منصور اجابت ننمود . ابو منصور فرامرز به همدان و بروجرد لشكر برد و آن دو شهر را بگرفت .\r\nكيا ابو الفتح حسن بن عبد اللّه كوشيد تا ميان دو برادر عقد اتحاد بندد . پس بر منبرهاى بلاد گرشاسب به نام فرامرز خطبه خواندند و فرامرز همدان را به اقطاع گرشاسب داد .\r\nدر اين احوال طغرلبك برخى بلاد سلطان مسعود را متصرف شد و بر خوارزم و جرجان\r\n\r\n\r\n","description":"","footnote":"\r\n[ ( 1 ) 
  ] متن : شهربان\r\n[ ( 2 ) 
  ] متن : قرامرد\r\n[ ( 3 ) 
  ] متن : كرساسف\r\n[ ( 4 ) 
  ] متن : نظيرا .\r\n[ ( 5 ) 
  ] متن : جرجان .\r\n","page_name":" 706 ","page_number":738},
  {"content":"\r\n\r\nو طبرستان مستولى گرديد . در همان هنگام كه طغرلبك بر خراسان مستولى شده بود ، ابراهيم ينال ، برادر مادرى او ، لشكريان سلجوقى را به رى آورد و بر آن مستولى شد . سپس به بروجرد لشكر برد و پس از تسخير بروجرد آهنگ همدان كرد . اين نبرد در سال 434 اتفاق افتاد .\r\nابو حرب گرشاسب پسر علاء الدوله در همدان بود و از همدان به شاپور خواست رفت . ابراهيم ينال خواست به همدان داخل شود و مردم را به اطاعت خود خواند ، مردم همدان گفتند بدان شرط در اطاعت او خواهند آمد كه بر سپاه گرشاسب غلبه يابد تا ياراى بازگشتنش نباشد . پس ابراهيم از پى گرشاسب رفت . گرشاسب در شاپور خواست تحصن كرده بود . ابراهيم آن بلاد تصرف كرد و تاراج نمود و گرشاسب همچنان در قلعه بود . ابراهيم با اموالى كه به غارت تصرف كرد و تاراج نمود و گرشاسب همچنان در قلعه بود . ابراهيم با اموالى كه به غارت برده بود به رى بازگشت . ديد كه طغرلبك به رى آمده است . چون ابراهيم ينال و غزان از شاپور خواست و همدان بيرون رفتند ، گرشاسب به همدان بازگشت و در آنجا ببود تا طغرلبك به رى رسيد . آنگاه ابراهيم ينال چنان كه خواهيم گفت به همدان لشكر برد .\r\nابراهيم ينال چون رى را به برادر تسليم كرد راهى سيستان شد . [ طغرلبك نيز قلعهء طبرك را از مجد الدوله بويه‌اى بگرفت . 
  ] طغرل فرمان داد تا آنچه در رى ويرانى پديد آمده بود همه را آبادان سازند . در دار الاماره زينهايى ديد همه از طلا و مرصع به جواهر و كوزه‌هايى مسين مملو از گوهرها و ذخايرى ديگر جز اينها و اموالى بى حساب . طغرل قلعهء طبرك را از مجد الدوله بستد و مجد الدوله را نزد خود به احترام تمام نگاه داشت . همچنين قزوين را بگرفت . فرمانرواى قزوين با پرداخت هشتاد هزار دينار با او مصالحه كرد و در طاعت او در آمد .\r\nآنگاه طغرل نزد كوكتاش [ 1 
  ] و بوقا [ 2 
  ] ، از غزان عراقى كه پيش از او بدان سوى آمده بودند رسول فرستاد و آنان را از نواحى زنجان فرا خواند . آنان بترسيدند و از او بگريختند . آنگاه نزد پادشاه ديلم كس فرستاد و او را به اطاعت خويش فراخواند و از او طلب مال كرد . او نيز اجابت كرد و اموالى بفرستاد . پس سالار فرمانرواى طارم را به اطاعت فراخواند ، او نيز اجابت كرد و دويست هزار دينار براى او بفرستاد و هر ساله مالى به گردن گرفت . طغرل از رى آهنگ اصفهان نمود . فرامرز پسر علاء الدوله با پرداخت مالى او را خشنود نمود . طغرل از آنجا بازگشت و به همدان رفت و آنجا را كه از آن گرشاسب پسر علاء الدوله بود بگرفت .\r\nگرشاسب در رى به نزد او رفته و اظهار اطاعت كرده بود . اينك با او راهى ابهر و زنجان شده بود . طغرل ابهر و زنجان را نيز تصرف كرد . ياران گرشاسب پس از آنكه همدان به دست طغرل افتاد از گرد او پراكنده شدند .\r\nطغرل خواستار تسخير قلعهء كنگور [ 3 
  ] بود . نزد نگهبانان قلعه كس فرستاد تا فرود آيند\r\n\r\n\r\n","description":"","footnote":"\r\n[ ( 1 ) 
  ] متن : كركتاش\r\n[ ( 2 ) 
  ] متن : موقا\r\n[ ( 3 ) 
  ] متن : كشكور .\r\n","page_name":" 707 ","page_number":739},
  {"content":"\r\n\r\nولى گرشاسب در قلعه تحصن گرفت . طغرل از آنجا به رى بازگرديد . از ناصر الدين العلوى خواست كه در همدان نايب او باشد . گرشاسب پسر علاء الدوله او را در بند كرده بود . طغرل او را آزاد كرد و امارت رى داد و فرمان داد تا هر كس را كه بر آن شهر مىگمارد به او يارى رساند .\r\nدر سال 436 گرشاسب كه به امر طغرل به قلعهء كنگور رفته بود ، از قلعه فرود آمد و همدان را بگرفت و عمال طغرلبك را از آنجا براند و به نام ملك ابو كاليجار خطبه خواند .\r\nطغرل برادر خود ابراهيم ينال را در سال 437 به همدان فرستاد . گرشاسب به شهاب الدوله ابو الفوارس منصور بن الحسين صاحب جزيرهء بنى دبيس پيوست . مردم عراق از نزديك شدن ابراهيم ينال به حلوان به وحشت افتادند . اين خبر به ملك ابو كاليجار رسيد . خواست براى نبرد با ابراهيم ينال نيرويى گرد آورد ولى آلت و عدت به قدر كفايت نداشت .\r\nدر اين اوان ميان طغرل و برادرش ابراهيم ينال فتنه افتاد . طغرل رى و بلاد جبل را از دست او بستد . سپس به اصفهان رفت و آن را در محرم سال 442 در محاصره گرفت و از آنجا لشكرى به فارس روانه نمود . اينان تا بيضا پيش رفتند و آنجا را محاصره كردند . مردم اصفهان از محاصره سخت در رنج افتادند . آذوقه به پايان رسيد . مردم تيرهاى بناها ، حتى تيرهاى سقف مسجد جامع را از جاى كندند تا به جاى هيزم به كار برند . عاقبت امان خواستند و از شهر بيرون آمدند . طغرل شهر اصفهان را در سال 443 در تصرف آورد .\r\nطغرل ابو منصور فرمانرواى اصفهان و سپاهيان او را در بلاد جبل اقطاعاتى داد . و اموال و سلاحهاى او را به رى نقل كرد و اصفهان را پايتخت خويش قرار داد . دولت فخر الدولة بن بويه از رى و همدان و اصفهان برافتاد . تنها ابو كاليجار در عراق و فارس باقى مانده بود . البقاء للّه وحده .\r\n\r\nوفات ابو كاليجار\r\nچون ابو كاليجار ديد كه طغرل بر آن بلاد مستولى شده و رى و اصفهان و همدان و جبل را از قوم او گرفته و دولتشان را برافكنده است نزد او كس فرستاد كه ميانشان صلح برقرار شود و به يك ديگر دختر به شوى دهند . بدين گونه كه طغرلبك دختر ابو كاليجار را به زنى گيرد و امير ابو منصور پسر ابو كاليجار نيز دختر داود برادر طغرلبك را . اين معاهدهء صلح در اواسط سال 439 مقرر گرديد . طغرلبك به برادر خود ابراهيم ينال نوشت كه ديگر از آنجا كه هست تجاوز نكند .\r\n[ در سال 440 ابو كاليجار مرزبان بن سلطان الدولة بن بهاء الدولة بن عضد الدوله در شهر جناب كرمان بدرود زندگى گفت . سبب رفتنش به كرمان آن بود كه او كرمان و اعمال\r\n\r\n","description":"","footnote":"","page_name":" 708 ","page_number":740},
  {"content":"\r\n\r\nآن را به بهرام 
  ] بن لشكرستان [ 1 
  ] ديلمى ، در برابر مالى كه هر ساله بپردازد ، واگذار كرده بود ولى در اثر سهل انگارى او آن ملك روى در خرابى نهاده بود . ملك ابو كاليجار نخست قلعهء بردسير را كه تكيه‌گاه او بود از او بستد . سپس در نهان با برخى از لشكريان او گفتگو آغاز كرد . چون بهرام بن لشكرستان خبر يافت همه را بكشت و از ابو كاليجار بيمناك شد .\r\nابو كاليجار لشكر بر سر او كشيد و تا قصر مجاشع [ 2 
  ] پيش رفت . در اين سفر بيمار شد . چنان كه بر اسب نمىتوانست بنشيند . يارانش او را به جناب [ 3 
  ] بازگردانيدند . در آنجا در ماه ربيع الاول سال 440 پس از چهار سال و سه ماه از پادشاهىاش در عراق وفات كرد .\r\nچون ابو كاليجار ديده بر هم نهاد ، تركان خزاين و سلاحهايش را غارت كردند . پسرش ابو منصور فولادستون [ 4 
  ] به خيمه‌هاى وزير ابو منصور منتقل شد . اين خيمه‌ها دور از تعرض سپاهيان بود . فولاد ستون نزد او درنگ كرد . پس ميان تركان و ديلم خلاف افتاد . تركان قصد تاراج اموال وزير و امير را داشتند . مردان ديلم راه بر آنان بستند . آنگاه به شيراز روى آوردند . امير ابو منصور شهر را در تصرف آورد و وزير ابو منصور به قلعهء خرمه [ 5 
  ] پناه برد .\r\nخبر وفات ابو كاليجار به بغداد رسيد . پسرش [ الملك الرحيم 
  ] ابو نصر [ خره فيروز 
  ] در بغداد بود . از لشكريان پيمان و سوگند گرفت . و خليفه القائم بامر اللّه بر عادت قومش خطبه به نام او كرد . ابو نصر خواستار آن شد كه او را الملك الرحيم لقب دهند . خليفه گفت الرحيم از صفات خاص خداست و [ او چنين لقبى به كسى نمىدهد 
  ] . ولى يارانش او را الملك الرحيم لقب دادند . ابو نصر الملك الرحيم در عراق و خوزستان مستقر شد . برادرش ابو على بن ابى كاليجار در بصره امارت داشت . ابو نصر او را در همانجا كه بود ابقا كرد .\r\nسپس برادر خود [ خسرو شاه 
  ] ابو سعد را در ماه شوال همان سال به شيراز فرستاد . او برفت و شيراز را بگرفت و به نام او در آن شهر خطبه خواندند . برادرش ابو منصور فولادستون و مادرش را گرفتند و هر دو را نزد او آوردند .\r\nالملك العزيز بن جلال الدوله ، نزد ابراهيم ينال بود . پس از مرگ پدرش به دو پيوسته بود . چون ابو كاليجار از دنيا رفت ، او به طمع تصرف بصره بدان صوب در حركت آمد .\r\nسپاهيانى كه در بصره بودند او را براندند . در اين احوال خبر يافت كه الملك الرحيم در بغداد بر تخت سلطنت استقرار يافته است . پس از اقدام منصرف شد و نزد ابن مروان رفت و در نزد او بود تا از جهان برفت .\r\n\r\n\r\n","description":"","footnote":"\r\n[ ( 1 ) 
  ] متن : ابن سكرستان\r\n[ ( 2 ) 
  ] متن : مجامع\r\n[ ( 3 ) 
  ] متن : خبايا .\r\n[ ( 4 ) 
  ] متن : فلاستون\r\n[ ( 5 ) 
  ] متن : خرقه .\r\n","page_name":" 709 ","page_number":741},
  {"content":"\r\n\r\n\r\nپادشاهى الملك الرحيم بن ابى كاليجار و جنگهاى او\r\nگفتيم كه ابو منصور فولاد ستون بن ابى كاليجار بعد از مرگ پدر به فارس رفت و آنجا را در تصرف آورد . الملك الرحيم برادرش ابو سعد را با لشكرى بفرستاد او و مادرش را اسير كرده بياوردند . الملك الرحيم برادرش ابو سعد را با لشكرى بفرستاد او و مادرش را اسير كرده بياوردند . ابو منصور پس از چندى از زندان آزاد شد و به قلعهء اصطخر فارس رفت .\r\nالملك الرحيم در سال 441 از اهواز به فارس راند . مردم شيراز و لشكرى كه در آنجا بود سر به فرمان او آوردند . الملك الرحيم در نزديكى شيراز فرود آمد .\r\nدر اين احوال ميان تركان شيرازى و بغدادى اختلاف افتاد . تركان بغدادى به عراق بازگشتند و الملك الرحيم كه از سپاهيان شيراز بيمناك بود با ايشان به عراق بازگرديد .\r\nآنگاه لشكرى از ترك و ديلم را به فارس بسيج كرد و خود به اهواز آمد و برادران خود ابو سعد و ابو طالب را به ارجان فرستاد . چون الملك الرحيم به اهواز آمد بسيارى از اميران و اعيان به ابو منصور فولاد ستون پيوستند و او بر فارس غلبه يافت . سپس آهنگ ارجان كرد بدان قصد كه به تسخير اهواز در حركت آيد .\r\nدر ماه ذو القعدهء همان سال ، الملك الرحيم براى روبرو شدن با او از اهواز بيرون آمد .\r\nميان دو برادر مصاف افتاد و الملك الرحيم منهزم شد و به واسط گريخت . بعضى نزد الملك الرحيم رفتند و او را بر انگيختند كه به فارس رود او نيز به بغداد فرستاد و لشكر را بخواند تا به فارس رود . چون به اهواز رسيد خبر يافت كه مردم فارس به فرمان او در آمده و اينك چشم به راه ورود او هستند . الملك الرحيم در اهواز درنگ كرد تا لشكر بغداد برسيد پس به عسكر مكرم راند و در سال 443 آنجا را در تصرف آورد .\r\nدر سال 443 جماعتى از اعراب و كردان به سردارى مطارد [ 1 
  ] بن منصور و مذكور بن نزار آهنگ سرق [ 2 
  ] و دورق [ 3 
  ] كردند و دست به تاراج گشودند . الملك الرحيم در محرم سال 443 براى راندن آنان لشكر فرستاد . اعراب و كردان بگريختند و مطارد كشته شد و پسرش اسير گرديد و اموال به تاراج برده را باز پس گرفتند . چون خبر اين پيروزى به الملك الرحيم كه در عسكر مكرم بود رسيد به قنطرهء اربق آمد . دبيس بن مزيد و بساسيرى و ديگران نيز در خدمت او بودند . آنگاه امير ابو منصور فرمانرواى فارس و هزار اسب [ 4 
  ] بن بنگير [ 5 
  ] و منصور بن حسين اسدى با جماعتى از ديلم و تركان كه با آنان بودند از ارجان به قصد تسخير شوشتر آمدند .\r\nالملك الرحيم بر آنان پيشى گرفت و چون مصاف دادند پيروزى نصيب او شد .\r\nالملك الرحيم بعد از اين پيروزى با سپاه خود به رامهرمز رفت . اصحاب هزار اسب در\r\n\r\n\r\n","description":"","footnote":"\r\n[ ( 1 ) 
  ] متن : طراد\r\n[ ( 2 ) 
  ] متن : سرف\r\n[ ( 3 ) 
  ] متن : درق\r\n[ ( 4 ) 
  ] متن : هزارشب .\r\n[ ( 5 ) 
  ] متن : تنكر .\r\n","page_name":" 710 ","page_number":742},
  {"content":"\r\n\r\nآنجا بودند . آنان را تار و مار كردند و جماعتى كثير را كشتند . جمعى نيز به هزار اسب كه در ايذج بود پيوستند و الملك الرحيم شهر را بگرفت .\r\n[ در سال 443 الملك الرحيم برادر خود امير ابو سعد را با لشكرى به بلاد فارس فرستاد . سبب آن بود كه ابو نصر بن خسرو ساكن قلعهء اصطخر را دو برادر بود كه آنان را هزار اسب گرفته بود 
  ] . هزار اسب به الملك الرحيم نامه نوشت و اظهار فرمانبردارى نمود و خواست برادرانش را از بند برهاند . پس الملك الرحيم برادر خود ابو سعد را بفرستاد و قلعهء اصطخر را بگرفت و ابو نصر با لشكر و اموال خود در خدمت او آمد . و بسيارى از سپاهيان فارس و ديلم و ترك و عرب و كرد سر بر خط فرمان نهادند . پس به سوى قلعهء بهندر در حركت آمدند و آن را محاصره كردند [ و الملك الرحيم از آنجا به فارس رفت و شيراز را بگرفت 
  ] .\r\nچون هزار اسب و منصور بن حسين اسدى و برادرش امير ابو منصور بشنيدند راه بر او گرفتند و در اين نبرد او را شكست دادند .\r\nامير ابو منصور به اهواز آمد و از اهواز به جانب واسط راند ولى در راه عنان به جانب شيراز گردانيد تا امير ابو سعد را از آنجا براند . چون به شيراز نزديك شدند ابو سعد به مصاف آمد . ميان دو گروه بارها نبرد در گرفت ، عاقبت ابو منصور شكست خورد و ابو سعد پيروز گرديد .\r\nبسيارى از لشكريان او امان خواستند . او خود به قلعهء بهندر گريخت و در آنجا تحصن گرفت .\r\nدر اهواز بار ديگر به نام الملك الرحيم خطبه خواندند .\r\nامير ابو منصور و هزار اسب به ايذج رفتند و از آنجا نزد سلطان طغرلبك كس فرستادند و اظهار فرمانبردارى نمودند و يارى خواستند . او نيز سپاهى به ياريشان فرستاد . الملك - الرحيم در عسكر مكرم بود . از ياران او بساسيرى به عراق رفته بود و دبيس بن مزيد و اعراب و كردان هر يك به مستقر خويش . تنها جماعتى از سپاهيان ديلم اهواز در خدمت او بودند .\r\nرأيش بر آن قرار گرفت كه از عسكر مكرم به اهواز رود زيرا جايى استوارتر بود ولى او را در اهواز به محاصره انداختند . الملك الرحيم چنان ديد كه اگر برادر خود امير ابو سعد را به هنگامى كه صاحب اصطخر او را فرا مىخواند به فارس بفرستد ، سبب مىشود كه امير ابو منصور و هزار اسب و يارانشان بدان مشغول شوند و از حمله به او منصرف گردند ولى ايشان بدين امر توجهى نكردند و بيامدند و او را محاصره كردند و پس از جنگى منهزمش ساختند .\r\nاو با اندكى از يارانش به واسط رفت و اهواز به تاراج شد . در اين واقعه وزير كمال الملك ابو المعالى بن عبد الرحيم ناپديد گشت .\r\nدر سال 443 سلجوقيان لشكر به فارس بردند و الب ارسلان برادرزادهء طغرل بر فسا [ 1 
  ] غلبه يافت و تركان سلجوقى در آن حوالى شورش و اغتشاش بسيار بر پا كردند .\r\n\r\n\r\n","description":"","footnote":"\r\n[ ( 1 ) 
  ] متن : نسا .\r\n","page_name":" 711 ","page_number":743},
  {"content":"\r\n\r\nدر سال 444 غزان به شيراز رفتند . عادل ابو منصور بن مافنه وزير امير ابو منصور نزد آنان آمد و به تدبير كارهايشان پرداخت . غزان او را به بند كشيدند و سه قلعه از او بستدند و آن قلعه‌ها را به ابو سعد برادر الملك الرحيم تسليم نمودند .\r\nسپاهيان شيراز فراهم آمدند و غزانى را كه به شهرشان آمده بودند ، بيرون راندند و بعضى از سرانشان را نيز اسير نمودند . از آنجا به فسا رفتند ، بعضى از سلجوقيان بر آن شهر چنگ افكنده بودند ، آنان را نيز راندند و شهر را در تصرف گرفتند .\r\n\r\nفتنه ميان بساسيرى و بنى عقيل و استيلاى او بر انبار\r\nچون در سال 441 الملك الرحيم به شيراز رفت ، بعضى از بنى عقيل در بادرويا [ 1 
  ] عصيان نمودند و آن حوالى را غارت كردند و اغتشاش به راه انداختند . اين نواحى از اقطاعات بساسيرى بود . چون از فارس بازگرديد بر سر ايشان تاخت و با ابو كامل بن المقلد سخت بجنگيد ، سپس دو لشكر از هم جدا شدند .\r\nدر اين احوال جمعى از مردم انبار نزد بساسيرى به تظلم آمدند كه قرواش در آنجا بسى بيداد كرده است . بساسيرى جماعتى از سپاه را همراه ايشان كرد آنان برفتند و انبار را بگرفتند .\r\nبساسيرى خود از پى ايشان بيامد و رسوم عدل و داد برقرار كرد و به بغداد بازگرديد . اوضاع بر اين منوال بود تا سال 446 كه قريش بن بدران به انبار آمد و به نام طغرلبك خطبه خواند . در آن روزها هر چه از آن بساسيرى بود به غارت رفت و محلات ياران او در الخالص [ 2 
  ] تاراج شدند . بساسيرى لشكرى جمع آورد و به انبار و حربى [ 3 
  ] رفت و آن بلاد را از قريش بستد و به بغداد بازگرديد .\r\n\r\nاستيلاى خوارج بر عمان\r\n[ در سال 442 خوارج بر عمان دست يافتند و سبب آن بود كه 
  ] ابو المظفر پسر ملك ابو كاليجار در عمان امارت داشت . او را خادمى بود كه زمام امور را در دست داشت و دست به اموال مردم گشوده و سبب نفرت ايشان شده بود . خوارجى كه در جبال عمان بودند ، از اين امر خبر يافتند و يكى از ايشان به نام ابن راشد [ 4 
  ] آنان را گرد آورد و به شهر حمله آوردند .\r\nابو المظفر به دفاع بيرون آمد و بر خوارج دست يافت .\r\nابن راشد بار ديگر ياران خود را بسيج كرد و به شهر حمله آورد ، اين بار مردم شهر به سبب رفتار ناپسند ابو المظفر و ديلم با خوارج يار شدند و ابو المظفر را شكست دادند و خوارج شهر را متصرف شدند و آن خادم و بسيارى از ديلم و عمال آن را كشتند و دار الاماره\r\n\r\n\r\n","description":"","footnote":"\r\n[ ( 1 ) 
  ] متن : باردونا .\r\n[ ( 2 ) 
  ] متن : انحاص\r\n[ ( 3 ) 
  ] متن : خوى\r\n[ ( 4 ) 
  ] متن : رشد .\r\n","page_name":" 712 ","page_number":744},
  {"content":"\r\n\r\nرا خراب كردند و مالياتهايى را كه بر اجناس بسته بودند برافكندند و تنها به ربع عشر از مال التجاره‌اى كه وارد مىشد اكتفا كردند . ابن راشد عدالت آشكار كرد و جامهء پشمين پوشيد و براى نماز خود مسجدى ساخت و به نام خود خطبه خواند و خود را الراشد باللّه لقب داد .\r\nاين ابن راشد در ايام ابو القاسم بن مكرم هم يك بار خروج كرده بود ولى ابو القاسم گروهى را فرستاده بود تا او را در همان كوهستانش محاصره كرده بودند و آتش طمع حكومت را در دلش خاموش نموده بودند .\r\n\r\nفتنه ميان مردم بغداد\r\nدر ماه صفر سال 443 بار ديگر ميان اهل سنت و شيعه در بغداد فتنه افتاد آن هم فتنه‌اى بس عظيم . شيعيان به عقايد خود تظاهر مىكردند و بر درها چيزهايى مىنوشتند .\r\nاهل سنت به مخالفت و انكار برخاستند و ميان دو فرقه قتال آغاز شد . خليفه القائم بامر اللّه دو نقيب عباسى و علوى را فرستاد تا كشف حال كنند آنان بيامدند و به نفع شيعه شهادت دادند و قتال ادامه يافت . مردى هاشمى از اهل سنت كشته شد . خانواده‌اش جنازه او را بر دوش حمل كردند و به سوى باب البصره [ 1 
  ] بردند . آنگاه هر چه در محلات شيعه بود غارت كردند و ضريح امام موسى الكاظم [ ع 
  ] و نوادهء او امام محمد التقى [ ع 
  ] و قبور آل بويه و بعضى از خلفاى بنى عباس را كه در آنجا بود آتش زدند و مىخواستند پيكر امام موسى الكاظم را از مقبرهء خود بيرون آورده به مقبرهء احمد بن حنبل برند ولى به علت ويران شدن بنا تشخيص مرقد ميسر نگرديد . در اين حال نقيب عباسيان برسيد و مانع آن كارها شد .\r\nشيعيان محلهء كرخ ابو سعد [ 2 
  ] سرخسى مدرس حنفى را كشتند و محله‌هاى فقهاى اهل سنت را آتش زدند ، دامنهء اغتشاش به جانب شرقى نيز كشيده شد .\r\nچون خبر آتش زدن ضريح به دبيس رسيد بر او گران آمد . زيرا او و مردم ناحيهء او شيعى بودند پس دبيس نام القائم بامر اللّه را از خطبه بيفكند . چون مورد سرزنش واقع گرديد گفت مردم اين ناحيه شيعى هستند و او نتوانسته است مانع اقدام آنها شود ، همچنانكه خليفه القائم بامر اللّه نيز نتوانسته است جلو آن سفيهان را بگيرد ، ولى خطبه را به حال اول آورد .\r\nدر سال 445 بار ديگر ميان دو فرقه خلاف افتاد . اين بار گروهى از تركان نيز در ماجرا شركت كردند و بعضى از علويان را كشتند . زنان گيسوها بگشودند و صدا به ناله و مويه بلند كردند و خواستار انتقام شدند . سرداران سپاه بر اسب نشستند تا فتنه را فرونشانند . ميان آنان و مردم محلهء كرخ زد و خوردى سخت روى نمود . بازارهاى كرخ همه طعمهء حريق شد . تا آنگاه كه تركان را از دخول در ماجرا منع كردند و اندكى آرامش برقرار گرديد .\r\n\r\n\r\n","description":"","footnote":"\r\n[ ( 1 ) 
  ] متن : باب النصر .\r\n[ ( 2 ) 
  ] متن : ابو سعيد .\r\n","page_name":" 713 ","page_number":745},
  {"content":"\r\n\r\n\r\nاستيلاى الملك الرحيم بر بصره\r\nگفتيم كه الملك الرحيم چون بعد از پدر پادشاهى بغداد يافت برادرش ابو على را به امارت بصره فرستاد . سپس ابو على سر به شورش برداشت . الملك الرحيم به سردارى بساسيرى لشكرى به گوشمال او فرستاد . بساسيرى به بصره راند و از طريق آب چند روز با او نبرد كرد و آنان را تار و مار نمود و دهانه‌هاى نهرها را به تصرف درآورد و لشكرى هم از خشكى فرستاد .\r\nربيعه و مضر امان طلبيدند . بساسيرى امانشان داد و بصره را بگرفت . رسولان ديلم كه در خوزستان بودند بيامدند و پوزش خواستند . ابو على نيز بگريخت و به شط عثمان تحصن گزيد و گرداگرد خود خندق كند . ولى الملك الرحيم برفت و آن ناحيه را تصرف نمود . ابو على و پسرش به عبادان رفتند و از آنجا به ارجان [ 1 
  ] شدند تا به سلطان طغرلبك بپيوندند .\r\nسلطان طغرل در اصفهان بود . چون اينان به اصفهان رفتند به گرمى پذيرا شد و آنان را در يكى از قلعه‌هاى گلپايگان ( جرباذقان ) فرود آورد و برخى از اعمال اصفهان را به ايشان اقطاع داد .\r\nالملك الرحيم چندى در بصره درنگ كرد سپس بصره را به بساسيرى سپرد و خود به اهواز رفت . در اين احوال رسولان ميان او و منصور بن حسين و هزار اسب آمد و شد گرفتند و آنان به فرمان او در آمدند و شوشتر [ تستر 
  ] به او تعلق گرفت . فولاد پسر خسرو ديلمى را در ارجان نهاد و ارجان نيز در قلمرو او در آمد . فولاد همهء عصيانگران آن نواحى را به فرمانبردارى از الملك الرحيم وادار كرد و آن قدر پاى فشرد تا اذعان كردند .\r\n\r\nاستيلاى فولادستون بر شيراز به دعوت طغرلبك\r\nپيش از اين گفتيم كه ابو نصر بن خسرو بر قلعهء اصطخر استيلا داشت . او در سال 444 نزد الملك الرحيم رسولى فرستاد و اظهار اطاعت كرد و اين به هنگامى بود كه الملك الرحيم رامهرمز را گرفته بود . ابو نصر بن خسرو از الملك الرحيم خواست كه برادرش ابو سعد را بفرستد تا بلاد فارس را در قبضهء تصرف درآورد . ابو سعد با لشكرى به فارس رفت و آن بلاد بگرفت و در شيراز فرود آمد . عميد الدوله ابو نصر بن الظهير نيز همراه او بود و زمام امور دولتش را به دست داشت . عميد الدوله نسبت به لشكريان رفتارى ناپسند داشت .\r\nابو نصر بن خسرو از اينكه اينان را به فارس آورده بود پشيمان شد و با افراد سپاه در نهان به گفتگو پرداختند تا آنان را عليه عميد الدوله برانگيختند و بر او شورش كردند و او را بگرفتند و به نام ابو منصور فولادستون شعار دادند . و او را فراخواندند و ابو سعد را براندند .\r\n\r\n\r\n","description":"","footnote":"\r\n[ ( 1 ) 
  ] متن : جرجان .\r\n","page_name":" 714 ","page_number":746},
  {"content":"\r\n\r\nابو سعد به اهواز رفت . ابو منصور فولادستون نيز از پى او به اصطخر آمد و شهر را بگرفت و به نام طغرلبك ، سپس الملك الرحيم و پس از آن به نام خود خطبه خواند .\r\n\r\nوقايع بساسيرى با اعراب و كردان\r\nچون طغرلبك بر نواحى عراق و اعمال بغداد از هر طرف مستولى شد بيشتر كردان تا حلوان به اطاعت او در آمدند و فتنه و فساد و تاراج و كشتارشان سراسر آن ناحيه را بگرفت . اعراب نيز با آنان در آميختند . اين امر فكر دولت را به خود مشغول داشته بود ، پس بساسيرى براى سركوبى آنان نامزد گرديد . بساسيرى تا بوازيج از پى ايشان براند و كشتار كرد و غنايم گرفت . كردان از نهر زاب گذشتند . چون سپاه ديلم آمد عبور از آب ميسر نشد و بازگشت . اين واقعه در سال 445 اتفاق افتاد .\r\nآنگاه نور الدوله دبيس بن مزيد صاحب حله او را به قتال خفاجه فرا خواند . اعراب خفاجه در آن بلاد آشوب كرده بودند . بساسيرى برفت و آنان را از جامعين براند . اعراب وارد بيابان شدند . بساسيرى از پى ايشان برفت تا به خفان رسيدند ، در خفان آنان را فرو گرفت و اموال و چارپايانشان را به غنيمت بستد . و حصن خفان را در محاصره گرفت و بگشود و ويران كرد . بساسيرى مىخواست برج بلند آن را نيز ويران كند ، و آن مناره‌اى است بسيار بلند كه مىتوانست مسافران را از دور راه بنمايد . گويند آن را براى راهنمايى كشتيهايى كه به قصد نجف مىآمدند ، ساخته بودند . ربيعة بن مطاع صاحب آن ، مالى بذل كرد و بساسيرى را از ويران كردن بازداشت .\r\nبساسيرى اسيران عرب را به بغداد آورد و بردار كرد . سپس به حربى رفت و آنجا را محاصره نمود و هفت هزار دينار بستد و امانشان داد .\r\n\r\nفتنهء تركان و استيلاى سپاهيان طغرلبك بر آن نواحى\r\nتركانى كه از لشكر بغداد بودند كم كم در امر دولت صاحب قدرت شدند و هر گاه كه باد فتنه مىوزيد آنان به نشاط مىآمدند . يكى از اين بادها ظهور طغرلبك و استيلاى او بر آن نواحى بود .\r\nتركان در محرم سال 446 مبلغ بزرگى از بابت ارزاق و رسوم خود از وزير الملك - الرحيم طلب كردند . وزير در دار الخلافه پنهان شد . تركان از پى او رفتند و از ساكنان سراى خلافت ، او را طلبيدند . ايشان انكار كردند ، تركان در ديوان بانگ و خروش كردند تا جايى كه زبان به شكايت از خليفه گشودند و ميان ايشان و اهل ديوان سخنان درشت و ناهموار گفته شد . كم كم در ميان مردم شايع شد كه تركان سراى خليفه را محاصره كرده‌اند . اين امر بر مردم گران آمد و به جوش آمدند . بساسيرى كه در اين روزها مقام نيابت را داشت ،\r\n\r\n","description":"","footnote":"","page_name":" 715 ","page_number":747},
  {"content":"\r\n\r\nسوار شده به سراى خلافت آمد و براى يافتن وزير همه جا را تفحص كرد ولى از او نشانى نيافت . سپاهيان بانگ و خروش كردند . تركان به خانه‌هاى روميان حمله بردند و آنها را غارت كردند و كليساها را آتش زدند و نيز خانهء ابو الحسن بن عبيد وزير بساسيرى را غارت نمودند . مردم محلات بر در هر محله‌اى گرد آمده بودند تا از ورود تركان ممانعت كنند . هر كس به شهر بغداد وارد مىشد تركان او را غارت مىكردند . اين امور سبب شد كه در بغداد خوار و بار به پايان رسد . بساسيرى در تمام اين احوال در سراى خلافت بود تا وزير آشكار شد و با اموال خاصهء خود حتى فروش چارپايانش ارزاق تركان را پرداخت نمود .\r\nاين هرج و مرج همچنان ادامه يافت . اعراب و كردان نيز به شورش و غارت و كشتار بازگشتند . ياران قريش بن بدران از موصل آمدند و محلات كامل بن محمد بن المسيب را كه در بردان بود تاراج نمودند . و هر چه اسب و استر و شتران بختى داشت همه را بردند .\r\nاينجا متعلق به بساسيرى بود . اين امر سبب شد كه هرج و مرج رو به فزونى نهد و نظام دولت گسيخته گردد .\r\nسپاهيان غزان سلجوقى به دسكره رسيدند . سردارشان ابراهيم بن اسحاق از امراى طغرلبك بود و از آنجا روى به روشنقباد [ 1 
  ] نهادند و همه جا را غارت كردند و كشتار نمودند .\r\nآنگاه به قلعهء بردان [ 2 
  ] رفتند .\r\nصاحب اين قلعه مردى بود به نام سعدى كه بر طغرلبك عاصى شده بود . سعدى در قلعه خويش به روى لشكر غزان سلجوقى نگشود . تركان در آن نواحى دست به آشوب و فساد زدند و همه جار ا ويران نمودند و مردم را آواره كردند .\r\nگروه ديگرى از اين تركان به اهواز رفتند و همهء نواحى اهواز را ويران كردند . سلجوقيان را طمع گرفتن يك يك بلاد در سر افتاد . ديلم‌ها و تركانى كه با آنان بودند به وحشت افتادند و خود را باختند .\r\nآنگاه طغرلبك ابو على پسر ابو كاليجار فرمانرواى بصره را با سپاهيان سلجوقى به خوزستان فرستاد . اينان تا شاپور خواست پيش رفتند و كوشيدند ديلم را با وعده و وعيد به سوى خود كشند . بيشترين به ايشان گرايش يافتند . غزان سلجوقى بر اهواز مستولى شدند و آن را غارت كردند و مردم را مصادره نمودند . مردم اهواز شهر خويش رها كردند و به اطراف گريختند .\r\n\r\nرميدگى ميان القائم بامر اللّه و بساسيرى\r\nگفتيم كه قريش بن بدران در سال 446 محلات اصحاب بساسيرى را غارت كرد . چندى بعد ابو الغنائم و ابو سعد پسران محلبان [ 3 
  ] كه از ياران قريش بن بدران بودند در خفا ، به\r\n\r\n\r\n","description":"","footnote":"\r\n[ ( 1 ) 
  ] متن : ورستبارد\r\n[ ( 2 ) 
  ] متن : بردوان\r\n[ ( 3 ) 
  ] متن : مجلبان .\r\n","page_name":" 716 ","page_number":748},
  {"content":"\r\n\r\nبغداد آمدند . بساسيرى خبر يافت و آهنگ دستگيرى آنان نمود .\r\nوزير ، رئيس الرؤسا آن دو را پناه داد . بساسيرى خشمگين شد و به حربى [ 1 
  ] و انبار رفت و در آنجا فسادها كرد و به بغداد بازگشت ولى چنان كه عادت او بود به سراى خليفه نرفت .\r\nو فرمان داد تا ماهيانهء القائم بامر اللّه و وزير و حواشى سراى را از دار الضرب حذف كنند ، نيز به وزير نسبت داد كه با طغرلبك مكاتبه دارد .\r\nبساسيرى در ماه ذو الحجهء سال 446 به انبار رفت . ابو الغنائم پسر محلبان در انبار بود .\r\nبر شهر منجنيقها نصب كرد و آن را به جنگ بگرفت و ابو الغنائم را با پانصد نفر از يارانش اسير كرد و همهء آن بلاد غارت نمود و به بغداد بازگرديد . آنگاه ابو الغنائم را تشهير كرد و قصد آن داشت كه او را بر دار كند ولى دبيس بن صدقه شفاعت كرد و از خون او درگذشت .\r\nدبيس بن صدقه به هنگام محاصرهء انبار به يارى او آمده بود و سبب شفاعتش اين بود ، ولى بساسيرى جماعتى از اسيران را بر دار نمود .\r\n\r\nحملهء تركان بر بساسيرى و غارت سراى او\r\nبساسيرى بنده‌اى بود از آن يكى از بازرگانان فسا از شهرهاى فارس ، و بساسيرى منسوب به آن است . اين بنده به دست بهاء الدوله پسر عضد الدوله افتاد و در دولت او نشو و نما كرد و همچنان در اين خاندان خدمت مىكرد تا در خدمت الملك الرحيم در آمد . الملك الرحيم او را به كارهاى بزرگ و دفع فتنه‌ها مىفرستاد . از جمله يك بار فتنهء كردان را در جانب حلوان ، و يك بار فتنهء فريش بن بدران را در جانب غربى فرو نشاند و اين دو هوا - داران دعوت طغرلبك بودند . سپس نزد الملك الرحيم به واسط رفت و ميان او و وزير رئيس الرؤسا اختلاف بالا گرفت .\r\nوزير ابو سعد نصرانى دوست بساسيرى در يك كشتى خمهاى شراب براى او مىفرستاد .\r\nرئيس الرؤسا قومى را كه در بغداد به امر به معروف و نهى از منكر كمر بسته بودند خبر داد ، اينان بيامدند و آن خمها بشكستند و شرابها ريختند . اين واقعه آن رميدگى را افزون ساخت .\r\nبساسيرى از فقهاى حنفى در اين باب فتوا خواست . گفتند مال نصرانى محترم است و شكستن آن جايز نيست و كسى كه چنين كند بايد از عهدهء غرامت آن بر آيد . اين امر نيز بر رميدگى ميان وزير و بساسيرى در افزود . البته چنان كه گفتيم ميان بساسيرى و تركان نيز اختلاف بود .\r\nوزير تركان را تحريك كرد تا عليه بساسيرى دست به اغتشاش زنند . آنان نيز چنان كردند و اجازه خواستند كه خانه‌هاى او را غارت كنند ، از سراى خلافت ، اين اجازه صادر شد و غارتگران را عنان از دست بشد . رئيس الرؤسا شايع كرده بود كه بساسيرى با المستنصر باللّه\r\n\r\n\r\n","description":"","footnote":"\r\n[ ( 1 ) 
  ] متن : حوى .\r\n","page_name":" 717 ","page_number":749},
  {"content":"\r\n\r\nعلوى فرمانرواى مصر مكاتبه دارد . هر روز اين شكايت بيشتر مىشد . القائم بامر اللّه به الملك الرحيم نوشت كه بساسيرى را از خود دور سازد زيرا او خلع طاعت كرده است و با المستنصر علوى رابطه دارد . الملك الرحيم نيز او را از خود دور نمود .\r\n\r\nاستيلاى طغرلبك بر بغداد و خليفه ، و در زوال افتادن الملك الرحيم و انقراض دولت آل بويه\r\nطغرلبك به غزاى روم رفت و در آن سرزمين كشتارى سخت كرد و به رى بازگرديد و اوضاع آشفته را سامان بخشيد . سپس در محرم سال 447 به همدان رسيد ، قصد آن داشت كه به حج رود و از آنجا به شام گذرد و دولت علوى مصر را سرنگون سازد . مردم دينور و قرميسين و ديگر جايها علوفه و توشه در راهش آماده كرده بودند . اين سفر باعث شايعات بسيار در بغداد شد و تركان بر آشوب خود بيفزودند و آهنگ ديوان خلافت كردند . اينان از خليفه مىخواستند خود به تن خويش در دفاع با آنان همراه شود و در خارج شهر لشكرگاه زدند . طغرلبك به حلوان رسيد . يارانش در راه خراسان پراكنده شدند . مردم به جانب غربى بغداد كوچ كردند . الملك الرحيم پس از آنكه بساسيرى را به فرمان خليفه القائم بامر اللّه طرد كرد از واسط برفت و به دبيس بن مزيد [ 1 
  ] پيوست . زيرا ميانشان خويشاوندى دامادى بود .\r\nطغرلبك نزد خليفه كس فرستاد و اظهار فرمانبردارى نمود و نيز تركان را وعده‌هاى نيكو داد . تركان نامهء او را پس دادند و از خليفه خواستند كه شر او را از سرشان كوتاه كند ولى خليفه نپذيرفت . الملك الرحيم به بغداد آمد و خود را در فرمان خليفه نهاد و گفت آن كند كه خليفه گويد . پس فرمان داد تركان خيمه‌هاى خود فرود آورند و نزد طغرلبك كس فرستند و اظهار اطاعت كنند . آنان نيز چنان كردند . القائم بامر اللّه خطبا را فرمان داد به نام طغرلبك خطبه بخوانند . [ رئيس الرؤسا با اعيان دولت بغداد و سران سپاه الملك الرحيم به استقبال طغرلبك بيرون رفتند . 
  ] طغرل وزير خود ابو نصر الكندرى را به پيشباز فرستاد . آنگاه لشكريان را فرمان دخول به بغداد داد و در روز پنجشنبه دو روز باقيمانده از ماه رمضان [ سال 447 
  ] به بغداد درآمدند . طغرل در باب الشماسيه فرود آمد . قريش بن بدران صاحب موصل كه در طاعت او بود پيش از او به شهر در آمده بود . لشكريان طغرل در بازارها پراكنده شدند و اين باعث آشوب شد . مردم مىپنداشتند كه الملك الرحيم به قتال با طغرل فرمان داده است . از اين رو از هر سو گرد آمدند و به كشتار غزان سلجوقى پرداختند ، جمعى را در كوچه‌ها كشتند . البته مردم شيعهء كرخ دست به هيچ اقدامى نزدند و غزان را امان دادند\r\n\r\n\r\n","description":"","footnote":"\r\n[ ( 1 ) 
  ] متن : دبيس بن صدقه .\r\n","page_name":" 718 ","page_number":750},
  {"content":"\r\n\r\nو در پناه خود گرفتند . خليفه نيز از آنان سپاس گفت . عامه همچنان به شورش عليه مهاجمان ادامه مىدادند و به لشكرگاه طغرلبك روى مىآوردند . الملك الرحيم با اعيان اصحاب خود به دار الخلافه آمد تا مبادا در اين ماجرا به او گمانى رود . سپاهيان طغرل سوار شدند و مردم را تار و مار كردند و بعضى محله‌ها چون محلهء خلفا و رصافه و ديگر محله‌ها را تاراج كردند . مخصوصا از محلهء خلفا اموال فراوان به دست آوردند زيرا ديگر مردم اموال خود را به اين محله آورده بودند تا در امان مانند . غارت و آتش‌سوزى همه جا را گرفت .\r\nروز ديگر طغرل نزد خليفه كس فرستاد و از كارى كه رفته بود او را سرزنش كرد و همهء آنها را به الملك الرحيم نسبت داد و گفت بايد كه او و اعيان اصحابش حاضر آيند و خود را تبرئه كنند . خليفه الملك الرحيم را فرمان داد كه سوار شده نزد طغرل رود . رسولى نيز همراه او كرد تا برائت او را ثابت نمايد . اينان همه در حفظ و حراست رسول خليفه برفتند . طغرل فرمان داد در همان ساعت كه وارد شدند در بندشان كشند .\r\nطغرل الملك الرحيم را به قلعهء سيروان برد و در آنجا حبس كرد . شش سال از حكومتش گذشته بود . با از ميان رفتن او دولت آل بويه نيز منقرض شد .\r\nدر اين آشوب محلهء قريش بن بدران نيز به غارت رفت و او خود عريان بگريخت و به خيمهء بدر بن المهلهل پناه برد . بدر نيز او را از چشم غزان مخفى داشت .\r\nطغرل چون خبر يافت او را خلعت داد و به خانهء خويش بازگردانيد . القائم باللّه بر طغرل به سبب كارهايى كه كرده بود خشم گرفت و خواست كه اسيران را آزاد كند و گفت كه آنان در ذمه و پناه او از بغداد بيرون آمده بودند و تهديد كرد كه اگر به سخن او گوش نكند از بغداد خواهد رفت . طغرل نيز بعضى از اسيران را آزاد نمود . همچنين فرمان داد تا نام سپاهيان الملك الرحيم را از دواوين محو كنند و اجازه داد كه هر كس از پى كارى رود .\r\nبسيارى به بساسيرى پيوستند و شمار لشكريان او افزون گرديد .\r\nطغرل دستور داد اموال تركان بغدادى را بستانند و به نور الدين دبيس فرمان داد كه بساسيرى را از خود دور كند . او نيز بساسيرى را از خود دور كرد . بساسيرى به رحبه رفت و به المستنصر باللّه علوى به مصر نامه نوشت و خود را در فرمان او قرار داد .\r\nدبيس در بلاد خود به نام طغرل خطبه خواند . غزان در سواد بغداد منتشر شده دست به تاراج زدند و خرابى همه جا را فرا گرفت و مردم از خانه‌هاى خود به ديگر جايها كوچ كردند .\r\nطغرل امارت بصره و اهواز را به هزار اسب [ 1 
  ] [ بن بنكير بن عياض 
  ] سپرد و اجازه داد كه تنها در اهواز به نام خود خطبه بخواند . و قرميسين [ 2 
  ] و اعمال آن را به ابو على پسر ملك\r\n\r\n\r\n","description":"","footnote":"\r\n[ ( 1 ) 
  ] متن : هزار شب\r\n[ ( 2 ) 
  ] متن : قرمس .\r\n","page_name":" 719 ","page_number":751},
  {"content":"\r\n\r\nابو كاليجار داد ، و مردم كرخ را فرمان داد در مساجدشان به هنگام اذان صبح « الصلاة - خير من النوم » گويند . آنگاه فرمان داد سراى سلطانى را تعمير كنند و در ماه شوال سال 447 به آنجا نقل كرد . و پادشاهى او پاى بر جا و استوار شد و دولتى پديد آورد كه بعد از او به فرزندان و قومش سلجوقيان به ميراث رسيد و در اسلام ، عجم را دولتى بزرگتر از آن نبوده است . و الملك للّه يوتيه من يشاء .\r\n\r\nخبر از دولت وشمگير و فرزندان او از جيل كه برادران ديلم‌اند و پادشاهى ايشان در جرجان و طبرستان و آغاز كار و سرانجامشان\r\nگفتيم كه مرداويج بن زيار از سران ديلم بود در لشكر اطروش . او از مردم جيل ( گيلان ) بود و اينان برادران ديلم‌اند و هر دو را يك حالت واحد است .\r\nاز ميان اينان سردارانى به يارى علويان برخاستند و آنان را در كارى كه در پيش داشتند بسيار يارى نمودند .\r\nچون به هنگام ضعف دولت عباسى دولت اطروش و فرزندانش نيز منقرض شد و آثارشان بر افتاد ، اينان به طلب ملك خود به تكاپو افتادند و به هر سو روى آوردند . نخست رى و اصفهان و جرجان و طبرستان و عراقين و فارس و كرمان را تصرف كردند و هر يك از ايشان در يك ناحيه فرمان مىراند . آل بويه به جايى رسيدند و تا آخر ايام حكومتشان خليفه دست آموز ايشان بود .\r\nو گفتيم كه چون دولت مرداويج وسعت و قدرت يافت ، نزد برادرش وشمگير كه در بلاد گيلان بود ، به سال 320 [ 1 
  ] كس فرستاد و او را به نزد خود خواند و به دو پشتگرم شد و او را بر برخى نواحى كشور خويش امارت داد . در اين ايام مرداويج بر اصفهان و رى فرمان مىراند .\r\nاو از بزرگترين شهرياران بود و غلامان ترك داشت كه به سبب تندخويى و سختگيريش او را به ناگاه كشتند . واقعهء قتل مرداويج در محرم سال 323 بود .\r\nچون مرداويج كشته شد يارانش گرد برادرش وشمگير را در رى گرفتند . [ و نصر بن احمد سامانى 
  ] نزد ماكان بن كاكى ، كه در كرمان بود و آن را از ابو على بن الياس گرفته بود ، كس فرستاد و از او خواست كه به رى و جرجان لشكر برد ، همچنين از محمد بن المظفر بن محتاج خواست كه به سوى قومش در حركت آيد .\r\nماكان از راه بيابان عازم دامغان شد . وشمگير بانجين [ 2 
  ] ديلمى را با لشكرى گران فرستاد تا راه بر او ببندد . پس از نبردى ماكان شكست خورد و به نيشابور رفت و امارت نيشابور به ماكان تعلق گرفت و ذكر همهء اين وقايع گذشت . سپس بانجين به جرجان رفت و در آنجا\r\n\r\n\r\n","description":"","footnote":"\r\n[ ( 1 ) 
  ] متن : 420\r\n[ ( 2 ) 
  ] متن : تاتجيز .\r\n","page_name":" 720 ","page_number":752},
  {"content":"\r\n\r\nاقامت گزيد تا در اواخر سال 324 [ به هنگام بازى چوگان 
  ] از اسب در غلطيد و بمرد . از آن پس ماكان بر جرجان مستولى گرديد .\r\nدر سال 328 ، ابو على بن محتاج او را در محاصره افكند و جرجان را بستد و ماكان به طبرستان رفت و در آنجا ماند .\r\nركن الدولة بن بويه بر اصفهان غلبه يافت زيرا وشمگير سپاهيان خود را نزد ماكان فرستاده بود تا او را در نبردش با ابن محتاج يارى رسانند . ركن الدوله موقع را مغتنم شمرد و به اصفهان آمد و شهر را بگرفت و وشمگير تنها به رى بسنده كرد .\r\n\r\nاستيلاى سپاهيان خراسان بر رى و جبل و تصرف وشمگير طبرستان را\r\nچون ركن الدوله اصفهان را گرفت با ابو على بن محتاج صاحب خراسان همدست شد و با برادر خود ، عماد الدوله فرمانرواى فارس . او را تحريض كردند كه به رى حمله برد و آن را از وشمگير بستاند . مقصودشان آن بود كه اگر ابو على بن محتاج رى را تسخير كند از از ادارهء انجام آن فرو خواهد ماند ، آنگاه اينان رى را از او خواهند گرفت . ابو على بن محتاج لشكر به رى برد . وشمگير از ماكان يارى خواست تا از رى دفاع كند . ماكان به تن خويش بيامد . ركن الدوله براى ابو على بن محتاج مدد فرستاد . در اسحاق آباد نبرد درگرفت . وشمگير بگريخت و به طبرستان رفت . بسيارى از ياران او در جنگ كشته شدند . ابو على بن محتاج بر رى مستولى شد . سپس ابو على لشكر به بلاد جبل فرستاد و زنگان و ابهر و قزوين و كرج و همدان و نهاوند و دينور را تا حلوان در تصرف آورد .\r\n\r\nاستيلاى حسن بن فيروزان بر جرجان\r\nحسن بن فيروزان پسر عم ماكان بود و در دليرى همتاى او . چون ماكان كشته شد و وشمگير طبرستان را گرفت به حسن نامه نوشت و او را به اطاعت خود خواند . حسن سر برتافت و او را به توطئه در قتل ماكان متهم نمود . وشمگير به سوى او لشكر كشيد . حسن از سارى بيرون آمد و به ابو على بن محتاج صاحب خراسان پيوست و از او يارى خواست . ابن محتاج با او بيامد و وشمگير را در سارى در محاصره گرفت . اين محاصره يك سال مدت گرفت . عاقبت وشمگير خواستار مصالحه شد . ابو على به مصالحه رضا داد و از او گروگان گرفت . اين گروگان سالار پسر وشمگير بود . ابو على بن محتاج و حسن بن فيروزان به خراسان بازگشتند . حسن بن فيروزان با اين صلح موافق نبود . در اين احوال خبر وفات امير سعيد نصر بن احمد سامانى رسيد . حسن بن فيروزان بر ابو على بن محتاج بشوريد و خيمه و خرگاهش را تاراج كرد و پسر وشمگير را كه در نزد او گروگان بود آزاد نمود و [ به جرجان 
  ] بازگشت و آنجا را تصرف\r\n\r\n","description":"","footnote":"","page_name":" 721 ","page_number":753},
  {"content":"\r\n\r\nنمود . همچنين دامغان و سمنان را تصرف كرد . چون ابو على به نيشابور رسيد ابراهيم بن - سيمجور دواتى را ديد كه در نيشابور موضع گرفته است و چنان كه در اخبارشان آمده است اين امر سبب عصيان ابو على بن محتاج گرديد .\r\n\r\nبار ديگر استيلاى وشمگير بر رى و استيلاى پسر بويه بر آن\r\nچون ابو على بن محتاج به خراسان بازگشت و حسن بن فيروزان با او كرد آنچه كرد ، وشمگير از طبرستان به رى آمد و آنجا را تصرف نمود . حسن بن فيروزان رسولى نزد او فرستاد و دلجويى نمود و پسرش سالار را نزد او فرستاد . قصدش آن بود كه او را عليه خراسانيان برانگيزد . وشمگير نيز پاسخى نرم داد و چيزى نگفت كه به صراحت مخالف با ابو على بن - محتاج باشد .\r\nدر اين احوال ركن الدولة بن بويه طمع در تصرف رى بست زيرا وشمگير تنگدست شده و شمار سپاهيانش كاهش يافته بود . پس لشكر به رى آورد . وشمگير شكست خورد و بسيارى از سپاهيانش از ركن الدوله امان خواستند . ركن الدوله رى را بگرفت و وشمگير عازم طبرستان گرديد . حسن بن فيروزان راه بر او بگرفت . جمعى ديگر از سپاهيان او از حسن امان طلبيدند .\r\nوشمگير به خراسان گريخت . پسر فيروزان نزد ركن الدوله رسول فرستاد و ميانشان مراتب مودت برقرار گرديد و حسن دختر خود را به ركن الدوله داد .\r\n\r\nاستيلاى وشمگير بر جرجان\r\nچون ركن الدوله رى را از وشمگير بستد ، وشمگير به طبرستان رفت و حسن بن فيروزان راه بر او بگرفت و او به خراسان گريخت و نزد نوح بن نصر سامانى رفت و از او مدد خواست ، نوح لشكرى با او همراه كرد . نيز به ابو على بن محتاج سپهسالار خراسان پيام داد كه او را يارى رساند . وشمگير به جرجان لشكر كشيد . حسن بن فيروزان در جرجان بود . وشمگير او را شكست داد و بر جرجان استيلا يافت .\r\n\r\nاستيلاى ركن الدوله بر طبرستان و جرجان\r\nچون وشمگير جرجان را از دست حسن بن فيروزان به در آورد ، حسن نزد ركن الدوله رفت و در رى اقامت گزيد . سپس در سال 436 بار ديگر به بلاد وشمگير لشكر كشيد . در اين نبرد وشمگير شكست خورد و ركن الدوله طبرستان را تصرف كرد و از آنجا عازم جرجان شد و به رى بازگشت .\r\nوشمگير به خراسان آمد تا از امير خراسان يارى خواهد . منصور بن قراتكين سپهسالار\r\n\r\n","description":"","footnote":"","page_name":" 722 ","page_number":754},
  {"content":"\r\n\r\nخراسان را فرمان شد كه به يارى او لشكر خود را بسيج كند . منصور بن قراتكين با وشمگير دل بد داشت . [ از اين رو در نبرد سهل‌انگارى مىكرد و با حسن بن فيروزان مصالحه نمود 
  ] .\r\nوشمگير به امير نوح بن نصر از او شكايت برد . سپس امير نوح به ابو على بن محتاج نوشت كه با وشمگير به رى لشكر برد . ابو على و وشمگير بيامدند و با ركن الدوله مصاف دادند ولى بر او پيروز نشدند ، عاقبت - چنان كه گفتيم - ميانشان صلح افتاد . وشمگير به اسفراين گريخت و ركن الدوله طبرستان را بگرفت و سارى را محاصره كرد و تسخير نمود .\r\n\r\nوفات وشمگير و پادشاهى پسرش بهستون [ 1 
  ]\r\nچون آل بويه كرمان را از دست ابو على بن الياس بستدند ، وشمگير نزد امير منصور بن نوح در بخارا رفت تا از او يارى خواهد و او را به طمع تصرف ممالك آل بويه اندازد . و در نهان او را گفت سرداران لشكرش در خراسان خير خواه او نيستند . امير منصور بن نوح به ابو الحسن محمد بن ابراهيم بن سيمجور سپهسالار خراسان نوشت كه لشكرى به رى برد و همه در فرمان وشمگير باشد و از نظر و رأى او تخطى نكند . ركن الدوله آماده دفاع شد و از پسرش عضد الدوله يارى خواست . عضد الدوله از ديگر سو وارد خراسان شد . چون لشكر خراسان اين خبر شنيد در دامغان درنگ كرد تا بنگرد كه حاصل كار چه خواهد شد . روزى وشمگير سوار شد و به قصد شكار بيرون رفت . گرازى بر سر راهش پديدار شد . زوبينى را كه در دست داشت به سوى او انداخت . در اين حال گراز حمله كرد و اسب برميد و وشمگير بر زمين افتاد و بمرد . اين واقعه در ماه محرم سال 457 اتفاق افتاد . با مرگ او همهء رشته‌ها پنبه شد .\r\nچون وشمگير بمرد پسرش بهستون به جاى او نشست . او با ركن الدوله باب مراسلت بگشود و با او آشتى كرد . ركن الدوله نيز او را به لشكرها و اموال يارى نمود .\r\n\r\nوفات بهستون و حكومت برادرش قابوس\r\nبهستون بن وشمگير در سال 366 پس از هفت سال از حكومتش در جرجان بمرد .\r\nبرادرش قابوس نزد دايىاش رستم در كوه شهريار بود . از بهستون پسرى خردسال باقى ماند كه در كفالت جد مادرىاش قرار گرفت . جد او طمع در ملك كرد و به جرجان رفت و همهء سرداران و هواداران قابوس را بگرفت .\r\nدر خلال اين احوال قابوس برسيد . سپاهيان نزد او اجتماع كردند و او را به پادشاهى\r\n\r\n\r\n","description":"","footnote":"\r\n[ ( 1 ) 
  ] متن : مهستون .\r\n","page_name":" 723 ","page_number":755},
  {"content":"\r\n\r\nبرگزيدند . ياران پسر بهستون رو به گريز نهادند . عمش قابوس او را در كفالت خود گرفت و در زمرهء بهترين فرزندان خود قرار داد . و جرجان و طبرستان را در ضبط آورد .\r\n\r\nاستيلاى عضد الدوله بر جرجان و طبرستان\r\nچون ركن الدوله در سال 366 از دنيا رفت پسرش عضد الدوله به جاى او نشست .\r\nپسر ديگرش فخر الدوله امارت همدان و اعمال جبل يافت و پسر ديگرش مؤيد الدوله به حكومت اصفهان منصوب گرديد . بختيار پسر معز الدوله در بغداد بود ، او بر حكومت بغداد مستولى شد . آنگاه عضد الدوله به قصد برادرش فخر الدوله لشكر به همدان برد . فخر الدوله نزد قابوس گريخت و عضد الدوله تا رى پيش آمد و رى را بگرفت و رسولى نزد قابوس فرستاد و خواستار برادر خود گرديد . قابوس به سخن او گوش نداد .\r\nعضد الدوله برادرش ، مؤيد الدوله ، را كه در خراسان بود فرمان داد لشكر بر سر قابوس برد ، و او را به اموال و سپاهيان مدد كرد . در سال 371 مؤيد الدوله به جرجان راند . در اين هنگام ، امارت خراسان با حسام الدوله ابو العباس تاش بود . او از جانب ابو القاسم نوح بن - منصور در خراسان بود . چون نبرد ميان قابوس و مؤيد الدوله درگرفت قابوس منهزم شد و به نيشابور افتاد ، در آنجا فخر الدوله نيز به دو پيوست . حسام الدوله ابو العباس تاش ماجرا به امير نوح بن منصور بنوشت . فرمان آمد كه فخر الدوله و قابوس را عليه مؤيد الدوله يارى نمايد و قابوس را به مستقر پادشاهىاش بازگرداند . حسام الدوله تاش لشكر به جرجان برد و دو ماه شهر را در محاصره گرفت تا مردم به جان آمدند . مؤيد الدوله به فائق الخاصه از سرداران لشكر خراسان نامه نوشت و او را وعده‌هاى جميل داد كه به هنگام روبرو شدن دو سپاه او و اتباعش بگريزند .\r\nچون مؤيد الدوله به كارزار آمد ، فائق چنان كه وعده داده بود با اتباعش به هزيمت رفت . حسام الدوله و فخر الدوله اندكى درنگ كردند سپس از پى هزيمت‌شدگان به خراسان رفتند . در اين احوال وزير عتبى به قتل رسيده بود . حسام الدوله به خراسان فراخوانده شد كه عهده دار وزارت شود . در سال 372 عضد الدوله درگذشت و ما در باب وفات او پيش از اين سخن گفتيم .\r\nآنگاه ميان حسام الدوله تاش و ابو الحسن بن سيمجور فتنه افتاد و تاش به جرجان گريخت . فخر الدوله او را نيك بنواخت و آن سان كه معهود نبود در حق او نيكى كرد . اخبار اين وقايع را نيز آورده‌ايم .\r\nچون فخر الدوله جرجان و طبرستان و رى را تصرف كرد ، عزم آن نمود كه جرجان و طبرستان را به قابوس دهد و اين به سبب الفت و مودتى بود كه در سالهاى غربت با هم پيدا كرده بودند و او سبب شده بود كه در قابوس از كشور خود برافتد . در اين بار با صاحب بن عباد وزير خود مشورت كرد او موافقت ننمود . قابوس همچنان در خراسان بماند . آل سامان\r\n\r\n","description":"","footnote":"","page_name":" 724 ","page_number":756},
  {"content":"\r\n\r\nچند بار لشكرهايى براى راندن او از خراسان روانه داشتند ولى بر او ظفر نيافتند تا آنگاه سبكتكين بر خراسان استيلا يافت .\r\n\r\nبازگشت قابوس به جرجان و طبرستان\r\nچون سبكتكين بر خراسان امارت يافت ، قابوس را وعده داد كه او را بار ديگر به مستقر پادشاهىاش يعنى جرجان و طبرستان باز خواهد گردانيد . ولى سبكتكين به بلخ رفت و در سال 387 بمرد و قابوس تا سال 388 در خراسان ماند . در اين سال قابوس اسپهبد [ شهريار بن شروين 
  ] را با لشكرى به كوه شهريار فرستاد . رستم بن مرزبان دايى مجد الدوله پسر فخر الدوله در آنجا بود .\r\nميان دو سپاه نبردى درگرفت . رستم شكست خورد و اسپهبد بر كوه شهريار مستولى شد و در آنجا به نام شمس المعالى قابوس خطبه خواند . باتى [ 1 
  ] بن سعيد در ناحيهء استنداريه [ 2 
  ] بود . او به قابوس گرايش داشت وى به آمل [ 3 
  ] آمد ، لشكر مجد الدوله را از آنجا براند و بر آن ديار غلبه يافت و به نام قابوس خطبه خواند و خبر اين پيروزى را به او بنوشت . آنگاه مردم جرجان به قابوس نامه نوشتند و او را فرا خواندند . قابوس از نيشابور به جرجان راند . اسپهبد و باتى بن سعيد نيز بيامدند . لشكر مجد الدوله به قتال آن دو بيرون آمدند ولى شكست خورده باز گشتند و در نزديكى جرجان به مقدمهء لشكر قابوس برخوردند ، به ناچار به سوى رى روى در گريز نهادند .\r\nشمس المعالى قابوس بن وشمگير در ماه شعبان سال 388 وارد جرجان شد . لشكرهايى از رى به محاصرهء جرجان آمدند . چندى درنگ كردند چون زمستان فرا رسيد و به بارانهاى پى در پى گرفتار آمدند و آذوقه‌شان به پايان رسيد بازگشتند . قابوس از پى ايشان روان گرديد و دست به كشتارشان گشود و جماعتى از اعيانشان را اسير كرد و سرزمينهاى ميان جرجان و استراباد را تصرف كرد . سپس اسپهبد را در سر هواى پادشاهى افتاد زيرا به اموال و ذخاير خود مغرور شده بود . لشكرى از رى به سردارى مرزبان دايى مجد الدوله بر سر او آمد . اسپهبد منهزم شد و به اسارت افتاد . مرزبان در كوه شهريار دعوت شمس المعالى قابوس آشكار كرد زيرا از مجد الدوله بيمناك شده بود . پس جبال شهريار سراسر به مملكت جرجان و طبرستان افزوده شد . قابوس پسر خود منوچهر را امارت آن ديار داد ، او رويان و چالوس را بگرفت .\r\nاين وقايع مقارن استيلاى محمود بن سبكتكين بر خراسان بود . قابوس رسولى نزد او فرستاد و هداياى كرامند تقديم نمود و بر آنچه در دست داشت با محمود مصالحه كرد .\r\n\r\n\r\n","description":"","footnote":"\r\n[ ( 1 ) 
  ] متن : يأتى\r\n[ ( 2 ) 
  ] متن : استنداويه\r\n[ ( 3 ) 
  ] متن : آمد .\r\n","page_name":" 725 ","page_number":757},
  {"content":"\r\n\r\n\r\nكشته شدن قابوس و پادشاهى پسرش منوچهر\r\nپادشاهى شمس المعالى قابوس بسطت يافت . او مردى تندخو و سخت كش بود . بيم او در دلهاى اصحابش افتاد و رو به فزونى نهاد تا به سركشى و عصيان انجاميد ، پس براى رهايى از شر او به چاره‌جويى پرداختند . روزى كه در يكى از قلعه‌هاى خود بود بدان قلعه رفتند تا او را فرو گيرند ولى قابوس به دفاع پرداخت . مهاجمان هر چه در آنجا يافتند تاراج كردند و به جرجان بازگشتند و شايع كردند كه قابوس خلع شده است . پسرش منوچهر بن - قابوس را از طبرستان فرا خواندند . او نيز از بيم آنكه مبادا ديگرى زمام ملك به دست گيرد به شتاب بيامد . همه سر به فرمان او نهادند بدان شرط كه پدر را خلع كند ، او نيز در عين ناخشنودى بپذيرفت .\r\nقابوس از آن دژ به بسطام رفته بود و منتظر آنكه روزى آتش فتنه فرونشيند . مخالفان او عازم بسطام شدند ، منوچهر پسرش را به اجبار با خود ببرد . قابوس تنها پسر خود را اجازه داد كه نزد او داخل شود . آنگاه از بيم آنكه مبادا ملك از آن خاندان به در رود خاتم پادشاهى به دو داد . منوچهر به جرجان بازگشت و به پادشاهى نشست . ولى سرداران همواره از قابوس در هراس بودند و از منوچهر مىخواستند كه اجازه دهد او را بكشند . منوچهر در پاسخ درنگ كرد . آنان منتظر پاسخ نماندند و نزد قابوس رفتند . [ قابوس براى طهارت رفته بود . زمستان بود و هوا بسيار سرد . 
  ] لباسهاى او را از او گرفتند و برهنه در سرما رهايش كردند تا از شدت سرما بمرد . اين واقعه در سال 403 اتفاق افتاد . پانزده سال از استيلاى او گذشته بود . پس از او پسرش منوچهر زمام ملك به دست گرفت ، بر منابر كشورش به نام او خطبه خواندند . او همواره در انديشه بود كه چسان قاتلان پدر را از ميان بردارد و به جد در ايستاد تا از آنان انتقام گرفت و باقى دست‌اندركاران را از درگاه خود براند .\r\n\r\nوفات منوچهر بن قابوس و حكومت پسرش انوشيروان\r\nدر سال 420 محمود بن سبكتكين به سوى رى در حركت آمد . پيش از آن حاجب او مجد الدوله پسر فخر الدوله را در بند كرده بود و رى را به نام سلطان محمود گرفته بود . منوچهر بن قابوس بن وشمگير از جرجان بگريخت و خود به كوههاى سخت پناه گرفت ، سپس چون محمود را نزديكتر به خود ديد احتياط را دور تر شد و به جنگلهاى انبوه داخل گرديد و چهار صد هزار دينار پيشنهاد كرد تا او را با خود بر سر مهر آورد . محمود اجابت كرد ، و او آن مال را بفرستاد . محمود از آنجا به نيشابور رفت .\r\nچندى بعد منوچهر بن قابوس بمرد و پسرش انوشيروان به جاى او نشست . محمود با\r\n\r\n","description":"","footnote":"","page_name":" 726 ","page_number":758},
  {"content":"\r\n\r\nگرفتن پانصد هزار دينار ديگر جانشينى او را تصويب نمود . در بلاد جبل تا حدود ارمينيه به نام سلطان محمود خطبه خواندند . آنگاه مسعود بن محمود در سالهاى 430 بر جرجان و طبرستان فرمان راند و آثار دولت خاندان قابوس را برافكند . چنان كه گويى هرگز نبوده‌اند .\r\nو البقاء للّه وحده .\r\n\r\nخبر از دولت مسافر ديلمى در آذربايجان و سرانجام كار او\r\nآذربايجان به هنگام ظهور ديلم و انتشار ايشان در بلاد و استيلايشان بر آن اعمال در سال‌هاى 330 به دست ديسم [ 1 
  ] بن ابراهيم كرد از اصحاب يوسف بن ابى الساج بود . از احوال او آنكه پدرش ابراهيم از خوارج بود ، از اصحاب هارون الشارى كه در موصل خروج كرده بود . ابراهيم پس از قتل هارون به آذربايجان آمد و دختر يكى از رؤساى كرد را به زنى گرفت و ديسم [ 2 
  ] از او زاده شد و در آذربايجان نشو و نما يافت .\r\nچون ديسم بزرگ شد در زمرهء سپاهيان ابن ابى الساج در آمد و به فرمان او در چند جنگ شركت كرد تا بعد از مرگ ابن ابى الساج بر آذربايجان مستولى شد . بيشتر سپاهيان او از كردان بودند .\r\nآنگاه كه ديلم بر بلاد غلبه يافت و وشمگير رى را در تصرف آورد اعمال جبل را به لشكرى داد . لشكرى اموال و سپاهى گرد آورد و در سال 326 به آذربايجان لشكر كشيد تا آن را ضميمه قلمرو خويش سازد . ديسم در برخى جهات آذربايجان با او روبرو شد ولى شكست خورد و لشكرى بر بسيارى از نواحى آذربايجان ، جز اردبيل كه با رويى استوار داشت و مردمش به اتكاى آن مقاومت كردند ، غلبه يافت .\r\nلشكرى نزد مردم اردبيل كس فرستاد و آنان را وعده‌هاى نيكو داد ، مردم به سخن او گوش ندادند . او نيز محاصره را شديدتر كرد و با روى شهر را سوراخ نمود و بر شهر غلبه يافت و چند روز شهر را در دست داشت . روزها به درون شهر مىرفت و شبها بيرون مىآمد و در لشكرگاه خود مىغنود . يك شب مردم شكافهاى بارو را سد كردند و راه بر دشمن بستند .\r\nلشكرى بار ديگر به محاصره پرداخت . مردم اردبيل از ديسم يارى خواستند . ديسم بيامد و از پشت سر به لشكرى حمله كرد و مردم اردبيل از روبروى او حمله كردند . لشكرى منهزم شد و اكثر يارانش به قتل رسيدند . باقى لشكر به موقان گريخت و از اسپهبد پسر دوله ( يا دلوله ) يارى خواست . و او چون لشكرى گرد آورد به نبرد ديسم آمد . ديسم شكست خورد و از نهر ارس بگذشت . ديسم آهنگ وشمگير كرد . وشمگير در رى بود . ديسم از او يارى خواست و تضمين كرد كه هر ساله مالى بپردازد . وشمگير لشكرى همراه او كرد ، سران سپاه لشكرى نامه‌اى\r\n\r\n\r\n","description":"","footnote":"\r\n[ ( 1 ) 
  ] متن : رستم\r\n[ ( 2 ) 
  ] متن : دسيم .\r\n","page_name":" 727 ","page_number":759},
  {"content":"\r\n\r\nبه وشمگير نوشتند كه ما در طاعت تو هستيم [ و چون لشكر تو نمودار شود به آن خواهيم پيوست 
  ] . لشكرى از اين نامه آگاه شد و به قصد تسخير موصل روانهء زوزان شد و بر ارمينيه گذشت ، بسيارى را غارت كرد و برده نمود . چون به زوزان رسيد يكى از رؤساى ارمن نزد او آمد و با پرداخت مالى با او مصالحه كرد كه از بلاد او دست بدارد ، لشكرى بپذيرفت . آن مرد در يكى از تنگناهاى كوه بر راه لشكرى كمين گرفت و بعضى از ارمنها را گفت كه چيزى از بنهء او بربايند و بدان تنگنا بگريزند . لشكرى به تعقيب ايشان پرداخت ، چون به تنگنا رسيد مردانى كه كمين گرفته بودند ، او و همراهانش را كشتند . سپاهيان او پسرش لشكرستان [ 1 
  ] را بر خود امير ساختند . لشكرستان با بقاياى لشكر پدر به موصل رفت و در آنجا نزد ناصر - الدولة بن حمدان بماند . ناصر الدوله را در آذربايجان متصرفاتى بود . ايشان را با پسر عمش ابو عبد اللّه حسين بن سعيد بن حمدان به آذربايجان فرستاد . در آنجا با ديسم روبرو شدند .\r\nاينان را ياراى پايدارى نبود ، بازگشتند و ديسم بر آذربايجان مستولى گرديد .\r\n\r\nاستيلاى مرزبان بن محمد بن مسافر بر آذربايجان\r\nمحمد بن مسافر از بزرگان ديلم و فرمانرواى طارم بود و فرزندان بسيار داشت ، از آن جمله بودند سالار و صعلوك و وهسودان و مرزبان . و مادرش دختر جستان [ 2 
  ] بود و وهسودان پادشاه ديلم بود كه از او سخن گفتيم .\r\nچون ديسم بن ابراهيم كرد ، لشكرى و پسرش را از آذربايجان دفع كرد ، جماعتى از ديلم نزد او ماندند . اينان از سپاهيان وشمگير بودند . كردان كه خود قوم او بودند و زمام امور دولتش را در دست داشتند برخى از قلاع او را تصرف كردند و او به يارى اين مردان ديلم بر آنان پيروز گرديد . ديسم آنگاه صعلوك بن محمد بن مسافر را از قلعهء پدرش در طارم به يارى خود فرا خواند او نيز جماعتى از ديلم را به يارىاش فرستاد . ديسم نيز برفت و هر چه كردان از او گرفته بودند بازستاند و جمعى از ايشان را نيز اسير كرد .\r\nوزير ديسم ، ابو القاسم على بن جعفر از مردم آذربايجان بود ، از او برميد و به طارم نزد محمد بن مسافر گريخت و اين هنگامى بود كه پسران او و هسودان و مرزبان بر پدر شوريده و بر برخى از قلاع او مستولى شده بودند .\r\nوهسودان و مرزبان پدر را در بند نمودند و اموال و ذخايرش را گرفتند . وزير ابو القاسم على بن جعفر به مرزبان پيوست . على بن جعفر از دعات باطنيان بود ، مرزبان نيز چنين مذهبى داشت . على بن جعفر مرزبان را به تصرف آذربايجان ترغيب كرد و مرزبان او را به وزارت خود برگزيد . مرزبان آن گروه از ديلم را كه در نزد ديسم و ديگران بودند استمالت كرد ، آنان\r\n\r\n\r\n","description":"","footnote":"\r\n[ ( 1 ) 
  ] متن : شكرستان\r\n[ ( 2 ) 
  ] متن : حسان .\r\n","page_name":" 728 ","page_number":760},
  {"content":"\r\n\r\nاجابتش كردند مرزبان به آذربايجان لشكر برد ، مردان ديلم كه در نزد ديسم بودند به دو گرايش يافتند و همه از او امان خواستند بسيارى از كردان نيز تسليم شدند . ديسم به ارمينيه گريخت و بر فرمانرواى آن غاقيق پسر ديرنيق آرجرونى [ 1 
  ] فرود آمد و مرزبان آذربايجان را به سال 330 بگرفت . وزير او على بن جعفر با ياران مرزبان روشى نكوهيده پيش گرفت .\r\nاين بود كه عليه او دست به دست هم دادند و سعايت آغاز كردند . على بن جعفر از مرزبان بيمناك شد و او را برانگيخت كه در تبريز اموالى عظيم گرد آمده ، اگر لشكرى به آنجا برد همه را تصاحب خواهد كرد . آنگاه به مردم تبريز پيام داد كه مرزبان براى مصادره شما آمده است .\r\nچون مرزبان لشكر به تبريز برد مردم تبريز به جان ديلم افتادند و كشتارشان كردند . آنگاه ديسم بن ابراهيم را فراخواندند . ديسم عازم تبريز شد . كردانى كه از مرزبان امان خواسته بودند به ديسم پيوستند . مرزبان به تبريز لشكر برد و در خارج شهر ميان او و ديسم نبرد افتاد . ديسم و كردان بگريختند ولى بار ديگر به شهر بازگشت و در آن تحصن گزيد . مرزبان تبريز را محاصره كرد و در ضمن با على بن جعفر مكاتبه آغاز نمود و سوگند خورد كه بر او غدر نكند و به آنچه او خواهد وفا كند . اما على بن جعفر گفت مىخواهد در كنج سلامت بنشيند و ترك عمل كند . مرزبان نيز از او بپذيرفت و محاصرهء ديسم را سخت‌تر كرد . ديسم از تبريز به اردبيل گريخت و على بن جعفر از شهر بيرون آمد و به مرزبان پيوست ، مرزبان نيز به هر چه سوگند خورده بود وفا كرد [ مرزبان اردبيل را محاصره كرد 
  ] . عاقبت ديسم خواستار مصالحه گرديد ، و از مرزبان خواست كه او را به ديار خود طارم فرستد تا در آنجا ميان خاندان و خويشاوندان خود باشد . مرزبان چنين كرد و ديسم به قلعهء خود رفت و در آنجا ماند .\r\n\r\nاستيلاى روس بر شهر بردعه و غلبه مرزبان بر آنان\r\nاين روسها از طوايف ترك در همسايگى روميان و پيرو دين مسيح‌اند و با روميان سالهاى دراز در همسايگى هم زيسته‌اند . بلادشان از سويى مجاور بلاد آذربايجان است . طايفه‌اى از ايشان در سال 332 در دريا به كشتى نشستند و از راه رود كر [ 2 
  ] به بردعه از بلاد آذربايجان رفتند . نايب مرزبان در بردعه بود . با پنج هزار مرد جنگى از ديلم و ديگران به قتال بيرون آمد . روسها ايشان را شكست دادند و از ديلم بسيارى را كشتند و آنان را تا درون شهر تعقيب كردند . پس شهر را گرفتند و نداى امان در دادند و با مردم نيكى كردند . مسلمانان از هر ناحيه گرد آمدند ولى بر آنان ظفر نيافتند . چون به شهر در آمدند مردم\r\n\r\n\r\n","description":"","footnote":"\r\n[ ( 1 ) 
  ] متن : حاجيق بن الديرانى . متن از روى شهر ياران گمنام كسروى چاپ سوم ص 73 . تصحيح شده\r\n[ ( 2 ) 
  ] متن : لكهنر .\r\n","page_name":" 729 ","page_number":761},
  {"content":"\r\n\r\nشهر بيرون مىآمدند و آنان را سنگباران مىكردند . چون لشكرهايى كه به بردعه آمده بودند بازگشتند ، روسها دست به كشتار مردم زدند و اموالشان را به غارت بردند و جمعى را نيز برده ساختند .\r\nمسلمانان از اين واقعه محزون شدند . مرزبان لشكر فراهم آورد و به سوى بردعه رفت و در راه كمين نهاد و خود پيش رفت . روسها به نبرد بيرون آمدند ، مرزبان بگريخت و آنان از پىاش بتاختند تا از كمين گذشتند . يارانش همچنان مىگريختند . مرزبان و برادرش و يكى از يارانش دل بر هلاك نهاده بازگشتند و آن گروه كه در كمين بودند بيرون جستند و از پشت سر حمله كردند . در اين نبرد بسيارى از لشكر روس و نيز اميرشان به قتل رسيد . باقى به شهر بازگشتند و در دژ موضع گرفتند . پيش از اين اموال و اسيران را به آنجا حمل كرده بودند .\r\nمرزبان دژ را محاصره كرد و در محاصره نيك پايدارى نمود .\r\nدر اين احوال مرزبان خبر يافت كه ابو عبد اللّه حسين بن سعيد [ 1 
  ] بن حمدان به آذربايجان آمده و به سلماس رسيده است . پسر عمش ناصر الدوله او را فرستاده بود كه بر آذربايجان استيلا يابد . مرزبان گروهى از لشكر خود را به محاصره روسها گماشت و با گروه ديگر به جنگ ابن حمدان آمد و چند روز با او نبرد كرد . ناگاه از سوى ناصر الدوله پيامى رسيد و او را به موصل فراخواند و گفت كه توزون مرده است و او به بغداد مىرود ، ابو عبد اللّه بازگرديد . اما روسهايى كه در آن دژ محاصره شده بودند ، گرفتار بيماريهاى همه‌گير شدند ، پس شبانگاه از دژ بيرون آمدند و هر چه توانستند از آن اموال حمل كردند و خود را به رود كر رسانيدند و به كشتيها خود سوار شده به ديار خود رفتند . خداوند آن بلاد را از ايشان پاك ساخت .\r\n\r\nحركت مرزبان به رى و هزيمت او و سپاهش\r\nچون لشكريان خراسان به رى رسيدند ، مرزبان پنداشت كه اين واقعه سبب مىشود كه ركن الدولة بن بويه به دو نپردازد . مرزبان رسول خود را نزد معز الدوله به بغداد فرستاده بود .\r\nمعز الدوله نيز او را به خوارى بازگردانده بود . از اين رو مرزبان قصد رى كرد و طمع در تصرف آن بست . بعضى از سرداران معز الدوله از او امان خواستند و او را بدين كار ترغيب نمودند . ناصر الدولة بن حمدان نيز نزد او كس فرستاد و به تسخير رى تحريضش كرد ولى اشارت كرد كه نخست بغداد را بگيرد سپس رى را .\r\nركن الدوله نزد برادران خود عماد الدوله و معز الدوله رسولان فرستاد و از آنان يارى خواست . آنان نيز مدد فرستادند و سبكتكين حاجب با لشكر بغداد بيامد . چون به دينور رسيد جنگجويان ديلم كه در لشكر او بودند بر او بشوريدند . سبكتكين از معركه بگريخت\r\n\r\n\r\n","description":"","footnote":"\r\n[ ( 1 ) 
  ] متن : سعد .\r\n","page_name":" 730 ","page_number":762},
  {"content":"\r\n\r\nو تركان گرد او جمع شدند ، چون ديلم خود را در برابر تركان ناتوان يافتند بازگشتند و اظهار فرمانبردارى نمودند .\r\nپيش از آنكه آن لشكرها به يارى ركن الدوله آيند ، مرزبان به رى رانده بود . در نبردى كه در گرفت ، مرزبان اسير شد و ركن الدوله او را حبس نمود و باقى سپاهش به آذربايجان گريخت و محمد بن عبد الرزاق در پى ايشان بود .\r\nاصحاب مرزبان گرد پدرش محمد بن مسافر اجتماع كردند ولى او مردى بدخوى و بد سيرت بود . آهنگ قتلش كردند . پسرش وهسودان از او گريخته و به يكى از قلعه‌ها پناه برده بود . محمد نزد پسر گريخت ولى وهسودان او را بگرفت و چندان بر او سخت گرفت كه بمرد .\r\nوهسودان پس از مرگ پدر در كار خود حيران بماند . زيرا ركن الدوله ، محمد بن عبد الرزاق را به آذربايجان فرستاده بود . اين بود كه ديسم را فراخواند . ديسم در قلعهء طارم بود و مرزبان به هنگامى كه بر او ظفر يافته بود او را در آن قلعه فرود آورده بود . مرزبان از ديسم خواست كه كردان را گرد آورد و آهنگ محمد بن عبد الرزاق نمايد . [ چون ميان ديسم و محمد بن عبد الرزاق نبرد درگرفت ديسم شكست خورد و محمد بن عبد الرزاق نيرومند شده 
  ] در آذربايجان بماند و در سال 338 به رى بازگرديد . آنگاه به امير نوح نامه نوشت و برايش هداياى كرامند فرستاد و خواست كه عذر او بپذيرد . او نيز بپذيرفت ، سپس محمد - بن عبد الرزاق در سال 329 به طوس بازگرديد .\r\nدر سال 342 ديسم بن ابراهيم از آذربايجان بگريخت ، سبب فرار او آن بود كه يكى از سرداران سالار مرزبان [ 1 
  ] كه به دست ركن الدوله افتاده و در حبس بود بگريخت . نام اين سردار على بن ميشكى [ 2 
  ] بود . او پس از فرار به وهسودان پيوست و او را بر ضد ديسم برانگيخت .\r\nوهسودان او را با سپاهى روانه نبرد ديسم كرد . نيز با ديلم‌ها مكاتبه نمود و آنان را به خود جلب نمود . ديسم به مقابله بيامد و وزير خود ابو عبد اللّه النعيمى را در اردبيل نهاد ولى نعيمى اموال و گنجهاى ديسم را برگرفت و از راه ديگر به ميشكى پيوست .\r\nچون خبر به ديسم رسيد به اردبيل بازگرديد . جنگجويان ديلم براى ارزاق خود بانگ و خروش مىكردند . ديلم هر چه از اموال او مانده بود ميان ايشان تقسيم كرد و براى دست يافتن به على بن ميشكى در حركت آمد . چون با او روبرو شد ، آن گروه از ديلم كه همراه او بودند به ميشكى پيوستند و ديسم خود به ارمينيه گريخت .\r\nسپس خبر آمد كه مرزبان از زندان خود در قلعهء سميرم [ 3 
  ] گريخته و اردبيل را تصرف كرده و بر آذربايجان مستولى شده است و از پى ديلم لشكريانى به اطراف روان داشته است .\r\nديسم خود را به بغداد رسانيد . معز الدوله او را اكرام كرد و ديسم نزد او بماند .\r\n\r\n\r\n","description":"","footnote":"\r\n[ ( 1 ) 
  ] متن : ركن الدوله\r\n[ ( 2 ) 
  ] متن : منكلى\r\n[ ( 3 ) 
  ] متن : سيرم .\r\n","page_name":" 731 ","page_number":763},
  {"content":"\r\n\r\nدر سال 343 بار ديگر پيروانش در آذربايجان او را دعوت كردند . ديسم از معز الدوله يارى خواست و برفت . زيرا برادرش ركن الدوله با مرزبان مصالحه كرده بود . ديسم نخست نزد ناصر الدوله به موصل رفت و از او يارى خواست ولى ناصر الدوله او را يارى ننمود . ديسم نزد سيف الدوله رفت و نزد او در شام بماند .\r\nدر سال 344 در باب الابواب ( دربند ) كسى عليه مرزبان شورش كرده بود . مرزبان به آنجا رفت . ديسم كه ميدان را خالى يافته بود به آذربايجان آمد . يكى از سران كرد او را به آذربايجان فراخوانده بود . ديسم در اين سفر سلماس را تصرف كرد . مرزبان يكى از سرداران خود را به جنگ او فرستاد ولى ديسم او را منهزم ساخت . چون مرزبان از كار آن شورشى بپرداخت به آذربايجان بازگرديد . دبسم به ارمينيه گريخت و از پسر ديرنيق [ 1 
  ] يارى خواست . مرزبان به او نوشت كه ديسم را گرفته نزد او فرستد . او نيز ديسم را تسليم او كرد و مرزبان ديسم را به زندان افكند ، و او در زندان ببود تا مرزبان بمرد . آنگاه يكى از يارانش او را از بيم فتنه‌انگيزيهايش بكشت .\r\n\r\nوفات مرزبان و امارت پسرش جستان\r\nدر سال 345 سالار مرزبان فرمانرواى آذربايجان بمرد . مرزبان وصيت كرد كه برادرش وهسودان جانشين او گردد و پس از او پسرش جستان ، و حال آنكه پيش از اين به نايبان خود در قلاع فرمان داده بود كه آنها را جز به پسرش جستان ندهند و اگر جستان مرد به پسرش ابراهيم و پس از ابراهيم به پسر ديگرش ناصر واگذار نمايند . چون اين بار برادر را نخست به جانشينى خود معين كرد نشانه‌هايى را كه ميان او و نوابش بود به او بگفت .\r\nچون مرزبان بمرد و وهسودان خاتم و علامات ديگر را به نگهبانان قلعه نمود ، آنان وصيت نخستين را آشكار كردند .\r\nپس زمام امور را جستان به دست گرفت و برادران ديگر از او متابعت كردند . وهسودان از اردبيل بگريخت و به طارم رفت . سرداران لشكر پدرش جز جستان پسر شرمزن [ 2 
  ] نزد او آمدند زيرا او والى ارمينيه بود و آهنگ آن داشت كه عصيان ورزد .\r\n\r\nكشته شدن جستان و برادرانش و استيلاى عمشان وهسودان بر آذربايجان\r\nچون جستان پسر مرزبان به حكومت نشست سرگرم لذات خود شد و به لهو و لعب پرداخت . وزير خود ابو عبد اللّه نعيمى را بگرفت و به زندان كرد . جستان بن شرمزن در ارمينيه\r\n\r\n\r\n","description":"","footnote":"\r\n[ ( 1 ) 
  ] متن : ديرانى\r\n[ ( 2 ) 
  ] متن : شرمول .\r\n","page_name":" 732 ","page_number":764},
  {"content":"\r\n\r\nكوس استقلال زد . وزير او ابو الحسن عبيد اللّه بن محمد بن حمدويه داماد ابو عبد اللّه النعيمى بود . از اين واقعه بهراسيد و جستان بن شرمزن را وادار كرد كه با ابراهيم پسر ديگر مرزبان مكاتبه كند و او را به پادشاهى ترغيب نمايد . او نيز چنين كرد . ابراهيم با دستيارى جستان بن شرمزن و وزيرش به مراغه تاخت و آن را بگرفت . چون جستان بن مرزبان چنان ديد [ كسانى نزد ابن شرمزن و وزيرش فرستاد و با آنان طرح دوستى افكند و تضمين كرد كه وزير خود نعيمى را آزاد خواهد كرد ولى نعيمى از حبس جستان بگريخت 
  ] و به موغان رفت .\r\nدر اين احوال مردى از فرزندان المكتفى باللّه در آذربايجان پيدا شده بود كه در نهان به « الرضا من آل محمد » ، و به عدل دعوت مىنمود . اين مرد المستجير باللّه [ 1 
  ] لقب يافته بود .\r\nجمعى بر او گرد آمده بودند . نعيمى از موغان نزد او كس فرستاد و او را به طمع خلافت انداخت و گفت كه نخست آذربايجان را خواهى گرفت ، آنگاه كه شمار سپاهيانت افزون گرديد عزم بغداد خواهى كرد ، پس خود در بغداد خواهى ماند و ما در آذربايجان . آن مرد خروج كرد .\r\nجستان و ابراهيم پسران مرزبان با او به مقابله پرداختند و به هزيمتش دادند و كشتندش .\r\nچون وهسودان ديد كه ميان برادرزادگانش اختلاف افتاده ، پس از واقعه المستجير [ در طارم 
  ] با ابراهيم ديدار كرد و از او دلجويى نمود . همچنين به ناصر پسر ديگر برادرش نامه نوشت و او را بفريفت كه از برادر جدا شده به موغان رود . و او را وعده‌هاى يارى داد .\r\nناصر نيز به موغان گريخت و علم مخالفت عليه برادر برداشت . آنگاه لشكريان را تحريك كرد كه ارزاق و علوفه خود مطالبه كنند . چون جستان را خزانه خالى بود ، آنان نيز نزد ناصر به موغان رفتند .\r\nدر آنجا ناصر نيز تهى دست بود و از پرداخت مواجب سپاهيان عاجز آمد . دانست كه عمش او را بفريفته است ، زيرا اكنون كه به دو نياز افتاده بود كارى نمىكرد . ناصر نزد برادر خود جستان بازگشت تا چاره كار را بينديشند . از هر سو كارشان برآشفت و عمال اطراف عصيان كردند و به ناچار سر به فرمان عمشان وهسودان نهادند و نزد او رسول فرستادند و او را سوگند دادند كه غدر نكند . پسران با مادرشان نزد وهسودان به طارم رفتند . ولى او همه را بگرفت و بند برنهاد و پسر خود اسماعيل را به امارت آذربايجان منصوب نمود و بيشتر قلاع را تسليم او نمود .\r\nابراهيم پسر مرزبان به مراغه رفت و آنجا سپاهى گرد آورد تا برادران را برهاند و به جنگ اسماعيل رود . وهسودان ، ابراهيم و جستان و مادرشان را بكشت . و از جستان بن - شرمزن [ 2 
  ] خواست كه آهنگ ابراهيم كند و براى او مدد فرستاد .\r\nابراهيم به نواحى ارمينيه رفت . در سال 349 جستان بن شرمزن [ 3 
  ] بر مراغه مستولى شد\r\n\r\n\r\n","description":"","footnote":"\r\n[ ( 1 ) 
  ] متن : المجير\r\n[ ( 2 ) 
  ] متن : سرمند\r\n[ ( 3 ) 
  ] متن : سرمدن .\r\n","page_name":" 733 ","page_number":765},
  {"content":"\r\n\r\nو آن را بر ارمينيه در افزود .\r\nابراهيم پسر مرزبان همچنان در صدد كينه خواهى بود . ملوك ارمينيه بيشتر از كردان و ارمن بودند . او با جستان بن شرمزن نيز باب مصالحه بگشود . در اين احوال خبر يافت كه پسر عمش اسماعيل مرده است پس به اردبيل آمد و آنجا را بگرفت . ابو القاسم بن ميشكى [ 1 
  ] نزد وهسودان رفت . ابراهيم بر سر آن دو لشكر آورد و هر دو را منهزم نمود . آنان به بلاد ديلم رفتند . ابراهيم بر قلمرو وهسودان غلبه يافت . وهسودان جماعتى گرد آورد و به قلعهء خود در طارم بازگشت . ابو القاسم ميشكى لشكر به جنگ ابراهيم برد . ابراهيم در اين نبرد به هزيمت شد و به رى نزد ركن الدوله رفت .\r\n\r\nاستيلاى ابراهيم بن مرزبان بار ديگر بر آذربايجان\r\nگفتيم كه ابراهيم بن مرزبان در برابر لشكر پسر ميشكى به هزيمت شد و نزد ركن الدوله رفت تا از او يارى طلبد . ركن الدوله استاد ابو الفضل بن عميد را با لشكرى همراه او كرد و او بر آذربايجان غلبه يافت . ابن عميد مردم آذربايجان را به اطاعت از ابراهيم وادار كرد و جستان بن شرمزن و طوايف كرد را به فرمان او خواند و او بر بلاد آذربايجان استيلا يافت .\r\nابن عميد چون آبادانى سرزمين آذربايجان و بارورى آن را ديد ، دريافت كه ابراهيم را توان بهره‌بردارى از آن نيست . ابن بود كه به ركن الدوله نوشت به عوض آذربايجان جاى ديگر را به ابراهيم دهد ، زيرا خراج و ديگر مالياتهاى اين سرزمين بسيار است و او را به جمع‌آورى آنها بصيرت و معرفتى نيست و شهودى چند شهادت دهند كه او خود به اين معاوضه راضى شده است . ركن الدوله اين پيشنهاد را نپذيرفت و گفت با كسى كه به من پناه آورده است چنين نمىكنم . ابن عميد آن بلاد را تسليم ابراهيم كرد و باز گرديد .\r\n\r\nتنبيه\r\nاخبار آل مسافر را كه معروف به بنى سالار ملوك آذربايجانند از كتاب ابن الاثير نقل كردم ، در اين كتاب در همين جا اخبارشان به پايان مىآيد . تنها مىگويد كه : ابن عميد ، ركن الدوله را از صورت حال آگاه كرد و گفت بيم آن است كه آن كشور از دست ابراهيم به درآيد . قضا را كار همچنان بود كه او گفت . ابراهيم را گرفتند و به حبس بردند و ما در اين باره سخن خواهيم گفت . ولى ديگر خبرى از ابراهيم و قوم او در دست نداريم . ولى ابن اثير در جاى ديگر گويد كه چون محمود بن سبكتكين در سال 420 بر رى استيلا يافت ، نزد مرزبان بن الحسن [ 2 
  ] بن خراميل [ 3 
  ] فرستاد . مرزبان از فرزندان ملوك ديلم بود و به محمود التجا\r\n\r\n\r\n","description":"","footnote":"\r\n[ ( 1 ) 
  ] متن : منكلى\r\n[ ( 2 ) 
  ] متن : الحسين\r\n[ ( 3 ) 
  ] متن : حرابيل .\r\n","page_name":" 734 ","page_number":766},
  {"content":"\r\n\r\nيافته بود ، محمود او را به تصرف بلاد ابراهيم بن مرزبان فرستاده بود .\r\nبلاد سر جهان [ 1 
  ] و زنجان و شهرزور و غيره از آن او بود . او برفت و ديلم را به خود جلب نمود . چون محمود به خراسان بازگشت ، سالار ابراهيم بيامد و قزوين را بگرفت و آن گروه از سپاهيان محمود را كه در قزوين بود بكشت و به قلعهء رى تحصن نمود . ميان دو گروه جنگهايى پديد آمد كه سالار در همه پيروز بود . سپس مسعود پسر محمود جماعاتى از سپاه او را بفريفت ، اينان جايهايى را كه رخنه در دژ ميسر مىنمود نشان دادند و جماعاتى از لشكر سالار را در راههاى سخت گمراه كردند . چون در ماه رمضان سال 426 مسعود حمله كرد سالار ابراهيم منهزم شد . مسعود او را اسير كرده به سر جهان [ 2 
  ] برد ، پسرش در آنجا بود ، از او خواست كه قلعه را تسليم كند . او سر برتافت . مسعود بازگشت و ديگر قلعه‌ها را بستد ، و اموال او را مصادره كرد و مقرر نمود كه پسرش در سر جهان بماند و هر ساله مالى بپردازد . همچنين بر كردانى كه در جوار او بودند مالى مقرر كرد و به رى بازگرديد . و اين سالار كه از او ياد كرده غير از سالار نخستين است و اين خبر به وقايع پيش از آن پيوسته نيست . آنگاه به اخبار غزان پرداخته آنان كه پيشاپيش سلجوقيان آمدند و در بلاد رى منتشر شدند و بسيارى از بلاد را تصرف كردند و طايفه‌اى از آنان به آذربايجان رفتند و سركردگان ايشان بوقا و كوكتاش و منصور و دانا بودند .\r\n\r\nدخول غز به آذربايجان\r\nگفتيم كه غزان به آذربايجان داخل شدند ، وهسودان پسر مملان [ 3 
  ] بدان اميد كه شر آنان از بلاد خود دفع كند ، اكرامشان كرد و دختر به ايشان داد و كوشيد تا آنان را به يارى خود وادارد ، ولى اينها هيچ سود ننمود و غزان در سراسر آن بلاد آشفتگيها پديد آوردند و قتل و غارتها كردند .\r\nدر سال 429 غزان وارد مراغه شدند ، مردمش را كشتند و مساجدش را آتش زدند و با كردان هذبانيه نيز چنين كردند .\r\nمردم شهرها به مدافعه برخاستند . ابو الهيجاء پسر ربيب الدوله و وهسودان بن مملان فرمانروايان آذربايجان با يك ديگر صلح كردند و دست اتفاق به هم دادند . كردان هذبانى نيز به ياريشان برخاستند و آنان را از آذربايجان راندند . و چنان كه در اخبارشان آورده‌ايم در نواحى رى پراكنده شدند .\r\nغزانى كه پيش از اينان به آذربايجان آمده بودند ماندند . مردم آذربايجان از آنان رنج فراوان ديدند . در سال 432 وهسودان در تبريز از غزان كشتار كرد . بدين گونه كه جمع\r\n\r\n\r\n","description":"","footnote":"\r\n[ ( 1 ) 
  ] متن : شهرخان\r\n[ ( 2 ) 
  ] متن : سرچهار\r\n[ ( 3 ) 
  ] متن : غلاك .\r\n","page_name":" 735 ","page_number":767},
  {"content":"\r\n\r\nكثيرى از ايشان را به مهمانى دعوت نمود و سى تن از سرانشان را بگرفت و بكشت . باقى به ارمينيه و از آنجا به بلاد هكاريان در اعمال موصل رفتند . ميان ايشان و كردان جنگهايى در گرفت كه ما در اخبار غز در موصل از آن سخن گفتيم .\r\nابن اثير ديگر از خاندان مرزبان ، ملوك آذربايجان ، ذكرى به ميان نمىآورد تا استيلاى طغرل در آن بلاد . آنچه از فحواى اخبار بر مىآيد اين است كه بعد از بنى مرزبان كردان بر آن بلاد استيلا يافته‌اند . و اللّه اعلم .\r\n\r\nاستيلاى طغرلبك بر آذربايجان\r\nابن اثير گويد : در سال 446 طغرلبك به آذربايجان آمد و قصد تبريز كرد . فرمانرواى آذربايجان امير ابو منصور وهسودان بن محمد روادى بود . او به اطاعت طغرل گردن نهاد و به نام او خطبه خواند و اموال به نزد او فرستاد و فرزند خود را نزد او گروگان نهاد . طغرل از او بگذشت و به سوى امير ابو الاسوار صاحب گنجه لشكر راند . او نيز به فرمان آمد و به نام او خطبه خواند و سپاهى به يارى او روان نمود . بدين شيوه طغرل آنان را به فرمانروايى بلادشان باقى گذاشت . و گروگانهايشان بگرفت و به ارمينيه راند . و از آنجا آهنگ ملازگرد نمود و آن بلاد نصرانيان بود . طغرل در آنجا دست به كشتار و تاراج زد و اعمال آن را ويران نمود و از آنجا عزم غزاى روم نمود و تا ارزن الروم پيش رفت و در آن بلاد نيز بسيارى را بكشت و بسيارى جايها را تاراج كرد ، آنگاه به عراق بازگشت .\r\nابن اثير در خلال اين احوال از غزوه فضلون كرد با خزر - كه از تركمانانند - سخن مىگويد و ما در آغاز كتاب بدان اشارت كرديم . او مىگويد : قطعهء بزرگى از آذربايجان در دست فضلون كرد بود . فضلون در سال 421 به غزاى خزر رفت و آن بلاد را زير پى سپرد و بيرون آمد . آنان از پى او آمدند و از ياران او بسيارى را كشتند و غنايم را از ايشان بستدند .\r\nهمچنين گويد كه در سال 429 پادشاه ابخاز [ 1 
  ] شهر تفليس را محاصره نمود [ مردم تفليس در برابر دشمن مقاومت كردند و چون در تنگى آذوقه و علوفه قرار گرفتند از مسلمانان آذربايجان يارى خواستند . چون غزان به آذربايجان آمدند و ابخازيان خبر يافتند كه با ارمن چه كرده‌اند از محاصرهء تفليس رفتند 
  ] . و چون وهسودان فرمانرواى آذربايجان ديد كه با غزان بر نمىتابد بر آنان باب ملاطفت و دوستى بگشود و از ايشان زن گرفت و به ايشان زن داد ، تا شايد - چنان كه گفتيم - بتواند از آنان مدد جويد . اين آخرين چيزى است كه ما از ملوك آذربايجان به دست آورديم . و اللّه وارث الارض و من عليها و هو خير الوارثين .\r\n\r\n\r\n","description":"","footnote":"\r\n[ ( 1 ) 
  ] متن : انجاز .\r\n","page_name":" 736 ","page_number":768},
  {"content":"\r\n\r\n\r\nخبر از بنى شاهين ملوك بطيحه و آنان كه پس از اين خاندان بر بطيحه فرمان راندند از خويشاوندانشان و غير ايشان و آغاز و انجام آنان\r\nعمران بن شاهين از مردم جامده [ 1 
  ] بود كه در جمع‌آورى ماليات دخالت داشت . و از اين راه مالى گزاف به دستش افتاده بود . عمران چون اين مال به دست آورد از بيم سلطان به بطيحه گريخت و در برابر دولت موضع گرفت . عمران مردى دلير و مهيب بود و در شدايد صبور .\r\nدر آنجا در ميان باتلاقها و نيزارها و بيشه‌ها مىزيست و از صيد ماهى و پرندگان هوا سد جوع مىكرد . گاه نيز راه بر قوافلى كه در راه مىرفتند مىگرفت و آنان را غارت مىكرد .\r\nجماعتى از صيادان و دزدان گردش را گرفتند و او نيرويى حاصل كرد و در برابر سلطان بايستاد و تا ايمنى بيشترى حاصل كند به خدمت ابو القاسم البريدى فرمانرواى بصره درآمد . او نيز امانش داد و زمام فرمان او به دست گرفت و حمايت آن نواحى را تا جامده به او سپرد . و اين بدان منظور بود كه او را از تعرض كاروانها باز دارد . اين كار سبب شد كه عمران نيرومندتر شود و جمعيت و سلاح گرد آورد و بر تپه‌هايى كه در بطايح بود سنگرها بسازد و بر همهء آن نواحى استيلا يابد .\r\nچون معز الدوله بر بغداد استيلا يافت و امور خلافت نيز به رأى و نظر او درآمد ، عمران بن شاهين نيز مورد توجه او واقع شد بخصوص اينكه عمران در نواحى بغداد دژهاى جنگى برآورده بود . معز الدوله وزير خود ابو جعفر صيمرى را با سپاه بر سر او فرستاد . ابو جعفر در سال 338 برفت و ميانشان چند جنگ اتفاق افتاد . صيمرى او را شكست داد . چندى بعد خبر رسيد كه او به بغداد رفته است . و ما در اخبار دولت آل بويه بدان اشارت كرديم .\r\n\r\nحركت لشكر به سوى عمران بن شاهين و انهزام او\r\nچون ابو جعفر صيمرى از نبرد عمران بن شاهين بازگشت ، عمران نيز به حال نخست خويش بازگشت . معز الدوله ، روزبهان يكى از سران ديلم را به قتال او فرستاد . عمران در درون تنگناهاى بطايح پنهان شد . درنگ دراز او روزبهان را ملول كرد و در نبرد شتاب كرد .\r\nعمران او را شكست داد و هر چه داشت به غنيمت گرفت و باز به راهزنى كاروانها پرداخت .\r\nياران عمران ، از سپاهيان سلطان كه از نزديكشان مىگذشتند تا به سر املاك و ضياع خود روند حق راهدارى مىگرفتند . معز الدوله سپاهى به سردارى مهلبى به سركوبى او فرستاد .\r\nمهلبى در سال 340 به بطايح رفت . عمران خود را به درون تنگناها كشيد . مهلبى را گفتند حمله كند ولى مهلبى نپذيرفت . معز الدوله به اشارهء روزبهان او را فرمان داد كه به درون آن\r\n\r\n\r\n","description":"","footnote":"\r\n[ ( 1 ) 
  ] متن : مصامده .\r\n","page_name":" 737 ","page_number":769},
  {"content":"\r\n\r\nتنگناها حمله برد . مهلبى نيز به ناچار چنين كرد . عمران در هر جا گروهى را به كمين نشانده بود .\r\nآنان به ناگاه بيرون جستند و جمعى را كشتند ، جمعى در آب غرق شدند و جمعى به اسارت افتادند . مهلبى خود شناكنان از آب بگذشت و جان به سلامت برد . روزبهان كه هنوز به صحنهء نبرد نرسيده بود از آسيب در امان ماند . عمران بسيارى از سرداران و اكابر ديلم را اسير كرد . معز الدوله براى جماعتى از خاندان و اصحابش فدا داد و آنان را از اسارت برهانيد و عمران را منشور حكومت بطايح فرستاد و كار او روز به روز بالا گرفت .\r\nعمران در سال 344 خبر يافت كه معز الدوله بيمار شده است . مردم بغداد شايع كرده بودند كه او مرده است . در اين روزها اموالى براى معز الدوله حمل مىشد و جماعتى از بازرگانان همراه آن بودند . عمران بن شاهين راه بر آنان بگرفت و اموالشان بستد و چون معز الدوله بهبود يافت آن اموال باز پس داد . اين واقعه سبب شد كه آن پيمان صلح باطل شود .\r\nدر سال 355 معز الدوله به واسط رفت و از آنجا لشكر به جنگ عمران فرستاد . سردار اين سپاه ابو الفضل عباس بن حسن بود . در اين احوال نافع غلام ابن وجيه صاحب عمان ، نزد او آمد و از او يارى طلبيد [ زيرا قرمطيان داخل عمان شده بودند 
  ] ، معز الدوله براى يارى او به سوى ابله روان شد و با نافع چند كشتى همراه كرد تا به عمان برد . چون به بطايح رسيد در جامده فرود آمد و فرمان داد نهرهايى را كه به ابله مىريختند ببندند .\r\nمعز الدوله به واسط بازگرديد تا كار عمران را به پايان رساند ، در آنجا بيمار شد . براى نبرد با عمران لشكرى بسيج كرد و به بغداد باز گرديد ولى زندگى را بدرود گفت . پس از او پسرش بختيار به پادشاهى نشست . او لشكرى را كه به جنگ عمران رفته بود فرا خواند و با عمران پيمان آشتى بست و او همچنان به همان حال ببود . بختيار در سال 359 لشكر به واسط برد . و يك ماه در آن حدود به شكار سرگرم شد . سپس وزير خود را به جامده فرستاد و او از آنجا به بطيحه رفت و مجارى آب را سد كرد تا همهء آبها به دجله رفت و چون مدتى برآمد آب دجله بالا آمد و پلهايى را كه عمران بسته بود فرا گرفت و هر چه ساخته بود ويران نمود .\r\nعمران به پناهگاه ديگر رفت و هر چه داشت به آنجا نقل كرد . چون آب فرو نشست عمران را در مكان خود نيافتند . چون سپاه بختيار مدت درازى بود كه در آنجا مانده بودند ، بر وزير بشوريدند و خواستار ارزاق خود شدند . بختيار ناچار شد كه با عمران بن شاهين ، مصالحه كند و هزار هزار درهم به او دهد . چون سپاه بختيار در حركت آمد كه بازگردد ياران عمران دست به اغتشاش زدند و بسيارى از بنه و اموال لشكر بختيار را تاراج كردند . بختيار در سال 361 به بغداد رسيد\r\n.\r\n\r\n","description":"","footnote":"","page_name":" 738 ","page_number":770},
  {"content":"\r\n\r\n\r\nمرگ عمران بن شاهين و قيام پسرش حسن بن عمران در مقام او و نبردهاى وى با لشكر عضد الدوله\r\nعمران بن شاهين در محرم سال 369 پس از چهل سال از قيامش ناگهان بمرد . در اين مدت بسيارى از ملوك و خلفا در صدد دستگيرى او برآمده بودند و لشكرها به سويش فرستاده ولى بر او دست نيافته بودند .\r\nچون عمران بمرد و پسرش حسن به جايش نشست ، عضد الدوله را هواى تسخير قلمرو او در سر افتاد . سپاهى به سردارى وزيرش [ مطهر 
  ] تجهيز كرد . وزير برفت و دهانهء نهرهايى را كه به بطيحه مىرفتند سد كرد و در اين راه مالى فراوان هزينه نمود ولى چون آب بالا آمد همهء آن سدها بشكست . آنان همچنان به سد كردن دهانهء نهرها پرداختند . هر گاه نهرى را سد مىكردند حسن بن عمران ديگرى را مىگشود . تا آنگاه كه نبرد در درون آب آغاز شد .\r\nلشكر حسن نيك پايدارى مىكرد .\r\nابو الحسن محمد بن عمران [ 1 
  ] العلوى الكوفى در لشكر عضد الدوله بود . او وزير را متهم كرد كه با حسن بن عمران مراسله دارد و اسرار را با او در ميان مىنهد . وزير ترسيد كه مبادا از منزلتش نزد عضد الدوله بكاهد . پس خود را كارد زد و بكشت . او را كه آخرين رمقى داشت بيافتند . گفت محمد بن عمران مرا به اين كار وادار كرد . پيكر او را به كازرون كه زادگاهش بود بردند و در آنجا به خاك سپردند . عضد الدوله كسى را فرستاد كه آن لشكر بازگرداند ، و با حسن بن عمران مصالحه كرد كه مالى بپردازد و گروگانهايى بسپارد .\r\n\r\nكشته شدن حسن بن عمران و حكومت برادرش ابو الفرج\r\nابو الفرج بن عمران بر برادر خود حسن بن عمران خشمگين بود و از او كينه به دل داشت و همواره در صدد آن بود كه به حيله‌اى او را فرو گيرد . روزى او را به عيادت خواهرشان كه بيمار شده بود دعوت كرد و جمعى را كه براى كشتن او آماده كرده بود در خانهء او به كمين نشاند . چون برادر تنها و جدا از يارانش به درون آمد درها را ببستند و او را كشتند . ابو الفرج بر بام شد و ايشان را از قتل او آگاه كرد و وعده‌هاى نيكشان داد تا آرامش يافتند . سپس آنان را مالى بخشيد تا او را به جاى برادر پذيرفتند ، و به بغداد نامه نوشت و اظهار اطاعت كرد . از بغداد براى او منشور ولايت آمد . اين واقعه در سال سوم امارت حسن بن عمران واقع شد .\r\n\r\n\r\n","description":"","footnote":"\r\n[ ( 1 ) 
  ] متن : عمر .\r\n","page_name":" 739 ","page_number":771},
  {"content":"\r\n\r\n\r\nكشته شدن ابو الفرج بن عمران و امارت ابو المعالى بن حسن\r\nچون ابو الفرج برادر خود حسن را كشت ، جماعتى را كه او را كشته بودند بر بزرگان و سران مقدم داشت . حاجب مظفر بن على ، سردار بزرگ عمران و حسن بود . سران ديگر نزد او آمدند و شكايت آغاز كردند . او هر چه كوشيد نتوانست آرامشان كند . بالاخره او را به قتل ابو الفرج وا داشتند . او نيز ابو الفرج را به قتل آورد و ابو المعالى پسر برادرش حسن را به جاى او نشاند . مدت حكومت ابو الفرج يك ماه بود . چون ابو المعالى خردسال بود خود زمام امور و تدبير كارهايش را به دست گرفت و هر يك از سران را كه از او بيمناك بود بكشت و بر همهء امور مستولى گرديد .\r\n\r\nاستيلاى مظفر و خلع ابو المعالى\r\nحاجب مظفر بن على كه زمام كارهاى ابو المعالى را به دست داشت طمع در آن بست كه خود به استقلال فرمانرواى بطيحه باشد . از زبان صمصام الدوله سلطان بغداد نامه‌اى جعل كرد كه منشور امارت او بود . چنان ترتيب داد كه سوارى كه نشان سفر در او بود ، روزى كه بر مسند وزارت نشسته بود ، از راه برسيد و نامه به دستش داد . او نيز نامه را بر سر جمع بخواند و به ناچار همه اطاعت كردند . مظفر ، ابو المعالى را عزل كرد و او را با مادرش به واسط فرستاد ولى هزينهء معيشتشان را پى در پى مىفرستاد . با مردم نيز روشى نيكو پيش گرفت . بدين سان خاندان عمران بن شاهين منقرض شد .\r\nمظفر وليعهدى خويش را به خواهرزاده‌اش [ مهذب الدوله 
  ] على بن نصر داد و او را ابو الحسن كنيه داد و به الامير المختار ملقب نمود . پس از او خواهرزادهء ديگرش ابو الحسن على بن جعفر را معين كرد .\r\n\r\nمرگ مظفر و امارت مهذب الدوله\r\nگفتيم كه حاجب مظفر صاحب بطيحه در سال 376 پس از سه سال فرمانروايى بمرد .\r\nبعد از او پسر خواهرش ابو الحسن على بن نصر به جاى او نشست . او به شرف الدوله سلطان بغداد ، نامه نوشت و اظهار طاعت نمود . او نيز منشور امارتش فرستاد و مهذب الدوله‌اش لقب داد . مهذب الدوله دست سخا بگشود و خائفان را پناه داد و مردم از هر سو آهنگ او كردند و بطيحه به صورت پايگاهى درآمد و جمعى از بزرگان آنجا را وطن خويش برگزيدند و خانه‌ها و كاخها برآوردند . مهذب الدوله به پادشاهان اطراف نامه نوشت و بهاء الدوله دختر خود به او داد و كارش عظيم شد و بدان هنگام كه القادر باللّه از الطائع للّه خائف شده بود به او پناه برد و مدت سه سال در نزد او در بطيحه درنگ كرد تا در سال 381 بار ديگر به\r\n\r\n","description":"","footnote":"","page_name":" 740 ","page_number":772},
  {"content":"\r\n\r\nخلافت فرا خوانده شد و به مستقر خويش باز آمد .\r\n\r\nاستيلاى ابو العباس بن و اصل بر بطيحه و عزل مهذب الدوله\r\nابو العباس بن و اصل نايب طاهر بن زيرك [ 1 
  ] حاجب بود [ در امور خزانه دارى 
  ] .\r\nچندى بعد از طاهر بيمناك شد و از او جدا شده به شيراز رفت و به خدمت فولاد [ زماندار 
  ] در آمد و در نزد او مقام و منزلتى يافت . چون فولاد گرفتار شد ابن و اصل به اهواز بازگرديد سپس به بغداد رفت . در بغداد در تنگناى معيشت افتاد . پس بغداد را ترك گفت و به خدمت ابو محمد بن مكرم در آمد . آنگاه به بطيحه رفت و در زمرهء ياران مهذب الدوله قرار گرفت .\r\nمهذب الدوله او را بركشيد . چون لشكرستان [ 2 
  ] بر بصره غلبه يافت مهذب الدوله ابن و اصل را با سپاهى به جنگ او فرستاد . ابن و اصل با او بجنگيد و بر او پيروز شد . سپس به سيراف [ 3 
  ] رفت و كشتيها و اموال محمد بن مكرم را بگرفت و بر نواحى سفلاى دجله غلبه يافت و سر از طاعت مهذب الدوله برتافت . مهذب الدوله صد زورق پر از مردان جنگى به سوى او فرستاد .\r\nبعضى از اين كشتيها غرق شدند و بعضى نيز به دست او افتادند .\r\nابن و اصل پس از اين پيروزى به ابله بازگشت . ابو سعيد بن ماكولا لشكرى به نبرد او فرستاد . ابن و اصل بار ديگر او را شكست داد و بر هر چه با او بود غلبه يافت . آنگاه به [ ابله رفت و ابو سعيد بن ماكولا را كه همراه لشكرستان بود منهزم نمود . لشكرستان نيز از برابر او بگريخت . ابن و اصل بر بصره مستولى شد و به دار الاماره در آمد و ديلم را امان داد .\r\nلشكرستان نزد مهذب الدوله رفت . مهذب الدوله سپاهى در اختيار او نهاد و به نبرد ابن و اصل بازگردانيد . اين بار نيز لشكرستان شكست خورد و ابن و اصل بر اموال و بنهء او دست يافت 
  ] . آنگاه به بطيحه رفت . مهذب الدوله از بطيحه بيرون آمد و به ابو شجاع فارس بن مردان [ 4 
  ] و پسرش صدقة بن ابى شجاع پيوست . اين دو غدر كردند و اموال او را گرفتند . مهذب الدوله به واسط افتاد و ابن و اصل بر بطيحه و اموال مهذب الدوله چنگ انداخت . و آنچه از آن زن مهذب الدوله ، دختر بهاء الدوله بود گرد آورد و نزد پدرش بهاء الدوله فرستاد . اين زن پيش از اين به بغداد رفته بود . سپس مردم بطايح دست به شورش زدند او هفتصد سوار به جازره [ 5 
  ] فرستاد و با مردم آنجا جنگ كرد و بر آنان غلبه يافت . چون همه جا عليه او شورش بر پا شده بود ، بر جان خود بترسيد و به بصره بازگرديد و بطايح همچنان در آشوب بماند .\r\nابن و اصل به بصره فرود آمد در حالى كه سخت نيرومند شده بود . مردم آن نواحى از او بيمناك بودند . بهاء الدوله از فارس به اهواز آمد تا در كار او بنگرد ، و عميد الجيوش را از\r\n\r\n\r\n","description":"","footnote":"\r\n[ ( 1 ) 
  ] متن : زربوك\r\n[ ( 2 ) 
  ] متن : شكرستان\r\n[ ( 3 ) 
  ] متن : شيراز .\r\n[ ( 4 ) 
  ] متن : مروان .\r\n[ ( 5 ) 
  ] متن : مجاوره .\r\n","page_name":" 741 ","page_number":773},
  {"content":"\r\n\r\nبغداد بخواند و با سپاهى گران بر سر او فرستاد . عميد الجيوش به واسط آمد و كشتىهاى بسيار بسيج كرد و به بطايح راند . ابن و اصل از بصره به نبرد او بيامد . عميد الجيوش شكست خورد و ابن و اصل بر بنه و خيام او دست يافت و عميد الجيوش شكست خورده بازگشت .\r\n\r\nبازگشت مهذب الدوله به بطيحه\r\nچون عميد الجيوش شكست خورد ، در واسط ماند و سپاهى گرد آورد و منتظر بازگشت ابن و اصل گرديد . خبر يافت كه نايبى كه ابن و اصل در واسط نهاده است ياراى ماندنش نبوده و بيرون رفته است . [ عميد الجيوش نايبى از مردم بطيحه در آنجا نهاد . او نيز دست به ستم گشود و اموال مردم بستد و هيچ به عميد الجيوش نپرداخت 
  ] عميد الجيوش به بغداد كس فرستاد و مهذب الدوله را به بطيحه فرا خواند و چند كشتى از مردان جنگجو به او داد تا به بطيحه آمد و در سال 395 [ 1 
  ] بر بطيحه مستولى شد . مردم ولايات گرد آمدند و فرمانبردارى نمودند . بهاء الدوله مقرر كرد كه هر سال پنجاه هزار دينار از بابت بطيحه بپردازد . مهذب الدوله از ابن و اصل غافل ماند . ابن و اصل لشكرى بسيج كرد كه به خوزستان آيد و هواى پادشاهى در دل او پديد آمده بود . بسيارى از ديلم گرد او جمع شدند و سپاهيانى از هر صنف نزد او آمدند . ابن و اصل به اهواز وارد شد . بهاء الدوله لشكرى به سوى او فرستاد ولى ابن و اصل آن لشكر را شكست داد و وارد سراى سلطان گرديد و هر چه از بهاء الدوله بر جاى مانده بود برگرفت ، و نزد بهاء الدوله كس فرستاد و خواستار مصالحه شد و خواست كه بر اقطاعات او افزوده گردد . بهاء الدوله نيز به اقطاع او در افزود . ولى بار ديگر بهاء الدوله آهنگ نبرد او كرد و به اهواز درآمد . ابن و اصل همراه با بدر بن حسنويه به اهواز راند ، بهاء الدوله به نبرد بيرون آمد . در اين نبرد ابن و اصل شكست خورد و با حسان بن ثمال [ 2 
  ] الخفاجى الكوفى به كوفه گريخت . وزير بهاء الدوله وارد بصره شد و فتحنامه به بهاء الدوله نوشت .\r\nچندى بعد ابن و اصل از دجله بگذشت تا خود را به بدر بن حسنويه رساند . چون به جامعين رسيد اصحاب بدر او را نزد خود فرود آوردند . اين خبر به ابو الفتح بن عناز [ 3 
  ] رسيد كه در همان نزديكى بود . ابو الفتح كه در خدمت بهاء الدوله بود ، بيامد و او را بگرفت و به بغداد فرستاد . عميد الجيوش ابن و اصل را نزد بهاء الدوله فرستاد . بهاء الدوله در سال 396 او را بكشت . در اخبار دولت بهاء الدوله نيز بدان اشارت كرديم .\r\n\r\nوفات مهذب الدوله و امارت خواهرزاده‌اش عبد اللّه بن ينى [ 4 
  ]\r\nمهذب الدوله ابو الحسن عبد اللّه بن على بن نصر در ماه جمادى الاولاى سال 408 بمرد .\r\nخواهرزاده‌اش ابو محمد عبد اللّه [ 5 
  ] بن ينى كه زمام كارهايش را به دست داشت نامزد جانشينى\r\n\r\n\r\n","description":"","footnote":"\r\n[ ( 1 ) 
  ] متن : 365\r\n[ ( 2 ) 
  ] متن : محال\r\n[ ( 3 ) 
  ] متن : عنان\r\n[ ( 4 ) 
  ] متن : نسى .\r\n[ ( 5 ) 
  ] متن : ابو عبد اللّه محمد .\r\n","page_name":" 742 ","page_number":774},
  {"content":"\r\n\r\nاو بود . سپاهيان گرد او را گرفتند ، ابو محمد از آنان پيمان گرفت . ابو محمد عبد اللّه خبر يافت كه مهذب الدوله پيش از مرگش با برخى از سران سپاه در باب بيعت با پسرش ابو الحسين احمد به گفتگو پرداخته است . ابو محمد ، سپاهيان را فرمان داد كه او را گرفته نزد او برند ، سپاهيان چنين كردند . مادرش نزد مهذب الدوله كه در روزهاى پايان عمرش بود رفت و ماجرا بگفت . او گفت كه در چنان حالى جز تأسف كارى از او ساخته نيست . فرداى آن روز مهذب الدوله بمرد و ابو محمد عبد اللّه بن ينى به جايش نشست و سه روز بعد از مرگ او پسرش ابو الحسين احمد را نيز كه پسر دايىاش بود به قتل آورد .\r\n\r\nمرگ ابن ينى و حكومت شرابى [ 1 
  ]\r\nابو محمد عبد اللّه بن ينى پس از سه ماه فرمانروايى بمرد . سپاهيان متفق شدند كه ابو عبد اللّه [ 2 
  ] حسين بن بكر الشرابى را به امارت بردارند . او از خواص مهذب الدوله بود . شرابى براى سلطان الدوله پادشاه بغداد مالى فرستاد . سلطان الدوله نيز او را در مقام خويش ابقا كرد .\r\n\r\nبرافتادن شرابى و حكومت صدقة المازيارى\r\nشرابى تا سال 410 در بطيحه زيست . سلطان الدوله ، صدقة بن فارس المازيارى را بر سر او فرستاد ، او شرابى را برافكند و بطيحه را بگرفت . شرابى همچنان دردست او اسير بماند تا صدقه بمرد و او آزاد گرديد .\r\n\r\nوفات صدقه و حكومت شاپور پسر مرزبان\r\nصدقة بن فارس المازيارى در محرم سال 412 بمرد . شاپور بن مرزبان بن مروان سپهسالار لشكرش بود . ابو الهيجاء محمد بن عمران بن شاهين پس از مرگ پدرش گاه در مصر مىزيست و گاه نزد بدر بن حسنويه . تا آنگاه كه به وزير ابو غالب پيوست و چون از ادب بهره‌اى كافى داشت نزد او مقام و منزلتى يافت . اينك براى تصرف بطيحه با ياران خود به آنجا رفت .\r\n[ بعضى از مردم بطيحه هم به ابو الهيجاء نامه نوشته بودند و او را وعده داده بودند كه اگر بيايد بطيحه را تسليم او خواهند كرد . صدقه دو روز پيش از مرگش از آمدن ابو - الهيجاء خبر يافت و لشكر كشيد و او را اسير كرد . خواست زنده‌اش گذارد ولى شاپور بن مرزبان او را از اين كار منع كرد و با دست خود به قتلش آورد 
  ] .\r\n\r\n\r\n","description":"","footnote":"\r\n[ ( 1 ) 
  ] متن : سرانى\r\n[ ( 2 ) 
  ] متن : ابو محمد .\r\n","page_name":" 743 ","page_number":775},
  {"content":"\r\n\r\nچون در ماه صفر سال 412 صدقه بمرد مردم بطيحه شاپور بن مرزبان را بر خود امير ساختند .\r\nشاپور به مشرف الدوله نامه نوشت و مال مقرر به گردن گرفت . مشرف الدوله نيز امارت او را بر آن سرزمين تصويب كرد .\r\nسپس ابو نصر شيرزاد بن الحسن بن مروان به مال مقاطعه بيفزود ولى شاپور بن مرزبان بر آن نيفزود . اين بود كه ابو نصر امارت بطيحه يافت و شاپور به جزيرهء بنى دبيس رفت و ابو نصر به جاى او قرار گرفت .\r\n\r\nعصيان مردم بطيحه بر ملك ابو كاليجار\r\nدر سال 418 ملك ابو كاليجار وزير خود ابو محمد بن بابشاد [ 1 
  ] را به بطيحه فرستاد .\r\nسركردهء بطيحه در آن روزها ابو محمد حسين بن بكر الشرابى بود كه با وزير ابو محمد بن بابشاد همراه بود . شرابى بر اموال مردم دست ستم گشود و بر هر كس مقدارى معين كرد كه از او مىگرفت . جماعتى آن بلاد را ترك گفتند و باقى تصميم به قتل شرابى گرفتند . شرابى از اين تصميم خبر يافت ، نزد ايشان آمد و معذرت خواست و وعدهء مساعدتشان داد .\r\nوزير ، ابو محمد بن بابشاد به نزد شرابى بازگشت و از او خواست يارانش را براى جمع آورى به فلان جاى بفرستد ، شرابى قبول كرد و نيز گفت كه كشتيها را براى اصلاح به فلان جاى روانه دارد . چون اين كارها به پايان آمد مردم بر او بشوريدند و او را از ديار خود راندند . جماعتى از سپاهيان جلال الدوله در آنجا محبوس بودند آنان را نيز آزاد كردند و به پايمردى ايشان ، به مقاومت خويش درافزودند و نهرها را بگشودند [ و رسوم آبيارى كه در زمان مهذب الدوله معمول بود 
  ] بار ديگر مجرى گرديد . سپس ابن المعبرانى [ 2 
  ] به بطيحه آمد و شرابى را از آنجا براند . شرابى به دبيس بن مزيد [ 3 
  ] پيوست و ابن المعبرانى تا سال 433 در آنجا فرمان راند . آنگاه نصر بن الهيثم برفت و بر او چيره شد و بطيحه را تاراج نمود .\r\nعاقبت با جلال الدوله مصالحه كرد كه هر ساله مالى بپردازد و از آن پس در مقام خويش مستقر گرديد .\r\n\r\nاستيلاى ابو كاليجار بر بطيحه\r\nدر سال 439 ابو كاليجار ، ابو الغنائم پسر وزير ذو السعادات [ 4 
  ] را با سپاهى به محاصره بطيحه فرستاد . او نيز برفت و به محاصره پرداخت . در آن هنگام فرمانرواى بطيحه ابو نصر [ 5 
  ] بن - الهيثم بود . ابو نصر به صلح گراييد . اما گروهى از يارانش به ابو الغنائم تسليم شدند و او را\r\n\r\n\r\n","description":"","footnote":"\r\n[ ( 1 ) 
  ] متن : نابهشاد\r\n[ ( 2 ) 
  ] متن : العبرانى\r\n[ ( 3 ) 
  ] متن : يزيد .\r\n[ ( 4 ) 
  ] متن : ابو الغنائم ابو السعادات\r\n[ ( 5 ) 
  ] متن : ابو منصور .\r\n","page_name":" 744 ","page_number":776},
  {"content":"\r\n\r\nاز ناتوانىاش خبر دادند و گفتند قصد فرار دارد . ابو الغنائم گفت راهها را سد كنند . در ماه صفر همان سال ابو الغنائم نبرد آغاز كرد و بر او پيروز شد و از مردم بطيحه جماعت بسيارى را بكشت و چند كشتى را در آب غرق نمود . مردم در نيزارها پراكنده شدند . ابن الهيثم خود در كشتى نشست و بگريخت . خانه‌اش را تاراج كردند و سپس آتش زدند .\r\n\r\nامارت مهذب الدولة بن ابى الخير بر بطيحه\r\nاز آن پس بنى ابى الخير را بر بطيحه فرمانروايى بود . سالهاى اين حكومت از پيش از سال پانصد بود تا بعد از آن . و من نمىدانم كه اين بنى ابى الخير از چه تيره‌اى بوده‌اند . جز اينكه ابن اثير گويد : اسماعيل ملقب به المصطنع و محمد ملقب به المختص پسران ابو الخير بودند و بر قوم خود رياست داشتند .\r\nچون محمد مختص بمرد پسرش مهذب الدوله به جاى او نشست و با ابن الهيثم صاحب بطيحه به نزاع برخاست . تا آنكه مهذب الدوله در ايامى كه گوهر آيين شحنهء بغداد بود بر او غلبه يافت . پسر عمان و عشيره‌اش در تحت فرمان او در آمدند .\r\nسلطان محمد [ بن ملكشاه 
  ] واسط را به صدقة بن مزيد صاحب بطيحه و حله به اقطاع داد ، مهذب الدولة بن ابى الخير صاحب بطيحه آن را در ضمان خود گرفت . و فرزندان خود را به اطراف فرستاد . صدقة بن مزيد از او مطالبهء اموال يك ساله نمود و چون از عهده برنيامد به زندانش افكند [ بدران بن صدقه كه داماد مهذب الدوله بود كوشيد و او را از زندان خلاص نموده به بطيحه فرستاد 
  ] .\r\nحماد بن ابى الخير واسط را ضمان شد . مهذب الدوله با حماد همواره مدارا مىكرد ولى عاقبت كارشان به اختلاف كشيد . زيرا حماد كه نوادهء اسماعيل المصطنع بود هواى رياست در سر داشت . چون گوهر آيين هلاك شد حماد با مهذب الدوله پسر عم خود نزاع آغاز كرد .\r\nمهذب الدوله بسيار كوشيد تا با او طريق آشتى پيمايد ولى ميسر نشد . تا آنگاه كه نفيس پسر مهذب الدوله لشكرى آراست و قصد حماد كرد . حماد به نزد صدقه گريخت و از او لشكر خواست .\r\nاو نيز لشكرى به يارىاش گماشت . حماد با آن لشكر بيامد و با مهذب الدوله نبرد آغاز نهاد .\r\nصدقه بر مدد خود بيفزود . مهذب الدوله شكست خورد و بيشتر سپاهيانش هلاك شدند و اين امر سبب شد كه ديگ طمع حماد بيشتر به جوش آمد و بار ديگر از صدقه يارى خواست ، او نيز لشكرى به سردارى سعيد بن حميد [ 1 
  ] به نزد او فرستاد . مهذب الدوله با فرستادن هدايا و اموال سعيد بن حميد را به خود جلب كرد و سعيد بن حميد ميان او و صدقه را آشتى داد .\r\nمهذب الدوله پسر خود نفيس را نزد صدقه فرستاد . صدقه ميان مهذب الدوله و پسر عمش\r\n\r\n\r\n","description":"","footnote":"\r\n[ ( 1 ) 
  ] متن : حميد بن سعيد .\r\n","page_name":" 745 ","page_number":777},
  {"content":"\r\n\r\nحماد نيز طرح صلح افكند . اين وقايع در سال 500 [ 1 
  ] اتفاق افتاد .\r\n\r\nامارت نصر بن نفيس و مظفر بن حماد بر بطيحه\r\nدر ايام خلافت المسترشد باللّه و سلطان محمود بن ملكشاه دبيس بن صدقه عصيان كرد و برسقى شحنهء بغداد بود . سلطان بطيحه را از دبيس بستد . و آن را به ريحان [ 2 
  ] خادم غلام خود به اقطاع داد . او نيز نصر بن النفيس بن مهذب الدوله احمد بن ابى الخير را بر آن امارت داد . سلطان محمود ، برسقى را فرمان داد كه به قتال دبيس رود . او نيز سپاه گرد كرد و آهنگ دبيس نمود . نصر بن النفيس صاحب بطيحه ، همچنين پسر عمش مظفر بن حماد بن اسماعيل بن ابى الخير نيز با او بود و ميان اين دو عداوت بود . عداوتى موروثى . برسقى و دبيس روبرو شدند . دبيس او را شكست داد . به هنگام هزيمت نصر بن النفيس و پسر عمش مظفر بن حماد در كنار نهر ساباط به يك ديگر رسيدند ، مظفر نفيس را بكشت و به بطيحه رفت و آنجا را در تصرف گرفت . آنگاه نزد دبيس رسولان فرستاد و اظهار فرمانبردارى كرد . دبيس نيز نزد خليفه رسولان فرستاد و به او فرمانبردارى نمود . خبر به سلطان محمود رسيد ، منصور بن صدقه ، برادر دبيس و پسر او را بگرفت و چشمانشان را نابينا نمود . دبيس به خشم آمد و به آشوب در آن بلاد دست زد . جماعتى از اصحاب خود را گفت بر سر اقطاعات خويش به واسط روند ولى تركان مانع آنان شدند . دبيس لشكرى به سردارى مهلهل بن ابى العسكر ترتيب داد و به مظفر بن حماد فرمانرواى بطيحه نوشت در قتال واسط به يارىاش آيد و با اين آرايش سپاه به واسط فرستاد .\r\nمهلهل بن ابى العسكر پيش از رسيدن ديگران جنگ را آغاز كرد . مردم واسط بر او تاختند و هر چه داشت به غنيمت گرفتند . از جمله نامه‌اى بود به خط دبيس [ كه او را به دستگيرى مظفر بن ابى الخير و مطالبهء اموالى گزاف از او فرمان داده بود 
  ] . پس از اين شكست دبيس در آن بلاد آشوبها بر پا كرد و همواره بطيحه بدين حال بود تا آنگاه كه حكومت بطيحه به دست بنى معروف افتاد و آنان را نيز خلفا از آن ناحيه راندند .\r\n\r\nراندن بنى معروف از بطيحه\r\nاين بنى معروف از امراى بطيحه ، در پايان سال پانصد مىزيستند و من ندانم از چه تيره و از چه مردمى بودند . اينان خود را از سلطهء ملوك سلجوقى بيرون كشيدند و اندك اندك بر حله و كوفه و واسط و بصره و تكريت و هيت و انبار و حديثه دست اندازى مىكردند .\r\nدر عهد خليفه الناصر لدين اللّه بنى معروف در بطيحه بودند . رئيس ايشان معلى بن معروف بود .\r\n\r\n\r\n","description":"","footnote":"\r\n[ ( 1 ) 
  ] متن : 530\r\n[ ( 2 ) 
  ] متن : سحان .\r\n","page_name":" 746 ","page_number":778},
  {"content":"\r\n\r\nابن اثير گويد : اينان قومى از ربيعه بودند و مساكنشان در غرب فرات زير سورا بود و زمينهايى از بطايح كه بدان پيوسته است . بنى معروف دست به فساد و آزار مردم آن نواحى گشودند . مردم آن بلاد از ايشان به ديوان خلافت شكايت بردند . خليفه الناصر لدين اللّه ، الشريف معد را كه متولى بلاد واسط بود فرمان داد كه به قتال ايشان رود . معد نيز آمادهء نبرد شد و از همهء آن اعمال سپاهى گرد آورد و در سال 616 در مكانى به نام مقبر [ 1 
  ] از بلاد بطيحه جنگ درگرفت . بسيارى از ايشان كشته شدند . بنى معروف نيز منهزم گرديدند .\r\nبعضى كشته شدند و بعضى اسير گرديدند و بعضى در آب غرق شدند . اموالشان نيز به غارت رفت و بطيحه به قلمرو الناصر لدين اللّه در افزود . از آن پس نه ايشان را ملكى ماند و نه دولتى .\r\n\r\nخبر از دولت بنى حسنويه از كردان كه بر پاى دارندگان دعوت عباسى در دينور و صامغان بودند و آغاز كار و تصاريف احوالشان\r\nحسنويه پسر حسين از كردان بود ، از طايفه‌اى به نام برزيكان [ 2 
  ] . يكى از تيره‌هاى اين طايفه دويلتيه خوانده مىشد . حسنويه صاحب قلعهء سرماج [ 3 
  ] و امير برزيكان [ 4 
  ] بود . او اين ملك را از دايىهايش ، و نداد و غانم پسران احمد كه از سران خاندان عيشانى [ 5 
  ] بودند ، به ارث برده بود . آن دو بر نواحى اطراف دينور و همدان و نهاوند و صامغان و بعضى نواحى آذربايجان تا حدود شهر زور غلبه يافته بودند و قريب به پنجاه سال بر آن نواحى فرمان مىراندند . هر يك از ايشان را هزارها سپاهى بود .\r\nو نداد بن احمد در سال 349 بمرد و پسرش ابو الغنائم عبد الوهاب به جاى او نشست .\r\nتا آنگاه كه شادنجان از طوايف كرد او را اسير كرد و به حسنويه تسليم نمود . حسنويه قلعه‌ها و املاكش را بستد .\r\nغانم در سال 350 از دنيا رفت و پسرش ابو سالم ديسم [ 6 
  ] بن غانم در قلعهء او به نام قسنان [ 7 
  ] به جاى او قرار گرفت ، و در آن مكان ببود تا آنگاه كه ابو الفتح بن عميد او را برانداخت و قلعه‌هاى او قسنان [ 8 
  ] و غانم آباد و غيره را از او بستد .\r\nحسنويه مردى نيكسيرت بود . امور خود را نيك در ضبط آورد و قلعهء سرماج را با صخره‌ها برآورد و در دينور به همين سبك مسجد جامعى ساخت .\r\n\r\n\r\n","description":"","footnote":"\r\n[ ( 1 ) 
  ] متن : العير\r\n[ ( 2 ) 
  ] متن : ريزنكاس\r\n[ ( 3 ) 
  ] متن : سرياج\r\n[ ( 4 ) 
  ] متن : بررفكان .\r\n[ ( 5 ) 
  ] متن : عبايى\r\n[ ( 6 ) 
  ] متن : دسيم\r\n[ ( 7 ) 
  ] متن : فتنان\r\n[ ( 8 ) 
  ] متن : بستان .\r\n","page_name":" 747 ","page_number":779},
  {"content":"\r\n\r\nحسنويه هر سال صدقاتى گزاف به حرمين مىفرستاد . چون آل بويه به پادشاهى رسيدند و ركن الدوله رى و اطراف آن را در تصرف آورد ، [ وزير خود ابو الفضل بن عميد را به بلاد حسنويه فرستاد 
  ] سبب آن بود كه ركن الدوله به ديگر كارها پرداخته بود و حسنويه نيرومند شده بود . زيرا حسنويه ركن الدوله را در نبرد با سپاهيان خراسان يارى كرده بود ، و ركن الدوله از كارهاى او چشم مىپوشيد تا آنگاه كه ميان او و [ سهلان 
  ] بن مسافر از سران ديلم خلافى افتاد كه منجر به مقاتله گرديد و حسنويه ، سهلان بن مسافر را به هزيمت داد .\r\nسهلان و يارانش در جايى تحصن اختيار كردند ، ولى حسنويه برفت و او را محاصره كرد و آتش در آن مكان زد ، چنان كه بيم هلاكتش بود . سپس سهلان بن مسافر از او امان خواست .\r\nحسنويه امانش داد ولى او غدر ورزيد و همه را در بند نمود . چون ركن الدوله اين خبر بشنيد عرق عصبيتش بجنبيد و به خشم آمد و وزير خود ابو الفضل بن عميد را ، در سال 359 به جنگ او فرستاد . ابن عميد در همدان فرود آمد و حسنويه را در محاصره افكند ولى در اين ماجرا ابو الفضل بن عميد بمرد و پسرش ابو الفتح جاى او بگرفت . او با پرداخت مالى كه حسنويه تعهد كرد با او مصالحه كرد و بازگشت .\r\n\r\nوفات حسنويه و حكومت پسرش بدر\r\nدر سال 369 حسنويه بمرد . پسرانش پراكنده شدند . بعضى نزد عضد الدوله رفتند و بعضى نزد فخر الدوله .\r\nفرزندان او ابو العلا و عبد الرزاق و ابو النجم بدر و عاصم و ابو عدنان و بختيار و عبد الملك بودند . بختيار بن حسنويه در قلعهء سرماج بود و اموال و گنجينه‌هاى پدر با او بود . به عضد الدوله نامه نوشت و اظهار فرمانبردارى نمود . سپس از او روى برگردانيد . عضد الدوله لشكرى به گوشمال او فرستاد و آن قلعه و ديگر قلعه‌هاى او را بگرفت .\r\nچون عضد الدوله به جنگ برادرش فخر الدوله مىرفت ، همدان و رى را تصرف كرد و به قلمرو برادرش مؤيد الدوله در افزود و فخر الدوله به قابوس بن وشمگير پيوست . خود به سوى حسنويه لشكر راند و نهاوند و دينور و سرماج را بگرفت و آن همه گنجها از آن خود كرد .\r\nو با آنان چند قلعهء ديگر از قلاع حسنويه را بگرفت . پسران حسنويه به نزد او آمدند . عضد الدوله عبد الرزاق و ابو العلا و ابو عدنان را در بند كشيد . و از آن ميان ابو النجم بدر را بنواخت و خلعت داد و او را بر سر كردان امارت داد و او را به مردان و اموال يارى نمود . او نيز آن نواحى را در ضبط آورد و جلو تجاوز كردان را بگرفت . و كارش استقامت يافت . برادران بر او حسد بردند و عاصم و عبد الملك عصيان كردند و كردان مخالف را گرد آوردند . عضد الدوله سپاه فرستاد و با عاصم درآويخت . لشكر عاصم منهزم گرديد و عاصم را اسير كرده به همدان آوردند . از آن پس ديگر خبرى از او در دست نيست . اين واقعه در سال\r\n\r\n","description":"","footnote":"","page_name":" 748 ","page_number":780},
  {"content":"\r\n\r\n370 اتفاق افتاد . عضد الدوله همهء فرزندان حسنويه را بكشت و تنها ابو النجم را به مقام خويش باقى گذاشت .\r\n\r\nجنگهاى بدر بن حسنويه و سپاهيان شرف الدوله\r\nچون عضد الدوله وفات كرد پسرش صمصام الدوله به پادشاهى نشست . برادرش شرف الدوله [ 1 
  ] در فارس شورش كرد ، سپس بغداد را گرفت . فخر الدوله پسر ركن الدوله بعد از مرگ برادرش مؤيد الدوله از اصفهان به رى آمد و ميان او و شرف الدوله كشمكشهايى در گرفت . شرف الدوله از او كينه به دل داشت . چون شرف الدوله در بغداد استقرار يافت و آن را از دست صمصام الدوله بگرفت ، سردار او قراتكين جهشيارى بود . قراتكين زمام امور دولت او را در دست داشت . شرف الدوله از خود سرى قراتكين در رنج بود . اين بود كه او را به جنگ بدر بن حسنويه فرستاد و قصدش آن بود كه از شر يكى از آن دو خود را برهاند .\r\nقراتكين در سال 377 لشكر به جنگ ابو النجم برد و با او در وادى قرميسين روبرو شد .\r\nبدر منهزم شد و چنان گريخت كه از ديده‌ها پنهان گرديد و سپاه قراتكين به خيمه‌هاى او در آمد . ولى بدر به ناگاه حمله كرد چنان كه اينان را فرصت بر اسب نشستن نماند . همه را از دم تيغ گذرانيد و هر چه داشتند به غارت برد . قراتكين خود با چند تن از يارانش از مرگ برهيد و خود را به پل نهروان رسانيد . فراريان نيز به دو پيوستند و به بغداد داخل شدند . بدر بر اعمال جبل مستولى گرديد و شوكت و قدرتش افزون گرديد . بدر از آن پس همواره پيروزمند مىزيست . در سال 388 از ديوان خلافت منشور امارت يافت و به ناصر الدوله ملقب گرديد .\r\nبدر به حرمين مكه و مدينه صدقات بسيار مىفرستاد و اعراب حجاز را اطعام مىكرد تا قبايل حاج را حراست كنند . كردانى كه در زمرهء ياران او بودند از راهزنى خوددارى مىكردند . اين امور سبب شده بود كه صاحب مقامى ارجمند شود وصيت شهرتش همه جا را بگيرد .\r\n\r\nرفتن بدر بن حسنويه به محاصرهء بغداد با ابو جعفر بن هرمز\r\nابو جعفر الحجاج پسر هرمز از سوى بهاء الدوله نيابت عراق را داشت . بهاء الدوله او را عزل كرد و ابو على بن [ 2 
  ] استاد هرمز را به جاى او منصوب نمود و او را عميد الجيوش لقب داد . ابو جعفر الحجاج در حوالى كوفه درنگ كرد و با عميد الجيوش در آويخت و عميد الجيوش بر او پيروز گرديد . سپس در سال 363 بار ديگر ميانشان خلاف افتاد و اين فتنه همچنان بر دوام بود و گاه از اعراب بنى عقيل و خفاجه و بنى اسد نيز يارى مىطلبيدند و\r\n\r\n\r\n","description":"","footnote":"\r\n[ ( 1 ) 
  ] متن : مشرف الدوله\r\n[ ( 2 ) 
  ] متن : ابو جعفر .\r\n","page_name":" 749 ","page_number":781},
  {"content":"\r\n\r\nبهاء الدوله سرگرم فرو نشاندن فتنه ابن و اصل در بصره بود و دنبالهء آن تا سال 397 كشيده شد .\r\n[ در سال 397 ابو جعفر الحجاج سپاهى گرد آورد . بدر بن حسنويه نيز او را يارى داد .\r\nابو جعفر الحجاج با اين سپاه بيامد و بغداد را محاصره كرد 
  ] .\r\nسبب اين واقعه آن بود كه ابو جعفر بر قلج حامى طريق خراسان فرود آمده بود و اين قلج با عميد الجيوش دشمنى داشت ، پس بدين امر ميان ابو جعفر و قلج توافق افتاد . قضا را قلج در اين سال بمرد و عميد الجيوش ، ابو الفتح بن عناز [ 1 
  ] را به جاى او معين نمود و اين ابو الفتح را با بدر بن حسنويه دشمنى بود . بدر را آتش كينه در دل شعله‌ور گرديد و ابو جعفر الحجاج را فراخواند و جماعت كثيرى را چون امير هندى بن سعدى و ابو عيسى شادى [ 2 
  ] بن محمد و ورام بن محمد و ديگران را برانگيخت . على بن مزيد الاسدى نيز به آنان پيوست .\r\nاين سپاه عازم تسخير بغداد شد و در يك فرسنگى آن فرود آمد .\r\nابو الفتح بن عناز نيز به عميد الجيوش پيوست و با او در بغداد بماند و همچنان به نگهبانى و دفاع مشغول بود تا خبر هزيمت ابن و اصل و پيروزى بهاء الدوله به او رسيد . چون اين خبر بيامد محاصره كنندگان را در عزم فتورى پديد آمد و از بغداد برفتند . ابو جعفر به حلوان رفت . ابو عيسى نيز همراه ابو جعفر كوشيد تا وضع خود اصلاح كند . نزد بهاء الدوله رسول فرستاد . [ بهاء الدوله نيز اجابت كرد . ابو جعفر در شوشتر نزد او رفت ولى از بيم آنكه مبادا عميد الجيوش برمد در او ننگريست . 
  ] بدر بن حسنويه به ولايت رافع بن محمد بن مقن [ 3 
  ] رفت - او از بنى عقيل بود ، جد اعلاى آل مسيب ، و آن مقن ، مقلد بود - بدر در آنجا آشوبها و كشتارها و تاراجها به راه انداخت .\r\nزيرا رافع بن محمد ، ابو الفتح بن عناز را بدان هنگام كه بدر را از حلوان و قرميسين اخراج كرده بود ، پناه داده بود . چون رافع از يارى ابو الفتح دست برنداشت بدر لشكرى به قلمرو او در جانب شرقى دجله فرستاد و آنجا را غارت كرد و به آتش كشيد . ابو الفتح بن عناز نزد عميد الجيوش به بغداد رفت . عميد الجيوش او را وعدهء يارى داد . چون بهاء الدوله از كار ابن و اصل بپرداخت و او را بكشت ، عميد الجيوش آهنگ بدر بن حسنويه نمود تا او را به سبب لشكر آوردنش به بغداد و يارى او از ابن و اصل گوشمال دهد . عميد الجيوش بدين قصد بيامد و در جندىشاپور فرود آمد . بدر كه وضع را چنان ديد رسولان فرستاد و خواستار مصالحه شد بدين شرط كه هزينهء اين لشكر كشى را بپردازد . او نيز بپرداخت و عميد الجيوش بازگرديد .\r\n\r\n\r\n","description":"","footnote":"\r\n[ ( 1 ) 
  ] متن : عنان\r\n[ ( 2 ) 
  ] متن : سادى\r\n[ ( 3 ) 
  ] متن : معن .\r\n","page_name":" 750 ","page_number":782},
  {"content":"\r\n\r\n\r\nعصيان هلال بن بدر بن حسنويه بر پدر و جنگهاى او\r\nما در هلال از تيرهء شادنجان بود كه ابو الفتح بن عناز و ابو الشوك بن مهلهل نيز از آن تيره بودند . از اين رو بدر از آن زن دورى گزيده بود و هلال از هنگام ولادت دور از پدر زيسته بود .\r\nبدر را به هلال التفاتى نبود و همهء توجه او به پسر ديگرش ابو عيسى بود . بدر صامغان را به اقطاع هلال داد . چون هلال به صامغان آمد با همسايهء خود ابن الماضى [ 1 
  ] صاحب شهر - زور كه دوست بدر بود بد رفتارى آغاز كرد . بدر او را از تعرض به ابن الماضى منع كرد ولى هلال نشنيد . هلال او را تهديد كرد و بدر پسر را از عواقب اعمالش بيم داد . هلال جماعتى گرد آورد و آهنگ ابن الماضى نمود و او را در قلعهء شهرزور محاصره كرد و قلعه را بگشود و ابن الماضى را بكشت و خان و مان او را به غارت برد . اين عمل شكاف ميان پدر و پسر را بيشتر كرد . هلال مردى بخشنده بود و بدر ممسك ، از اين رو هلال توانست جمعى از سپاهيان پدر را به سوى خود جلب كند . چون شمار سپاهيانش افزون شد لشكر به جنگ پدر كشيد . در دينور دو سپاه مصاف دادند . بدر شكست خورد . او را اسير كردند و نزد پسر بردند . هلال او را به دژ خود فرستاد تا به عبادت پردازد و براى كفاف زندگىاش ، آن دژ را با هر چه در آن بود به او داد .\r\nچون بدر در آن دژ قرار گرفت ، آن را استوار كرد و نزد ابو الفتح بن عناز و ابو عيسى شادى بن محمد كه در اسد آباد [ 2 
  ] بود كس فرستاد و آنان را به تعرض در قلمرو پسرش هلال برانگيخت .\r\nابو الفتح به قرميسين رفت و آن را تصرف كرد . [ ابو عيسى نيز به شاپور خواست رفت و محلات هلال را تاراج نمود . آنگاه به نهاوند رفت . ابو بكر بن رافع در آنجا بود 
  ] هلال از پى او برفت و تيغ در ديلم نهاد . [ و چهار صد تن را بكشت 
  ] ابو بكر بن رافع ابو عيسى را تسليم او كرد و هلال او را عفو كرد .\r\nبدر بن حسنويه از قلعهء خود نزد بهاء الدوله كس فرستاد و از او يارى طلبيد . فخر الدوله وزير خود فخر الملك را با سپاهى به يارى او فرستاد . بدر با اين سپاه برفت تا به شاپور خواست رسيد . هلال از ابو عيسى شادى نظر خواست كه در برابر لشكر بهاء الدوله چه كند . او گفت بايد در نبرد درنگ كنى و بهاء الدوله را با پرداخت مالى از خود خشنود گردانى يا جنگ را به دراز كشانى . هلال او را متهم كرد كه قصد فريبش دارد ، پس به قتلش رسانيد و شب هنگام آهنگ حمله نمود . فخر الملك خبر يافت و لشكر خود را فرمان داد كه سوار شوند . چون هلال چنان ديد از كرده خود پشيمان شد و فخر الملك را گفت كه من براى جنگ نيامده‌ام .\r\nآمده‌ام كه فرمانبردارى خويش اعلام دارم . فخر الملك رسولى نزد بدر فرستاد و ماجرا به او\r\n\r\n\r\n","description":"","footnote":"\r\n[ ( 1 ) 
  ] متن : ابن المضاضى\r\n[ ( 2 ) 
  ] متن : استراباد .\r\n","page_name":" 751 ","page_number":783},
  {"content":"\r\n\r\nخبر داد . بدر رسول را دشنام داد و گفت اين حيله‌اى بيش نيست . هلال را لحظه‌اى امان مده .\r\nفخر الملك خوشدل شد زيرا مىپنداشت بدر را هنوز در دل مهر پدرى باقى است . فخر الملك لشكر را فرمان حمله داد . لحظه‌اى بعد هلال را اسير كرده بياوردند و از او خواست كه قلعه را تسليم بدر كند . هلال خواست كه او را تسليم پدر نكنند . مادرش كه در قلعه بود با همهء همراهانش امان خواست . وزير امانشان داد و قلعه را بگرفت و هر چه در آن بود بستد .\r\nگويند چهل هزار بدره دينار بود و چهار صد هزار بدره درهم ، غير از گوهرها و جامه‌ها و سلاحها . وزير ، فخر الملك قلعه را تسليم بدر بن حسنويه كرد و خود به بغداد بازگرديد .\r\n\r\nاستيلاى طاهر [ 1 
  ] بن هلال بر شهر زور\r\nبدر بن حسنويه شهر زور را تسليم عميد الجيوش كرده بود . او نيز نواب خود را به آنجا فرستاده بود . در سال 404 كه هلال بن بدر در بند بود پسرش به شهر زور رفت و با سپاهيان فخر الملك بجنگيد و در اواسط آن سال شهر را به تصرف آورد . وزير نزد او كس فرستاد و او را سرزنش كرد و خواست كه اسيران را كه از اصحاب او هستند آزاد كند . او اسيران را آزاد كرد ولى شهرزور در دست او باقى ماند .\r\n\r\nكشته شدن بدر بن حسنويه و پسرش هلال\r\nبدر بن حسنويه امير جبل [ 2 
  ] لشكر بر سر حسين [ 3 
  ] بن مسعود كرد برد تا بلاد او را در تصرف آرد . و او را در دژ كوسجه محاصره نمود . چون مدت محاصره به درازا كشيد ياران بدر غدر كردند و كشتندش . آنان كه بدر را كشتند از طايفهء جوزقان بودند از طوايف كرد . مردان جوزقان پس از قتل بدر به فرمان شمس الدوله پسر فخر الدوله فرمانرواى همدان در آمدند .\r\nحسين بن مسعود پيكر بدر را كفن كرد و در مشهد على ( ع ) به خاك سپرد .\r\nچون خبر قتل بدر بن حسنويه به طاهر بن هلال رسيد ، او هنوز در نواحى شهر زور فرارى بود . طاهر براى تصرف قلمرو نياى خويش بيامد ولى شمس الدوله او را منهزم ساخت و اسير نمود و در همدان به حبس افكند و بر بلاد او مستولى گرديد . لريه و شادنجان از طوايف كرد به اطاعت ابو الشوك در آمدند .\r\nهلال بن بدر ، پدر طاهر نزد سلطان الدوله در بغداد محبوس بود . سلطان الدوله او را آزاد كرد و لشكرى همراه او نمود تا بلاد خود را از شمس الدوله باز پس ستاند . هلال برفت و با شمس الدوله مصاف داد اما به دست او اسير گرديد و به قتل رسيد . سپاهيانش به بغداد بازگشتند .\r\n\r\n\r\n","description":"","footnote":"\r\n[ ( 1 ) 
  ] متن : ظاهر\r\n[ ( 2 ) 
  ] متن : جيل\r\n[ ( 3 ) 
  ] متن : حسن .\r\n","page_name":" 752 ","page_number":784},
  {"content":"\r\n\r\nقلمرو بدر ، شاپور خواست و دينور و بروجرد و نهاوند و اسد آباد و قطعه‌اى از اعمال اهواز بود و هر چه قلعه‌ها و ولايات در اين حدود بود در تصرف او بود . بدر مردى عادل و بخشنده و بلند همت بود . چون او و پسرش هلال از دنيا رفتند ، طاهر بن هلال همچنان در نزد شمس الدوله در همدان محبوس بود .\r\n\r\nكشته شدن طاهر بن هلال و استيلاى ابو الشوك بر بلاد ايشان\r\nابو الفتح محمد بن عناز امير شادنجان از قبايل كرد ، حلوان را در تصرف داشت و بر آن شهر و قوم خود بيست سال فرمان راند . ابو الفتح همواره مزاحم بدر بن حسنويه و فرزندان او در ولايات و اعمال جبل بود . ابو الفتح در سال 401 بمرد و پسرش ابو الشوك به جاى او نشست . از بغداد لشكرى به سركوبى او رفت . ابو الشوك را ياراى مقاومت نبود ، بگريخت و در حلوان موضع گرفت ، تا ميان او و وزير ، فخر الملك صلح افتاد . و اين به هنگامى بود كه فخر الملك بعد از عميد الجيوش از جانب بهاء الدوله به عراق آمد .\r\nشمس الدوله پسر فخر الدولة بن بويه ، طاهر بن هلال بن بدر را از زندان خود آزاد كرد - طاهر سوگند خورده بود كه در فرمان او باشد - آنگاه او را بر بلاد قوم خود در ناحيهء جبل امارت داد . ابو الشوك نيز فرمانرواى حلوان و سهل بود و ميان آن دو رقابت‌هاى قديم .\r\nطاهر لشكر گرد آورد و با ابو الشوك به نبرد پرداخت . ابو الشوك منهزم شد و برادرش سعد بن محمد نيز كشته شد . ابو الشوك بار ديگر سپاه گرد آورد ، اين بار نيز شكست خورد و در حلوان تحصن گزيد . طاهر همهء آن زمينها را گرفت و در نهروان اقامت گزيد ، سپس ميان دو طرف صلح افتاد و طاهر خواهر ابو الشوك را به زنى گرفت . چون طاهر ابو الشوك را امان داد به ناگاه ابو الشوك برجست و او را بكشت و انتقام خون برادر خود سعدى را بستد .\r\nاصحابش او را در مقابر بغداد به خاك سپردند . ابو الشوك ساير قلمرو او را تصرف كرد و در دينور فرود آمد .\r\nچون علاء الدولة بن كاكويه در سال 414 به هنگامى كه لشكر شمس الدوله را شكست داده بود بر همدان مستولى شد ، لشكر به دينور كشيد و آنجا را از ابو الشوك بستد . سپس به شاپور خواست رفت و ديگر اعمال او را در تصرف آورد . آنگاه از پى ابو الشوك روان شد .\r\nمشرف الدوله سلطان بغداد شفاعت كرد و علاء الدوله بازگشت .\r\nچون غزان [ سلجوقى 
  ] در سال 420 بر رى دست يافتند و همدان را گرفتند و در آن نواحى تا اسدآباد و قراى دينور دست به آشوب و فتنه گشودند ، ابو الفتح بن ابى الشوك به مقابلهء با آنان پرداخت و با ايشان نبرد كرد و منهزمشان نمود و جماعتى از ايشان را اسير كرد . سپس با آنان عقد صلح بست و اسيران را آزاد نمود و غزان بازگشتند . سپس ابو الشوك\r\n\r\n","description":"","footnote":"","page_name":" 753 ","page_number":785},
  {"content":"\r\n\r\nدر سال 430 بر قرميسين از اعمال جبل مستولى شد و فرمانرواى آن را كه از كردان قوهى [ 1 
  ] بود بگرفت . برادرش به قلعهء ارنبه [ 2 
  ] رفت و از بيم ابو الشوك در آنجا متحصن گرديد . و ياران خود را به شهر خولنجان نهاد كه آنجا را حفاظت نمايند . ابو الشوك لشكرى به تصرف خولنجان فرستاد . چون آنان كارى از پيش نبردند بازگرديدند . ابو الشوك در همان روز لشكرى ديگر بسيج كرده و به دژ ارنبه حمله آورد . سپاهيان او ربض آن دژ را غارت كردند و به هر كه دست يافتند كشتند ، و روزى به هنگامى كه مردم خولنجان غافل بودند برفتند و شهر را تسخير كردند . مردم خولنجان امان خواستند و نگهبانان شهر در قلعه‌اى در وسط آن شهر پناه بردند . سپاهيان ابو الشوك قلعه را محاصره كردند و در ماه ذو القعدهء همان سال آن را تصرف كردند .\r\n\r\nفتنهء ميان ابو الفتح بن ابى الشوك و عمش مهلهل\r\nابو الفتح بن ابى الشوك از سوى پدر در دينور بود و در آنجا قدرت و توانى به هم زد و چند قلعه را بگرفت و آن حوالى را از تعرض غزان در امان داشت . اين پيروزيها سبب عجب و غرور او شده بود و مىپنداشت كه بر پدر خود برترى دارد . پس در ماه شعبان سال 431 به قلعهء بلوار [ 3 
  ] از قلاع كردان رفت . صاحب قلعه در آنجا نبود . زنش ديد كه نمىتواند قلعه را در برابر هجوم ابو الفتح حفظ كند نزد عم خود مهلهل بن محمد بن عناز كس فرستاد تا قلعه را به او تسليم كند . جايگاه مهلهل در نواحى صامغان بود . [ مهلهل از رسول پرسيد كه آيا ابو الفتح خود نيز در قلعه است يا تنها لشكر او در قلعه است . گفت : لشكر اوست و ابو الفتح از قلعه بازگشته . چون مهلهل به قلعه نزديك شد ابو الفتح را ديد كه به قلعه مىرود 
  ] . مهلهل در جايى بايستاد و چنان نمود كه قصد قلعه ندارد . سپس بازگشت . ابو الفتح از پى او بيامد و چون به او رسيد نبرد درگرفت . مهلهل بر ابو الفتح پيروز شد و او را اسير نمود .\r\nابو الشوك كه اين خبر بشنيد آهنگ شهرزور كرد و آنجا را در محاصره گرفت . سپس آهنگ بلاد برادر خود مهلهل نمود تا پسر خود را برهاند . اين كار به دراز كشيد و پسرش از بند آزاد نگرديد . مهلهل همچنان پاى مىفشرد تا آنگاه كه علاء الدولة بن كاكويه را ترغيب كرد كه بر بلاد ابو الفتح بتازد . او نيز دينور و قرميسين را بگرفت . اين واقعه در سال 432 اتفاق افتاد .\r\nدر سال 432 ابو الشوك به دقوقا لشكر برد . بر مقدمه پسر خود سعدى را بفرستاد . او برفت و شهر را محاصره نمود . آنگاه خود برسيد و بارو را سوراخ كرد و شهر را به جنگ بگرفت و بخشى از آن را غارت كرد و اسلحه و جامه‌هاى كردان را بگرفت . ابو الشوك\r\n\r\n\r\n","description":"","footnote":"\r\n[ ( 1 ) 
  ] متن : ترهيه\r\n[ ( 2 ) 
  ] متن : ارمينيه\r\n[ ( 3 ) 
  ] متن : بكورا .\r\n","page_name":" 754 ","page_number":786},
  {"content":"\r\n\r\nيك شب در دقوقا بماند . سپس خبر يافت كه برادرش سرخاب بن محمد بن چند موضع از ولايتش هجوم آورده و او بر بندنيجين و حلوان بيمناك بود . اين بود كه بازگشت .\r\nآنگاه نزد جلال الدوله سلطان بغداد كس فرستاد و از او يارى طلبيد . او نيز سپاهى به يارىاش فرستاد ، اين سپاه نزد او بماند . مهلهل نيز نزد علاء الدولة بن كاكويه رفت و از او عليه برادرش ابو الشوك دادخواهى نمود . علاء الدوله آهنگ ابو الشوك كرد . ابو الشوك به قلعهء سيروان تحصن گزيد . سپس نزد علاء الدوله كس فرستاد و عرضه داشت كه مىخواهد نزد جلال الدوله سلطان بغداد بازگردد و چنان مصالحه كردند كه دينور از آن علاء الدوله باشد . علاء الدوله نيز بازگرديد . ابو الشوك به شهر زور رفت و آنجا را محاصره نمود و در آن نواحى آشوب و اغتشاش به راه انداخت و قلعهء تيران شاه [ 1 
  ] را محاصره نمود . ابو القاسم بن عياض به دفاع از آن پرداخت و او را وعده داد كه پسرش را از بند مهلهل خواهد رهانيد . و ميان او و برادرش را اصلاح خواهد كرد .\r\nمهلهل چون شنيد كه ابو الشوك برادرش آهنگ شهرزور دارد از آنجا برفت و قصد سنده [ 2 
  ] از بلاد ابو الشوك نمود . [ ابو الشوك از ابو القاسم بن عياض خواست كه به وعدهء خود وفا كند و پسرش را آزاد نمايد . او پاسخ داد كه مهلهل اجابت ننموده است 
  ] ابو الشوك نيز از حلوان به صامغان رفت و آنجا و همهء بلاد مهلهل را به باد غارت داد . مهلهل از برابر او بگريخت . آنگاه رسولان به آمد و شد پرداختند تا ميان دو برادر صلح افتاد و ابو الشوك به مستقر خويش بازآمد .\r\n\r\nآمدن ابراهيم ينال برادر طغرلبك به ولايت ابى الشوك\r\nابراهيم ينال به فرمان برادرش طغرلبك از كرمان به همدان آمد و آنجا را بگرفت و ابو كاليجار گرشاسب پسر علاء الدولة بن كاكويه از همدان بيرون آمد و به كردان جوزقان پيوست . ابو الشوك در اين هنگام در دينور بود . از دينور به قرميسين رفت . ابراهيم ينال دينور را گرفت و از پى او به قرميسين شد . ابو الشوك از آنجا به حلوان رفت و هر چه در لشكر او از ديلم و كردان شادنجان بود به دفاع از قرميسين نهاد . ابراهيم ينال به قرميسين رفت و آنجا را به جنگ بگرفت و قتل و تاراج كرد و بسيارى از سپاه ابو الشوك را بكشت .\r\nباقيماندهء لشكر به ابو الشوك كه در حلوان بود ، رسيدند . ابو الشوك زن و فرزند و ذخاير خود را به قلعهء سيروان فرستاد و خود در آنجا ماند . ابراهيم ينال به صيمره آمد و آنجا را بگرفت و غارت كرد و كردانى را كه مجاور او بودند كشتار نمود . اينان كردان جوزقان بودند ، همه بگريختند . گرشاسب پسر علاء الدوله نيز در ميان ايشان بود . اينان به بلاد شهاب الدوله\r\n\r\n\r\n","description":"","footnote":"\r\n[ ( 1 ) 
  ] متن : بيزار شاه .\r\n[ ( 2 ) 
  ] متن : سند .\r\n","page_name":" 755 ","page_number":787},
  {"content":"\r\n\r\nرفتند . ابراهيم ينال در آخر ماه شعبان سال 437 به حلوان رسيد . مردم حلوان به اطراف پراكنده شده بودند . طايفه‌اى از غزان از پى ايشان برفتند . آنان را در خانقين بيافتند و هر چه داشتند به غنيمت گرفتند . غزان بر آن نواحى مسلط شدند . ابو الشوك و مهلهل نزد يك ديگر رسول فرستادند . ابو الفتح پسر ابو الشوك در زندان مرده بود . مهلهل پسر خود را بفرستاد و سوگند خورد كه او را نكشته است و اگر يقين دارد كه او ابو الفتح را كشته است پسرش ابو الغنائم را به عوض او بكشد . ابو الشوك عذر او بپذيرفت و از او خشنود شد .\r\nپس دست اتفاق به يك ديگر دادند تا در برابر ينال ايستادگى كنند . ابو الشوك همهء متصرفات برادرش سرخاب را از او گرفته بود جز قلعهء دزديلويه [ 1 
  ] ، و اين امر سبب جدايى آنها از يك ديگر شده بود . پس سرخاب به بندنيجين رفت . سعدى پسر ابو الشوك در آنجا بود . چون سرخاب برسيد سعدى به ابله رفت و سرخاب بندنيجين را تاراج كرد .\r\n\r\nدرگذشت ابو الشوك و نشستن برادرش مهلهل به جاى او\r\nدر سال 437 ابو الشوك فارس بن محمد بن عناز در قلعهء سيروان از حلوان درگذشت و برادرش مهلهل به جاى او نشست . كردانى كه از سعدى پسر برادرش روى برتافته بودند گرد او را گرفتند . سعدى به ابراهيم ينال برادر طغرل پيوست و او را به تصرف آن بلاد برانگيخت .\r\nهنگامى كه ينال از حلوان باز مىگشت بدر بن طاهر بن هلال بن بدر بن حسنويه را امارت قرميسين داده بود . مهلهل در سال 438 به آنجا لشكر كشيد . بدر بگريخت و مهلهل آنجا را در تصرف آورد . آنگاه پسر خود محمد بن مهلهل را به دينور فرستاد . سپاهيان ينال در دينور بودند محمد آنان را براند و دينور را تصرف نمود .\r\n\r\nپيوستن سعدى بن ابى الشوك به ابراهيم ينال\r\nچون مهلهل بعد از برادرش ابو الشوك به حكومت رسيد با مادر سعدى ازدواج كرد و به جانب سعدى ننگريست ، همچنين با كردان شادنجان رفتارى ناپسند پيش گرفت . سعدى به ينال پيام فرستاد و خود با جماعتى از كردان شادنجان نزد او رفت . ينال در سال 439 لشكرى از غز همراه او كرد ، وى بيامد و حلوان را بگرفت و در آنجا به نام ابراهيم ينال خطبه خواند . چون به مايدشت بازگرديد عمش مهلهل به حلوان آمد و آنجا را بگرفت و خطبه به نام ينال را قطع كرد . چون سعدى اين خبر بشنيد با سپاهى به حلوان رفت و عمش مهلهل شهر را ترك گفته به ناحيهء بلوط رفت . سعدى حلوان را گرفت سپس به سوى عمش سرخاب لشكر برد و منزلگاههاى او را غارت كرد . آنگاه جمعى را به بند نيجين فرستاد . نايب\r\n\r\n\r\n","description":"","footnote":"\r\n[ ( 1 ) 
  ] متن : دور بلونه .\r\n","page_name":" 756 ","page_number":788},
  {"content":"\r\n\r\nسرخاب را كه در آنجا بود فروگرفتند و شهر را نيز غارت كردند . سرخاب به قلعهء دزديلويه فرا رفت و سعدى به قرميسين بازگرديد . مهلهل پسر خود بدر را به حلوان فرستاد و او حلوان را تصرف كرد . سعدى جماعتى كه بيشتر از غزان بودند گرد آورد و برفت و حلوان را بگرفت . سپس با اين جماعت به سوى عمش مهلهل تاخت . چون مهلهل از نزديك شدنش خبر يافت به دژ تيران شاه [ 1 
  ] از قلاع شهر زور رفت . غزان همهء آن نواحى را تاراج كردند . سعدى تيران شاه را محاصره نمود ، احمد بن طاهر سردار ينال نيز با او بود . غزان حلوان را نيز غارت نمودند و در آن نواحى ستم و تجاوز را از حد گذرانيدند . [ چون ابو كاليجار و وزيرش اين خبر بشنيدند سپاهيان خويش را فراخواندند تا به يارى مهلهل در برابر پسر برادرش بروند و او را از آن اعمال برانند 
  ] ولى كسى قدم به ميدان ننهاد .\r\nسعدى بند نيجين را به ابو الفتح ورام [ 2 
  ] به اقطاع داد و متفق شدند كه به جنگ عمش سرخاب بروند . پس برفتند تا سرخاب را در قلعهء دزديلويه محاصره كنند ولى ده‌اى تنگ بر سر راه بود كه چون در آن داخل شدند ديگر خلاص نيافتند . سعدى و ابو الفتح و جمعى ديگر از اعيان اسير شدند . غزان با آنكه آن نواحى را تصرف كرده بودند بازگشتند .\r\n\r\nشكست سرخاب و استيلاى ينال بر همهء متصرفاتشان\r\nچون سرخاب ، سعدى پسر ابو الشوك برادر خود را دستگير كرد ، پسرش ابو العسكر از او خشمگين شد و خود را به كنارى كشيد . سرخاب را با كردان رفتارى ناپسند بود . پس همگان گرد آمدند و او را گرفتند و نزد ينال بردند او نيز چشمانش را بركند و از او خواست كه سعدى پسر ابو الشوك را آزاد كند . پسرش ابو العسكر برفت و او را آزاد كرد ولى بدان شرط كه او نيز كوشش كند تا ينال بند از پدرش سرخاب بردارد . چون سعدى آزاد شد جماعتى از كردان گرد او را گرفتند . او به ابراهيم ينال پيوست ولى آنچه مىخواست نزد او نيافت پس از او جدا شده به دسكره بازگرديد و به خليفه و نايبان ابو كاليجار نامه نوشت كه بار ديگر اطاعت ايشان را گردن نهد .\r\n[ در سال 439 ابراهيم ينال به قلعهء كنگور رفت و پس از تصرف آن به همدان باز گرديد و سپاهى براى گرفتن قلعه‌هاى سرخاب روان نمود و مردى به نام احمد را بر آن سپاه فرماندهى داد و سرخاب را نيز به او سپرد تا به وسيله او قلعه‌هايش را بگشايد 
  ] . نخست با او به قلعهء كلكان [ 3 
  ] رفت . ساكنان قلعه به مدافعه پرداختند . آنگاه به قلعهء دزديلويه رفتند و آن را در محاصره گرفتند و طايفه‌اى نيز به قلعهء بندنيجين رفتند و آن را غارت نمودند . و در آنجا اعمال سخت نكوهيده چون قتل و شكنجه تا سر حد مرگ براى گرفتن اموال ايشان و\r\n\r\n\r\n","description":"","footnote":"\r\n[ ( 1 ) 
  ] متن : تيراز شاه\r\n[ ( 2 ) 
  ] متن : دارم\r\n[ ( 3 ) 
  ] متن : كلجان .\r\n","page_name":" 757 ","page_number":789},
  {"content":"\r\n\r\nتجاوز به زنان مرتكب شدند .\r\nجماعتى از غزان به سوى ابو الفتح بن ورام رفتند . او خان و مان بگذاشت و برفت . قصدش آن بود كه غزان به غارت خان و مان او و يارانش مشغول شوند آنگاه بر سرشان تازد ولى غزان در اينجا به غارت نپرداختند . ابو الفتح خود به غزان حمله نمود و بر آنان ظفر يافت و از بغداد مدد طلبيد ولى به ندايش پاسخ ندادند . او نيز خان و مان خويش و يارانش را به جانب غربى دجله نقل نمود .\r\nدر ماه رجب غزان بر سر سعدى بن ابى الشوك تاختند . او در دو فرسنگى باجسرى [ 1 
  ] بود . سعدى و همراهانش گريختند و هر چه داشتند براى غزان نهادند . غزان همهء آن اعمال و دسكره و هارونيه و قصر شاپور را غارت كردند و از مردم بعضى را كشتند و بعضى در آب غرق شدند و بعضى از سرما به هلاكت رسيدند . سعدى خود به ديالى رسيد و از آنجا نزد ابو الاغر دبيس بن مزيد رفت و نزد او اقامت گزيد .\r\nينال قلعهء سيروان را محاصره كرد و بر مردم سخت گرفت و گروههايى به بلاد اطراف فرستاد و تا تكريت پيش رفت . مردم سيروان از او امان خواستند ، امانشان داد و سيروان را تصرف كرد و گنجينه‌هاى سعدى را برگرفت و يكى از ياران خود را بر آن امارت داد .\r\nصاحب قلعهء سرماج [ 2 
  ] درگذشت [ او پسر بدر بن حسنويه بود 
  ] . پس از او قلعهء سرماج به ينال تسليم شد . ينال وزير خود را به شهر زور فرستاد . او شهر زور را بگرفت و مهلهل از آنجا بگريخت و به جايى دور دست رفت . ينال قلعهء تيران شاه [ 3 
  ] را محاصره نمود .\r\nمهلهل به مردم شهر زور پيام داد كه به ناگاه بر غزانى كه در نزديكى آنها هستند بتازند و ايشان را بكشند . اين پيام آشكار شد و يكى از سرداران ينال بيامد و مردم را كشتارى سخت كرد .\r\nغزانى كه در بند نيجين بودند به سوى نهر سليل راندند و با ابو دلف قاسم بن محمد جاوانى قتالى سخت كردند . در اين قتال ابو دلف پيروز شد و هر چه غزان داشتند به غنيمت گرفت .\r\nدر ماه ذو الحجه جمعى از غزان به ديار على بن القاسم كرد حمله بردند و دست به غارت و كشتار گشودند ولى كردان دره‌ها را سد كردند و راه بر آنان گرفتند و هر چه غارت كرده بودند بستدند و جمعى كثير از ايشان را كشتند .\r\nاحمد بن طاهر سردار ينال همچنان قلعهء تيران شاه را در شهر زور در محاصره داشت تا سال 440 در رسيد ، در اين هنگام مرگ در لشكر او افتاد . از ينال يارى خواست ولى ينال به يارى او نشتافت . احمد بن طاهر از آنجا برخاست و به مايدشت [ 4 
  ] رفت . چون خبر به مهلهل\r\n\r\n\r\n","description":"","footnote":"\r\n[ ( 1 ) 
  ] متن : باجس\r\n[ ( 2 ) 
  ] متن : سيروان\r\n[ ( 3 ) 
  ] متن : هوازشاه\r\n[ ( 4 ) 
  ] متن : مايدشير .\r\n","page_name":" 758 ","page_number":790},
  {"content":"\r\n\r\nرسيد يكى از فرزندان خود را به شهرزور فرستاد . او شهرزور را بگرفت و غزان از سيروان رفتند .\r\nسپاهيان بغداد به حلوان رفتند و قلعهء آن را در محاصره گرفتند ولى بر آن ظفر نيافتند و آن نواحى را تاراج كردند و هر چه از غزان باقى مانده بود آنان برگرفتند و همهء آن اعمال ويران گرديد . مهلهل به بغداد رفت و همهء زن و فرزند و اموالش را در بغداد نهاد و به - خيمه‌هاى خود كه در شش فرسنگى بود بازگرديد . در اين احوال جمعى از لشكر بغداد به بند - نيجين رفتند و با غزانى كه در آنجا بودند به نبرد پرداختند . غزان آنان را منهزم ساختند و همه را كشتند .\r\n\r\nبقيهء اخبار مهلهل و ابن ابى الشوك و انقراض حكومتشان\r\nمهلهل برادر ابو الشوك در سال 443 نزد سلطان طغرلبك رفت . طغرل با او نيكى كرد و او را بر اقطاعش در سيروان و دقوقا و شهر زور و صامغان ابقا كرد . مهلهل خواست كه برادرش سرخاب را كه در نزد او محبوس بود آزاد كند . سلطان او را آزاد كرد و قلعهء ماهكى را به اقطاع او داد . اين قلعه پيش از اين از آن او بود چون آزاد شد به آنجا رفت . همچنين سعدى بن ابى الشوك را قلعهء راوندين [ 1 
  ] به اقطاع داد . سپس در سال 446 او را با لشكرى از غز به نواحى عراق فرستاد . او در مايدشت فرود آمد و خود جريده به سوى ابو دلف جاوانى رفت . ابو دلف از برابر او بگريخت . سعدى از پى او برفت و بر او دست يافت و اموالش را غارت كرد ولى او خود جان برهانيد .\r\nاين خبر به پسر دايى [ 2 
  ] او خالد بن عمر رسيد . او بر زرير [ 3 
  ] و مطر پسران على بن مقن [ 4 
  ] عقيلى فرود آمده بود . او پسران خود را نزد سعدى فرستاد و از مهلهل شكايت كردند . سعدى به آنان وعده يارى داد . چون از نزد او بازگشتند ياران مهلهل راه بر آنان گرفتند . پس از زد و خوردى عقيليان بر آنان ظفر يافتند و چند تن از ايشان را به اسارت گرفتند . مهلهل خبر يافت ، با پانصد مرد به جايگاه زرير و مطر بيامد و در تل عكبرا با آنان به نبرد پرداخت و اموالشان را به غارت برد . آنگاه به سوى سعدى كه در سامرا بود لشكر برد . سعدى در اين نبرد بر عم خود مهلهل پيروز شد و او و پسرش مالك را به اسارت گرفت و آنچه از بنى عقيل به غنيمت برده بودند از ايشان بستد و به حلوان بازگرديد .\r\n[ در سال 445 
  ] اوضاع بغداد آشفته شد . گفتيم كه در سال 445 سعدى عم خود مهلهل را اسير كرد . پسرش بدر بن مهلهل نزد سلطان طغرل آمد و از او خواست كه نزد سعدى كس فرستد تا پدرش را كه در بند اسارت اوست آزاد كند . پسرى نيز از آن سعدى نزد سلطان طغرل گروگان بود . سلطان او را نزد پدرش فرستاد به عوض مهلهل ، و فرمان داد كه\r\n\r\n\r\n","description":"","footnote":"\r\n[ ( 1 ) 
  ] متن : رادند بين\r\n[ ( 2 ) 
  ] متن : پسر عم\r\n[ ( 3 ) 
  ] متن : وزير\r\n[ ( 4 ) 
  ] متن : معن .\r\n","page_name":" 759 ","page_number":791},
  {"content":"\r\n\r\nمهلهل را آزاد نمايد . سعدى به خشم آمد و فرمان سلطان اطاعت ننمود و از همدان به حلوان رفت و قصد تسخير آن داشت ولى نتوانست و همچنان ميان روشنقباد [ 1 
  ] و بردان در آمد و شد بود و به آشكار با سلطان طغرلبك مخالفت مىنمود . آنگاه نامه‌اى به الملك الرحيم نوشت و به اطاعت او در آمد . طغرلبك سپاهى همراه با بدر بن مهلهل به شهرزور فرستاد . ابراهيم بن اسحاق [ و سخت كمان 
  ] دو تن از بزرگان لشكر طغرل نيز در اين سپاه بودند . در آنجا با سعدى نبرد درگرفت . سعدى شكست خورد و به قلعهء روشنقباد پناه برد .\r\nبدر بن مهلهل به شهرزور در آمد و ابراهيم بن اسحاق به حلوان رفت و در آنجا درنگ كرد .\r\nدر سال 446 ابراهيم بن اسحاق از حلوان به دسكره رفت و آنجا را غارت كرد و مردم را بكشت . سپس به روشنقباد رفت ، دژ سعدى در آنجا بود و همهء گنجينه‌هايش در آن دژ و نيز در دژ بردان . سعدى در برابر سپاه غزان بايستاد و همهء آن اعمال ويران شد و در اين ايام ديلم در همه جا ناتوان شده بود . طغرلبك گروه ديگر از غزان را به سردارى ابو على پسر ابو كاليجار به اهواز فرستاد . آنان به اهواز را گرفتند و تاراج كردند . مردم از غارت و مصادره و شكنجه رنجهاى بسيار ديدند . دعوت طغرلبك در بغداد همه جا را گرفت . دولت كردان نيز منقرض شد و در سپاه طغرلبك مندرج گرديدند . تلك الايام نداولها بين الناس . و اللّه يؤتى ملكه من يشاء . و اللّه يرث الارض و من عليها و هو خير الوارثين . لا راد لامره .\r\n\r\n\r\n","description":"","footnote":"\r\n[ ( 1 ) 
  ] متن : رشقباد .\r\n","page_name":" 760 ","page_number":792},
  {"content":"\r\n . \r\n","description":"","footnote":"","page_name":" 761 ","page_number":793},
  {"content":"\r\n . \r\n","description":"","footnote":"","page_name":" 762 ","page_number":794},
  {"content":"\r\n . \r\n","description":"","footnote":"","page_name":" 763 ","page_number":795},
  {"content":"\r\n . \r\n","description":"","footnote":"","page_name":" 764 ","page_number":796},
  {"content":"\r\n . \r\n","description":"","footnote":"","page_name":" 765 ","page_number":797},
  {"content":"\r\n . \r\n","description":"","footnote":"","page_name":" 766 ","page_number":798},
  {"content":"\r\n . \r\n","description":"","footnote":"","page_name":" 767 ","page_number":799},
  {"content":"\r\n . \r\n","description":"","footnote":"","page_name":" 768 ","page_number":800},
  {"content":"\r\n . \r\n","description":"","footnote":"","page_name":" 769 ","page_number":801},
  {"content":"\r\n . \r\n","description":"","footnote":"","page_name":" 770 ","page_number":802},
  {"content":"\r\n . \r\n","description":"","footnote":"","page_name":" 771 ","page_number":803},
  {"content":"\r\n . \r\n","description":"","footnote":"","page_name":" 772 ","page_number":804},
  {"content":"\r\n . \r\n","description":"","footnote":"","page_name":" 773 ","page_number":805},
  {"content":"\r\n . \r\n","description":"","footnote":"","page_name":" 774 ","page_number":806},
  {"content":"\r\n . \r\n","description":"","footnote":"","page_name":" 775 ","page_number":807},
  {"content":"\r\n . \r\n","description":"","footnote":"","page_name":" 776 ","page_number":808},
  {"content":"\r\n . \r\n","description":"","footnote":"","page_name":" 777 ","page_number":809},
  {"content":"\r\n . \r\n","description":"","footnote":"","page_name":" 778 ","page_number":810},
  {"content":"\r\n . \r\n","description":"","footnote":"","page_name":" 779 ","page_number":811},
  {"content":"\r\n . \r\n","description":"","footnote":"","page_name":" 780 ","page_number":812},
  {"content":"\r\n . \r\n","description":"","footnote":"","page_name":" 781 ","page_number":813},
  {"content":"\r\n . \r\n","description":"","footnote":"","page_name":" 782 ","page_number":814},
  {"content":"\r\n . \r\n","description":"","footnote":"","page_name":" 783 ","page_number":815},
  {"content":"\r\n . \r\n","description":"","footnote":"","page_name":" 784 ","page_number":816},
  {"content":"\r\n . \r\n","description":"","footnote":"","page_name":" 785 ","page_number":817},
  {"content":"\r\n . \r\n","description":"","footnote":"","page_name":" 786 ","page_number":818},
  {"content":"\r\n . \r\n","description":"","footnote":"","page_name":" 787 ","page_number":819},
  {"content":"\r\n . \r\n","description":"","footnote":"","page_name":" 788 ","page_number":820},
  {"content":"\r\n . \r\n","description":"","footnote":"","page_name":" 789 ","page_number":821},
  {"content":"\r\n . \r\n","description":"","footnote":"","page_name":" 790 ","page_number":822},
  {"content":"\r\n . \r\n","description":"","footnote":"","page_name":" 791 ","page_number":823},
  {"content":"\r\n . \r\n","description":"","footnote":"","page_name":" 792 ","page_number":824},
  {"content":"\r\n . \r\n","description":"","footnote":"","page_name":" 793 ","page_number":825},
  {"content":"\r\n . \r\n","description":"","footnote":"","page_name":" 794 ","page_number":826},
  {"content":"\r\n . \r\n","description":"","footnote":"","page_name":" 795 ","page_number":827},
  {"content":"\r\n . \r\n","description":"","footnote":"","page_name":" 796 ","page_number":828},
  {"content":"\r\n . \r\n","description":"","footnote":"","page_name":" 797 ","page_number":829},
  {"content":"\r\n . \r\n","description":"","footnote":"","page_name":" 798 ","page_number":830},
  {"content":"\r\n . \r\n","description":"","footnote":"","page_name":" 799 ","page_number":831},
  {"content":"\r\n . \r\n","description":"","footnote":"","page_name":" 800 ","page_number":832},
  {"content":"\r\n . \r\n","description":"","footnote":"","page_name":" 801 ","page_number":833},
  {"content":"\r\n . \r\n","description":"","footnote":"","page_name":" 802 ","page_number":834},
  {"content":"\r\n . \r\n","description":"","footnote":"","page_name":" 803 ","page_number":835},
  {"content":"\r\n . \r\n","description":"","footnote":"","page_name":" 804 ","page_number":836},
  {"content":"\r\n . \r\n","description":"","footnote":"","page_name":" 805 ","page_number":837},
  {"content":"\r\n . \r\n","description":"","footnote":"","page_name":" 806 ","page_number":838},
  {"content":"\r\n . \r\n","description":"","footnote":"","page_name":" 807 ","page_number":839},
  {"content":"\r\n . \r\n","description":"","footnote":"","page_name":" 808 ","page_number":840},
  {"content":"\r\n . \r\n","description":"","footnote":"","page_name":" 809 ","page_number":841},
  {"content":"\r\n . \r\n","description":"","footnote":"","page_name":" 810 ","page_number":842},
  {"content":"\r\n . \r\n","description":"","footnote":"","page_name":" 811 ","page_number":843},
  {"content":"\r\n . \r\n","description":"","footnote":"","page_name":" 812 ","page_number":844},
  {"content":"\r\n . \r\n","description":"","footnote":"","page_name":" 813 ","page_number":845},
  {"content":"\r\n . \r\n","description":"","footnote":"","page_name":" 814 ","page_number":846},
  {"content":"\r\n . \r\n","description":"","footnote":"","page_name":" 815 ","page_number":847},
  {"content":"\r\n . \r\n\r\n","description":"","footnote":"","page_name":" 816 ","page_number":848}
  ]